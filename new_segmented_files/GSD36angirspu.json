{
    "GSD36angirspu:0": " āṅgirasasmṛtiḥ",
    "GSD36angirspu:1": " pūrvāṅgirasam",
    "GSD36angirspu:2": " pāvakapratimaṃ sākṣān munimāṅgirasaṃ dvijāḥ /",
    "GSD36angirspu:3": " brūhi dharmānaśeṣānnaṃ ityūcuḥ praṇipatya tam // Ang_1.1 //",
    "GSD36angirspu:4": " tebhyaḥ sa tu tataḥ prītyā śṛṇudhvamiti cāphaṇat /",
    "GSD36angirspu:5": " vacmi tānakhilān dharmān vaidikān muktaye parān // Ang_1.2 //",
    "GSD36angirspu:6": " dharmaḥ syāccodanā proktas tadanyastūpacārataḥ /",
    "GSD36angirspu:7": " liṅādirūpā sā jñeyā muktidā śruticoditā // Ang_1.3 //",
    "GSD36angirspu:8": " śrutyuktaliṅloṭtavyapratyayalakṣaṇalakṣitā /",
    "GSD36angirspu:9": " codanā saiva nānyā sā purāṇasmṛticoditā // Ang_1.4 //",
    "GSD36angirspu:10": " purāṇoktaṃ na kuryāt",
    "GSD36angirspu:11": " na vaidikaḥ purāṇoktaiḥ karmāṇi manubhiścaret / [002]",
    "GSD36angirspu:12": " vedoktaireva tairmantrair nikhilāni samācaret // Ang_1.5 //",
    "GSD36angirspu:13": " karmamadhye purāṇoktamantroccāraṇamātrataḥ /",
    "GSD36angirspu:14": " naśyettu vaidikaṃ karma tasmāttu na tathā '; 'caret // Ang_1.6 //",
    "GSD36angirspu:15": " purāṇokteṣveṣu satsu laukikeṣu tathā '; 'caret /",
    "GSD36angirspu:16": " mantrābhāve vyāhṛtayaḥ",
    "GSD36angirspu:17": " mantrābhāve tu sarvatra smṛtā vyāhṛtayaḥ kila // Ang_1.7 //",
    "GSD36angirspu:18": " anvaye liṅgato 'rthādvā virodhābhāvataḥ pare /",
    "GSD36angirspu:19": " tattanmantrā saṃbhavanti teṣu teṣu tu karmasu // Ang_1.8 //",
    "GSD36angirspu:20": " prāyaścittaṃ dṛśyate naṃ yatra kutrāpi tatra vai /",
    "GSD36angirspu:21": " tasyaitatkathitaṃ divyaṃ prāyaścittaṃ mahattaram // Ang_1.9 //",
    "GSD36angirspu:22": " puṇyā vyāhṛtayaśceti sā ṛgvā vaiṣṇavī śivā /",
    "GSD36angirspu:23": " sarvapāpapraśamanī cintitārthaikadāyinī // Ang_1.10 //",
    "GSD36angirspu:24": " prāyaścittakriyāhetor nirṇītā viṣṇunā purā /",
    "GSD36angirspu:25": " na vyāhṛtisamo mantro na vyāhṛtisamo japaḥ // Ang_1.11 //",
    "GSD36angirspu:26": " na vyāhṛtisamastīrtho na vyāhatisamaṃ tapaḥ /",
    "GSD36angirspu:27": " na vyāhatisamo yajño na vyāhṛtisamāḥ kriyāḥ // Ang_1.12 // [003]",
    "GSD36angirspu:28": " tasmātsarvatra tā dṛṣṭāḥ prāyaścittāya kevalam /",
    "GSD36angirspu:29": " tasmādvaidikakṛtyānāṃ laukikānāmaśeṣataḥ // Ang_1.13 //",
    "GSD36angirspu:30": " pramādākaraṇe kṛtsne tattyāge buddhipūrvake /",
    "GSD36angirspu:31": " ajñānināṃ jñānināṃ ca pāvakāstārakāḥ parāḥ // Ang_1.14 //",
    "GSD36angirspu:32": " uttārakā vyāhṛtayo ṛcā yuktāstayā punaḥ /",
    "GSD36angirspu:33": " jātakarmādyatikrame",
    "GSD36angirspu:34": " karmaṇo 'karaṇe jātanāmnorvyāhatayaḥ smṛtāḥ // Ang_1.15 //",
    "GSD36angirspu:35": " dinaikasādhyāḥ kathitās tathā nāmākhyakarmaṇaḥ /",
    "GSD36angirspu:36": " tathānnaprāśanasyāpi caulasyākaraṇe tataḥ // Ang_1.16 //",
    "GSD36angirspu:37": " divasadvayasādhyā yāḥ parā vyāhṛtayaḥ smṛtāḥ /",
    "GSD36angirspu:38": " paścānmauñjī prakartavyā mauñjyāstvakaraṇe tathā // Ang_1.17 //",
    "GSD36angirspu:39": " mukhyakāle ṣoḍaśābdaparyantaṃ daśamāditaḥ /",
    "GSD36angirspu:40": " dinatrayacatuṣpañcaṣaṭsaptāṣṭanavādikāḥ // Ang_1.18 //",
    "GSD36angirspu:41": " rātrayaḥ kathitāstasya tajjapastasya niṣkṛtiḥ /",
    "GSD36angirspu:42": " kimanyeṣāṃ karmaṇāṃ tu yasya nāsti hi niṣkṛtiḥ // Ang_1.19 //",
    "GSD36angirspu:43": " tasyaitāḥ kathitāḥ sadbhiḥ satataṃ vedavādibhiḥ /",
    "GSD36angirspu:44": " japtvaitā vyāhṛtīrdivyāḥ prāyaścittāya kevalam // Ang_1.20 //",
    "GSD36angirspu:45": " (paripūtāḥ) tataḥ sadyas tattatkarma samārabhet / [004]",
    "GSD36angirspu:46": " pākārambhasamārambhaḥ śrāddhamātrasya saṃtatam // Ang_1.21 //",
    "GSD36angirspu:47": " prabhaveddhi viśeṣeṇa saṃkalpastu na tasya vai /",
    "GSD36angirspu:48": " śrāddhapākānantaramāśaucaṃ yadi",
    "GSD36angirspu:49": " yadi daivādyatnamadhye bhavetsūtakamṛtvijām // Ang_1.22 //",
    "GSD36angirspu:50": " tatkriyākaraṇe tattu na teṣāṃ vārakaṃ bhavet /",
    "GSD36angirspu:51": " tatkriyārthaṃ prathamataḥ snātvā samyak samantrakam // Ang_1.23 //",
    "GSD36angirspu:52": " tatkriyāmatha kurvīta tāvatteṣāṃ na sūtakam /",
    "GSD36angirspu:53": " karmakāle tadāśaucaṃ sadyo vilayameti vai // Ang_1.24 //",
    "GSD36angirspu:54": " vṛtte karmaṇi bhūyaśca tadudeti svayaṃ punaḥ /",
    "GSD36angirspu:55": " pākārambhānantaraṃ tadvīthyāṃ mṛtisaṃbhave",
    "GSD36angirspu:56": " śrāddhe pākasamārambhe vṛtte 'tha nipatecchavam // Ang_1.25 //",
    "GSD36angirspu:57": " tadvīthyāṃ tena tacchrāddhaṃ dūṣitaṃ na bhavedapi /",
    "GSD36angirspu:58": " pākārambhātpūrvaṃ tadvīthyāṃ mṛtisaṃbhave",
    "GSD36angirspu:59": " pākārambhasya pūrvaṃ tat prabhavecchrāddhavārakam // Ang_1.26 //",
    "GSD36angirspu:60": " śavaṃ vīthyāṃ nipatitaṃ pākārambhātparaṃ tu na /",
    "GSD36angirspu:61": " upakrāntasya tasyāsya sūtakaṃ yadi madhyataḥ // Ang_1.27 //",
    "GSD36angirspu:62": " apyāgataṃ tena taddhi vāritaṃ na bhaviṣyati / [005]",
    "GSD36angirspu:63": " tasmācchrāddhamupakrāntaṃ sūtake 'pi tathā '; 'caret // Ang_1.28 //",
    "GSD36angirspu:64": " ātarpaṇaṃ vidhānena pākasyārambhato 'khilam /",
    "GSD36angirspu:65": " darśapūrṇamāseṣṭipaśubandhānantaraṃ śrāddham",
    "GSD36angirspu:66": " sarveṣāṃ vratakṛchrāṇāṃ vārakaṃ śrāddhamekakam // Ang_1.29 //",
    "GSD36angirspu:67": " tasyāpi vārako yāgaḥ paurṇamāsaśca dārśikaḥ /",
    "GSD36angirspu:68": " paurṇamāsaṃ ca darśaṃ ca paśubandhaṃ ca taddine // Ang_1.30 //",
    "GSD36angirspu:69": " samāgataṃ samāpyā ';",
    "GSD36angirspu:70": " 'dau paścācchrāddhaṃ samācaret /",
    "GSD36angirspu:71": " pitṛkriyādinaprāptayāgānuṣṭhānato 'khilāḥ // Ang_1.31 //",
    "GSD36angirspu:72": " vasavaścāpi rudrāścāpy ādityāścaiva kṛtsnaśaḥ /",
    "GSD36angirspu:73": " tadrūpāḥ pitaraḥ sarve sarve cāpi pitāmahāḥ // Ang_1.32 //",
    "GSD36angirspu:74": " nityatṛptā bhaveyurvai nikhilāḥ prapitāmahāḥ /",
    "GSD36angirspu:75": " dīkṣāprāptyā tu bhūyiṣṭhā tṛptisteṣāṃ bhaviṣyati // Ang_1.33 //",
    "GSD36angirspu:76": " mahādīkṣāmadhyagataśrāddham",
    "GSD36angirspu:77": " pratyabdamāsastanmāsadīkṣā yā na bhaviṣyati /",
    "GSD36angirspu:78": " pratyabdamapi pitrostan na pitṛvyādikaṃ matam // Ang_1.34 //",
    "GSD36angirspu:79": " mahādīkṣāmadhyagataṃ gatameva bhaviṣyati /",
    "GSD36angirspu:80": " mahādīkṣāgatasyāsya tadante karaṇaṃ nanu // Ang_1.35 // [006]",
    "GSD36angirspu:81": " dīkṣāmahatyastā jñeyāś caturviṃśaddinādhikāḥ /",
    "GSD36angirspu:82": " kharvadīkṣāmadhye",
    "GSD36angirspu:83": " tisrastābhyastu yā nyūnās triṣaḍādidinātmakāḥ // Ang_1.36 //",
    "GSD36angirspu:84": " kharvātmakāstā vijñeyās tanmadhyagatapaitṛkam /",
    "GSD36angirspu:85": " yadvā tadante tatkāryam anyatkabalitaṃ tayā // Ang_1.37 //",
    "GSD36angirspu:86": " dīkṣāvṛddhau",
    "GSD36angirspu:87": " mahatyā dīkṣayā karma satreṣvevaṃ gataṃ gatam /",
    "GSD36angirspu:88": " na kāryamiti vācyaṃ kiṃ dīkṣāvṛddhau kathaṃcana // Ang_1.38 //",
    "GSD36angirspu:89": " saṃprāptamapi tacchrāddham avaśāddaivayogataḥ /",
    "GSD36angirspu:90": " tadanta eva kurvīta tasyā api punaḥ kadā // Ang_1.39 //",
    "GSD36angirspu:91": " daivayogena cidvṛddher mahattvaṃ cetsamāgatam /",
    "GSD36angirspu:92": " kāraṇāntarasaṃgatyā tadante cetkṛtākṛtam // Ang_1.40 //",
    "GSD36angirspu:93": " dīkṣāmadhyamṛte na saṃskāraḥ kartavyaḥ",
    "GSD36angirspu:94": " tacchrāddhaṃ bhavatītyāhur dīkṣāmadhyamṛtānapi /",
    "GSD36angirspu:95": " na saṃskuryānnāpi paśyet saṃskuryāttadvyatikrame // Ang_1.41 // [007]",
    "GSD36angirspu:96": " karmaṇo vaidikasyaivaṃ prābalyaṃ pratipāditam /",
    "GSD36angirspu:97": " brahmavidbhirmahābhāgair dharmajñaistattvadarśibhiḥ // Ang_1.42 //",
    "GSD36angirspu:98": " dānatīrthavratādibhyaḥ kṛchrebhyo 'pi viśiṣyate /",
    "GSD36angirspu:99": " vaidikaṃ tu mahatkarma vaidikaṃ prabhavettataḥ // Ang_1.43 //",
    "GSD36angirspu:100": " śuddhaḥ sanneva kurvīta vaidikaṃ karma nāśuciḥ /",
    "GSD36angirspu:101": " āśaucādaśucitvaṃ hi brāhmaṇānāṃ bhaviṣyati // Ang_1.44 //",
    "GSD36angirspu:102": " sūtyāśaucasyāspṛśyatvam",
    "GSD36angirspu:103": " sūtyāśauce mṛtāśauce vaidikaṃ karma nācaret /",
    "GSD36angirspu:104": " aspṛśyatvaṃ na sūtyāṃ syād āśauce tu bhaveddhi tat // Ang_1.45 //",
    "GSD36angirspu:105": " ubhayorbhojanaṃ kuryān mahāgurunipātane /",
    "GSD36angirspu:106": " ahorātraṃ bhuktihainyaṃ sarveṣāmapi tanmatam // Ang_1.46 //",
    "GSD36angirspu:107": " akālabhuktirāśauce sūtyāśauce na tanmatam /",
    "GSD36angirspu:108": " saṃdhyāmātraṃ prakurvīta tayormānasamantrataḥ // Ang_1.47 //",
    "GSD36angirspu:109": " ekadvitricaturnārīnaṣṭāśaucasya cetpunaḥ /",
    "GSD36angirspu:110": " āśauce vartamānasya saṃghātāśaucinastataḥ // Ang_1.48 //",
    "GSD36angirspu:111": " sākṣādannasya muktirna saṃdhyā sā syājjale kriyā /",
    "GSD36angirspu:112": " satatāśaucasaṃbhave",
    "GSD36angirspu:113": " śatajñātigatagrāmavāsinaḥ saṃtatāghinaḥ // Ang_1.49 //",
    "GSD36angirspu:114": " sūtakānte punaḥprāptasūtakasya nirantaram / [008]",
    "GSD36angirspu:115": " abdaṃ dṛṣṭvā tato yatnāt tyaktvā taṃ grāmamādarāt // Ang_1.50 //",
    "GSD36angirspu:116": " sadyo deśāntare pitroḥ śrāddhaṃ kāryamiti sthitiḥ /",
    "GSD36angirspu:117": " yadā paraṃparāgho 'sya jāyate śrāddhavārakaḥ // Ang_1.51 //",
    "GSD36angirspu:118": " tadā saṃvatsaraṃ dṛṣṭvā sadyo deśāntaraṃ vrajet /",
    "GSD36angirspu:119": " yadi vighno na jāyeta śrāddhasyātha tathā tadā // Ang_1.52 //",
    "GSD36angirspu:120": " śrāddhaṃ tatraiva kurvīta dhṛtayajñopavītavān /",
    "GSD36angirspu:121": " ekadaiva samākrāntaḥ sūtakatrayato yadi // Ang_1.53 //",
    "GSD36angirspu:122": " ekāśaucena vā paścād yajñasūtraṃ tu bibhṛyāt /",
    "GSD36angirspu:123": " yajñasūtravihīnaḥ syād anarhaḥ sarvakarmasu // Ang_1.54 //",
    "GSD36angirspu:124": " abhāve tasya sūtrasya celaṃ vājinameva vā /",
    "GSD36angirspu:125": " dhārayati vidhānena na mantrastatra vidyate // Ang_1.55 //",
    "GSD36angirspu:126": " sūtrasyaiva bhavenmantraḥ śikhāhīnaśca tādṛśaḥ /",
    "GSD36angirspu:127": " śatrucchinnaśikhaścet",
    "GSD36angirspu:128": " śatrucchinnaśikhaḥ sadyo bibhran karṇe śuciryatan // Ang_1.56 //",
    "GSD36angirspu:129": " samagopucchalomāni prājāpatyaprapūrvakam /",
    "GSD36angirspu:130": " punaḥsaṃskārataḥ śuddhaḥ prabhavennātra saṃśayaḥ // Ang_1.57 // [009]",
    "GSD36angirspu:131": " madhyacchede",
    "GSD36angirspu:132": " madhyacchinnā yadā cūḍā prājāpatyena śudhyati /",
    "GSD36angirspu:133": " rogādinā nāśe",
    "GSD36angirspu:134": " śikhāyā rogato nāśe kṛtsnāyāḥ saṃkaṭe 'pi vā // Ang_1.58 //",
    "GSD36angirspu:135": " avaśādvahnito vāpi punaḥsaṃskāra eva hi /",
    "GSD36angirspu:136": " śikhārohaṇataḥ paścān na tatpūrvaṃ samācaret // Ang_1.59 //",
    "GSD36angirspu:137": " tāvadgopucchalomāni dhāryāṇyeva vidhānataḥ /",
    "GSD36angirspu:138": " yathāvat sā tu na bhaved vārdhakeṇa ca rogataḥ // Ang_1.60 //",
    "GSD36angirspu:139": " saptatyūrdhvaṃ romabhiḥ",
    "GSD36angirspu:140": " saptatyūrdhvaṃ tu cettasyāḥ pūrvataḥ pṛṣṭhato 'pi vā /",
    "GSD36angirspu:141": " pārśvataḥ parito vāpi samudbhūtaiśca romabhiḥ // Ang_1.61 //",
    "GSD36angirspu:142": " śikhā kāryā prayatnena na cennaivopapadyate /",
    "GSD36angirspu:143": " tatsthāne sarvaśūnye tu parito vāpi kiṃ punaḥ // Ang_1.62 //",
    "GSD36angirspu:144": " brāhmaṇyasūcanāyaivaṃ tāni lomāni dhārayet /",
    "GSD36angirspu:145": " anyathā na bhavedeva tathā tasmātsamācaret // Ang_1.63 //",
    "GSD36angirspu:146": " evaṃ varṣāṣṭake 'tīte tārtīyīkāśramaṃ vrajet /",
    "GSD36angirspu:147": " śikhā sūtra ca tadyugmaṃ brāhmaṇatvasya mūlake // Ang_1.64 //",
    "GSD36angirspu:148": " yayā kayā ca vidhayā śikhāṃ sūtraṃ ca bibhṛyāt / [010]",
    "GSD36angirspu:149": " śikhācchedo pañcavāraṃ yadi jāyeta śatrubhiḥ // Ang_1.65 //",
    "GSD36angirspu:150": " brāhmaṇyaṃ tasya naṣṭaṃ syāt punaḥsaṃskārato 'pi tat /",
    "GSD36angirspu:151": " śrāddhavighne strīsaṃge",
    "GSD36angirspu:152": " śrāddhavighne samutpanne santataṃ sūtakādinā // Ang_1.66 //",
    "GSD36angirspu:153": " akṛtvaiva tadā śrāddhaṃ nopeyācca striyaṃ tarām /",
    "GSD36angirspu:154": " tadā yadyāhito garbho brahmahatyāvrataṃ caret // Ang_1.67 //",
    "GSD36angirspu:155": " tadā sakṛtsannipāte prājāpatyatrayaṃ caret /",
    "GSD36angirspu:156": " asakṛdgamanāccāpāgrayānaṃ ca samācaret // Ang_1.68 //",
    "GSD36angirspu:157": " tasyopanayanaṃ bhūyaś coditaṃ brahmavādibhiḥ /",
    "GSD36angirspu:158": " praviṣṭaparakāyo yaḥ svabhāryā tena varṣmaṇā // Ang_1.69 //",
    "GSD36angirspu:159": " nopeyāttatpraviṣṭaḥ san nopeyāttasya tāmapi /",
    "GSD36angirspu:160": " tādṛśaṃ karma kuryāccet tatkulaṃ svakulaṃ ca te // Ang_1.70 //",
    "GSD36angirspu:161": " ātmānaṃ pātayeddhore narake rauravābhidhe /",
    "GSD36angirspu:162": " naṣṭe triprāyake śrāddhe pūrvasmin haviṣi kvacit // Ang_1.71 //",
    "GSD36angirspu:163": " tadā punastatsaṃpādya hutvā prāṇādibhiścarum /",
    "GSD36angirspu:164": " dvātriśadāhuteḥ paścāt taccheṣeṇa samāpanam // Ang_1.72 //",
    "GSD36angirspu:165": " yattattriprāyakaṃ śrāddhaṃ tasyāgūśca samāpanam /",
    "GSD36angirspu:166": " aparāhne ca madhyāhne sadyaḥ pakvaṃ bhaveddhi vai // Ang_1.73 //",
    "GSD36angirspu:167": " pṛthak pākāttasyaṃ bhuktir dvitīye tatra naiva sā / [011]",
    "GSD36angirspu:168": " viprāṇāṃ bhuktimātraṃ syād ābhāntyetatsamācaret // Ang_1.74 //",
    "GSD36angirspu:169": " saṃbhāntyatha mṛtāhasya samārambho vidhīyate /",
    "GSD36angirspu:170": " sarvaśeṣaṃ samādāya piṇḍāstrīnava nirvapet // Ang_1.75 //",
    "GSD36angirspu:171": " avaśiṣṭaṃ prāśayecca triprāyakavidhau tathā /",
    "GSD36angirspu:172": " yatnānmahābhītimati paścātsyādbhūribhojanam // Ang_1.76 //",
    "GSD36angirspu:173": " lājahomātpūrvaṃ yadi rajasvalā",
    "GSD36angirspu:174": " arvāktu lājahomasya vadhūryadi rajasvalā /",
    "GSD36angirspu:175": " haviṣmatīti mantreṇa śatakumbhairvidhānataḥ // Ang_1.77 //",
    "GSD36angirspu:176": " snāpayitvā vidhānena vastrābhyāṃ saṃparītyataḥ /",
    "GSD36angirspu:177": " natvā dvivāraṃ yatnena yuñjānāhutiyugmakam // Ang_1.78 //",
    "GSD36angirspu:178": " pṛthagagnau sthāpite 'tha juhuyātsaṃskṛtaṃ ghṛtam /",
    "GSD36angirspu:179": " paścāttantraṃ prayoktavyam ābrāhmaṇavisarjanam // Ang_1.79 //",
    "GSD36angirspu:180": " yoktraṃ vimucya tāṃ patnīṃ dūratastu vinikṣipet /",
    "GSD36angirspu:181": " paścāccaturthadivase snātāyāṃ samanantaram // Ang_1.80 //",
    "GSD36angirspu:182": " pravāhanādikarmāṇi vidhinaiva samācaret /",
    "GSD36angirspu:183": " ubhayostu tadā nityaṃ vidhinā syātpayovratam // Ang_1.81 //",
    "GSD36angirspu:184": " tadaupāsanahomaḥ syāt samārambhāttu tanmatam /",
    "GSD36angirspu:185": " lājahomātparaṃ cet",
    "GSD36angirspu:186": " lājahomātparaṃ sā cet tadā tatsnānataḥ param // Ang_1.82 // [012]",
    "GSD36angirspu:187": " arvāktu śeṣahomasya tūṣṇīkaṃ mantravarjitam /",
    "GSD36angirspu:188": " vastradvayaṃ pradāyāsyai tābhyāmācchādya tatparam // Ang_1.83 //",
    "GSD36angirspu:189": " apāvṛtte tṛtīye ca divase 'tha caturthake /",
    "GSD36angirspu:190": " ahni dvitīyayāme vai śatakumbhairamantritaiḥ // Ang_1.84 //",
    "GSD36angirspu:191": " abhiṣekaṃ kārayitvā śeṣaṃ karma samācaret /",
    "GSD36angirspu:192": " aupāsane tvanārabdhe dvitīye 'hni cet",
    "GSD36angirspu:193": " aupāsane tvanārabdhe dvitīyadivase yadi // Ang_1.85 //",
    "GSD36angirspu:194": " rajasvalā tadā tasyai haviṣmanmantrasecanāt /",
    "GSD36angirspu:195": " paraṃ vastradvayaṃ datvā tūṣṇīkaṃ mantravarjanāt // Ang_1.86 //",
    "GSD36angirspu:196": " tābhyāmācchādya tatpaścāt sahasrairudakumbhakaiḥ /",
    "GSD36angirspu:197": " caturthadivase kuryād abhiṣekaṃ samantrakaiḥ // Ang_1.87 //",
    "GSD36angirspu:198": " pañcagavyastilaiḥ śvetaiḥ sarṣapaiḥ sarvadhānyakaiḥ /",
    "GSD36angirspu:199": " vyāhṛtyā caiva gāyatryā hunedaṣṭottaraṃ śatam // Ang_1.88 //",
    "GSD36angirspu:200": " aṣṭottarasahasraṃ cet sarvadoṣaharaṃ param /",
    "GSD36angirspu:201": " āyuṣyasūktaṃ hutvātha caruṇā lājato 'pi vā // Ang_1.89 //",
    "GSD36angirspu:202": " homaśeṣaṃ samāpyātha karmaśeṣaṃ samāpayet /",
    "GSD36angirspu:203": " paścācchuddhimavāpnoti karmaṇastasya kevalam // Ang_1.90 //",
    "GSD36angirspu:204": " tatpañcame 'tha divase tvaupāsanaparigrahaḥ /",
    "GSD36angirspu:205": " tayāthaṃ saṃgamo māsād garbhādhānavidhānataḥ // Ang_1.91 //",
    "GSD36angirspu:206": " tadgṛhakṣetramanasāṃ parasparavirodhataḥ / [013]",
    "GSD36angirspu:207": " niruddhapretakṛtyānāṃ sūtakaṃ tatsamāpanāt // Ang_1.92 //",
    "GSD36angirspu:208": " niruddhapretakṛtyā ye taddravyaharaṇecchayā /",
    "GSD36angirspu:209": " tatsamāpanaparyantaṃ teṣāṃ tatsūtakaṃ bhavet // Ang_1.93 //",
    "GSD36angirspu:210": " āśauce nityanaimittikādi",
    "GSD36angirspu:211": " tatsamāpanaparyantaṃ na kuryuḥ śubhakarma ca /",
    "GSD36angirspu:212": " nityaṃ naimittikaṃ kāmyaṃ brahmayajñādikaṃ tathā // Ang_1.94 //",
    "GSD36angirspu:213": " na svādhyāyaṃ na vā homaṃ na sabhāyāḥ praveśanam /",
    "GSD36angirspu:214": " pretakṛtyarodhe",
    "GSD36angirspu:215": " kurvīta manasā saṃdhyāṃ na svādūni ca bhakṣayet // Ang_1.95 //",
    "GSD36angirspu:216": " tāni kuryāttu mohena sa preto na sahiṣyati /",
    "GSD36angirspu:217": " śāpaṃ ghoraṃ dadātyeva tasmāttatkṛtyarodhanam // Ang_1.96 //",
    "GSD36angirspu:218": " manasāpi na kurvīta taccāṇḍālaṃ prakīrtitam /",
    "GSD36angirspu:219": " kṛtyaṃ ghoraṃ hi duṣṭaṃ tat tādṛśaṃ na tadācaret // Ang_1.97 //",
    "GSD36angirspu:220": " atyanyāyādi kalau na kārayet",
    "GSD36angirspu:221": " atyanyāyamatidroham atikrauryaṃ kalāvapi /",
    "GSD36angirspu:222": " atyakramaṃ cātyaśāstraṃ na kuryānna ca kārayet // Ang_1.98 //",
    "GSD36angirspu:223": " yadi kurvīta mohena sadyo vilayameṣyati /",
    "GSD36angirspu:224": " kartā kārayitā cāpi prerakaśca nirodhakaḥ // Ang_1.99 // [014]",
    "GSD36angirspu:225": " tatsahāyaśca sarve te layameṣyanti satvaram /",
    "GSD36angirspu:226": " gṛhakṣetrādikaṃ sarvaṃ na nityaṃ śubhakāriṇaḥ // Ang_1.100 //",
    "GSD36angirspu:227": " tannimittamidaṃ rūpaṃ pāpaṃ martyo na cā '; 'caret /",
    "GSD36angirspu:228": " āgāmisūtakaṃ jñātvā samupakrāntakarmaṇaḥ // Ang_1.101 //",
    "GSD36angirspu:229": " aṅgāpakarṣaṇaṃ naiva kuryāditi manormatam /",
    "GSD36angirspu:230": " samāgate sūtake 'pi samupakrāntakarmaṇaḥ // Ang_1.102 //",
    "GSD36angirspu:231": " aṅgāni tattatkāleṣu kuryāttatra na sūtakī /",
    "GSD36angirspu:232": " bhavedeva tadā sadyo gate tasmin punastathā // Ang_1.103 //",
    "GSD36angirspu:233": " jītpitṛkapiṇḍapitṛyajñādiśrāddham",
    "GSD36angirspu:234": " api jīvatpitā piṇḍapitṛyajñaṃ samācaret /",
    "GSD36angirspu:235": " māsi śrāddhaṃ tathā homād aṣṭakāṃ pitṛyajñataḥ // Ang_1.104 //",
    "GSD36angirspu:236": " piturviyogātparataḥ piṇḍadānaṃ samācaret /",
    "GSD36angirspu:237": " tenāyaṃ śrāddhakartā syānna mātuḥ piṇḍadānataḥ // Ang_1.105 //",
    "GSD36angirspu:238": " jīve pitari cecchrāddhe prāpte naimittike yadi /",
    "GSD36angirspu:239": " yebhya eva pitā dadyāt tebhyo dadyāttu tatsutaḥ // Ang_1.106 //",
    "GSD36angirspu:240": " evaṃ pitāmahe jīve yebhyo dadyāt sa hi svayam /",
    "GSD36angirspu:241": " tebhyo dadyāttu tatpautras tathā syātpripitāmahe // Ang_1.107 // [015]",
    "GSD36angirspu:242": " pitari saṃnyaste pātityādidūṣite tatpitrādiśrāddham",
    "GSD36angirspu:243": " saṃnyaste patite tāte bhrāntacitte calātmani /",
    "GSD36angirspu:244": " tatkartṛkāṇi śrāddhāni svayaṃ putraḥ samācaret // Ang_1.108 //",
    "GSD36angirspu:245": " tattatkāleṣu vidhivac chrāddhakartā na tena saḥ /",
    "GSD36angirspu:246": " teṣāmakaraṇātso 'yaṃ sadyaścaṇḍālatāṃ vrajet // Ang_1.109 //",
    "GSD36angirspu:247": " śrāddhādhikārī piṇḍasya dānamātreṇa jāyate /",
    "GSD36angirspu:248": " ṛtviktvena vṛte tasmin na tu kartā bhavedayam // Ang_1.110 //",
    "GSD36angirspu:249": " pituḥ piṇḍapradānena śrāddhakartā bhavedayam /",
    "GSD36angirspu:250": " śrāddhādhikārasidhyarthaṃ kuryādekādaśe 'hani // Ang_1.111 //",
    "GSD36angirspu:251": " pārvaṇaṃ tadvidhānena pituḥ siddheranantaram /",
    "GSD36angirspu:252": " karmandī brahmabhūtasya tadā tasminniyojayet // Ang_1.112 //",
    "GSD36angirspu:253": " pratisaṃvatsaraṃ siddhidine śrāddhaṃ samācaret /",
    "GSD36angirspu:254": " paścādārādhanaṃ kuryāt tasminno cetpare 'hani // Ang_1.113 //",
    "GSD36angirspu:255": " brahmabhūtasya tasyāsya sarvadevādirūpiṇaḥ /",
    "GSD36angirspu:256": " saṃgacchate pitṛtvaṃ ca tena rūpeṇa taṃ tathā // Ang_1.114 //",
    "GSD36angirspu:257": " tasmin śrāddhadine bhaktyā yajedeva vidhānataḥ /",
    "GSD36angirspu:258": " tādṛk tadyajanaṃ cāsya śrāddhanāmakakarmaṇaḥ // Ang_1.115 // [016]",
    "GSD36angirspu:259": " adhikāritvasidhyarthaṃ tasmāttenaiva taṃ yajet /",
    "GSD36angirspu:260": " na mātaraṃ pitṛtvena yajeta tu kathaṃcana // Ang_1.116 //",
    "GSD36angirspu:261": " pitṛtvaṃ mātari gatam ekaśeṣajamalpakam /",
    "GSD36angirspu:262": " yathā na tatkāryakaraṃ mātṛtvamapi tattathā // Ang_1.117 //",
    "GSD36angirspu:263": " pitṛvyapatnyādīnām",
    "GSD36angirspu:264": " pitṛvyapatnyādīnāṃ syāt tādṛkpatnītvameva hi /",
    "GSD36angirspu:265": " tāsāṃ bhavati tasmāttu na tanmātṛtvamucyate // Ang_1.118 //",
    "GSD36angirspu:266": " pitṛtvamapi mātṛtvaṃ dānato nāśameṣyataḥ /",
    "GSD36angirspu:267": " tatkarmaṇi punaḥ prāpte jananītvādinā bhavet // Ang_1.119 //",
    "GSD36angirspu:268": " pitṛtvamapi mātṛtvam ekatraiva hi tiṣṭhati /",
    "GSD36angirspu:269": " na tiṣṭhati tadanyatra kriyāśatasahasrakāt // Ang_1.120 //",
    "GSD36angirspu:270": " gauṇamātari",
    "GSD36angirspu:271": " gauṇamātari mātṛtvaṃ puraskṛtyārthalobhataḥ /",
    "GSD36angirspu:272": " samuccārya kriyāṃ kuryān na sā tadgā bhaveddhruvam // Ang_1.121 //",
    "GSD36angirspu:273": " lobhānmātṛtvamanyāsu yadi nikṣipya mohataḥ /",
    "GSD36angirspu:274": " kriyāṃ kuryājjaḍamatiḥ sadyaścaṇḍālatāṃ vrajet // Ang_1.122 //",
    "GSD36angirspu:275": " atasmin tattvamāropya saṃskuryādyadi kāmataḥ /",
    "GSD36angirspu:276": " niṣphalaṃ yāti tatkarma so 'pi pātityamāpnuyāt // Ang_1.123 //",
    "GSD36angirspu:277": " pitṛtvaṃ janitaryeva mukhyato 'nyatra gauṇataḥ /",
    "GSD36angirspu:278": " tatpuraskṛtya cetkarma kṛtamanyaiḥ punaḥ kriyāṃ // Ang_1.124 // [017]",
    "GSD36angirspu:279": " vihitenaiva putratvaṃ svīkāreṇa na cānyataḥ /",
    "GSD36angirspu:280": " samavāpnoti bandhūnāṃ rājavidvadanujñayā // Ang_1.125 //",
    "GSD36angirspu:281": " bhrātṛjaḥ kṛtadāraḥ kṛtakriyo 'pi",
    "GSD36angirspu:282": " bhrātṛjo vākyataḥ pitror jyaiṣṭhyakāniṣṭhyavarjitaḥ /",
    "GSD36angirspu:283": " putratvaṃ samavāpnoti kṛtadāraḥ kṛtakriyaḥ // Ang_1.126 //",
    "GSD36angirspu:284": " so 'pyekaścedavāpnoti nobhayostu tathā vidhiḥ /",
    "GSD36angirspu:285": " janiturmukhyasūnuḥ syād anyasya guṇataḥ sutaḥ // Ang_1.127 //",
    "GSD36angirspu:286": " mātulatvapitṛvyatvasutatvādyanubandhakam /",
    "GSD36angirspu:287": " mukhyato yasya yadvā syāt taduddiśyaiva tatkriyā // Ang_1.128 //",
    "GSD36angirspu:288": " mukhyānubandhaṃ tyaktvā yaḥ karma kuryātpramādataḥ /",
    "GSD36angirspu:289": " pitṛvyādikamuccārya punaḥ kuryāttu tāṃ kriyām // Ang_1.129 //",
    "GSD36angirspu:290": " gotranāmānubandhavyatyāse",
    "GSD36angirspu:291": " gotranāmānubandhānāṃ vyatyāsenāpyanehasaḥ /",
    "GSD36angirspu:292": " yadi kuryātkriyāṃ tāṃ vai punaḥ kuryādyathāvidhi // Ang_1.130 //",
    "GSD36angirspu:293": " upanītastu cedupanetṛtvenaiva tatkriyā /",
    "GSD36angirspu:294": " vidyādatvena taddātur bhaktadatvena tatprade // Ang_1.131 //",
    "GSD36angirspu:295": " bhayapatvena bhayape pitṛvyatvena tādṛśe /",
    "GSD36angirspu:296": " tattaduccāraṇaṃ kṛtvā tattatkarma samācaret // Ang_1.132 //",
    "GSD36angirspu:297": " tadanyathākṛtaṃ taccet samyagbhūyaḥ samācaret / [018]",
    "GSD36angirspu:298": " kartari dūrage preṣyatvena kurvīta",
    "GSD36angirspu:299": " mukhyakartrasamīpe 'nyo na kuryāt svānubandhataḥ // Ang_1.133 //",
    "GSD36angirspu:300": " tatpreṣyatvena kurvīta preṣitastena vai vṛtaḥ /",
    "GSD36angirspu:301": " avṛtastena tatpreṣyatvena taddūrage sati // Ang_1.134 //",
    "GSD36angirspu:302": " kṛtaṃ cetkarma tadbhūyaḥ saṃkalpādi samācaret /",
    "GSD36angirspu:303": " anyena kṛte vāṅmātradāne śrāddhamātram",
    "GSD36angirspu:304": " vāṅmātradattaputrastu kṛtadāraḥ kṛtakriyaḥ // Ang_1.135 //",
    "GSD36angirspu:305": " grāhakasya na kurvīta darśādi na kadācana /",
    "GSD36angirspu:306": " tatpatnyāstasya ca śrāddhamātraṃ samyak samācaret // Ang_1.136 //",
    "GSD36angirspu:307": " prativarṣaṃ prayatnena na darśādikamācaret /",
    "GSD36angirspu:308": " satāmeva hi bandhūnāṃ karma kuryāt prayatnataḥ // Ang_1.137 //",
    "GSD36angirspu:309": " bhraṣṭānāmapi tucchānāṃ patitānāṃ vikarmiṇām /",
    "GSD36angirspu:310": " na kurvīta kriyāṃ yatnād api snānaṃ samācaret // Ang_1.138 //",
    "GSD36angirspu:311": " asatāṃ patitānāṃ ca bhasmāntaṃ sūtakaṃ smṛtam /",
    "GSD36angirspu:312": " bhraṣṭapatitānāṃ ghaṭasphoṭanādhikāriṇaḥ",
    "GSD36angirspu:313": " jātibhraṣṭānakarmiṣṭhān patitān mātaraṃ sutam // Ang_1.139 //",
    "GSD36angirspu:314": " pitaraṃ bhrātaraṃ patnīṃ patimeva mitho 'sataḥ /",
    "GSD36angirspu:315": " tyajedghaṭaprahāreṇa nānyānevaṃ samācaret // Ang_1.140 // [019]",
    "GSD36angirspu:316": " anāthapretasaṃskāre",
    "GSD36angirspu:317": " anāthapretasaṃskārād aśvamedhaphalaṃ labhet /",
    "GSD36angirspu:318": " pretanirvāpaṇaṃ proktam atra saṃskāraśabdataḥ // Ang_1.141 //",
    "GSD36angirspu:319": " pretasaṃskārābhāve",
    "GSD36angirspu:320": " akṛtvā pretasaṃskāraṃ yo bhuṅkte kāmakārataḥ /",
    "GSD36angirspu:321": " tatpretakṛtapāpaughaṃ tatkṣaṇāllabhate 'khilam // Ang_1.142 //",
    "GSD36angirspu:322": " taddoṣaśamanāyātha cāpāgre snānamācaret /",
    "GSD36angirspu:323": " māsamātraṃ prayatnena na cedukthyaṃ samācaret // Ang_1.143 //",
    "GSD36angirspu:324": " viprānujñayā yatikṛtyam",
    "GSD36angirspu:325": " viprābhyanujñayā kuryāt karmamātraṃ viśeṣataḥ /",
    "GSD36angirspu:326": " pitṛkṛtyaṃ pretakṛtyaṃ tayorno cedyaterapi // Ang_1.144 //",
    "GSD36angirspu:327": " viprānujñāṃ yatirapi labdhvā snātvārdravastrataḥ /",
    "GSD36angirspu:328": " pretakṛtyaṃ prakurvīta na cet kṛtyaṃ tu tanna tu // Ang_1.145 //",
    "GSD36angirspu:329": " api śāstrakṛtaṃ karma bahuviprāmataṃ tu yat /",
    "GSD36angirspu:330": " tadabhyanujñayā tattu karmataḥ punarācaret // Ang_1.146 //",
    "GSD36angirspu:331": " bahuvipratiraskārapradveṣāgaḥpradūṣitam /",
    "GSD36angirspu:332": " tadabhyanujñārahitaṃ yattatkarma punaścaret // Ang_1.147 //",
    "GSD36angirspu:333": " kartari sannihite 'kartṛkṛtaṃ punaḥ",
    "GSD36angirspu:334": " yadyakartṛkṛtaṃ karma samīpe kartari sthite / [020]",
    "GSD36angirspu:335": " dhanavṛttigṛhakṣetrahetave tatpunaścaret // Ang_1.148 //",
    "GSD36angirspu:336": " asagotrasaṃskṛtāvāśaucam",
    "GSD36angirspu:337": " asagotramapi pretaṃ dāhayedyaḥ kathaṃcana /",
    "GSD36angirspu:338": " sa cāpi gotribhistulyo daśāhaṃ sūtakī bhavet // Ang_1.149 //",
    "GSD36angirspu:339": " mṛtāhasya parityāge mātāpitroḥ",
    "GSD36angirspu:340": " mṛtāhasya parityāge mohātkṛchradvayaṃ caret /",
    "GSD36angirspu:341": " gāyatrīdaśasāhasrajapo godānameva ca // Ang_1.150 //",
    "GSD36angirspu:342": " evaṃ pañcatriṃśavarṣaparyantaṃ cittamucyate /",
    "GSD36angirspu:343": " pṛthaktvena mahābhāgais tadūrdhvaṃ patito bhavet // Ang_1.151 //",
    "GSD36angirspu:344": " nadīsnānena niṣkṛtiḥ",
    "GSD36angirspu:345": " mahānadīsnānaśataṃ pitrostyakte tu paitṛke /",
    "GSD36angirspu:346": " niṣkṛtiḥ kathitā sadbhiḥ punaḥsaṃskāratastathā // Ang_1.152 //",
    "GSD36angirspu:347": " nadīsnānāni sarvatra sarvakṛtyeṣu vacmi vaḥ /",
    "GSD36angirspu:348": " niṣkṛtitvena viprāṇāṃ vedināmabhyanujñayā // Ang_1.153 //",
    "GSD36angirspu:349": " na hi snānena sadṛśī niṣkṛtirvihitāsti hi /",
    "GSD36angirspu:350": " tasmātsnānāni sarvatra tīrthādiṣu viśiṣyate // Ang_1.154 //",
    "GSD36angirspu:351": " saṃhitāpaṭhanādiḥ",
    "GSD36angirspu:352": " śrutipārāyaṇaṃ yadvā vyāhṛtīnāṃ japo 'thavā /",
    "GSD36angirspu:353": " gāyatryā vā japo no cen mahārudrajapo 'thavā // Ang_1.155 //",
    "GSD36angirspu:354": " puruṣasūktajapo vāpi saṃhitāpaṭhanaṃ sakṛt /",
    "GSD36angirspu:355": " niṣkṛtirvihitā sadbhir api pātakināmapi // Ang_1.156 // [021]",
    "GSD36angirspu:356": " vedamahimā",
    "GSD36angirspu:357": " vedākṣaroccāraṇataḥ sarvanāmaphalaṃ labhet /",
    "GSD36angirspu:358": " harināmāni yāvanti paṭhitāni dvijātibhiḥ // Ang_1.157 //",
    "GSD36angirspu:359": " asaṃkhyākānyanantāni sarvāvilaharāṇyapi /",
    "GSD36angirspu:360": " tānyekavedavarṇaḥ syāt tādṛśairdivyavarṇakaiḥ // Ang_1.158 //",
    "GSD36angirspu:361": " ameyaiḥ saṃvṛto vedaḥ sākṣānnārāyaṇātmakaḥ /",
    "GSD36angirspu:362": " tādṛśasyāsya vedasya paṭhanāt sarvakilbiṣaiḥ // Ang_1.159 //",
    "GSD36angirspu:363": " sadya eva vimuktaḥ syāt pātakī nātra saṃśayaḥ /",
    "GSD36angirspu:364": " brāhmaṇasya vedādhikāraḥ",
    "GSD36angirspu:365": " tādṛśasyāsya vedasya paṭhane brāhmaṇasya vai // Ang_1.160 //",
    "GSD36angirspu:366": " adhikāro na cānyasya saṃskṛtasyaiva karmabhiḥ /",
    "GSD36angirspu:367": " tatrāpi pariśuddhasya kṛtanityakriyasya vai // Ang_1.161 //",
    "GSD36angirspu:368": " tatrāpi pariśuddhasya viśeṣeṣu dineṣvapi /",
    "GSD36angirspu:369": " śuddhācchuddhaḥ svato vedas taduccāraṇataḥ kṣaṇāt // Ang_1.162 //",
    "GSD36angirspu:370": " devanāmānyanantāni nikhilānyaghahāni vai /",
    "GSD36angirspu:371": " asakṛtpaṭhitāni syur nātra kāryā vicāraṇā // Ang_1.163 //",
    "GSD36angirspu:372": " snānaṃ kṛtvā prārabhecca vedaṃ taṃ tādṛśaṃ śivam / [022]",
    "GSD36angirspu:373": " asnātvārambhe",
    "GSD36angirspu:374": " yadyasnātvaiva mohena prārabhet pātakī bhavet // Ang_1.164 //",
    "GSD36angirspu:375": " snānataḥ sarvakarmāṇi sidhyantyeva na saṃśayaḥ /",
    "GSD36angirspu:376": " sarvaṃ snānamūlam",
    "GSD36angirspu:377": " snānamūlamidaṃ brāhmaṃ snānamūlamidaṃ tapaḥ // Ang_1.165 //",
    "GSD36angirspu:378": " snānamūlākhilā yajñāḥ snānamūlamidaṃ jagat /",
    "GSD36angirspu:379": " sarvakṛtyevu sarvatra snānameva paraṃ matam // Ang_1.166 //",
    "GSD36angirspu:380": " kṛtsneṣvaśuciṣu snānaṃ tārakaṃ parikīrtitam /",
    "GSD36angirspu:381": " aspṛśyasparśanādikarmāṅgasnānam",
    "GSD36angirspu:382": " aspṛśyasparśane caivam abhakṣyāṇāṃ ca bhakṣaṇe // Ang_1.167 //",
    "GSD36angirspu:383": " sakalīkaraṇe cātra malinīkaraṇe tathā /",
    "GSD36angirspu:384": " apātrīkaraṇe 'nyatra jātibhraṃśakarādiṣu // Ang_1.168 //",
    "GSD36angirspu:385": " sūtakādiṣu sarveṣu sarveṣvāśaucakarmasu /",
    "GSD36angirspu:386": " snānameva paraṃ proktaṃ sarvakṛchravratādiṣu // Ang_1.169 //",
    "GSD36angirspu:387": " sarvādyanteṣu satreṣu tadeva parikīrtitam /",
    "GSD36angirspu:388": " abhojyabhojaneṣvevaṃ snānaṃ tatsamudāhṛtam // Ang_1.170 //",
    "GSD36angirspu:389": " akāryakaraṇeṣveṣu mukhyasnānāni mukhyataḥ /",
    "GSD36angirspu:390": " bhaveyurhi pavitrāṇi tānīmāni tataḥ sadā // Ang_1.171 //",
    "GSD36angirspu:391": " caredyatnena śudhyarthaṃ na cetkiṃ vātra śudhyati /",
    "GSD36angirspu:392": " vamane snānam",
    "GSD36angirspu:393": " svakriyāvamane sadyaḥ savāsā jalamāviśet // Ang_1.172 // [023]",
    "GSD36angirspu:394": " ajīrṇavamane snānam auṣadhādikriyāvaśāt /",
    "GSD36angirspu:395": " vamane snānābhāvasthalam",
    "GSD36angirspu:396": " vamane 'pyavagāhaḥ syān makṣikāmūlato yadi // Ang_1.173 //",
    "GSD36angirspu:397": " nāvagāhaḥ prakartavyas tallepakṣālanaṃ param /",
    "GSD36angirspu:398": " prakartavyaṃ prayatnena dhāraṇaṃ śuddhavāsasām // Ang_1.174 //",
    "GSD36angirspu:399": " śākamūlādivamane",
    "GSD36angirspu:400": " śākairmūlaiḥ phalaiḥ patraiḥ kaṭutiktarasādibhiḥ /",
    "GSD36angirspu:401": " sadyaścedvamanaṃ tanna cirakāle tu tadbhavet // Ang_1.175 //",
    "GSD36angirspu:402": " yadā cedrogavamanaṃ tadā snānaṃ vidhānataḥ /",
    "GSD36angirspu:403": " sadya eva prakartavyam aghamarṣavidhānataḥ // Ang_1.176 //",
    "GSD36angirspu:404": " rātrau vamane",
    "GSD36angirspu:405": " rātrau tu vamane jāte rogādyairapyajīrṇataḥ /",
    "GSD36angirspu:406": " ardharātrādadhastūṣṇe pāthasi snānamucyate // Ang_1.177 //",
    "GSD36angirspu:407": " tatparaṃ prātareva syād iti śākalabhāṣitam /",
    "GSD36angirspu:408": " svagotratyāge 'nyagotraparigrahaṇe",
    "GSD36angirspu:409": " svīyagotraparityāgād anyagotraparigrahāt // Ang_1.178 //",
    "GSD36angirspu:410": " prabhavetpatitaḥ sadyaḥ śuddhaḥ saṃskārataḥ punaḥ /",
    "GSD36angirspu:411": " svīyagotraparityāgo bhinnagotraparigrahaḥ // Ang_1.179 //",
    "GSD36angirspu:412": " dvayametatprakathitaṃ striya eva hi nurna tu / [024]",
    "GSD36angirspu:413": " ardhodayaḥ",
    "GSD36angirspu:414": " arkaśrutivyatīpātayuktā 'mā puṣyamāvayoḥ // Ang_1.180 //",
    "GSD36angirspu:415": " asāvardhodayo yogaḥ koṭyarkagrahasaṃnibhaḥ /",
    "GSD36angirspu:416": " asmin snāto cāpakoṭau kuryānsnānaśataṃ yadi // Ang_1.181 //",
    "GSD36angirspu:417": " triṃśadvarṣaṃ tyaktapitṛkarmā śuddho bhavettataḥ /",
    "GSD36angirspu:418": " mahodaye tu tatsnānasahasraṃ yadi bhaktitaḥ // Ang_1.182 //",
    "GSD36angirspu:419": " kuryādvā kārayedvāpi śuddhaḥ pūrvāghato bhavet /",
    "GSD36angirspu:420": " anyathā niṣkṛtirnāsti tādṛśasyāsya pāpinaḥ // Ang_1.183 //",
    "GSD36angirspu:421": " taṃ yogaṃ susamīkṣyeta tasmāttādṛktu kilbiṣī /",
    "GSD36angirspu:422": " patyanyena citārohitāyāḥ putrasya kṛtyam",
    "GSD36angirspu:423": " yadi sādhvī pramādena patyanyena citi vrajet // Ang_1.184 //",
    "GSD36angirspu:424": " kathaṃ tatkarmakaraṇaṃ paścāttajjātajanmanām /",
    "GSD36angirspu:425": " iti cintāparā devā babhūyuḥ kila vai ciram // Ang_1.185 //",
    "GSD36angirspu:426": " paścādudabhavadvāṇī divyā spaṣṭapadākṣarā /",
    "GSD36angirspu:427": " patyanyanarayogasya ṣaḍabdaṃ kṛcchramucyate // Ang_1.186 //",
    "GSD36angirspu:428": " mohāt prāṇaparityāge mahāpāpasya karmaṇaḥ /",
    "GSD36angirspu:429": " tasyāḥ ṣaḍabdaṃ saṃproktaṃ ṣaḍguṇenaiva saṃyutam // Ang_1.187 //",
    "GSD36angirspu:430": " sadānenaiva kurvīta lobhaśāṭhyavivarjitam /",
    "GSD36angirspu:431": " taddoṣaśamanāyaiva prāṇatyāgākhyakarmaṇaḥ // Ang_1.188 // [025]",
    "GSD36angirspu:432": " cāpāgrayānaṃ kṛtvādau tatra snānaśataṃ caret /",
    "GSD36angirspu:433": " pakṣamātraṃ prayatnena nityaṃ priyapuraḥsaram // Ang_1.189 //",
    "GSD36angirspu:434": " tacchāntistena nānyena sārdhasāhasramajjanaiḥ /",
    "GSD36angirspu:435": " brāhmaṇānāṃ prasādena kūṣmāṇḍagaṇapāṭhataḥ // Ang_1.190 //",
    "GSD36angirspu:436": " nityaṃ trivāraṃ tatraiva paścāttu prākṛtaṃ caret /",
    "GSD36angirspu:437": " tataḥ śuddhā bhavetsā tu tairetaiḥ karmabhiḥ śubhaiḥ // Ang_1.191 //",
    "GSD36angirspu:438": " jātibhedena niṣkṛtiḥ",
    "GSD36angirspu:439": " dviguṇaṃ rājayogena triguṇaṃ vaiśyayogataḥ /",
    "GSD36angirspu:440": " catugurṇaṃ śūdrayogād evaṃ niṣkṛtirīritā // Ang_1.192 //",
    "GSD36angirspu:441": " striyaḥ punarvivāhe",
    "GSD36angirspu:442": " punarvivāhitā mūḍhaiḥ pitṛbhrātṛmukhaiḥ khalaiḥ /",
    "GSD36angirspu:443": " yadi sā te 'khilāḥ sarve syurvai nirayagāminaḥ // Ang_1.193 //",
    "GSD36angirspu:444": " punarvivāhitā sā tu mahārauravabhāginī /",
    "GSD36angirspu:445": " tatpatiḥ pitṛbhiḥ sārdhaṃ kālasūtragato bhavet // Ang_1.194 //",
    "GSD36angirspu:446": " dātā cāṅgāraśayananāmakaṃ pratipadyate /",
    "GSD36angirspu:447": " tasya niṣkṛtiḥ",
    "GSD36angirspu:448": " taddoṣaśamanāyātha prāyaścittamidaṃ param // Ang_1.195 //",
    "GSD36angirspu:449": " dātā setugataḥ sadyo dhanuṣkoṭyāṃ samāhitaḥ /",
    "GSD36angirspu:450": " nityaṃ triṣavaṇasnāyī yāvakāhāra eva vai // Ang_1.196 //",
    "GSD36angirspu:451": " saṃvatsaraṃ prayatnena vasedevānvahaṃ tarām /",
    "GSD36angirspu:452": " svakṛtaṃ yacca tatpāpaṃ vadannityanvahan yatan // Ang_1.197 //",
    "GSD36angirspu:453": " sarveṣvapi ca tīrtheṣu taptakṛcchraśataṃ caret /",
    "GSD36angirspu:454": " tataḥ śuddho bhavedevaṃ voḍhā cāpi tadā punaḥ // Ang_1.198 // [026]",
    "GSD36angirspu:455": " taddoṣaśamanāyaiva puṇyaṃ cāndrāyaṇatrayam /",
    "GSD36angirspu:456": " yatnātkurvan vasettatra ṛtutrayamatandritaḥ // Ang_1.199 //",
    "GSD36angirspu:457": " pratinityaṃ pañcagavyaṃ pibaṃstadvidhinā rudan /",
    "GSD36angirspu:458": " nirlajjayā lokapuraḥ kūṣmāṇḍādīn paṭhaṃstathā // Ang_1.200 //",
    "GSD36angirspu:459": " drupadāṃ nāma gāyatrīṃ gāyatrīṃ vedamātaram /",
    "GSD36angirspu:460": " saṃdhyātraye sahasrāṇi japaṃstaptākhyakaṃ śivam // Ang_1.201 //",
    "GSD36angirspu:461": " kṛcchraṃ vidhānataḥ kṛtvā punaḥsaṃskārataḥ punaḥ /",
    "GSD36angirspu:462": " puṭagarbhavidhānena śuddho bhavati tatra cet // Ang_1.202 //",
    "GSD36angirspu:463": " na cettaptaśataṃ kuryāt punarupanayātparam /",
    "GSD36angirspu:464": " sā cedbhartṛdvayaṃ tyaktvā setusnānasahasrakam // Ang_1.203 //",
    "GSD36angirspu:465": " kṛtvā ca yāvakāhārā varṣamātreṇa śudhyati /",
    "GSD36angirspu:466": " yadyaputrā putriṇī cet patedevāśu taiḥ saha // Ang_1.204 //",
    "GSD36angirspu:467": " sā vai putraistadudbhūtaiś caṇḍālatvaṃ bhajeta vai /",
    "GSD36angirspu:468": " bhrāntyā putrikādivivāhe jāte svamātraśuddhiḥ",
    "GSD36angirspu:469": " yadi svasāraṃ tanayāṃ cirādbhrāntyādikṛcchrataḥ // Ang_1.205 //",
    "GSD36angirspu:470": " vivahenmohato jñāte kṛtvā cāndrasahasrakam /",
    "GSD36angirspu:471": " cāpāgrayānataḥ paścāt puṭagarbhavidhānataḥ // Ang_1.206 //",
    "GSD36angirspu:472": " karaṇājjātakādīnāṃ svamātrasya śucirbhavet /",
    "GSD36angirspu:473": " pareṣāṃ śūdratulyo 'yaṃ tatastāṃ bibhṛyādapi // Ang_1.207 // [027]",
    "GSD36angirspu:474": " pūrvadharmaṃ vinikṣipya tasyāṃ bhaktyā japanvaset /",
    "GSD36angirspu:475": " putre jāte",
    "GSD36angirspu:476": " yadi tasyāṃ prajāyeraṃs tāṃścaṇḍāleṣu vinyaset // Ang_1.208 //",
    "GSD36angirspu:477": " tataḥ svayaṃ ca nityaṃ vai yāvakāśī caredbhuvam /",
    "GSD36angirspu:478": " pāpaprakhyāpanaṃ kurvan yāvajjīvaṃ hariṃ bhajan // Ang_1.209 //",
    "GSD36angirspu:479": " puṇyakṣetreṣu niyataṃ vasan bhaktyā rasāmaṭet /",
    "GSD36angirspu:480": " vivāhitāṃ ca vidhavāṃ mahāmohena vañcakaiḥ // Ang_1.210 //",
    "GSD36angirspu:481": " dattāṃ vivāhya tajjñātvā sadyaścaṇḍālatāṃ vrajet /",
    "GSD36angirspu:482": " taddoṣaśamanāyaiva pūrvavattu samācaret // Ang_1.211 //",
    "GSD36angirspu:483": " dviguṇaṃ nikhilaṃ kṛtyaṃ samunneyaṃ vicakṣaṇaiḥ /",
    "GSD36angirspu:484": " ekadvitricatuḥpañcavāraṃ vivāhitā",
    "GSD36angirspu:485": " ekadvitricatuḥpañcavāraṃ vai yā vivāhitā // Ang_1.212 //",
    "GSD36angirspu:486": " atikṣudraikakāleṣu pāpaikabahuleṣu ca /",
    "GSD36angirspu:487": " vijñātā cettu tāṃ samyak pṛṣṭvā gatvā vicārya ca // Ang_1.213 //",
    "GSD36angirspu:488": " tattvaṃ tasyāstu vijñāya prāyaścittaṃ tataścaret /",
    "GSD36angirspu:489": " yatra yatra ca sā gatvā yaṃ yaṃ vā svajanaiḥ saha // Ang_1.214 //",
    "GSD36angirspu:490": " māyayā mohayāmāsa vañcayitvāticaryayā /",
    "GSD36angirspu:491": " taṃ taṃ jñātvā ca saṃbhāṣya tattadvāṅmūlamapyalam // Ang_1.215 // [028]",
    "GSD36angirspu:492": " śrutvā paścācchrotriyebhyaḥ śrāvayitvākhilaṃ tataḥ /",
    "GSD36angirspu:493": " rājñe bandhuni vāvedya prāyaścittaṃ tataścaret // Ang_1.216 //",
    "GSD36angirspu:494": " etādṛśeṣu kṛtyeṣu sā kṣetraṃ prabhaveddhruvam /",
    "GSD36angirspu:495": " prathamodvāhakasyaiva paraṃ tveṣā parā na tu // Ang_1.217 //",
    "GSD36angirspu:496": " kadāciddharmakṛtyānāṃ na tasyāpi parasya vā /",
    "GSD36angirspu:497": " tadapekṣayā veśyā viśiṣyate",
    "GSD36angirspu:498": " sā bhogamātrayogyāpi veśyā tasyā viśiṣyate // Ang_1.218 //",
    "GSD36angirspu:499": " tayā cetteṣu kṛtyeṣu sapaṅktau bhojanaṃ tathā /",
    "GSD36angirspu:500": " saha vā bhojanaṃ duṣṭaṃ yadi pātityakārakam // Ang_1.219 //",
    "GSD36angirspu:501": " tacchudhyarthaṃ rasāyāṃ tu śvabhre saṃchādya dharmataḥ /",
    "GSD36angirspu:502": " khanitvā yāmamātraṃ vā ghaṭikādvayameva vā // Ang_1.220 //",
    "GSD36angirspu:503": " tasmāduddhṛtya paścāttu jātakādi samācaret /",
    "GSD36angirspu:504": " taptakṛcchrasahasrāṇi dharmataśca samācaret // Ang_1.221 //",
    "GSD36angirspu:505": " niyatātmā yāvakāśī cāpāgraṃ tadbhavecchuciḥ /",
    "GSD36angirspu:506": " pañca snānasahasrāṇi svayaṃ vipramukhena vā // Ang_1.222 //",
    "GSD36angirspu:507": " samācarettataḥ svasya śuddho bhavati kevalam /",
    "GSD36angirspu:508": " na pareṣāmayaṃ yogya evamāha purā bhṛguḥ // Ang_1.223 //",
    "GSD36angirspu:509": " praviṣṭaparakāyena yadi saṃyogamāpnuyāt /",
    "GSD36angirspu:510": " trimāsayāvakāhārā sādhvī śudhyati nānyathā // Ang_1.224 //",
    "GSD36angirspu:511": " praviṣṭaparavarṣmāṇaṃ vijñātaṃ svapatiṃ satī /",
    "GSD36angirspu:512": " prapālayedviśeṣeṇa ratimātraṃ na cācaret // Ang_1.225 // [029]",
    "GSD36angirspu:513": " kāyayoreva saṃbandhaḥ purā saṃskṛtayoḥ purā /",
    "GSD36angirspu:514": " nātmanorasti saṃbandho bhinnakāye na cettataḥ // Ang_1.226 //",
    "GSD36angirspu:515": " ātmānyakāyaṃ spṛśyenna tena pātityamāpnuyāt /",
    "GSD36angirspu:516": " surāṇāmapi caivaṃ hi manuṣyāṇāṃ tu kiṃ punaḥ // Ang_1.227 //",
    "GSD36angirspu:517": " agrāhyamūrtayo grāhyamūrtayaśca",
    "GSD36angirspu:518": " agrāhyābhedyamūrtīnāṃ grāhmabhaidyaśarīriṇām /",
    "GSD36angirspu:519": " devānāṃ sumahābhedas tāratamyaṃ ca tatparam // Ang_1.228 //",
    "GSD36angirspu:520": " spaṣṭameva prabhavati tenāgrāhyāḥ surāstu ye /",
    "GSD36angirspu:521": " grāhyakāyasurāṇāṃ vai prapūjyāḥ paramāḥ param // Ang_1.229 //",
    "GSD36angirspu:522": " adhikā vandanīyāśca te na nīcāstu tena vai /",
    "GSD36angirspu:523": " agrāhyamūrtinivedyam",
    "GSD36angirspu:524": " tanniveditamatyarthaṃ na teṣāṃ parikalpayet // Ang_1.230 //",
    "GSD36angirspu:525": " tenāparādhaḥ sumahān prabhavenna tathācaret /",
    "GSD36angirspu:526": " agrāhyābhedyamūrtīnāṃ grāhyabhedyaniveditam // Ang_1.231 //",
    "GSD36angirspu:527": " ayogyaṃ satataṃ syāddhi śūdrasyeva śrutiryathā /",
    "GSD36angirspu:528": " śrautasmārtakriyādakṣaḥ paitṛkoddeśato 'pi vā // Ang_1.232 //",
    "GSD36angirspu:529": " niruptamanyoddeśena na devāya nivedayet / [030]",
    "GSD36angirspu:530": " niveditenāniveditayojane",
    "GSD36angirspu:531": " niveditena rucyarthaṃ yojayennāniveditam // Ang_1.233 //",
    "GSD36angirspu:532": " tathā niveditaṃ bhūyo lavaṇaṃ ca niyojayet /",
    "GSD36angirspu:533": " nivedanādatha punas tadādāya ghṛtena vā // Ang_1.234 //",
    "GSD36angirspu:534": " tailena lavaṇenāpi yatnena na niyojayet /",
    "GSD36angirspu:535": " taducchiṣṭaṃ na kurvīta tatkareṇa na pīḍayet // Ang_1.235 //",
    "GSD36angirspu:536": " na khaṇḍayenmitho 'jñānān na tatprokṣaṇamācaret /",
    "GSD36angirspu:537": " pariṣiñcennaivameva tūṣṇīmāsye vinikṣipet // Ang_1.236 //",
    "GSD36angirspu:538": " gṛhṇīyāttu tadantarvai na dantairapi pīḍayet /",
    "GSD36angirspu:539": " tadetatparamaṃ śuddhaṃ nirmālyamatidurlabham // Ang_1.237 //",
    "GSD36angirspu:540": " devānāmapi tadbhojyaṃ prayatnenātibhaktitaḥ /",
    "GSD36angirspu:541": " tadopadaṃśaṃ svīkuryān niveditamahākṣaṇe // Ang_1.238 //",
    "GSD36angirspu:542": " bhagavatprasādagrahaṇe bhakṣaṇaviṣaye",
    "GSD36angirspu:543": " niveditasya haviṣo bhakṣaṇe samupasthite /",
    "GSD36angirspu:544": " āpośanaṃ na kurvīta prokṣaṇaṃ pariṣecanam // Ang_1.239 //",
    "GSD36angirspu:545": " yadi kurvīta mohena rauravaṃ narakaṃ vrajet /",
    "GSD36angirspu:546": " annaṃ pakvāt samuddhṛtya pṛthakpātre niyujya ca // Ang_1.240 //",
    "GSD36angirspu:547": " kṛtvā sukhoṣṇaṃ saṃskṛtya paścācchākhādibhiryajet /",
    "GSD36angirspu:548": " atyuṣṇādinivedane",
    "GSD36angirspu:549": " asahyoṣṇaṃ mahoṣṇaṃ vā pakvapātragamaiva vā // Ang_1.241 //",
    "GSD36angirspu:550": " yo nivedayate mohād devāya narakī bhavet / [031]",
    "GSD36angirspu:551": " nivedanaprakasaḥ",
    "GSD36angirspu:552": " tasmādannaṃ samuddhṛtya pṛthakpātre nidhāya ca // Ang_1.242 //",
    "GSD36angirspu:553": " kṛtvā yatnātsukhoṣṇaṃ ca rāśi kṛtvābhighārya ca /",
    "GSD36angirspu:554": " atiśuddhamatiśreṣṭhaṃ rājayogyaṃ suśobhanam // Ang_1.243 //",
    "GSD36angirspu:555": " śākabhakṣyaphalopetaṃ devāya vinivedayet /",
    "GSD36angirspu:556": " tadannamapi yatnena paścāddadyātsamāhitaḥ // Ang_1.244 //",
    "GSD36angirspu:557": " aprokṣyāpariṣicyaivam aprāṇāhutipūrvakam /",
    "GSD36angirspu:558": " ucchiṣṭamapyakṛtvaiva yatnāddadyātsvayaṃ śuciḥ // Ang_1.245 //",
    "GSD36angirspu:559": " svīkāraprakāraḥ",
    "GSD36angirspu:560": " niveditāni vastūni na dantaiḥ parighaṭṭayet /",
    "GSD36angirspu:561": " na khaṇḍayecchabdayecca kiṃ tu tūṣṇīṃ tadambuvat // Ang_1.246 //",
    "GSD36angirspu:562": " rasavatphalavadyatnāt prāśayecca na śabdayet /",
    "GSD36angirspu:563": " kaṇṭhato vāpi yatnena kāṣṭhabhūtaphalānyapi // Ang_1.247 //",
    "GSD36angirspu:564": " arbhakebhyo dadyāt",
    "GSD36angirspu:565": " pradadyādarbhakebhyo vai na svīkuryātsvayaṃ yadi /",
    "GSD36angirspu:566": " svīkuryāttu tadā naktam upaviṣṭaḥ śucisthale // Ang_1.248 //",
    "GSD36angirspu:567": " śabdānajanayanneva tāmudantādibhirhyadan /",
    "GSD36angirspu:568": " guhasthasya rātrāvuṣṇodakasnānam",
    "GSD36angirspu:569": " gṛhī na rātrau snāyīta yadi snāyīta vāriṇā // Ang_1.249 // [032]",
    "GSD36angirspu:570": " uṣṇena bhavane viprasākṣito vahnisākṣitaḥ /",
    "GSD36angirspu:571": " uṣṇena śakto na snāyād aśaktaścettadācaret // Ang_1.250 //",
    "GSD36angirspu:572": " abhyaṅgam",
    "GSD36angirspu:573": " abhyaktaśca tathā snāyāc charīrārogyahetave /",
    "GSD36angirspu:574": " tatsnānaṃ kathitaṃ sadbhir na nityaṃ tena nācaret // Ang_1.251 //",
    "GSD36angirspu:575": " karma naimittikaṃ tasmād devānāmapi nārcanam /",
    "GSD36angirspu:576": " yāvannityādikarmaughaṃ nirvatyaiva vidhānataḥ // Ang_1.252 //",
    "GSD36angirspu:577": " paścādabhyañjanasnānaṃ na cetkāle tu madhyame /",
    "GSD36angirspu:578": " madhyāhne saṃgave vāpi snānaṃ kṛtvā tu tādṛśam // Ang_1.253 //",
    "GSD36angirspu:579": " mādhyāhnikasnānam",
    "GSD36angirspu:580": " mādhyaṃdinasya kṛtyasya punaḥsnānaṃ yathāvidhi /",
    "GSD36angirspu:581": " kṛtvā tatprārabhetkarma tenaitatkarma nācaret // Ang_1.254 //",
    "GSD36angirspu:582": " malāpakarṣaṇārthāya taddhi snānaṃ prakīrtitam /",
    "GSD36angirspu:583": " kṣurasnānam",
    "GSD36angirspu:584": " evameva kṣurasnānaṃ karmāyogyaṃ pracakṣate // Ang_1.255 //",
    "GSD36angirspu:585": " kṣurasnānātparaṃ yastu punaḥ snānāntaraṃ vinā /",
    "GSD36angirspu:586": " karoti vaidikaṃ karma na tatphalamavāpnuyāt // Ang_1.256 //",
    "GSD36angirspu:587": " bhavedapi pratyavāyī tathāto nācaredbudhaḥ / [033]",
    "GSD36angirspu:588": " prātaḥsāyaṃparvādiṣvabhyañjanasnānam",
    "GSD36angirspu:589": " nābhyañjanaṃ prakurvīta prātaḥsāyaṃ na parvasu // Ang_1.257 //",
    "GSD36angirspu:590": " grahaṇe śrāddhakāleṣu vrateṣu nikhileṣvapi /",
    "GSD36angirspu:591": " puṇyavaidikadīkṣāsu na naktaṃ kṣetratīrthayoḥ // Ang_1.258 //",
    "GSD36angirspu:592": " suptvā bhuktvā ruditvā vā dūraṃ gatvā pipāsitaḥ /",
    "GSD36angirspu:593": " atikṣudhāturo rogī na kurvīta kathaṃcana // Ang_1.259 //",
    "GSD36angirspu:594": " akṛtvā nityakarmāṇi chardayitvātitāḍitaḥ /",
    "GSD36angirspu:595": " śaptaḥ śapitvā vyājena ghātayitvā narān parān // Ang_1.260 //",
    "GSD36angirspu:596": " hṛtvā dhanāni dīnānāṃ na kuryāttattu sarvadā /",
    "GSD36angirspu:597": " svajanān preṣayitvā ca nyakkṛtya gurubāndhavān // Ang_1.261 //",
    "GSD36angirspu:598": " tadavaśyakakṛtyeṣu kartavyatvena śāstrataḥ /",
    "GSD36angirspu:599": " mahatsūpasthiteṣveva tānyakṛtvaiva maurkhyataḥ // Ang_1.262 //",
    "GSD36angirspu:600": " na kuryādeva sahasā vigrahodvartanaṃ dvijaḥ /",
    "GSD36angirspu:601": " abhyañjanasnānaṃ sodakumbhanāndīśrāddhayoḥ",
    "GSD36angirspu:602": " sodakumbhaśrāddhamātraṃ kṛtvābhyañjanataḥ param // Ang_1.263 //",
    "GSD36angirspu:603": " kuryādeveti hārīto naivāneneti vai manuḥ /",
    "GSD36angirspu:604": " snātasnānena kurvīta na śrāddhāni kadācana // Ang_1.264 // [034]",
    "GSD36angirspu:605": " nāndiṃ tābhyāṃ prakurvītānukalpenaiva tatsmṛtam /",
    "GSD36angirspu:606": " snānamabhyañjanaṃ snānam aśaktasya kadācana // Ang_1.265 //",
    "GSD36angirspu:607": " sodakumbhasya nāndyāśca kartuḥ saṃpadyate kila /",
    "GSD36angirspu:608": " krośasthitanadīsnānācchrāddham",
    "GSD36angirspu:609": " krośasthitanadīsnānān na pitroḥ śrāddhamācaret // Ang_1.266 //",
    "GSD36angirspu:610": " mahādavabhṛthāccāpi śāvādvārṣāvagāhataḥ /",
    "GSD36angirspu:611": " tadaṅgasnānataḥ sadyaḥ śrāddhākhyaṃ karma taccaret // Ang_1.267 //",
    "GSD36angirspu:612": " saṃkalpaḥ",
    "GSD36angirspu:613": " karmamātrasya sarvatra prāṇānāyamya mantrataḥ /",
    "GSD36angirspu:614": " kariṣya iti vāguktirūpaṃ saṃkalpamācaret // Ang_1.268 //",
    "GSD36angirspu:615": " na saṃkalpaṃ vinā karma nityakāmyādikaṃ caret /",
    "GSD36angirspu:616": " sa mānasaḥ syātsaṃkalpaḥ kartavyo vācikaḥ paraḥ // Ang_1.269 //",
    "GSD36angirspu:617": " yasya ityetadvākyena tathā prāha śrutiḥ śivā /",
    "GSD36angirspu:618": " deśaḥ kālaśca saṃkalpe vaktavyau tatra cetpunaḥ // Ang_1.270 //",
    "GSD36angirspu:619": " tithiḥ kāla iti prokto vyatyāse tasya karma tat /",
    "GSD36angirspu:620": " naṣṭameva bhavetsadyas tasmāttattu punaścaret // Ang_1.271 //",
    "GSD36angirspu:621": " pitṛśrāddhavyatyāse punaścaret",
    "GSD36angirspu:622": " ekasminneva divase pitroḥ śrāddhamupasthitam /",
    "GSD36angirspu:623": " tatkrameṇaiva kartavyaṃ vyatyāse tu punaścaret // Ang_1.272 //",
    "GSD36angirspu:624": " mohādataddinakṛtaśrāddhaṃ cāpi punaścaret / [035]",
    "GSD36angirspu:625": " śūnyatithikṛtaṃ punaścaret",
    "GSD36angirspu:626": " tathā śūnyatithau yatnāt kṛtaṃ cāpi punaścaret // Ang_1.273 //",
    "GSD36angirspu:627": " sūtakānte śūnyatithidoṣo 'yaṃ śrāddhakarmaṇaḥ /",
    "GSD36angirspu:628": " kadācinna bhavatyeva tasmāttatraiva taccaret // Ang_1.274 //",
    "GSD36angirspu:629": " pitṛśrāddhātparaṃ kāruṇyaśrāddham",
    "GSD36angirspu:630": " pituḥ śrāddhātparaṃ śrāddhaṃ kāruṇyānāṃ samācaret /",
    "GSD36angirspu:631": " tadanyathākṛtaṃ taccet paredyustatpunaścaret // Ang_1.275 //",
    "GSD36angirspu:632": " nimittagrahaṇaśrāddhaṃ kṛtvānnenāpi taddinam /",
    "GSD36angirspu:633": " bhūyaḥ samyak prakurvīta bhissayaiva na cānyathā // Ang_1.276 //",
    "GSD36angirspu:634": " mātṛpitṛśrāddhamekadine 'nnena",
    "GSD36angirspu:635": " pitrormṛtāhaṃ satatam api kṛcchragato naraḥ /",
    "GSD36angirspu:636": " annenaiva prakurvīta nāmādyena kadācana // Ang_1.277 //",
    "GSD36angirspu:637": " grahaṇādiṣu śaktaśced bhissayā tāni cācaret /",
    "GSD36angirspu:638": " na cedāmādinā śuddhas taddharmairakhilairvṛtaḥ // Ang_1.278 //",
    "GSD36angirspu:639": " grahe muhūrtadvitaye gate 'nnaśrāddhamācaret /",
    "GSD36angirspu:640": " api śakto 'pi tannyūne tādṛk chrāddhaṃ na cācaret // Ang_1.279 //",
    "GSD36angirspu:641": " cākrikaśrāddham",
    "GSD36angirspu:642": " cākrikaṃ grahaṇaṃ mukhyam āyanaṃ tadamukhyakam /",
    "GSD36angirspu:643": " puṣpavanmaṇḍalasamamadhyabhāgaprapīḍitam // Ang_1.280 // [036]",
    "GSD36angirspu:644": " yannīlalakṣmapṛthulaṃ vartulaṃ tattriyāmagam /",
    "GSD36angirspu:645": " taccākrikamiti proktaṃ grahaṇaṃ pitṛtṛptidam // Ang_1.281 //",
    "GSD36angirspu:646": " tacca pañcaśatābdānām ekadā vai bhaviṣyati /",
    "GSD36angirspu:647": " grahaṇaṃ bhojananiṣedhaḥ,",
    "GSD36angirspu:648": " bṛddhabālāturāṇāṃ na",
    "GSD36angirspu:649": " grahasya cākrikasyāsya pūrvaṃ yāmatrayaṃ naraiḥ // Ang_1.282 //",
    "GSD36angirspu:650": " bhojanaṃ naiva kartavyaṃ bṛddhabālāturānvinā /",
    "GSD36angirspu:651": " aparāhne na madhyāhne madhyāhne na tu saṃgave // Ang_1.283 //",
    "GSD36angirspu:652": " saṃgave tu na tu prātaḥ pṛthukānāṃ tu kevalam /",
    "GSD36angirspu:653": " stanyapāne na doṣo 'sti tatkāle kevale 'pi vā // Ang_1.284 //",
    "GSD36angirspu:654": " yavāgvāḥ payaso vāpi pānīyasyāśaratsamam /",
    "GSD36angirspu:655": " niyamo 'yaṃ prakathito na tadūrdhvaṃ tu taccaret // Ang_1.285 //",
    "GSD36angirspu:656": " ayanagrahaṇe mukhye paunaḥpunyagate sakṛt /",
    "GSD36angirspu:657": " koṇaikadeśasaṃspṛṣṭe tannyūnasamayasthite // Ang_1.286 //",
    "GSD36angirspu:658": " yāmadvayaṃ sārdhayāmadvayaṃ yāmatrayaṃ tathā /",
    "GSD36angirspu:659": " sārdhayāmatrayaṃ yāmacatuṣṭayamiti kramāt // Ang_1.287 //",
    "GSD36angirspu:660": " adhikāraprabhedena bhojanasya nirūpaṇam /",
    "GSD36angirspu:661": " yadetattasya sarvasya pravadāmi vinirṇayam // Ang_1.288 //",
    "GSD36angirspu:662": " tatkālājīrṇarāhitye hṛdayaṃ tannibodhata / [037]",
    "GSD36angirspu:663": " evaṃ sthitaṃ punarvacmi yāmataḥ sārdhayāmataḥ // Ang_1.289 //",
    "GSD36angirspu:664": " jīrṇaśaktimato nuścet tatkāle kṣudbhavedyadi /",
    "GSD36angirspu:665": " na doṣaḥ kathitaḥ sadbhiḥ kadāciddaivayogataḥ // Ang_1.290 //",
    "GSD36angirspu:666": " ajīrṇaḥ syāttadā doṣaḥ sumahān prabhavedapi /",
    "GSD36angirspu:667": " tasmādyāmadvayaṃ sarvair bhuktistyājyā vicakṣaṇaiḥ // Ang_1.291 //",
    "GSD36angirspu:668": " atyantāturādīnām",
    "GSD36angirspu:669": " viśeṣaḥ ko 'pi bhūyaśca procyate sumahān paraḥ /",
    "GSD36angirspu:670": " rogiṇo 'pyatimātrasya cauṣadhātikṣudaśnataḥ // Ang_1.292 //",
    "GSD36angirspu:671": " krūragrahātitaptasya piśācāveśinastathā /",
    "GSD36angirspu:672": " vaśyākarṣaṇavidveṣastambhanoccāṭanādibhiḥ // Ang_1.293 //",
    "GSD36angirspu:673": " pīḍitasya viśeṣeṇa mūrchitasyātitāḍanaiḥ /",
    "GSD36angirspu:674": " tatkālabhakṣaṇamapi na duṣyati kadācana // Ang_1.294 //",
    "GSD36angirspu:675": " atyutkrāntipravṛttasya ciratyaktāndhasastathā /",
    "GSD36angirspu:676": " aprāśanotpannamṛtisaṃśayasya viśeṣataḥ // Ang_1.295 //",
    "GSD36angirspu:677": " tatkālabhakṣaṇāvṛttir na doṣāya bhavedayam /",
    "GSD36angirspu:678": " sarveṣāmapi varṇānāṃ sarvāśramanivāsinām // Ang_1.296 //",
    "GSD36angirspu:679": " mukhyo sādhāraṇo dharmas tatkālājīrṇaśūnyatā /",
    "GSD36angirspu:680": " yāmatrayādikāḥ kālās tatra tatra pracoditāḥ // Ang_1.297 //",
    "GSD36angirspu:681": " taistaiste nikhilā jñeyā nṛbhedena vivakṣitāḥ / [038]",
    "GSD36angirspu:682": " grastāstake sakāminiṣkāminoḥ",
    "GSD36angirspu:683": " somaṃ grastāstagaṃ sūryam api vā śāstradṛṣṭitaḥ // Ang_1.298 //",
    "GSD36angirspu:684": " muktaṃ jñātvā tataḥ snātvā niṣkāmo bhojanaṃ caret /",
    "GSD36angirspu:685": " śubhrāṃśucaṇḍāṃśulokakāmī cenna tu bhojanam // Ang_1.299 //",
    "GSD36angirspu:686": " caredeva na saṃdehas tallokākāminaḥ param /",
    "GSD36angirspu:687": " doṣāya bhojanatyāga evamāha prajāpatiḥ // Ang_1.300 //",
    "GSD36angirspu:688": " agnihotram",
    "GSD36angirspu:689": " vihitasya parityāgād agnihotrasvarūpiṇaḥ /",
    "GSD36angirspu:690": " pītamātṛstanaraso janakāśaucamocane // Ang_1.301 //",
    "GSD36angirspu:691": " sahiṣṇurna bhavettasmāt tatpūrvaṃ tatsamācaret /",
    "GSD36angirspu:692": " dattaputraḥ",
    "GSD36angirspu:693": " ārānnyak sodarasutas tarṇakaḥ karmavarjitaḥ // Ang_1.302 //",
    "GSD36angirspu:694": " kṛtakarmatrayakṛto yo dattaḥ pravaraḥ smṛtaḥ /",
    "GSD36angirspu:695": " mātāpitṛbhyāṃ dānaṃ grahaṇaṃ ca",
    "GSD36angirspu:696": " dadyātāṃ dampatī putraṃ gṛhṇīyātāṃ ca dampatī // Ang_1.303 //",
    "GSD36angirspu:697": " tayorevādhikāro 'yaṃ taddāne tatpratigrahe /",
    "GSD36angirspu:698": " brāhmaṇānāṃ sapiṇḍeṣu kartavyaḥ putrasaṃgrahaḥ // Ang_1.304 //",
    "GSD36angirspu:699": " sagotreṣvathavā kāryo hy anyatra tu na kārayet /",
    "GSD36angirspu:700": " asaṃskṛto dattasūnuḥ pituścāpyakṛtakriyaḥ // Ang_1.305 //",
    "GSD36angirspu:701": " na taddhanamavāpnoti tadvṛttau kā kathā punaḥ / [039]",
    "GSD36angirspu:702": " jātakarmādinā tasya putratvaṃ nānyathā matam // Ang_1.306 //",
    "GSD36angirspu:703": " mauñjyantenātiharṣeṇa sarvamatyā samantrataḥ /",
    "GSD36angirspu:704": " putro jñātimato dattaḥ kṛtasarvapitṛkriyaḥ // Ang_1.307 //",
    "GSD36angirspu:705": " yadi svayaṃ tadā sarvāṃ tadvṛttiṃ labhate parām /",
    "GSD36angirspu:706": " sarvasya pratimantrasya pitṛhetuprapāṭhanāt // Ang_1.308 //",
    "GSD36angirspu:707": " dattasya tadbhūlābhaḥ syāt tatpūrvaṃ sā na sidhyati /",
    "GSD36angirspu:708": " hiraṇyakakṣyāmantrāṇāṃ paṭhanāttattrayaṃ punaḥ // Ang_1.309 //",
    "GSD36angirspu:709": " pradūrīkṛtya tajjñātīn avaśādeti cākhilam /",
    "GSD36angirspu:710": " dattasūnuḥ pitrānyena saṃskṛto yadi tadvṛtaḥ // Ang_1.310 //",
    "GSD36angirspu:711": " tadā tu taddhanaṃ sarvaṃ jñātisādhāraṇaṃ bhavet /",
    "GSD36angirspu:712": " svayameva piturdattaḥ karma kuryātprayatnataḥ // Ang_1.311 //",
    "GSD36angirspu:713": " taddhanaṃ tu na cetsadyas tajjñātigatameva vai /",
    "GSD36angirspu:714": " datto 'yamasagotraścet sadā durbala eva vai // Ang_1.312 //",
    "GSD36angirspu:715": " bhavedeva na saṃdehaḥ śāstre 'mutra paratra ca /",
    "GSD36angirspu:716": " yadi jāmī tatra bhavet tanmukhaṃ nāvalokayet // Ang_1.313 //",
    "GSD36angirspu:717": " avaśyaṃ putrasaṃgrahaḥ kartavyaḥ",
    "GSD36angirspu:718": " yathākathaṃcitputrasya saṃgrahaḥ kārya eva vai /",
    "GSD36angirspu:719": " daurbalye svasya saṃjāte dharmajñena mahātmanā // Ang_1.314 //",
    "GSD36angirspu:720": " jalabudbudasaṃkāśaṃ varṣmaitatkathitaṃ budhaiḥ / [040]",
    "GSD36angirspu:721": " na hi pramāṇaṃ jantūnām uttarakṣaṇajīvane // Ang_1.315 //",
    "GSD36angirspu:722": " tasmādātmahitaṃ nityaṃ cintayanneva taccaret /",
    "GSD36angirspu:723": " aputrasya loko nāsti",
    "GSD36angirspu:724": " nāputrasya tu loko 'sti putriṇastu triviṣṭapam // Ang_1.316 //",
    "GSD36angirspu:725": " brahmalokādayo lokāḥ svādhīnā eva sarvadā /",
    "GSD36angirspu:726": " putravānagnimān",
    "GSD36angirspu:727": " putravānagnimānnityaṃ putravān śrotriyaḥ smṛtaḥ // Ang_1.317 //",
    "GSD36angirspu:728": " putrī sākṣādbrahmavicca putravāneva bhāgyavān /",
    "GSD36angirspu:729": " ye ye dharmāḥ svena te te putreṇaitena tatkṣaṇāt // Ang_1.318 //",
    "GSD36angirspu:730": " saṃpāditā bhaviṣyanti nātra kāryā vicāraṇā /",
    "GSD36angirspu:731": " na putravānapatnīkaḥ kiṃ tu so 'yamaputravān // Ang_1.319 //",
    "GSD36angirspu:732": " anagniko na putrī syād aputro 'nagnimān smṛtaḥ /",
    "GSD36angirspu:733": " putreṇa sthāvaraṃ dānaṃ phalavaddānameva ca // Ang_1.320 //",
    "GSD36angirspu:734": " yadyalloke mahatsarvair durlabhaṃ putriṇī caret /",
    "GSD36angirspu:735": " putrayatraṃ sadā kuryād vaidikaṃ laukikaṃ śubham // Ang_1.321 //",
    "GSD36angirspu:736": " tasmādṛtumatīṃ bhāryāṃ sadā svastho na laṅghayet /",
    "GSD36angirspu:737": " laṅghayedyadi tāṃ mūḍho bhrūṇahatyāmavāpnuyāt // Ang_1.322 // [041]",
    "GSD36angirspu:738": " ṛtusnātadine so 'yaṃ yuvā śrotriya eva vā /",
    "GSD36angirspu:739": " na kavyāya bhavedeva putravān yadi tadbhavet // Ang_1.323 //",
    "GSD36angirspu:740": " jātamātre putramukhavīkṣaṇam",
    "GSD36angirspu:741": " putreṇa jātamātreṇa ṛṇānmukto bhavedayam /",
    "GSD36angirspu:742": " tasmātputrasya jātasya paśyetsadyo mukhaṃ pumān // Ang_1.324 //",
    "GSD36angirspu:743": " na paśyatastallapanam ṛṇānmuktirna jāyate /",
    "GSD36angirspu:744": " yena kena prakāreṇa tasmātkurvīta mānavaḥ // Ang_1.325 //",
    "GSD36angirspu:745": " putrasaṃpādanaṃ dhīmān durbalaścedviśeṣataḥ /",
    "GSD36angirspu:746": " vṛttidattādayaḥ",
    "GSD36angirspu:747": " vṛttidattaṃ kalpayedvā mauñjīdattamathāpi vā // Ang_1.326 //",
    "GSD36angirspu:748": " vivāhadattamathavā yajñadattaṃ na cetparam /",
    "GSD36angirspu:749": " vṛttidattaḥ kulānyaṣṭau mauñjīdattastu ṣoḍaśa // Ang_1.327 //",
    "GSD36angirspu:750": " vivāhadatto dvātriṃśadyajñadattastariṣyati /",
    "GSD36angirspu:751": " catuḥṣaṣṭikulānyasya līlayā sadya eva vai // Ang_1.328 //",
    "GSD36angirspu:752": " aputradattavṛtyā yaḥ prāṇavṛttiṃ caratyalam /",
    "GSD36angirspu:753": " vṛttidatta iti khyātas tanayaḥ puṇyalokakṛt // Ang_1.329 //",
    "GSD36angirspu:754": " dhanato yasya yo loke hy upanīto bhavedaho /",
    "GSD36angirspu:755": " sa mauñjidatta ityākhyas tanayastu tato 'dhikaḥ // Ang_1.330 //",
    "GSD36angirspu:756": " evameva bhavedanyas tanayaḥ paralokadaḥ /",
    "GSD36angirspu:757": " vivāhadattasaṃjñaḥ syāt tato 'pi dviguṇaḥ paraḥ // Ang_1.331 //",
    "GSD36angirspu:758": " tato 'dhiko yajñadattas tanayaḥ pitṛvallabhaḥ /",
    "GSD36angirspu:759": " ta ete tanayāḥ sarve tattatkarmaikapūrtaye // Ang_1.332 // [042]",
    "GSD36angirspu:760": " kṛtena dhanadānena bhavanti kila nānyathā /",
    "GSD36angirspu:761": " tasmātsantaḥ kilaiteṣāṃ karmaṇāmekato dhanam // Ang_1.333 //",
    "GSD36angirspu:762": " na gṛhṇanti mahātmāno paralokadidṛkṣavaḥ /",
    "GSD36angirspu:763": " kaṇaśaḥ kaṇaśaḥ sadbhyaḥ pratigṛhya tatastataḥ // Ang_1.334 //",
    "GSD36angirspu:764": " śanaiḥ śanaiśca kālena mahatā tāni cācaret /",
    "GSD36angirspu:765": " evaṃ kṛteṣu teṣveṣu mahatsu kila karmasu // Ang_1.335 //",
    "GSD36angirspu:766": " naikasya tanayāste syus tasmātteṣu tathācaret /",
    "GSD36angirspu:767": " anyeṣu sutagrahaṇam",
    "GSD36angirspu:768": " durlabhe tu sagotreṣu sapiṇḍeṣu sute yadi // Ang_1.336 //",
    "GSD36angirspu:769": " sutaṃ bandhuṣu vānyeṣu gṛhṇīyādanyajātiṣu /",
    "GSD36angirspu:770": " savarṇeṣu grahaṇam",
    "GSD36angirspu:771": " savarṇeṣveva kurvīta nāsavarṇeṣu tadgraham // Ang_1.337 //",
    "GSD36angirspu:772": " asavarṇeṣu tatkurvan sadyaḥ patati varṇataḥ /",
    "GSD36angirspu:773": " asagotrasvīkṛtau",
    "GSD36angirspu:774": " gṛhīta asagotraścet tanayaḥ puruṣatrayam // Ang_1.338 //",
    "GSD36angirspu:775": " kṛtārthatāṃ prāpayati tatkulaṃ tadanantaram /",
    "GSD36angirspu:776": " saṃkīrṇamavaśādyāti yatnataścettariṣyati // Ang_1.339 //",
    "GSD36angirspu:777": " asagotrastu na grāhyo gṛhītuḥ syātsa eva hi /",
    "GSD36angirspu:778": " datto rikthamavāpnoti santatirdātureva hi // Ang_1.340 //",
    "GSD36angirspu:779": " tasmāddattasutaḥ svasvatanayānudbhavān tataḥ /",
    "GSD36angirspu:780": " janakasyaiva gotre tān mauñjyāṃ mantraiḥ praveśayet // Ang_1.341 // [043]",
    "GSD36angirspu:781": " yadi dattasvatanayān svagotre na praveśayet /",
    "GSD36angirspu:782": " dattajo vātha tajjo vā tadgotradvayajāstu te // Ang_1.342 //",
    "GSD36angirspu:783": " vivāhe gotradvayatyāgaḥ",
    "GSD36angirspu:784": " evaṃ satyatra janane jātānāṃ pāṇipīḍane /",
    "GSD36angirspu:785": " samāgate tadā samyag yatnādgotradvayaṃ tyajet // Ang_1.343 //",
    "GSD36angirspu:786": " tadgotradvayayuktyarthajñānāya kila tatparam /",
    "GSD36angirspu:787": " tajjātānāṃ vivāhasya tadārṣadvayamācaret // Ang_1.344 //",
    "GSD36angirspu:788": " abhivandanādau dvigotratvam",
    "GSD36angirspu:789": " nityābhivandane sandhyāvandane kāmyavandane /",
    "GSD36angirspu:790": " kṛtsnārṣeyaṃ tvekagotre parasminnapi gotrake // Ang_1.345 //",
    "GSD36angirspu:791": " svīkṛtyārṣadvayaṃ tena yojayitvā tataḥ param /",
    "GSD36angirspu:792": " ekameva vadedgotram ekadvitryārṣakaṃ tathā // Ang_1.346 //",
    "GSD36angirspu:793": " pañcasaptārṣakaṃ vaitan navaikādaśakārṣakam /",
    "GSD36angirspu:794": " gotramekaṃ bhavedevaṃ trayodaśakamārṣakam // Ang_1.347 //",
    "GSD36angirspu:795": " evaṃ pañcadaśārṣaṃ ca gotraṃ tatprabhavedapi /",
    "GSD36angirspu:796": " evaṃ jātāni gotrāṇi dattāvṛttyudbhavāni vai // Ang_1.348 //",
    "GSD36angirspu:797": " vartante bhūtale tasmād gotriṇastānvicārya ca /",
    "GSD36angirspu:798": " pṛṣṭvā tatsaṃśayastyājya etāvantyeva bhūtale // Ang_1.349 //",
    "GSD36angirspu:799": " gotrāṇi śāstrasiddhāni caikārṣeyāṇi kānicit / [044]",
    "GSD36angirspu:800": " dvyārṣeyāṇi tryārṣeyāṇi pañcārṣeyāṇi santi hi // Ang_1.350 //",
    "GSD36angirspu:801": " etāvantyeva sarvatra śāstrasiddhāni netarat /",
    "GSD36angirspu:802": " ādyadattaikataddattapāramparyeṇa kevalam // Ang_1.351 //",
    "GSD36angirspu:803": " dṛśyante brāhmaṇāḥ saptadaśārṣeyāvadhītare /",
    "GSD36angirspu:804": " dattajādīnāṃ pūrvagotram",
    "GSD36angirspu:805": " tasmāddattajaputrāstān pūrvagotre praveśayet // Ang_1.352 //",
    "GSD36angirspu:806": " vinā praveśaṃ yadi te paraṃ prāptaikagotriṇaḥ /",
    "GSD36angirspu:807": " yadi syurmohataḥ paścāt pūrvaṃ tajjanakasya ca // Ang_1.353 //",
    "GSD36angirspu:808": " gotraṃ varjyaṃ vivāhādāv evaṃ satyatra kālataḥ /",
    "GSD36angirspu:809": " ajñātvā pūrvavṛttāntaṃ gotre tajjanakasya ca // Ang_1.354 //",
    "GSD36angirspu:810": " vivaheran mahānarthaḥ prabhavetkila kevalam /",
    "GSD36angirspu:811": " pūrvavṛtte 'tha vijñāte tāṃ tyaktvā mātṛvattu tām // Ang_1.355 //",
    "GSD36angirspu:812": " pālayedeva dharmeṇa paścātkṛcchratrayaṃ caret /",
    "GSD36angirspu:813": " taddoṣaparihārāya tatra jātāstu cettataḥ // Ang_1.356 //",
    "GSD36angirspu:814": " caṇḍāleṣveva niṣkampaṃ yojayediti nirṇayaḥ /",
    "GSD36angirspu:815": " asagotrasutaṃ tasmān na svīkuryātkathaṃcana // Ang_1.357 //",
    "GSD36angirspu:816": " buddhimān dharmavitkiṃ tu paurvāparyaviśeṣavit /",
    "GSD36angirspu:817": " sagotreṣveva kurvīta śāstrataḥ putrasaṃgraham // Ang_1.358 // [045]",
    "GSD36angirspu:818": " bhrātṛjeṣu na vivāhahomādiḥ",
    "GSD36angirspu:819": " bhrātṛjeṣu vivāho na na svīkāraśca satkriyā /",
    "GSD36angirspu:820": " na homādiśca kāryo vai vāṅmātreṇaiva putratā // Ang_1.359 //",
    "GSD36angirspu:821": " bhrātṛputrādiparigrahaḥ",
    "GSD36angirspu:822": " bhrātṛputreṣu tiṣṭhatsu nānyaṃ jñātijanaṃ tathā /",
    "GSD36angirspu:823": " na svīkuryāddūragaṃ vā svīkṛtaścora eva saḥ // Ang_1.360 //",
    "GSD36angirspu:824": " putragrahaṇakāle tu tatpitrormānasaṃ tadā /",
    "GSD36angirspu:825": " toṣayitvā pradānādyair bhaviṣyatkālakṛtyakam // Ang_1.361 //",
    "GSD36angirspu:826": " kṛtvā ca śapathaṃ bāḍhaṃ bandhurājādibhirjanaiḥ /",
    "GSD36angirspu:827": " tatputrasya ca maryādā caivamityapi vai punaḥ // Ang_1.362 //",
    "GSD36angirspu:828": " jāte 'pi caurase bhūyaḥ karomyevaṃ na saṃśayaḥ /",
    "GSD36angirspu:829": " dṛḍhayitvā svayaṃ paścāt svīkuryāttanayaṃ tataḥ // Ang_1.363 //",
    "GSD36angirspu:830": " na ceddoṣo mahāneva bhaviṣyati na saṃśayaḥ /",
    "GSD36angirspu:831": " svīkṛtyanantaramaurasotpattau",
    "GSD36angirspu:832": " svīkṛtya paraputraṃ yaḥ saṃjāte tvaurase punaḥ // Ang_1.364 //",
    "GSD36angirspu:833": " puroktānyanyathākṛtvā mohāttadahitaṃ caran /",
    "GSD36angirspu:834": " pralapaṃstadduruktāni mama māstvayamadya vai // Ang_1.365 //",
    "GSD36angirspu:835": " vadetpāpī mahākrūras tena bhūrbhāravatyalam /",
    "GSD36angirspu:836": " taṃ deśāddhārmiko rājā tāḍayitvā pravāsayet // Ang_1.366 // [046]",
    "GSD36angirspu:837": " sarvasvaṃ tasya gṛhṇīyāt tasmin janapade na cet /",
    "GSD36angirspu:838": " na varṣetkila parjanyaḥ rāṣṭrakṣobho 'pi jāyate // Ang_1.367 //",
    "GSD36angirspu:839": " putrapradānasamaye yaduktaṃ tatkartavyam",
    "GSD36angirspu:840": " putrapradānasamaye tatpitrorgrāhakeṇa yā /",
    "GSD36angirspu:841": " vāguktā tāṃ tataḥ kāle tiraskartuṃ na śakyate // Ang_1.368 //",
    "GSD36angirspu:842": " tadbandhubhistena rājñā tairjanairdātṛdāpakaiḥ /",
    "GSD36angirspu:843": " tadbhāryābhistattanayair yena kenāpi vā punaḥ // Ang_1.369 //",
    "GSD36angirspu:844": " putrapradānasamaye proktavākyaṃ tu tatparam /",
    "GSD36angirspu:845": " alpaṃ mahadaśakyaṃ vā śakyaṃ vā tanna laṅghayet // Ang_1.370 //",
    "GSD36angirspu:846": " svakāryāya purā proktvā janānāṃ purato dṛḍham /",
    "GSD36angirspu:847": " icchaṃstadanyathayituṃ yatate yastu yā jaḍā // Ang_1.371 //",
    "GSD36angirspu:848": " ūrdhvaṃ lokaṃ na yāto vai bhrūṇahatyāmavāpnutaḥ /",
    "GSD36angirspu:849": " bhartuḥ piturvā vākyātikrame",
    "GSD36angirspu:850": " svaputrahitamicchantyo bhartṛvākyaṃ puroditam // Ang_1.372 //",
    "GSD36angirspu:851": " tiraskurvanti sahasā tā vai nirayabhājinaḥ /",
    "GSD36angirspu:852": " bhartuḥ piturvā yadvākyaṃ tadā pūrvamudīritam // Ang_1.373 //",
    "GSD36angirspu:853": " patnī putro 'thavā maurkhyād anṛtaṃ maurkhyacoditam / [047]",
    "GSD36angirspu:854": " duḥśrutaṃ paruṣaṃ krūram asmatkāryavirodhi tat // Ang_1.374 //",
    "GSD36angirspu:855": " nāpyakurma svīkaraṇam iti vaktḥn durātmanaḥ /",
    "GSD36angirspu:856": " nyakkṛtya vācā dhikkṛtya tāḍayitvā kapolayoḥ // Ang_1.375 //",
    "GSD36angirspu:857": " śīghraṃ pravāsayeddeśāt sādhūn samyak prapūjayet /",
    "GSD36angirspu:858": " bhrātṛputrasvīkṛtau dattasya samāṃśaḥ",
    "GSD36angirspu:859": " svīkṛtabhrātṛsūnośca paścājjātaurasasya ca // Ang_1.376 //",
    "GSD36angirspu:860": " samabhāgaḥ sadā proktas tadanyasya punaryadi /",
    "GSD36angirspu:861": " sagotrasya turīyabhāgaḥ",
    "GSD36angirspu:862": " turyabhāgaḥ sagotrāder evamāha pitāmahaḥ // Ang_1.377 //",
    "GSD36angirspu:863": " auraso vayasā nyūno jyeṣṭha eva na saṃśayaḥ /",
    "GSD36angirspu:864": " naṣṭe tu pālake tāte svīkṛto vayasādhikaḥ // Ang_1.378 //",
    "GSD36angirspu:865": " upanītaḥ kalatrī vā jātaputro 'thavā yajan /",
    "GSD36angirspu:866": " yatnācca taṃ nopanayed datto jātaṃ tadaurasam // Ang_1.379 //",
    "GSD36angirspu:867": " kaniṣṭho dharmato datto hy apyayaṃ vayasādhikaḥ /",
    "GSD36angirspu:868": " nyūno 'pi vayasā jyeṣṭhaḥ auraso nātra saṃśayaḥ // Ang_1.380 //",
    "GSD36angirspu:869": " dattanaurase upanīte",
    "GSD36angirspu:870": " tasmāddattaḥ svayaṃ paścāj jātaṃ dharmeṇa pūrvajam / [048]",
    "GSD36angirspu:871": " dharmanyūno nopanayed yadi mohena tādṛśam // Ang_1.381 //",
    "GSD36angirspu:872": " pramādena hyupanayet syātāṃ tau patitau dhruvam /",
    "GSD36angirspu:873": " na tayordvandvabhāvo 'sti kadācittu parasparam // Ang_1.382 //",
    "GSD36angirspu:874": " mṛtabhāryayatyādiputragrahaṇam",
    "GSD36angirspu:875": " mṛtabhāryo yatirvarṇī viśvastā dūrabhartṛkā /",
    "GSD36angirspu:876": " putraṃ na pratigṛhṇīyād dūrabhāryo 'pi sūtakī // Ang_1.383 //",
    "GSD36angirspu:877": " adhikāro militayor dampatyorubhayorapi /",
    "GSD36angirspu:878": " kadācinna pṛthaktvena taddāne tatpratigrahe // Ang_1.384 //",
    "GSD36angirspu:879": " sūtiprajananasthānāpannayugmadvayasya cet /",
    "GSD36angirspu:880": " vastuno melanaṃ putradānaṃ tadgrahaṇaṃ bhavet // Ang_1.385 //",
    "GSD36angirspu:881": " sūtiprajananasthānayugmadvandvamanaḥsukham /",
    "GSD36angirspu:882": " acañcalaṃ sthiraṃ tuṣṭaṃ cenmanastaccarennanu // Ang_1.386 //",
    "GSD36angirspu:883": " dampatī dampatīcittaṃ tuṣṭaṃ kṛtvāmbarādibhiḥ /",
    "GSD36angirspu:884": " kṛtvā ca śapathaṃ gāḍhaṃ bhaviṣyatkāryahetave // Ang_1.387 //",
    "GSD36angirspu:885": " sākṣiṇāṃ purato nūnaṃ devabrāhmaṇasannidhau /",
    "GSD36angirspu:886": " rājñe bandhuni cāvedya gṛhṇīyātāṃ sutaṃ tataḥ // Ang_1.388 //",
    "GSD36angirspu:887": " tatkāle pratijñāya tadakaraṇe",
    "GSD36angirspu:888": " śapathānantaraṃ kālān maryādā yā kṛtā purā /",
    "GSD36angirspu:889": " narāstānullaṅghayata rājā rāṣṭrātpravāsayet // Ang_1.389 // [049]",
    "GSD36angirspu:890": " patnīṣu sutasvīkārakāle yā sannihitā sā mātā,",
    "GSD36angirspu:891": " anyā sapatnīmātā",
    "GSD36angirspu:892": " sutasvīkaraṇe yā ''rāt sthitā sā 'mbāsya vai bhavet /",
    "GSD36angirspu:893": " sāpatnī jananī dūrasthitā bhavati nānyathā // Ang_1.390 //",
    "GSD36angirspu:894": " anye mātṛmātāmahādayaḥ",
    "GSD36angirspu:895": " dve tisro vā sthitāścettu tadārādeva kevalam /",
    "GSD36angirspu:896": " putragrahaṇatuṣṭyaiva bhartrā sākaṃ hṛdā tayā // Ang_1.391 //",
    "GSD36angirspu:897": " nikhilā mātaro jñeyā bahumātṛka eva saḥ /",
    "GSD36angirspu:898": " tadānīṃ svīkṛtasuto nātra kāryā vicāraṇā // Ang_1.392 //",
    "GSD36angirspu:899": " tāsāṃ ca pitaraḥ sarve 'pyasya mātāmahāḥ smṛtāḥ /",
    "GSD36angirspu:900": " sarvaśrāddheṣvanenātha sarvān mātāmahān kramāt // Ang_1.393 //",
    "GSD36angirspu:901": " ekasminneva tatpiṇḍe yojayedvā pṛthaktu vā /",
    "GSD36angirspu:902": " piṇḍānvā nikṣipetteṣāṃ smartḥṇāmatra kevalam // Ang_1.394 //",
    "GSD36angirspu:903": " vacanānāṃ samatvena vikalpastulya eva hi /",
    "GSD36angirspu:904": " yathāruci prakurvīta yathā vā purataḥ kṛtam // Ang_1.395 //",
    "GSD36angirspu:905": " tathaiva paścātkurvīta sarvatraivaṃ hi nirṇayaḥ /",
    "GSD36angirspu:906": " sapatnīpitā na mātāmahaḥ",
    "GSD36angirspu:907": " sapatnījananītāto na tu mātāmaho bhavet // Ang_1.396 //",
    "GSD36angirspu:908": " sapatnīmātṛtarpaṇam",
    "GSD36angirspu:909": " sapatnījananī nityatarpaṇe dvañjalī labhet / [050]",
    "GSD36angirspu:910": " svamātṛvattyrañjaliṃ sā kadācidapi no labhet // Ang_1.397 //",
    "GSD36angirspu:911": " punarvivāhitenaiva tadbhāryā dvañjaliṃ labhet /",
    "GSD36angirspu:912": " aputrā vā saputrā vā tatsamā sā prakīrtitā // Ang_1.398 //",
    "GSD36angirspu:913": " tasyā aupāsanāgnau śrāddham",
    "GSD36angirspu:914": " tasyā aupāsane śrāddham agnau kuryānna laukike /",
    "GSD36angirspu:915": " yadi kuryātpramādena kulaṃ tasya vinaśyati // Ang_1.399 //",
    "GSD36angirspu:916": " patnyā agniḥ",
    "GSD36angirspu:917": " yataḥ patnīmṛtadinaṃ pitṛnāśadinena vai /",
    "GSD36angirspu:918": " tulyatvenaiva kathitaṃ tasyāḥ ko vā vimūḍhadhīḥ // Ang_1.400 //",
    "GSD36angirspu:919": " laukikāgnau prakurvīta svasamāyā vicakṣaṇaḥ /",
    "GSD36angirspu:920": " sā vidyamānā bhāryaiva mṛtā cenmātṛvargagā // Ang_1.401 //",
    "GSD36angirspu:921": " bhrātṛputragrahaṇavidhiḥ",
    "GSD36angirspu:922": " kṛtatrayavivāhasya patnīṃ dṛṣṭvā ciraṃ pṛthak /",
    "GSD36angirspu:923": " dvādaśābdamalabhyaitaṃ tadrajodarśanātparam // Ang_1.402 //",
    "GSD36angirspu:924": " putragrahaḥ prakathito mukhyo 'yaṃ tadgrahe vidhiḥ /",
    "GSD36angirspu:925": " tatra sākṣātkaniṣṭhasya sutaścejjātamātrakaḥ // Ang_1.403 //",
    "GSD36angirspu:926": " pravaraḥ kathitaḥ sadbhis tasya vyavahitaśca cet /",
    "GSD36angirspu:927": " tasmānnyūno bhavetputra evaṃ dvitrivibhedataḥ // Ang_1.404 // [051]",
    "GSD36angirspu:928": " bhrātuḥ putro bhavennyūnaḥ sadyaḥ stanyarasagrahāt /",
    "GSD36angirspu:929": " paraṃ tadgrahaṇātputras tasmānnyūnaḥ prajāyate // Ang_1.405 //",
    "GSD36angirspu:930": " evamanyeṣu navasu jātahomātparaṃ pṛthak /",
    "GSD36angirspu:931": " dinabhedena tannyūno datto bhavati putrakaḥ // Ang_1.406 //",
    "GSD36angirspu:932": " tato jyeṣṭhasya cetputras tannyūno nātra saṃśayaḥ /",
    "GSD36angirspu:933": " na cāpyekadvitribhedād bhrātā vyavahito yadi // Ang_1.407 //",
    "GSD36angirspu:934": " tasya sūnustathā nyūna evameva punastvatha /",
    "GSD36angirspu:935": " sāpatnīmātṛtanayā unneyā jyeṣṭhataḥ param // Ang_1.408 //",
    "GSD36angirspu:936": " tanayāḥ śāstramārgeṇa nyūnā eva bhavanti te /",
    "GSD36angirspu:937": " evaṃ pitṛvyatanayatanayāśca pṛthagvidhāḥ // Ang_1.409 //",
    "GSD36angirspu:938": " tannyūnā eva kathitāḥ sagotrā evameva vai /",
    "GSD36angirspu:939": " vijñeyāḥ kila kiṃ bhinnagotrāścettu tataḥ punaḥ // Ang_1.410 //",
    "GSD36angirspu:940": " kiṃ vācyamasti tajjñātvā buddhimān kāladeśakau /",
    "GSD36angirspu:941": " samālocya vidhānena kuryātputrasya saṃgraham // Ang_1.411 //",
    "GSD36angirspu:942": " vibhāge bhrātarastulyāḥ",
    "GSD36angirspu:943": " vibhāge bhrātarastulyās tatputrāstatsamā hi yat /",
    "GSD36angirspu:944": " te gṛhītvā na turyāśaṃ tallabhante sutodbhave // Ang_1.412 //",
    "GSD36angirspu:945": " samameva labhante 'ṃśam aurasena samā hi te /",
    "GSD36angirspu:946": " dharmapatnyāṃ samudbhūta aurasaḥ kathito budhaiḥ // Ang_1.413 //",
    "GSD36angirspu:947": " dvitīyādisamudbhūto na tatsāmyamavāpnuyāt / [052]",
    "GSD36angirspu:948": " kāmajaputrāḥ",
    "GSD36angirspu:949": " dharmapatnīsutaṃ prāhur aurasaṃ brahmavādinaḥ // Ang_1.414 //",
    "GSD36angirspu:950": " dvitīyādisutān sarvān kāmajāniti cocire /",
    "GSD36angirspu:951": " dharmapatnīsuto jyaiṣṭhyaṃ dattādgauravamāpnuyāt // Ang_1.415 //",
    "GSD36angirspu:952": " paścājjātaḥ kaniṣṭho 'pi dvitīyādisutāstu cet /",
    "GSD36angirspu:953": " pitryādikriyayā kālād dharmapatnīsutaiḥ samāḥ // Ang_1.416 //",
    "GSD36angirspu:954": " bhavantyapi na saṃdehas tathāpi punarekakam /",
    "GSD36angirspu:955": " pravadāmi samudbhūtas tasmāttatkāryakṛdbhavet // Ang_1.417 //",
    "GSD36angirspu:956": " vayo 'dhiko dattasuto na tatkārye prabhurbhavet /",
    "GSD36angirspu:957": " dattasūnurdharmapatnyāḥ sati tāte 'thavā na cet // Ang_1.418 //",
    "GSD36angirspu:958": " dvibhāryake kriyākṛccet tadbhāryāyā (athāpi vā) /",
    "GSD36angirspu:959": " dattasūnustayoranyatarasya yadi karmakṛt // Ang_1.419 //",
    "GSD36angirspu:960": " satyaurase tatsamo 'yaṃ prabhavediti vai manuḥ /",
    "GSD36angirspu:961": " dauhitro yadi dattaḥ syād bhrātṛjo vā tathāvidhaḥ // Ang_1.420 //",
    "GSD36angirspu:962": " aurasenaiva tulitau satataṃ dharmatatparau /",
    "GSD36angirspu:963": " dattasya pitarau proktau grāhakāveva saṃtatam // Ang_1.421 //",
    "GSD36angirspu:964": " pitṛtvamapi dattena tiṣṭhejjanakayorna tu /",
    "GSD36angirspu:965": " dānahomātparaṃ tasmāt pitarāvasya tau matau // Ang_1.422 //",
    "GSD36angirspu:966": " pitṛtvamapi mātṛtvam ekatraiva hi tiṣṭhati /",
    "GSD36angirspu:967": " na tiṣṭhati tadanyatra kriyāśatasahasrakāt // Ang_1.423 //",
    "GSD36angirspu:968": " pitṛtvaṃ mātari gatam ekaśeṣajamalpakam /",
    "GSD36angirspu:969": " yathā na tatkāryakaraṃ mātṛtvamapi tattathā // Ang_1.424 // [053]",
    "GSD36angirspu:970": " pitṛvyapatnyādīnāṃ syāt tādṛkpatnītvameva hi /",
    "GSD36angirspu:971": " tāsāṃ bhavati tasmāttu na tanmātṛtvamuccaret // Ang_1.425 //",
    "GSD36angirspu:972": " prajāpatibhyo hyabhimānasūnuḥ pitṛvyasūnustvathavā sagotraḥ /",
    "GSD36angirspu:973": " jyeṣṭhaḥ kanīyānna bhavettathaiko na bhinnagotro na sagotravidviṭ // Ang_1.426 //",
    "GSD36angirspu:974": " sagotryasaṃmataḥ sūnur yaḥ kaścana samāgataḥ /",
    "GSD36angirspu:975": " putratvenodaraparo nābhimānasuto bhavet // Ang_1.427 //",
    "GSD36angirspu:976": " dharmapatnīsuto varṇī dvitīyādisuto gṛhī /",
    "GSD36angirspu:977": " jātaputro 'pyāhitāgnir na samastena varṇinā // Ang_1.428 //",
    "GSD36angirspu:978": " dharmapatnīsuto bālo dvitīyādisuto yuvā /",
    "GSD36angirspu:979": " āhitāgnirdaśasuto na samastena coditaḥ // Ang_1.429 //",
    "GSD36angirspu:980": " sa eva pitṛkṛtyeṣu mukhyakartā na saṃśayaḥ /",
    "GSD36angirspu:981": " anupeto 'pyasau yadyapy atha tatkartṛto 'khilam // Ang_1.430 //",
    "GSD36angirspu:982": " kārayejjyeṣṭhamukhatas tathā cetkarma tatparam /",
    "GSD36angirspu:983": " jātamātre dharmapatnīsute gauṇasutāḥ pare // Ang_1.431 //",
    "GSD36angirspu:984": " dvitīyādipurodbhūtā bhaveyustatkṣaṇānnanu /",
    "GSD36angirspu:985": " dharmapatnīsutotpatyā dattatatkāryato 'pi ca // Ang_1.432 //",
    "GSD36angirspu:986": " dvitīyādisutānāṃ syāt sadyo hainyaṃ śrutīritam /",
    "GSD36angirspu:987": " tatpatnīkarmakartā ced dvitīyātanayasya saḥ // Ang_1.433 // [054]",
    "GSD36angirspu:988": " dattādau viśeṣaḥ",
    "GSD36angirspu:989": " datto 'dhikaścedbhavati pituryadi punastarām /",
    "GSD36angirspu:990": " asannidhau sannidhau vā tāte jīvati dattakaḥ // Ang_1.434 //",
    "GSD36angirspu:991": " tadbhāryākarmakartā cet tatsutāpatiriṣyate /",
    "GSD36angirspu:992": " dvitīyātanayaścettu karmakṛddattakastadā // Ang_1.435 //",
    "GSD36angirspu:993": " sadyo hainyamavāpnoti na jyeṣṭhātanayo yadi /",
    "GSD36angirspu:994": " tātastaddharmapatnī ca samau dattasya saṃtatam // Ang_1.436 //",
    "GSD36angirspu:995": " parāṇi tatkalatrāṇi saṃskāryāṇi suto na cet /",
    "GSD36angirspu:996": " sute sati sa eva syāt tatkarmaṇi na cetaraḥ // Ang_1.437 //",
    "GSD36angirspu:997": " sarvadaivaṃ samākhyāto na tenāyaṃ hi durbalaḥ /",
    "GSD36angirspu:998": " dattena tatkalatrasya prathamasya kṛtā kriyā // Ang_1.438 //",
    "GSD36angirspu:999": " satyanyātanaye tāvanmātreṇāyamathādhikaḥ /",
    "GSD36angirspu:1000": " turyāṃśo 'pi samāṃśaḥ syāt tādṛśaṃ karma tatkṛtam // Ang_1.439 //",
    "GSD36angirspu:1001": " sati dattasute tasmāt pitṛpatnyā vicakṣaṇaḥ /",
    "GSD36angirspu:1002": " jyeṣṭhāyāstatkaniṣṭhājaḥ svayaṃ karma samācaret // Ang_1.440 //",
    "GSD36angirspu:1003": " jyeṣṭhena dattaputreṇa tatkṣetrasya pitustu vā /",
    "GSD36angirspu:1004": " kṛte karmaṇi tasya syād ādhikyaṃ tatsutātparam // Ang_1.441 //",
    "GSD36angirspu:1005": " tāte sati kalatrasya tatpuro jyāyaso 'sya cet /",
    "GSD36angirspu:1006": " kṛtaṃ karma hi dattena sadyaḥ putrādhiko bhavet // Ang_1.442 //",
    "GSD36angirspu:1007": " putreṣu satsu dattena pituḥ karma kṛtaṃ tu cet /",
    "GSD36angirspu:1008": " na tadā tasya vādhikyaṃ svāmyaṃ kimapi labhyate // Ang_1.443 // [055]",
    "GSD36angirspu:1009": " yadi tajjyeṣṭhabhāryāyā aputrāyāḥ kṛtaṃ tu tat /",
    "GSD36angirspu:1010": " karma tatpurato nūnaṃ dattaḥ syādadhikaḥ sutāt // Ang_1.444 //",
    "GSD36angirspu:1011": " pituḥ karma kṛtaṃ tena dattena yadi tatparam /",
    "GSD36angirspu:1012": " apyayaṃ mukhyakartā na mukhyaḥ syātsuta eva vai // Ang_1.445 //",
    "GSD36angirspu:1013": " nikhilebhyo sutebhyo 'sāv auraso hyatiricyate /",
    "GSD36angirspu:1014": " patnīviśeṣāḥ,",
    "GSD36angirspu:1015": " tatra dharmapatnī",
    "GSD36angirspu:1016": " auraso dharmapatnījo dharmapatnī ca kevalam // Ang_1.446 //",
    "GSD36angirspu:1017": " yā 'nena pūrvaṃ bālā vā durguṇā vā vivāhitā /",
    "GSD36angirspu:1018": " saivāsya dharmapatnī syād dharmavidbhirudāhṛtā // Ang_1.447 //",
    "GSD36angirspu:1019": " dvitīyapatnī",
    "GSD36angirspu:1020": " tatpaścādyā kulīnā vā surūpā vā vayo 'dhikā /",
    "GSD36angirspu:1021": " na sāsya dharmapatnī syād vitīyā bhoginī smṛtā // Ang_1.448 //",
    "GSD36angirspu:1022": " sati cettanaye talpe punaḥ kāmādvivāhitā /",
    "GSD36angirspu:1023": " dvitīyā bhoginī nārī dharmapatnī na socyate // Ang_1.449 //",
    "GSD36angirspu:1024": " putrāṇāṃ jyaiṣṭhyakāniṣṭhyam",
    "GSD36angirspu:1025": " dharmapatnīsamudbhūto jyeṣṭhaputra iti smṛtaḥ /",
    "GSD36angirspu:1026": " patnī tanayarāhityakṛtavaivāhikasya sā // Ang_1.450 //",
    "GSD36angirspu:1027": " yeyamūḍhā dharmahetor dharmapatnyabhicoditā /",
    "GSD36angirspu:1028": " bhoginī",
    "GSD36angirspu:1029": " kalatre sati putre vā pautre naptari santatau // Ang_1.451 //",
    "GSD36angirspu:1030": " sthitāyāṃ yeyamūḍhā syād bhoginī kāñcanāhvayā / [056]",
    "GSD36angirspu:1031": " bharmaṇāvāvātādipatnayaḥ",
    "GSD36angirspu:1032": " bharmaṇo yāni nāmāni tāni sarvāṇi kṛtstraśaḥ // Ang_1.452 //",
    "GSD36angirspu:1033": " labhate 'tastu sā proktā dvitīyā kāñcanāhvayā /",
    "GSD36angirspu:1034": " na dharmapatnī bhavati bhoginyeva parā smṛtā // Ang_1.453 //",
    "GSD36angirspu:1035": " bharmaṇeyaṃ yataḥ sādhyā vanitā tena sā smṛtā /",
    "GSD36angirspu:1036": " sarvasvarṇapadairvācyā vāvāteti ca phaṇyate // Ang_1.454 //",
    "GSD36angirspu:1037": " parā durvarṇanāmāni yāni khyātāni bhūtale /",
    "GSD36angirspu:1038": " tāni sarvāṇyavāpnoti tṛtīyeti ca tāṃ viduḥ // Ang_1.455 //",
    "GSD36angirspu:1039": " parivṛttīti tāmeke vijñeyā vimalāmiti /",
    "GSD36angirspu:1040": " haridrāṃ hariṇīṃ kalyāṃ jagadurbrahmavādinaḥ // Ang_1.456 //",
    "GSD36angirspu:1041": " etāsāṃ tanayāḥ sarve 'pyuttarottaradurbalāḥ /",
    "GSD36angirspu:1042": " dharmapatnīsutānnyūnā vayasāpyadhikāstarām // Ang_1.457 //",
    "GSD36angirspu:1043": " prathamā dharmapatnī ca subhagā mahiṣīti ca /",
    "GSD36angirspu:1044": " satkarṇīti ca kalyāṇī dharmajñaiḥ kathitā hi sā // Ang_1.458 //",
    "GSD36angirspu:1045": " dharmapatnīsuto bālo mauñjīvirahito 'pi vā /",
    "GSD36angirspu:1046": " tiṣṭhatsu cānyāputreṣu karmabhiḥ satkṛteṣvapi // Ang_1.459 //",
    "GSD36angirspu:1047": " uttamaḥ pitṛkṛtyeṣu tasmādagnipradaḥ sa tu /",
    "GSD36angirspu:1048": " tena prādhānikaṃ karma yadyattattattu tanmukhāt // Ang_1.460 //",
    "GSD36angirspu:1049": " samyakkārayituṃ nyāyyaṃ mantrān sarvānpare sutāḥ /",
    "GSD36angirspu:1050": " paṭheyurvai vidhānena caiva dharmo 'khilo mahān // Ang_1.461 // [057]",
    "GSD36angirspu:1051": " vihitastu samāsena tena yāvatkṛtaṃ na tu /",
    "GSD36angirspu:1052": " tāvatsa tu mṛto tātaḥ paralokaṃ na vindati // Ang_1.462 //",
    "GSD36angirspu:1053": " pretatvācca na nirmuktaḥ kṣuttṛṣṇāpīḍitastarām /",
    "GSD36angirspu:1054": " śaraṇaṃ yatra kutrāpi hy aṭan dhāvan khalan bhraman // Ang_1.463 //",
    "GSD36angirspu:1055": " nityaṃ ca salilākāṅkṣī pretaloke hyadhomukhaḥ /",
    "GSD36angirspu:1056": " rugṇo muṇḍaśca vikalo jaḍo bhrāntaśca durmanāḥ // Ang_1.464 //",
    "GSD36angirspu:1057": " nivasedeva satataṃ tasmādaurasa eva saḥ /",
    "GSD36angirspu:1058": " dharmapatnījasya sparśamātrakartṛtvam",
    "GSD36angirspu:1059": " dharmapatnīsamudbhūto hy aparijñātavarṇakaḥ // Ang_1.465 //",
    "GSD36angirspu:1060": " pretakāryasparśamātraṃ snātvā kuryādamantrakam /",
    "GSD36angirspu:1061": " tāvanmātreṇa tattātaḥ kṛtakṛtyaḥ sukhītarām // Ang_1.466 //",
    "GSD36angirspu:1062": " samyak pitṛtvamāpnoti nityānandaḥ prajāyate /",
    "GSD36angirspu:1063": " tattanmātustattanayā mukhyakartāra īritāḥ // Ang_1.467 //",
    "GSD36angirspu:1064": " satsvauraseṣu mukhyatvāt ta eva kathitāḥ parāḥ /",
    "GSD36angirspu:1065": " tattatkarmasu kartāro nānyamātṛsamudbhavāḥ // Ang_1.468 //",
    "GSD36angirspu:1066": " dharmapatnīsute bāle kevalaṃ rahitākṣare /",
    "GSD36angirspu:1067": " aspaṣṭaspaṣṭavarṇe vā vidyamāne mṛte tu vā // Ang_1.469 //",
    "GSD36angirspu:1068": " kakṣyānantaraniṣṭhena yena kena sutena vā /",
    "GSD36angirspu:1069": " tatsamenā 'thavā bhrātrā śiṣyeṇānyena bandhunā // Ang_1.470 //",
    "GSD36angirspu:1070": " sarvaṃ kārayitavyaṃ syāt samantreṇātra tatra cet /",
    "GSD36angirspu:1071": " yadyatprādhānikaṃ karma tatra tatrāsya vai śiśoḥ // Ang_1.471 // [058]",
    "GSD36angirspu:1072": " sānnidhyaṃ sparśamātrakartṛtvam",
    "GSD36angirspu:1073": " sparśamātraḥ prakartavyas tatsānnidhyaṃ ca kevalam /",
    "GSD36angirspu:1074": " apekṣitaṃ mṛtasyātra mahātṛptyaikahetave // Ang_1.472 //",
    "GSD36angirspu:1075": " tatsānnidhyasparśamātrāt sa mṛtaḥ sukhabhāgalam /",
    "GSD36angirspu:1076": " bhavedeva na saṃdehas tathā tasmāttu taccaret // Ang_1.473 //",
    "GSD36angirspu:1077": " mṛtasyaitāni proktāni tārakāṇi mahātmabhiḥ /",
    "GSD36angirspu:1078": " kārakāṇi mahātṛptes tānīmāni smṛtāni hi // Ang_1.474 //",
    "GSD36angirspu:1079": " śrāddhādāvatyantatṛptikarāṇi",
    "GSD36angirspu:1080": " jakārapañcakaṃ tvekaṃ dharmapatnījasannidhiḥ /",
    "GSD36angirspu:1081": " tatkāryakaraṇaṃ tadvad grahaṇaśrāddhameva ca // Ang_1.475 //",
    "GSD36angirspu:1082": " gayāśrāddhaṃ ca phalgunyāḥ śākaśrāddhamathāpi ca /",
    "GSD36angirspu:1083": " tathaiva varaṇaṃ gauryā vṛṣotsarjanameva ca // Ang_1.476 //",
    "GSD36angirspu:1084": " mahālayaśca panasas ta ete nikhilāḥ parāḥ /",
    "GSD36angirspu:1085": " atyantatṛptimuktyaikanidānānīti tān jaguḥ // Ang_1.477 //",
    "GSD36angirspu:1086": " janmabhūmyādikaṃ tatra tajjakārasya pañcakam /",
    "GSD36angirspu:1087": " mṛtasya tārakaṃ pūrvaṃ tatparaṃ tvaurasasya vai // Ang_1.478 //",
    "GSD36angirspu:1088": " sānnidhyaṃ mṛtikāle tu dvitīyādisutasya vā /",
    "GSD36angirspu:1089": " paralokānukūlā yā mṛtasya prabhavettathā // Ang_1.479 //",
    "GSD36angirspu:1090": " tatkriyā mantrapūrvaivaṃ mṛtasya prabhavettathā / [059]",
    "GSD36angirspu:1091": " evaṃ syādgrahaṇaśrāddhaṃ gayāśrāddhamathāparam // Ang_1.480 //",
    "GSD36angirspu:1092": " tṛptidaṃ phālgunīśrāddham aṣṭottaraśatairuta /",
    "GSD36angirspu:1093": " śāke śrāddhaṃ yatkriyate tadekamatha tārakam // Ang_1.481 //",
    "GSD36angirspu:1094": " gaurīdānaṃ pitṛtṛptikaram",
    "GSD36angirspu:1095": " gaurīdānaṃ vṛṣotsargaḥ pākṣiko 'yaṃ mahālayaḥ /",
    "GSD36angirspu:1096": " sthāpanaṃ panasākhyasya tānīmāni smṛtāni hi // Ang_1.482 //",
    "GSD36angirspu:1097": " pitḥṇāmapi sarveṣāṃ vallabhānīti vai jaguḥ /",
    "GSD36angirspu:1098": " jakārapañcakaṃ vatsaḥ paralokagatasya tat // Ang_1.483 //",
    "GSD36angirspu:1099": " tṛptyai sataraṇāyāpi provācaivaṃ na cetarat /",
    "GSD36angirspu:1100": " jakārapañcakam",
    "GSD36angirspu:1101": " jalārdhaṃ jāhnavītīraṃ janārdanamahāsmṛtiḥ // Ang_1.484 //",
    "GSD36angirspu:1102": " jvalano jananotpannasutasānnidhyameva ca /",
    "GSD36angirspu:1103": " jakārapañcakaṃ proktaṃ kathitaṃ janmamocakam // Ang_1.485 //",
    "GSD36angirspu:1104": " grahaṇaśrāddhalakṣaṇam",
    "GSD36angirspu:1105": " grahasparśādatha yatan sadyaḥ patnyādibhirvṛtaḥ /",
    "GSD36angirspu:1106": " tadānnenaivaṃ yacchrāddhaṃ karoti pitṛtṛptaye // Ang_1.486 //",
    "GSD36angirspu:1107": " snātvā tenaiva vidhinā tadgrahaśrāddhamucyate /",
    "GSD36angirspu:1108": " tadetatkila deveśo bhagavān bhūtabhāvanaḥ // Ang_1.487 //",
    "GSD36angirspu:1109": " ṣoḍaśaśrāddhatulitaṃ mahādānaśatādhikam /",
    "GSD36angirspu:1110": " provāca kila sarveśo gayasya sumahātmanaḥ // Ang_1.488 //",
    "GSD36angirspu:1111": " gayāphalgunikāśākaśrāddhānyetatsamāni vai / [060]",
    "GSD36angirspu:1112": " gaurīdānaṃ tathaiveti vṛṣotsarjanameva ca // Ang_1.489 //",
    "GSD36angirspu:1113": " mahānti niṣkriyāṇīti manuḥ kātyāyano 'ṅgirāḥ /",
    "GSD36angirspu:1114": " kutsavatsāgnibharataviśvāmitraśukādayaḥ // Ang_1.490 //",
    "GSD36angirspu:1115": " naiteṣāṃ tulyamaparaṃ paitṛkaṃ karma vidyate /",
    "GSD36angirspu:1116": " lokatraye 'pi paramaṃ tasmādeteṣu caikakam // Ang_1.491 //",
    "GSD36angirspu:1117": " api kartā kṛtārthaḥ syāt sukṛtī pitṛtārakaḥ /",
    "GSD36angirspu:1118": " ityevamenaṃ jahṛṣuḥ panasasthāpakaṃ tu tam // Ang_1.492 //",
    "GSD36angirspu:1119": " vayaṃ na vidmaḥ ko vā sa dūrvāsājanako 'thavā /",
    "GSD36angirspu:1120": " kumbhodbhavo dadhīcirvā śibirvā nahuṣo nalaḥ // Ang_1.493 //",
    "GSD36angirspu:1121": " māndhātā vā 'pyalarko vā hariścandro 'thavā mahān /",
    "GSD36angirspu:1122": " gayo rāmo 'thavā śrīmān eṣu caiko 'thavā na cet // Ang_1.494 //",
    "GSD36angirspu:1123": " etatsamaṣṭirlokānāṃ hitāyā 'tra bhuvaḥ sthale /",
    "GSD36angirspu:1124": " avatīrṇo na sandeha iti brahmā śivo hariḥ // Ang_1.495 //",
    "GSD36angirspu:1125": " panase sthāpite mahān viśeṣaḥ",
    "GSD36angirspu:1126": " panasasthāpakaṃ procuḥ śalāṭostasya pṛṣṭhataḥ /",
    "GSD36angirspu:1127": " sarve kaṇṭakarūpeṇa samāśrityaiva santatam // Ang_1.496 //",
    "GSD36angirspu:1128": " aṣṭottaraśataśrāddhadivyaśākaviśeṣakāḥ /",
    "GSD36angirspu:1129": " pravartante yatastasmāt tadā śākasahasrakam // Ang_1.497 //",
    "GSD36angirspu:1130": " tasyāsya divyarūpasya pitṛprāṇaikarūpiṇaḥ /",
    "GSD36angirspu:1131": " sarvadevasvarūpasya sarvamantramayasya ca // Ang_1.498 // [061]",
    "GSD36angirspu:1132": " sarvayajñamahātīrthasaridagnisuvarṣmaṇaḥ /",
    "GSD36angirspu:1133": " nikhilāgamaśāstraughavratakṛcchrāmṛtāndhasām // Ang_1.499 //",
    "GSD36angirspu:1134": " nidhānasya pavitrasya pitryākarṣaṇavarṣmaṇaḥ /",
    "GSD36angirspu:1135": " sthāpanaṃ kriyate yena tacchāyāpatramūlakaiḥ // Ang_1.500 //",
    "GSD36angirspu:1136": " phalaiḥ śalāṭubhirvāpi kāṣṭhaiśchāyābhireva ca /",
    "GSD36angirspu:1137": " kriyate pitṛtṛptiḥ syād buddhipūrvamabuddhitaḥ // Ang_1.501 //",
    "GSD36angirspu:1138": " tasya puṇyaphalaṃ vaktuṃ guruṇā brahmaṇāpi vā /",
    "GSD36angirspu:1139": " śakyaṃ varṣasahasreṇa phaṇirājena vā na tu // Ang_1.502 //",
    "GSD36angirspu:1140": " purā kila pitṛtṛptihetavo 'khilaśākakāḥ /",
    "GSD36angirspu:1141": " tapastaptvā vareṇātha brahmaṇaḥ panasaṃ śritāḥ // Ang_1.503 //",
    "GSD36angirspu:1142": " alarkaśrāddham",
    "GSD36angirspu:1143": " alakālarkakārūṣācyutacūtānarāmarāḥ /",
    "GSD36angirspu:1144": " saptasveteṣvacyutaśced alarkaścājarāstrayaḥ // Ang_1.504 //",
    "GSD36angirspu:1145": " pratimāsajabhedena smṛtā dvādaśajātayaḥ /",
    "GSD36angirspu:1146": " ataḥ ṣaṭtriṃśatkasaṃkhyā tasmādetattrayasya ca // Ang_1.505 //",
    "GSD36angirspu:1147": " eteṣāṃ māsajānāṃ syād ekajātiśalāṭutaḥ /",
    "GSD36angirspu:1148": " tadbhinnaikādaśānāṃ ca śalāṭuphalabhedataḥ // Ang_1.506 // [062]",
    "GSD36angirspu:1149": " dvaividhyaṃ kila saṃprāptaṃ śalāṭorapi vai muhuḥ /",
    "GSD36angirspu:1150": " ārdraśuṣkaprabhedena dvaividhyaṃ samupāgatam // Ang_1.507 //",
    "GSD36angirspu:1151": " tadvatphalānāṃ ca punadvaividhyaṃ samupāgatam /",
    "GSD36angirspu:1152": " taccaitrāmalako grāhya āśaratsapavitrakaḥ // Ang_1.508 //",
    "GSD36angirspu:1153": " divyaśākāḥ śrāddhārhāḥ",
    "GSD36angirspu:1154": " vārukaḥ karmajaḥ śāriḥ śrīparṇaṃ śrīkaraḥ śamī /",
    "GSD36angirspu:1155": " yugado yugmado ramyaṃ vajraparṇī karīṣakī // Ang_1.509 //",
    "GSD36angirspu:1156": " kāravallī trayī kāruḥ kāmakṛt kāmavārakaḥ /",
    "GSD36angirspu:1157": " kāmavāhī kāmadūraḥ śākuṭadvayamagrimā // Ang_1.510 //",
    "GSD36angirspu:1158": " kāmapraṃ kāmadaṃ kamraḥ kaliṅgaḥ kalivārukaḥ /",
    "GSD36angirspu:1159": " ajaśrīrajacarmākhyo dāruko dharmado damaḥ // Ang_1.511 //",
    "GSD36angirspu:1160": " kulaṃ kārī manurmānī rājaśrīḥ śekharī nalaḥ /",
    "GSD36angirspu:1161": " nālakaṃ kārakaḥ khādyo gāyatro harilocanaḥ // Ang_1.512 //",
    "GSD36angirspu:1162": " haridaśvo hayagrīvaḥ kāruṇyaḥ kanakapriyaḥ /",
    "GSD36angirspu:1163": " kārmukaḥ karmakṛtkāryo dhairyado mānakṛt kuṇiḥ // Ang_1.513 //",
    "GSD36angirspu:1164": " śaracchrīko maṅgalako kuṇḍo 'kuṇḍo guḍapriyaḥ /",
    "GSD36angirspu:1165": " phalaśrīrmadhuragrīvo dānadaḥ kaṭukaḥ kṣamī // Ang_1.514 // [063]",
    "GSD36angirspu:1166": " mānmatho madhurasrāvā vajraghno vajrapañjaraḥ /",
    "GSD36angirspu:1167": " valmīkajo bālarājo bālaputro bṛhadrathaḥ // Ang_1.515 //",
    "GSD36angirspu:1168": " karṇakāro 'kṣirogaghnaḥ pratīhārī valīmukhaḥ /",
    "GSD36angirspu:1169": " śarmakṛnnetrarogaghno dhānyadveṣī daridrahṛt // Ang_1.516 //",
    "GSD36angirspu:1170": " kuśalaḥ karmasukhakṛt kaṇṭhahṛt kanakaprabhaḥ /",
    "GSD36angirspu:1171": " viśvākaraḥ pippalaghnaḥ kṣunmūlo kṣunnivāraṇaḥ // Ang_1.517 //",
    "GSD36angirspu:1172": " agnidhāmā dharānātho dharāvāso dharāśrayaḥ /",
    "GSD36angirspu:1173": " adrirājo dharmadeśī dharmāśrayakaraḥ prarāṭ // Ang_1.518 //",
    "GSD36angirspu:1174": " aniketo nimigrīvo nīlanetro marutpatiḥ /",
    "GSD36angirspu:1175": " maṇimālo bṛhannālo nārado likuco naṭaḥ // Ang_1.519 //",
    "GSD36angirspu:1176": " kumbhāḍaḥ kuṇḍalī cakraḥ śaityakarmā śatākaraḥ /",
    "GSD36angirspu:1177": " kalyāṇādhāra īśāna īśāno dakṣiṇāspadaḥ // Ang_1.520 //",
    "GSD36angirspu:1178": " śatavallī mahāvallī cakravallī nipānakṛt /",
    "GSD36angirspu:1179": " droṇapriyo droṇarājo gulmahṛt kaṭumūlakaḥ // Ang_1.521 //",
    "GSD36angirspu:1180": " nityaśrīko nityapuṣpo nirmūlo bahupuṣpakaḥ /",
    "GSD36angirspu:1181": " plakṣarājanyasaṃbhūto hetimūlo niśāpriyaḥ // Ang_1.522 //",
    "GSD36angirspu:1182": " mahādāhakaro 'śvatthaḥ sundaraḥ parvatāśrayaḥ /",
    "GSD36angirspu:1183": " kardamāḍhyaḥ kardamādhaḥ sūpasthānaḥ surāspadaḥ // Ang_1.523 //",
    "GSD36angirspu:1184": " pūrṇapātraṃ śarmapātraṃ śātakumbhaḥ sthirākaraḥ / [064]",
    "GSD36angirspu:1185": " kāvyaśrīḥ śrīkaraḥ śrīgaḥ parāgaśrutidīpanaḥ // Ang_1.524 //",
    "GSD36angirspu:1186": " mahāmālī jīvamālī pāśāḍhyaḥ pāśaduḥsahaḥ /",
    "GSD36angirspu:1187": " prathito prāṇataraṇo devarājapriyaḥ paṇaḥ // Ang_1.525 //",
    "GSD36angirspu:1188": " sadyomūlaḥ paṇyamatiḥ garadūṣo gaṇatrigaḥ /",
    "GSD36angirspu:1189": " guhāvāso guhāścayaṃ bharaṇyaṃ munivanditaḥ // Ang_1.526 //",
    "GSD36angirspu:1190": " munipriyo dantaripuḥ śarmakṛccharmamatsarī /",
    "GSD36angirspu:1191": " ta ete divyaśākāḥ syuḥ śrāddhakarmaṇi coditāḥ // Ang_1.527 //",
    "GSD36angirspu:1192": " eteṣāmamlayogena tadayogena ca dvidhā /",
    "GSD36angirspu:1193": " bhaveyuḥ kila te bhūya eteṣāṃ punareva vai // Ang_1.528 //",
    "GSD36angirspu:1194": " madhye śākuṭakādīni mūlataḥ stambhatastathā /",
    "GSD36angirspu:1195": " patratastrividho jñeyaḥ kānicicchuṣkabhedataḥ // Ang_1.529 //",
    "GSD36angirspu:1196": " pakvena jalatailābhyāṃ pṛthaktvena samaṣṭitaḥ /",
    "GSD36angirspu:1197": " cūrṇakalkaprabhedena yatnataḥ syātsahasrakam // Ang_1.530 //",
    "GSD36angirspu:1198": " panasamahimā",
    "GSD36angirspu:1199": " etatsarvaṃ caikapātre nidhāya kila padmajaḥ /",
    "GSD36angirspu:1200": " anyapātre ca panasaṃ tulayāmāsa pāṇinā // Ang_1.531 //",
    "GSD36angirspu:1201": " tadā tu panasaḥ kiṃcid babhūvādhika eva vai / [065]",
    "GSD36angirspu:1202": " bṛhatī triśatasamā tadā jātā hi paśyatām // Ang_1.532 //",
    "GSD36angirspu:1203": " ārdrakaṃ ṣaṭchatasamaṃ tilāḥ śatasamaṃ tarām /",
    "GSD36angirspu:1204": " evaṃ tulāyāṃ tritayaṃ saṃbabhūva tadādi vai // Ang_1.533 //",
    "GSD36angirspu:1205": " bhūtale brāhmaṇāḥ santaḥ pavitre śrāddhakarmaṇi /",
    "GSD36angirspu:1206": " tulyaṃ śākasahasrasya tilārdrakabṛhatkakam // Ang_1.534 //",
    "GSD36angirspu:1207": " saṃpādayanti yatnena pitḥṇāmatitṛptaye /",
    "GSD36angirspu:1208": " tilamāṣavrīhiyavā mudgagodhūmaśākakāḥ // Ang_1.535 //",
    "GSD36angirspu:1209": " kāśā daśavidhā darbhā mukhyāmukhyāśca ye matāḥ /",
    "GSD36angirspu:1210": " khaḍgaṃ daśavidhaṃ māṃsaṃ pretaparpaṭabhūtapāḥ // Ang_1.536 //",
    "GSD36angirspu:1211": " vāmadevādayo viprāḥ pitṛsūktaviśeṣakāḥ /",
    "GSD36angirspu:1212": " gayādipuṇyakṣetrāṇi vaṭabhūruha eva ca // Ang_1.537 //",
    "GSD36angirspu:1213": " bindumādhavaviśveśacaturdaśapadāni ca /",
    "GSD36angirspu:1214": " īśānādimukhānyevaṃ gadādharamaheśvarau // Ang_1.538 //",
    "GSD36angirspu:1215": " bhāgīrathī phalgunī ca yamunā ca sarasvatī /",
    "GSD36angirspu:1216": " pitṛsūktāni sarvāṇi vaiṣṇavāni viśeṣataḥ // Ang_1.539 //",
    "GSD36angirspu:1217": " rakṣoghnāni pavitrāṇi punaranye tathāvidhāḥ /",
    "GSD36angirspu:1218": " śrāddhadravyaviśeṣāḥ syuḥ pitḥṇāmativallabhāḥ // Ang_1.540 //",
    "GSD36angirspu:1219": " te sarve panasastvekaḥ sumahākṣayakārakaḥ /",
    "GSD36angirspu:1220": " etasmin panase labdhe sarvaśrāddhanidānake // Ang_1.541 //",
    "GSD36angirspu:1221": " mṛtāhadivase puṇye nityatṛptāḥ sutoṣitāḥ /",
    "GSD36angirspu:1222": " pitarastundilāḥ sadyo bhavantyeveti sā śrutiḥ // Ang_1.542 // [066]",
    "GSD36angirspu:1223": " evaṃ satyatra yo martyaḥ panasasthāpako hṛdā /",
    "GSD36angirspu:1224": " matyā 'matyāthavā 'tīvaṃ bhaktyā 'bhaktyāthavā punaḥ // Ang_1.543 //",
    "GSD36angirspu:1225": " jñānenā 'jñānato vā 'pi bhūtale yatra kutracit /",
    "GSD36angirspu:1226": " sa eva kathitaḥ sadbhir gayāśrāddhasahasrakṛt // Ang_1.544 //",
    "GSD36angirspu:1227": " panasaṃ sahakāraiśca kadalyādidrumaiḥ saha /",
    "GSD36angirspu:1228": " sthāpayitvā vidhānena yatnātsaṃvardhitaiḥ śivaiḥ // Ang_1.545 //",
    "GSD36angirspu:1229": " campakaiḥ pāṭalībhiśca madhūkaiḥ sumanoramaiḥ /",
    "GSD36angirspu:1230": " candanaiḥ spandanairnīpais tacchāyābhiśca tatphalaiḥ // Ang_1.546 //",
    "GSD36angirspu:1231": " patraiḥ puṣpaiśca tatkāṣṭhair nānāśākaviśeṣakaiḥ /",
    "GSD36angirspu:1232": " kurvan svavṛtyā prayatan kulakoṭisahasrakaiḥ // Ang_1.547 //",
    "GSD36angirspu:1233": " brahmalokamavāpyeha tatsāyujyamavāpnuyāt /",
    "GSD36angirspu:1234": " panasaṃ yatra kutrāpi dṛṣṭvā sadyo mahāmanāḥ // Ang_1.548 //",
    "GSD36angirspu:1235": " tatkāṣṭhapatrakusumaśalāṭuphalamukhyakaiḥ /",
    "GSD36angirspu:1236": " yena kenāpi vā tṛptiṃ pitḥṇāṃ tāṃ samācaret // Ang_1.549 //",
    "GSD36angirspu:1237": " sadya eva brāhmaṇebhyo labdhamātre ca tatphale /",
    "GSD36angirspu:1238": " dṛṣṭamātre 'thavā bhaktyā dadyādvai pitṛtṛptaye // Ang_1.550 //",
    "GSD36angirspu:1239": " śalāṭuṃ pānasaṃ patraṃ phalaṃ dṛṣṭvā tu yo naraḥ /",
    "GSD36angirspu:1240": " pitṛtṛptimakṛtvaiva tūṣṇīṃ tiṣṭhenmahājaḍaḥ // Ang_1.551 //",
    "GSD36angirspu:1241": " taṃ tasya pitaraḥ sarve śapanti kila kopataḥ /",
    "GSD36angirspu:1242": " dṛṣṭamātre tu tasmāttu pānasadravyamuttamam // Ang_1.552 //",
    "GSD36angirspu:1243": " yena kenāpyupāyena patreṇa ca phalena vā / [067]",
    "GSD36angirspu:1244": " śalāṭunā chāyayā vā pitṛtṛptinimattakam // Ang_1.553 //",
    "GSD36angirspu:1245": " yatkiṃcidapi vā teṣu brāhmaṇebhyaḥ pradāpayet /",
    "GSD36angirspu:1246": " tāvanmātreṇa pitaro nityatṛptā bhavanti vai // Ang_1.554 //",
    "GSD36angirspu:1247": " evaṃ satyatra yaḥ kaścid bhāgyavān panasī naraḥ /",
    "GSD36angirspu:1248": " taddravyairaniśaṃ bhaktyā tṛptyakṛt pātakī bhavet // Ang_1.555 //",
    "GSD36angirspu:1249": " gālavastu purā vipro dṛṣṭvā bījāni bhaktitaḥ /",
    "GSD36angirspu:1250": " krayeṇa pañcaṣān gṛhya pitṛprītyai bubhukṣitaḥ // Ang_1.556 //",
    "GSD36angirspu:1251": " svayaṃ patnyā bhakṣayitvā pitṛtṛptiṃ cakāra ha /",
    "GSD36angirspu:1252": " tāvanmātreṇa te cāpi paraṃ tṛptāḥ śatābdakāt // Ang_1.557 //",
    "GSD36angirspu:1253": " ānandasāgare magnā babhūburiti naḥ śrutam /",
    "GSD36angirspu:1254": " purā kuśavane puṇye māṇḍavyo vedavittamaḥ // Ang_1.558 //",
    "GSD36angirspu:1255": " mahāvindhyāṭavīmārge panasaṃ kārtike 'vaśāt /",
    "GSD36angirspu:1256": " dṛṣṭvārkaṃ ca natastūṣṇīṃ samālocya kṣaṇātparam // Ang_1.559 //",
    "GSD36angirspu:1257": " tatpatrāṇi pavitrāṇi patitāni bhuvaḥ sthale /",
    "GSD36angirspu:1258": " dṛṣṭvā samādāyaitāni nipuṇaḥ sarvakarmasu // Ang_1.560 //",
    "GSD36angirspu:1259": " tāni svakarataḥ śīghraṃ kṛtvā patrapuṭaṃ tvaran /",
    "GSD36angirspu:1260": " kasmaicidvipraputrāya pātrāya jalakāṃkṣiṇe // Ang_1.561 //",
    "GSD36angirspu:1261": " samudyuktāya pātuṃ taj jalaṃ bhūmigataṃ katham /",
    "GSD36angirspu:1262": " pāsyāmi salilaṃ veti samālokayatetarām // Ang_1.562 //",
    "GSD36angirspu:1263": " pibatyanekatarasā pitṛprītyai pitḥn mahān /",
    "GSD36angirspu:1264": " smṛtvā dadau tadā te 'pi samāgatyātisatvaram // Ang_1.563 // [068]",
    "GSD36angirspu:1265": " tāvanmātreṇa saṃtuṣṭā gayāśrāddhaśatādhikāt /",
    "GSD36angirspu:1266": " atiharṣaṃ gatāḥ sadyas tamenaṃ bhūritejasam // Ang_1.564 //",
    "GSD36angirspu:1267": " āśīrbhiśca praśastābhiḥ pratyakṣeṇainamīkṣya te /",
    "GSD36angirspu:1268": " paraṃ tṛptāḥ smeti coktvā tvaṃ kṛtārtho mahānasi // Ang_1.565 //",
    "GSD36angirspu:1269": " śāstrārthadharmatattvajñas tvamasmatparitṛptikṛt /",
    "GSD36angirspu:1270": " ityuktvā '; 'bhāṣya te tena tatpadaṃ cakrapāṇinaḥ // Ang_1.566 //",
    "GSD36angirspu:1271": " paśyatastasya purato jagmuḥ kila surottamaiḥ /",
    "GSD36angirspu:1272": " prārthanīyaṃ viśeṣeṇa so 'yametādṛśo mahān // Ang_1.567 //",
    "GSD36angirspu:1273": " pitḥṇāṃ panasaḥ śrīmān vallabhaḥ paramo mahān /",
    "GSD36angirspu:1274": " kāraśca kāravallīkaḥ kārukaḥ kāliko karut // Ang_1.568 //",
    "GSD36angirspu:1275": " pañcaite brahmapurato devānāṃ śṛṇvatāṃ tadā /",
    "GSD36angirspu:1276": " idamūcurvaco duḥkhād asmākamapi santi hi // Ang_1.569 //",
    "GSD36angirspu:1277": " kaṇṭakāni tato bhūyaḥ kharāṇi sumahāntyapi /",
    "GSD36angirspu:1278": " tvamasmākaṃ tu tatsāmyaṃ kimarthaṃ nākarorvibho // Ang_1.570 //",
    "GSD36angirspu:1279": " ityevamatidainyena paunaḥpunyena kevalam /",
    "GSD36angirspu:1280": " ruruduḥ kila duḥkhārtās tānetāṃstādṛśānvibhuḥ // Ang_1.571 //",
    "GSD36angirspu:1281": " nākināṃ purato bhūyaḥ prahasan vākyamabravīt /",
    "GSD36angirspu:1282": " rodanam",
    "GSD36angirspu:1283": " yanmāhātmyasumahato janmasiddhātisuśriyaḥ // Ang_1.572 //",
    "GSD36angirspu:1284": " dṛṣṭvā vibhūtiṃ paramām asahanneva kevalam / [069]",
    "GSD36angirspu:1285": " tatsāmyamicchurārānme rodanaṃ kṛtavānasi // Ang_1.573 //",
    "GSD36angirspu:1286": " tasmādetatprabhṛti te bhuvane ye daridrataḥ /",
    "GSD36angirspu:1287": " śrāddhaikakaraṇāśaktā aṣṭottaraśateṣvapi // Ang_1.574 //",
    "GSD36angirspu:1288": " śrāddheṣu keṣucitkālaviśeṣeṣu kathaṃcana /",
    "GSD36angirspu:1289": " rodanācchrāddhakaraṇaphalaṃ te prāpnuyuḥ param // Ang_1.575 //",
    "GSD36angirspu:1290": " kārasya ślādhyatvam",
    "GSD36angirspu:1291": " yasmādatyamlavacanaṃ matpuraḥ proktavānasi /",
    "GSD36angirspu:1292": " devānāṃ śṛṇvatāṃ cāpi tasmāttvaṃ śrāddhakarmasu // Ang_1.576 //",
    "GSD36angirspu:1293": " nityāmlayukto vartasva kāra re re kṛtī bhava /",
    "GSD36angirspu:1294": " kāravallyādayo yūyaṃ sveṣāṃ kaṇṭakasāmyataḥ // Ang_1.577 //",
    "GSD36angirspu:1295": " tatsāmyacetaso yasmād aṅgīkurmaśca sāṃpratam /",
    "GSD36angirspu:1296": " yuṣmān śrāddheṣu sarveṣu tadyogyā bhavataiva vai // Ang_1.578 //",
    "GSD36angirspu:1297": " tatsāmyaṃ tattrayasyaiva militvaiva pṛthaṅ na tu /",
    "GSD36angirspu:1298": " nityaṃ śākasahasrasya bṛhatyādestu vo na tu // Ang_1.579 //",
    "GSD36angirspu:1299": " yuṣmākaṃ śrāddhayogyatvamātraṃ madvacasā matam /",
    "GSD36angirspu:1300": " sakaṇḍakabṛhatyastā manasā pūrvameva vai // Ang_1.580 //",
    "GSD36angirspu:1301": " sāmyaṃ kaṇṭakatastasya panasasya tvakāmayan /",
    "GSD36angirspu:1302": " yuṣmadīyamimaṃ vṛttaṃ jñātvā tūṣṇīṃ vyavasthitāḥ // Ang_1.581 // [070]",
    "GSD36angirspu:1303": " aticāturyato 'tīva nipuṇāśca vicakṣaṇāḥ /",
    "GSD36angirspu:1304": " jñātvā taddhṛdayaṃ sarvam avalepaṃ tathāvidham // Ang_1.582 //",
    "GSD36angirspu:1305": " sarvaṃ jñātvā vidhāsyāmi lokeṣvadya ca śrūyatām /",
    "GSD36angirspu:1306": " manvādiṣu madīyeṣu yugādiṣu caturṣvapi // Ang_1.583 //",
    "GSD36angirspu:1307": " aṣṭakāsu ca puṇyāsu saṃkrāntiṣu ca vṛddhike /",
    "GSD36angirspu:1308": " naimittike ca tāsāṃ syād ayogyatvaṃ tathāvidham // Ang_1.584 //",
    "GSD36angirspu:1309": " tatra caitāsu yāḥ krūrāḥ pretakarmaṇi tāḥ parāḥ /",
    "GSD36angirspu:1310": " saṃbhavantu na cānyeṣu maryādaiva mayā kṛtā // Ang_1.585 //",
    "GSD36angirspu:1311": " urvārumahimā",
    "GSD36angirspu:1312": " etasminnantare tatra devasṛṣṭo 'tisundaraḥ /",
    "GSD36angirspu:1313": " patrapuṣpamahāvallīśalāṭuphalasaṃvṛtaḥ // Ang_1.586 //",
    "GSD36angirspu:1314": " samāgatyāticapalāt kailāsāddharaṇīdharāt /",
    "GSD36angirspu:1315": " natvā baddhāñjalipuṭaś corvārurmama kā gatiḥ // Ang_1.587 //",
    "GSD36angirspu:1316": " iti covāca lokeśaṃ bhagavantaṃ pitāmaham /",
    "GSD36angirspu:1317": " tādṛśaṃ taṃ samudvīkṣya gaurīvākyena kevalam // Ang_1.588 //",
    "GSD36angirspu:1318": " śambhunā lokanāthena sṛṣṭaṃ śuddhaikavigraham /",
    "GSD36angirspu:1319": " samāgataṃ mahāprahvaṃ mahāguruṣu vatsalam // Ang_1.589 //",
    "GSD36angirspu:1320": " śuddhasatvaṃ dūragarvaṃ jñātvā taṃ sarvasundaram /",
    "GSD36angirspu:1321": " atipraśasyaṃ covāca devānāṃ purato vibhuḥ // Ang_1.590 //",
    "GSD36angirspu:1322": " tvamurvāro sthāṇusṛṣṭo bhavānīvacasā yataḥ /",
    "GSD36angirspu:1323": " svayaṃ prakṛtyā ca mahān śānto dānto mahāmanāḥ // Ang_1.591 //",
    "GSD36angirspu:1324": " gurupriyo vinītaśca satataṃ guruvatsalaḥ / [071]",
    "GSD36angirspu:1325": " avalepaikarahitaś cādyaprabhṛti bhūtale // Ang_1.592 //",
    "GSD36angirspu:1326": " daivikeṣu ca pitryeṣu kalyāṇeṣu naveṣu ca /",
    "GSD36angirspu:1327": " naimittikeṣu nityeṣu kāmyeṣu sakaleṣvapi // Ang_1.593 //",
    "GSD36angirspu:1328": " kṛtsnakriyāviśeṣeṣu bālavṛddhāturādiṣu /",
    "GSD36angirspu:1329": " nityayuktaḥ sadā yogyaḥ śalāṭūnāṃ daśāsu ca // Ang_1.594 //",
    "GSD36angirspu:1330": " daśāsveva phalānāṃ ca śāśvato bhava śāśvataḥ /",
    "GSD36angirspu:1331": " pitḥṇāṃ sarvadātyantaṃ vallabhaḥ paramo bhava // Ang_1.595 //",
    "GSD36angirspu:1332": " vasantamādhavasya tvaṃ grīṣmamṛtyuṃjayasya ca /",
    "GSD36angirspu:1333": " mahāvarṣā saptatantuḥ śaratkālyastathā punaḥ // Ang_1.596 //",
    "GSD36angirspu:1334": " hemantavanarājanyaḥ śiśiraḥ śītalaḥ śivaḥ /",
    "GSD36angirspu:1335": " sukhākaraḥ śubhakaro nityakalyāṇakārakaḥ // Ang_1.597 //",
    "GSD36angirspu:1336": " prathito bhava sarveṣāṃ pānasairāmrakaiḥ śivaiḥ /",
    "GSD36angirspu:1337": " rambhābhistulito bhūyaḥ kadācidadhikastathā // Ang_1.598 //",
    "GSD36angirspu:1338": " vidvatstutyo rājamānyo tvajjātīyakaṣoḍaśaiḥ /",
    "GSD36angirspu:1339": " saṃgrāhyo bhava sarvatra sarvanetrapriyo 'niśam // Ang_1.599 //",
    "GSD36angirspu:1340": " sarvadā sarvasaṃvṛddho bhavorvāro 'tivardhitaḥ /",
    "GSD36angirspu:1341": " marutkṛtau tu tvadbījavikṣepaṇamukhāditaḥ // Ang_1.600 //",
    "GSD36angirspu:1342": " phalabījasamutpattiparyantaṃ kila sarvadā /",
    "GSD36angirspu:1343": " tadiṣṭitrayataḥ śuddho mahānmantrapariṣkṛtaḥ // Ang_1.601 //",
    "GSD36angirspu:1344": " trayastriṃśatkoṭisaṃkhyadevānāṃ vallabho bhava /",
    "GSD36angirspu:1345": " iti stutaḥ pūjitaśca śāsito vihito 'naghaḥ // Ang_1.602 // [072]",
    "GSD36angirspu:1346": " atyantapitṛtṛptyaikakārakaḥ kila kāritaḥ /",
    "GSD36angirspu:1347": " urvārustādṛśaḥ proktaḥ saṃgrāhyaḥ śrāddhakarmasu // Ang_1.603 //",
    "GSD36angirspu:1348": " urvārutyāge doṣaḥ",
    "GSD36angirspu:1349": " tādṛśaṃ tamimaṃ yo vai mauḍhyācchrāddheṣu saṃtyajet /",
    "GSD36angirspu:1350": " sadya eva piturdrohī bhavedeva na saṃśayaḥ // Ang_1.604 //",
    "GSD36angirspu:1351": " devadrohī śrutidrohī sarvadrohī sa eva hi /",
    "GSD36angirspu:1352": " vidhighnaḥ śrāddhahantā syāt tānīmāni pravacmyataḥ // Ang_1.605 //",
    "GSD36angirspu:1353": " ṣaṇṇavatiśrāddhāni",
    "GSD36angirspu:1354": " amāmanuyugakrāntidhṛtipātamahālayāḥ /",
    "GSD36angirspu:1355": " tisro 'ṣṭakā gajacchāyā ṣaṇṇavatyaḥ prakīrtitāḥ // Ang_1.606 //",
    "GSD36angirspu:1356": " māsiśrāddhāni tānyevaṃ māsi māsi kṛtāni vai /",
    "GSD36angirspu:1357": " aṣṭottaraśatāni syus tānīmāni tataḥ punaḥ // Ang_1.607 //",
    "GSD36angirspu:1358": " pitrormṛtāhaḥ kathito 'laṅghanīyaḥ kathaṃcana /",
    "GSD36angirspu:1359": " raviṃ ca prathame pāde kaviṃ caiva dvitīyake // Ang_1.608 //",
    "GSD36angirspu:1360": " trayodaśa tṛtīye syād amāvyākhyānamucyate /",
    "GSD36angirspu:1361": " punarnirūpyate spaṣṭamamāvākyasya sāṃpratam // Ang_1.609 //",
    "GSD36angirspu:1362": " amāvāsyā dvādaśa syur manavastu caturdaśa /",
    "GSD36angirspu:1363": " yugādayaśca catvāraḥ krāntayo dvādaśa smṛtāḥ // Ang_1.610 //",
    "GSD36angirspu:1364": " dhṛtayaścāpi pātāśca trayodaśa trayodaśa /",
    "GSD36angirspu:1365": " mahālayāḥ pañcadaśa aṣṭakā dvādaśa smṛtāḥ // Ang_1.611 //",
    "GSD36angirspu:1366": " gajacchāyā tathā caikā ṣaṇṇavatya itīritāḥ /",
    "GSD36angirspu:1367": " pratimāsaṃ prakartavyatvena tāni ca sāṃpratam // Ang_1.612 // [073]",
    "GSD36angirspu:1368": " kīrtitāni dvādaśa hi militvaite 'khilānyapi /",
    "GSD36angirspu:1369": " aṣṭottaraśatāni syuḥ śrāddhāni vihitāni vai // Ang_1.613 //",
    "GSD36angirspu:1370": " prativarṣaṃ prayatnena brāhmaṇasya mahātmanaḥ /",
    "GSD36angirspu:1371": " amāvāsyāstatra kḷptā māsāntā nityameva vai // Ang_1.614 //",
    "GSD36angirspu:1372": " atraiva pitṛyajñaśca kartavyatvena coditaḥ /",
    "GSD36angirspu:1373": " śrutyukto 'yaṃ pitḥṇāṃ syād atitṛptyaikakārakaḥ // Ang_1.615 //",
    "GSD36angirspu:1374": " śrāddhānāṃ prakṛtitvena coditaḥ smṛtikartṛbhiḥ /",
    "GSD36angirspu:1375": " naitasmāttu paraṃ śrāddhaṃ vidyate yatra kutracit // Ang_1.616 //",
    "GSD36angirspu:1376": " śrutyuktametadeva syād etanmātre kṛte tu cet /",
    "GSD36angirspu:1377": " sarvāṇyapi kṛtāni syur athavaitaddine tu yaiḥ // Ang_1.617 //",
    "GSD36angirspu:1378": " śrāddhaṃ vai kriyate tadvā prakṛtiśceti vai jaguḥ /",
    "GSD36angirspu:1379": " itaraiḥ sarvapitryāṇāṃ śrutito brahmavādinaḥ // Ang_1.618 //",
    "GSD36angirspu:1380": " yadanuṣṭhānataḥ sarvānuṣṭhānaṃ jāyatetarām /",
    "GSD36angirspu:1381": " tadeva prakṛtiḥ proktā hi kaiścidbrahmavādibhiḥ // Ang_1.619 //",
    "GSD36angirspu:1382": " darśaśrāddham",
    "GSD36angirspu:1383": " darśānuṣṭhānataḥ sarvaśrāddhāni syuḥ kṛtāni vai /",
    "GSD36angirspu:1384": " iti sarve trayo lokās tūṣṇīṃ tiṣṭhanti kevalam // Ang_1.620 //",
    "GSD36angirspu:1385": " na kenāpi ca tasmāttu darśaḥ saṃtyajyate paraḥ /",
    "GSD36angirspu:1386": " darśamātre 'nuṣṭhite 'smin yena kena prakārataḥ // Ang_1.621 //",
    "GSD36angirspu:1387": " sarvāṇyanuṣṭhitāni syur iti vai lokasaṃsthitiḥ /",
    "GSD36angirspu:1388": " na tatra sākṣācchrāddhaṃ ca kriyate yena kena vā // Ang_1.622 // [074]",
    "GSD36angirspu:1389": " kriyate kṛtinā tattu bhūtale yena kenacit /",
    "GSD36angirspu:1390": " tenāpyudakamātreṇa śrāddhenāpi kṛtena vai // Ang_1.623 //",
    "GSD36angirspu:1391": " sarvāṇyapi kṛtānyevety evaṃ sarvaikaniścayaḥ /",
    "GSD36angirspu:1392": " sa darśastādṛśasyānuṣṭhātā yo brāhmaṇottamaḥ // Ang_1.624 //",
    "GSD36angirspu:1393": " agnihotrī sa eva syād darśayājyakṣayānyapi /",
    "GSD36angirspu:1394": " somayājī sarvayājī tattyāgī brahmaghātakaḥ // Ang_1.625 //",
    "GSD36angirspu:1395": " sa eva karmacaṇḍālas tamenaṃ brahmaghātakam /",
    "GSD36angirspu:1396": " dṛṣṭvā samāgataṃ pāpaṃ vāṅmātreṇāpi nārcayet // Ang_1.626 //",
    "GSD36angirspu:1397": " prakṛtiśrāddhamātraśca darśa eva na cāparaḥ /",
    "GSD36angirspu:1398": " pitṛyajñamukhādeva prakṛtitvaṃ tadīritam // Ang_1.627 //",
    "GSD36angirspu:1399": " tattaiva vihito 'yaṃ hi pitṛyajñaḥ śrutīritaḥ /",
    "GSD36angirspu:1400": " darśābdikau tulyau",
    "GSD36angirspu:1401": " darśo mṛtāhaśca samau na kadācittu śakyate // Ang_1.628 //",
    "GSD36angirspu:1402": " yena kenāpi vā tyaktuṃ tattyāgī cetpatatyadhaḥ /",
    "GSD36angirspu:1403": " pitrormṛtāhastvannena kāryaḥ syāttu na cānyataḥ // Ang_1.629 //",
    "GSD36angirspu:1404": " na hemnānnena homena piṇḍadānena mantrataḥ /",
    "GSD36angirspu:1405": " akṣeṇa śaṣpairmantrairvā na duḥkhena tadācaret // Ang_1.630 //",
    "GSD36angirspu:1406": " kiṃ tvagnaukaraṇādbrahmabhojanātpiṇḍadānataḥ /",
    "GSD36angirspu:1407": " kṛtaṃ bhavati tatkarma na ceccaṇḍālatāṃ vrajet // Ang_1.631 //",
    "GSD36angirspu:1408": " darśābdikau na tyājyau",
    "GSD36angirspu:1409": " mṛtāho 'laṅghanīyaḥ syād darśaścāpi tathāvidhaḥ / [075]",
    "GSD36angirspu:1410": " yena kena prakāreṇa śakyate kila durbalaiḥ // Ang_1.632 //",
    "GSD36angirspu:1411": " akiṃcanairdurbalairvā vyādhitairvā viśeṣataḥ /",
    "GSD36angirspu:1412": " bādhitairdhāvamānairvā 'jñātavāsibhireva vai // Ang_1.633 //",
    "GSD36angirspu:1413": " naṣṭakriyairnaṣṭadhanair mṛtaprāyairathāpi vā /",
    "GSD36angirspu:1414": " tyuktuṃ na śakyate śrāddhaṃ mṛtāhākhyaṃ kathaṃcana // Ang_1.634 //",
    "GSD36angirspu:1415": " mṛtāhastādṛśaḥ kḷptaḥ prativarṣaṃ ca cāndrataḥ /",
    "GSD36angirspu:1416": " mānenaiva bhavennūnam akḷpto 'nyena cedbhavet // Ang_1.635 //",
    "GSD36angirspu:1417": " atyantāvaśyako na syād akḷptaścettu yo bhavet /",
    "GSD36angirspu:1418": " kḷptasyāvṛttirityeva maryādā śāstrasaṃmatā // Ang_1.636 //",
    "GSD36angirspu:1419": " tithyagnī na tithistithyāśe kṛṣṇebho 'nalo grahāḥ /",
    "GSD36angirspu:1420": " tithyarkau na śivo 'śvo 'mātithī manvādayaḥ smṛtāḥ // Ang_1.637 //",
    "GSD36angirspu:1421": " tasmāttu kḷptā ityuktās tataśca krāntayaḥ smṛtāḥ /",
    "GSD36angirspu:1422": " sūryarāśikramaṇataś cā 'kḷptā ityudīritāḥ // Ang_1.638 //",
    "GSD36angirspu:1423": " saṃkrāntisvarūpam",
    "GSD36angirspu:1424": " ayane dve ca viṣuvau catasraḥ ṣaḍaśītayaḥ /",
    "GSD36angirspu:1425": " catasro viṣṇupadyaśca saṃkramā dvādaśa smṛtāḥ // Ang_1.639 //",
    "GSD36angirspu:1426": " sthirabheṣvarkasaṃkrāntir jñeyā viṣṇupadāhvayā /",
    "GSD36angirspu:1427": " ṣaḍaśītimukhaṃ jñeyaṃ dvisvabhāveṣu rāśiṣu // Ang_1.640 //",
    "GSD36angirspu:1428": " saumyayāmyāyane nūnaṃ bhavato mṛgakarkaṭau /",
    "GSD36angirspu:1429": " tulāmeṣobhayaṃ jñeyaṃ viṣuvaṃ sūryasaṃkrame // Ang_1.641 //",
    "GSD36angirspu:1430": " saṃkrāntipuṇyakālaḥ",
    "GSD36angirspu:1431": " ahaḥsaṃkramaṇe puṇyam ahaḥ kṛtsnaṃ prakīrtitam / [076]",
    "GSD36angirspu:1432": " rātrau saṃkramaṇe bhānor vyavasthā sarvakarmasu // Ang_1.642 //",
    "GSD36angirspu:1433": " saumyayāmyāyanadvandve viśeṣa iti vai jaguḥ /",
    "GSD36angirspu:1434": " atītyāprāpya tatkālaṃ puṇyakāla udāhṛtaḥ // Ang_1.643 //",
    "GSD36angirspu:1435": " saṃkrāntiṣvakhilāsvevaṃ tatkālaḥ puṇyadaḥ smṛtaḥ /",
    "GSD36angirspu:1436": " yā yāḥ sannihitāḥ nāḍyas tāstāḥ puṇyatamāḥ smṛtāḥ // Ang_1.644 //",
    "GSD36angirspu:1437": " ayane dve ca viṣuve catasraḥ ṣaḍaśītayaḥ /",
    "GSD36angirspu:1438": " catasro viṣṇupadyaśca saṃkramā dvādaśa smṛtāḥ // Ang_1.645 //",
    "GSD36angirspu:1439": " triṃśatkarkaṭake nāḍyo makare viṃśatiḥ smṛtāḥ /",
    "GSD36angirspu:1440": " vartamāne tulāmeṣe nāḍyastūbhayato daśa // Ang_1.646 //",
    "GSD36angirspu:1441": " ṣaḍaśītyāṃ vyatītāyāṃ ṣaṣṭiruktāḥ praṇāḍikāḥ /",
    "GSD36angirspu:1442": " puṇyāyāṃ viṣṇupadyāṃ ca prāk paścādapi ṣoḍaśa // Ang_1.647 //",
    "GSD36angirspu:1443": " ardharātrāttadūrdhvaṃ vā saṃkrāntau dakṣiṇāyane /",
    "GSD36angirspu:1444": " pūrvameva dine kuryād uttarāyaṇa eva vai // Ang_1.648 //",
    "GSD36angirspu:1445": " annaśrāddhe kutapaḥ",
    "GSD36angirspu:1446": " yadyattu paitṛkaṃ karma śrāddhamannena cetpunaḥ /",
    "GSD36angirspu:1447": " kutape taddhi kurvīta tadbhinnasya tu cedayam // Ang_1.649 //",
    "GSD36angirspu:1448": " vidhiḥ khyāto na sandeho dharmavidbhiḥ sanātanaiḥ /",
    "GSD36angirspu:1449": " odanaśrāddhamātrasya saṃkrāntīnāṃ ca kṛtsnaśaḥ // Ang_1.650 //",
    "GSD36angirspu:1450": " dvādaśānāṃ tathānyeṣāṃ kutapo mukhya ucyate /",
    "GSD36angirspu:1451": " tadbhinnasnānadānāditarpaṇādiṣu te smṛtāḥ // Ang_1.651 //",
    "GSD36angirspu:1452": " tadā tadā tu vihitā ete kālaviśeṣakāḥ / [077]",
    "GSD36angirspu:1453": " śrāddhakartustu sarvatra kṛtinaḥ kāla ekakaḥ // Ang_1.652 //",
    "GSD36angirspu:1454": " kutapo vedavacasā mukhyaḥ prokto na cetaraḥ /",
    "GSD36angirspu:1455": " so 'pi yasmin dine samyag dakṣiṇāyanakālakaḥ // Ang_1.653 //",
    "GSD36angirspu:1456": " tamuttarāyaṇe kuryād uttarāyaṇameva hi /",
    "GSD36angirspu:1457": " kutapasya tu yatra syāl lobhapūrvaṃ tathācaret // Ang_1.654 //",
    "GSD36angirspu:1458": " darśasaṃkrāntyādiśrāddhāni",
    "GSD36angirspu:1459": " tatkrāntiyugmaśrāddhādikṛtyaṃ sarvaṃ yathā labhet /",
    "GSD36angirspu:1460": " auttare hyayane samyak kutape 'smin tathā '; 'caret // Ang_1.655 //",
    "GSD36angirspu:1461": " saṃkrattimātrāḥ kathitā akḷptā iti sūribhiḥ /",
    "GSD36angirspu:1462": " evaṃ dhṛtiśca pātaśca ṣaḍviṃśatikasaṃkhyayā // Ang_1.656 //",
    "GSD36angirspu:1463": " kathitāḥ kila sarvāṇyapy akḷptānyeva kevalam /",
    "GSD36angirspu:1464": " mahālayaḥ",
    "GSD36angirspu:1465": " mahālayā bahuvidhāḥ pūrvaṃ pañcadaśeti vai // Ang_1.657 //",
    "GSD36angirspu:1466": " ṣoḍaśaiveti kecittu daśeti ca tathāpare /",
    "GSD36angirspu:1467": " pañcaiveti trayaṃ ceti ekameveti kecana // Ang_1.658 //",
    "GSD36angirspu:1468": " ṣoḍhā tāḥ kathitāḥ sadbhir aṣṭakā dvādaśa smṛtāḥ /",
    "GSD36angirspu:1469": " yadenduḥ pitṛdaivatye haṃsaścaiva kare sthitaḥ // Ang_1.659 //",
    "GSD36angirspu:1470": " yāmyā tithirbhavetsā tu gajacchāyā prakīrtitā /",
    "GSD36angirspu:1471": " śrāddhadevatāḥ",
    "GSD36angirspu:1472": " karmāṇi kāni khyātāni tridaivatyāni kevalam // Ang_1.660 //",
    "GSD36angirspu:1473": " ṣaḍdaivatyāni kāni syur navadaivatyakāni ca / [078]",
    "GSD36angirspu:1474": " tatrādau tu tridaivatyaṃ mṛtāhastveka ucyate // Ang_1.661 //",
    "GSD36angirspu:1475": " ṣaḍdaivatyastu darśaḥ syād aṣṭakā navadevatāḥ /",
    "GSD36angirspu:1476": " aṣṭakāsu ca vṛddhau ca gayāyāṃ ca mṛte 'hani // Ang_1.662 //",
    "GSD36angirspu:1477": " mātuḥ śrāddhaṃ pṛthak kuryād anyatra patinā saha /",
    "GSD36angirspu:1478": " patinā saha kartavyaṃ pṛthaktvena kṛte yadi // Ang_1.663 //",
    "GSD36angirspu:1479": " tatpaitṛkamahāsaṅgasaukhyavighnakaraṃ bhavet /",
    "GSD36angirspu:1480": " pitṛvargastu pūrvaṃ syān mātṛvargastataḥ param // Ang_1.664 //",
    "GSD36angirspu:1481": " tato mātāmahānāṃ ca vargo 'yaṃ tatkalatrataḥ /",
    "GSD36angirspu:1482": " pitrye 'pradakṣiṇam,",
    "GSD36angirspu:1483": " śūnyalalāṭatā ca",
    "GSD36angirspu:1484": " pitṛvargo yatra pūrvaṃ tatra syādapradakṣiṇam // Ang_1.665 //",
    "GSD36angirspu:1485": " apasavyaṃ tathā śūnyalalāṭaṃ prabhavedapi /",
    "GSD36angirspu:1486": " yatra yatrā 'pasavyaṃ syāt tatra tatrā 'pradakṣiṇam // Ang_1.666 //",
    "GSD36angirspu:1487": " tathā śūnyalalāṭaṃ ca pradhānāṅge ca tatsmṛtam /",
    "GSD36angirspu:1488": " tatra gṛhālaṃkāro na kartavyaḥ",
    "GSD36angirspu:1489": " yatraitattritayaṃ tatra gṛhālaṃkaraṇa na tu // Ang_1.667 //",
    "GSD36angirspu:1490": " mātṛvarge pradakṣiṇādi",
    "GSD36angirspu:1491": " mātṛvargo yatra pūrvaṃ tatra syāttu pradakṣiṇam /",
    "GSD36angirspu:1492": " savyaṃ puṇḍralalāṭaṃ ca maṅgalasnānameva ca // Ang_1.668 //",
    "GSD36angirspu:1493": " gṛhālaṃkaraṇaṃ cāpi maṅgalāni tathā punaḥ /",
    "GSD36angirspu:1494": " pitḥṇāṃ ca kramo mukhyo bhavatyapi ca santatam // Ang_1.669 //",
    "GSD36angirspu:1495": " prapitāmahapūrvaṃ syāt tatpitāmahamadhyakam /",
    "GSD36angirspu:1496": " pitranta eva kathitaṃ taduccāraṇalakṣaṇam // Ang_1.670 // [079]",
    "GSD36angirspu:1497": " śrāddhabhedena viśvedevāḥ",
    "GSD36angirspu:1498": " teṣāṃ ca viśvedevāste satyasaṃjñikanāmakāḥ /",
    "GSD36angirspu:1499": " sarvatra vṛddhaśabdaśca prayoktavyaścaturṣvapi // Ang_1.671 //",
    "GSD36angirspu:1500": " tathaiva mātṛvarge 'pi tārtīyīke ca vargake /",
    "GSD36angirspu:1501": " jananakramataścedaṃ teṣāmuccāraṇaṃ bhavet // Ang_1.672 //",
    "GSD36angirspu:1502": " etadviruddhaṃ tatsarvaṃ tadviruddhamidaṃ param /",
    "GSD36angirspu:1503": " niḥśeṣamiti boddhavyaṃ te sarve devatāḥ kila // Ang_1.673 //",
    "GSD36angirspu:1504": " vasavaḥ pitaro 'tra syū rudrāścāpi pitāmahāḥ /",
    "GSD36angirspu:1505": " prapitāmahāśca kathitā ādityā iti tadgaṇāḥ // Ang_1.674 //",
    "GSD36angirspu:1506": " sāpiṇḍyanirūpaṇam",
    "GSD36angirspu:1507": " etattrayātpūrvakasya caturthasya sakṛtkila /",
    "GSD36angirspu:1508": " śrāddhasya karaṇaṃ proktaṃ pātheyākhyasya sūribhiḥ // Ang_1.675 //",
    "GSD36angirspu:1509": " tadevaṃ saptapūrṣākhyaṃ sāpiṇḍyasya nirūpaṇam /",
    "GSD36angirspu:1510": " āśaucaṃ ca daśatridinamekadinam",
    "GSD36angirspu:1511": " tāvattu sūtakaṃ sarvaṃ tajjānāṃ saṃprakīrtitam // Ang_1.676 //",
    "GSD36angirspu:1512": " samānodakasaṃjñāśca tato bhūyaḥ sagotriṇaḥ /",
    "GSD36angirspu:1513": " tadūrdhvamiti vijñeyaṃ teṣāṃ tatsūtakaṃ tataḥ // Ang_1.677 //",
    "GSD36angirspu:1514": " tridinaṃ caikadivasaṃ paścātsnānaṃ ca bodhitam /",
    "GSD36angirspu:1515": " krameṇaiva paraṃ yāvat tāvatparyantameva vai // Ang_1.678 //",
    "GSD36angirspu:1516": " snānamātraṃ ca kathitaṃ prasaṃgādidamīritam / [080]",
    "GSD36angirspu:1517": " jīvacchrāddhaṃ tu tatproktaṃ sarvaśrāddhavilakṣaṇam // Ang_1.679 //",
    "GSD36angirspu:1518": " catvāriṃśaddevatākam athavā pañcasaṃkhyayā /",
    "GSD36angirspu:1519": " punaḥ sametaṃ tatprocur atastaddvividhaṃ smṛtam // Ang_1.680 //",
    "GSD36angirspu:1520": " śrāddhāni kānicidbhūyo devatāsahitānyapi /",
    "GSD36angirspu:1521": " adaivikāni ca punas tānīmāni ca bhaṇyate // Ang_1.681 //",
    "GSD36angirspu:1522": " vṛddhiśrāddhaṃ gayāśrāddhaṃ hataśrāddhaṃ tathaiva ca /",
    "GSD36angirspu:1523": " dadhiśrāddhaṃ tṛṇaśrāddham amādīnyakhilānyapi // Ang_1.682 //",
    "GSD36angirspu:1524": " sadaivikāni khyātāni pretaśrāddhāni kṛtsnaśaḥ /",
    "GSD36angirspu:1525": " adaivikāni proktāni sodakumbhāni kṛtsnaśaḥ // Ang_1.683 //",
    "GSD36angirspu:1526": " amādiśrāddhe kartavyāni",
    "GSD36angirspu:1527": " pretaśrāddheṣu sarvatra saṃkalpo mukhyataḥ smṛtaḥ /",
    "GSD36angirspu:1528": " abhyanujñāpi paramā sā cātrā ';",
    "GSD36angirspu:1529": " 'vāhanaṃ matam // Ang_1.684 //",
    "GSD36angirspu:1530": " sapādyārghyagandhadhūpadīpapuṣpāṇi kevalāḥ /",
    "GSD36angirspu:1531": " tilāḥ sarvatra tūṣṇīkā kṛtsnaṃ vedamanu vinā // Ang_1.685 //",
    "GSD36angirspu:1532": " tatra pūjā prakartavyā piṇḍadānaṃ ca dakṣiṇā /",
    "GSD36angirspu:1533": " āvaśyakyatra paramā dadhyājye vastrameva ca // Ang_1.686 //",
    "GSD36angirspu:1534": " pūrvāhṇa eva kurvīta kutapaṃ nāvalokayet /",
    "GSD36angirspu:1535": " piṇḍāni vāyasebhyo vā gṛdhrebhyo vā nivedayet // Ang_1.687 // [081]",
    "GSD36angirspu:1536": " na cejjalacarebhyo vā nānyatra tu vinikṣipet /",
    "GSD36angirspu:1537": " ekoddiṣṭādhikāriṇaḥ",
    "GSD36angirspu:1538": " bhrātre bhaginyai putrāya svāmine mātulāya ca // Ang_1.688 //",
    "GSD36angirspu:1539": " mitrāya gurave śrāddhaṃ piturmātuḥ svasustathā /",
    "GSD36angirspu:1540": " śvaśurāya śyālakāya caikoddiṣṭaṃ na pārvaṇam // Ang_1.689 //",
    "GSD36angirspu:1541": " apiṇḍakāni sapiṇḍakāni ca śrāddhāni",
    "GSD36angirspu:1542": " yugakrāntimanuśrāddhaṃ pretaśrāddhādikaṃ tathā /",
    "GSD36angirspu:1543": " apiṇḍakāni khyātāni sapiṇḍānītarāṇi ca // Ang_1.690 //",
    "GSD36angirspu:1544": " mahālayaṣoḍaśatve gajacchāyā 'tra no bhavet /",
    "GSD36angirspu:1545": " ṣaṇṇavatyatvasaṃkhyāyai sā hi pañcadaśatvataḥ // Ang_1.691 //",
    "GSD36angirspu:1546": " yayā kayā saṃkhyayā vā tayā ṣaḍvidhayā bhavet /",
    "GSD36angirspu:1547": " mahālayatvasya siddhir viśeṣe tu phalaṃ tathā // Ang_1.692 //",
    "GSD36angirspu:1548": " sarvatraivaṃ samākhyātā prayāsādhikyataḥ phalam /",
    "GSD36angirspu:1549": " prabhavatyeva sumahan nātra kāryā vicāraṇā // Ang_1.693 //",
    "GSD36angirspu:1550": " mahālayaḥ",
    "GSD36angirspu:1551": " mahālayaḥ pākṣiko 'yaṃ dvividhaḥ parikīrtitaḥ /",
    "GSD36angirspu:1552": " ekaviprānekaviprabhedena kila tatra vai // Ang_1.694 //",
    "GSD36angirspu:1553": " ekaviprākhyapakṣasya svarūpaṃ vacmi pūrvataḥ /",
    "GSD36angirspu:1554": " mahālayānāṃ sarveṣām āpakṣāntasya kevalam // Ang_1.695 //",
    "GSD36angirspu:1555": " ye vṛtāḥ prathamadivase vānyeṣāṃ ca kevalam / [082]",
    "GSD36angirspu:1556": " ta eva nānye kartavyāḥ pakṣānte śrāddhadakṣiṇā // Ang_1.696 //",
    "GSD36angirspu:1557": " ekadaiva hi deyā syān na deyā syāttadā tadā /",
    "GSD36angirspu:1558": " anekaviprapakṣe tu pratinityaṃ ca bāḍavāḥ // Ang_1.697 //",
    "GSD36angirspu:1559": " bhinnabhinnāḥ prakartavyāḥ pratinityaṃ pṛthak pṛthak /",
    "GSD36angirspu:1560": " dakṣiṇā ca pradātavyā pratipūrṣaṃ pṛthak pṛthak // Ang_1.698 //",
    "GSD36angirspu:1561": " prativargaṃ na cedviprā varaṇīyā vidhānataḥ /",
    "GSD36angirspu:1562": " ṣaḍdaivatyaṃ tu sarvatra navadaivatyameva vā // Ang_1.699 //",
    "GSD36angirspu:1563": " khyāto mahālayaḥ sadbhiḥ ṣaḍvidho 'pi mahālayaḥ /",
    "GSD36angirspu:1564": " evameva prakartavyo nānyathā taṃ samācaret // Ang_1.700 //",
    "GSD36angirspu:1565": " sakṛnmahālayaḥ",
    "GSD36angirspu:1566": " caredyadi viśeṣeṇa nānādaivatakena vai /",
    "GSD36angirspu:1567": " sakṛnmahālayaḥ so 'yaṃ sa bhavetkiṃ tu sa smṛtaḥ // Ang_1.701 //",
    "GSD36angirspu:1568": " gayāśrāddhasamaḥ ko 'pi kathitaḥ paramo mahān /",
    "GSD36angirspu:1569": " anirvācyo 'khilaiḥ śāstrair mahāśrāddhaviśeṣakaḥ // Ang_1.702 //",
    "GSD36angirspu:1570": " tādṛśaśrāddhakartā 'pi ṣaḍdaivatyena saṃyutam /",
    "GSD36angirspu:1571": " navadaivatakenāpi viṣṇunā vā samanvitam // Ang_1.703 //",
    "GSD36angirspu:1572": " dhurilocanasaṃyuktaṃ kuryācchrāddhaṃ mahālayam /",
    "GSD36angirspu:1573": " sakṛtpakṣeṇa vā pūrvaproktapakṣeṣu yena vā // Ang_1.704 //",
    "GSD36angirspu:1574": " pakṣeṇa kenacitkuryāt sa mahālayakṛdbhavet /",
    "GSD36angirspu:1575": " na cedayaṃ gayāśrāddhatulitaṃ yaṃ ca kaṃcana // Ang_1.705 //",
    "GSD36angirspu:1576": " puṇyaṃ śrāddhaviśeṣaṃ vai kuryādeveti sā śrutiḥ / [083]",
    "GSD36angirspu:1577": " mahālayasya bharaṇyādīnāṃ ślāghyatvam",
    "GSD36angirspu:1578": " dine dine gayātulya bharaṇyāṃ gayapañcakam // Ang_1.706 //",
    "GSD36angirspu:1579": " daśatulyaṃ vyatīpāte pakṣamadhye tu viṃśatiḥ /",
    "GSD36angirspu:1580": " dvādaśyāṃ śatamityāhur amāyāṃ tu sahasrakam // Ang_1.707 //",
    "GSD36angirspu:1581": " mahālayakālaḥ",
    "GSD36angirspu:1582": " āṣāḍhīmavadhiṃ kṛtvā yasyāḥ pakṣastu pañcamaḥ /",
    "GSD36angirspu:1583": " mahālaya iti proktaḥ pitḥṇāṃ śrāddhasaṃpade // Ang_1.708 //",
    "GSD36angirspu:1584": " yatināṃ mahālayaḥ",
    "GSD36angirspu:1585": " tatra pakṣe yatīnāṃ tu dvādaśyāṃ śrāddhamācaret /",
    "GSD36angirspu:1586": " durmṛtānām",
    "GSD36angirspu:1587": " caturdaśyāṃ viśeṣeṇa durmṛtānāṃ caretkriyām // Ang_1.709 //",
    "GSD36angirspu:1588": " sumaṅgalyāḥ",
    "GSD36angirspu:1589": " sumaṅgalīnāṃ kathitaṃ navamyāṃ śrāddhamekakam /",
    "GSD36angirspu:1590": " aśrotriyakalatrāṇāṃ yāvattadbhartṛvartanam // Ang_1.710 //",
    "GSD36angirspu:1591": " prāṇiloke tatastattu kuryādvā na tu vā dvayam /",
    "GSD36angirspu:1592": " etadasti hyanuṣṭhānaṃ sakṛnmahālaye tu cet // Ang_1.711 //",
    "GSD36angirspu:1593": " yāvatpaitṛkadharmāḥ syus tulitastena sa smṛtaḥ /",
    "GSD36angirspu:1594": " atīto yadi pakṣaḥ sa tadbhinne 'parapakṣake // Ang_1.712 //",
    "GSD36angirspu:1595": " tadanyasmin tādṛśe vai tadanyasmin tathāvidhe /",
    "GSD36angirspu:1596": " yāvattu vṛścikastiṣṭhet tāvattattu samācaret // Ang_1.713 // [084]",
    "GSD36angirspu:1597": " adarśane vṛścikasya jāte tatpitaraḥ param /",
    "GSD36angirspu:1598": " dhanurmāse tu saṃprāpte śrāddhākaraṇamīkṣya vai // Ang_1.714 //",
    "GSD36angirspu:1599": " sadyaḥ śāpapradānāyodyuktā eva bhavanti vai /",
    "GSD36angirspu:1600": " tāvadeva tato bhaktyā śrāddhaṃ mahālayākhyakam // Ang_1.715 //",
    "GSD36angirspu:1601": " vidhinaiva prakurvīta na ceddoṣo mahān bhavet /",
    "GSD36angirspu:1602": " yena kena prakāreṇa tataśca śrāddhamekakam // Ang_1.716 //",
    "GSD36angirspu:1603": " kuryādeva pituḥ śrāddhatulyaṃ pratyabdameva vai /",
    "GSD36angirspu:1604": " mahālaye pare 'hani tarpaṇam",
    "GSD36angirspu:1605": " pratyabdadharmā nikhilāḥ sakṛnmahālayasya te // Ang_1.717 //",
    "GSD36angirspu:1606": " bhaveyureva tasmāttu pare 'hanyeva tarpaṇam /",
    "GSD36angirspu:1607": " śrāddhe yāvanta uddiṣṭās tatpare 'hani tān yajet // Ang_1.718 //",
    "GSD36angirspu:1608": " ravyudayātpūrvaṃ tarpaṇam",
    "GSD36angirspu:1609": " taccheṣatiladarbhaistu pūrvaṃ sūryodayasya vai /",
    "GSD36angirspu:1610": " pranaṣṭapitṛkaścettu tarpaṇasyādhikāryayam // Ang_1.719 //",
    "GSD36angirspu:1611": " sa pranaṣṭaprasūrnityaṃ tarpaṇe 'dhikṛto bhavet /",
    "GSD36angirspu:1612": " jīvatpitṛkaśrāddham",
    "GSD36angirspu:1613": " māsiśrāddhe pitṛyajñe nāndīśrāddhe ca santatam // Ang_1.720 //",
    "GSD36angirspu:1614": " jīvattāto 'pi kartā syād ā homātkaraṇaṃ smṛtam /",
    "GSD36angirspu:1615": " pūrvadvaye tu satataṃ nāndīśrāddhaṃ tu sarvadā // Ang_1.721 //",
    "GSD36angirspu:1616": " yeṣāmeva pitā dadyāt tebhyo dadyāttu tatsutaḥ / [085]",
    "GSD36angirspu:1617": " tāte bhraṣṭe ca saṃnyaste rugṇe rogaikapīḍite // Ang_1.722 //",
    "GSD36angirspu:1618": " yatkartavyaṃ tena karma paitṛkaṃ tatsutaścaret /",
    "GSD36angirspu:1619": " śrāddhe vaidikāgnyadhikāriṇaḥ",
    "GSD36angirspu:1620": " pitroḥ śrāddhaṃ svapatnyāśca sapatnīmātureva ca // Ang_1.723 //",
    "GSD36angirspu:1621": " mātāmahasya tatpatnyāḥ śrāddhamaupāsane bhavet /",
    "GSD36angirspu:1622": " tadbhinnānāṃ tu sarveṣāṃ śrāddhaṃ syāllaukikānale // Ang_1.724 //",
    "GSD36angirspu:1623": " aputrāṇāṃ pitṛvyānāṃ bhrātḥṇāmagrajanmanām /",
    "GSD36angirspu:1624": " tatpatnīnāṃ ca sarvāsāṃ laukikāgnau yathāvidhi // Ang_1.725 //",
    "GSD36angirspu:1625": " avaśyatvena kartavyaṃ na tyājyaṃ dharmato 'khilaiḥ /",
    "GSD36angirspu:1626": " pratyabdaṃ śrāddhamātraṃ syāt pitṛśrāddhasamānataḥ // Ang_1.726 //",
    "GSD36angirspu:1627": " aṣṭakāmāsiśrāddham",
    "GSD36angirspu:1628": " māghakṛṣṇāṣṭamī yasyāṃ rātrau kuryātsamantrakam /",
    "GSD36angirspu:1629": " homaṃ dadhyañjalistasyāpūpasya sthānake tataḥ // Ang_1.727 //",
    "GSD36angirspu:1630": " navamyāṃ tu tato bhaktyā śrāddhaṃ kuryādvidhānataḥ /",
    "GSD36angirspu:1631": " māsiśrāddhavidhānena tāvanmātreṇa kevalam // Ang_1.728 //",
    "GSD36angirspu:1632": " tāni śiṣṭāni sarvāṇi hy ekādaśa kilā 'ṣṭakāḥ /",
    "GSD36angirspu:1633": " kṛtā eva bhavennūnaṃ laghūpāyo 'yamucyate // Ang_1.729 //",
    "GSD36angirspu:1634": " aṣṭakāsu yathā darśaśrāddhato 'khilapaitṛkāḥ /",
    "GSD36angirspu:1635": " kṛtaprāyā iti tathā laghūpāyaḥ prakīrtitaḥ // Ang_1.730 //",
    "GSD36angirspu:1636": " sarvāṇi pṛthageva syuḥ kāryāṇi niyamena vai /",
    "GSD36angirspu:1637": " aṣṭottarāṇi khyātāni kadācittu viśeṣataḥ // Ang_1.731 //",
    "GSD36angirspu:1638": " asamarthasya tu prokto laghūpāyastu kaścana / [086]",
    "GSD36angirspu:1639": " samarthastu yathākalpaṃ pratisaṃvatsaraṃ dvijaḥ // Ang_1.732 //",
    "GSD36angirspu:1640": " sarvāṇi kuryācchrāddhāni na ceddoṣaśca kīrtitaḥ /",
    "GSD36angirspu:1641": " śrāddhaprayogaḥ",
    "GSD36angirspu:1642": " śrāddhaprayogaśca mayā kṛtsna evocyate 'dhunā // Ang_1.733 //",
    "GSD36angirspu:1643": " nimantraṇam",
    "GSD36angirspu:1644": " nimantraṇaṃ ca pūrvedyuḥ prakartavyaṃ vidhānataḥ /",
    "GSD36angirspu:1645": " nimantraṇārhāḥ",
    "GSD36angirspu:1646": " viprāṇāṃ vedināṃ nityaṃ kāryaṃ nā 'vedināṃ tarām // Ang_1.734 //",
    "GSD36angirspu:1647": " kukṣau tiṣṭhati yasyānnaṃ vedābhyāsena jīryate /",
    "GSD36angirspu:1648": " kulaṃ tārayate teṣāṃ daśa pūrvān daśā 'parān // Ang_1.735 //",
    "GSD36angirspu:1649": " vedādhyāyī tu yo vipraḥ satataṃ brahmaṇi sthitaḥ /",
    "GSD36angirspu:1650": " sācāraḥ sāgnihotrī ca so 'gnirvai kavyavāhanaḥ // Ang_1.736 //",
    "GSD36angirspu:1651": " vedahīnanimantraṇe",
    "GSD36angirspu:1652": " mantrapūtaṃ tu yacchrāddham amantrāya prayacchati /",
    "GSD36angirspu:1653": " tadannaṃ tasya kukṣisthaṃ rudatyeva na saṃśayaḥ // Ang_1.737 //",
    "GSD36angirspu:1654": " śapatyenaṃ pradātāraṃ svasya taṃ tādṛśaṃ kila /",
    "GSD36angirspu:1655": " yajanaṃ ca pradātāraṃ tadannaṃ taddhṛdi sthitam // Ang_1.738 //",
    "GSD36angirspu:1656": " yāvataḥ piṇḍān khalu sa prāśnāti haviṣo 'lpakaḥ /",
    "GSD36angirspu:1657": " tāvataḥ śūlān grasati prāpya vaivasvataṃ yamam // Ang_1.739 //",
    "GSD36angirspu:1658": " dātṛhastaṃ ca chindanti jihvāyamitarasya ca / [087]",
    "GSD36angirspu:1659": " paśyataścakṣuṣī caiva śṛṇvataḥ śrotrayugmakam // Ang_1.740 //",
    "GSD36angirspu:1660": " durlabhāyāṃ svaśākhāyāṃ bhoktḥnanyānnivedayet /",
    "GSD36angirspu:1661": " svaśāravīyaḥ ślāghyaḥ",
    "GSD36angirspu:1662": " pitroḥ śrāddhe viśeṣeṇa svaśākhīyānnivedayet // Ang_1.741 //",
    "GSD36angirspu:1663": " kanyādānaṃ pitṛśrāddhaṃ śuddhakacchebhya eva ca /",
    "GSD36angirspu:1664": " pradeyaṃ syātprayatnena nāsatkacchebhya eva vai // Ang_1.742 //",
    "GSD36angirspu:1665": " abhojyāḥ",
    "GSD36angirspu:1666": " rogayuktaṃ duṣṭabuddhiṃ duṣṭacāritratatparam /",
    "GSD36angirspu:1667": " sadoṣakaṃ ca sadveṣaṃ kunakhaṃ śyāvadantakam // Ang_1.743 //",
    "GSD36angirspu:1668": " nityā 'prayatavarṣmāṇaṃ durvarṇaṃ ca kurūpiṇam /",
    "GSD36angirspu:1669": " nakṣatrajīvanaṃ dāsakṛtyaṃ śūdraikajīvinam // Ang_1.744 //",
    "GSD36angirspu:1670": " śūdraikayājakaṃ śūdrapuṣṭaṃ śūdraniketanam /",
    "GSD36angirspu:1671": " śūdrapratigrahaparaṃ nityayācakameva ca // Ang_1.745 //",
    "GSD36angirspu:1672": " tathā pallavikaṃ krūram ātmasaṃbhāvinaṃ śapam /",
    "GSD36angirspu:1673": " atimāninamagrāhyaṃ niṣkriyaṃ vedanindakam // Ang_1.746 //",
    "GSD36angirspu:1674": " vedavikrayiṇaṃ nityaṃ grāmayājakameva ca /",
    "GSD36angirspu:1675": " brahmavidveṣiṇaṃ caiva brahmasvaharaṇonmukham // Ang_1.747 //",
    "GSD36angirspu:1676": " paradāraparaṃ duṣṭaṃ paradāraikacintakam /",
    "GSD36angirspu:1677": " tyaktabhāryaṃ dattaputraṃ putravikrayiṇaṃ tathā // Ang_1.748 //",
    "GSD36angirspu:1678": " mātāpitrorupoṣṭāraṃ gurudrohiṇameva ca /",
    "GSD36angirspu:1679": " dhanasaṃgrahaṇodyuktamānasaṃ dhaninaṃ kaṭum // Ang_1.749 // [088]",
    "GSD36angirspu:1680": " nirdayaṃ dānavimukhaṃ nāstikaṃ paradūṣakam /",
    "GSD36angirspu:1681": " maṇikārasvarṇakārarajakādipurohitam // Ang_1.750 //",
    "GSD36angirspu:1682": " adhikāśamatṛptaṃ ca durvādaṃ dāmbhikaṃ jaḍam /",
    "GSD36angirspu:1683": " vedakarmatyāgapūrvaśāstramātrakṛtaśramam // Ang_1.751 //",
    "GSD36angirspu:1684": " nāstikaṃ kiṃbhaviṣyantamṛṇinaṃ tyaktavedakam /",
    "GSD36angirspu:1685": " tyaktasnānaṃ tyaktasaṃdhyaṃ nivṛttakṣurakarmakam // Ang_1.752 //",
    "GSD36angirspu:1686": " kṛtārdhakṣurakarmāṇaṃ tucchaṃ vikasitamehanam /",
    "GSD36angirspu:1687": " phalguṃ kubjaṃ tathā cāndhaṃ badhiraṃ bhrāntamulbaṇam // Ang_1.753 //",
    "GSD36angirspu:1688": " unmattaṃ durbalaṃ sannaṃ kopinaṃ kunakhaṃ ratam /",
    "GSD36angirspu:1689": " kuṇḍakaṃ golakaṃ vrātyam aśuciṃ parasūtakam // Ang_1.754 //",
    "GSD36angirspu:1690": " parānninaṃ parādhīnaṃ karṣakaṃ vārdhuṣiṃ vṛṣam /",
    "GSD36angirspu:1691": " nṛpavṛttiṃ vaiśyavṛttiṃ śūdravṛttiṃ durāśayam // Ang_1.755 //",
    "GSD36angirspu:1692": " atyantacapalaṃ śrāntam avīrāpatimeva ca /",
    "GSD36angirspu:1693": " tathaiva garbhiṇīnātham abhojyānnaṃ durāgasam // Ang_1.756 //",
    "GSD36angirspu:1694": " aśrotriyasutaṃ kārudhṛtavastraṃ ca duḥśaṭham /",
    "GSD36angirspu:1695": " gāyakaṃ vraṇinaṃ kṣudrabhāṣiṇaṃ tucchabhāṣakam // Ang_1.757 //",
    "GSD36angirspu:1696": " hāsyakāraṃ naṭaṃ nāṭyavidyaṃ buruḍakṛtyakam /",
    "GSD36angirspu:1697": " kṣudrajīvaṃ kāryajīvaṃ nityavetanajīvinam // Ang_1.758 //",
    "GSD36angirspu:1698": " na bhojayetprayatnena nimantraṇadinātparam /",
    "GSD36angirspu:1699": " dinatrayaṃ varjayityā vṛṇuyādaticaryayā // Ang_1.759 // [089]",
    "GSD36angirspu:1700": " anumāsikabhoktāraṃ pakṣamātraṃ parityajet /",
    "GSD36angirspu:1701": " ūnamāsikabhoktāraṃ māsamātraṃ parityajet // Ang_1.760 //",
    "GSD36angirspu:1702": " nagnaśrāddhe varṣamātraṃ navaśrāddhe tadardhakam /",
    "GSD36angirspu:1703": " ṣoḍaśe sārdhavarṣaṃ tu sapiṇḍe ca dvivatsaram // Ang_1.761 //",
    "GSD36angirspu:1704": " varjayitvā dvijaṃ paścād grāhayecchrāddhakarmaṇi /",
    "GSD36angirspu:1705": " śūdrāmaśrāddhagaṃ samyak tyajedvarṣatrayaṃ tathā // Ang_1.762 //",
    "GSD36angirspu:1706": " nṛpavaiśyaśrāddhabhissābhakṣakaṃ santataṃ tarām /",
    "GSD36angirspu:1707": " varjayedabdamātraṃ tu grāmacaṇḍālakarmasu // Ang_1.763 //",
    "GSD36angirspu:1708": " āmaśrāddhagṛhītāraṃ taddine nāvalokayet /",
    "GSD36angirspu:1709": " divārātramasaṃbhāṣyo divākīrtyapurohitaḥ // Ang_1.764 //",
    "GSD36angirspu:1710": " puṇyakāle tvasaṃbhāṣyaḥ kulālānāṃ purohitaḥ /",
    "GSD36angirspu:1711": " bhānuvāre bhaumavāre śukravāre ca santatam // Ang_1.765 //",
    "GSD36angirspu:1712": " asaṃbhāṣyaḥ prayatnena parasaunapurohitaḥ /",
    "GSD36angirspu:1713": " parvaṇoryogakāleṣu dvijaveśyāpurohitaḥ // Ang_1.766 //",
    "GSD36angirspu:1714": " nāvekṣyā eva caite vai yadi dṛṣṭāstadā tadā /",
    "GSD36angirspu:1715": " agnermanve 'nuvākasya paṭhanātkṛtakṛtyatā // Ang_1.767 //",
    "GSD36angirspu:1716": " tīrthapratigrahī dṛṣṭo yadi śrāddhadine tarām /",
    "GSD36angirspu:1717": " tīrthajīvī tadāvāsī tatpurohita eva ca // Ang_1.768 //",
    "GSD36angirspu:1718": " yadā dṛṣṭastadā sūryaṃ paśyemeti vilokayet / [090]",
    "GSD36angirspu:1719": " varaṇam",
    "GSD36angirspu:1720": " tripūrṣacaryāvṛttāntaḥ spaṣṭo yasya bhavettarām // Ang_1.769 //",
    "GSD36angirspu:1721": " tādṛśaṃ prayataṃ dvāntam alolupamadāmbhikam /",
    "GSD36angirspu:1722": " yadṛcchālābhasantuṣṭaṃ śrotriyaṃ vedinaṃ śucim // Ang_1.770 //",
    "GSD36angirspu:1723": " nityāgniṃ pūrvavayasaṃ sudhiyaṃ satkulodbhavam /",
    "GSD36angirspu:1724": " tasmātpratyupakāraikarahitaṃ sumukhaṃ dvijam // Ang_1.771 //",
    "GSD36angirspu:1725": " samīkṣya varayetsamyag brāhmaṇaṃ śrāddhakarmaṇi /",
    "GSD36angirspu:1726": " ādau saṃkalpya prayataḥ sapavitrakarastathā // Ang_1.772 //",
    "GSD36angirspu:1727": " darbhapāṇiḥ kṛtaprāṇāyāmo 'tvaratarastarām /",
    "GSD36angirspu:1728": " akrodhanaśca sumukho vācā saṃkalpamācaret // Ang_1.773 //",
    "GSD36angirspu:1729": " deśaṃ kālaṃ ca saṃkīrtya tathā ca prakṛte tataḥ /",
    "GSD36angirspu:1730": " pitḥn devān prākṛtānvai samuddiśya ca prākṛtam // Ang_1.774 //",
    "GSD36angirspu:1731": " kariṣye karma caiveti saṃkalpaṃ prathamaṃ caret /",
    "GSD36angirspu:1732": " prasādāya darbhadānam",
    "GSD36angirspu:1733": " viśveṣāmatra devānāṃ sthānamāhavanīyake // Ang_1.775 //",
    "GSD36angirspu:1734": " kṣaṇaṃ kṛtvā prasādo 'dya karaṇīya udīryate /",
    "GSD36angirspu:1735": " ityevaṃ dakṣiṇe haste dadyāddarbhān dvijasya vai // Ang_1.776 //",
    "GSD36angirspu:1736": " etaddhai varaṇaṃ proktaṃ pitḥṇāmevameva vai /",
    "GSD36angirspu:1737": " maṇḍalapūjā",
    "GSD36angirspu:1738": " kṛtvā tu varaṇaṃ paścād oṃ tatheti ca codite // Ang_1.777 // [091]",
    "GSD36angirspu:1739": " kṛtvā tu maṇḍalaṃ śuddhaṃ gomayena vidhānataḥ /",
    "GSD36angirspu:1740": " maṇḍalaṃ pūjayitvādau daivaṃ paitṛkameva ca // Ang_1.778 //",
    "GSD36angirspu:1741": " maṇḍalātpaścime bhāge brāhmaṇe svāgatīkṛte /",
    "GSD36angirspu:1742": " tatraiva visṛjetpādyaṃ kṣālayenmaṇḍalopari // Ang_1.779 //",
    "GSD36angirspu:1743": " gulphayoradhaḥ kṣālanam",
    "GSD36angirspu:1744": " pādaprakṣālanaṃ śrāddhe varaṃ syādgulphayoradhaḥ /",
    "GSD36angirspu:1745": " pitḥṇāṃ narakaṃ ghoraṃ romasaṃsaktavāriṇā // Ang_1.780 //",
    "GSD36angirspu:1746": " yadi syādromasaṃsaktaṃ pādaprakṣālane bhavet /",
    "GSD36angirspu:1747": " taddoṣaparihārāya ājānu kṣālayetparam // Ang_1.781 //",
    "GSD36angirspu:1748": " ācamanaprakaraṇam",
    "GSD36angirspu:1749": " ādāvantye ca pādye ca viṣṭare vikire tathā /",
    "GSD36angirspu:1750": " ucchiṣṭapiṇḍadāne ca ṣaṭsu cācamanaṃ smṛtam // Ang_1.782 //",
    "GSD36angirspu:1751": " kartuḥ pūrvaṃ bhokturācamane",
    "GSD36angirspu:1752": " kartā 'nācamya yadbhoktā kuryādācamanakriyām /",
    "GSD36angirspu:1753": " śuno mūtrasamaṃ toyaṃ tasmāttatparivarjayet // Ang_1.783 //",
    "GSD36angirspu:1754": " devādibhojanadik",
    "GSD36angirspu:1755": " udaṅmukhastu devānāṃ pitḥṇāṃ dakṣiṇāmukhaḥ /",
    "GSD36angirspu:1756": " pradadyātpārvaṇe sarvaṃ devapūjāvidhānataḥ // Ang_1.784 //",
    "GSD36angirspu:1757": " varaṇatrayakālaḥ",
    "GSD36angirspu:1758": " kecidrātrau tu pūrvedyus taddine prātareva ca / [092]",
    "GSD36angirspu:1759": " kutape taddine bhūyas trivāraṃ śrāddhamūcire // Ang_1.785 //",
    "GSD36angirspu:1760": " sakṛdeveti tajjāmitayā śrāddhaṃ prakurvate /",
    "GSD36angirspu:1761": " tatsthāne varaṇaṃ kṛtvā śrāddhaṃ sarvaṃ prakurvate // Ang_1.786 //",
    "GSD36angirspu:1762": " oṃ bhūrbhuvaḥ suvariti svāhāntamantro vai tataḥ /",
    "GSD36angirspu:1763": " viṣṭaraḥ",
    "GSD36angirspu:1764": " ayaṃ vo viṣṭaraśceti pradadyādviṣṭaraṃ tathā // Ang_1.787 //",
    "GSD36angirspu:1765": " svadhāśabdaṃ pitṛsthāne sarvatraivaṃ vidhīyate /",
    "GSD36angirspu:1766": " anenaiva tu mantreṇa tatpūjā vihitā parā // Ang_1.788 //",
    "GSD36angirspu:1767": " ayaṃ hi paramo mantraḥ pitḥṇāmarcane mahān /",
    "GSD36angirspu:1768": " prayoktavyaḥ śrāddhadine mantrāḥ prākṛtamātṛkāḥ // Ang_1.789 //",
    "GSD36angirspu:1769": " viśvān devān pitḥnvāpi saṃbudhyoccārya tatparam /",
    "GSD36angirspu:1770": " pūrvoktenaiva mantreṇa viṣṭaraṃ pratipādayet // Ang_1.790 //",
    "GSD36angirspu:1771": " ṣaṣṭhyantenāsanaṃ dadyāt kṣaṇaśca kriyatāmiti /",
    "GSD36angirspu:1772": " kṣaṇaṃ dadyāttu darbheṇa hastasaṃsparśanena vā // Ang_1.791 //",
    "GSD36angirspu:1773": " prāpnuvantu bhavantaśca tārapūrveṇa vai vadet /",
    "GSD36angirspu:1774": " arghyaṃ kṛtvā kṛtaḥ proktaḥ kartavya iti cettataḥ // Ang_1.792 //",
    "GSD36angirspu:1775": " darbhānāstīrya bhūpṛṣṭhe tatra pātramadhobilam /",
    "GSD36angirspu:1776": " nikṣipya taduparyevaṃ darbhairācchidya vai tataḥ // Ang_1.793 //",
    "GSD36angirspu:1777": " uddhṛtya prokṣya tatpātre yavānnikṣipya śambaram /",
    "GSD36angirspu:1778": " bhūrbhuvaḥsuvarāpūrvagandhākṣatasumādikam // Ang_1.794 // [093]",
    "GSD36angirspu:1779": " tatra nikṣipya taccāmbhas taddhaste 'rghyaṃ pradāpayet /",
    "GSD36angirspu:1780": " āvāhanaṃ ca tatpūrvaṃ paraṃ vā tatkṛtākṛtam // Ang_1.795 //",
    "GSD36angirspu:1781": " yadi kartavyadhīḥ syāccet tadā vyāhṛtibhiścaret /",
    "GSD36angirspu:1782": " yā divyā iti vā no ced devā vo 'rdhyamiti bruvan // Ang_1.796 //",
    "GSD36angirspu:1783": " dadyāttamarghyaṃ devebhyaḥ pitṛbhyaśca krameṇa vai /",
    "GSD36angirspu:1784": " āvāhane viśvedevā uśantastviti yugmakam // Ang_1.797 //",
    "GSD36angirspu:1785": " ubhayatra prakathitaṃ kecanātrāparāmṛcam /",
    "GSD36angirspu:1786": " viśvedevāsa ityekāṃ viśvedeveti vai parām // Ang_1.798 //",
    "GSD36angirspu:1787": " āgacchantviti tāṃ cāpi devārthe prajapanti vai /",
    "GSD36angirspu:1788": " pitṛsthāna uśantastvā āyantu na itīva vai // Ang_1.799 //",
    "GSD36angirspu:1789": " prajapeyuḥ kecanātra tadetat kathitaṃ param /",
    "GSD36angirspu:1790": " kṛtākṛtaṃ prakathitam anuktābādhakaṃ na tu // Ang_1.800 //",
    "GSD36angirspu:1791": " vedamātrānuktitastu gandhākṣatayavādikam /",
    "GSD36angirspu:1792": " dhūpadīpadukūlādi kṛtsnaṃ yajñopavītakam // Ang_1.801 //",
    "GSD36angirspu:1793": " sarvaṃ vyāhātebhirdadyāt tūṣṇīṃ vā tadyathāruci /",
    "GSD36angirspu:1794": " agnaukaṇāma",
    "GSD36angirspu:1795": " tato 'gnau karaṇaṃ kuryād yadi pūrvaṃ svasūtrataḥ // Ang_1.802 //",
    "GSD36angirspu:1796": " anuktamantraiḥ kāścittu kṛtāḥ syustāḥ kriyāstataḥ /",
    "GSD36angirspu:1797": " tatpūrvakṛtasaṃkalpakarmamadhyādhikatvataḥ // Ang_1.803 // [094]",
    "GSD36angirspu:1798": " punaḥsaṃkalpaprakaraṇam",
    "GSD36angirspu:1799": " tatkiṃcidviguṇībhūyāt tadvaiguṇyata eva vai /",
    "GSD36angirspu:1800": " punaḥ saṃkalpayitvaiva tatpūrvakakriyāṃ caret // Ang_1.804 //",
    "GSD36angirspu:1801": " sarvatraivaṃ vijānīyāt tattatsaṃkalpakarmasu /",
    "GSD36angirspu:1802": " na cedekasya saṃkalpa ekadhaiva bhaveddhi vai // Ang_1.805 //",
    "GSD36angirspu:1803": " āsamāptervidhānena prakṛte paitṛke kila /",
    "GSD36angirspu:1804": " anuktamantrapaṭhanāt punaḥ saṃkalpamācaret // Ang_1.806 //",
    "GSD36angirspu:1805": " yadyuktamantramātreṇa yatkarma calati sthale /",
    "GSD36angirspu:1806": " tatkarmamadhye na punaḥ saṃkalpaḥ prabhaveddhi vai // Ang_1.807 //",
    "GSD36angirspu:1807": " tasmātsaṃkalpayitvā 'tha cāśaikaraṇamārabhet /",
    "GSD36angirspu:1808": " pariveṣaṇaprakārapaurvāparyam",
    "GSD36angirspu:1809": " saṃparistīrya vidhinā darbhaistairdakṣiṇāgrakaiḥ // Ang_1.808 //",
    "GSD36angirspu:1810": " annamādāya pakvāttu copastīrya tataḥ punaḥ /",
    "GSD36angirspu:1811": " mekṣaṇenānnamādāya mantrametaṃ śrutīritam // Ang_1.809 //",
    "GSD36angirspu:1812": " pratikalpaikapaṭhitaṃ somāyeti huneddhaviḥ /",
    "GSD36angirspu:1813": " taccheṣeṇa yamāyeti agnayeti ca tatparam // Ang_1.810 //",
    "GSD36angirspu:1814": " uddeśatyāgamātraṃ ca prācīnāvītinaiva vai /",
    "GSD36angirspu:1815": " samuccārya punaścaiva pariṣicyāpradakṣiṇam // Ang_1.811 //",
    "GSD36angirspu:1816": " amantrakaṃ vidhānena tadannaṃ śiṣṭamuddhṛtam /",
    "GSD36angirspu:1817": " ardhaṃ kṣipedviprapātre datvā hastodakaṃ tataḥ // Ang_1.812 //",
    "GSD36angirspu:1818": " daivapātre 'bhighāryātha pūrvavacca vidhānataḥ / [095]",
    "GSD36angirspu:1819": " annaṃ ca pāyasaṃ bhakṣyaṃ vyañjanāni phalāni ca // Ang_1.813 //",
    "GSD36angirspu:1820": " payo madhu ghṛtaṃ cānte sūpaṃ tu pariveṣayet /",
    "GSD36angirspu:1821": " agre sūpadāne",
    "GSD36angirspu:1822": " yadi sūpādatha punarvastu syātpariveṣitam // Ang_1.814 //",
    "GSD36angirspu:1823": " tadrākṣasaṃ bhavecchrāddhaṃ tathā tasmānna cācaret /",
    "GSD36angirspu:1824": " rakṣoghnamantram",
    "GSD36angirspu:1825": " annamājyenābhighārya gāyatryā prokṣya tatparam // Ang_1.815 //",
    "GSD36angirspu:1826": " dadhinānnaṃ ca pracchādya cāhamasmīti sūktakam /",
    "GSD36angirspu:1827": " prapaṭhedatra vidhinā rākṣoghnaśrutimadhyagam // Ang_1.816 //",
    "GSD36angirspu:1828": " yena kenāpyuccāraṇamasamarthasya",
    "GSD36angirspu:1829": " svayaṃ yadyasamarthaścen mantroccāraṇakarmaṇi /",
    "GSD36angirspu:1830": " yena kena ca vipreṇa vācanīyaṃ prayatnataḥ // Ang_1.817 //",
    "GSD36angirspu:1831": " naite mantrā yājamānā atroktāḥ kila karmaṇi /",
    "GSD36angirspu:1832": " rākṣasānāṃ vināśāya vedaghoṣaḥ praśasyate // Ang_1.818 //",
    "GSD36angirspu:1833": " sa ghoṣo brāhmaṇaiḥ kartuṃ śakyate prakṛte kila /",
    "GSD36angirspu:1834": " uṣṇaṃ dātavyam",
    "GSD36angirspu:1835": " annaṃ vastūni yānīha pātreṇa saha kevalam // Ang_1.819 //",
    "GSD36angirspu:1836": " cullisthāni bhaveyurhi tebhyaḥ pātrebhya eva vai /",
    "GSD36angirspu:1837": " darvimyaśca samuddhṛtya svalpaṃ svalpaṃ yathoṣmakam // Ang_1.820 //",
    "GSD36angirspu:1838": " yadā bhavettadā tatra viprebhyaḥ pariveṣayet /",
    "GSD36angirspu:1839": " ūṣmabhāgā hi pitaraś coṣmaśūnyaṃ na paitṛkam // Ang_1.821 // [096]",
    "GSD36angirspu:1840": " bhavedeva na sandehaḥ paścādannaṃ yathā purā /",
    "GSD36angirspu:1841": " viprahaste jalaṃ datvā gāyatryā prokṣya vai tataḥ // Ang_1.822 //",
    "GSD36angirspu:1842": " yadaivāhavanīyaṃ vai dakṣiṇāgniṃ vidhānataḥ /",
    "GSD36angirspu:1843": " nityaṃ vai gārhapatyaṃ ca pariṣiñcati mantrataḥ // Ang_1.823 //",
    "GSD36angirspu:1844": " satyaṃ tvartena vidhinā brāhmaṇaṃ pariṣicya vai /",
    "GSD36angirspu:1845": " pṛthivī teti tatsarvam abhimṛśya tataḥ punaḥ // Ang_1.824 //",
    "GSD36angirspu:1846": " samupasparśayitvātha pitrādibhyo nivedayet /",
    "GSD36angirspu:1847": " pradhānametaddhomaśca samupasparśanaṃ punaḥ // Ang_1.825 //",
    "GSD36angirspu:1848": " mantrāḥ vācyāḥ",
    "GSD36angirspu:1849": " etanmantratrayaṃ vācā yajamānaḥ samuccaret /",
    "GSD36angirspu:1850": " etanmantratrayaṃ śrāddhe pradhānakamihocyate // Ang_1.826 //",
    "GSD36angirspu:1851": " tathā piṇḍapradānasya mantrāḥ kecana coditāḥ /",
    "GSD36angirspu:1852": " etaduccāraṇāśaktau vyarthaṃ śrāddhaṃ bhavetkila // Ang_1.827 //",
    "GSD36angirspu:1853": " tasmādyatnena mahatā homāgneya iti trayam /",
    "GSD36angirspu:1854": " dvayaṃ vātha punaścaikaṃ pṛthivī teti kiṃcana // Ang_1.828 //",
    "GSD36angirspu:1855": " annābhimarśane proktam amṛtopastarāṇakam /",
    "GSD36angirspu:1856": " pañca prāṇāhutau mantrāḥ prāṇāyetyādikā parāḥ // Ang_1.829 //",
    "GSD36angirspu:1857": " yathāvadeva vācā te pravācyā śrāddhakarmaṇi /",
    "GSD36angirspu:1858": " na cecchrāddhaṃ bhavennaitad etairmantrairbhaveddhi tat // Ang_1.830 //",
    "GSD36angirspu:1859": " paścātpiṇḍapradāne 'pi mantrā vācyāśca bhaktitaḥ / [097]",
    "GSD36angirspu:1860": " mantravaikalpanāśāya vedaghoṣaḥ",
    "GSD36angirspu:1861": " bhojane samupakrānte vedaghoṣaṃ prayatnataḥ // Ang_1.831 //",
    "GSD36angirspu:1862": " kārayedvipramukhataḥ ṛgyajuḥsāmabhistarām /",
    "GSD36angirspu:1863": " tena vaikalyadoṣā ye rakṣobhiḥ parikalpitāḥ // Ang_1.832 //",
    "GSD36angirspu:1864": " sadyo naṣṭā bhaveyurhi tasmādeva tathācaret /",
    "GSD36angirspu:1865": " yathānyaghoṣo viprāṇāṃ śṛṇuyānnātra kevalam // Ang_1.833 //",
    "GSD36angirspu:1866": " tathā ghoṣaḥ prakartavyaḥ svayaṃ paramukhāttathā /",
    "GSD36angirspu:1867": " yatnātkārayitavyaśca na ceddoṣo mahān bhavet // Ang_1.834 //",
    "GSD36angirspu:1868": " vedoccāraṇasāmarthyavikalo yadi tatkaraḥ /",
    "GSD36angirspu:1869": " namo vaḥ pitaro mantramātraṃ bhaktyā japettu vai // Ang_1.835 //",
    "GSD36angirspu:1870": " idaṃ viṣṇurvyāhṛtīrvā gāyatrīṃ vā vidhānataḥ /",
    "GSD36angirspu:1871": " viṣṇorarāṭamantre vā gāyatrīṃ vaiṣṇavīmapi // Ang_1.836 //",
    "GSD36angirspu:1872": " na cettu pauruṣaṃ sūktam athavā taṃ triyambakam /",
    "GSD36angirspu:1873": " ā vo rājānamantraṃ vā madhutrayamathāpi vā // Ang_1.837 //",
    "GSD36angirspu:1874": " namo brahmaṇyamantraṃ vā daśa śāntiṣu kāmapi /",
    "GSD36angirspu:1875": " svādhīnā tāmṛcaṃ no ced gāyatrīṃ sarvaśūnyadām // Ang_1.838 //",
    "GSD36angirspu:1876": " pratadviṣṇumantramirāvatī dhenumatīti ca /",
    "GSD36angirspu:1877": " yajamānaḥ svayaṃ prītyai pitṛbhyo pravadettarām // Ang_1.839 //",
    "GSD36angirspu:1878": " bhojanānte ca saṃpannaṃ pradadetpurataḥ sthitaḥ /",
    "GSD36angirspu:1879": " tṛptāḥ stheti dvivāraṃ tad uktvā dadyāttadannakam // Ang_1.840 // [098]",
    "GSD36angirspu:1880": " tatraiva vikiretpātrasamīpe tatpuraḥ sthitaḥ /",
    "GSD36angirspu:1881": " ucchiṣṭapiṇḍaṃ ca dadyād uttarāpośanaṃ tataḥ // Ang_1.841 //",
    "GSD36angirspu:1882": " sarvāṇyetāni śiṣṭānām ācāreṇa na coktitaḥ /",
    "GSD36angirspu:1883": " sūtrakārasya vedasya kṛte 'bhyudayamucyate // Ang_1.842 //",
    "GSD36angirspu:1884": " akṛte pratyavāyo na punaranyāni kevalam /",
    "GSD36angirspu:1885": " tattatkriyāviśeṣeṣu tūṣṇīkaṃ vedamantrakaiḥ // Ang_1.843 //",
    "GSD36angirspu:1886": " atrānuktairmahākālavilambo bādhakāya vai /",
    "GSD36angirspu:1887": " bhavedeva na sandehaḥ śrāddhamantro ya īritaḥ // Ang_1.844 //",
    "GSD36angirspu:1888": " tanmātrasya samīcīnaproktyai tatkarma sādhu vai /",
    "GSD36angirspu:1889": " bhavetkilānyathā taddhi kiṃ bhavediti sādhubhiḥ // Ang_1.845 //",
    "GSD36angirspu:1890": " samyagālocanīyo 'to śrāddhamantroktimātrataḥ /",
    "GSD36angirspu:1891": " yāvān kālavilambaḥ syāt tāvānevātra kevalam // Ang_1.846 //",
    "GSD36angirspu:1892": " prāmāṇiko hi tadbhinno 'vihitaśca vidhānataḥ /",
    "GSD36angirspu:1893": " karmaṇo bādhakāyaiva sādhakāya bhavenna tu // Ang_1.847 //",
    "GSD36angirspu:1894": " tasmādvidvān sūtravedavihitaṃ yāvadeva vai /",
    "GSD36angirspu:1895": " tāvadeva prakurvīta sarvasaukhyāya kevalam // Ang_1.848 //",
    "GSD36angirspu:1896": " ātmano brāhmaṇānāṃ ca bhoktḥṇāṃ śāstravartmanaḥ /",
    "GSD36angirspu:1897": " śāstravirodhi tyājyameva",
    "GSD36angirspu:1898": " yathāvadeva kurvītā -dhikaṃ śāstravirodhi yat // Ang_1.849 //",
    "GSD36angirspu:1899": " sarvaṃ samyakparityājyaṃ vihitaṃ yattadācaret /",
    "GSD36angirspu:1900": " viprāṇāṃ bhojanātpaścāt tacchāstrādhikakṛtyataḥ // Ang_1.850 // [099]",
    "GSD36angirspu:1901": " samāgatātpunaḥ proktaḥ saṃkalpo nānyathācaret /",
    "GSD36angirspu:1902": " apāṃ madhyena cācchindya darbhān mūlaiḥ sakṛddhataiḥ // Ang_1.851 //",
    "GSD36angirspu:1903": " śundhantāṃ pitaraḥ prokṣya āyantvityabhimantrya ca /",
    "GSD36angirspu:1904": " sakṛdācchinnamantreṇa saṃstīryaiva tataḥ punaḥ // Ang_1.852 //",
    "GSD36angirspu:1905": " mārjayanteti mantreṇa tato dadyāttilodakam /",
    "GSD36angirspu:1906": " sakṛdācchinnadarbheṣu triṣu sthāneṣu tatparam // Ang_1.853 //",
    "GSD36angirspu:1907": " etatteti ca mantreṇa dadyātpiṇḍatrayaṃ punaḥ /",
    "GSD36angirspu:1908": " yanme māteti mantraṃ tat pitṛbhya iti vai punaḥ // Ang_1.854 //",
    "GSD36angirspu:1909": " atra pitaro 'mutra ca amī madamataḥ param /",
    "GSD36angirspu:1910": " ye samānāstato bhūyo yena jātāstataḥ param // Ang_1.855 //",
    "GSD36angirspu:1911": " vīraṃ dhatteti tatprāśyāghrāya vā tatparaṃ punaḥ /",
    "GSD36angirspu:1912": " mārjayanteti mantreṇa pūrvavacca tilodakam // Ang_1.856 //",
    "GSD36angirspu:1913": " datvāñjanābhyañjane ca vāsaśchitvā vidhānataḥ /",
    "GSD36angirspu:1914": " namo va iti mantreṇa namaskārān samācaret // Ang_1.857 //",
    "GSD36angirspu:1915": " gṛhānna iti mantraṃ ca ūrja vahantīmanuṃ tataḥ /",
    "GSD36angirspu:1916": " uttiṣṭhata pitaro mano nvāhuveti mantrakam // Ang_1.858 //",
    "GSD36angirspu:1917": " punarna iti bhūyaśca yadantarikṣamiti vai /",
    "GSD36angirspu:1918": " mantrān japtvā krameṇaivaṃ piṇḍāṃstānpūjayettataḥ // Ang_1.859 //",
    "GSD36angirspu:1919": " pitṛpiṇḍārcanaṃ yaistu kriyate darbhapatrakaiḥ /",
    "GSD36angirspu:1920": " taṇḍulairakṣataiḥ puṣpais tilairapi yavaistathā // Ang_1.860 //",
    "GSD36angirspu:1921": " prīṇitāḥ pitarastena yāvaccandrārkamedinī / [100]",
    "GSD36angirspu:1922": " putrakalatrādibhiḥ pitṛpradakṣiṇanamaskārāḥ",
    "GSD36angirspu:1923": " vāsobhiḥ pūjayetpiṇḍān yathāśaktyā vicakṣaṇaḥ // Ang_1.861 //",
    "GSD36angirspu:1924": " dakṣiṇābhiśca tāmbūlair dhūpadīpādibhistathā /",
    "GSD36angirspu:1925": " pradakṣiṇanamaskāraiḥ putrapautrādibhiḥ saha // Ang_1.862 //",
    "GSD36angirspu:1926": " kalatraiḥ parivāraiśca na cettasya kulaṃ tarām /",
    "GSD36angirspu:1927": " na vardhate kṣīyate ca kāle kāle śanaiḥ śanaiḥ // Ang_1.863 //",
    "GSD36angirspu:1928": " ta eva piṇḍāḥ pitaras tadrūpeṇa sthitāḥ param /",
    "GSD36angirspu:1929": " bhaveyuḥ pūjanārthāya nātra kāryā vicāraṇā // Ang_1.864 //",
    "GSD36angirspu:1930": " apratyakṣā hi pitaro vāyurūpaṃ samāśritāḥ /",
    "GSD36angirspu:1931": " ākāśarūpamāpannāḥ kālabhedeṣu santatam // Ang_1.865 //",
    "GSD36angirspu:1932": " nityamākāśarūpāste śrāddhakāleṣu bhaktitaḥ /",
    "GSD36angirspu:1933": " samāhūtāstadā sadyo vāyurūpaṃ samāśritāḥ // Ang_1.866 //",
    "GSD36angirspu:1934": " samāyānti manovegāt piṇḍakāle tu te punaḥ /",
    "GSD36angirspu:1935": " tatpraviśyaiva putrāṇāṃ hitāya kṣaṇamañjasā // Ang_1.867 //",
    "GSD36angirspu:1936": " tiṣṭhanti kila tatpūjāsvīkārāya tato yatan /",
    "GSD36angirspu:1937": " tatpūjāṃ vidhinā kuryāt tataścetputrakāmukaḥ // Ang_1.868 //",
    "GSD36angirspu:1938": " madhyamapiṇḍaṃ parimṛjya",
    "GSD36angirspu:1939": " prayacchenmadhyamaṃ piṇḍaṃ dharmapatnyai samantrakam /",
    "GSD36angirspu:1940": " ādhatta pitaraśceti tataḥ sā niyatā śuciḥ // Ang_1.869 //",
    "GSD36angirspu:1941": " pragṛhyāñjalinā bhaktyā prāṅmukhī maunamāśritā / [101]",
    "GSD36angirspu:1942": " taṃ prāśya vidhinācamya tatpaścāttu trirātrakam // Ang_1.870 //",
    "GSD36angirspu:1943": " kurvantī bhojanaṃ bhartur mukteḥ paścātsakṛcchuciḥ /",
    "GSD36angirspu:1944": " muditā harṣitātīva duḥkhitā malinā tathā // Ang_1.871 //",
    "GSD36angirspu:1945": " bhāvayantī mahārudraṃ taṃ kālaṃ ninayedapi /",
    "GSD36angirspu:1946": " tāvanmātreṇa ca tataḥ sā putraṃ puṣkarasrajam // Ang_1.872 //",
    "GSD36angirspu:1947": " labhate nātra sandeho yadi sā syādrajasvalā /",
    "GSD36angirspu:1948": " śrāddhadine śūdrabhojane",
    "GSD36angirspu:1949": " na śūdraṃ bhojayecchrāddhe gṛhe yatnena taddine // Ang_1.873 //",
    "GSD36angirspu:1950": " śrāddhaśeṣaṃ na śūdrebhyo na dadyāttu khaleṣvapi /",
    "GSD36angirspu:1951": " pitṛbhojanapātrasya khananam",
    "GSD36angirspu:1952": " piturucchiṣṭapātrāṇi śrāddhe gopyāni kārayet // Ang_1.874 //",
    "GSD36angirspu:1953": " khanitvaiva vinikṣipya yathā śrāddhe na gocaram /",
    "GSD36angirspu:1954": " sodakumbham",
    "GSD36angirspu:1955": " kṛte 'kṛte vā sāpiṇḍye mātāpitroḥ parasya vā // Ang_1.875 //",
    "GSD36angirspu:1956": " tasyāpyannaṃ sodakumbhaṃ dadyātsaṃvatsaraṃ dvijaḥ /",
    "GSD36angirspu:1957": " adaivaṃ pārvaṇaśrāddhaṃ sodakumbhamadharmakam // Ang_1.876 //",
    "GSD36angirspu:1958": " kuryādābdikaparyantaṃ saṃkalpavidhinānvaham /",
    "GSD36angirspu:1959": " kuryādaharahaḥ śrāddham amāvāsyāṃ vinā sadā // Ang_1.877 //",
    "GSD36angirspu:1960": " yatsodakalaśaśrāddhaṃ na kuryādanumāsike /",
    "GSD36angirspu:1961": " prathamābde na tilatarpaṇam",
    "GSD36angirspu:1962": " prathamābde na kartavyaṃ tilatarpaṇamityapi // Ang_1.878 // [102]",
    "GSD36angirspu:1963": " sapiṇḍīkaraṇātparaṃ śrāddhāṅgatarpaṇam",
    "GSD36angirspu:1964": " yadetattattu kathitaṃ vatsarābde sapiṇḍane /",
    "GSD36angirspu:1965": " ekādaśe dvādaśe vā sapiṇḍīkaraṇaṃ yadi // Ang_1.879 //",
    "GSD36angirspu:1966": " kṛtaṃ cettatpuraṃ samyak sadyaḥ śrāddhāṅgatarpaṇam /",
    "GSD36angirspu:1967": " kurvītaiva tathā darśaṃ pratimāsaṃ pṛthak pṛthak // Ang_1.880 //",
    "GSD36angirspu:1968": " akṛte tarpaṇe bhūyaḥ pitarastasya kevalam /",
    "GSD36angirspu:1969": " bhaveyurduḥkhitā ghoraṃ punaḥ pretatvaśaṅkayā // Ang_1.881 //",
    "GSD36angirspu:1970": " teṣāṃ śaṅkānirāsāya māsikeṣvaṅgatarpaṇam /",
    "GSD36angirspu:1971": " śrāddhānte vidhinā kāryaṃ sadya eva na saṃśayaḥ // Ang_1.882 //",
    "GSD36angirspu:1972": " pratimāsaṃ tadā darśaṃ yacchrāddhaṃ tarpaṇādikam /",
    "GSD36angirspu:1973": " asaṃśayaṃ prakurvīta na ceddoṣo mahān bhavet // Ang_1.883 //",
    "GSD36angirspu:1974": " śrāddhamukteḥ paraṃ teṣāṃ dvijānāṃ karaśuddhaye /",
    "GSD36angirspu:1975": " tilairhastodakaṃ kāryaṃ ṣaḍvāraṃ darbhapuñjataḥ // Ang_1.884 //",
    "GSD36angirspu:1976": " na cettatkaraśuddhiśca na bhavedeva kevalam /",
    "GSD36angirspu:1977": " madgotraṃ vardhatāṃ deva pitḥṇāṃ ca prasādataḥ // Ang_1.885 //",
    "GSD36angirspu:1978": " iti brāhmaṇapādeṣu saparyāṃ tāṃ tadācaret /",
    "GSD36angirspu:1979": " viśvedevaprasādaṃ ca pitḥṇāṃ ca prasādakam // Ang_1.886 //",
    "GSD36angirspu:1980": " svīkṛtya śirasā gṛhya devāśca pitarastataḥ /",
    "GSD36angirspu:1981": " svasti brūteti vācoktvā hy akṣayodakamityapi // Ang_1.887 //",
    "GSD36angirspu:1982": " astvityapi ca taddhaste śambaraṃ satilākṣatam /",
    "GSD36angirspu:1983": " yathākrameṇa dadyācca vācayiṣye svadhāṃ tathā // Ang_1.888 // [103]",
    "GSD36angirspu:1984": " svāhāmapi ca saṃprārthya vācyatāmiti taistataḥ /",
    "GSD36angirspu:1985": " saṃproktastu ṛce tveti dhārāṃ tāṃ pravadetparām // Ang_1.889 //",
    "GSD36angirspu:1986": " pitṛbhyaśca prathamataḥ pitāmahebhya eva ca /",
    "GSD36angirspu:1987": " prapitāmahebhyaśca tadvat svadhāstā vācyatāmiti // Ang_1.890 //",
    "GSD36angirspu:1988": " bruvantu ca bhavanto vai oṃ svadhāmiti vai vadet /",
    "GSD36angirspu:1989": " saṃpadyantāṃ svadhāśceti devāścāpi tathā punaḥ // Ang_1.891 //",
    "GSD36angirspu:1990": " prīyantāṃ pitaraḥ paścāt pitāmahāstataḥ kila /",
    "GSD36angirspu:1991": " prapitāmahāśca pitaras taddhaste salilaṃ kṣipet // Ang_1.892 //",
    "GSD36angirspu:1992": " pitḥṇāṃ rajataṃ,",
    "GSD36angirspu:1993": " devānāṃ svarṇam",
    "GSD36angirspu:1994": " tataḥ śrāddhaikasādguṇyahetave dakṣiṇāṃ mudā /",
    "GSD36angirspu:1995": " yathāśaktyā pradadyācca pitḥṇāṃ rajataṃ param // Ang_1.893 //",
    "GSD36angirspu:1996": " hiraṇyaṃ cāpi devānāṃ vājevājeti vai vadet /",
    "GSD36angirspu:1997": " uttiṣṭhateti pitaraḥ anugacchantu devatāḥ // Ang_1.894 //",
    "GSD36angirspu:1998": " ityudvāsya tu tān paścād annaśeṣo 'khilaḥ punaḥ /",
    "GSD36angirspu:1999": " kriyatāṃ kimiti prokte ceṣṭaiḥ sa upabhujyatām // Ang_1.895 //",
    "GSD36angirspu:2000": " ityuktastu tato bhūyaḥ svāduṣaṁ sada ityataḥ /",
    "GSD36angirspu:2001": " upasthānaṃ pitḥṇāṃ tu kuryātprāñjalinā dvijaḥ // Ang_1.896 //",
    "GSD36angirspu:2002": " teṣāṃ tāmāśiṣaṃ gṛhya praṇipatya vidhānataḥ /",
    "GSD36angirspu:2003": " anuvrajya vidhānena svagṛhasyāntime tyajet // Ang_1.897 //",
    "GSD36angirspu:2004": " na cetsarvatra tāḥ proktāḥ parā vyāhṛtayaḥ śivāḥ /",
    "GSD36angirspu:2005": " na cettu vāmadevāya mantraṃ paramamuttamam // Ang_1.898 // [104]",
    "GSD36angirspu:2006": " pravadettena manunā yadyadvaiguṇyamāgatam /",
    "GSD36angirspu:2007": " karmamadhye paitṛke 'smin jñānājñānata eva vai // Ang_1.899 //",
    "GSD36angirspu:2008": " kartṛbhoktṛmahādoṣadravyakālādisaṃbhavāḥ /",
    "GSD36angirspu:2009": " lobhamohājñānacittakāyakṛtyaviśeṣajāḥ // Ang_1.900 //",
    "GSD36angirspu:2010": " mahāparādhāḥ sukrūrāḥ parīhāraikavarjitāḥ /",
    "GSD36angirspu:2011": " te sarve smaraṇāttasya mahāmantrasya vaibhavāt // Ang_1.901 //",
    "GSD36angirspu:2012": " sadyo vilayamāyānti karmasādguṇyamapyati /",
    "GSD36angirspu:2013": " prabhavetsadya evaivaṃ tasmāttu manumuttamam // Ang_1.902 //",
    "GSD36angirspu:2014": " namodvādaśasaṃyuktaṃ paṭhanīyaṃ sakṛtkila /",
    "GSD36angirspu:2015": " tāvanmātreṇa tatkarma paramaṃ tṛptikārakam // Ang_1.903 //",
    "GSD36angirspu:2016": " acchidraṃ sadguṇaṃ sāṅgaṃ vikalaikavivarjitam /",
    "GSD36angirspu:2017": " pratyavāyaikarahitaṃ gayāśrāddhaśatādhikam // Ang_1.904 //",
    "GSD36angirspu:2018": " bhavatyeva na sandehas tasmāttanmantramuccaret /",
    "GSD36angirspu:2019": " ucchiṣṭādi śrāddhe sapta pavitrāṇi",
    "GSD36angirspu:2020": " ucchiṣṭaṃ śivanirmālyaṃ vamanaṃ pretaparpaṭam // Ang_1.905 //",
    "GSD36angirspu:2021": " śrāddhe sapta pavitrāṇi dauhitraḥ kutapastilāḥ /",
    "GSD36angirspu:2022": " payaso vatsapītatvād ucchiṣṭamiti nāma tat // Ang_1.906 //",
    "GSD36angirspu:2023": " bhagīrathaprārthanayā tadgaṅgātyavalepahā /",
    "GSD36angirspu:2024": " tirodhānaṃ jaṭāraṇye kṛtvā tāmadharadyataḥ // Ang_1.907 //",
    "GSD36angirspu:2025": " tannirmālyaṃ tato gaṅgā sā prītyai paramā smṛtā /",
    "GSD36angirspu:2026": " sā nityaśuddhā tadyogād gaṅgā patitapāvanī // Ang_1.908 // [105]",
    "GSD36angirspu:2027": " nirdoṣā saiva kathitā tadbhinnā sapta yāśca tāḥ /",
    "GSD36angirspu:2028": " aśuddhāśca kadācitsyuḥ śivāṅgapatitā tu sā // Ang_1.909 //",
    "GSD36angirspu:2029": " atyantaikapavitrā hi nānyā vai tatsamā sarit /",
    "GSD36angirspu:2030": " tadīyodakasaṃbandhād yatpitryaṃ karma tattu vai // Ang_1.910 //",
    "GSD36angirspu:2031": " apavitrasahasrebhyo muktaṃ sadyo bhaviṣyati /",
    "GSD36angirspu:2032": " pitaro nityatṛptāste naṣṭakṣutkāḥ pitāmahāḥ // Ang_1.911 //",
    "GSD36angirspu:2033": " pārameśvarasāyujyaṃ labhante prapitāmahāḥ /",
    "GSD36angirspu:2034": " apyanye kulajā eva syuste kulasahasrakam // Ang_1.912 //",
    "GSD36angirspu:2035": " taccāpi vaiṣṇavaṃ dhāma tatkṣaṇātprāpitaṃ bhavet /",
    "GSD36angirspu:2036": " trirātraphaladā nadyaḥ puṇye tadayanadvaye // Ang_1.913 //",
    "GSD36angirspu:2037": " ardhodaye mahodaye cakrike grahaṇe tathā /",
    "GSD36angirspu:2038": " padmakāpilaṣaṣṭhyāṃ vā punaranyeṣu tāḥ punaḥ // Ang_1.914 //",
    "GSD36angirspu:2039": " vidhiprayatnaracitā 'vagāhanajapādikaiḥ /",
    "GSD36angirspu:2040": " phalapradā hi sarito na tathā jāhnavī śivā // Ang_1.915 //",
    "GSD36angirspu:2041": " darśanasparśanadhyānair jantūnāṃ janmamocanī /",
    "GSD36angirspu:2042": " taduttarakṣaṇādgaṅgā tadbhārgatanusaṃbhavā // Ang_1.916 //",
    "GSD36angirspu:2043": " siṃhakarkaṭayormadhye sarvā nadyo rajasvalāḥ /",
    "GSD36angirspu:2044": " dinatrayamasaṃspṛśyās tatrādau yāḥ saridvarāḥ // Ang_1.917 //",
    "GSD36angirspu:2045": " mahānadyaḥ",
    "GSD36angirspu:2046": " godāvarī bhīmarathī tuṅgabhadrā ca veṇikā /",
    "GSD36angirspu:2047": " tāpī payoṣṇī divyā syur dakṣiṇe tu saridvarāḥ // Ang_1.918 //",
    "GSD36angirspu:2048": " pāvanī narmadā caiva yamunā ca mahānadī / [106]",
    "GSD36angirspu:2049": " sarasvatī viśokā ca vitastā ca tathā punaḥ // Ang_1.919 //",
    "GSD36angirspu:2050": " dakṣiṇāyanakāle tu saṃprāpte cāvagāhanāt /",
    "GSD36angirspu:2051": " paraṃ tridinaparyantaṃ bhaveyustā rajasvalāḥ // Ang_1.920 //",
    "GSD36angirspu:2052": " na tu sā śambhusaṃbandhān nityaśuddhā prakīrtitā /",
    "GSD36angirspu:2053": " jāhnavī saritāṃ mukhyā sarvalokaikapāvanī // Ang_1.921 //",
    "GSD36angirspu:2054": " hlādanī pāvanī kāmā kāmanīyā kalāvatī /",
    "GSD36angirspu:2055": " karakā kaluṣaghnī yā nāgāścaitāsturīyakāt // Ang_1.922 //",
    "GSD36angirspu:2056": " divasāt prabhṛti proktās tisro rātrī rajasvalāḥ /",
    "GSD36angirspu:2057": " saptamīprabhṛti hyevaṃ saritaḥ kāścanāparāḥ // Ang_1.923 //",
    "GSD36angirspu:2058": " nalinī nirmalā nārā gurvī garbhā garā dharā /",
    "GSD36angirspu:2059": " kṣurikā kāśikā śyāmā daśa proktā rajasvalāḥ // Ang_1.924 //",
    "GSD36angirspu:2060": " dāridryanāśinī deyā bāhudā bahulā balā /",
    "GSD36angirspu:2061": " śarmiṣṭhā śayanā svāpā nava nadyo rajasvalāḥ // Ang_1.925 //",
    "GSD36angirspu:2062": " daśamīprabhṛti proktās tisro rātrīrmanīṣibhiḥ /",
    "GSD36angirspu:2063": " taptā tāpā tāpasā ca viśvāmitrā bṛhadvarā // Ang_1.926 //",
    "GSD36angirspu:2064": " dhenā senā sanā somā nava nadyo rajasvalāḥ /",
    "GSD36angirspu:2065": " trayodaśīprabhṛtyetā kathitāstā rajasvalāḥ // Ang_1.927 //",
    "GSD36angirspu:2066": " kalikā varuṇā vāmā somadā mahilā kalā / [107]",
    "GSD36angirspu:2067": " tvaritā lulitā tārā ṣoḍaśaprabhṛti smṛtāḥ // Ang_1.928 //",
    "GSD36angirspu:2068": " tisro rātrīrāpagāstā mahāśuddhā rajasvalāḥ /",
    "GSD36angirspu:2069": " gārutmatā gatimatī gatidā gaṇavāritā // Ang_1.929 //",
    "GSD36angirspu:2070": " guṇāḍhyā guṇadā śeṣā sapta nadyaḥ prakīrtitāḥ /",
    "GSD36angirspu:2071": " ekonaviṃśatidinaprabhṛtyetā rajasvalāḥ // Ang_1.930 //",
    "GSD36angirspu:2072": " śātadruśca śatadruśca varaṇī vāruṇī rasā /",
    "GSD36angirspu:2073": " hiraṇyadā haimavatī gajavāsī manasvinī // Ang_1.931 //",
    "GSD36angirspu:2074": " rajasvalā navaitāḥ syur dvāviṃśatidināditaḥ /",
    "GSD36angirspu:2075": " karatoyā kālatoyā varṣatoyā saradrasā // Ang_1.932 //",
    "GSD36angirspu:2076": " antarjalā kheyatoyā bṛhattoyā sravajjalā /",
    "GSD36angirspu:2077": " pañcaviṃśatyādito vai vijñeyāstā rajasvalāḥ // Ang_1.933 //",
    "GSD36angirspu:2078": " aṣṭāviṃśatprabhṛti vai yāḥ kāścana janaiḥ kila /",
    "GSD36angirspu:2079": " nadīti nityaṃ kathyante khanyante ca tadā tadā // Ang_1.934 //",
    "GSD36angirspu:2080": " nadīgāḥ sindhugā vāpi parvatādisamudbhavāḥ /",
    "GSD36angirspu:2081": " yatra kutrāpi vā jātāḥ kṣudrā dīrghā jalairyutāḥ // Ang_1.935 //",
    "GSD36angirspu:2082": " varṣājalāśca khananajalā lavaṇaśambarāḥ /",
    "GSD36angirspu:2083": " sarvāstāḥ kathitāḥ sadbhir māsānte syū rajasvalāḥ // Ang_1.936 //",
    "GSD36angirspu:2084": " viśeṣeṇādhunā proktāḥ sarvāsāṃ saritāmapi /",
    "GSD36angirspu:2085": " prasaṃgāttatsvarūpasya māhātmyaṃ ca tathāvidham // Ang_1.937 //",
    "GSD36angirspu:2086": " uktaprāyaṃ vijānīyād yā vā nityajalāḥ punaḥ /",
    "GSD36angirspu:2087": " uttamā iti tāḥ proktā nadīnāṃ sindhusaṃgataḥ // Ang_1.938 //",
    "GSD36angirspu:2088": " ādhikyaṃ tatprakathitaṃ puṇyakṣetrādinā tathā / [108]",
    "GSD36angirspu:2089": " kṣetraṃ cāpi tathā jñeyaṃ nadīyugmaikamelanāt // Ang_1.939 //",
    "GSD36angirspu:2090": " khananotpannasalilā tannyūnā kathitā tathā /",
    "GSD36angirspu:2091": " khananāccādhikajalā tacchreṣṭhā vai smṛtākhilaiḥ // Ang_1.940 //",
    "GSD36angirspu:2092": " pañcayojanaparyantapravahatsalilottamā /",
    "GSD36angirspu:2093": " utpattiprabhṛtisthairyavahatsalilasaṃyutā // Ang_1.941 //",
    "GSD36angirspu:2094": " paramā cottamā ceti sā gaṅgeti ca phaṇyate /",
    "GSD36angirspu:2095": " nadīnāṃ pravarā gaṅgā tajjalaṃ śrāddhakarmaṇi // Ang_1.942 //",
    "GSD36angirspu:2096": " pāvanaṃ paramaṃ proktaṃ vamanaṃ madhu cocyate /",
    "GSD36angirspu:2097": " tatpretaparpaṭaṃ sākṣāt pitḥṇāṃ duḥkhavārakam // Ang_1.943 //",
    "GSD36angirspu:2098": " khaḍgapātraṃ hi kutapo dauhitro vā punaḥ smṛtaḥ /",
    "GSD36angirspu:2099": " śivanirmālyataḥ śrāddhavaiguṇyaṃ tatpraśāmyati // Ang_1.944 //",
    "GSD36angirspu:2100": " punaḥkaraṇasaṃprāptau śivanirmālyayogataḥ /",
    "GSD36angirspu:2101": " pranaṣṭaḥ prabhaveddoṣas te cātrāpi vadāmyuta // Ang_1.945 //",
    "GSD36angirspu:2102": " punaḥśrāddhaprakaraṇam",
    "GSD36angirspu:2103": " vipravāntāvagnināśe piṇḍe ca vidalīkṛte /",
    "GSD36angirspu:2104": " piṇḍagolakasaṃyoge dīpanāśe tathaiva ca // Ang_1.946 //",
    "GSD36angirspu:2105": " rajasvalānāthabhuktau buddhipūrvaṃ tathaiva ca /",
    "GSD36angirspu:2106": " aśaucabhuktāvāśaucisaṃsparśe homavismṛtau // Ang_1.947 //",
    "GSD36angirspu:2107": " atithau taddinabhrāntyā saṃkalpakaraṇe 'pi vā /",
    "GSD36angirspu:2108": " ekasminneva divase pitrorvyatyāsataḥ kṛtaḥ // Ang_1.948 //",
    "GSD36angirspu:2109": " taddine copavāsaḥ syāt punaḥ śrāddhaṃ pare 'hani / [109]",
    "GSD36angirspu:2110": " ādyaśrāddhe tu bhuñjānaviprasya vamanaṃ yadi // Ang_1.949 //",
    "GSD36angirspu:2111": " yatte kṛṣṇeti mantreṇa homaṃ kuryādyathāvidhi /",
    "GSD36angirspu:2112": " ṣoḍaśaśrāddhabhuñjānabrāhmaṇastu vamedyadi // Ang_1.950 //",
    "GSD36angirspu:2113": " pretāhutistu kartavyā laukikāgnau yathāvidhi /",
    "GSD36angirspu:2114": " anumāsikādyucchiṣṭavamane",
    "GSD36angirspu:2115": " anumāsike 'tra kartavya ucchiṣṭe vamanaṃ yadi // Ang_1.951 //",
    "GSD36angirspu:2116": " kabale tu subhuñjāne tṛptiṃ caiva vinirdiśet /",
    "GSD36angirspu:2117": " amāvāsyāmāsike ca brāhmaṇo mukhaniḥsrutam // Ang_1.952 //",
    "GSD36angirspu:2118": " tathā mahālayaśrāddhe pitrādervamanaṃ yadi /",
    "GSD36angirspu:2119": " pitāmahādivatkṛtvā śrāddhaśeṣaṃ samāpayet // Ang_1.953 //",
    "GSD36angirspu:2120": " ucchiṣṭocchiṣṭasaṃsparśe",
    "GSD36angirspu:2121": " ucchiṣṭena tu saṃspṛṣṭo bhuñjānaḥ śrāddhakarmaṇi /",
    "GSD36angirspu:2122": " śeṣamannaṃ tu nāśnīyāt kartuḥ śrāddhasya kā gatiḥ // Ang_1.954 //",
    "GSD36angirspu:2123": " tatsthānanāmagotreṇa hmāsanādi tathārcayet /",
    "GSD36angirspu:2124": " annatyāgaṃ tataḥ kṛtvā pāvake juhuyāccarum // Ang_1.955 //",
    "GSD36angirspu:2125": " puruṣasūktena juhuyād yāvaddvātriṃśadāhutiḥ /",
    "GSD36angirspu:2126": " homaśeṣaṃ samāpyātha śrāddhaśeṣaṃ samāpayet // Ang_1.956 //",
    "GSD36angirspu:2127": " akṛtvā tu samīpe tu brāhmaṇe vamanaṃ yadi /",
    "GSD36angirspu:2128": " punaḥ pākaṃ prakurvīta piṇḍadānaṃ yathāvidhi // Ang_1.957 //",
    "GSD36angirspu:2129": " ucchiṣṭasparśanaṃ jñātvā tatpātraṃ ca vihāya ca /",
    "GSD36angirspu:2130": " tatpātraṃ parihatyātha bhūmiṃ samanulipya ca // Ang_1.958 // [110]",
    "GSD36angirspu:2131": " tasya śīghraṃ vidhāyaiva sarvamannaṃ praveṣṭayet /",
    "GSD36angirspu:2132": " pariṣicya tataḥ paścād bhojayecca na doṣakṛt // Ang_1.959 //",
    "GSD36angirspu:2133": " anyonyasparśe",
    "GSD36angirspu:2134": " śrāddhapaṅktau tu bhuñjānāv anyonyaṃ spṛśato yadi /",
    "GSD36angirspu:2135": " dvau viprau visṛjedannaṃ bhuktvā cāndrāyaṇaṃ caret // Ang_1.960 //",
    "GSD36angirspu:2136": " ucchiṣṭocchiṣṭasaṃsparśe śunā śūdreṇa vā tathā /",
    "GSD36angirspu:2137": " upoṣya rajanīmekāṃ pañcagavyena śudhyati // Ang_1.961 //",
    "GSD36angirspu:2138": " indrāya somasūktena śrāddhavighno yadā bhavet /",
    "GSD36angirspu:2139": " agnyādibhirbhojanena śrāddhaṃ saṃpūrṇameva hi // Ang_1.962 //",
    "GSD36angirspu:2140": " indrāya somasūktena bhojaneneti ca trayam /",
    "GSD36angirspu:2141": " vidhānaṃ kathitaṃ samyag vyavasthā hyatra cocyate // Ang_1.963 //",
    "GSD36angirspu:2142": " piṇḍadānātparaṃ yasya kasyacidbrāhmaṇasya vai /",
    "GSD36angirspu:2143": " vamanācchrāddhavighne tu tadā sūktajapāddhi sā // Ang_1.964 //",
    "GSD36angirspu:2144": " śrāddhasaṃpūrṇatā jñeyā tatpūrvaṃ cettu daivake /",
    "GSD36angirspu:2145": " pitāmahaviṣṇuvamane",
    "GSD36angirspu:2146": " pitāmahe tatparasmin viṣṇvā vā vamane yadi // Ang_1.965 //",
    "GSD36angirspu:2147": " homenaiva tadā jñeyā dvayoryadi tadā punaḥ /",
    "GSD36angirspu:2148": " tatsūktajapahomābhyāṃ śrāddhasaṃpūrṇatā smṛtā // Ang_1.966 //",
    "GSD36angirspu:2149": " darśādau chardane",
    "GSD36angirspu:2150": " pitṛsthānasya viprasya vamane yadi darśake /",
    "GSD36angirspu:2151": " punaḥ pākena tacchrāddhabhojanaṃ vihitaṃ tadā // Ang_1.967 // [111]",
    "GSD36angirspu:2152": " ābdike vānumāse vā taddinopoṣaṇaṃ bhavet /",
    "GSD36angirspu:2153": " pare 'hani punaḥśrāddhaṃ bhojanenaiva nānyathā // Ang_1.968 //",
    "GSD36angirspu:2154": " eka eva yadā vipro bhonane chardito yadi /",
    "GSD36angirspu:2155": " ābdike tu pare 'hnyeva darśe vā yadi māsike // Ang_1.969 //",
    "GSD36angirspu:2156": " tathaivāgniṃ samādhāya homaṃ kuryādyathāvidhi /",
    "GSD36angirspu:2157": " tatsthānanāmagotreṇa cāsanādi samarcayet // Ang_1.970 //",
    "GSD36angirspu:2158": " annatyāgaṃ prakurvīta tato 'gnau juhuyāccarum /",
    "GSD36angirspu:2159": " prāṇādipañcabhirmantrair yāvaddvātriṃśadāhutiḥ // Ang_1.971 //",
    "GSD36angirspu:2160": " homaśeṣaṃ samāpyātha śrāddhaśeṣaṃ samāpayet /",
    "GSD36angirspu:2161": " punaḥ pākena sadyo vai śrāddhasya karaṇaṃ smṛtam // Ang_1.972 //",
    "GSD36angirspu:2162": " darśādiṣveva kathitaṃ na pratyabde kathaṃcana /",
    "GSD36angirspu:2163": " pratyabdasya pare 'hnyeva sthānaṃ viprasya tatsmṛtam // Ang_1.973 //",
    "GSD36angirspu:2164": " upavāsārthaḥ",
    "GSD36angirspu:2165": " upāvṛttistu pākebhyo yastu vāso guṇaiḥ saha // Ang_1.974 //",
    "GSD36angirspu:2166": " upavāsaḥ sa vijñeyaḥ sarvabhogavivarjitaḥ /",
    "GSD36angirspu:2167": " aputrāsāpiṇḍyam",
    "GSD36angirspu:2168": " patnyāḥ kuryādaputrāyāḥ patyurmātrādibhiḥ saha // Ang_1.975 //",
    "GSD36angirspu:2169": " sāpiṇḍyamanuyāne tu janakena sahātmajaḥ. /",
    "GSD36angirspu:2170": " anugamane",
    "GSD36angirspu:2171": " mṛtaṃ yānugatā nāthaṃ sā tena saha piṇḍanam // Ang_1.976 // [112]",
    "GSD36angirspu:2172": " arhati svargavāse 'pi yāvadābhūtasaṃplavam /",
    "GSD36angirspu:2173": " strīpiṇḍaṃ bhartṛpiṇḍena saṃyujya vidhivatpunaḥ // Ang_1.977 //",
    "GSD36angirspu:2174": " tredhā vibhajya tatpiṇḍaṃ kṣipenmātrādiṣu triṣu /",
    "GSD36angirspu:2175": " bhartuḥ pitrādibhiḥ kuryād bhartrā patnyāstathaiva ca // Ang_1.978 //",
    "GSD36angirspu:2176": " sapatnyā vā 'sapatnyā vā na bheda iti gobhilaḥ /",
    "GSD36angirspu:2177": " ekādaśe 'hani ṣoḍaśam",
    "GSD36angirspu:2178": " kecidatra pṛthakprocus taṃ pakṣaṃ pravadāmyaham // Ang_1.979 //",
    "GSD36angirspu:2179": " ekacityāṃ samārūḍhau dampatī nidhanaṃ gatau /",
    "GSD36angirspu:2180": " ekoddiṣṭaṃ ṣoḍaśaṃ ca pṛthagekādaśe 'hani // Ang_1.980 //",
    "GSD36angirspu:2181": " dvādaśe 'hani saṃprāpte piṇḍamekaṃ dvayoḥ kṣipet /",
    "GSD36angirspu:2182": " pitāmahādipiṇḍeṣu taṃ piturviniyojayet // Ang_1.981 //",
    "GSD36angirspu:2183": " kecittameva piṇḍaṃ tu dvedhā kṛtvā tataḥ param /",
    "GSD36angirspu:2184": " udagbhāgagataṃ piṇḍaṃ pitṛvarge niyojayet // Ang_1.982 //",
    "GSD36angirspu:2185": " yaṃ dakṣiṇasthitaṃ piṇḍaṃ mātṛvarge niyojayet /",
    "GSD36angirspu:2186": " taddine paredyurvā sahagamane śrāddham",
    "GSD36angirspu:2187": " atra kecitpunaḥ procuḥ prakārāntarataḥ kila // Ang_1.983 //",
    "GSD36angirspu:2188": " taddine vā paredyurvā bhartāramanugacchati /",
    "GSD36angirspu:2189": " bhartrā sahaiva śuddhiḥ syāt śrāddhaṃ caikadine bhavet // Ang_1.984 //",
    "GSD36angirspu:2190": " paitṛkaṃ maraṇaṃ yatra tadevāhuḥ pradhānakam /",
    "GSD36angirspu:2191": " kecittu mātṛkaṃ prāhur evaṃ pakṣadvayaṃ smṛtam // Ang_1.985 // [113]",
    "GSD36angirspu:2192": " pracetā atra covāca svamataṃ tatpravacmyaham /",
    "GSD36angirspu:2193": " bhartrā saha pramītāyāḥ mṛte 'hanyapare 'hni vā // Ang_1.986 //",
    "GSD36angirspu:2194": " āśaucaṃ maraṇoddiśya dahanādi tayorna tu /",
    "GSD36angirspu:2195": " punaḥ pakṣāntaraṃ proktaṃ kaiścittatra maharṣibhiḥ // Ang_1.987 //",
    "GSD36angirspu:2196": " pativratā tvanyadine 'nugacched yā strī paticittyadhirohaṇena /",
    "GSD36angirspu:2197": " daśāhato bharturaghasya śuddhiḥ śrāddhadvayaṃ syātpṛthagekakāle // Ang_1.988 //",
    "GSD36angirspu:2198": " tayorāśauce maraṇādi",
    "GSD36angirspu:2199": " bhartāramanugacchantī patnī cedārtavā yadi /",
    "GSD36angirspu:2200": " tailadroṇyāṃ vinikṣipya lavaṇe vā svakaṃ patim // Ang_1.989 //",
    "GSD36angirspu:2201": " paraṃ trirātrāddahanaṃ kuryuste bāndhavāstayā /",
    "GSD36angirspu:2202": " śrāddhaṃ caikadine kuryur dvayorapi hi nirṇayaḥ // Ang_1.990 //",
    "GSD36angirspu:2203": " ekoddiṣṭaṃ ṣoḍaśaṃ ca bharturekādaśe 'hani /",
    "GSD36angirspu:2204": " dvādaśe 'hani saṃprāpte piṇḍamekaṃ dvayoḥ kṣipet // Ang_1.991 //",
    "GSD36angirspu:2205": " pitāmahādipiṇḍeṣu taṃ piturviniyojayet /",
    "GSD36angirspu:2206": " brahmavādimataṃ bhūyas tv anyadvakṣyāmi śobhanam // Ang_1.992 //",
    "GSD36angirspu:2207": " dahyamānaṃ tu bhartāraṃ dṛṣṭvā nārī pativratā /",
    "GSD36angirspu:2208": " anugacchettayoḥ śrāddhaṃ pṛthagekādaśe 'hani // Ang_1.993 //",
    "GSD36angirspu:2209": " śilāpratiṣṭhāpanādikṛtyaṃ sarvaṃ pṛthak pṛthak /",
    "GSD36angirspu:2210": " ekatraiva prakurvīta piturmātuḥ samantrakam // Ang_1.994 //",
    "GSD36angirspu:2211": " ṣoḍaśāntaṃ pṛthakkṛtvā sāpiṇḍyaṃ dvādaśe 'hani /",
    "GSD36angirspu:2212": " pretatvāttu vimuktena saha mātuḥ sapiṇḍakam // Ang_1.995 // [114]",
    "GSD36angirspu:2213": " tatpiṇḍasaṃyojanam",
    "GSD36angirspu:2214": " strīpiṇḍaṃ bhartṛpiṇḍena saṃyujya vidhivatpunaḥ /",
    "GSD36angirspu:2215": " tredhā vibhajya taṃ piṇḍaṃ kṣipenmātrādiṣu triṣu // Ang_1.996 //",
    "GSD36angirspu:2216": " mātuḥ sāpiṇḍyābhāvasthalam",
    "GSD36angirspu:2217": " atra viṣṇurmataṃ svasya sulabhāyāvadatkila /",
    "GSD36angirspu:2218": " kṛte pituḥ sapiṇḍatve mātustu na sapiṇḍanam // Ang_1.997 //",
    "GSD36angirspu:2219": " pitureva sapiṇḍatve tasyā api kṛtaṃ bhavet /",
    "GSD36angirspu:2220": " strīṇāṃ pṛthaṅ na kartavyā sapiṇḍīkaraṇakriyā // Ang_1.998 //",
    "GSD36angirspu:2221": " dattena pālakapituḥ sāpiṇḍyam",
    "GSD36angirspu:2222": " anyagotrapradattaścet tanayaḥ svapitustataḥ /",
    "GSD36angirspu:2223": " pālakasya prakurvīta tatpitrādisapiṇḍanam // Ang_1.999 //",
    "GSD36angirspu:2224": " dattaputrakṛtyam",
    "GSD36angirspu:2225": " vivādo nātra ko 'pyasti tādṛgdattasutaḥ pituḥ /",
    "GSD36angirspu:2226": " svayaṃ tadbhinnagotro 'pi tadgotre yojayecca tam // Ang_1.1000 //",
    "GSD36angirspu:2227": " pitāmahādibhiḥ samyak yatprācīnaikagotrakaiḥ /",
    "GSD36angirspu:2228": " dattapautrasya pitaraṃ prapitāmahamukhyakaiḥ // Ang_1.1001 //",
    "GSD36angirspu:2229": " tyaktvā pitāmahaṃ tvanyagotraṃ samyak tataḥ param /",
    "GSD36angirspu:2230": " yojayennātra sandehas tajjaṃ tatprapitāmaham // Ang_1.1002 //",
    "GSD36angirspu:2231": " tyaktvā samyagvicāyaiva svagotraireva yojanam /",
    "GSD36angirspu:2232": " kuryāttadvidhinā no cet pitḥṇāṃ saṃkaro bhavet // Ang_1.1003 //",
    "GSD36angirspu:2233": " tena doṣaśca sumahān prabhavedeva durghaṭaḥ / [115]",
    "GSD36angirspu:2234": " dattaputrodbhavo yatnāt sapiṇḍīkaraṇe pituḥ // Ang_1.1004 //",
    "GSD36angirspu:2235": " tyajetpitāmahaṃ yatnāt tatputraḥ prapitāmaham /",
    "GSD36angirspu:2236": " tatputraścettato vṛddhaprapitāmahameva vai // Ang_1.1005 //",
    "GSD36angirspu:2237": " evaṃ mātuḥ sapiṇḍe tu dattaputrodbhavaścaret /",
    "GSD36angirspu:2238": " anyagotradattaḥ",
    "GSD36angirspu:2239": " yadyanyagotrajo dattaḥ santatau tatparaṃparām // Ang_1.1006 //",
    "GSD36angirspu:2240": " catuṣkulaikaparyantaṃ jātānāṃ saṅkaṭaṃ mahat /",
    "GSD36angirspu:2241": " tasmin sapiṇḍīkaraṇe tadānīṃ samupasthite // Ang_1.1007 //",
    "GSD36angirspu:2242": " bhavatyeva hi tatpaścāt pañcamādi yathākramam /",
    "GSD36angirspu:2243": " svayameva bhavettāvat tadvarge janmināṃ mahat // Ang_1.1008 //",
    "GSD36angirspu:2244": " avekṣaṇaṃ jāgarūkatā ca nitye smṛte tarām /",
    "GSD36angirspu:2245": " tasmātsagotre tanayaṃ saṃgṛhṇīyādaputrakaḥ // Ang_1.1009 //",
    "GSD36angirspu:2246": " śiṣṭaṃ sarvaṃ pūrvameva mayā samyaṅ nirūpitam /",
    "GSD36angirspu:2247": " putre jāte tato bhūyaḥ putrasvīkaraṇādatha // Ang_1.1010 //",
    "GSD36angirspu:2248": " jāto 'dhikaḥ pradattāttu dharmataḥ sarvakarmasu /",
    "GSD36angirspu:2249": " pituḥ śrāddhasya ṣaṇmāsāt pūrvaṃ prabhṛti kṛtyam",
    "GSD36angirspu:2250": " pitroḥ śrāddhasya ṣaṇmāsāt pūrvameva tadā tadā // Ang_1.1011 //",
    "GSD36angirspu:2251": " śrāddhasmṛtiṃ prakurvanvai kathāḥ kāścana santatam /",
    "GSD36angirspu:2252": " prakurvan svajanaistiṣṭhed iṣṭān kāṃścidviśeṣakān // Ang_1.1012 //",
    "GSD36angirspu:2253": " tilamāṣavrīhiyavān guḍamudgādikān madhu / [116]",
    "GSD36angirspu:2254": " kandamūlādikān kāṃścid vastrakārpāsakādikān // Ang_1.1013 //",
    "GSD36angirspu:2255": " saṃgṛhya sthāpayedyatnād divyacandanakhaṇḍakam /",
    "GSD36angirspu:2256": " divyośīraṃ gugguluṃ ca nikṣipeccāvanītale // Ang_1.1014 //",
    "GSD36angirspu:2257": " śuṣkān śalāṭukān kāṃścid gopayecchrāddhahetave /",
    "GSD36angirspu:2258": " vṛkṣeṣu kāṃścidyatnena bhūmyantarbhūtale tathā // Ang_1.1015 //",
    "GSD36angirspu:2259": " kusūleṣu dukūleṣu punaḥ kumbhaghaṭeṣu ca /",
    "GSD36angirspu:2260": " sthāpayennikṣipedevaṃ nikhanetkāṃścidapyuta // Ang_1.1016 //",
    "GSD36angirspu:2261": " samīcīnāni vastūni dṛṣṭamātrāṇi cettadā /",
    "GSD36angirspu:2262": " śrāddhārthamiti niścitya proktvā svīyaiśca kevalam // Ang_1.1017 //",
    "GSD36angirspu:2263": " gopayitvaiva yatnena sthāpayetpālayedapi /",
    "GSD36angirspu:2264": " taduktitatkathātṛptāḥ pitaro nityameva vai // Ang_1.1018 //",
    "GSD36angirspu:2265": " āśīrbhirenaṃ satataṃ vardhayantyapi tāritāḥ /",
    "GSD36angirspu:2266": " kathātṛptiḥ",
    "GSD36angirspu:2267": " bhavanti kathayā svarge pitṛloke ca te 'niśam // Ang_1.1019 //",
    "GSD36angirspu:2268": " kathayā tṛptireteṣāṃ smṛtyoktyā vacanādapi /",
    "GSD36angirspu:2269": " tadīyakṛtyasaṃbhāṣāpriyavastupracāraṇaiḥ // Ang_1.1020 //",
    "GSD36angirspu:2270": " vidyamānāgnirapi tridinātpūrvaṃ punaḥ",
    "GSD36angirspu:2271": " yatnāddinatrayātpūrvaṃ vidyamānāgnirapyalam /",
    "GSD36angirspu:2272": " punaḥsaṃdhānavidhinā śrāddhāyāgniṃ susaṃskriyāt // Ang_1.1021 //",
    "GSD36angirspu:2273": " śrāddhadine varjyam",
    "GSD36angirspu:2274": " aupāsanaṃ vinā homam anyaṃ homaṃ tu taddine /",
    "GSD36angirspu:2275": " na kuryādeva vidhinā yadi kuryāttu tatpatet // Ang_1.1022 // [117]",
    "GSD36angirspu:2276": " śrāddhadine dānajapādi na kartavyam",
    "GSD36angirspu:2277": " dānādhyayanadevārcājapahomavratādikān /",
    "GSD36angirspu:2278": " na kuryācchrāddhadivase prāgviprāṇāṃ visarjanāt // Ang_1.1023 //",
    "GSD36angirspu:2279": " na dadyādyācamānebhyaḥ phalapuṣpajalākṣatān /",
    "GSD36angirspu:2280": " taṇḍulān dadhitakrājyaśākapātratṛṇasthalam // Ang_1.1024 //",
    "GSD36angirspu:2281": " kāṣṭhamūlakandabhāṇḍavidyāpustakabhūṣaṇam /",
    "GSD36angirspu:2282": " ṛṇamevaṃ dhanaṃ dhānyaṃ celaṃ vā 'nugrahādikam // Ang_1.1025 //",
    "GSD36angirspu:2283": " kalyāṇavārtākopādicāṭupāruṣyabhāṣaṇam /",
    "GSD36angirspu:2284": " bālanigrahatadgrāhatatsallāpādi varjayet // Ang_1.1026 //",
    "GSD36angirspu:2285": " uccaiḥ saṃbhāṣaṇaṃ hastatāḍanaṃ hasanaṃ vṛthā /",
    "GSD36angirspu:2286": " durālāpaṃ duṣṭalokabhāṣaṇaṃ duṣṭaśikṣaṇam // Ang_1.1027 //",
    "GSD36angirspu:2287": " naitāni kuryādyatnena pratyabde tu viśeṣataḥ /",
    "GSD36angirspu:2288": " mṛtāhe darśe",
    "GSD36angirspu:2289": " darśādiṣu mṛtāhaścen mṛtāhaṃ pūrvamācaret // Ang_1.1028 //",
    "GSD36angirspu:2290": " paścāddarśaṃ prakurvīta pitrorevāyamucyate /",
    "GSD36angirspu:2291": " mṛtāhe mātāmahādiśrāddhasaṃbhave",
    "GSD36angirspu:2292": " mātāmahasya tatpatnyā sāpatnīmātureva ca // Ang_1.1029 //",
    "GSD36angirspu:2293": " pituḥ śrāddhasamatvena procuḥ kila maharṣayaḥ /",
    "GSD36angirspu:2294": " darśe samāgataṃ manvādikaṃ śrāddhaṃ samācaret // Ang_1.1030 //",
    "GSD36angirspu:2295": " darśasiddhistāvatā syād daivataikyena kevalam /",
    "GSD36angirspu:2296": " sapiṇḍakamapiṇḍaṃ vā daivataikye pṛthaṅ na tu // Ang_1.1031 //",
    "GSD36angirspu:2297": " kāryaṃ bhavati tacchrāddhaṃ bhinnadaivatake punaḥ / [118]",
    "GSD36angirspu:2298": " nityanaimittike prāpte",
    "GSD36angirspu:2299": " pūrvaṃ naimittikaṃ kāryaṃ pratyabde yadi tattadā // Ang_1.1032 //",
    "GSD36angirspu:2300": " pratyabdamāgataṃ pratyāsattiyogavaśāccaret /",
    "GSD36angirspu:2301": " pituḥ śrāddhaṃ prathamato mātuḥ śrāddhaṃ tataḥ param // Ang_1.1033 //",
    "GSD36angirspu:2302": " paścānmātāmahasyāpi tatpatnyāśca tataḥ param /",
    "GSD36angirspu:2303": " paścātsapatnīmātuḥ syāt paścātpatnyā prakīrtitam // Ang_1.1034 //",
    "GSD36angirspu:2304": " sutabhrātṛpitṛvyāṇāṃ mātulādikramātsmṛtam /",
    "GSD36angirspu:2305": " darśe bahuśrāddhasaṃbhave",
    "GSD36angirspu:2306": " pitrādibhinnaśrāddhānāṃ kāruṇyānāṃ yadā punaḥ // Ang_1.1035 //",
    "GSD36angirspu:2307": " darśādiṣvāgatānāṃ cen mṛtāhānāṃ tadā param /",
    "GSD36angirspu:2308": " darśādikaṃ samāpyaiva kāruṇyaśrāddhamācaret // Ang_1.1036 //",
    "GSD36angirspu:2309": " kecitpatnyāḥ pitṛvyasya tatpatnyāśca samāgamam /",
    "GSD36angirspu:2310": " darśādiṣu mṛtāhaṃ vai pūrvaṃ kṛtvā tataḥ param // Ang_1.1037 //",
    "GSD36angirspu:2311": " darśādikamanuṣṭheyam iti procuśca tatkṛtau /",
    "GSD36angirspu:2312": " tasmādyathāruciparam ātmatṛptiḥ praśasyate // Ang_1.1038 //",
    "GSD36angirspu:2313": " vastuto 'tra punarvacmi pitṛvyo yadi kevalam /",
    "GSD36angirspu:2314": " etasya paramo mukhyas tatpatnī vāpi patnyapi // Ang_1.1039 //",
    "GSD36angirspu:2315": " mātṛtvakāryakāraṇe mahatī sumahatyapi /",
    "GSD36angirspu:2316": " tadā cettanmṛtāhaṃ tu pūrvaṃ kṛtvā tataḥ punaḥ // Ang_1.1040 // [119]",
    "GSD36angirspu:2317": " darśādikaṃ prakurvīta na cette kevalā yadi /",
    "GSD36angirspu:2318": " nāmamātreṇa kathitās tadā darśādikaṃ purā // Ang_1.1041 //",
    "GSD36angirspu:2319": " kṛtvaiva paścāttacchrāddhaṃ kāruṇyānāmiti sthitiḥ /",
    "GSD36angirspu:2320": " sarvatraivaṃ prakathitaṃ svāminaḥ sakhyureva vā // Ang_1.1042 //",
    "GSD36angirspu:2321": " purohitācāryayośca pratyāsattiprabhedataḥ /",
    "GSD36angirspu:2322": " śrāddhasya karaṇaṃ proktaṃ punarapyupakāriṇaḥ // Ang_1.1043 //",
    "GSD36angirspu:2323": " teṣāṃ teṣāṃ kriyābhedāc chrāddhānuṣṭhānamucyate /",
    "GSD36angirspu:2324": " sarvatraivātmatuṣṭiḥ syād viduṣaḥ paramottamā // Ang_1.1044 //",
    "GSD36angirspu:2325": " keṣāṃcitkalpaprakāraḥ",
    "GSD36angirspu:2326": " punarviśeṣaḥ ko 'pyasti pravakṣyāmyatra taṃ punaḥ /",
    "GSD36angirspu:2327": " yatastāto yato vṛttir yato jīvo yataḥ prasūḥ // Ang_1.1045 //",
    "GSD36angirspu:2328": " sa svīkṛtaḥ śrāddhatithir bhraṣṭatyaktapitāpi vā /",
    "GSD36angirspu:2329": " darśādiśrāddhaparato mṛtāhaśrāddhamācaret // Ang_1.1046 //",
    "GSD36angirspu:2330": " pitrātyantaikakalahe dhāvanāvasare sute /",
    "GSD36angirspu:2331": " jāte naṣṭe ca pitari tathā mātari tatparam // Ang_1.1047 //",
    "GSD36angirspu:2332": " alpakālamṛtāyāṃ tu tattadgrāmasthitairapi /",
    "GSD36angirspu:2333": " tadā tadā pālito yo daivājjīvanpravardhitaḥ // Ang_1.1048 //",
    "GSD36angirspu:2334": " dṛṣṭamātrairbālya eva viprabudhyaiva taistarām /",
    "GSD36angirspu:2335": " saṃskṛtaścādhyāpitaśca jñātājñātaikagotrakaḥ // Ang_1.1049 //",
    "GSD36angirspu:2336": " ajñātagrāmatātādir jñātajātirjanoktitaḥ / [120]",
    "GSD36angirspu:2337": " tato vidvān mahātmā yo yatastāta iti smṛtaḥ // Ang_1.1050 //",
    "GSD36angirspu:2338": " evameva tathānyo 'pi tathāvasthāprabhedataḥ /",
    "GSD36angirspu:2339": " yatotpattistu kathitā ajñātagrāmasaṃbhavaḥ // Ang_1.1051 //",
    "GSD36angirspu:2340": " svajīvanaprakāraṃ yo bālye dvādaśavārṣikāt /",
    "GSD36angirspu:2341": " na vetti naṣṭajanako yatotpattistu kathyate // Ang_1.1052 //",
    "GSD36angirspu:2342": " mātaraṃ yo na jānāti svakīyajanaśūnyataḥ /",
    "GSD36angirspu:2343": " tathā pitrādikān sarvān procyate 'sau yataḥ prasūḥ // Ang_1.1053 //",
    "GSD36angirspu:2344": " ta ete kila sarvepi vipatkālasamudbhavāḥ /",
    "GSD36angirspu:2345": " naṣṭapitrādikajanā daivātsaṃprāptajīvanāḥ // Ang_1.1054 //",
    "GSD36angirspu:2346": " yaiśca kaiściddṛṣṭamātrair viprabudhyaikapālitaiḥ /",
    "GSD36angirspu:2347": " avasthābhedataḥ sarve tattannāmāṅkitāḥ smṛtāḥ // Ang_1.1055 //",
    "GSD36angirspu:2348": " catvāraḥ kathitāḥ sadbhir atiduḥkhaikajīvitam /",
    "GSD36angirspu:2349": " atibālye tato bhūyo yauvane prāptasaṃpadaḥ // Ang_1.1056 //",
    "GSD36angirspu:2350": " daivayogena vidvāṃsaḥ karmaṭhāścāpi vā bhavan /",
    "GSD36angirspu:2351": " piturmṛtatithiṃ yo vā jñātvā bālyena kevalam // Ang_1.1057 //",
    "GSD36angirspu:2352": " svayameva śrāddhahetor mārgaśīrṣe hyamādikam /",
    "GSD36angirspu:2353": " śāstradṛṣṭyā samālocya sadbhirukto 'thavā gṛṇan // Ang_1.1058 //",
    "GSD36angirspu:2354": " svasvīkṛtaśrāddhatithir ucyate brahmavādibhiḥ /",
    "GSD36angirspu:2355": " bhraṣṭakriyā",
    "GSD36angirspu:2356": " madyapānādinā bhraṣṭaḥ pitā yasya babhūva vai // Ang_1.1059 //",
    "GSD36angirspu:2357": " mṛtestasya paraṃ proṣya caturviṃśativārṣikam / [121]",
    "GSD36angirspu:2358": " bhraṣṭakriyā prakartavyā putreṇa vidinātmanā // Ang_1.1060 //",
    "GSD36angirspu:2359": " tasya śrāddhaṃ tataḥ kāryaṃ tādṛśasya durātmanaḥ /",
    "GSD36angirspu:2360": " tādṛkpitṛkriyākartā sa u bhraṣṭapitā smṛtaḥ // Ang_1.1061 //",
    "GSD36angirspu:2361": " pitustu bhraṃśamātreṇa nāyaṃ bhraṣṭapitā bhavet /",
    "GSD36angirspu:2362": " tādṛkkarmaikakaraṇasamayādatha tādṛśaḥ // Ang_1.1062 //",
    "GSD36angirspu:2363": " sarvathā patitasya pañcaviṃśadvarṣātparaṃ kriyārambhaḥ",
    "GSD36angirspu:2364": " bhavatyapi tathā tyaktapitā cāpi prakathyate /",
    "GSD36angirspu:2365": " svayaṃ caṇḍālatāṃ budhyā prāpto yo svajanairapi // Ang_1.1063 //",
    "GSD36angirspu:2366": " bahiṣkṛtaśca saṃtyaktas tādṛśaṃ pitaraṃ mṛtam /",
    "GSD36angirspu:2367": " pañcaviṃśativarṣebhyaḥ paraṃ putraḥ sa śāstrataḥ // Ang_1.1064 //",
    "GSD36angirspu:2368": " ṣaḍabdaṃ ṣaḍguṇatvena varṣayitvātikṛcchrakaiḥ /",
    "GSD36angirspu:2369": " mahākṛcchraistaptakṛcchraiḥ parākātiśatairapi // Ang_1.1065 //",
    "GSD36angirspu:2370": " cāpāgrasnānaśanakair mantrakumbhasahasrakaiḥ /",
    "GSD36angirspu:2371": " gosahasrairvidhānena saṃskuryāttasya kevalam // Ang_1.1066 //",
    "GSD36angirspu:2372": " pratisaṃvatsaraṃ paścāt tādṛkcchrāddhakarastu yaḥ /",
    "GSD36angirspu:2373": " sa u tyaktapitā jñeyas ta ete tanayāḥ sadā // Ang_1.1067 //",
    "GSD36angirspu:2374": " evaṃjātīyakā ye syus te sarve dharmatatparāḥ /",
    "GSD36angirspu:2375": " darśādiśrāddhaparato mṛtāhaśrādvamācaret // Ang_1.1068 //",
    "GSD36angirspu:2376": " teṣāṃ śrāddhaikakaraṇam eteṣāṃ svasya kevalam /",
    "GSD36angirspu:2377": " pratyavāyaikaśūnyāya na ceddoṣo mahān bhavet // Ang_1.1069 //",
    "GSD36angirspu:2378": " tatsaṃbhūtamahādoṣaparihārāya vā na cet / [122]",
    "GSD36angirspu:2379": " prāptaye karmaṭhatvasya na cedasya tu kevalam // Ang_1.1070 //",
    "GSD36angirspu:2380": " śrāddhatyāgāt pratyavāyo bhavettasmāttathā '; 'caret /",
    "GSD36angirspu:2381": " nityaṃ teṣāṃ mṛtāheṣu dānadharmādikaṃ caret // Ang_1.1071 //",
    "GSD36angirspu:2382": " viprāṇāṃ bhojanātpūrvaṃ niyamo 'yamudāhṛtaḥ /",
    "GSD36angirspu:2383": " durātmanāṃ viśeṣeṇa pūrvavaddoṣaśāntaye // Ang_1.1072 //",
    "GSD36angirspu:2384": " śrāddhamukteḥ paraṃ teṣāṃ na kuryādbhūribhojanam /",
    "GSD36angirspu:2385": " śrāddhāṅgatarpaṇaṃ pare 'hani",
    "GSD36angirspu:2386": " paredyurvā prayatnena śrāddhāṅgatilatarpaṇam // Ang_1.1073 //",
    "GSD36angirspu:2387": " sadya eva prakartavyaṃ pūrvaṃ paścāttu vā tathā /",
    "GSD36angirspu:2388": " abhiśravaṇamevaṃ syād ekenaiva hi kāritam // Ang_1.1074 //",
    "GSD36angirspu:2389": " nānnasūktaṃ tyāgakāle prācīnāvītikaṃ na tu /",
    "GSD36angirspu:2390": " agnaukaraṇahome 'piṃ taccāvaśyakamucyate // Ang_1.1075 //",
    "GSD36angirspu:2391": " uddeśatyāgakāle savyam",
    "GSD36angirspu:2392": " uddeśatyāgakāle ca savyameva bhaveddhi vai /",
    "GSD36angirspu:2393": " madhuvātādyante na",
    "GSD36angirspu:2394": " madhuvātādikaṃ mukter ante naiva vadedapi // Ang_1.1076 //",
    "GSD36angirspu:2395": " vikiraṃ na kuryāt",
    "GSD36angirspu:2396": " vikiraṃ naiva kurvīta nityakarmāṇi yāni vā /",
    "GSD36angirspu:2397": " tāni sarvāṇi sarvatra dhṛtvā puṇḍraṃ vidhānataḥ // Ang_1.1077 // [123]",
    "GSD36angirspu:2398": " niveditānnataḥ pañcayajñānte 'tithipūjanāt /",
    "GSD36angirspu:2399": " pūrvaṃ teṣāṃ prakartavyaṃ pratyabdādikakarma vai // Ang_1.1078 //",
    "GSD36angirspu:2400": " teṣāṃ śrāddhe tyāgamātrāt kṛte sarvaṃ kṛtaṃ bhavet /",
    "GSD36angirspu:2401": " vamane",
    "GSD36angirspu:2402": " api prāpte 'pi vamane pitṛsthānasya vā kimu // Ang_1.1079 //",
    "GSD36angirspu:2403": " na punaḥ karaṇaṃ kuryāc chrāddhaśeṣaṃ samāpayet /",
    "GSD36angirspu:2404": " pādaprakṣālane teṣāṃ maṇḍalānarcanaṃ bhavet // Ang_1.1080 //",
    "GSD36angirspu:2405": " pādaprakṣālanārthāya pradeyamudakaṃ param /",
    "GSD36angirspu:2406": " ta ete nikhilā dharmā mṛtāhe kevalaṃ smṛtāḥ // Ang_1.1081 //",
    "GSD36angirspu:2407": " na darśādiṣu vijñeyās tatra dharmā yathoktitaḥ /",
    "GSD36angirspu:2408": " prakartavyā viśeṣeṇa vikāro 'tyantakutsitaḥ // Ang_1.1082 //",
    "GSD36angirspu:2409": " mṛtāha eva kathito nānyato yatra kutracit /",
    "GSD36angirspu:2410": " śrāddhānte vā paredyurvā śakto yaḥ pitṛkarmaṇi // Ang_1.1083 //",
    "GSD36angirspu:2411": " na kuryānmohatastūṣṇīṃ viprāṇāṃ bhūribhojanam /",
    "GSD36angirspu:2412": " ardhatṛptā hi pitaro bhaveyurnātra saṃśayaḥ // Ang_1.1084 //",
    "GSD36angirspu:2413": " karturbhojanābhāve",
    "GSD36angirspu:2414": " śrāddhaṃ kṛtvā tu yo mūḍho na bhuṅkte pitṛsevitam /",
    "GSD36angirspu:2415": " iṣṭaiḥ putrairbandhubhiśca brāhmaṇairbahmavādibhiḥ // Ang_1.1085 //",
    "GSD36angirspu:2416": " ācāyairgurubhiḥ sadbhirāgatābhyāgatairapi",
    "GSD36angirspu:2417": " pitaro naiva tṛptāḥ syur bhuñjīyāttena tṛptitaḥ // Ang_1.1086 //",
    "GSD36angirspu:2418": " tadvaṃśyānāmarbhakāṇāṃ viprabhukteranantaram /",
    "GSD36angirspu:2419": " tatkāṃkṣitāni vastūni bhakṣyādīni phalānyapi // Ang_1.1087 // [124]",
    "GSD36angirspu:2420": " svacchandanaḥ pradeyāni tāvanmātreṇa te param /",
    "GSD36angirspu:2421": " atituṣṭā mahātuṣṭāḥ parituṣṭāḥ praharṣitāḥ // Ang_1.1088 //",
    "GSD36angirspu:2422": " pūjitāśca bhaviṣyanti tasmādbālamanoratham /",
    "GSD36angirspu:2423": " pūrayetpitṛtṛptyarthaṃ taddineṣu viśeṣataḥ // Ang_1.1089 //",
    "GSD36angirspu:2424": " tṛptāḥ stheti tathā prokte trivāraṃ pitṛsūnunā /",
    "GSD36angirspu:2425": " bhāvayanti tadā taṃ vai cetasā tu vayaṃ tathā // Ang_1.1090 //",
    "GSD36angirspu:2426": " tṛptā jātāstathā tvaṃ ca tṛpto yadi tadā vayam /",
    "GSD36angirspu:2427": " tṛptā bhūma na cenno 'dya kā tṛptiriti vai tarām // Ang_1.1091 //",
    "GSD36angirspu:2428": " dūyamānana manasā tiṣṭhanti kila tena vai /",
    "GSD36angirspu:2429": " samyagbhuñjīta vai pūrvaṃ yathā kurvan bhujikriyām // Ang_1.1092 //",
    "GSD36angirspu:2430": " atṛptā eva no te syur iṣṭaiḥ putraiśca bandhubhiḥ /",
    "GSD36angirspu:2431": " viprālaṃkaraṇe jāte gṛhālaṃkaraṇaṃ bhavet // Ang_1.1093 //",
    "GSD36angirspu:2432": " patnyādīnāmalaṃkāraḥ śiṣṭabrāhmaṇabhojanam /",
    "GSD36angirspu:2433": " anveva bhojanaṃ taṣāṃ taddine kriyate tu yat // Ang_1.1094 //",
    "GSD36angirspu:2434": " tatsarvaṃ prītaye teṣāṃ bhavedevaṃ na cānyathā /",
    "GSD36angirspu:2435": " yadvā tadvā prakartavyaṃ tattatsarvaṃ prayatnataḥ // Ang_1.1095 //",
    "GSD36angirspu:2436": " anantaraṃ viprabhukteḥ pitrudvāmanataḥ param /",
    "GSD36angirspu:2437": " tatpūrvaṃ lavamātraṃ vā vastu kiñcidapi svayam // Ang_1.1096 //",
    "GSD36angirspu:2438": " na dadyācchrāddhakṛdvācā dāsyāmīti vadenna vā /",
    "GSD36angirspu:2439": " tiladroṇavrayaḥ",
    "GSD36angirspu:2440": " tiladroṇavrayaṃ kuryāt taddine samupasthite // Ang_1.1097 // [125]",
    "GSD36angirspu:2441": " bhakṣyāstilamayāḥ kāryās tilakalkaṃ viśeṣataḥ /",
    "GSD36angirspu:2442": " tilacūrṇaṃ tailapiṣṭaṃ tilabharjanamapyuta // Ang_1.1098 //",
    "GSD36angirspu:2443": " tilārcanaṃ tilamukhaṃ rakṣohananamācaret /",
    "GSD36angirspu:2444": " tilairvikiraṇaṃ kuryād dravyalopeṣu kṛtsnaśaḥ // Ang_1.1099 //",
    "GSD36angirspu:2445": " samīcīnaṃ tilaiḥ kuryāt tilāḥ syuḥ somadevatāḥ /",
    "GSD36angirspu:2446": " somaḥ pitḥṇāmādhāraḥ somāyaiva tu hūyate // Ang_1.1100 //",
    "GSD36angirspu:2447": " so 'yaṃ hi pitṛbhiḥ prītas taddattaṃ kavyamuttamam /",
    "GSD36angirspu:2448": " somatṛptyaikajanakaṃ tasmātsomahutaṃ haviḥ // Ang_1.1101 //",
    "GSD36angirspu:2449": " tatkalāvṛddhijanakaṃ sā kalā pīyate hi taiḥ /",
    "GSD36angirspu:2450": " vasvādibhiḥ pitṛbhistu tadeva tattilaiḥ sadā // Ang_1.1102 //",
    "GSD36angirspu:2451": " sarvaśrāddheṣu pitaraḥ pūjanīyā viśeṣataḥ /",
    "GSD36angirspu:2452": " darśaśrāddhaṃ tarpaṇasvarūpeṇa",
    "GSD36angirspu:2453": " sarvābhāve viśeṣeṇa tilairjalavimiśritaiḥ // Ang_1.1103 //",
    "GSD36angirspu:2454": " darśādikāni śrāddhāni kāryāṇyeva samantrataḥ /",
    "GSD36angirspu:2455": " svadhā namastarpayāmi pitaraṃ ca pitāmaham // Ang_1.1104 //",
    "GSD36angirspu:2456": " prapitāmahamevaṃ ca vasvādikamayāṃstathā /",
    "GSD36angirspu:2457": " nāmagotraikasaṃyuktān śrāddhaṃ kṛtvāpi tatparam // Ang_1.1105 //",
    "GSD36angirspu:2458": " tadaṅgatarpaṇaṃ kāryaṃ mṛtasyādau tilodakam /",
    "GSD36angirspu:2459": " samārabhya kriyāḥ kāryās tasmātsantastilodakam // Ang_1.1106 //",
    "GSD36angirspu:2460": " prayamaśrāddhamevocuḥ śrāddhapratividhitvataḥ /",
    "GSD36angirspu:2461": " tadevocuśca nikhilā durbalānāṃ hitecchavaḥ // Ang_1.1107 // [126]",
    "GSD36angirspu:2462": " samālokyaiva śāstrāṇi śrutimūlāni te purā /",
    "GSD36angirspu:2463": " manvādayo mahātmānas tilā syustādṛśāḥ kila // Ang_1.1108 //",
    "GSD36angirspu:2464": " satilairvidyate śrāddhaṃ vinā sarvatra kevalam /",
    "GSD36angirspu:2465": " mukhyadravyaistilairadbhiḥ paitṛkaṃ nikhilaṃ bhavet // Ang_1.1109 //",
    "GSD36angirspu:2466": " sarveṣāṃ karmaṇāmādyā āpa eva viśeṣataḥ /",
    "GSD36angirspu:2467": " paramāḥ kāraṇānīha tasmādbrāhmaṇapuṃgavāḥ // Ang_1.1110 //",
    "GSD36angirspu:2468": " apa eva samāśritya varṣante toyadā mahat /",
    "GSD36angirspu:2469": " jalaṃ tatraiva vartante tadeva paramaṃ sthalam // Ang_1.1111 //",
    "GSD36angirspu:2470": " prabhūtaidhodakagrāmaḥ sarvadeśottamottamaḥ /",
    "GSD36angirspu:2471": " nadītīraṃ viśeṣeṇa tacchatādhikamucyate // Ang_1.1112 //",
    "GSD36angirspu:2472": " tatraiva sakalā dharmā anuṣṭheyā hi santatam /",
    "GSD36angirspu:2473": " nadī ca sajalā jñeyā na tacchūnyā kadācana // Ang_1.1113 //",
    "GSD36angirspu:2474": " iti āṅgirasam /",
    "GSD36angirspu:2475": " ityāṅgirasasmṛtau pūrvāṅgirasaṃ samāptam / [127]",
    "GSD36angirspu:2476": " uttarāṅgirasam",
    "GSD36angirspu:2477": " prathamo 'dhyāyaḥ",
    "GSD36angirspu:2478": " viśvarūpaṃ namaskṛtya devaṃ tribhuvaneśvaram /",
    "GSD36angirspu:2479": " dharmasya darśanārthāya aṅgirā idamabravīt // Ang_2,1.1 //",
    "GSD36angirspu:2480": " atha trayāṇāṃ vakṣyāmi pramāṇaṃ vidhimāditaḥ /",
    "GSD36angirspu:2481": " dharmasya parṣadaścaiva prāyaścittakramasya ca // Ang_2,1.2 //",
    "GSD36angirspu:2482": " prāyaścittaṃ catuṣpādaṃ vihitaṃ dharmakartṛbhiḥ /",
    "GSD36angirspu:2483": " pariṣaddaśadhā proktā trividhā vā samāsataḥ // Ang_2,1.3 //",
    "GSD36angirspu:2484": " pramāṇābhihitaṃ yattu sarvamaṅgirasā tadā /",
    "GSD36angirspu:2485": " aprameyapramāṇasya duḥkhenādhigamo bhavet // Ang_2,1.4 //",
    "GSD36angirspu:2486": " tasmādaṅgirasā puṇyaṃ dharmaśāstramidaṃ kṛtam / [128]",
    "GSD36angirspu:2487": " upasthānavranādeśacaryāśuddhiprakāśanam // Ang_2,1.5 //",
    "GSD36angirspu:2488": " sa dharmastu kṛto jñeyaḥ svādhiṣṭhānaka eva vai /",
    "GSD36angirspu:2489": " caturbhiḥ sādhanaiścaiva dharmaḥ proktaḥ sanātanaḥ // Ang_2,1.6 //",
    "GSD36angirspu:2490": " kṛtvā pūrvamudāhārya yathoktaṃ dharmakartṛbhiḥ /",
    "GSD36angirspu:2491": " paścātkāryānusāreṇa śaktyā kuryuranugraham // Ang_2,1.7 //",
    "GSD36angirspu:2492": " yatpūrvamṛṣibhiḥ proktaṃ dharmaśāstramanuttamam /",
    "GSD36angirspu:2493": " tatpramāṇaṃ tu sarveṣāṃ lokadharmānuvarṇanam // Ang_2,1.8 //",
    "GSD36angirspu:2494": " na hi teṣāmatikramya vacanāni mahātmanām /",
    "GSD36angirspu:2495": " prajñānairapi vidvadbhiḥ śakyamanyatprabhāṣitum // Ang_2,1.9 //",
    "GSD36angirspu:2496": " svābhiprāyakṛtaṃ karma vidhivijñānavarjitam /",
    "GSD36angirspu:2497": " krīḍākarmeva bālānāṃ tatsarvaṃ syānnirarthakam // Ang_2,1.10 //",
    "GSD36angirspu:2498": " ityaṅgirasadharmaśāstre upoddhāto nāma prathamo 'dhyāyaḥ [129]",
    "GSD36angirspu:2499": " dvitīyo 'dhyāyaḥ",
    "GSD36angirspu:2500": " ata ūrdhvaṃ pravakṣyāmi copasthānasya lakṣaṇam /",
    "GSD36angirspu:2501": " upasthito hi nyāyena vratādeśanamarhati // Ang_2,2.1 //",
    "GSD36angirspu:2502": " sadyo niḥsaṃśayaḥ pāpo na bhuñjītānupasthitaḥ /",
    "GSD36angirspu:2503": " bhuñjāno vardhayet pāpaṃ pariṣadyatra vartate // Ang_2,2.2 //",
    "GSD36angirspu:2504": " saṃśaye na tu bhoktavyaṃ yāvatkāryaviniścayaḥ /",
    "GSD36angirspu:2505": " pramāṇenaiva kartavyaṃ yāvadāśāsanaṃ tathā // Ang_2,2.3 //",
    "GSD36angirspu:2506": " kṛtvā pāpaṃ na gūheta gūhyamānaṃ tu vardhate /",
    "GSD36angirspu:2507": " svalpaṃ vātha prabhūtaṃ vā dharmavidbhyo nivedayet // Ang_2,2.4 //",
    "GSD36angirspu:2508": " te hi pāpakṛtāṃ vaidyā boddhāraścaiva pāpmanām /",
    "GSD36angirspu:2509": " duḥkhasyaiva yathā vaidyāḥ siddhimanto rujāyatām // Ang_2,2.5 //",
    "GSD36angirspu:2510": " prāyaścitte samutpanne śrīmān satyaparāyaṇaḥ /",
    "GSD36angirspu:2511": " mṛdurārjavasaṃpannaḥ śuddhiṃ yāyāddvijaḥ sadā // Ang_2,2.6 // [130]",
    "GSD36angirspu:2512": " sacelaṃ vāgyataḥ snātvā klinnavāsāḥ samāhitaḥ /",
    "GSD36angirspu:2513": " kṣatriyo vātha vaiśyo vā tataḥ pariṣadaṃ vrajet // Ang_2,2.7 //",
    "GSD36angirspu:2514": " upasthānaṃ tataḥ śīghram artimān dharaṇīṃ vrajan /",
    "GSD36angirspu:2515": " gātraiśca śirasā caiva na ca kiṃcidudāharet // Ang_2,2.8 //",
    "GSD36angirspu:2516": " tataste praṇipātena dṛṣṭvā taṃ samupasthitam /",
    "GSD36angirspu:2517": " viprāḥ pṛcchanti yatkāryam upaveśyāsane śubhe // Ang_2,2.9 //",
    "GSD36angirspu:2518": " kiṃ te kāryaṃ kimarthaṃ vā kiṃ vā mṛgayase dvija /",
    "GSD36angirspu:2519": " parṣadi brūhi tatsarvaṃ yatkāryaṃ hitamātmanaḥ // Ang_2,2.10 //",
    "GSD36angirspu:2520": " ityāṅgirasadharmaśāstre pariṣadupasthānaṃ nāma dvitīyo 'dhyāyaḥ",
    "GSD36angirspu:2521": " tṛtīyo 'dhyāyaḥ",
    "GSD36angirspu:2522": " satyena dyotate rājā satyena dyotate raviḥ /",
    "GSD36angirspu:2523": " satyena dyotate vahniḥ satye sarvaṃ pratiṣṭhitam // Ang_2,3.1 //",
    "GSD36angirspu:2524": " bhūrbhuvaḥsvastrayolokās te 'pi satye pratiṣṭhitāḥ /",
    "GSD36angirspu:2525": " asmākaṃ caiva sarveṣāṃ satyameva parā gatiḥ // Ang_2,3.2 // [131]",
    "GSD36angirspu:2526": " yadi cedvakṣyate satyaṃ niyataṃ prāpyate sukham /",
    "GSD36angirspu:2527": " yadgṛhīto hyasatyena na ca śudhyeta karhicit // Ang_2,3.3 //",
    "GSD36angirspu:2528": " satyenaiva viśudhyanti śuddhikāmāśca mānavāḥ /",
    "GSD36angirspu:2529": " tasmātprabrūhi yatsatyam ādimadhyāvasānakam // Ang_2,3.4 //",
    "GSD36angirspu:2530": " evaṃ taiḥ samanujñātaḥ satyaṃ brūyādaśeṣataḥ /",
    "GSD36angirspu:2531": " tasminnivedite kārye 'pasāryo yastu kāryavān // Ang_2,3.5 //",
    "GSD36angirspu:2532": " tasminnutsārite pāpe yathāvaddharmapāṭhakāḥ /",
    "GSD36angirspu:2533": " te tathā tatra kalpeyur vimṛśantaḥ parasparam // Ang_2,3.6 //",
    "GSD36angirspu:2534": " āptadharmeṣu yatproktaṃ yacca sānugrahaṃ bhavet /",
    "GSD36angirspu:2535": " pariṣat saṃpadaścaiva kāryāṇāṃ ca balābalam // Ang_2,3.7 //",
    "GSD36angirspu:2536": " prāpya deśaṃ ca kālaṃ ca yacca kāryāntaraṃ bhavet /",
    "GSD36angirspu:2537": " pariṣaccintya tatsarvaṃ prāyaścittaṃ vinirdiśet // Ang_2,3.8 //",
    "GSD36angirspu:2538": " sarveṣāṃ niścitaṃ yatsyād yacca prāṇānna pātayet /",
    "GSD36angirspu:2539": " āhūya śrāvayedeko yaḥ pariṣanniyojitaḥ // Ang_2,3.9 //",
    "GSD36angirspu:2540": " śṛṇuṣva bho idaṃ vipra yatta ādiśyate vratam / [132]",
    "GSD36angirspu:2541": " tattadyatnena kartavyam anyathā te vṛthā bhavet // Ang_2,3.10 //",
    "GSD36angirspu:2542": " yadā ca te bhaveccīrṇaṃ tadā śuddhiprakāśanam /",
    "GSD36angirspu:2543": " kāryaṃ sarvaprayatnena na śaktyā viprapūjitam // Ang_2,3.11 //",
    "GSD36angirspu:2544": " ityāṅgirasadharmaśāstre prāyaścittavidhānaṃ nāma tṛtīyo 'dhyāyaḥ",
    "GSD36angirspu:2545": " caturtho 'dhyāyaḥ",
    "GSD36angirspu:2546": " prāyo nāma tapaḥ proktaṃ cittaṃ niścaya ucyate /",
    "GSD36angirspu:2547": " taponiścayasaṃyogāt prāyaścittamiti smṛtam // Ang_2,4.1 //",
    "GSD36angirspu:2548": " prāyaścittasamaṃ cittaṃ cārayitvā pradīyate /",
    "GSD36angirspu:2549": " parṣadā kriyate yattat prāyaścittamiti smṛtam // Ang_2,4.2 //",
    "GSD36angirspu:2550": " catvāro vā trayo vāpi vedavedāgnihotriṇaḥ /",
    "GSD36angirspu:2551": " ye tu samyaksthitā viprāḥ kāryākāryaviniścitāḥ // Ang_2,4.3 //",
    "GSD36angirspu:2552": " prāyaścittapraṇetāraḥ saptaite parikīrtitāḥ / [133]",
    "GSD36angirspu:2553": " ekaviṃśatibhiścānyaiḥ pārṣadatvaṃ samāgataiḥ // Ang_2,4.4 //",
    "GSD36angirspu:2554": " sāvitrīmātrasāraistu cīrṇavedavratairdvijaiḥ /",
    "GSD36angirspu:2555": " yatīnāmātmavidyānāṃ dhyāyināmātmavedinām /",
    "GSD36angirspu:2556": " śirovrataiśca snātānām eko 'pi pariṣadbhavet // Ang_2,4.5 //",
    "GSD36angirspu:2557": " evaṃ pūrvaṃ mayāpyuktaṃ teṣāṃ ye ye pare pare /",
    "GSD36angirspu:2558": " svavṛtyā parituṣṭānāṃ pariṣattvamudāhṛtam // Ang_2,4.6 //",
    "GSD36angirspu:2559": " eṣāṃ laghuṣu kāryeṣu madhyameṣu ca madhyamā /",
    "GSD36angirspu:2560": " mahāpātakacintāsu śataśo bhūya eva vā // Ang_2,4.7 //",
    "GSD36angirspu:2561": " ata ūrdhvaṃ tu ye viprāḥ kevalaṃ nāmadhārakāḥ /",
    "GSD36angirspu:2562": " pariṣattvaṃ na teṣvasti sahasraguṇiteṣvapi // Ang_2,4.8 //",
    "GSD36angirspu:2563": " janmaśārīravidyābhir ācāreṇa śrutena ca /",
    "GSD36angirspu:2564": " dharmeṇa ca yathoktena brāhmaṇatvaṃ vidhīyate // Ang_2,4.9 // [134]",
    "GSD36angirspu:2565": " citrakarma yathānekair aṅgairunmīlyate śanaiḥ /",
    "GSD36angirspu:2566": " brāhmaṇyamapi tadvatsyāt saṃskārairmantrapūrvakaiḥ // Ang_2,4.10 //",
    "GSD36angirspu:2567": " ityāṅgirasadharmaśāstre pariṣallakṣaṇaṃ nāma caturtho 'dhyāyaḥ",
    "GSD36angirspu:2568": " pañcamo 'dhyāyaḥ",
    "GSD36angirspu:2569": " cāturvedyo vikalpī ce aṅgaviddharmapāṭhakaḥ /",
    "GSD36angirspu:2570": " trayaścāśramiṇo mukhyā parṣadeṣā daśāvarā // Ang_2,5.1 //",
    "GSD36angirspu:2571": " caturṇāmapi vedānāṃ pāragā ye dvijottamāḥ /",
    "GSD36angirspu:2572": " svaiḥ svairaṅgairvināpyete cāturvedyā iti smṛtāḥ // Ang_2,5.2 //",
    "GSD36angirspu:2573": " dharmamya parṣadaścaiva prāyaścittakramasya ca /",
    "GSD36angirspu:2574": " trayāṇāṃ yaḥ pramāṇajñaḥ sa vikalpī bhaveddvijaḥ // Ang_2,5.3 //",
    "GSD36angirspu:2575": " śabde chandasi kalpe ca śikṣāyāṃ caiva niścayaḥ /",
    "GSD36angirspu:2576": " jyotiṣāmayane caiva sanirukte 'ṅgavidbhavet // Ang_2,5.4 //",
    "GSD36angirspu:2577": " vedavidyāvratasnātaḥ kulaśīlasamanvitaḥ /",
    "GSD36angirspu:2578": " anekadharmaśāstrajñaḥ paṭhyate dharmapāṭhakaḥ // Ang_2,5.5 //",
    "GSD36angirspu:2579": " brahmacaryāśramādūrdhvam āśramādvṛddha ucyate /",
    "GSD36angirspu:2580": " eṣāmeva tu vṛddhānāṃ ya ete saṃprakīrtitāḥ // Ang_2,5.6 // [135]",
    "GSD36angirspu:2581": " pariṣadbrāhmaṇānāṃ ca rājñāṃ sā dviguṇā smṛtā /",
    "GSD36angirspu:2582": " vaiśyānāṃ triguṇā caiva parṣadvacca vrataṃ smṛtam // Ang_2,5.7 //",
    "GSD36angirspu:2583": " brāhmaṇo brāhmaṇānāṃ tu kṣatriyāṇāṃ tu pāṭhakaḥ /",
    "GSD36angirspu:2584": " vaiśyānāṃ caiva yo praṣṭā ta eva vratadāḥ smṛtāḥ // Ang_2,5.8 //",
    "GSD36angirspu:2585": " aguruḥ kṣatriyāṇāṃ tu vaiśyānāṃ cāpyayājakaḥ /",
    "GSD36angirspu:2586": " prāyaścittaṃ samādiśya taptakṛcchraṃ samācaret // Ang_2,5.9 //",
    "GSD36angirspu:2587": " evamuddiśya varṇeṣu kṣatriyādiṣu darśanam /",
    "GSD36angirspu:2588": " pravṛttānāṃ tu vakṣyāmi prāyaścittamanuttamam // Ang_2,5.10 //",
    "GSD36angirspu:2589": " śūdraḥ kālena śudhyeta gobrāhmaṇahite rataḥ /",
    "GSD36angirspu:2590": " dānairvāpyupavāsairvā dvijaśuśrūṣaṇe rataḥ // Ang_2,5.11 //",
    "GSD36angirspu:2591": " api vā mārgamālambya kṣatradharmeṣu tiṣṭhataḥ /",
    "GSD36angirspu:2592": " antarā brāhmaṇaṃ kṛtvā tato 'sya vratamādiśet // Ang_2,5.12 //",
    "GSD36angirspu:2593": " tasmācchūdraṃ samāsādya tathā dharmapathe sthitaḥ /",
    "GSD36angirspu:2594": " prāyaścittaṃ pradātavyaṃ dharmavedavivarjitam // Ang_2,5.13 // [136]",
    "GSD36angirspu:2595": " āpanno yena vā dharmo vrataṃ vā yena tuṣyati /",
    "GSD36angirspu:2596": " brāhmaṇānāṃ prasādena saṃtāryaḥ sarva eva hi // Ang_2,5.14 //",
    "GSD36angirspu:2597": " ityāṅgirasadharmaśāstre prāyaścittaniyantukathanaṃ nāma pañcamo 'dhyāyaḥ",
    "GSD36angirspu:2598": " ṣaṣṭho 'dhyāyaḥ",
    "GSD36angirspu:2599": " paṇe tu parṣapakalpasya kalpasya pariṣadbalam /",
    "GSD36angirspu:2600": " kāriṇaścāpyupasthānaṃ balaṃ samyaṅniveditam // Ang_2,6.1 //",
    "GSD36angirspu:2601": " akalpā pariṣadyatra kalpo vā pariṣadvinā /",
    "GSD36angirspu:2602": " kāryaṃ vāpyanyathoktaṃ vā śuddhistatrāsya durlabhā // Ang_2,6.2 //",
    "GSD36angirspu:2603": " pariṣatkalpato kāryā yathā sarve balīyasaḥ /",
    "GSD36angirspu:2604": " bhavanti na tathā pāpaṃ tasmin yoge 'vatīryate // Ang_2,6.3 //",
    "GSD36angirspu:2605": " evametatsamāsādya tadyogaṃ ca praṇaśyati /",
    "GSD36angirspu:2606": " mahatyāṃ cāmbhasi kṣiptaṃ yathālpalavaṇaṃ tathā // Ang_2,6.4 //",
    "GSD36angirspu:2607": " etadyogapradhānāya kāryāṇi pariśodhane /",
    "GSD36angirspu:2608": " taddravyaṃ karṇasaṃyogād vaktrāṇāmiva śodhane // Ang_2,6.5 //",
    "GSD36angirspu:2609": " yatpāpaṃ śāmyamānasya karturdharmeṇa śāstrataḥ /",
    "GSD36angirspu:2610": " tadvadvacchati kārtsnyena bhāgaśaḥ prabravīmi te // Ang_2,6.6 //",
    "GSD36angirspu:2611": " gururātmavatāṃ śāstā śāstā rājā durātmanām / [137]",
    "GSD36angirspu:2612": " antaḥpracchannapāpānāṃ śāstā vaivasvato yamaḥ // Ang_2,6.7 //",
    "GSD36angirspu:2613": " gurū rājā yamo vāpi śāstā dharmeṇa yujyate /",
    "GSD36angirspu:2614": " śāstā samucyate pāpād āhato bhayataḥ śubham // Ang_2,6.8 //",
    "GSD36angirspu:2615": " prāyaścitte yadā cīrṇe brāhmaṇe dagdhakilbiṣe /",
    "GSD36angirspu:2616": " dharmaṃ pṛcchāmi tattvena tatpāpaṃ kva nu tiṣṭhati // Ang_2,6.9 //",
    "GSD36angirspu:2617": " naiva gacchati kartāraṃ naiva gacchati pārṣadam /",
    "GSD36angirspu:2618": " mārutārkāṃśusaṃyogāj jalavatsaṃpraśīryate // Ang_2,6.10 //",
    "GSD36angirspu:2619": " teṣāṃ tretāgninā dagdhaṃ pāvakasya tu dhīmataḥ /",
    "GSD36angirspu:2620": " naśyate nātra saṃdehaḥ sūryadṛṣṭirhimaṃ yathā // Ang_2,6.11 //",
    "GSD36angirspu:2621": " prabrūyātpakṣato yacca bāhyaṃ yaccāpi parṣadaḥ /",
    "GSD36angirspu:2622": " gacchatastāvubhau mūḍhau narakaṃ tena karmaṇā // Ang_2,6.12 //",
    "GSD36angirspu:2623": " ajānan yastu vibrūyāj jānanvāpyanyathā vadet /",
    "GSD36angirspu:2624": " ubhayorhi tayordoṣaḥ pakṣayorubhayorapi // Ang_2,6.13 //",
    "GSD36angirspu:2625": " ajānānāṃ ca dātḥṇām adatḥṇāṃ ca jānatām /",
    "GSD36angirspu:2626": " evaṃ bhavenmahādoṣas tasmājjñātvā vadetsadā // Ang_2,6.14 //",
    "GSD36angirspu:2627": " yattu dattamajānadbhiḥ prāyaścittaṃ samāgataiḥ / [138]",
    "GSD36angirspu:2628": " tatpāpaṃ śatadhā bhūtvā dātḥnevopatiṣṭhati // Ang_2,6.15 //",
    "GSD36angirspu:2629": " ye tu samyaksthitā viprā dharmavedāṅgapāragāḥ /",
    "GSD36angirspu:2630": " śaktāste tāraṇe teṣām ātmano 'nugrahasya ca // Ang_2,6.16 //",
    "GSD36angirspu:2631": " ityāṅgirasadharmaśāstre prāyaścittācārakathanaṃ nāma ṣaṣṭho 'dhyāyaḥ",
    "GSD36angirspu:2632": " saptamo 'dhyāyaḥ",
    "GSD36angirspu:2633": " ārtānāṃ mārgamāṇānāṃ prāyaścitāni ye dvijāḥ /",
    "GSD36angirspu:2634": " jānanto na prayacchanti te ca yānti samaṃ tu taiḥ // Ang_2,7.1 //",
    "GSD36angirspu:2635": " tasmādārtaṃ samāsādya brāhmaṇaṃ tu viśeṣataḥ /",
    "GSD36angirspu:2636": " jānadbhiḥ parṣadaḥ panthā na hātavyaḥ parāṅmukhaiḥ // Ang_2,7.2 //",
    "GSD36angirspu:2637": " prāyaścittaṃ vaktavyam",
    "GSD36angirspu:2638": " tasya kārye vratādeśaḥ pramāṇārthaṃ hi dātṛbhiḥ /",
    "GSD36angirspu:2639": " ajñānādupadeṣṭavyaḥ kramaśaḥ sarva eva vā // Ang_2,7.3 //",
    "GSD36angirspu:2640": " bhayādabhyuttaretkaścid bhayārtaṃ brāhmaṇaṃ kvacit /",
    "GSD36angirspu:2641": " evaṃ pāpātsamuddhṛtya tena tulyaphalo bhavet // Ang_2,7.4 //",
    "GSD36angirspu:2642": " anarthitairanāhutair apṛṣṭaiśca yathāvidhi / [139]",
    "GSD36angirspu:2643": " prāyaścittaṃ na dātavyaṃ jānadbhirapi ca dvijaiḥ // Ang_2,7.5 //",
    "GSD36angirspu:2644": " tasmājjanaiḥ pradātavyam anujñāpya ca parṣadam /",
    "GSD36angirspu:2645": " na cānyeṣu prajalpatsu caivaṃ dharmo na hīyate // Ang_2,7.6 //",
    "GSD36angirspu:2646": " pātakeṣu śataṃ parṣat sahasraṃ mahadādiṣu /",
    "GSD36angirspu:2647": " upapāpeṣu pañcāśat svalpaṃ svalpeṣu niścayaḥ // Ang_2,7.7 //",
    "GSD36angirspu:2648": " pañcamahāpātakinaḥ",
    "GSD36angirspu:2649": " brahmahā svarṇahārī ca surāpo gurutalpagaḥ /",
    "GSD36angirspu:2650": " etaiḥ saṃyujyate yo 'nyaḥ patitaiḥ saha pañcamaḥ // Ang_2,7.8 //",
    "GSD36angirspu:2651": " patitāḥ",
    "GSD36angirspu:2652": " nārīpuruṣahantā ca kanyādūṣī gavāṃ ca hā /",
    "GSD36angirspu:2653": " catvāraḥ patitā proktā yathā vai brahmahādayaḥ /",
    "GSD36angirspu:2654": " upapātakāstvasaṃkhyātās te ca goghnādayastathā // Ang_2,7.9 //",
    "GSD36angirspu:2655": " ityāṅgirasadharmaśāstre pāpaparigaṇanaṃ nāma saptamo 'dhyāyaḥ",
    "GSD36angirspu:2656": " aṣṭamo 'dhyāyaḥ",
    "GSD36angirspu:2657": " pratigrahe",
    "GSD36angirspu:2658": " āhitāgnistu yo vipraḥ pratigṛhṇāti śūdrataḥ / [140]",
    "GSD36angirspu:2659": " bhoktḥṇāṃ samatāṃ yāti tiryagyoniṃ ca gacchati // Ang_2,8.1 //",
    "GSD36angirspu:2660": " śūdrānnabhojane",
    "GSD36angirspu:2661": " yastu vedamadhīyāno bhuṅkte śūdrānnameva ca /",
    "GSD36angirspu:2662": " śūdre vedaphalaṃ yāti śūdratvaṃ ca sa gacchati // Ang_2,8.2 //",
    "GSD36angirspu:2663": " śūdraṃ praśasya svastivacane",
    "GSD36angirspu:2664": " ghrātvā pītvā nirīkṣyātha spṛṣṭvā ca pratigṛhya ca /",
    "GSD36angirspu:2665": " praśasya svasti cetyuktvā bhoktā eva na saṃśayaḥ // Ang_2,8.3 //",
    "GSD36angirspu:2666": " ete doṣā bhavantīha śūdrānnasya parigrahe /",
    "GSD36angirspu:2667": " anugrahaṃ tu vakṣyāmi manunā coditaṃ purā // Ang_2,8.4 //",
    "GSD36angirspu:2668": " āmaṃ vā yadi vā pakvaṃ śūdrānnamupasevate /",
    "GSD36angirspu:2669": " kilbiṣaṃ bhuñjate bhoktā yaśca vipraḥ purohitaḥ // Ang_2,8.5 //",
    "GSD36angirspu:2670": " pratigṛhyānyebhyo dātavyam",
    "GSD36angirspu:2671": " guruvahnyatithīnāṃ tu bhṛtyānāṃ tu viśeṣataḥ /",
    "GSD36angirspu:2672": " pratigṛhya pradātavyaṃ na bhuñjīta svayaṃ tataḥ // Ang_2,8.6 //",
    "GSD36angirspu:2673": " śūdrānnarasapuṣṭādhīyānasya",
    "GSD36angirspu:2674": " śūdrānnarasapuṣṭasya cādhīyānasya nityaśaḥ / [141]",
    "GSD36angirspu:2675": " japato juhvato vāpi gatirūrdhvaṃ na vidyate // Ang_2,8.7 //",
    "GSD36angirspu:2676": " ṣaṇmāsaṃ bhuktau",
    "GSD36angirspu:2677": " ṣaṇmāsānatha yo bhuṅkte śūdrasyānnaṃ nirantaram /",
    "GSD36angirspu:2678": " jīvanneva bhavecchūdro mṛtaḥ śvā cābhijāyate // Ang_2,8.8 //",
    "GSD36angirspu:2679": " akṛtvaiva nivṛttiṃ yaḥ śūdrānnānmriyate dvijaḥ /",
    "GSD36angirspu:2680": " āhitāgnirviśeṣeṇa sa śūdragatibhāgbhavet // Ang_2,8.9 //",
    "GSD36angirspu:2681": " pakvānnavarja viprebhyo godhānyaṃ kṣatriyādapi /",
    "GSD36angirspu:2682": " vaiśyāttu sarvadhānyāni śadrāddhānyaṃ na kiṃcana // Ang_2,8.10 //",
    "GSD36angirspu:2683": " anūdakaṃ tu tatsarvaṃ gandhamālyavivarjitam /",
    "GSD36angirspu:2684": " yathā varṇeṣu yaddattaṃ pratigṛhṇīta vai dvijaḥ // Ang_2,8.11 //",
    "GSD36angirspu:2685": " yatta kṣetragataṃ dhānyaṃ khale vā kaṇa eva vā /",
    "GSD36angirspu:2686": " sārvakālaṃ gṛhītavyaṃ śūdrādapyaṅgiro 'bravīt // Ang_2,8.12 //",
    "GSD36angirspu:2687": " satpātre samanujñātaṃ dugdhaṃ yacchucinā bhavet /",
    "GSD36angirspu:2688": " yathā caupadhikṛtyaṃ syād dadhnā vā payasāpi vā // Ang_2,8.13 //",
    "GSD36angirspu:2689": " pātrebhyo 'pi tathā grāhyaṃ śūdrebhyaḥ prākṛtādapi /",
    "GSD36angirspu:2690": " śūdraveśmani viprāṇāṃ kṣīraṃ vā yadi vā dadhi // Ang_2,8.14 //",
    "GSD36angirspu:2691": " nivṛttena na pātavyaṃ śūdrānnasadṛśaṃ hi tat / [142]",
    "GSD36angirspu:2692": " agnyagāre gavāṃ goṣṭhe nadīvipragṛheṣu ca // Ang_2,8.15 //",
    "GSD36angirspu:2693": " kūpasthāne tathāraṇye peyaṃ caiva payo dadhi /",
    "GSD36angirspu:2694": " āmaṃ māṃsaṃ dadhi ghṛtaṃ dhānyaṃ kṣīramayauṣadham // Ang_2,8.16 //",
    "GSD36angirspu:2695": " guḍo rasastathodaśvidbhojyānyetāni nityaśaḥ /",
    "GSD36angirspu:2696": " aśṛtaṃ cāranālaṃ ca tāmbūlaṃ saktavastilāḥ // Ang_2,8.17 //",
    "GSD36angirspu:2697": " phalāni piṇyākamatho grāhyamauṣadhameva ca /",
    "GSD36angirspu:2698": " apraṇodyāni medhyāni pratigrāhyāṇi nityaśaḥ // Ang_2,8.18 //",
    "GSD36angirspu:2699": " sūtake tu yadā vipro brahmacārī viśeṣataḥ /",
    "GSD36angirspu:2700": " pibetpānīyamajñānād bhuṅakte vā saṃspṛśeta vā // Ang_2,8.19 //",
    "GSD36angirspu:2701": " pānīyapāne kurvīta pañcagavyasya prāśanam /",
    "GSD36angirspu:2702": " trirātropoṣaṇaṃ bhuṅkte sparśe snānaṃ vidhīyate // Ang_2,8.20 //",
    "GSD36angirspu:2703": " ityāṅgirasadharmaśāstre śūdrānnādiniṣedhakathanaṃ nāmāṣṭamo 'dhyāyaḥ",
    "GSD36angirspu:2704": " navamo 'dhyāyaḥ",
    "GSD36angirspu:2705": " antardaśāhe bhuktvānnaṃ sūtake mṛtake 'pi vā / [143]",
    "GSD36angirspu:2706": " daśarātraṃ pivedvajraṃ brāhmaṇo brāhmaṇasya tu // Ang_2,9.1 //",
    "GSD36angirspu:2707": " kṣatriyasyārdhamāptaṃ tu viśaḥ pañcādhikaṃ tathā /",
    "GSD36angirspu:2708": " śūdrasyaiva tu bhuktvānnaṃ tribhirmāsairvyapohati // Ang_2,9.2 //",
    "GSD36angirspu:2709": " āhitāgnistrirātreṇa brahmakṣatraviśāmapi /",
    "GSD36angirspu:2710": " pañcarātraṃ caredbhuktvā śrotriyasyāgnihotriṇaḥ // Ang_2,9.3 //",
    "GSD36angirspu:2711": " ata ūrdhvaṃ tu snātānāṃ māsāśaucaṃ na vidyate /",
    "GSD36angirspu:2712": " dīkṣitānāṃ ca sarveṣāṃ rājñāṃ sarvanidhestathā // Ang_2,9.4 //",
    "GSD36angirspu:2713": " sasatre dānadharme ca pakvamannaṃ tu garhitam /",
    "GSD36angirspu:2714": " pañcarātraṃ caredvajraṃ ṣaḍahaṃ madhyamācaret // Ang_2,9.9 //",
    "GSD36angirspu:2715": " tathā cānyeṣvabhojyeṣu vyahamevaṃ samācaret /",
    "GSD36angirspu:2716": " anāpatsu caredbhaikṣyaṃ siddhaṃ vastu gṛhe vasan // Ang_2,9.6 //",
    "GSD36angirspu:2717": " daśarātraṃ caredvajram āpatsu ca tryahaṃ caret /",
    "GSD36angirspu:2718": " patitānāṃ ca sarveṣāṃ bhuktvā cāndrāyaṇaṃ caret // Ang_2,9.7 //",
    "GSD36angirspu:2719": " pratimāsadinaṃ hṛṣṭam anyathā patito bhavet /",
    "GSD36angirspu:2720": " pratisaṃvatsaraṃ vāpi śrotriyasya bhavedidam // Ang_2,9.8 //",
    "GSD36angirspu:2721": " brahmecārī yatiścāpi vidyārthī gurupoṣakaḥ /",
    "GSD36angirspu:2722": " adhvagaḥ kṣīṇavṛttiśca ṣaḍete bhikṣukāḥ smṛtāḥ // Ang_2,9.9 //",
    "GSD36angirspu:2723": " vyādhitasya daridrasya kuṭumbātpracyutasya ca /",
    "GSD36angirspu:2724": " adhvānaṃ vā prayātasya bhaikṣyacaryā vidhīyate // Ang_2,9.10 //",
    "GSD36angirspu:2725": " brahmacārī śunā daṣṭas tryahamevaṃ samācaret / [144]",
    "GSD36angirspu:2726": " gṛhasthastu dvirātraṃ vāpy ekāhaṃ vāgnihotravān // Ang_2,9.11 //",
    "GSD36angirspu:2727": " nābherūrdhvaṃ tu daṣṭasya tadeva dviguṇaṃ bhavet /",
    "GSD36angirspu:2728": " tadeva dviguṇaṃ vaktre mūrdhni ceva caturguṇam // Ang_2,9.12 //",
    "GSD36angirspu:2729": " ata ūrdhvaṃ tu yatsnātaḥ snānenaiva viśudhyati /",
    "GSD36angirspu:2730": " sarveṣvevāvakāśeṣu tadā pravrajitaḥ svayam // Ang_2,9.13 //",
    "GSD36angirspu:2731": " avratī savratī vāpi śunā daṣṭastathā dvijaḥ /",
    "GSD36angirspu:2732": " dṛṣṭāgniṃ hūyamānaṃ tu sadya eva śucirbhavet // Ang_2,9.14 //",
    "GSD36angirspu:2733": " brāhmaṇī tu śunā daṣṭā some dṛṣṭiṃ nipātayet /",
    "GSD36angirspu:2734": " yadā na dṛśyate somaḥ prāyaścittaṃ kathaṃ bhavet // Ang_2,9.15 //",
    "GSD36angirspu:2735": " yāṃ diśaṃ tu gataḥ somas tāṃ diśaṃ tu vilokayet /",
    "GSD36angirspu:2736": " somamārgeṇa sā pūtā pañcagavyena śudhyati // Ang_2,9.16 //",
    "GSD36angirspu:2737": " ityāṅgirasadharmaśāstre abhakṣyabhakṣaṇaprāyaścittavidhirnāma navamo 'dhyāyaḥ",
    "GSD36angirspu:2738": " daśamo 'dhyāyaḥ",
    "GSD36angirspu:2739": " daṇḍādūrdhvaṃ tu yatnena praharettu nipātayet /",
    "GSD36angirspu:2740": " dviguṇaṃ govrataṃ tasya prāyaścittaṃ vidhīyate // Ang_2,10.1 //",
    "GSD36angirspu:2741": " daṇḍalakṣaṇam",
    "GSD36angirspu:2742": " aṅguṣṭhamātraṃ sthūlaḥ syād bāhumātrapramāṇataḥ / [145]",
    "GSD36angirspu:2743": " sārdraśca sapalāśaśca daṇḍa ityabhidhīyate // Ang_2,10.2 //",
    "GSD36angirspu:2744": " gavāṃ rodhanādinā maraṇe",
    "GSD36angirspu:2745": " rodhane bandhane vāpi yojane vā gavāṃ rujā /",
    "GSD36angirspu:2746": " utpanne maraṇe vāpi nimittaṃ tatra vidyate // Ang_2,10.3 //",
    "GSD36angirspu:2747": " pādamekaṃ caredrodhe dvau pādau bandhane caret /",
    "GSD36angirspu:2748": " yojanaṃ pādahīnaṃ syāc caretsarvaṃ nipātane // Ang_2,10.4 //",
    "GSD36angirspu:2749": " na nārikelena na phālakena na mauñjinā nāpi ca valkalena /",
    "GSD36angirspu:2750": " etaiśca gāvo na hi bandhanīyā badhvā tu tiṣṭhetparaśuṃ pragṛhya // Ang_2,10.9 //",
    "GSD36angirspu:2751": " kuśakāśaistu badhnīyād ūrdhvaṃ dakṣiṇatomukham /",
    "GSD36angirspu:2752": " pāśalagne tathā dāhe prāyaścittaṃ na vidyate // Ang_2,10.6 // [146]",
    "GSD36angirspu:2753": " yadi tatra bhavecchokaḥ prāyaścittaṃ kathaṃ bhavet /",
    "GSD36angirspu:2754": " japitvā pātamānīyaṃ mucyate sarvakilbiṣāt // Ang_2,10.7 //",
    "GSD36angirspu:2755": " asthibhaṅgaṃ gavāṃ kṛtvā lāṅgūlacchedanaṃ tathā /",
    "GSD36angirspu:2756": " pātanaṃ caiva śṛṅgasya māsārdhaṃ yāvakaṃ pibet // Ang_2,10.8 //",
    "GSD36angirspu:2757": " vraṇabhaṅge ca kartavyaḥ snehābhyaṅgaśca pāṇinā /",
    "GSD36angirspu:2758": " yavasaścopahartavyo yāvadrūḍhavraṇo bhavet // Ang_2,10.9 //",
    "GSD36angirspu:2759": " asthibhaṅge tathā śṛṅgakaṭibhaṅge tathaiva ca /",
    "GSD36angirspu:2760": " yāvajjīvati ṣaṇmāsān prāyaścittaṃ na vidyate // Ang_2,10.10 //",
    "GSD36angirspu:2761": " śruṅgabhaṅge 'sthibhaṅge ca carmanirmocane tathā /",
    "GSD36angirspu:2762": " daśarātraṃ pibedvajraṃ yāvatsvasti bhavettadā // Ang_2,10.11 //",
    "GSD36angirspu:2763": " anyatrāṅkanalakṣmabhyāṃ vāhanirmocane tathā /",
    "GSD36angirspu:2764": " sāyaṃ saṃgopanārthaṃ tu na duṣyedrodhabandhayoḥ // Ang_2,10.12 // [147]",
    "GSD36angirspu:2765": " yantreṇa gocikitsārthaṃ mūḍhagarbhavimocane /",
    "GSD36angirspu:2766": " yatne kṛte vipadyeta na doṣastatra vidyate // Ang_2,10.13 //",
    "GSD36angirspu:2767": " auṣadhaṃ snehamāhāraṃ dadyādgobrāhmaṇe hitam /",
    "GSD36angirspu:2768": " prāṇināṃ prāṇavṛttyarthaṃ prāyaścittaṃ na vidyate // Ang_2,10.14 //",
    "GSD36angirspu:2769": " gaje vājini vā vyāghre khaḍge śyāmamṛge vṛke /",
    "GSD36angirspu:2770": " siṃhe śuni varāhe ca mayūre pakṣiṇāmapi // Ang_2,10.15 //",
    "GSD36angirspu:2771": " kāke haṃse ca gṛdhre ca ṭiṭṭibhe khañjarīṭake /",
    "GSD36angirspu:2772": " yathā gavi tathā vindyād bhagavānmanurabravīt // Ang_2,10.16 //",
    "GSD36angirspu:2773": " mohādvirūḍhamācāryapratyāvṛttau tu yo dvijaḥ /",
    "GSD36angirspu:2774": " prāyaścittaṃ na mṛgyeta śṛṇu tasyāpi yo vidhiḥ // Ang_2,10.17 //",
    "GSD36angirspu:2775": " vihihataṃ yadakāmānāṃ kāmāttaddviguṇaṃ bhavet /",
    "GSD36angirspu:2776": " paścāttu dahyāttāpena kṛtvā pāpāni mānavaḥ // Ang_2,10.18 //",
    "GSD36angirspu:2777": " dhanatyāgaṃ gṛhe kṛtvā sarvatyāgena śudhyati /",
    "GSD36angirspu:2778": " dravyairvā vipulairviprān toṣayedyaḥ suniścitam // Ang_2,10.19 //",
    "GSD36angirspu:2779": " bālavṛddhāṅganānāṃ prāyaścittam",
    "GSD36angirspu:2780": " tannāryaḥ kāmataḥ prāptāḥ pāpamardhaṃ samādiśet /",
    "GSD36angirspu:2781": " arvāktu dvādaśādabdāt puruṣo hyardhabhāgbhavet // Ang_2,10.20 // [148]",
    "GSD36angirspu:2782": " aśītiryasya cāpūrṇā varṣārdhaṃ sakalo vidhiḥ /",
    "GSD36angirspu:2783": " prāyaścittasya ye klībabālavṛddhāṅganādayaḥ /",
    "GSD36angirspu:2784": " teṣu sarveṣu saṃcintya pādamekaṃ samācaret // Ang_2,10.21 //",
    "GSD36angirspu:2785": " ityāṅgirasadharmaśāstre hiṃsāyāyaścittakathanaṃ nāma daśamo 'dhyāyaḥ",
    "GSD36angirspu:2786": " ekādaśo 'dhyāyaḥ",
    "GSD36angirspu:2787": " upapātakarmasakto goghno muñjīta yāvakam /",
    "GSD36angirspu:2788": " akṣāralavaṇaṃ rūkṣaṃ ṣaṣṭhe kāle 'sya bhojanam // Ang_2,11.1 //",
    "GSD36angirspu:2789": " kṛtāvāpo vane goṣṭhe carmaṇā tena saṃvṛtaḥ /",
    "GSD36angirspu:2790": " dvau māsau snānamabhyaṅgaṃ gomūtreṇa vidhīyate // Ang_2,11.2 //",
    "GSD36angirspu:2791": " pādaśaucakriyā kāryā adbhiḥ kurvīta kevalam /",
    "GSD36angirspu:2792": " vrativaddhārayedaṇḍaṃ samantrāṃ mekhalāṃ tathā // Ang_2,11.3 //",
    "GSD36angirspu:2793": " gāścaivānuvrajennityaṃ rajastāsāṃ sadā pibet /",
    "GSD36angirspu:2794": " tiṣṭhantīṣvanutiṣṭhecca vrajantīṣvapyanuvrajet // Ang_2,11.4 //",
    "GSD36angirspu:2795": " śuśrūṣitvā namaskṛtvā rātrau vīrāsanaṃ vaset / [149]",
    "GSD36angirspu:2796": " gomatīṃ ca japedvidvān okāraṃ vedameva ca // Ang_2,11.5 //",
    "GSD36angirspu:2797": " āturāmabhiśastāṃ vā coravyāghrādibhirbhayaiḥ /",
    "GSD36angirspu:2798": " patitāṃ paṅkalagnāṃ vā sarvaprāṇairvimokṣayet // Ang_2,11.6 //",
    "GSD36angirspu:2799": " uṣṇe varṣati śīte vā mārute vāti vā bhṛśam /",
    "GSD36angirspu:2800": " na kurvītātmanastrāṇaṃ gorakṛtvā svaśaktitaḥ // Ang_2,11.7 //",
    "GSD36angirspu:2801": " ātmano yadi vānyeṣāṃ gṛhekṣetre 'thavā khale /",
    "GSD36angirspu:2802": " bhakṣayantīṃ na kathayet pibantaṃ caiva vatsakam // Ang_2,11.8 //",
    "GSD36angirspu:2803": " anena vidhinā goghno yastu gā anugacchati /",
    "GSD36angirspu:2804": " sa gohatyātmakāt pāpān mucyate nātra saṃśayaḥ // Ang_2,11.9 //",
    "GSD36angirspu:2805": " ṛṣabhaikādaśā gāśca dadyātsucaritavrataḥ /",
    "GSD36angirspu:2806": " avidyamāne sarvasvaṃ vedavidbhyo nivedayet // Ang_2,11.10 //",
    "GSD36angirspu:2807": " eteṣāṃ vihitaṃ puṇyaṃ kṛcchramaṅgirasā svayam /",
    "GSD36angirspu:2808": " dharmavidbhiranūcānair upapātakanāśanam // Ang_2,11.11 //",
    "GSD36angirspu:2809": " ityāṅgirasadharmaśāstre govadhaprāyaścittaṃ nāmaikādaśo 'dhyāyaḥ",
    "GSD36angirspu:2810": " dvādaśo 'dhyāyaḥ",
    "GSD36angirspu:2811": " ata ūrdhvaṃ pravakṣyāmi prāyaścittavidhiṃ śubham /",
    "GSD36angirspu:2812": " yamadhītya vimuñcanti śrutvā smṛtvā ca vai dvijāḥ // Ang_2,12.1 //",
    "GSD36angirspu:2813": " sadā triṣavaṇaṃ snāyāt sakṛtsnātvā payaḥ pibet / [150]",
    "GSD36angirspu:2814": " prātaḥ snātvā samārambhaṃ kuryājjapyaṃ tu nityaśaḥ // Ang_2,12.2 //",
    "GSD36angirspu:2815": " sāvitrīṃ vyāhṛtīṃ vāpi japedaṣṭasahasrakam /",
    "GSD36angirspu:2816": " oṃkāramāditaḥ kṛtvā rūpe rūpe tathāntaram // Ang_2,12.3 //",
    "GSD36angirspu:2817": " sthānaṃ vīrāsanaṃ śaktaḥ kuryādāsanameva vā /",
    "GSD36angirspu:2818": " āsanaṃ śalyaviddhaṃ syād amadhaḥśāyī bhavetsadā // Ang_2,12.4 //",
    "GSD36angirspu:2819": " gavyasya payaso 'lābhe gavyameva bhaveddadhi /",
    "GSD36angirspu:2820": " dadhyabhāve bhavettakraṃ takrābhāve tu yāvakam // Ang_2,12.5 //",
    "GSD36angirspu:2821": " eṣāmanyatamaṃ yaccāpy upapadyeta tatpibet /",
    "GSD36angirspu:2822": " gomūtreṇa tu saṃyuktaṃ yāvakaṃ tatpibeddvijaḥ // Ang_2,12.6 //",
    "GSD36angirspu:2823": " etattu vihitaṃ puṇyaṃ kṛcchramaṅgirasā svayam /",
    "GSD36angirspu:2824": " praṇavātta samārambho nāmnā vajramiti smṛtam // Ang_2,12.7 //",
    "GSD36angirspu:2825": " etatpātakayuktānāṃ prāyaścittaṃ vidhīyate /",
    "GSD36angirspu:2826": " mahāpātakasaṃyuktā varṣaiḥ śudhyanti te tribhiḥ // Ang_2,12.8 //",
    "GSD36angirspu:2827": " athopapātakāścintyās tathā kālaṃ samādiśet /",
    "GSD36angirspu:2828": " kālasya tu yathoktasya brāhmaṇastatra kāraṇam // Ang_2,12.9 //",
    "GSD36angirspu:2829": " brāhmaṇā eva ca kṣetraṃ brāhmaṇā eva daivatam /",
    "GSD36angirspu:2830": " brāhmaṇānāṃ prasādena sūryo divi virājate // Ang_2,12.10 //",
    "GSD36angirspu:2831": " na brāhmaṇasamaṃ kṣetraṃ na brāhmaṇasamo 'nalaḥ /",
    "GSD36angirspu:2832": " vidhirna brāhmaṇādūrdhvaṃ na daivaṃ brāhmaṇātparam // Ang_2,12.11 // [151]",
    "GSD36angirspu:2833": " japatāṃ juhvatāṃ caiva yacchato ca satāmapi /",
    "GSD36angirspu:2834": " kṣetro 'gnestu susaṃbhūto brāhmaṇo 'dya viśiṣyate // Ang_2,12.12 //",
    "GSD36angirspu:2835": " na skandate na vyathate na vinaśyati karhicit /",
    "GSD36angirspu:2836": " variṣṭhamagnihotrebhtho brāhmaṇasya mukhe hutam // Ang_2,12.13 //",
    "GSD36angirspu:2837": " devanāpitṛbhūtānāṃ kācidbhavati kasyacit /",
    "GSD36angirspu:2838": " brāhmaṇe devatāḥ sarvāḥ sa ca sarvasya devatā // Ang_2,12.14 //",
    "GSD36angirspu:2839": " yo hi yāṃ devatāmicched ārādhayitumavyayam /",
    "GSD36angirspu:2840": " sarvopāyaprayatnena toṣayedbrāhmaṇān sadā // Ang_2,12.15 //",
    "GSD36angirspu:2841": " samastasaṃpatsamavāptihetavaḥ samutthitāpatkulakṣmaketavaḥ /",
    "GSD36angirspu:2842": " apārasaṃsārasamudrasetavaḥ punantu māṃ brāhmaṇapādapāṃsavaḥ // Ang_2,12.16 //",
    "GSD36angirspu:2843": " ityāṅgirasadharmaśāstre kṛcchrādisvarūpakathanaṃ nāma dvādaśo 'dhyāyaḥ",
    "GSD36angirspu:2844": " ityuttarāṅgirasam",
    "GSD36angirspu:2845": " ityāṅgirasasmṛtiḥ"
}