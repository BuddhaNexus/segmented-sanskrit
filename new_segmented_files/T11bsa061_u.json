{
    "T11bsa061_u:0": " Vinītadevakṛtā Santānāntarasiddhiṭīkā",
    "T11bsa061_u:1": " [mūlasahitā]",
    "T11bsa061_u:2": " buddhipūrvāṃ kriyāṃ dṛṣṭvā svadehe 'nyatra tadgrahāt /",
    "T11bsa061_u:3": " jñāyate yadi dhīścittamātre 'pyeṣa nayaḥ samaḥ //",
    "T11bsa061_u:4": " cittamātramidaṃ sarvamuktavān yo jagadguruḥ /",
    "T11bsa061_u:5": " santānāntarasiddhastaṃ praṇipatya vivicyate //",
    "T11bsa061_u:6": " buddhipūrvāṃ kriyām ityādiślokenāsya prakaraṇasyābhidheyasambandhaprayojanāni darśitāni /",
    "T11bsa061_u:7": " tatra santānāntarasattābhidheyam /",
    "T11bsa061_u:8": " santānāntarasattāyāḥ siddhiḥ prayojanam /",
    "T11bsa061_u:9": " tasya prayojanasyāpi prakaraṇenānena sādhyamānatvāttena sahāsyopāyopeyalakṣaṇasambandhaḥ /",
    "T11bsa061_u:10": " kāryakāraṇādisambandhānāmasminnevāntarbhāvānna pṛthagvacanam /",
    "T11bsa061_u:11": " bāhyārthavādinaḥ kila vijñānamātratāyāṃ santānāntarasattā nopapadyata iti codayanti /",
    "T11bsa061_u:12": " tathāhi, ta evamāhuḥ - yeṣāṃ cittamātrameva sat,",
    "T11bsa061_u:13": " asaṃśca bāhyārthaḥ,",
    "T11bsa061_u:14": " na teṣāṃ prāṇyantarapratipattaye pratyakṣapramāṇamasti;",
    "T11bsa061_u:15": " jñānamātrasya svāṃśamātrālambanatvāt,",
    "T11bsa061_u:16": " vastutastu ālambanābhāvāt /",
    "T11bsa061_u:17": " nāpyanumānam,",
    "T11bsa061_u:18": " kāyavākkarmābhāvāt /",
    "T11bsa061_u:19": " atha kāyavāgvijñaptibhyāṃ prāṇyantaramanumīyate cet;",
    "T11bsa061_u:20": " vijñānamātratāpakṣe kāyavākkarmaṇorvijñaptī na staḥ /",
    "T11bsa061_u:21": " nāpyāgamaḥ sambhavati,",
    "T11bsa061_u:22": " tasya rūpaskandhāntarbhāvāt,",
    "T11bsa061_u:23": " etasya ca pratikṣepāt /",
    "T11bsa061_u:24": " tathāhi, āgamaḥ śabdātmako vā bhaved vyañjanasvabhāvo vā /",
    "T11bsa061_u:25": " ubhayamapyetad bhavatpakṣe nāsti /",
    "T11bsa061_u:26": " nāpi tadviṣaye rūpiṇa āgamasya prāmāṇyamiṣyate /",
    "T11bsa061_u:27": " yato hyayaṃ viṣayaḥ pramāṇadvayaviṣayātīto mataḥ /",
    "T11bsa061_u:28": " tathā sati, āgamādapi prāṇyantaraṃ pratipattuṃ na śakyata iti cet?",
    "T11bsa061_u:29": " tathā vipratipannā bāhyārthāvādina evaṃ vaktavyāḥ /",
    "T11bsa061_u:30": " vayamapi pratyakṣataḥ prāṇyantaraṃ naiva pratipadyāmahe /",
    "T11bsa061_u:31": " na hi pratyakṣādarvāgdarśinaḥ prāṇyantaramavagacchanti /",
    "T11bsa061_u:32": " nāpyāgamo vyañjanasvabhāvaḥ /",
    "T11bsa061_u:33": " kintu praṇetṛvaśād yo vākyapadavyañjanaviśeṣapratibhāsijñānotpādaḥ saḥ /",
    "T11bsa061_u:34": " sa tu pratipattṛsantāne sannapyupacāratastathāgatasya vā kapilasya vā kaṇādasya vā karturvacanamiti vyapadiśyate /",
    "T11bsa061_u:35": " evaṃ sarve 'pi bauddhā vācakaṃ śabdasāmānyākāraṃ jñānaṃ manyante;",
    "T11bsa061_u:36": " na cāsti śabdaviśeṣaḥ,",
    "T11bsa061_u:37": " 'tasya pūrvamadṛṣṭatvād' ityādihetubhiḥ viśeṣākārasya vācakatvabhāvapratiṣedhāt /",
    "T11bsa061_u:38": " vayamapi nāgamataḥ prāṇyantarapratipattimabhyupagacchāmaḥ,",
    "T11bsa061_u:39": " api tvanumānāt /",
    "T11bsa061_u:40": " taccānumānaṃ kāyavākkarmaṇorabhāve 'pi yathā pravartate yaddarśayitumāha - buddhipūrvāmityādi /",
    "T11bsa061_u:41": " eṣa tāvat samudāyārthaḥ /",
    "T11bsa061_u:42": " avayavārthastūcyate /",
    "T11bsa061_u:43": " buddhiḥ jñānam /",
    "T11bsa061_u:44": " sā cātra gamanāgamanasaṃlāpecchārūpā parigṛhyate,",
    "T11bsa061_u:45": " kriyāhetutvāt tasyāḥ /",
    "T11bsa061_u:46": " sāsti pūrvaṃ yasyāḥ kriyāyāḥ sā buddhipūrvā /",
    "T11bsa061_u:47": " pūrveti śabdenātra kāraṇasya nirdeśaḥ,",
    "T11bsa061_u:48": " kāraṇasya pūrvavartitvāt /",
    "T11bsa061_u:49": " yadi nāma bāhyārthavādibhiḥ svasantāne tāṃ buddhipūrvāṃ kriyāṃ pratyakṣānumānābhyāmupalabhya paścātparasantāne grahād vivakṣitarūpā dhīḥ vijñānaṃ",
    "T11bsa061_u:50": " tadā cittamātre 'pyeṣa nayaḥ samaḥ /",
    "T11bsa061_u:51": " atra kriyetyupalakṣaṇam /",
    "T11bsa061_u:52": " mukhakāntiraktimādīnāmapi cittāntarasya gamakatvāt /",
    "T11bsa061_u:53": " yadīti vacanena vakṣyamāṇabidhinā parapakṣe 'numānābhāvaṃ darśayati // 1 //",
    "T11bsa061_u:54": " anumānamabhyupagamya tulyatāṃ khyāpayannāha -",
    "T11bsa061_u:55": " ātmani cittaspandanapūrvau kriyābhilāpau dṛṣṭvānyatra tayordarśanād yadi spandanamanumīyeta,",
    "T11bsa061_u:56": " cittamātre 'pyeṣa nayaḥ samaḥ /",
    "T11bsa061_u:57": " ataścittamātratāvādī api paracittamanumātuṃ śaknoti /",
    "T11bsa061_u:58": " ātmanītyādi /",
    "T11bsa061_u:59": " cittasya spandanaṃ cittaspandanam /",
    "T11bsa061_u:60": " atra spandaneti śabdaścikīrṣāyāṃ vartate /",
    "T11bsa061_u:61": " kriyābhilāpau tu kāyavāgvijñaptyoḥ /",
    "T11bsa061_u:62": " tenāyamartho bhavati - ātmani jigamiṣāvivakṣāpūrvayoḥ kriyābhilāpayordarśanāt parasantāne 'pi tau kriyābhilāpau copalabhya cittaspandanamanumīyata iti cet?",
    "T11bsa061_u:63": " cittamātratāvāde 'pyeṣa nayaḥ samaḥ /",
    "T11bsa061_u:64": " tathā sati, so 'pi paracittamanumīyāt /",
    "T11bsa061_u:65": " atra spandanetyaviśeṣeṇoktam,",
    "T11bsa061_u:66": " tathāpi pūrvaṃ cittaspandanamiti prakṛtenābhisambandhanīyam /",
    "T11bsa061_u:67": " tasmāt sāmānyaśabdā api prakaraṇasāmarthyād viśeṣeṣvavatiṣṭhante // 2 //",
    "T11bsa061_u:68": " nanu bāhyārthavāde tu paracittanimittake kāyavākkarmaṇī liṅgatvena svīkriyete,",
    "T11bsa061_u:69": " antarjñeyavāde tayorabhāvāt kathaṃ sāmyamiti cet? evamāha -",
    "T11bsa061_u:70": " tacca kāyavāgvijñaptipratibhāsi jñānaṃ jñānāntaraspandanaviśeṣeṇa vinā bhavatītyevaṃ na matam /",
    "T11bsa061_u:71": " taccetyādi /",
    "T11bsa061_u:72": " antarjñeyavādināpi kāyavāgvijñāptipratibhāsi kāyavāgvijñaptakārakaṃ jñānaṃ paracittasya spandanaviśeṣeṇa vinā bhavatīti na manyate /",
    "T11bsa061_u:73": " svajñānādanyad yajjñānaṃ tat jñānāntaram /",
    "T11bsa061_u:74": " tatsamprayuktaṃ spandanaṃ jñānāntaraspandanam,",
    "T11bsa061_u:75": " tasya viśeṣastena /",
    "T11bsa061_u:76": " viśeṣeti vacanena cikīrṣā,",
    "T11bsa061_u:77": " vivakṣā ca parigṛhyete // 3 //",
    "T11bsa061_u:78": " bāhyārthavādimatamāśaṅkyate -",
    "T11bsa061_u:79": " atha parajñānasya kriyāyā anupalambhāt paradhīranumātuṃ na yujyata iti cet?",
    "T11bsa061_u:80": " na; tulyatvāt /",
    "T11bsa061_u:81": " atha parajñānasya kriyāyetyādi /",
    "T11bsa061_u:82": " na bhavatā kadāpi parajñānapūrvake kriyāvāgākārake jñāne upalabhyete /",
    "T11bsa061_u:83": " bhavatā tatkathamanumīyeta iti pūrvapākṣāśaṅkā /",
    "T11bsa061_u:84": " antarjñeyavādyāha - na;",
    "T11bsa061_u:85": " tulyatvāditi /",
    "T11bsa061_u:86": " naiṣa doṣaḥ /",
    "T11bsa061_u:87": " yato hi, eṣa upālambho bhavatāmapi tulyaḥ // 4 //",
    "T11bsa061_u:88": " tattulyatvaṃ darśayati -",
    "T11bsa061_u:89": " paro 'pi parajñānapūrvau tau kadāpi na paśyati /",
    "T11bsa061_u:90": " ataḥ tenāpi tanna jñāyate /",
    "T11bsa061_u:91": " paro 'pītyādi /",
    "T11bsa061_u:92": " bāhyārthavādyapi paracittaspandanapūrvakau tau kriyābhilāpau na kadāpi paśyati /",
    "T11bsa061_u:93": " tasmāt tenāpi paracittaṃ na pratipadyate /",
    "T11bsa061_u:94": " atyantāsambaddho hyeṣa upālambhaḥ /",
    "T11bsa061_u:95": " na hi samarthanāya prasiddhasambandho 'nvekṣaṇīyaḥ,",
    "T11bsa061_u:96": " api tu doṣasāmyādeva paro nigṛhītaḥ /",
    "T11bsa061_u:97": " tasmānna doṣāntaramucyate // 5 //",
    "T11bsa061_u:98": " atrāsti paracittānumānopāya iti bāhyārthavādimatamāśaṅkayāha -",
    "T11bsa061_u:99": " ātmanaścittasya paravartinornimittatvānupapatteḥ paracittaṃ jñāyata it cet?",
    "T11bsa061_u:100": " kiṃ na yujyate?",
    "T11bsa061_u:101": " ātmanaścittasya paravartinorityādi /",
    "T11bsa061_u:102": " yasmādātmanaścittaṃ santānāntaravartinoḥ kriyābhilāpayoḥ kāraṇatvena na yujyate,",
    "T11bsa061_u:103": " tasmātparacittamanumīyata iti pūrvapakṣāśaṅkā /",
    "T11bsa061_u:104": " siddhantabādyāha - kiṃ na yujyata it /",
    "T11bsa061_u:105": " kathamātmanaścittaṃ paravartinornimittitvena nopapadyate? ucyatām // 6 //",
    "T11bsa061_u:106": " paro 'yuktatvaṃ darśayitumāha -",
    "T11bsa061_u:107": " svasamutthāpakacittasya pratisaṃvedanābhāvāt /",
    "T11bsa061_u:108": " svasamutthāpakacittasya pratisaṃvedanābhāvāditi /",
    "T11bsa061_u:109": " parasantānabartinau kriyābhilāpau ātmacittanimittakau vā syātām,",
    "T11bsa061_u:110": " paracittanimittakau veti dvidhā parīkṣā /",
    "T11bsa061_u:111": " na tāvadātmacittaminittakau,",
    "T11bsa061_u:112": " yasmānna svasantāne tayorsamutthāpakacoittasya saṃvedanaṃ bhavati // 7 //",
    "T11bsa061_u:113": " hetupasaṃharannāha -",
    "T11bsa061_u:114": " ātmacittaśrayiṇoścātmani darśanāt /",
    "T11bsa061_u:115": " ātmacittaśrayiṇoścetyādi /",
    "T11bsa061_u:116": " ahaṃ gacchāmi,",
    "T11bsa061_u:117": " ahaṃ vadāmīti ye svacittanimittake kāravākkarmaṇī te svasantāne upalabhyete /",
    "T11bsa061_u:118": " ātmanaścittamāśrayata iti vigrahaḥ /",
    "T11bsa061_u:119": " atra āśrayīti śabdo nimittake // 8 //",
    "T11bsa061_u:120": " bhavatvātmacittanimittakayoḥ svasantāne darśanam /",
    "T11bsa061_u:121": " tena kim? tasmādāha -",
    "T11bsa061_u:122": " tāvapi yadi yathā syātāṃ tādṛśāvupalabhyeyātām /",
    "T11bsa061_u:123": " tāvapītyādi /",
    "T11bsa061_u:124": " paravartikriyābhilāpāvapi yadyātmacittaśrayiṇau syātām,",
    "T11bsa061_u:125": " tadā tāvapi ātmani dṛśyeyātām // 9 //",
    "T11bsa061_u:126": " atha tau kathaṃ dṛśyete? āha -",
    "T11bsa061_u:127": " anyathā darśanādanyannimittaṃ sidhyatīti cet?",
    "T11bsa061_u:128": " anyathetyādi /",
    "T11bsa061_u:129": " ayaṃ gacchati,",
    "T11bsa061_u:130": " ayaṃ vadatītyevaṃ vicchinnadeśe dṛśyete /",
    "T11bsa061_u:131": " svacittanimittakatvābhāve sati sāmārthyāccittāntaraṃ sidhyatīti pūrvapakṣāśaṅkā // 10 //",
    "T11bsa061_u:132": " siddhāntavādyāha -",
    "T11bsa061_u:133": " aparasminnapi samānameva,",
    "T11bsa061_u:134": " svasamutthāpakacittasya saṃvedanābhāvāt /",
    "T11bsa061_u:135": " aparasminnapītyādi /",
    "T11bsa061_u:136": " antarjñeyavāde 'pi svasantāne vicchinnadeśapratibhāsinoḥ kriyābhilāpapratibhāsijñānayoḥ samutthāpakacittasya pratisaṃvedanaṃ na bhavati // 11",
    "T11bsa061_u:137": " hetorupasaṃhāro 'pi tukya iti darśayannāha -",
    "T11bsa061_u:138": " svacittaspandananimittake vijñāptipratibhāsinī jñāne cāntarmukhapratibhāsinī pratīteḥ bahirmukhapratibhāsinī anyanimittāditpadyete /",
    "T11bsa061_u:139": " svacittaspandananimittake vijñāptipratibhāsinī jñāne cetyādi /",
    "T11bsa061_u:140": " ye svacittaspandananimittake kriyāvākpratibhāsinī jñāne te cāntarmukhapratibhāsinī 'ahaṃ gacchami,",
    "T11bsa061_u:141": " ahaṃ vadāmi' ityātmasambaddhavijñaptipratibhāsinī pratīyete /",
    "T11bsa061_u:142": " parasantānavartinī tu 'ayaṃ gacchami,",
    "T11bsa061_u:143": " ayaṃ vadati' iti bahirmukhapratibhāsinī pratīyete /",
    "T11bsa061_u:144": " tasmādanyanimittadutpadyeta iti siddham /",
    "T11bsa061_u:145": " svacittasya spandanaṃ svacittaspandanam,",
    "T11bsa061_u:146": " tannimittaṃ yasyeti vigrahaḥ // 12 //",
    "T11bsa061_u:147": " bāhyārthavādī bahirmukhajñānayoḥ spandanakāraṇatve sandihati -",
    "T11bsa061_u:148": " animitte eva bahirmukhapratibhāsinīti kinneṣyete cet?",
    "T11bsa061_u:149": " animitte eva bahirmukhapratibhāsinītyādi /",
    "T11bsa061_u:150": " ye bahirmukhapratibhāsinī jñāne te 'nimitte iti kinneṣyete?",
    "T11bsa061_u:151": " na spandananimittale iti vākyaśeṣaḥ /",
    "T11bsa061_u:152": " bahirmukhetiśabdo vicchinnālambane /",
    "T11bsa061_u:153": " bahirmukhaṃ pratibhāsituṃ śīlaṃ yayoste bahirmukhapratibhāsinī /",
    "T11bsa061_u:154": " nāsti nimittamanayoriti animitte /",
    "T11bsa061_u:155": " bhavatu kila nimittāmātrasya pratiṣedhaḥ tathāpi prakaraṇavaśāt spandanamātrasya pratiṣedho draṣṭavyaḥ // 13 //",
    "T11bsa061_u:156": " siddhāntavādyāha -",
    "T11bsa061_u:157": " animittatve sarvasyānimittatvaṃ prasajyeta /",
    "T11bsa061_u:158": " animittatva ityādi /",
    "T11bsa061_u:159": " yadi vicchinnapratibhāsinī kriyāvāgākārake jñāne spandanābhāve 'pi vinā kiṃcana kriyāvāgākāraṃ bhavet,",
    "T11bsa061_u:160": " tadā sarvāṇyapi kriyāvāgākārakāṇi jñānāni spandanena vinā bhaveyuḥ;",
    "T11bsa061_u:161": " viśeṣābhāvādityabhiprāyaḥ // 14 //",
    "T11bsa061_u:162": " tatra yadyevaṃ vicintyeta -",
    "T11bsa061_u:163": " vicchinnāvicchinnakṛto bhedastvastyeva /",
    "T11bsa061_u:164": " tena vicchinnapratibhāsinoḥ animittatvam,",
    "T11bsa061_u:165": " itarayostu sanimittatvamiti /",
    "T11bsa061_u:166": " ata āha - vicchinnāvicchinnapratibhāsakṛto bhedo na jñānayoḥ spandanatvanimittabhedavibhāgakṛt /",
    "T11bsa061_u:167": " vicchinnavicchinnapratibhāsetyādi /",
    "T11bsa061_u:168": " vicchinnaḥ pratibhāso vicchinnapratibhāsaḥ /",
    "T11bsa061_u:169": " tena kṛto bhedo viśeṣalakṣaṇaḥ /",
    "T11bsa061_u:170": " sa tu yato na jñānayoḥ spandanatvanimittasya bhedakaḥ;",
    "T11bsa061_u:171": " bahirmukhapratibhāsinī spandananimittake na bhavataḥ,",
    "T11bsa061_u:172": " itare tu spandananimittake iti /",
    "T11bsa061_u:173": " vibhāgastvatra vibhajya sthāpanaṃ nikṣepo vā // 15 //",
    "T11bsa061_u:174": " atha nimittatvabhedābhāve ko doṣaḥ syāt? āha -",
    "T11bsa061_u:175": " tenāvicchinnapratibhāsinorapyanimittatvaṃ bhavet,",
    "T11bsa061_u:176": " viśeṣābhāvāt /",
    "T11bsa061_u:177": " tenāvicchinnetyādi /",
    "T11bsa061_u:178": " yato hyatra bhinnabhūtayoḥ jñānayoḥ kriyāvākpratibhāsatve na kaścid viśeṣo 'sti /",
    "T11bsa061_u:179": " tasmād viśeṣābhāvādubhayamapi spandanatvanimittakaṃ na bhavet,",
    "T11bsa061_u:180": " atha vobhayamapi spandananimittakam // 16 //",
    "T11bsa061_u:181": " tadevaṃ jñānadvayasya sāmyaṃ sādhayitvopasaṃharannāha -",
    "T11bsa061_u:182": " tathā sati, avicchinnatvaviśiṣṭaḥ pratibhāsabheda eva spandanapūrvako na bhavati /",
    "T11bsa061_u:183": " kintarhi? vicchinnasyāpi kriyāviśeṣasya pratibhāsa eva /",
    "T11bsa061_u:184": " tathā sati, avicchinnatvaviśiṣṭaḥ pratibhāsabheda ityādi /",
    "T11bsa061_u:185": " yasmādevaṃ jñānadvayasya sāmyam,",
    "T11bsa061_u:186": " tasmād yo 'vicchinnatvaviśiṣṭaḥ kriyāvākpratibhāsaḥ sa kevalaṃ spandananimittako na bhavati /",
    "T11bsa061_u:187": " kintarhi? vicchinnapratibhāsasyāpi kriyāviśeṣasya pratibhāsamātraṃ spandananimittakam /",
    "T11bsa061_u:188": " vicchinno viśeṣo 'syāstīti padvigrahaḥ /",
    "T11bsa061_u:189": " kriyāviśeṣetyanena kriyābhilāpau darśayati /",
    "T11bsa061_u:190": " eveti śabdo mātrārthe draṣṭavyaḥ /",
    "T11bsa061_u:191": " tenātrāyaṃ samudāyārthaḥ - vicchinnāvicchinnabhedamanapekṣya sāmānyena kriyābhilāpayoḥ pratibhāsamātraṃ spandananimittakam /",
    "T11bsa061_u:192": " yato hi kaścid vicchinno 'pi pratibhāsa spandanapūrvako dṛśyate,",
    "T11bsa061_u:193": " kaścittavavicchinno 'pi nātmaspandanapūrvaka iti // 17 //",
    "T11bsa061_u:194": " tasyaiva hetorvyabhicāraṃ vyājena darśayati -",
    "T11bsa061_u:195": " śaropalaprakṣepaṇayantranirmāṇaparapracālanādikriyāviśeṣapratibhāsināṃ vicchinnasyāpi pratibhāsasya spandanapūrvakatvāt /",
    "T11bsa061_u:196": " śaropalaprakṣepaṇetayādi /",
    "T11bsa061_u:197": " śarāścopalāśca śaropalam,",
    "T11bsa061_u:198": " śaropalau ca /",
    "T11bsa061_u:199": " tayoḥ śaropalayoḥ prakṣepaṇamiti vigrahaḥ /",
    "T11bsa061_u:200": " śaropalaprakṣepaṇāni yantraṃ ca nirmāṇaṃ ca parapracālanaṃ cetivigrahaḥ /",
    "T11bsa061_u:201": " ādiśabdena māyādīnāṃ saṃgrahaḥ /",
    "T11bsa061_u:202": " teṣāṃ kriyāviśeṣastu yathāyogaṃ deśāntaragamanādilakṣaṇaḥ /",
    "T11bsa061_u:203": " tatra upalayantrayoḥ kriyāviśeṣo deśāntaragamanalakṣaṇaḥ /",
    "T11bsa061_u:204": " nirmāṇasya kriyāviśeṣaḥ kṛtyābhidhānalakṣaṇaḥ /",
    "T11bsa061_u:205": " parapracālanasya kriyāviśeṣaḥ gatilakṣaṇaḥ /",
    "T11bsa061_u:206": " yeṣāṃ jñānānāṃ śaraprakṣepaṇādikriyāviśeṣapratibhāso 'sti tāni tathā /",
    "T11bsa061_u:207": " bhavatu eteṣāṃ kriyāviśeṣāṇāṃ vicchinnaḥ pratibhāsaḥ,",
    "T11bsa061_u:208": " tathāpi spandanapūrvakatvam /",
    "T11bsa061_u:209": " etaduktaṃ bhavati - vicchinnapratibhāso 'spandanapūrvakatvena na vyāpta iti // 18 //",
    "T11bsa061_u:210": " avicchinnapratibhāse 'pi vyabhicāraṃ darśayannāha -",
    "T11bsa061_u:211": " parakṛtacālanādīnāṃ cāvicchinnasyāpyatadpūrvakatvāt /",
    "T11bsa061_u:212": " parakṛtacālanādīnāṃ cāvicchinnasyāpītyādi /",
    "T11bsa061_u:213": " pareṇa kṛtaṃ cālanamiti samāsaḥ /",
    "T11bsa061_u:214": " ādiśabdena bhrāmaṇādīnāṃ saṃgrahaḥ /",
    "T11bsa061_u:215": " parakṛtacālanādināmavicchinnapratibhāsānāṃ nātmaspandanapūrvakatvaṃ dṛśyate /",
    "T11bsa061_u:216": " etaduktaṃ bhavati - bhavantu ete svadehasambaddhāḥ,",
    "T11bsa061_u:217": " tathāpi nātmaspandanapūrvakā iti // 19 //",
    "T11bsa061_u:218": " tadevamubhayatrāpi vyabhicārasadbhāvaṃ sādhayitvopasaṃharannāha -",
    "T11bsa061_u:219": " tena hyatra kriyāviśeṣamātreṇa spandanasya pratītiriti yujyate /",
    "T11bsa061_u:220": " tena hyatra kriyāviśeṣamātreṇetyādi /",
    "T11bsa061_u:221": " yasmādevamubhayatra vyabhicārasadbhāvaḥ sādhitaḥ,",
    "T11bsa061_u:222": " tasmāt kriyāvākyapratibhāsamātreṇa paracittamanumātuṃ śakyate;",
    "T11bsa061_u:223": " na tu vicchinnāvicchinnapratibhāsamātreṇa /",
    "T11bsa061_u:224": " kriyāviśeṣeti śabdaḥ kāyavāgjñiptipratibhāsaṃ darśayati /",
    "T11bsa061_u:225": " mātreti śabdo vicchinnāvicchinnayoḥ bhedaṃ nirākaroti // 20 //",
    "T11bsa061_u:226": " tatra yadyevaṃ cintyeta -",
    "T11bsa061_u:227": " śaraprakṣepaṇādikriyāviśeṣāṇāṃ pratibhāsāstu vicchinnapratibhāsatve 'pi spandanatvapūrvakāḥ;",
    "T11bsa061_u:228": " tadanyā vicchinnapratibhāsāstu na tathā syuḥ?",
    "T11bsa061_u:229": " tasmādāha - tatra yadi kasyacidapūrvakatvam,",
    "T11bsa061_u:230": " na ko 'pi tatpūrvaka syāt;",
    "T11bsa061_u:231": " viśeṣābhāvāt /",
    "T11bsa061_u:232": " tatra yadi kasyacidapūrvakatvamityādi /",
    "T11bsa061_u:233": " yadi vicchinnāvicchinnajñānayoranyatarat spandanatvanibandhanaṃ neṣyate,",
    "T11bsa061_u:234": " tadā kimapi spandanatvapūrvakaṃ na syāt /",
    "T11bsa061_u:235": " kathamiti cet?",
    "T11bsa061_u:236": " āha - viśeṣābhāvāditi /",
    "T11bsa061_u:237": " sugamametad // 21 ////",
    "T11bsa061_u:238": " upasaṃharannāha -",
    "T11bsa061_u:239": " ataḥ kriyāviśeṣasāmānyaṃ spandanaviśeṣasāmānyasya gamakam /",
    "T11bsa061_u:240": " ataḥ kriyāviśeṣasāmānyamityādi /",
    "T11bsa061_u:241": " yato hi yadi kasyacidatatpūrvakatvaṃ bhavet sarvasyātatpūrvakatvaṃ prasajyeta /",
    "T11bsa061_u:242": " ataḥ kriyāviśeṣamutsṛjya kriyāviśeṣasāmānyena spandanaviśeṣasāmānyamanumīyate /",
    "T11bsa061_u:243": " kriyāviśeṣetivacanaṃ kriyābhilāpau darśayati /",
    "T11bsa061_u:244": " sāmānyamiti śabdaḥ bahirantarmukhakṛtaṃ bhedaṃ pariharati /",
    "T11bsa061_u:245": " na hyevaṃ śakyate 'numātum - ṃrāgād vadatīti vā dveṣādvā mohādvā /",
    "T11bsa061_u:246": " tasmādeṣo 'tra samudāyārthaḥ - kriyābhilāpamātreṇa spandanamātramanumeyam,",
    "T11bsa061_u:247": " na tu spandanaviśeṣam;",
    "T11bsa061_u:248": " viśeṣe liṅgasya vyabhiucāraditi // 22 //",
    "T11bsa061_u:249": " bāhyārthavādena samānatāṃ darśayitumāha -",
    "T11bsa061_u:250": " tatra yathā kriyāmupalabhya,",
    "T11bsa061_u:251": " ātmani spandanānupalambhādanyatra spandapratītiḥ;",
    "T11bsa061_u:252": " tathā kriyāpratibhāsopalambhane 'pi /",
    "T11bsa061_u:253": " tatra yathā kriyāmupalabhyetyādi /",
    "T11bsa061_u:254": " bāhyārthavādinā yadi kriyāmupalabhya,",
    "T11bsa061_u:255": " ātmani spandanānupalambhāt sāmarthyādanyatra spandanamanumīyata iti cet /",
    "T11bsa061_u:256": " antarjñeyavāde 'pi tattulyam;",
    "T11bsa061_u:257": " kriyāpratibhāsamupalabhya,",
    "T11bsa061_u:258": " ātmani spandanānupalambhāt sāmarthyādanyatra spandanamanumīyate // 23 //",
    "T11bsa061_u:259": " bāhyārthavādinā vicchinnapratibhāsasyānimittakatvaṃ yatpūrva coditam,",
    "T11bsa061_u:260": " tadapi samānamiti darśayitum āha -",
    "T11bsa061_u:261": " samānametat;",
    "T11bsa061_u:262": " paro 'pi parakriyābhilāpayornimittaṃ nāstīti kinnecchati?",
    "T11bsa061_u:263": " samānametadityādi /",
    "T11bsa061_u:264": " bāhyārthavādyapi prāṇyantarasaṃbaddhapratibhāsinau kriyābhilāpau animittakāviti necchati // 24 //",
    "T11bsa061_u:265": " bāhyārthavādyanimittau nābhyupagacchati /",
    "T11bsa061_u:266": " tadavaśyamabhyupagantavyamiti darśayitumāha - tenāvaśyaṃ tau spandananimittakatvāttadabhāve na bhavata iti vaktavyam /",
    "T11bsa061_u:267": " tenāvaśyamityādi /",
    "T11bsa061_u:268": " tathāvipratipannena bāhyārthavādināvaśyamiyamupapattirvaktavyā - tayoḥ kriyābhilāpayoḥ spandanajanyarūpatvāt spandanābhāve tau na bhavata iti",
    "T11bsa061_u:269": " athābhyupagatāpīyamupapattiḥ kiṃ tayeti cet? āha -",
    "T11bsa061_u:270": " paro 'pi tayoḥ pratibhāsau tathaiva vadet /",
    "T11bsa061_u:271": " ataḥ nānayoḥ parasparaṃ bhedaḥ /",
    "T11bsa061_u:272": " paro 'pi tayoḥ pratibhāsau tathaivetyādi /",
    "T11bsa061_u:273": " antarjñeyavādyapi tathaiva vadet - vicchinnapratibhāsijñāne spandanajanyarūpatvāttadabhāve na bhavata iti /",
    "T11bsa061_u:274": " tathā sati nānayoḥ bāhyārthavādāntarjñeyavādayoḥ parasparaṃ bhedo 'sti /",
    "T11bsa061_u:275": " etaduktaṃ bhavati - yathā bāhyārthavādī parasambaddhakriyābhilāpau spandanajanyarūpatvāt tadabhāve na bhavata iti vadati,",
    "T11bsa061_u:276": " tathaivāntarjñeyavādyapi bāhirmukhapratibhāsijñāne spandanajanyatvāt tadabhāve na bhavata iti vadet /",
    "T11bsa061_u:277": " tathā sati nānayoḥ parasparaṃ kaścidbhedo / 'stīti // 26 //",
    "T11bsa061_u:278": " bāhyārthavādināmāśaṅkāmudbhāvayitumāha -",
    "T11bsa061_u:279": " yadi tatra pratibhāsinyoḥ spandananimittakatvamucyate,",
    "T11bsa061_u:280": " svapnāvasthāyāmapi kinnocyate?",
    "T11bsa061_u:281": " yadi tatra pratibhāsinyorityādi /",
    "T11bsa061_u:282": " kriyābhilāpapratibhāsijñānayoḥ spandananimittakatvaṃ vadan yogācāraḥ svapnāvasthāyāmapi tayoḥ spandananimittakatvaṃ kinna vadatīti pūrvapakṣāśaṅkā",
    "T11bsa061_u:283": " siddhāntavādyāha -",
    "T11bsa061_u:284": " sarvaṃ samānam /",
    "T11bsa061_u:285": " paro 'pi svapnopalabdhaparakriyāvācau spandananimittike iti kinna vadati?",
    "T11bsa061_u:286": " sarvaṃ samānamityādi /",
    "T11bsa061_u:287": " na kevalaṃ pūrvaṃ samānam /",
    "T11bsa061_u:288": " kiṃ tarhi? etadapi pūrveṇa saha sarvaṃ samānamiti śeṣaḥ /",
    "T11bsa061_u:289": " tāmeva samānatāṃ darśayitumāha - paro 'pi svapnopalabdhaparakriyāvācāvityādi /",
    "T11bsa061_u:290": " bāhyārthavādyapi svapnāvasthāyāṃ yau parasambaddhau kriyābhilāpāvupalabhyete tau paracittanimittakāviti kinna vadati // 28 //",
    "T11bsa061_u:291": " bāhyārthavādīnāmuttaramāśaṅkyāha -",
    "T11bsa061_u:292": " tayorabhāvāditi cet?",
    "T11bsa061_u:293": " tayorabhāvāditi cediti /",
    "T11bsa061_u:294": " svapne tu kriyābhilāpāveva na staḥ /",
    "T11bsa061_u:295": " tatkathamabhāvasya spandananimittakatā bhavedityucyet // 29 //",
    "T11bsa061_u:296": " antarjñeyavādyāha -",
    "T11bsa061_u:297": " tathopalabdhisāmyāt kinna staḥ?",
    "T11bsa061_u:298": " tathopalabdhisāmyāt kinna staḥ iti /",
    "T11bsa061_u:299": " yathā jāgradavasthāyāṃ kriyābhilāpayorupalabdhiḥ tathā svapnāvasthāyāmapi /",
    "T11bsa061_u:300": " tasmāt kriyābhilāpayorupalabdhasāmyāt kasmānna tau staḥ // 30 //",
    "T11bsa061_u:301": " bāhyārthavādīnāṃ matamāśaṅkyāha -",
    "T11bsa061_u:302": " atha middhenopahatatvāt puruṣasyārthaśūnyaṃ vijñānaṃ jāyata iti cet /",
    "T11bsa061_u:303": " atha middhenetyādi /",
    "T11bsa061_u:304": " puruṣasya middhenopahatatvāt bhrāntirbhavati /",
    "T11bsa061_u:305": " tasmādarthaśūnye vijñāne jāyete /",
    "T11bsa061_u:306": " tena svapne tayorabhāva iti pūrvapakṣāśaṅkā // 31 //",
    "T11bsa061_u:307": " siddhāntavādyāha -",
    "T11bsa061_u:308": " paramate 'pi tasmādeva parādhipatyaśūnyaṃ vijñānamupajāyate /",
    "T11bsa061_u:309": " paramata ityādi /",
    "T11bsa061_u:310": " antarjñeyavādīnāṃ mate 'pitasmāt middhena bhrāntatvādeva parādhipatyarahite kriyābhilāpākāreke jñāne jāyete itīṣṭam // 32 //",
    "T11bsa061_u:311": " evaṃ tāvat sautrāntikena saha samānatāṃ pratipādya vaibhāṣikamatāśaṅkyāha -",
    "T11bsa061_u:312": " atha svapne 'pi jñānasyārthavattvāttadopalabhyamānānyapi santānāntarāṇyeva iti cet /",
    "T11bsa061_u:313": " atha svapne 'pi jñānasyārthavattvādityādi /",
    "T11bsa061_u:314": " svapne 'pi jñānasyārthavattvāt svapnāvasthāyāṃ yeṣāṃ prāṇināmupalabdhirbhavati te ca sattvāḥ santyeva satyataḥ /",
    "T11bsa061_u:315": " tasmāt kathaṃ sāmyamiti pūrvapakṣāśaṅkā // 33 //",
    "T11bsa061_u:316": " siddhāntavādyāha -",
    "T11bsa061_u:317": " paraṃ prativigrahītuṃ yadi yuktyāgamarahitastathāvidho 'sadvādaḥ samāśriyeta,",
    "T11bsa061_u:318": " tadā parābhimataṃ tasya parādhipatyaṃ na ko 'pi nivārayet /",
    "T11bsa061_u:319": " paraṃ prativigrahītuṃ yadi yuktvāgamarahita ityādi /",
    "T11bsa061_u:320": " yaḥ yuktyā āgamācca rahitaḥ sa yuktyāgamarahitaḥ /",
    "T11bsa061_u:321": " yuktyāgamarahito 'sau vādo 'sādhutvādasadevādaḥ /",
    "T11bsa061_u:322": " yadi vaibhāṣikāḥ yogācārān prativigrahītuṃ tamabhyupagaccheyuḥ,",
    "T11bsa061_u:323": " anena ca mama parājaya iti /",
    "T11bsa061_u:324": " na, ayuktatvāt /",
    "T11bsa061_u:325": " tadā yogācārabhimataṃ sattvasya tathāvidhaparadhipatyamapi na kaścinnivārayet /",
    "T11bsa061_u:326": " tathāhi, bhavadbhiḥ svapnāvasthāyāṃ ye sattvāḥ abhyupagatāḥ,",
    "T11bsa061_u:327": " teṣāmevādhipatyādasmākaṃ vijñaptipratibhāsāḥ jāyanta iti vaktavyaṃ bhavet /",
    "T11bsa061_u:328": " tena hi yad viṣamatvaṃ yuktyāgamarahitatvaṃ tadevaṃ draṣṭavyam /",
    "T11bsa061_u:329": " na kutaścidāgamataḥ svapnadṛṣṭarūpasya sadbhāvaḥ prajñāyate /",
    "T11bsa061_u:330": " yuktyāpi nopapadyate /",
    "T11bsa061_u:331": " tathā sati svapnadṛṣṭarūpasya sapratighatvaṃ sanidarśanatvañca bhavet /",
    "T11bsa061_u:332": " tena hi hastyādīnāṃ gavākṣādiṣu praveśo nopapadyeta,",
    "T11bsa061_u:333": " taddeśasthairapi dṛśyo bhavet /",
    "T11bsa061_u:334": " atha sanidarśanaṃ sapratighaṃ ca neṣyate,",
    "T11bsa061_u:335": " tadā rūpameva tanna bhavet /",
    "T11bsa061_u:336": " nāpyavijñaptiniyamaḥ,",
    "T11bsa061_u:337": " tadanabhyupagamāt /",
    "T11bsa061_u:338": " yadātmānaṃ bahirgataṃ prekṣate,",
    "T11bsa061_u:339": " tadā santānasya dvitvamapi prasajyeta /",
    "T11bsa061_u:340": " prāṇyantaradarśane 'pūrvasattvotpattitpattirapi prasajyeta /",
    "T11bsa061_u:341": " svapnakṛtābrahmācaryāt pārājikatvamapi prasajyeta /",
    "T11bsa061_u:342": " svapnadṛṣṭarūpasya sadbhāvābhyupagame tvevemādayo bahavo doṣā prasajyante // 34 //",
    "T11bsa061_u:343": " evaṃ tāvat samānatāṃ prasādhya svapakṣe yuktyāgamarahitatvaṃ parihartumāha -",
    "T11bsa061_u:344": " etat keṣāñcinmata eva sarvāṇi tathāvidhāni jñānāni santānāntarāyattāni /",
    "T11bsa061_u:345": " viśeṣastu sākṣātparamparayā ca /",
    "T11bsa061_u:346": " etat keṣāñcinmata ityādi /",
    "T11bsa061_u:347": " etadityāveśenoktam /",
    "T11bsa061_u:348": " keṣāzncid yogācārāṇāṃ mata eva jāgradavasthāvat svapne 'pi tathāvidhānī kriyāvāgākārajñānāni parasantānā yattāni bhavanti /",
    "T11bsa061_u:349": " viśeṣastu etāvanmātram - jāgradavasthāyāṃ sākṣādāyattāni,",
    "T11bsa061_u:350": " svapnāvasthāyāṃ tu prāyeṇa paramparayā // 35 //",
    "T11bsa061_u:351": " svapne 'pi sākṣādvṛtteḥ sambhāvanāṃ pratipādayitumāha -",
    "T11bsa061_u:352": " kadācit svapne 'pi tasya sākṣātsantānāntarāyattatā iṣṭaiva /",
    "T11bsa061_u:353": " kadācit svapne 'pītyādi /",
    "T11bsa061_u:354": " sugamametat // 36 //",
    "T11bsa061_u:355": " sākṣādvṛttitvaṃ darśannāha -",
    "T11bsa061_u:356": " devādyadhiṣṭhānataḥ satyasvapnadarśanāt /",
    "T11bsa061_u:357": " devādyadhiṣṭhānata ityādi /",
    "T11bsa061_u:358": " devādyadhiṣṭhānataḥ supriyavaṇijo vijñaptipratibhāsīni jñānāni jāyante ādītyanena yogipiśācādīnāmadhiṣṭhānāni saṃgṛhītāni // 37 //",
    "T11bsa061_u:359": " svapakṣamupasaṃharannāha -",
    "T11bsa061_u:360": " tasmādasya naitadasadvādasamāśrayaḥ /",
    "T11bsa061_u:361": " tasmādasyetyādi /",
    "T11bsa061_u:362": " tasmādasyaivaṃvādino yogācārasya nāsadvādasamāśrayaḥ // 38 //",
    "T11bsa061_u:363": " punaścāparasmin samānatāṃ sādhayituṃ sautrāntikaṃ pṛcchati -",
    "T11bsa061_u:364": " tāvattayā kriyayāpi taccittaṃ kathaṃ jñāyate?",
    "T11bsa061_u:365": " tāvattayā kriyayetyādi /",
    "T11bsa061_u:366": " vijñaptipratibhāsasya gamakatvamityabhimataṃ tāvadavasthāpyam /",
    "T11bsa061_u:367": " muhurbhavataiva paryanuyujyate - kasmāt bhavatparikalpitayā tayā kriyayā paracittaṃ jñāyate // 39 //",
    "T11bsa061_u:368": " tathā paryanuyoge sautrāntika āha -",
    "T11bsa061_u:369": " cittasya kāryatvāt /",
    "T11bsa061_u:370": " cittasya kāryatvāditi /",
    "T11bsa061_u:371": " yasmāccittasya kāryam,",
    "T11bsa061_u:372": " tasmāt sā gamikā // 40 //",
    "T11bsa061_u:373": " siddhāntavādyāha -",
    "T11bsa061_u:374": " tasya kāryatvaṃ tu cittantare 'pi tulyamiti kathanna jñāyate?",
    "T11bsa061_u:375": " tasya kāryatvamityādi kriyā cittasya kāryatvāccittasya gamiketi cet?",
    "T11bsa061_u:376": " cittasya tatkāryatvaṃ tu kriyāpratibhāsijñāne 'pi tulyatvāttena kriyāpratibhāsenāpi kasmāt paracittaṃ na jñāyate // 41 //",
    "T11bsa061_u:377": " siddhāntavādī hetūpasaṃhāravyājena parapratibhāsijñānameva liṅgatvenābhyupagamayitumāha -",
    "T11bsa061_u:378": " api ca, yadi tatkriyā svasattāmātreṇa svasantānaṃ pratyāyet,",
    "T11bsa061_u:379": " tadānupalabhya mānenāpi syāttathā pratipattiḥ /",
    "T11bsa061_u:380": " api ca, yadi tatkriyetyādi /",
    "T11bsa061_u:381": " kiñceyaṃ kriyā sattāmātrāt paracittamavabodhayed ohosvit jñānāt?",
    "T11bsa061_u:382": " yadi tāvad sattāmātrāditi,",
    "T11bsa061_u:383": " tadā kriyāmanupalabhyamānenāpi prāṇinā paracitta pratipadyeta // 42 //",
    "T11bsa061_u:384": " paramatamāśaṅkyāha -",
    "T11bsa061_u:385": " na; jñānāpekṣatvālliṅgasyeti cet /",
    "T11bsa061_u:386": " na; jñānāpekṣatvādityādi /",
    "T11bsa061_u:387": " na hi liṅgaṃ sattāmātrāt gamakaṃ bhavati /",
    "T11bsa061_u:388": " kiṃ tarhi? jñānāt /",
    "T11bsa061_u:389": " tasmānnāyaṃ doṣaḥ // 43 //",
    "T11bsa061_u:390": " siddhāntavādyāha -",
    "T11bsa061_u:391": " tadā tatra kimanayā paramparayā - paracittāt kriyā,",
    "T11bsa061_u:392": " kriyātaḥ jñānam,",
    "T11bsa061_u:393": " jñānāttasya pratipattiriti /",
    "T11bsa061_u:394": " tadā tatretyādi syānmatam - liṅga jñānamapekṣya gamakamiti /",
    "T11bsa061_u:395": " hanta, tarhi na kiñcit prayojanamanayā paramparayā /",
    "T11bsa061_u:396": " tāṃ paramparāṃ darśayannāha - paracittāt kriyetyādi /",
    "T11bsa061_u:397": " paramparā tu paracittāt kriyā utpadyate,",
    "T11bsa061_u:398": " kriyātaḥ jñānam,",
    "T11bsa061_u:399": " jñānāttasya pratipattiriti // 44 //",
    "T11bsa061_u:400": " kaśya punarnyāya iti cedāha -",
    "T11bsa061_u:401": " paracittaprabhavadharmi kriyāpratibhāsijñānamevāsya gamakaṃ bhavati /",
    "T11bsa061_u:402": " paracittaprabhavadharmītyādi /",
    "T11bsa061_u:403": " paracittaprabhavadharmi kriyāpratibhāsijñānameva gamakamiti manvīta /",
    "T11bsa061_u:404": " paracittaprabhavadharmo 'syāstīti vigrahaḥ // 45 //",
    "T11bsa061_u:405": " kriyetyapi yujyeta,",
    "T11bsa061_u:406": " kriyāpratibhāsijñānamityapi yujyeta /",
    "T11bsa061_u:407": " kaścātra viśeṣaḥ? tasmād āha -",
    "T11bsa061_u:408": " tasyādhigatistvantaśastadāśritatvāt /",
    "T11bsa061_u:409": " tasyādhigatistvantaśa ityādi /",
    "T11bsa061_u:410": " yato hyabhyupagatāyāmapi kriyāyāṃ paracittasyādhigatistu kriyāpratibhāsijñānādhīnaiva /",
    "T11bsa061_u:411": " tasmāttadevāstu /",
    "T11bsa061_u:412": " kimanayā parikalpitayā kriyayā // 46 //",
    "T11bsa061_u:413": " evaṃ paraṃ nigṛhya svamatamākhyātumāha -",
    "T11bsa061_u:414": " spandanamātrasāmānyāṃ kriyābhilāpajñānasāmānyasya kāraṇatvāt kāryeṇa lāraṇasya gatiḥ /",
    "T11bsa061_u:415": " spandanamātrasāmānyaṃ kriyābhilāpajñānasāmānyasyetyādi /",
    "T11bsa061_u:416": " kriyābhilāpajñānasya sāmānyaṃ kriyābhilāpajñānasāmānyam /",
    "T11bsa061_u:417": " tasya kāraṇaṃ tvaviśeṣeṇa spandanamātramiṣṭam /",
    "T11bsa061_u:418": " tathā sati kriyāpratibhāsijñānasāmānyaṃ spandanamātrasāmānyasya gamakamiṣyate /",
    "T11bsa061_u:419": " ata eva uktam - kāryeṇa karaṇasya gati iti /",
    "T11bsa061_u:420": " jñānasāmānyetyatra sāmānyeti śabdena vicchinnāvicchinnapratibhāsakṛtaviśeṣaḥ nirākṛtaḥ /",
    "T11bsa061_u:421": " spandanamātretyatra mātreti śabdena rāgādikṛtaviśiṣṭaspandanaṃ nirākriyate // 47 //",
    "T11bsa061_u:422": " evaṃ sāmānyena kāryakāraṇabhāvaṃ nirdiśya kāryasya bhedamupadarśayitumāha -",
    "T11bsa061_u:423": " tatra ātmaspandananimittakasyāntarmukhavṛttiḥ,",
    "T11bsa061_u:424": " anyasyānyathā /",
    "T11bsa061_u:425": " prāyeṇādhikṛtya asau bhedaḥ /",
    "T11bsa061_u:426": " tatra ātmaspandananimittakasyetyādi /",
    "T11bsa061_u:427": " ātmaspandanātsamutthitaṃ yajjñānaṃ tasyāntarmukhapratibhāsatayā vṛttiḥ,",
    "T11bsa061_u:428": " paraspandanātsamutthitasya tu bahirmukhapratibhāsatayā /",
    "T11bsa061_u:429": " mukheti śabdo 'trālambane vartate /",
    "T11bsa061_u:430": " prāyeṇādhikṛtyetyanena śaraprakṣepaṇādīnāaṃ parakṛtacālanādīnāṃ ca pradarśanam / 48 //",
    "T11bsa061_u:431": " tatra syānmatam - bhavatu jāgradavasthāyāṃ kāryakāraṇabhāvaḥ,",
    "T11bsa061_u:432": " svapnāvasthāyāṃ tu tatkathamiti cet?",
    "T11bsa061_u:433": " āha -",
    "T11bsa061_u:434": " etayoḥ saḥ kāryakāraṇabhāvaḥ svāpādyavasthāyāmitarasyāmapi ca samānaḥ /",
    "T11bsa061_u:435": " etayoḥ saḥ kāryakāraṇabhāva ityādi /",
    "T11bsa061_u:436": " yaścānantaroktaḥ kāryakāraṇabhāvaḥ,",
    "T11bsa061_u:437": " saḥ svāpajāgradavasthayośca samānaḥ /",
    "T11bsa061_u:438": " ādītyanena kāmaśokādibhirupahatāvasthānāṃ parigrahaḥ // 49 //",
    "T11bsa061_u:439": " nanu svapne samutthāpakaspandanameva nāsti /",
    "T11bsa061_u:440": " tatkathaṃ kāryakāraṇabhāvasya samānateti / tasmādāha -",
    "T11bsa061_u:441": " bhrāntyavasthāyāṃ yathāsvaṃ pratyayaviśeṣopāśrayāt paraspandanādinimittodbhūtavijñānavāsanaiva kadācitparābhogādeḥ vyavahitādapi vṛttiṃ labhate,",
    "T11bsa061_u:442": " na tu atyantāsadābhogāt /",
    "T11bsa061_u:443": " bhrāntyavasthāyāmityādi /",
    "T11bsa061_u:444": " bhrāntyavasthāyāmiti middhenopahatādyavasthāyām /",
    "T11bsa061_u:445": " yathāsvamityanena svapnasya middhaviśeṣaḥ,",
    "T11bsa061_u:446": " narakādeḥ karmavipākāvasthā ca parogṛhyate /",
    "T11bsa061_u:447": " pratyayaviśeṣo middhādiḥ /",
    "T11bsa061_u:448": " upāśrayaṇam upāśrayaḥ /",
    "T11bsa061_u:449": " pratyayaviśeṣasya upāśrayaḥ pratyayaviśeṣopāśrayaḥ /",
    "T11bsa061_u:450": " pratyayaviśeṣamupāśrayata iti yāvat /",
    "T11bsa061_u:451": " paracittena saṃprayuktaṃ spandanaṃ paraspandanam /",
    "T11bsa061_u:452": " ādītyanena mukhakāntiraktimādīnāṃ janakacittasya paroigrahaḥ paraspandanādi ca nimittaṃ ceti samāsaḥ /",
    "T11bsa061_u:453": " nimittatvamatrādhipatipratyayatvamiti draṣṭavyam /",
    "T11bsa061_u:454": " yasya kriyādipratibhāsivijñānasya tadanyasmāt spandanādinimittādudbhavituṃ śīlamasti tat paraspandādinimittodbhūtavijñānam /",
    "T11bsa061_u:455": " tasya vāsanā śaktiḥ /",
    "T11bsa061_u:456": " parābhogaḥ paramanaskāraḥ ādītyanena tatkālabhāvināṃ tadanyapratyayānāṃ parigrahaḥ /",
    "T11bsa061_u:457": " vyavahitaḥ kālaviprakṛṣṭaḥ /",
    "T11bsa061_u:458": " apīti śabdo 'vyavahite devādyadhiṣṭhānāt svapnadarśane 'pi /",
    "T11bsa061_u:459": " tasyāḥ vṛttilābhaḥ kriyāpratibhāsivijñānajananayogyātmatayā samavadhānam /",
    "T11bsa061_u:460": " evamuktaṃ bhavati - bhrāntyavasthāyāṃ pratyayaviśeṣasya upāśrayāt paraspandanādinimittadudbhūtavijñānavāsanā kadācit vyavahitād parābhogādapi vṛttiṃ labhate /",
    "T11bsa061_u:461": " yasyāstu parābhogo 'tyantāsanna tasmād vṛttiṃ labhate // 50 //",
    "T11bsa061_u:462": " evaṃ svapnāvasthāyāmapi kriyāpratibhāsijñānānāṃ spandananimittakatvaṃ sādhayitvā upasaṃhartum āha -",
    "T11bsa061_u:463": " tasmāt sarvāvasthāsu kriyādivijñapteḥ cittaspandanamanumīyata eva /",
    "T11bsa061_u:464": " tasmāt sarvāvasthāsvityādi yasmādevamavyabhicāritvaṃ sādhitam,",
    "T11bsa061_u:465": " tasmāt svāpajāgradubhayorapyavasthayoḥ kriyāpratibhāsāt cittaspandanamanumīyata eveti sthitam /",
    "T11bsa061_u:466": " ādi ityanena abhilāparaktimādivijñaptīnāṃ parigrahaḥ // 51 //",
    "T11bsa061_u:467": " evaṃ svamataṃ nirdoṣīkṛtya paramate doṣamudbhāvayitumāha -",
    "T11bsa061_u:468": " kriyātaḥ spandanapratipattau svāpa itarasmiñca syāt pratipattiratha vā naiva kadācana /",
    "T11bsa061_u:469": " kriyātaḥ spandanapratipattāvityādi /",
    "T11bsa061_u:470": " yamnate kriyātaḥ spandanasya pratipattiḥ,",
    "T11bsa061_u:471": " tanmate svpnādāvapi kriyātaḥ spandanasya pratipattirbhavet /",
    "T11bsa061_u:472": " atha svapne kriyātaḥ spandanasya pratipattirneṣyeta,",
    "T11bsa061_u:473": " tadā tat jāgradavasthāyāmapi yujyeta na kadāciyt kriyātaḥ spandanasya pratipattirbhavediti vākyaśeṣaḥ // 52 //",
    "T11bsa061_u:474": " kathamiti cet? tasmādāha -",
    "T11bsa061_u:475": " paraspandanābhāve 'pi kriyālambanodayāt /",
    "T11bsa061_u:476": " paraspandanābhāve 'pītyādi /",
    "T11bsa061_u:477": " tathāhi, svapne paracittaspandanābhāve 'pi kriyālambanam udeti /",
    "T11bsa061_u:478": " yasyābhāve 'pi yadutpadyate,",
    "T11bsa061_u:479": " na tattasya gamakaṃ yuktaṃ // 53 //",
    "T11bsa061_u:480": " pratividhātukāmo bāhyārthavādyāha -",
    "T11bsa061_u:481": " bhavatvālambanodayaḥ, na tu kriyā /",
    "T11bsa061_u:482": " kriyayā spandanaṃ gamyete /",
    "T11bsa061_u:483": " bhrāntyavasthāyāṃ kriyaiva na bhavati /",
    "T11bsa061_u:484": " arthaśūnyajñānodayānna doṣaḥ /",
    "T11bsa061_u:485": " bhavatvālambanodayarityādi /",
    "T11bsa061_u:486": " ālambanaṃ tu spandanābhāve 'pyutpadyate, na tu kriyā /",
    "T11bsa061_u:487": " asmākaṃ mate kriyā spandanasya gamakam /",
    "T11bsa061_u:488": " sā ca bhrāntyavasthāyāṃ na bhavati /",
    "T11bsa061_u:489": " kathaṃ na bhavati?",
    "T11bsa061_u:490": " āha - arthaśūnyajñānodayāditi /",
    "T11bsa061_u:491": " yasmāt bhrāntyavasthāyāmarthaśūnyāni jñānāni utpadhyante,",
    "T11bsa061_u:492": " tasmānnaiṣa doṣa iti pūrvapakṣāśaṅkā // 54 //",
    "T11bsa061_u:493": " siddhantavādyāha -",
    "T11bsa061_u:494": " sarvaprakāravyapadeśasāmyāt kadācijjñānamarthaśūnyam,",
    "T11bsa061_u:495": " anyadānyathetyeṣo 'dhikāraḥ kuto labdhaḥ?",
    "T11bsa061_u:496": " sarvaprakāravyapadeśasāmyādityādi /",
    "T11bsa061_u:497": " yasya vyapadeśasya santi sarve prakārāḥ sa sarvaprakāravyapadeśaḥ /",
    "T11bsa061_u:498": " sarvaprakāravyapadeśasāmye svapnāvasthāyāṃ jñānamarthaśūnyamutpadyate,",
    "T11bsa061_u:499": " jāgradavasthāyāṃ tu sārthamityetat jñānam,",
    "T11bsa061_u:500": " adhikāro vā bhavatā kuto labdhaḥ?",
    "T11bsa061_u:501": " evamuktaṃ bhavati - jāgradavasthāvat svapnāvasthāyāmapi dṛśyākārādayaḥ sarve santi /",
    "T11bsa061_u:502": " tatkathaṃ tatra jñānamarthaśūnyamiti // 55 //",
    "T11bsa061_u:503": " paramatamāśaṅkitumāha -",
    "T11bsa061_u:504": " atha middhādināvasthānyathābhāvaścet /",
    "T11bsa061_u:505": " atha middhādinetyādi /",
    "T11bsa061_u:506": " yathāsyāmavasthāyāṃ middhadinārthaśūnyajñānānāmutpattirbhavati,",
    "T11bsa061_u:507": " tathā anyathābhāva it pūrvapakṣāśaṅkā // 56 //",
    "T11bsa061_u:508": " siddhāntavādyāha -",
    "T11bsa061_u:509": " yadyevaṃ sambhavet,",
    "T11bsa061_u:510": " bhavatu avidyoipaplutatvāttathodayaḥ /",
    "T11bsa061_u:511": " yadyevaṃ sambhavedityādi /",
    "T11bsa061_u:512": " yadi bhrāntivaśādavasthānyathābhāvādarthaśūnyaṃ jñānaṃ jāyata iti abhyupāgamyeta,",
    "T11bsa061_u:513": " tadā mahābhramarājñyā avidyāyāḥ sadbhāvāt tadvaśācca sarvāṇi jñānānyarthaśūnyāni jāyanta iti manyeran // 57 //",
    "T11bsa061_u:514": " tathā sati ko guṇaḥ? āha -",
    "T11bsa061_u:515": " tathā satyarthāntaravādahānyā ete 'nekāśakyanigūhanāvatārāḥ mahākṛcchrā uttareṇaikena nihatā bhavanti /",
    "T11bsa061_u:516": " tathā satyarthāntaravādetyādi /",
    "T11bsa061_u:517": " arthāntaraṃ vadatīti arthāntaravādaḥ /",
    "T11bsa061_u:518": " arthāntaravādasyaiva hānyā arthāntaravādahānyā /",
    "T11bsa061_u:519": " asya kṣemadharmebhyaścyutatvādayukto bhavati /",
    "T11bsa061_u:520": " yasmārthāntaravādasya aneke avatārāḥ doṣāḥ parihāralakṣaṇenāśakyanigūhanāḥ santyamī anekāśakyanigūhanāvatārāḥ /",
    "T11bsa061_u:521": " mahāntaḥ kṛcchrāḥ santyasyeti mahākṛcchrāḥ /",
    "T11bsa061_u:522": " uttereṇaikeneti ekasmāduttarāt /",
    "T11bsa061_u:523": " nihatāḥ nirākṛtāḥ /",
    "T11bsa061_u:524": " aśakyanigūhanāvatāratvaṃ tu kṛte ekasya parihāre 'nyānyadoṣodbhavāt /",
    "T11bsa061_u:525": " evamuktaṃ bhavati - yadāvidyopaplutatvāt sarveṣāṃ jñānānāmarthaśūnyatvamabhyupagamyate,",
    "T11bsa061_u:526": " tadārthāntaravādasya ye 'nekāśakyanigūhanāvatārāsta uttareṇaikena nirākṛtā bhavanti // 58 //",
    "T11bsa061_u:527": " evaṃ santānāntarasiddhiṃ parisamāpyāvaśiṣṭān durupālambhān parihartukāmaḥ paramatamāśaṅkitum āha -",
    "T11bsa061_u:528": " nanu tayoḥ darśanāt kāyavāgvijñaptibhyāṃ svamutthāpakacittasyānumānamiti nyāyyam /",
    "T11bsa061_u:529": " na tu santānāntarasambaddhavijñāptipratibhāsijñāne paravijñaptī bhavitumarhataḥ,",
    "T11bsa061_u:530": " tayoranupādānopādeyatvāditi cet /",
    "T11bsa061_u:531": " nanu tayoḥ darśanātkāyavāgvijñaptibhyāmityādi /",
    "T11bsa061_u:532": " nanvityanenākṣamyatāṃ darśayati /",
    "T11bsa061_u:533": " nanu kāyavāgvijñaptipratibhāsābhyāṃ tayoḥ samutthāpakacittasyānumānamiti nyāyyam /",
    "T11bsa061_u:534": " tatra syānmatam - etadapi samānamiti /",
    "T11bsa061_u:535": " ata āha - santānāntarasambaddhetyādi /",
    "T11bsa061_u:536": " ye ca śrotṛsantānasambaddhavijñaptipratibhāsijñāne spandanasya gamake iti bhavadbhiriṣṭe,",
    "T11bsa061_u:537": " kathaṃ te vaktuḥ vijñaptī syātām?",
    "T11bsa061_u:538": " atra santāneti śrotuḥ santānaḥ /",
    "T11bsa061_u:539": " tamapekṣya antareti śabdena vaktuḥ parigrahaḥ /",
    "T11bsa061_u:540": " kasmānnārhataḥ?",
    "T11bsa061_u:541": " ityāha - tayoḥ anupādānopādeyatvāditi /",
    "T11bsa061_u:542": " ayamabhiprāyaḥ - śrotṛsantānapratibaddhavijñaptipratibhāsasya na vaktuḥ vivakṣayā sahopādānopādeyabhāvaḥ,",
    "T11bsa061_u:543": " bhinnasantānaparyāppannatvāditi pūrvapakṣaḥ // 59 //",
    "T11bsa061_u:544": " tatra siddhāntavādyāha -",
    "T11bsa061_u:545": " nocyate paracittasamitthitavijñaptirūpatvāt tatra pratibhāsijñānena samutthāpakacittaṃ gamyata iti /",
    "T11bsa061_u:546": " kiṃ tarhi? tasya kāryatvāt /",
    "T11bsa061_u:547": " nocyata ityādi /",
    "T11bsa061_u:548": " paracittena samutthitā paracittasamitthitā /",
    "T11bsa061_u:549": " paracittasamitthitā ca vijñaptiśceti paracittasamutthitavijñaptiḥ /",
    "T11bsa061_u:550": " sā yasya pratibhāsino jñānasya rūpaṃ svabhāvo 'sti tattathā /",
    "T11bsa061_u:551": " tasya bhāvaḥ tattvam /",
    "T11bsa061_u:552": " tasmāt paracittasamutthitavijñaptirūpatvāt /",
    "T11bsa061_u:553": " tatra vijñapteḥ pratibhāso 'syāstīti pratibhāsi /",
    "T11bsa061_u:554": " evamuktaṃ bhavati - yasmāt tatra pratibhāsi jñānaṃ paracittasamutthitavijñaptirūpam,",
    "T11bsa061_u:555": " tasmāt samutthāpakacittaṃ gamyata iti vayamapi nābhyupagacchāmaḥ /",
    "T11bsa061_u:556": " yadi nābhyupagamyate,",
    "T11bsa061_u:557": " kiṃ tarhi abhyupagamyata iti cet?",
    "T11bsa061_u:558": " āha - kiṃ tarhi?",
    "T11bsa061_u:559": " tasya kāryatvād iti /",
    "T11bsa061_u:560": " yasmād vijñaptipratibhāsijñānaṃ paracittasya kāryam,",
    "T11bsa061_u:561": " tasmāt paracittaṃ gamyate /",
    "T11bsa061_u:562": " atra paracittaṃ vaktuścittamabhipretam // 60 //",
    "T11bsa061_u:563": " yadi śrotṛsantānājjāte kriyāvāgākārake jñāne vijñaptitvena neṣyete,",
    "T11bsa061_u:564": " kā punaranyā vijñaptiścet / tasmādāha -",
    "T11bsa061_u:565": " vijñaptiriti samutthāpakacittasantānājjāte kriyāvāgākārake jñāne eva /",
    "T11bsa061_u:566": " vijñaptirityādi /",
    "T11bsa061_u:567": " samutthāpakacittasantānājjāte ye kriyāvāgākārake jñāne te vijñaptitvena vyapadiśyete /",
    "T11bsa061_u:568": " evamuktaṃ bhavati - vaktureva ye gamanābhilāpane kriyāvāgākārake jñāne te vijñaptīti ucyete // 61 //",
    "T11bsa061_u:569": " samutthāpakacittaṃ svaparasantānagatayoḥ kriyāvāgākārakajñāneyoryathā kāraṇabhāvo bhavati taddarśayitumāha -",
    "T11bsa061_u:570": " samutthāpakacittaṃ ca tayorevopādānakāraṇam,",
    "T11bsa061_u:571": " santānāntarajñānayostu adhipatipratyayaḥ /",
    "T11bsa061_u:572": " samutthāpakacittam ca tayorityādi /",
    "T11bsa061_u:573": " upādānākāraṇamasādhāraṇakāraṇe vartate /",
    "T11bsa061_u:574": " samutthāpakacittaṃ svasantānagatayoḥ kriyāvāgākārakayorevopādānakāraṇam,",
    "T11bsa061_u:575": " parasantānasambaddhayostvadhipatipratyayaḥ /",
    "T11bsa061_u:576": " taccopādānakāraṇaṃ paratamapekṣya upanyastam /",
    "T11bsa061_u:577": " svamate tu upādānakāraṇamālayavijñānamiṣyate,",
    "T11bsa061_u:578": " na tu vivakṣācittam // 62 //",
    "T11bsa061_u:579": " evaṃ tāvat svasantānāgatayoḥ kriyāvāgākārakayorvijñaptivaṃ pratipāditam /",
    "T11bsa061_u:580": " santānāntarasaṃbaddhayośca sādhayitumāha -",
    "T11bsa061_u:581": " vijñapterūpādānātte janite /",
    "T11bsa061_u:582": " tatsambandhenopacārād vijñaptī bhavataḥ /",
    "T11bsa061_u:583": " vijñapterūpādānātte janite ityādi /",
    "T11bsa061_u:584": " vijñapteryadupādānakāraṇaṃ tena te santānāntarasambaddhakriyāvāgākārake jñāne janite /",
    "T11bsa061_u:585": " tajjanisambandhena tena hetunā upacārād vijñaptīti vyapadiśyete // 63 //",
    "T11bsa061_u:586": " syānmatam - svasamutthāpakacittasya vijñāpanād vijñaptiḥ /",
    "T11bsa061_u:587": " na hi śrotā vaktṛsantānājjāte kriyāvākpratibhāsijñāne upalabhate /",
    "T11bsa061_u:588": " tathā hi, vaktā śrotā cobhāvapi svasvapratibhāsamanu bhavataḥ /",
    "T11bsa061_u:589": " tatkathaṃ te 'nālambane vijñaptitvena svasamutthāpakasya gamake iti / tasmādāha -",
    "T11bsa061_u:590": " bhavatu svaparayoḥ svasvapratibhāsasyānubhavaḥ,",
    "T11bsa061_u:591": " taimirikadvayadṛṣṭadvicandravat /",
    "T11bsa061_u:592": " tathāvidhavijñānasya hetuḥ vāsanotpādasvabhāvaviśeṣo 'nādikālikaikārthagrāhādhyavasāyitvāt,",
    "T11bsa061_u:593": " ekahetusambhūtayoḥ svaparavijñaptijñānayoḥ vijñaptitvena upacāraḥ /",
    "T11bsa061_u:594": " bhavatu svaparayorityādi /",
    "T11bsa061_u:595": " svapareti vaktā śrotā ca /",
    "T11bsa061_u:596": " svasya svasya pratibhāsasya anubhavaḥ svasvapratibhāsasyānubhavaḥ /",
    "T11bsa061_u:597": " taimirikadvayena pratibhāsasyānubhavaḥ taimirikadvayadṛṣṭadvicandram /",
    "T11bsa061_u:598": " tena tulyatvāt tadvat /",
    "T11bsa061_u:599": " tathāvidhavijñānamiti ekārthagrāhādhyavasāyi vijñānaṃ matam /",
    "T11bsa061_u:600": " tasya hetuḥ ekārthagrāhādhyavasāyasyānubhavitṛ pūrvavijñānam /",
    "T11bsa061_u:601": " tajjanitā vāsanā śaktirūpā /",
    "T11bsa061_u:602": " tasyā utpāda utpādavyayalakṣaṇaparamparāyā udayaḥ /",
    "T11bsa061_u:603": " svarūpa utpādasvabhāvaḥ /",
    "T11bsa061_u:604": " tasya viśeṣa ekārthagrāhādhyavasāyivijñānopajanane samarthātmani sthitiḥ /",
    "T11bsa061_u:605": " anādiścāsau kālaśceti anādikālaḥ /",
    "T11bsa061_u:606": " tasmādāgato 'nādikālikaḥ /",
    "T11bsa061_u:607": " atha vānādikāle bhavo 'nādikālikaḥ /",
    "T11bsa061_u:608": " na ādikālikaḥ anādikālikaḥ /",
    "T11bsa061_u:609": " ekaścāsau arthaśceti ekārthaḥ /",
    "T11bsa061_u:610": " gamanavāgādisvaparavijñaptyoḥ buddhyā ekīkaraṇam /",
    "T11bsa061_u:611": " ekārthagrāheti ekārthagrāhijñānam /",
    "T11bsa061_u:612": " ekārthagrāhādhyavasāyi iti adhyavasāyijñānam /",
    "T11bsa061_u:613": " tathā hi, vaktā caivaṃ cintayati - yanmayā kathitaṃ tat śrotrā jñātam /",
    "T11bsa061_u:614": " śrotāpyevaṃ cintayati - yadanena kathitaṃ tanmayā pratītam /",
    "T11bsa061_u:615": " ityevaṃ ekārthagrāhādhyavasāyaḥ /",
    "T11bsa061_u:616": " ekahetunā samutthāpakena ye sambhūte te ekahetusambhūte /",
    "T11bsa061_u:617": " svaparavijñaptijñānayoḥ vaktṛśrotṛkriyāvāgākārakajñānayoḥ vijñaptitvenopacāraḥ vijñaptitvena vyapadeśaḥ /",
    "T11bsa061_u:618": " evaṃ vaktā śrotā ca svasvapratibhāsamanubhavataḥ /",
    "T11bsa061_u:619": " tathāpi tayoḥ ya ekahetusambhūte kriyāvāgākārakajñāne ta ekārthapratītiniyamād vijñaptitvena vyapadiśyete /",
    "T11bsa061_u:620": " ekārthagrāhādhyavasāyastu tathāvidhavijñānasya heturvāsanotpādasvabhāvaviśeṣo 'nādikālikatvād /",
    "T11bsa061_u:621": " taimirikadvayadṛṣṭadvicandravaditi dṛṣṭāntaḥ /",
    "T11bsa061_u:622": " ekaḥ taimirikaḥ dvitīyaṃ taimirikaṃ 'paśya' iti “aparaṃ candraṃ' darśayati /",
    "T11bsa061_u:623": " tena ca 'dṛśyate” ityucyate /",
    "T11bsa061_u:624": " tatra 'mayā asmaidarśitaḥ' ityevaṃ darśakasyābhimāno bhavati /",
    "T11bsa061_u:625": " śrotāpi 'anena mahyaṃ darśitaḥ iti cintayati /",
    "T11bsa061_u:626": " tathāpi tau svasvapratibhāsaṃ prativittaḥ /",
    "T11bsa061_u:627": " tadvadatrāpi ekārthapratītiniyamāt svaparavijñaptijñānayorvijñaptitvenopacāro bhavati // 64 //",
    "T11bsa061_u:628": " tṛṇāvalambina iva bāhyārthabādinaḥ prāhuḥ -",
    "T11bsa061_u:629": " kiñca kriyādipratibhāsivijñānāt kāryaliṅgājjātaṃ yatparacittajñānaṃ",
    "T11bsa061_u:630": " tatparacittaṃ viṣayīkriyata āhosvinna?",
    "T11bsa061_u:631": " viṣayīkaraṇe 'rthāntaraṃ syāt /",
    "T11bsa061_u:632": " aviṣayatve tu kathaṃ jñānena paracittasattā pratīyate?",
    "T11bsa061_u:633": " tatsvarūpājñāne",
    "T11bsa061_u:634": " tatsiddherasambhavāditi cet?",
    "T11bsa061_u:635": " kiñca kriyādipratibhāsītyādi /",
    "T11bsa061_u:636": " kriyādipratibhāso 'sti yasya vijñānasya tat kriyādipratibhāsivijñānam /",
    "T11bsa061_u:637": " tadeva kāryaliṅgam /",
    "T11bsa061_u:638": " tasmājjātaṃ kriyādipratibhāsivijñānāt kāryaliṅgājjātaṃ yat paracittasya svarūpaṃ viṣayīkaroti āhosvinneti dvidhā parīkṣā /",
    "T11bsa061_u:639": " prathamavikalpe doṣaṃ darśayotumāha - viṣayīkaraṇa ityādi /",
    "T11bsa061_u:640": " yadi nāma viṣayīkaroti,",
    "T11bsa061_u:641": " tadā tasya viṣayaḥ pṛthak syāt /",
    "T11bsa061_u:642": " dvitīyavikalpamupadarśayannāha - aviṣayatve tvityādi /",
    "T11bsa061_u:643": " atha na viṣayīkaroti,",
    "T11bsa061_u:644": " tadā kathaṃ paracittasattā jñāyate?",
    "T11bsa061_u:645": " kathaṃ na jñāyate?",
    "T11bsa061_u:646": " āha - tatsvarūpājñāna ityādi /",
    "T11bsa061_u:647": " tatsvarūpajñānādhīno hi bhāvopacāraḥ /",
    "T11bsa061_u:648": " sa tu tadabhāve na bhavatīti pūrvapakṣaḥ // 65 //",
    "T11bsa061_u:649": " siddhāntavādinaḥ -",
    "T11bsa061_u:650": " eṣa prasaṅgo 'pi samaḥ /",
    "T11bsa061_u:651": " eṣa prasaṅgo 'pi sama iti // 66 //",
    "T11bsa061_u:652": " samatāṃ darśayitumāha -",
    "T11bsa061_u:653": " kriyāvāgbhyāṃ paracittapratipattimatāmapi tatsvarūpaviṣayīkaraṇe svacittajñānavattadākārasyāpi jñānaṃ prasajyeta /",
    "T11bsa061_u:654": " tadajñāne tu tena tatsvarūpasya grahaṇaṃ katham /",
    "T11bsa061_u:655": " kriyāvāgbhyāmityādi /",
    "T11bsa061_u:656": " kiñca yadā bāhyārthāvādibhiḥ kriyāvāgbhyāṃ liṅgābhyāṃ paracittaṃ jñāyate,",
    "T11bsa061_u:657": " tadā tasya paracittasya svarūpaṃ viṣayīkriyata āhosvinna?",
    "T11bsa061_u:658": " yadi nāma viṣayīkriyate,",
    "T11bsa061_u:659": " tadā paracittasyākāro 'pi jñāyeta /",
    "T11bsa061_u:660": " atha na viṣayīkriyate,",
    "T11bsa061_u:661": " tadā tena jñānena pratipattrā vā kathaṃ jñāyeta? // 67 //",
    "T11bsa061_u:662": " bāhyārthāvādināṃ matamāśaṅkitumāha -",
    "T11bsa061_u:663": " atha liṅgāt sāmānyādhigateḥ nākārasya pratītiriti cet?",
    "T11bsa061_u:664": " atha liṅgāt sāmānyādhigate ityādi /",
    "T11bsa061_u:665": " yasmālliṅgaṃ sāmānyena vyāptam,",
    "T11bsa061_u:666": " na tu viśeṣeṇa /",
    "T11bsa061_u:667": " tasmātsāmānyameva jñāyate,",
    "T11bsa061_u:668": " na viśeṣa iti pūrvapakṣāśaṅkā // 68 //",
    "T11bsa061_u:669": " siddhāntavādyāha -",
    "T11bsa061_u:670": " kiñca tatsāmānyaṃ paracittamevānyadvā 'hosvidavācyam /",
    "T11bsa061_u:671": " kiñca tatsāmānyamityādi /",
    "T11bsa061_u:672": " kiñca tatsāmānyaṃ paracittameva vā,",
    "T11bsa061_u:673": " anyadvā,",
    "T11bsa061_u:674": " āhosvidavācyamiti tridhā parīkṣā // 69 //",
    "T11bsa061_u:675": " vikalpadvayaṃ nirākartumāha -",
    "T11bsa061_u:676": " anyatvāvācyatvayorekatve tvanena tatsāmānyameva gṛhyeta,",
    "T11bsa061_u:677": " na paracittam /",
    "T11bsa061_u:678": " tatkathamanena tad gamyate /",
    "T11bsa061_u:679": " anyatvāvācyayorekatva ityādi /",
    "T11bsa061_u:680": " anyatvapakṣe sāmānyameva gṛhyeta,",
    "T11bsa061_u:681": " na paracittam /",
    "T11bsa061_u:682": " tasmāt kathamanena jñānena tat paracittaṃ jñāyate?",
    "T11bsa061_u:683": " avācyatvapakṣe 'pi eṣa eva nayaḥ // 70 //",
    "T11bsa061_u:684": " abhedapakṣaṃ nirākartumāha -",
    "T11bsa061_u:685": " nāpi sāmānyaṃ paracittameva /",
    "T11bsa061_u:686": " tathā sati tadākārastāpi jñānaṃ prasajyeta ityuktam /",
    "T11bsa061_u:687": " nāpi sāmānyaṃ paracittamevetyādi /",
    "T11bsa061_u:688": " nāpi sāmānyaṃ paracittasya svarūpam /",
    "T11bsa061_u:689": " kasmāt? āha - athā satītyādi /",
    "T11bsa061_u:690": " yadi paracittādananyasya sāmānyasya grahaṇamabhyupagamyate,",
    "T11bsa061_u:691": " tadā paracittākārasyāpi jñānaṃ prasajyeta ityuktaṃ prāk // 71 //",
    "T11bsa061_u:692": " syādetat - tathāstu,",
    "T11bsa061_u:693": " ko doṣaḥ? ucyate -",
    "T11bsa061_u:694": " na hyeṣā anumānaprakriyā /",
    "T11bsa061_u:695": " na hyeṣā anumānaprakriyeti // 72 //",
    "T11bsa061_u:696": " tadeva vivṛṇoti -",
    "T11bsa061_u:697": " na hyanumānamarthasvarūpasya grāhakam /",
    "T11bsa061_u:698": " pratyakṣavat pratibhāsāsaviśiṣṭatvādeḥ prasaṅgāt /",
    "T11bsa061_u:699": " na hyanumānamarthasvarūpasyetyādi /",
    "T11bsa061_u:700": " na hyanumānaṃ svalakṣaṇasya grāhakatveneṣyate /",
    "T11bsa061_u:701": " pratyakṣeti tu vaidharmyadṛṣṭāntaḥ /",
    "T11bsa061_u:702": " kathanna svalakṣaṇasya grāhakatveneṣyate cet?",
    "T11bsa061_u:703": " āha - pratibhāsāviśiṣṭatvādeḥ prasaṅgāditi /",
    "T11bsa061_u:704": " anumānasyāpi pratyakṣavat sphuṭābhatā syāt /",
    "T11bsa061_u:705": " ādirityanena pratyakṣodbhūtadharmiṇo atītādiviṣayasya cāgrāhakatvamapi prasajyeta // 73 //",
    "T11bsa061_u:706": " syādetat - pratibhāsāviśiṣṭatvābhyupagamyata eveti / āha -",
    "T11bsa061_u:707": " tena nāsya prāmāṇyam /",
    "T11bsa061_u:708": " tena nāsya prāmāṇyamiti /",
    "T11bsa061_u:709": " pratibhāsāviśiṣṭatvādāvabhyupagate sati anumānenārthasvarūpasya grahaṇam /",
    "T11bsa061_u:710": " tena bhavatu prāmāṇyamiti cet?",
    "T11bsa061_u:711": " naiṣa nyāyaḥ // 74 //",
    "T11bsa061_u:712": " yadi pramāṇasya svalakṣaṇagrahaṇanibandhanatvaṃ neṣyate,",
    "T11bsa061_u:713": " tatkathamasya pramāṇyamiti cedāha -",
    "T11bsa061_u:714": " tatsvarūpāgrahe 'pyabhipretārthāvisaṃvādāt prāmāṇyam /",
    "T11bsa061_u:715": " tatsvarūpāgrahe 'pītyādi /",
    "T11bsa061_u:716": " na hyanumānena viṣayasvarūpasya grahaṇam,",
    "T11bsa061_u:717": " apitu abhipretārthāvisaṃvādakatvāt prāmāṇyamiṣyate /",
    "T11bsa061_u:718": " kvacit granthe 'tena nāsya prāmāṇyam' iti pāṭhaḥ /",
    "T11bsa061_u:719": " tatra tvevaṃ yojanīyam - yadā pratibhāsādayo 'bhinnāḥ,",
    "T11bsa061_u:720": " tadā pramāṇameva na taditi /",
    "T11bsa061_u:721": " yadi anumānena svalakṣaṇaṃ gṛhyeta,",
    "T11bsa061_u:722": " tarhi pramāṇameva neṣyate /",
    "T11bsa061_u:723": " katham? āha - tatsvarūpāgrahe 'pītyādi /",
    "T11bsa061_u:724": " svarūpasyāgrahe 'pyabhipretārthāvisaṃvāditvādasya prāmāṇyam,",
    "T11bsa061_u:725": " na tu svalakṣaṇagrahaṇāditi // 75 //",
    "T11bsa061_u:726": " syādevam - svalakṣaṇasyāgrahaṇe 'pyaparāparānumānena paracittamanumīyate /",
    "T11bsa061_u:727": " kathaṃ tadgrahaṇaṃ nivāryate? ata āha -",
    "T11bsa061_u:728": " dhūmādiliṅgājjātamapi na vahnyādisvarūpaviṣayi,",
    "T11bsa061_u:729": " dṛṣṭenāviśeṣaprasaṅgāt,",
    "T11bsa061_u:730": " anumānasyātītādau niḥsvabhāvatāyāṃ cāpravṛtteḥ,",
    "T11bsa061_u:731": " arthakriyāprasaṅgācca /",
    "T11bsa061_u:732": " dhūmādiliṅgājjātamapītyādi /",
    "T11bsa061_u:733": " na hi dhūmādiliṅgājjātamanumānaṃ vahnyādeḥ svarūpasya grāhakatveneṣyate /",
    "T11bsa061_u:734": " katham? āha - dṛṣṭenāviśeṣaprasaṅgāditi /",
    "T11bsa061_u:735": " yadyanumānaṃ svalakṣaṇaviṣayaṃ gṛhṇīyāt,",
    "T11bsa061_u:736": " tadā pratyakṣeṇa tulyatvaṃ prasajyeta /",
    "T11bsa061_u:737": " nāpyanumānamatītānāgataviṣayi,",
    "T11bsa061_u:738": " vastunaḥ niḥsvabhāvatāviṣayi ca syāt /",
    "T11bsa061_u:739": " pratyakṣapratibhāsasyevānumānavikalpapratibhāsasyāpyarthakriyākāritvaṃ syāt // 76 //",
    "T11bsa061_u:740": " syādetat - paracittānumāne tasyāvisaṃvāditvameva nāsti / ata āha -",
    "T11bsa061_u:741": " paracittānumāne 'pyabhipretārthāvisaṃvādo 'styeva /",
    "T11bsa061_u:742": " paracittānumāne 'pītyādi // 77 //",
    "T11bsa061_u:743": " avisaṃvāditvasyopapattiṃ darśayannāha -",
    "T11bsa061_u:744": " tatpravartanadvāreṇa prāṇyantarasattāṃ pratipadya punaḥ punarvyavahārapravṛttau tadādhipatyādāgatārthasya prāpteḥ /",
    "T11bsa061_u:745": " tatpravartanadvāreṇa prāṇyantaramityādi /",
    "T11bsa061_u:746": " pravṛttivyāpārāt paracittasyānumānam /",
    "T11bsa061_u:747": " taddvāreṇa prāṇyantarasattāṃ pratipadya yadi punaḥ punarvyavahārapravṛttimabhilāṣavyāyāmānyatrānyatragamanādikāṃ kuryāt,",
    "T11bsa061_u:748": " tadā prāṇyantararādhipatyenāgato 'rthassaṃlāpādiḥ prāpyate /",
    "T11bsa061_u:749": " atha vā punaḥ punarvyavahārapravṛttimabhilāṣavyāyāmadeśāntaragamanādikāṃ kuryāt,",
    "T11bsa061_u:750": " tadā prāṇyantarādhipatyena agato 'rthaḥ saṃlāpāt /",
    "T11bsa061_u:751": " atha vā punaḥ punarvyahāre pravartanamiti saṃlāpādanu gṛhapraveśaḥ,",
    "T11bsa061_u:752": " tadanu āsanadānam,",
    "T11bsa061_u:753": " tadanu cānnapānadānam,",
    "T11bsa061_u:754": " tadanu ca śayyāsanaprajñapanam,",
    "T11bsa061_u:755": " pādaprakṣālanodakadānam,",
    "T11bsa061_u:756": " pādamardanamityādīni // 78 //",
    "T11bsa061_u:757": " kiṃ punaruttaravyahārasādhanāya prāmāṇyamiṣyata iti cet? ata āha -",
    "T11bsa061_u:758": " tanmātraphalacintakasya lokasya prāṇyantarānumāne pravṛtteśca /",
    "T11bsa061_u:759": " tanmātraphalacintakasyetyādi /",
    "T11bsa061_u:760": " tanmātraṃ phalamiti tanmātraphalam /",
    "T11bsa061_u:761": " taditi śabdo 'rthakriyāyāṃ vartate /",
    "T11bsa061_u:762": " mātreti śabdaḥ māne /",
    "T11bsa061_u:763": " yo lokaḥ tanmātraphalaṃ cintayati saḥ tanmātraphalacintakaḥ pravṛttaḥ /",
    "T11bsa061_u:764": " evamuktaṃ bhavati - yo laukikaprāṇyantarasattāmanuminoti,",
    "T11bsa061_u:765": " saḥ prāṇyantaradhipatyādāgatām arthakriyāṃ prāpnoti /",
    "T11bsa061_u:766": " ceti śabdena tanmātraṃ lokasya pravṛttiphalamityartho 'vasīyate // 79 //",
    "T11bsa061_u:767": " kathametat? āha -",
    "T11bsa061_u:768": " uttarārthaviśeṣapratibhāsijñānānubhavodayamātreṇa puruṣasya nirākāṅkṣatvāt /",
    "T11bsa061_u:769": " uttarārthaviśeṣapratibhāsītyādi /",
    "T11bsa061_u:770": " uttārārthaviśeṣo dāhapākādiḥ /",
    "T11bsa061_u:771": " tathā pratibhāsituṃ śīlaṃ yasya jñānasya tattathā /",
    "T11bsa061_u:772": " tasyānubhavaḥ uttarārthaviśeṣapratibhāsijñānānubhavaḥ /",
    "T11bsa061_u:773": " tasyodaya eva udayamātram /",
    "T11bsa061_u:774": " nirākāṅkṣa ityākāṅkṣārahitaḥ /",
    "T11bsa061_u:775": " tasya bhāvaḥ tattvam /",
    "T11bsa061_u:776": " tasmāt nirākāṅkṣatvāt /",
    "T11bsa061_u:777": " evamuktaṃ bhavati - yadā puruṣasya vahnyupalabdheranu dāhādipratibhāsijñānānubhavodayaḥ,",
    "T11bsa061_u:778": " tadaivāyaṃ nirākāṅkṣo bhavati // 80 //",
    "T11bsa061_u:779": " bhavatu tanmātreṇaiva puruṣaḥ nirākāṅkṣaḥ,",
    "T11bsa061_u:780": " kintu kathaṃ tanmātreṇa pūrvajñānasya prāmāṇyamiti cet? āha -",
    "T11bsa061_u:781": " pūrvajñānena vyavahārasamāpteḥ kṛtārthatvaṃ pramāṇatvena siddhatvāt /",
    "T11bsa061_u:782": " pūrvajñānenetyādi /",
    "T11bsa061_u:783": " yasmād yathoktavidhinā pūrvajñānena vyavahāraparisamāptiḥ,",
    "T11bsa061_u:784": " tasmād arthakriyākāritvaṃ pramāṇatvena vyavasthāpyate // 81 //",
    "T11bsa061_u:785": " atra paro vyabhicāraṃ darśayannāha -",
    "T11bsa061_u:786": " nanu svapne 'pi pūrvajñānāduttarārthapratibhāsijñānāputpadyate /",
    "T11bsa061_u:787": " na tanmātreṇa pūrvajñānasya prāmāṇyaṃ yujyate,",
    "T11bsa061_u:788": " tadānīṃ sarveṣāṃ jñānānāṃ bhrāntatvāt /",
    "T11bsa061_u:789": " nanu svapne 'pītyādi /",
    "T11bsa061_u:790": " svapne 'pi pūrvajñānanimittakamuttarārthakriyāpratibhāsijñānam utpadyate /",
    "T11bsa061_u:791": " na tanmātreṇa pūrvajñānasya prāmāṇyaṃ yujyate /",
    "T11bsa061_u:792": " kathaṃ na yujyate?",
    "T11bsa061_u:793": " āha - tadānīṃ sarveṣāṃ jñānānāmityādi /",
    "T11bsa061_u:794": " svapne sarvāṇi jñānāni bhrāntānyeveti pūrvapakṣaḥ // 82 //",
    "T11bsa061_u:795": " siddhāntavādyāha -",
    "T11bsa061_u:796": " tatra vijñaptijñānaṃ na kadāciccittaspandanādhipatyena vinā udbhavatītyataḥ tābhyāṃ te anumīyete /",
    "T11bsa061_u:797": " bhrāntivaśāt kadācid vyavahite 'pyudeti,",
    "T11bsa061_u:798": " na tu tadādhipatyarahitatvam /",
    "T11bsa061_u:799": " viśeṣastvasti sākṣātparamparayā cetyuktam /",
    "T11bsa061_u:800": " tatra vijñaptijñānamityādi /",
    "T11bsa061_u:801": " kriyāvāgākārakaṃ jñānaṃ spandanādhipatyena vinā nodbhavati /",
    "T11bsa061_u:802": " ityataḥ tābhyāṃ te anumīyete /",
    "T11bsa061_u:803": " viśeṣastvasyeṣaḥ - tato 'pio upaplutāvasthāyāṃ vyavahitādhipatyāt paramparayā udayaḥ,",
    "T11bsa061_u:804": " jāgradavasthāyāṃ tu avyahitatvena /",
    "T11bsa061_u:805": " sarvametad vivecitaṃ prāgeva // 83 //",
    "T11bsa061_u:806": " evaṃ vijñaptijñānānāmubhayorapyavasthayoḥ spandanāyattatvaṃ sādhayitvā svapnāvasthāyāṃ",
    "T11bsa061_u:807": " vijñaptijñānād uttarakālabhāvijñānāni yathā spandanāyattāni bhavanti tathā pratipādayitumāha",
    "T11bsa061_u:808": " - tatra yathā pūrvavijñaptijñānānāṃ paramparayā spandanādhipatyādudayaḥ tathā taduttarāvasthābhāvināmapi /",
    "T11bsa061_u:809": " tatra yathā pūrvavijñaptijñānānāmityādi /",
    "T11bsa061_u:810": " svapnāvasthāyāṃ yathā pūrvavijñaptijñānānāṃ paramparayā spandanadhīpatyādudayaḥ,",
    "T11bsa061_u:811": " tathā taduttarāvasthābhāvināmapi /",
    "T11bsa061_u:812": " tatra paramparā tvevam - jāgradavasthāyāṃ prathamaṃ tāvat paraspandanādhipatyād vijñaptijñāne,",
    "T11bsa061_u:813": " tābhyāṃ prāṇyantarasattāyā anumānam,",
    "T11bsa061_u:814": " prāṇyantarasattānumānāt praveśajñānam,",
    "T11bsa061_u:815": " tadanu abhivādananamaskārajñāne,",
    "T11bsa061_u:816": " tābhyāmapyanu saṃlāpāsanadānādijñānam,",
    "T11bsa061_u:817": " tathā ca paṭhanapāṭhanasvādhyāyādijñānāni,",
    "T11bsa061_u:818": " tatastāvat kālakrameṇa śayanajñānam,",
    "T11bsa061_u:819": " tataḥ nidrāmupaiti /",
    "T11bsa061_u:820": " nidrāpūrvabhāvanāvaśācca punarvijñaptijñānayorudayaḥ /",
    "T11bsa061_u:821": " tataḥ punaḥ prāṇyantarasattāyā anumānam /",
    "T11bsa061_u:822": " tataśca punaḥ praveśasaṃlāpādijñānānāmudayaḥ // 84 //",
    "T11bsa061_u:823": " praveśādijñānānāṃ pāramparyeṇotpattiḥ /",
    "T11bsa061_u:824": " tāmeva darśayannāha -",
    "T11bsa061_u:825": " vijñaptijñānāśrayaspandanottarāvasthācittasantānādeva paramparayotpādaḥ /",
    "T11bsa061_u:826": " vijñaptijñānāśrayetyādi /",
    "T11bsa061_u:827": " jāgradavasthāyāṃ vijñaptijñānasyāśrayo yatparasantānavartispandanaṃ tasya uttarāvasthā,",
    "T11bsa061_u:828": " yā pramātranumānasyottaravartisaṃlāpādivyavahārākārajñānajananasamarthā /",
    "T11bsa061_u:829": " tadbhāvīni yāni cittāni vijñaptijñānāśrayaspandanottarāvasthācittasantānaḥ,",
    "T11bsa061_u:830": " tasmād yathoktaprakāreṇa svapnāvasthāyāṃ praveśādijñānānāṃ paramparayotpādaḥ // 85 //",
    "T11bsa061_u:831": " syānmatam - bhavatu paramparayotpādaḥ,",
    "T11bsa061_u:832": " vyabhicārastu tadavastha eva / ata evāha -",
    "T11bsa061_u:833": " tatrāpi yādṛganumānaṃ tādṛgavisaṃvādo vyavahāraścāpyastyeveti kenāpi na gṛhyete /",
    "T11bsa061_u:834": " tatrā yādṛganumānamityādi /",
    "T11bsa061_u:835": " svapnāvasthāyāmapi yādṛk yāvatkālaṃ paracittasya anumānaṃ tādṛk tāvatkālamātraṃ saṃlāpādirūpo 'visaṃvādo 'styeva /",
    "T11bsa061_u:836": " anyo 'nyasaṃbaddho vyavahāraścāpi tāvatkālamrātramastyeva /",
    "T11bsa061_u:837": " ityataḥ na kaścid vyabhicāradoṣaḥ /",
    "T11bsa061_u:838": " anyaiścāsyaivānyathā vyākhyā kriyate /",
    "T11bsa061_u:839": " ta evaṃ vyācakṣate - tatra svapnāvasthāyāmapi kāryaliṅgasya kāraṇe 'vyabhicārād yādṛk utpattidharmatayā paramparayā pūrvajñānasyānumānam,",
    "T11bsa061_u:840": " tādṛk aprabuddhacittasyāpyarthakriyāpratibhāsodayalakṣaṇo 'visaṃvādo 'styeva /",
    "T11bsa061_u:841": " kālaviprakṛṣṭākārānumānasyāvisaṃvādalakṣaṇasadbhāvādeva vyavahāraścāpi /",
    "T11bsa061_u:842": " ityataḥ kenāpi na gṛhyata iti // 86 //",
    "T11bsa061_u:843": " tathā parābhūto 'pi bāhyārthavādī dhṛtimatyajan punarācaṣṭe -",
    "T11bsa061_u:844": " paracittānumānena tatsvarūpāgrahe 'pyavisaṃvādād bhavatu tathā prāmāṇyam /",
    "T11bsa061_u:845": " sākṣāt paracittavidāṃ tu katham?",
    "T11bsa061_u:846": " yadi tāvat paracittasya svarūpaṃ sākṣāt jānanti,",
    "T11bsa061_u:847": " tadā tasyārthāntaragrahaṇaṃ syāt /",
    "T11bsa061_u:848": " atha na jānanti,",
    "T11bsa061_u:849": " kathaṃ te sākṣādvidaḥ?",
    "T11bsa061_u:850": " paracittānumānenetyādi /",
    "T11bsa061_u:851": " paracittānumānena tatsvarūpāgrahe 'pyavisaṃvādād bhavatu tasya prāmāṇyam,",
    "T11bsa061_u:852": " ye tu sākṣāt paracittavidaḥ teṣāṃ tu katham?",
    "T11bsa061_u:853": " yadi tāvat paracittasya svarūpaṃ sākṣājjānanti,",
    "T11bsa061_u:854": " tadāsya pratyakṣasya grāhyamarthāntaraṃ syāt /",
    "T11bsa061_u:855": " atha na jānanti,",
    "T11bsa061_u:856": " tadā kathaṃ te yoginaḥ sākṣādvida iti matam // 87 //",
    "T11bsa061_u:857": " hetumupasaṃharannāha -",
    "T11bsa061_u:858": " kathaṃ nāma pratyakṣeṇārthasvarūpasyāgrahaṇaṃ ca bhavati /",
    "T11bsa061_u:859": " atha na gṛhyate,",
    "T11bsa061_u:860": " kathaṃ tarhi pramaṇamiti cet?",
    "T11bsa061_u:861": " kathaṃ nāma pratyakṣeṇetyādi /",
    "T11bsa061_u:862": " pratyakṣamarthasvarūpasya grāhakamitīṣyate /",
    "T11bsa061_u:863": " yadi arthasvarūpaṃ na gṛhyate,",
    "T11bsa061_u:864": " kīdṛk tatpratyakṣam?",
    "T11bsa061_u:865": " arthasvarūpāgrahaṇe pramāṇatvaṃ nirākartumāha - atha na gṛhyate kathaṃ tarhi pramāṇamiti /",
    "T11bsa061_u:866": " svarūpagrahaṇanibandhanaṃ hyasya pramāṇatvam /",
    "T11bsa061_u:867": " iti pūrvapakṣāśaṅkā // 88 //",
    "T11bsa061_u:868": " siddhāntavādinaḥ -",
    "T11bsa061_u:869": " aprahīṇagrāhyagrāhakavikalpayogināṃ paracittajñānamapi vyavahāre 'visaṃvādādeva pramāṇam,",
    "T11bsa061_u:870": " rūpādidarśanavat;",
    "T11bsa061_u:871": " āśrayāparāvṛtteḥ /",
    "T11bsa061_u:872": " aprahīṇagrāhyagrāhakavikalpayogināmityādi /",
    "T11bsa061_u:873": " aprahīṇaḥ grāhyagrāhakavikalpo yeṣāṃ yogināṃ teṣāṃ tathā /",
    "T11bsa061_u:874": " teṣāṃ yat paracittajñānaṃ tad vyavahāre 'visaṃvādādeva pramāṇam,",
    "T11bsa061_u:875": " asmadādisambaddharūpādidarśanavat /",
    "T11bsa061_u:876": " na tu svarūpagrahaṇāt /",
    "T11bsa061_u:877": " aprahīṇagrāhyagrāhakavikalpasya hetum āha - āśrayāparāvṛtteriti /",
    "T11bsa061_u:878": " tathā hi, teṣāmālayavijñānalakṣaṇamaparāvṛttam /",
    "T11bsa061_u:879": " tasya parāvṛttiḥ grāhyagrāhakavikalpavāsanāyāḥ prahāṇam // 89 //",
    "T11bsa061_u:880": " yadi paracittajñānaṃ na svarūpasya grāhakam,",
    "T11bsa061_u:881": " kathaṃ tarhi tat sphuṭākārakaṃ bhavatīti cet? āha -",
    "T11bsa061_u:882": " yogabalāddhi teṣāṃ jñānaṃ paracittakāraviśeṣānukāri sphuṭābhamupajāyate,",
    "T11bsa061_u:883": " karmadevādyadhiṣṭhānabalāt satyasvapnadarśanavat /",
    "T11bsa061_u:884": " yogabalāddhītyādi /",
    "T11bsa061_u:885": " bhāvanābalāddhi yogināṃ paracittajñānaṃ paracittākāraviśeṣānukāri sphuṭamupajāyate,",
    "T11bsa061_u:886": " yathā karmabalād devādyadhiṣṭhānabalācca satyasvapnadarśināṃ jñānaṃ sphuṭamarthākāramudeti // 90 //",
    "T11bsa061_u:887": " yadyevaṃ cintyeta - bhavatu bhāvanābalādeva yogināṃ paracittajñānam,",
    "T11bsa061_u:888": " tena cittasvarūpasyāgrahaṇaṃ tu kathamiti / āha -",
    "T11bsa061_u:889": " teṣāmapi na paracittāviṣayitvena jñānamudeti /",
    "T11bsa061_u:890": " te 'pi tadākārasadṛśasvacittapratibhāsameva jānantītyevamavadhāraṇād paracittavida iti vyavahāraḥ /",
    "T11bsa061_u:891": " teṣāmapi na paracittaviṣayitvenetyādi /",
    "T11bsa061_u:892": " tat bhāvanābalājjātamapi paracittasya svarūpaṃ viṣayīkartuṃ na samartham /",
    "T11bsa061_u:893": " tathāvidhānāṃ yogināṃ grāhyagrāhakaviklpasyāprahīṇatvāt /",
    "T11bsa061_u:894": " yadi yoginaḥ paracittasya svarūpaṃ na jānanti,",
    "T11bsa061_u:895": " kathaṃ paracittavida ityavadhāryate cet?",
    "T11bsa061_u:896": " āha - te 'pi svacittapratibhāsam ityādi /",
    "T11bsa061_u:897": " yogino 'pi paracittākārasadṛśena svacittapratibhāsenaiva paracittaṃ jānanti [iti paracittavidaḥ] ityevamavadhāraṇaṃ kṛtvā vyavahāraḥ pravartate",
    "T11bsa061_u:898": " yadi tat svarūpaṃ na gṛhṇāti,",
    "T11bsa061_u:899": " kathaṃ tarhi pratyakṣam?",
    "T11bsa061_u:900": " kathaṃ ca prāmāṇyamiti cedāha -",
    "T11bsa061_u:901": " tadākārānukārisphuṭābhatvāt tatpratyakṣam,",
    "T11bsa061_u:902": " avisaṃvāaditvācca prāmāṇamiti matam /",
    "T11bsa061_u:903": " tadākārānukārisphuṭābhatvāt tatpratyakṣamityādi /",
    "T11bsa061_u:904": " yasmāt paracittasyākāraṃ sphuṭamanukaroti,",
    "T11bsa061_u:905": " tasmāt pratyakṣamiti matam /",
    "T11bsa061_u:906": " yasmāccāvisaṃvādi tasmāt pramāṇam // 92 //",
    "T11bsa061_u:907": " prahīṇagrāhyagrāhakavikalpānāṃ tathāgatānāṃ yat paracittajñānam,",
    "T11bsa061_u:908": " tat paracittasya svarūpaṃ viṣayīkaroti, āhosvinna /",
    "T11bsa061_u:909": " yadi karoti,",
    "T11bsa061_u:910": " tasyārtho 'rthāntaraṃ syāt /",
    "T11bsa061_u:911": " atha na karoti,",
    "T11bsa061_u:912": " tadā bhagavataḥ jñānamapyayathārtha syāditi cet? āha -",
    "T11bsa061_u:913": " acintyo hi bhagavataḥ sarvārthādhigamaḥ,",
    "T11bsa061_u:914": " sarvathā jñānabhidhānaviṣayātītatvāt /",
    "T11bsa061_u:915": " acintyo hi bhagavataḥ sarvārthādhigama ityādi /",
    "T11bsa061_u:916": " acintyo hi yogivaryāṇāṃ tathā gatānāṃ buddhagocaraḥ /",
    "T11bsa061_u:917": " teṣāṃ tu na kevalaṃ paracittajñānamacintyam,",
    "T11bsa061_u:918": " api tvaviśeṣeṇa sarvārthasarvākārajñānamapi acintyam /",
    "T11bsa061_u:919": " kasmāt? āha - tadavasthāyāḥ sarvathā jñānabhidhānaviṣayātītatvāditi /",
    "T11bsa061_u:920": " tathāgataḥ jñānādanyajñānenāvadhārayitumaśakyatvāt jñānaviṣayātītaḥ /",
    "T11bsa061_u:921": " tasmād svarūpasya yathāvadanadhigamādeva abhidhānaviṣayātītaḥ /",
    "T11bsa061_u:922": " tathāgatānāṃ punaḥ dvividhaṃ sarvārthajñānam /",
    "T11bsa061_u:923": " ādarśajñānena sarvadharmasvabhāvatathatājñānam,",
    "T11bsa061_u:924": " pratyavekṣaṇajñānena ca sarvavastujñānam /",
    "T11bsa061_u:925": " tatra ādarśajñānaṃ grāhyagrāhakavikalpenāsamprayuktaṃ bhavati /",
    "T11bsa061_u:926": " sarvadharmasvabhāvatathatāyāḥ vedanāt sarvārthajñānam,",
    "T11bsa061_u:927": " lokottarajñānasvabhāvatvāt /",
    "T11bsa061_u:928": " pratyavekṣaṇajñānaṃ lokottarajñānapṛṣṭhalabdhagrāhyagrāhakavikalpasaṃprayuktāt sarvasūkṣmāvṛtavyavahitavastūnāṃ sarvākāraṃ jānātītyataḥ laukikasarvākārajñānam,",
    "T11bsa061_u:929": " lokottarajñānapṛṣṭhalabdhalaukikajñānasvabhāvatvāt /",
    "T11bsa061_u:930": " tasmāt pratyavekṣaṇajñānaṃ sarvārthajñānanayena na virudhyate /",
    "T11bsa061_u:931": " nāpi vitatham,",
    "T11bsa061_u:932": " tasya grāhyagrāhakavikalpasadbhāvābhyupagamāt,",
    "T11bsa061_u:933": " tasya cāvitathatvena darśanāt /",
    "T11bsa061_u:934": " samatājñānamādarśajñānamālambate,",
    "T11bsa061_u:935": " pratītyasamutpannavastumātraviṣayitvāt /",
    "T11bsa061_u:936": " kṛtyānuṣṭhānajñānaṃ tu svasāmānyalakṣaṇaviṣayi /",
    "T11bsa061_u:937": " evaṃ sati caturjñānasvabhāvaḥ tathāgataḥ /",
    "T11bsa061_u:938": " tatra ādarśajñānaṃ lokottaram /",
    "T11bsa061_u:939": " tatpṛṣṭhalabdhānyanyāni ca laukikāni /",
    "T11bsa061_u:940": " tadevaṃ bhagavataḥ sarvārthajñānam eteṣu caturṣu yathāyogaṃ yojanīyam // 93 //",
    "T11bsa061_u:941": " santānāntarasiddherhi vyākhyānād padavigrahaiḥ /",
    "T11bsa061_u:942": " kuśalaṃ yanmayāvāptaṃ siddhiṃ tenāpnuyājjanaḥ //",
    "T11bsa061_u:943": " santānāntarasaṃsiddhervāṅmātravivṛtiḥ kṛtā /",
    "T11bsa061_u:944": " ṭīkā vinītadevena saṃbuddhatvābhilāṣiṇā //",
    "T11bsa061_u:945": " ācāryavinītadevakṛtā santānāntarasiddhiṭīkā samāptā //"
}