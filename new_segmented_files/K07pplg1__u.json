{
    "K07pplg1__u:0": " Larger Prajñāpāramitā",
    "K07pplg1__u:1": " (LPG 1r) siddhaṃ namaḥ sarvajñāya evaṃ mayā śrutam ekasamaye bhagavān rājagṛhe viharati",
    "K07pplg1__u:2": " sma gṛdhrākūṭaparvate mahatā bhikṣusaṃghena sārdhaṃ paṃcamātrair bhikṣusahasraiḥ",
    "K07pplg1__u:3": " sarvair arhadbhiḥ kṣīṇāsravair niṣkleśair vaśībhūtaiḥ suvimuktacittaiḥ suvimuktaprajñair",
    "K07pplg1__u:4": " ājāneyair mahānāgaiḥ kṛtakṛtyaiḥ kṛtakaraṇīyair apahṛtabhārair anuprāptasvakārthaiḥ",
    "K07pplg1__u:5": " parikṣīṇabhavasaṃyojanaiḥ samyagājñāsuvimuktacittaiḥ sarvacetovaśitāparamapāramiprāptair",
    "K07pplg1__u:6": " ekapudgalaṃ sthāpayitvā yad utāyuṣmantam ānandam* śaikṣaṃ srotāpannaṃ paṃcamātraiś",
    "K07pplg1__u:7": " ca bhikṣuṇīśatair yaśodharāmahāprajāpatīpramukhaiḥ saṃbahulaiś copāsakair upāsikābhiś",
    "K07pplg1__u:8": " ca sarvair dṛṣṭadharmabhiḥ mahatā ca bodhisatvasaṃghena sārdham aprameyāsaṃkhyeyair",
    "K07pplg1__u:9": " bodhisatvair mahāsatvaiḥ sarvair dhāraṇīpratilabdhaiḥ samādhipratilabdhaiḥ śunyatāvihāribhir",
    "K07pplg1__u:10": " ānimittagocarair akalpitapraṇidhānaiḥ sarvadharmasamatākṣāntipratilabdhaiḥ asaṃgapraṇidhānasamanvāgataiḥ",
    "K07pplg1__u:11": " akṣayanirdeśapratisaṃvinnayapratividdhaiḥ mahābhijñāvikrīḍitair atyantācyutābhijñair",
    "K07pplg1__u:12": " ādeyavacanair akusīdair ārabdhavīryaiḥ kāyajīvitanirapekṣair akuhakair alapakair",
    "K07pplg1__u:13": " apagatajñātilābhacittair nirāmiṣadharmadeśakaiḥ gaṃbhīradharmakṣāntiparamagatiṃgataiḥ",
    "K07pplg1__u:14": " mahāvaiśāradyaprāptaiḥ asaṃkucitamānasaiḥ sarvamārakarmasamatikrāntaiḥ karmāvaraṇapratiprasrabdhaiḥ",
    "K07pplg1__u:15": " nihatakarmakleśapratyarthikaiḥ sarvaparapravādyanabhibhūtaiḥ (LPG 1v)",
    "K07pplg1__u:16": " sarvaśrāvakapratyekabuddhaduravagāhair dharmapravicayavibhaktinirdeśakuśalaiḥ asaṃkhyeyakalpasusamārabdhapraṇidhānaiḥ",
    "K07pplg1__u:17": " smitamukhaiḥ pūrvālāpibhiḥ vyapagatabhrukuṭikaiḥ ślakṣṇamadhuvacanaiḥ gāthābhigītaparālapanakuśalaiḥ",
    "K07pplg1__u:18": " anācchedyapratibhānair anantaparṣadabhibhavanair vaiśāradyasamanvāgatair anantakalpakoṭīnirdeśajñānaniḥsaraṇakuśalaiḥ",
    "K07pplg1__u:19": " māyāmarīcidagacandrasvapnapratiśrutkapratibhāsagaganagandharvanagarapratibiṃbanirmāṇopamadharmādhimuktair",
    "K07pplg1__u:20": " apagatasaṃlīnacittaiḥ sarvasatvacittagatisūkṣmajñānacaryādhimuktyavatārakuśalaiḥ",
    "K07pplg1__u:21": " sarvasatvāpratihatacittair adhimātrakṣāntisamanvāgataiḥ sarvadharmatāprativedhajñānakuśalair",
    "K07pplg1__u:22": " gaṃbhīradharmatāduravagāhaiḥ svacittavaśitāpratilabdhaiḥ sarvavaśitāprāptaiḥ sarvakarmakleśadṛṣṭyāvaraṇavimuktaiḥ",
    "K07pplg1__u:23": " pratītyanirdeśakuśalair gaṃbhīrapratītyasamutpādākṣayanayāvatīrṇaiḥ sarvadṛṣṭyanuśayaparyutthānavigataiḥ",
    "K07pplg1__u:24": " sarvasaṃyojanaprahīṇaiḥ satyaprativedhajñānakuśalaiḥ satatasamitapratiśrutkāsamasarvadharmādhimuktaiḥ",
    "K07pplg1__u:25": " apramāṇadharmanayanirdeśaviśāradair yathātmyāvatāraṇakuśalair anantabuddhakṣetravyūhapraṇidhānaprasthānaparigṛhītair",
    "K07pplg1__u:26": " asaṃkhyeyalokadhātugatabuddhānusmṛtisamādhisatatasamitam abhimukhībhūtaiḥ sarvabuddhotpādopasaṃkramaṇakuśalair",
    "K07pplg1__u:27": " aparimitabuddhādhyeṣaṇakuśalair nānādṛṣṭiparyutthānasatvakleśapraśamanakuśalaiḥ samādhiśatasahasrābhinirhāraniṣkrīḍanajñānapraveśakuśalair",
    "K07pplg1__u:28": " aparyantakalpakṣīṇaguṇavarṇasamanvāgataiḥ /",
    "K07pplg1__u:29": " tadyathā bhadrapālena ca bodhisatvena mahāsatvena /",
    "K07pplg1__u:30": " ratnākareṇa ca /",
    "K07pplg1__u:31": " ratnagarbheṇa ca /",
    "K07pplg1__u:32": " ratnadattena ca /",
    "K07pplg1__u:33": " susārthavāhena ca /",
    "K07pplg1__u:34": " naladattena ca /",
    "K07pplg1__u:35": " guhapuptena ca /",
    "K07pplg1__u:36": " varuṇadevena cendradevena ca /",
    "K07pplg1__u:37": " bhadrapālena ca /",
    "K07pplg1__u:38": " uttaramatinā ca /",
    "K07pplg1__u:39": " viśeṣamatinā ca /",
    "K07pplg1__u:40": " vardhamānamatinā ca /",
    "K07pplg1__u:41": " anantamatinā (LPG 2r) ca /",
    "K07pplg1__u:42": " amoghadarśinā ca /",
    "K07pplg1__u:43": " anāvaraṇamatinā ca /",
    "K07pplg1__u:44": " susaṃprasthitena ca /",
    "K07pplg1__u:45": " suvikrāntavikrāmiṇā ca /",
    "K07pplg1__u:46": " anantavīryeṇa /",
    "K07pplg1__u:47": " nityodyuktena ca /",
    "K07pplg1__u:48": " nityaprayuktena ca /",
    "K07pplg1__u:49": " anikṣiptadhureṇa ca /",
    "K07pplg1__u:50": " sūryagarbheṇa ca /",
    "K07pplg1__u:51": " anupamamatinā ca /",
    "K07pplg1__u:52": " bodhisatvena mahāsatvena /",
    "K07pplg1__u:53": " avalokiteśvareṇa ca /",
    "K07pplg1__u:54": " mahāsthāmaprāptena ca /",
    "K07pplg1__u:55": " maṃjuśriyā ca kumārabhūtena /",
    "K07pplg1__u:56": " mārabalapramardinā ca /",
    "K07pplg1__u:57": " vajramatinā ca /",
    "K07pplg1__u:58": " ratnamudrāhastena ca /",
    "K07pplg1__u:59": " nityotkṣiptahastena ca /",
    "K07pplg1__u:60": " mahākaruṇācintinā ca /",
    "K07pplg1__u:61": " mahāvyūhena ca /",
    "K07pplg1__u:62": " vyūharājena ca /",
    "K07pplg1__u:63": " merukūṭena ca /",
    "K07pplg1__u:64": " maitreyeṇa ca bodhisatvena mahāsatvena etaiś cānyaiś cānekair bodhisatvakoṭīniyutaśatasahasraiḥ",
    "K07pplg1__u:65": " atha khalu bhagavāṃs tasyāṃ velāyāṃ svayam eva siṃhāsanaṃ prajñapya nyaṣīdat paryaṃkam",
    "K07pplg1__u:66": " ābhujya ṛjuṃ kāyaṃ praṇidhāya pratimukhaṃ smṛtim upasthāpya tatra niṣadya samādhirājo",
    "K07pplg1__u:67": " nāma samādhiṃ samāpanno 'bhūt* yatra samādhau sarvasamādhayo 'ntargatā anupraviṣṭāḥ",
    "K07pplg1__u:68": " saṃgrahaṃ samavasaraṇaṃ gacchanti /",
    "K07pplg1__u:69": " atha bhagavāṃ smṛtaḥ saṃprajānaṃs tataḥ samādher vyutthāya divyena cakṣuṣedaṃ buddhakṣetraṃ vyavalokayati sma /",
    "K07pplg1__u:70": " vyavalokya sarvakāyāt prabhāṃ prāmuñcat* tasyādhastāt padatalayoḥ sahasrārābhyāṃ cakrābhyāṃ ṣaṣṭiṣaṣṭiraśmikoṭīniyutaśatasahasrāṇi niścaranti sma :",
    "K07pplg1__u:71": " daśabhyaś ca pādāṃgulibhyaḥ ṣaṣṭiṣaṣṭī raśmikoṭīniyutaśatasahasrāṇi niścaranti sma /",
    "K07pplg1__u:72": " evaṃ dvābhyāṃ gulphābhyāṃ dvābhyāṃ jaṃghābhyāṃ dvābhyāṃ jānubhyāṃ dvābhyām ūrubhyām*",
    "K07pplg1__u:73": " kaṭer nābhimaṇḍalāt* dvābhyāṃ pārśvābhyām* hṛdaye śrīvatsāt mahāpuruṣalakṣaṇāt* saṣṭiṣaṣṭī",
    "K07pplg1__u:74": " raśmikoṭīniyutaśatasahasrāṇi niścaranti sma /",
    "K07pplg1__u:75": " daśabhyo hastāṅgulibhyaḥ ṣaṣṭiṣaṣṭī raśmikoṭīniyutaśatasahasrāṇi niścaraṃti sma /",
    "K07pplg1__u:76": " evan dvābhyāṃ bāhubhyām* dvābhyām āṃsābhyām* grīvāyāś catasṛbhyo (LPG 2v)",
    "K07pplg1__u:77": " daṃṣṭrābhyaś catvāriṃśato dantebhyaḥ dvābhyāṃ cakṣubhyāṃ dvābhyāṃ śrotrābhyām* dvābhyāṃ",
    "K07pplg1__u:78": " ghrāṇapuṭebhyām* madhye bhruvorṇāyā upariṣṭād uṣṇīṣāt* mukhadvārāc ca ṣaṣṭiṣaṣṭī",
    "K07pplg1__u:79": " raśmikoṭīniyutaśatasahasrāṇi niścaraṃti sma /",
    "K07pplg1__u:80": " sarvāṇi ca tāni raśmikoṭīniyutaśatasahasrāṇi sarvāvantam imaṃ trisāhasramahāsāhasraṃ",
    "K07pplg1__u:81": " lokadhātuṃ mahatāvabhāsena spharitvā pūrvasyāṃ diśi gaṃgānadīvālukopamān lokadhātūn",
    "K07pplg1__u:82": " mahatāvabhāsena spharanti sma /",
    "K07pplg1__u:83": " evan dakṣiṇasyān diśi paścimāyām uttarasyām adhastād upariṣṭād yāvat samaṃtād daśasu dikṣv ekaikasyān diśi gaṃgānadīvālukopamān lokadhātūn mahatāvabhāsena spharanti sma /",
    "K07pplg1__u:84": " yaiś ca satvaiḥ so 'vabhāso dṛṣṭo ye ca tena raśmyavabhāsena spṛṣṭās te sarve niyatā abhavann anuttarasyāṃ samyaksaṃbodhau /",
    "K07pplg1__u:85": " atha bhagavān punar eva sarvaromakūpebhyaḥ prabhāṃ prāmuṃcat* yayā prabhayāyaṃ trisāhasramahāsāhasro",
    "K07pplg1__u:86": " lokadhātur mahatāvabhāsena sphuṭo 'bhūt* pūrvasyāṃ ca diśi gaṃgānadīvālukopamāl lokadhātavo",
    "K07pplg1__u:87": " mahatāvabhāsena sphuṭā abhūvan* evaṃ dakṣiṇasyān diśi paścimāyām uttarasyām adhastād",
    "K07pplg1__u:88": " upariṣṭāt* yāvat samantād daśasu dikṣv ekaikasyān diśi gaṃgānadīvālukopamāl lokadhātavo",
    "K07pplg1__u:89": " mahatāvabhāsena sphuṭā abhūvan* yaiś ca satvaiḥ so 'vabhāso dṛṣṭo ye ca tenāvabhāsena",
    "K07pplg1__u:90": " spṛṣṭās te sarve niyatā abhavann anuttarasyāṃ samyaksaṃbodhau /",
    "K07pplg1__u:91": " atha bhagavān punar api yā sā tathāgatasya prakṛtiprabhā tayā prabhayemaṃ (LPG 3r)",
    "K07pplg1__u:92": " trisāhasramahāsāhasraṃ lokadhātuṃ mahatāvabhāsena spharati sma /",
    "K07pplg1__u:93": " pūrvasyān diśi gaṃgānadīvālukopamāl lokadhātūn mahatāvabhāsena spharati sma /",
    "K07pplg1__u:94": " evaṃ dakṣiṇasyān diśi paścimāyām uttarasyām adhastād upariṣṭāt* yāvat samantād daśasu dikṣv ekaikasyān diśi gaṃgānadīvālukopamāl lokadhātuṃs tena mahatāvabhāsena spharati sma /",
    "K07pplg1__u:95": " yaiś ca satvaiḥ so 'vabhāso dṛṣṭo ye ca tenāvabhāsena spṛṣṭās te sarve niyatā abhavann anuttarasyāṃ samyaksaṃbodhau /",
    "K07pplg1__u:96": " atha bhagavān mukhadvārāj jihvendriyaṃ nirṇamayya sarvāvantam imaṃ tṛsāhasramahāsāhasraṃ",
    "K07pplg1__u:97": " lokadhātuṃ jihvendriyeṇa spharitvā smitaṃ prādurakārṣīt* tataś ca jihvendriyād anekāni",
    "K07pplg1__u:98": " nānāvarṇāni raśmikoṭīnayutaśatasahasrāṇi niścaranti sma /",
    "K07pplg1__u:99": " sarvatra ca raśmyāṃ nānāratnamayāni suvarṇanirbhāsāni sahasrapatrāṇi padmāni santiṣṭhante sma /",
    "K07pplg1__u:100": " citrāṇi darśanīyāni manoramāṇi /",
    "K07pplg1__u:101": " suvarṇāni sugandhīni /",
    "K07pplg1__u:102": " mṛdūni kācalindikasukhasaṃsparśāni /",
    "K07pplg1__u:103": " tatra ca padmeṣu tathāgatavigrahā niṣaṇṇā dharman deśayaṃti sma /",
    "K07pplg1__u:104": " yad utemām eva ṣaṭpāramitāpratisaṃyuktān dharmadeśanāṃ te pūrvasyān diśi gaṃgānadīvālukopamāl lokadhātūn gacchanti sma /",
    "K07pplg1__u:105": " tatra gatvā dharman deśayaṃti sma /",
    "K07pplg1__u:106": " yad utemām eva ṣaṭpāramitāpratisaṃyuktān dharmadeśanām* evaṃ dakṣiṇasyān diśi paścimāyām",
    "K07pplg1__u:107": " uttarasyām adhastād upariṣṭād yāvat samantād daśasu dikṣv ekaikasyān diśi gaṃgānadīvālukopamāl",
    "K07pplg1__u:108": " lokadhātūn gacchanti sma /",
    "K07pplg1__u:109": " tatra gatvā dharman deśayanti sma /",
    "K07pplg1__u:110": " yad utemām eva ṣaṭpāramitāpratisaṃyuktān dharmadeśanām* yaiś ca satvaiḥ sa dharmaḥ śrutas te sarve niyatā abhavann anuttarasyāṃ samyaksaṃbodhau",
    "K07pplg1__u:111": " atha bhagavāṃs tasminn eva siṃhāsane niṣaṇṇaḥ siṃhavikrīḍitaṃ nāma buddhasamādhiṃ samāpadya tathārūpam ṛddhyabhisaṃskāram abhisaṃskaroti sma",
    "K07pplg1__u:112": " yathārūpeṇardhyabhisaṃskāreṇābhisaṃskṛtenāyaṃ trisāhasramahāsāhasro lokadhātuḥ (LPG 3v)",
    "K07pplg1__u:113": " ṣaḍvikāram akaṃpata prākaṃpata saṃprākaṃpata /",
    "K07pplg1__u:114": " avedhat* prāvedhat* saṃprāvedhat* acalat prācalat saṃprācalat* akṣubhyat prākṣubhyat",
    "K07pplg1__u:115": " saṃprākṣubhyat* agarjat prāgarjat saṃprāgarjat* araṇat prāraṇat saṃprāraṇat* anteṣūnnamati sma /",
    "K07pplg1__u:116": " madhye 'vanamati sma /",
    "K07pplg1__u:117": " madhya aunnamati smānteṣv avanamati sma / mṛdukaḥ",
    "K07pplg1__u:118": " snigdhaḥ sūkṣmaḥ sarvasukhasaṃjanano 'bhūt* atha tena kṣaṇalavamuhūrtena yāvanto",
    "K07pplg1__u:119": " 'smiṃs trisāhasramahāsāhasre lokadhātau narakatiryagyoniyamalokākṣaṇāpāyadurgativinipātās",
    "K07pplg1__u:120": " te sarve samucchinnā abhūvan* sarve ca te satvā manuṣyāṇāṃ sabhāgatāyai upapannā",
    "K07pplg1__u:121": " abhūvan* cāturmahārājakāyikānāṃ ca devānāṃ trāyastriṃśānāṃ yāmānāṃ tuṣitānāṃ nirmāṇaratīnāṃ",
    "K07pplg1__u:122": " paranirmitavaśavartināṃ devānāṃ sahabhāgatāyai upapannā abhūvan* atha te manuṣyās",
    "K07pplg1__u:123": " te ca devās tenaiva prītiprasādaprāmodyena paurvikīṃ jātiṃ samanusmaraṃti sma /",
    "K07pplg1__u:124": " samanusmṛtya prītiprasādaprāmodyapratilabdhā yena bhagavāṃs tenopasaṃkrāntā upasaṃkramya prāṃjalībhūtā bhagavantaṃ namasyanti sma /",
    "K07pplg1__u:125": " evaṃ pūrvasyān diśi gaṃgānadīvālukopameṣu lokadhātuṣu dakṣiṇasyāṃ paścimāyām uttarasyām",
    "K07pplg1__u:126": " adhastād upariṣṭād yāvat samantād daśasu dikṣv ekaikasyān diśi gaṃgānadīvālukāsameṣu",
    "K07pplg1__u:127": " lokadhātuṣu sarvanarakāḥ sarvatiryagyonayaḥ sarvayamalokā samucchinnāḥ sarvākṣaṇāś",
    "K07pplg1__u:128": " cāstamitā abhūvan* sarve ca te satvā manuṣyāṇāṃ sahabhāgatāyai upapadyante sma /",
    "K07pplg1__u:129": " atha te manuṣyās te ca devās tenaiva prītiprasādaprāmodyena paurvikīṃ jātiṃ samanusmaraṃti sma /",
    "K07pplg1__u:130": " samanusmṛtya prītiprasādaprāmodyapratilabdhāḥ svakasvakeṣu buddhakṣetreṣu ye tatra",
    "K07pplg1__u:131": " tathāgatā arhantaḥ samyaksaṃbuddhās tiṣṭhanti tān upasaṃkramanti smopasaṃkramya prāṃjalībhūtās",
    "K07pplg1__u:132": " tāṃs tathāgatān arhataḥ samyaksaṃbuddhān namasyanti sma /",
    "K07pplg1__u:133": " atha tena kṣaṇena ye 'smiṃs (LPG 4r)",
    "K07pplg1__u:134": " trisāhasramahāsāhasre lokadhātau jātyandhāḥ satvās te 'pi sarve cakṣuṣā rūpāṇi paśyanti sma /",
    "K07pplg1__u:135": " vadhirā śrotreṇa śabdāṃc chṛṇvanti sma /",
    "K07pplg1__u:136": " unmattā smṛtiṃ pratilabhaṃti sma /",
    "K07pplg1__u:137": " vikṣiptacittā avikṣiptacittatāṃ pratilabhante sma /",
    "K07pplg1__u:138": " nagnāś cīvarāṇi pratilabhante sma /",
    "K07pplg1__u:139": " daridrā dhanāni pratilabhante sma /",
    "K07pplg1__u:140": " jighatsitā bhojanāni pratilabhante sma /",
    "K07pplg1__u:141": " pipāsitāḥ pānīyaṃ pratilabhante sma /",
    "K07pplg1__u:142": " rogaspṛṣṭā vigatarogā abhūvan* vikalendriyāḥ paripūrṇendriyā abhūvan* klāntakāyā",
    "K07pplg1__u:143": " aklāntakāyā abhūvan* avirahitākuśalakāyavāṅmanaskarmantājīvā vigatākuśalakāyavāṅmanaskarmantājīvā bhavanti sma /",
    "K07pplg1__u:144": " sarvasatvāś ca sarvasatveṣu samacittā abhūvan* yad uta mātāpitṛbhrātṛbhaginīsamacittāḥ",
    "K07pplg1__u:145": " mitrajñātisahāyasamacittāḥ sarvasatvā daśakuśalakarmapathasamanvāgatā abhūvan* brahmacāriṇaḥ",
    "K07pplg1__u:146": " śucayo nirāmagandhāḥ sarvākuśalavitarkavigatāḥ sarvasatvās tasmin samaye sarvasukhasamarpitā",
    "K07pplg1__u:147": " abhūvan* evaṃrūpeṇa sukhena samanvāgatās tadyathā tṛtīyadhyānasamāpannasya bhikṣoḥ",
    "K07pplg1__u:148": " sukhaṃ sarvasatvāś ca tasmin samaye evaṃrūpayā prajñayā samanvāgatā abhūvan* yad evaṃ jānaṃti sma /",
    "K07pplg1__u:149": " sādhu dānaṃ sādhu damaḥ sādhu saṃyamaḥ sādhu satyam /",
    "K07pplg1__u:150": " sādhv apramādaḥ sādhu maitrī sādhu karuṇā sādhv avihiṃsā prāṇibhūteṣu /",
    "K07pplg1__u:151": " atha bhagavāṃs tasminn eva siṃhāsane niṣaṇṇa imaṃ trisāhasramahāsāhasraṃ lokadhātuṃ",
    "K07pplg1__u:152": " sasumeruṃ sacakravāḍaṃ sadevabhavanaṃ sendrakaṃ sabrahmakaṃ savaśavartinaṃ saśuddhāvāsaṃ",
    "K07pplg1__u:153": " sadevadānavakāyam abhibhūya sthitaḥ śobhate bhāsate tapati virājate ābhayā varṇena tejasā śṛyā :",
    "K07pplg1__u:154": " tadyathāpi nāma balavān divākaraḥ pariśuddhe gaganatale paurṇamāsyāṃ vā candramaṇḍalam*",
    "K07pplg1__u:155": " evam eva bhagavān pūrvasyān diśi gaṃgānadīvālukopamāl lokadhātūn abhibhūya dakṣiṇasyāṃ",
    "K07pplg1__u:156": " paścimāyām uttarasyām (LPG 4v)",
    "K07pplg1__u:157": " adhastād upariṣṭād yāvat samantād daśasu dikṣu gaṃgānadīvālukopamāl lokadhātūn abhibhūya",
    "K07pplg1__u:158": " sthitaḥ śobhate bhāsate tapati virocate ābhayā varṇena tejasā śriyā tadyathāpi nāma",
    "K07pplg1__u:159": " sumeruḥ parvatarājaḥ sarvāṃs tadanyān parvatān abhibhūya sthitaḥ śobhate bhāsate tapati virājate /",
    "K07pplg1__u:160": " tadyathāpi nāma candramaṇḍalam* sarvāṇi tārārūpāṇy abhibhūya sthitaṃ śobhate bhāsati tapati virocate /",
    "K07pplg1__u:161": " tadyathāpi nāma sūryamaṇḍalaṃ sarvāṃs tadanyān avabhāsān abhibhūya sthitaṃ śobhate bhāsate tapati virocate /",
    "K07pplg1__u:162": " evam eva bhagavān daśasu dikṣu sadevakaṃ sendrakaṃ samārakaṃ sabrahmakaṃ saśuddhāvāsam abhibhūya sthitaḥ śobhate bhāsate tapati virocate ābhayā varṇena tejasā śṛyā :",
    "K07pplg1__u:163": " punar yādṛśaṃ bhagavataḥ prakṛtyātmabhāvopadarśanaṃ tādṛśam iha trisāhasramahāsāhasre lokadhātāv upadarśayati sma /",
    "K07pplg1__u:164": " atha yāvanto 'smiṃ trisāhasramahāsāhasre lokadhātau śuddhāvāsakāyikā devanikāyāḥ",
    "K07pplg1__u:165": " yāvad brahmakāyikā paranirmitavaśavartinaḥ nirmāṇaratayaḥ tuṣitā yāmās trāyastriṃśāś",
    "K07pplg1__u:166": " cāturmahārājakāyikā devanikāyās te sarve siṃhāsananiṣaṇṇaṃ tathāgataṃ paśyanti sma /",
    "K07pplg1__u:167": " te tuṣṭā udagrā āttamanasaḥ pramuditāḥ prītisaumanasyajātā divyāni puṣpāṇy ādāya",
    "K07pplg1__u:168": " divyāni mālyāni divyān gandhān divyāni vilepanāni divyāni cūrṇāni divyān vāsān divyāny",
    "K07pplg1__u:169": " utpalapadmakumudapuṇḍarīkanaḍinasaugandhikāni /",
    "K07pplg1__u:170": " divyāni kesaratamālapatrāṇi divyāni cīvarāṇi /",
    "K07pplg1__u:171": " divyāny ābharaṇāni /",
    "K07pplg1__u:172": " divyāni cchatrāṇi divyāṃ dhvajān* divyāḥ patākā gṛhītvā yena bhagavāṃs tenopasaṃkrāmanti sma /",
    "K07pplg1__u:173": " upasaṃkramya taiḥ puṣpādibhir yāvac chatradhvajapatākābhir bhagavantam avakiranti smābhyavakiranti",
    "K07pplg1__u:174": " smābhiprakiranti sma /",
    "K07pplg1__u:175": " ye ceha trisāhasramahāsāhasre lokadhātau manuṣyā vineyā bhājanībhūtās te jalajasthalajāni puṣpāṇi gṛhītvā yena bhagavāṃs tenopasaṃkramya tathāgatam abhipūjayaṃti sma /",
    "K07pplg1__u:176": " (LPG 5r) sarvāṇi ca tāni puṣpādīni yāvac chatradhvajapatākā bhagavaty avakīrṇāni /",
    "K07pplg1__u:177": " samanantaram eva bhagavato 'dhiṣṭhānena trisāhasramahāsāhasralokadhātupramāṇo bhagavata",
    "K07pplg1__u:178": " upari vaihāyase mūrdhasandhau mahāpuṣpādikūṭāgāraḥ saṃsthito 'bhūt* tataś ca kūṭāgārād",
    "K07pplg1__u:179": " divyāni puṣpapaṭṭadāmāni pralaṃbante sma pralaṃbante smābhipralaṃbante sma /",
    "K07pplg1__u:180": " taiś ca puṣpapaṭṭadāmābhir ayaṃ trisāhasramahāsāhasro lokadhātus tena ca suvarṇavarṇena bhagavataḥ prabhāvabhāsenātyarthaṃ śobhate bhāsate tapati virocate /",
    "K07pplg1__u:181": " yathā cāyaṃ trisāhasramahāsāhasro lokadhātur evaṃ pūrvasyān diśi gaṃgānadīvālukopamāl",
    "K07pplg1__u:182": " lokadhātavo 'vabhāsitāḥ sphuṭāś cābhūvan* evaṃ dakṣiṇasyāṃ paścimāyām uttarasyām",
    "K07pplg1__u:183": " adhastād upariṣṭād yāvat samantād daśasu dikṣu lokadhātavo 'vabhāsitāḥ spuṭāś cābhūvan*",
    "K07pplg1__u:184": " tatra jāṃbūdvīpakānāṃ manuṣyāṇāṃ tathāgatasyāsecanakadarśanam atmabhāvan dṛṣṭvaivam",
    "K07pplg1__u:185": " abhavat* asmākaṃ purataḥ tathāgato niṣaṇṇo dharman deśayatīti /",
    "K07pplg1__u:186": " yathā jāṃbūdvīpakānāṃ manuṣyāṇām evaṃ godānīyānāṃ pūrvavidehakānām uttarakauravāṇāṃ",
    "K07pplg1__u:187": " cāturmahārajakāyikānāṃ devānāṃ yāvad aghaniṣṭhānān devānāṃ evaṃ sāhasre lokadhātau",
    "K07pplg1__u:188": " dvisāhasre trisāhasramahāsāhasre lokadhātau sarvasatvānām etad abhūt* asmākaṃ puratas",
    "K07pplg1__u:189": " tathāgato niṣaṇṇo dharman deśayatīti /",
    "K07pplg1__u:190": " atha bhagavāṃs tasminn eva siṃhāsane niṣaṇṇaḥ punar eva prabhāṃ prāmuṃcat* yayā prabhayā",
    "K07pplg1__u:191": " punar evāyaṃ trisāhasramahāsāhasro lokadhātur avabhāsito 'bhūt* yenāvabhāsena ya",
    "K07pplg1__u:192": " iha trisāhasramahāsāhasre lokadhātau satvās te sarve pūrvasyān diśi gaṃgānadīvālukopameṣu",
    "K07pplg1__u:193": " lokadhātuṣu tathāgatān arhataḥ samyaksaṃbuddhān saśrāvakasaṃghān paśyanti sma /",
    "K07pplg1__u:194": " tatra ca pūrvasyān diśi ye gaṃgānadīvālukopameṣu lokadhātuṣu satvās te 'pīmaṃ trisāhasramahāsāhasraṃ",
    "K07pplg1__u:195": " lokadhātuṃ bhagavantaṃ ca śākyamuniṃ tathāgataṃ sabhikṣusaṃghaparivāram adrākṣur",
    "K07pplg1__u:196": " yathā ca pūrvasyān diśy evaṃ dakṣiṇasyāṃ (LPG 5v)",
    "K07pplg1__u:197": " paścimāyām uttarasyām adhastād upariṣṭād yāvat samantād daśasu dikṣu ye gaṃgānadīvālukopameṣu",
    "K07pplg1__u:198": " lokadhātuṣu satvās te 'pīmaṃ trisāhasramahāsāhasraṃ lokadhātuṃ bhagavantaṃ ca śākyamuniṃ",
    "K07pplg1__u:199": " tathāgataṃ sabhikṣusaṃghaparivāram adrākṣuḥ //",
    "K07pplg1__u:200": " atha pūrvasyān diśi gaṃgānadīvālukopamāl lokadhātūn atikramya yā sarvapaścimā lokadhātū",
    "K07pplg1__u:201": " ratnāvatī nāma tatra ratnākaro nāma tathāgato 'rhan samyaksaṃbuddhas tiṣṭhati dhṛyate",
    "K07pplg1__u:202": " yāpayati sa imām eva prajñāpāramitāṃ bodhisatvānāṃ mahāsatvānāṃ saṃprakāśayati /",
    "K07pplg1__u:203": " atha tatra lokadhātau samantaraśmir nāma bodhisatvo mahāsatvas taṃ mahāntam avabhāsaṃ",
    "K07pplg1__u:204": " taṃ ca mahāntaṃ pṛthivīcālaṃ taṃ ca tathāgatātmabhāvan dṛṣṭvā yena sa bhagavān ratnākaras",
    "K07pplg1__u:205": " tathāgatas tenopasaṃkrānta-r-upasaṃkramya taṃ bhagavantaṃ ratnākaraṃ tathāgatam etad",
    "K07pplg1__u:206": " avocat* ko bhagavan hetuḥ kaḥ pratyayo 'sya mahato 'vabhāsasya loke prādurbhāvāyāsya",
    "K07pplg1__u:207": " ca mahataḥ pṛthivīcālasya ayaṃ cedṛśas tathāgatakāyaḥ sandṛśyate /",
    "K07pplg1__u:208": " evam ukte bhagavān ratnākaras tathāgatas taṃ samantaraśmiṃ bodhisatvaṃ mahāsatvam",
    "K07pplg1__u:209": " etad avocat* eṣa kulaputra paścimāyān diśi sahā nāma lokadhātus tatra śākyamunir",
    "K07pplg1__u:210": " nāma tathāgato 'rhan samyaksaṃbuddhas tiṣṭhati dhṛyate yāpayati /",
    "K07pplg1__u:211": " sa bodhisatvānāṃ mahāsatvānāṃ prajñāpāramitāṃ saṃprakāśayati /",
    "K07pplg1__u:212": " tasyaiṣa īdṛśo 'nubhāva atha samantaraśmir bodhisatvo mahāsatvas taṃ bhagavantaṃ",
    "K07pplg1__u:213": " ratnākaraṃ tathāgatam etad avocat* gaccheyam ahaṃ bhagavaṃs tāṃ sahāl lokadhātum",
    "K07pplg1__u:214": " tasya bhagavataḥ śākyamunes tathāgatasyārhataḥ samyaksaṃbuddhasya darśanāya vandanāya paryupāsanāya /",
    "K07pplg1__u:215": " teṣāṃ ca bodhisatvānāṃ mahāsatvānāṃ teṣāṃ ca sarveṣāṃ kumārabhūtānāṃ dhāraṇīpratisaṃvitpratilabdhānāṃ samādhisamāpattivaśitāpratilabdhānāṃ sa bhagavān ratnākaras tathāgata /",
    "K07pplg1__u:216": " āha /",
    "K07pplg1__u:217": " gaccha tvaṃ (LPG 6r)",
    "K07pplg1__u:218": " kulaputra 'sya śākyamunes tathāgatasyārhataḥ samyaksaṃbuddhasya darśanāya yasyedānīṃ kālaṃ manyase /",
    "K07pplg1__u:219": " atha ratnākaras tathāgataḥ suvarṇanirbhāsānāṃ sahasrapatrāṇāṃ padmānāṃ sahasraṃ samantaraśmaye",
    "K07pplg1__u:220": " bodhisatvāya mahasatvāya prādāt* imaiḥ kulaputra padmais taṃ bhagavantaṃ śākyamuniṃ",
    "K07pplg1__u:221": " tathāgatam arhantaṃ samyaksaṃbuddham abhyavakira saṃprajānaccārī ca kulaputra tatra",
    "K07pplg1__u:222": " buddhakṣetre bhaves tat kasya hetoḥ durāsadā hi kulaputra te bodhisatvā mahāsatvā",
    "K07pplg1__u:223": " ye tatra lokadhātāv upapannā mā tatra kṣaṇyethā /",
    "K07pplg1__u:224": " atha samantaraśmir bodhisatvo mahāsatvas tasya bhagavato ratnākarasya tathāgatasyārhataḥ",
    "K07pplg1__u:225": " samyaksaṃbuddhasyāntikāt tāni suvarṇanirbhāsāni sahasrapatrāṇi padmāni gṛhītvānekair",
    "K07pplg1__u:226": " bodhisatvakoṭīniyutaśatasahasraiḥ sārdhaṃ gṛhasthaiḥ pravrajitaiś ca dārakadārikārūpaiś",
    "K07pplg1__u:227": " ca tato buddhakṣetrād antarhitaḥ yāvantaḥ pūrvasyān diśi buddhā bhagavantas tiṣṭhanti dṛyante yāpayaṃti /",
    "K07pplg1__u:228": " tān sarvān satkurvan gurukurvan mānayan pūjayan* puṣpair mālyair gandhair vilepanair",
    "K07pplg1__u:229": " yāvac chatradhvajapatākābhir mahatyā bodhisatvardhyā mahatā bodhisatvānubhāvena yena",
    "K07pplg1__u:230": " sa bhagavāṃc chākyamunis tathāgato 'rhan samyaksaṃbuddhas tenopasaṃkrānta-r-upasaṃkramya",
    "K07pplg1__u:231": " bhagavataḥ śākyamunes tathāgatasyārhataḥ samyaksaṃbuddhasya pādau śirasā vanditvaikānte",
    "K07pplg1__u:232": " 'sthād ekāntasthitaḥ samantaraśmir bodhisatvo mahāsatvo bhagavantam etad avocat*",
    "K07pplg1__u:233": " ratnākaro bhagavaṃs tathāgato 'rhan samyaksaṃbuddho bhagavato 'lpāvādhatāṃ paripṛcchaty",
    "K07pplg1__u:234": " alpātaṅkatāṃ laghūtthānatāṃ balaṃ ca sukhasparśavihāratāṃ ca /",
    "K07pplg1__u:235": " imāni ca tena bhagavatā suvarṇanirbhāsāni sahasrapatrāṇi padmāni prahitāni /",
    "K07pplg1__u:236": " bhagavataḥ pūjākarmaṇe /",
    "K07pplg1__u:237": " atha bhagavāṃs tāni padmāni gṛhītvā yena te pūrvasyān diśi gaṃgānadīvālukopameṣu",
    "K07pplg1__u:238": " lokadhātuṣu tathāgatā arhantaḥ samyaksaṃbuddhās tenākṣaipsīt* atha taiḥ padmais te",
    "K07pplg1__u:239": " sarve lokadhātavaḥ sphuṭā 'bhūvan* tatra ca padmeṣu tathāgatavigrahā niṣaṇṇā dharman deśayanti sma /",
    "K07pplg1__u:240": " (LPG 6v) yad utemā eva ṣaṭpāramitā ārabhya :",
    "K07pplg1__u:241": " yaiś ca satvaiḥ sā dharmadeśanā śrutā te niyatā abhavann anuttarasyāṃ samyaksaṃbodhau /",
    "K07pplg1__u:242": " te 'pi gṛhasthāḥ pravrajitāś ca dārakadārikāś ca svakasvakaiḥ kuśalamūlais tathāgataṃ satkurvanti sma gurukurvanti sma mānayaṃti",
    "K07pplg1__u:243": " sma pūjayanti sma / //",
    "K07pplg1__u:244": " evaṃ dakṣiṇasyān diśi gaṃgānadīvālukopamāl lokadhātūn atikramya yā sarvapaścimā lokadhātuḥ",
    "K07pplg1__u:245": " sarvaśokāpagatā nāma tatrāśokaśrīr nāma tathāgato 'rhan samyaksaṃbuddhas tiṣṭhati",
    "K07pplg1__u:246": " dhṛyate yāpayati tatra vigataśoko nāma bodhisatvo mahāsatva yāvad vistareṇa kartavyam* //",
    "K07pplg1__u:247": " evaṃ paścimāyān diśy upaśāntā nāma lokadhātuḥ tatra ratnārcir nāma tathāgato 'rhan samyaksaṃbuddhas tiṣṭhati dhṛyate yāpayati /",
    "K07pplg1__u:248": " tatra cāritramatir nāma bodhisatvo mahāsatva yāvad vistareṇa kartavyam* //",
    "K07pplg1__u:249": " uttarasyān diśi jayā nāma lokadhātus tatra jayendro nāma tathāgato 'rhan samyaksaṃbuddhas",
    "K07pplg1__u:250": " tiṣṭhati dhṛyate yāpayati tatra jayadatto nāma bodhisatvo mahāsatva yāvad vistareṇa kartavyam* //",
    "K07pplg1__u:251": " evam uttarapūrvasyān diśi samādhyalaṃkṛtā nāma lokadhātus tatra samādhihastyuttaraśrīr",
    "K07pplg1__u:252": " nāma tahāgatas tiṣṭhati dhṛyate yāpayati tatra vijayavikrāmī nāma bodhisatvo mahāsatva",
    "K07pplg1__u:253": " yāvad vistareṇa kartavyam* //",
    "K07pplg1__u:254": " pūrvadakṣiṇasyān diśi bodhimaṇḍālaṃkārasurucirā nāma lokadhātus tatra padmottaraśrīr",
    "K07pplg1__u:255": " nāma tathāgatas tiṣṭhati dhṛyate yāpayati tatra padmahasto nāma bodhisatvo mahāsatva",
    "K07pplg1__u:256": " yāvad vistareṇa kartavyam* //",
    "K07pplg1__u:257": " dakṣiṇapaścimāyān diśi vigatarajaḥsaṃcayā nāma lokadhātus tatra sūryamaṇḍalaprabhāsottamaśrīr nāma tathāgatas tiṣṭhati dhriyate yāpayati /",
    "K07pplg1__u:258": " tatra sūryapratibhāso nāma bodhisatvo mahāsatvaḥ yāvad vistareṇa kartavyam* //",
    "K07pplg1__u:259": " paścimottarasyān diśi vaśībhūtā nāma lokadhātus tatraikacchatro nāma tathāgatas tiṣṭhati dhṛyate yāpayati tatra ratnottamo nāma bodhisatvo mahāsatvo yāvad vistareṇa kartavyam* //",
    "K07pplg1__u:260": " (LPG 7r) adhastāddiśi padmā nāma lokadhātus tatra padmaśrīr nāma tathāgato 'rhan samyaksaṃbuddhas tiṣṭhati dhriyate yāpayati /",
    "K07pplg1__u:261": " tatra padmottaro nāma bodhisatvo mahāsatva yāvad vistareṇa kartavyam* upariṣṭāddiśi",
    "K07pplg1__u:262": " gaṃgānadīvālukopamāl lokadhātūn atikramya yā sarvapaścimā lokadhātur nandā nāma tatra",
    "K07pplg1__u:263": " nandaśrīr nāma tathāgato 'rhan samyaksaṃbuddhas tiṣṭhati dhṛyate yāpayati /",
    "K07pplg1__u:264": " sa imām eva prajñāpāramitāṃ bodhisatvānāṃ mahāsatvānāṃ saṃprakāśayati /",
    "K07pplg1__u:265": " atha tatra lokadhātau nandadatto nāma bodhisatvo mahāsatvas taṃ mahāntam avabhāsaṃ",
    "K07pplg1__u:266": " tañ ca mahāntaṃ pṛthivīcālaṃ taṃ ca tathāgatātmabhāvan dṛṣṭvā yena sa bhagavāṃ nandaśrīs",
    "K07pplg1__u:267": " tathāgatas tenopasaṃkrānta upasaṃkramya taṃ bhagavantaṃ nandaśriyaṃ tathāgatam etad",
    "K07pplg1__u:268": " avocat* ko bhagavan hetuḥ kaḥ pratyayo 'sya mahato 'vabhāsasya loke prādurbhāvāyāsya",
    "K07pplg1__u:269": " ca mahataḥ pṛthivīcālasya ayaṃ cedṛśas tathāgatakāyaḥ sandṛśyate /",
    "K07pplg1__u:270": " evam ukte sa bhagavān nandaśrīs tathāgatas taṃ nandadattaṃ bodhisatvaṃ mahāsatvam",
    "K07pplg1__u:271": " etad avocat* eṣa kulaputrādhastāddiśi sahā nāma lokadhātus tatra śākyamunir nāma",
    "K07pplg1__u:272": " tathāgato 'rhan samyaksaṃbuddhas tiṣṭhati dhṛyate yāpayati /",
    "K07pplg1__u:273": " sa bodhisatvānāṃ mahāsatvānāṃ prajñāpāramitāṃ saṃprakāśayati /",
    "K07pplg1__u:274": " tasyaiṣa īdṛśo 'nubhāvaḥ atha nandadatto bodhisatvo mahāsatvas taṃ bhagavantaṃ nandaśriyaṃ",
    "K07pplg1__u:275": " tathāgatam etad avocat* gaccheyam ahaṃ bhagavaṃs tāṃ sahāṃ lokadhātuṃ tasya bhagavataḥ",
    "K07pplg1__u:276": " śākyamunes tathāgatasyārhataḥ samyaksaṃbuddhasya darśanāya vandanāya paryupāsanāya /",
    "K07pplg1__u:277": " teṣāṃ ca bodhisatvānāṃ mahāsatvānāṃ teṣāṃ ca sarveṣāṃ kumārabhūtānāṃ dhāraṇīpratisaṃvitpratilabdhānāṃ",
    "K07pplg1__u:278": " sarvasamādhisamāpattivaśitāpratilabdhānāṃ sa bhagavān nandaśrīs tathāgata āha /",
    "K07pplg1__u:279": " gaccha tvaṃ kulaputra tasya śākyamunes tathāgatasyārhataḥ (LPG 7v)",
    "K07pplg1__u:280": " samyaksaṃbuddhasya darśanāya yasyedānīṃ kālaṃ manyase /",
    "K07pplg1__u:281": " atha nandaśrīs tathāgataḥ suvarṇanirbhāsānāṃ sahasrapatrāṇāṃ padmānāṃ sahasraṃ nandadattāya",
    "K07pplg1__u:282": " bodhisatvāya mahāsatvāya prādāt* imaiḥ kulaputra padmais taṃ bhagavantaṃ śākyamuniṃ",
    "K07pplg1__u:283": " tathāgatam arhantaṃ samyaksaṃbuddham abhyavakira saṃprajānacārī ca kulaputra tatra",
    "K07pplg1__u:284": " buddhakṣetre bhavet tat kasya hetoḥ durāsadā hi kulaputra te bodhisatvā mahāsatvā",
    "K07pplg1__u:285": " ye tatra lokadhātāv upapannā mā tatra kṣaṇyethā atha nandadatto bodhisatvo mahāsatvas",
    "K07pplg1__u:286": " tasya bhagavato nandaśriyas tathāgatasyārhataḥ samyaksaṃbuddhasyāntikāt tāni suvarṇanirbhāsāni",
    "K07pplg1__u:287": " sahasrapatrāṇi padmāni gṛhītvānekair bodhisatvakoṭīniyutaśatasahasraiḥ sārdhaṃ gṛhasthaiḥ",
    "K07pplg1__u:288": " pravrajitaiś ca dārakadārikarūpaiś ca tato buddhakṣetrād antarhitaḥ yāvanta upariṣṭāddiśi",
    "K07pplg1__u:289": " buddhā bhagavantas tiṣṭhanti dṛyante yāpayanti tān sarvān satkurvaṃ gurukurvan mānayan",
    "K07pplg1__u:290": " pūjayan* puṣpair mālyair gandhair vilepanair yāvac chatradhvajapatākābhiḥ mahatyā",
    "K07pplg1__u:291": " bodhisatvardhyā mahatā bodhisatvānubhāvena /",
    "K07pplg1__u:292": " yena bhagavāṃc chākyamunis tathāgato 'rhan samyaksaṃbuddhas tenopasaṃkrānta upasaṃkramya",
    "K07pplg1__u:293": " bhagavataḥ śākyamunes tathāgatasyārhataḥ samyaksaṃbuddhasya pādau śirasā vanditvaikānte",
    "K07pplg1__u:294": " 'sthād ekāntasthitaḥ nandadatto bodhisatvo mahāsatvo bhagavantam etad avocat* nandaśrīr",
    "K07pplg1__u:295": " bhagavaṃs tathāgato 'rhan samyaksaṃbuddho bhagavato 'lpābādhatāṃ paripṛcchaty alpātaṅkatāṃ",
    "K07pplg1__u:296": " laghūtthānatāṃ balaṃ ca sukhasparśavihāratāṃ ca imāni ca tena bhagavatā suvarṇanirbhāsāni",
    "K07pplg1__u:297": " sahasrapatrāṇi padmāni prahitāni bhagavataḥ pūjākarmaṇe /",
    "K07pplg1__u:298": " atha bhagavāṃs tāni padmāni gṛhītvā yena te upariṣṭāddiśi gaṃgānadīvālukopameṣu (LPG 8r)",
    "K07pplg1__u:299": " lokadhātuṣu tathāgatā arhantaḥ samyaksaṃbuddhās tenākṣaipsīt* atha taiḥ padmais te",
    "K07pplg1__u:300": " sarve lokadhātavaḥ sphuṭā abhūvan* tatra ca padmeṣu tathāgatavigrahā niṣaṇṇā dharman deśayanti sma /",
    "K07pplg1__u:301": " yad utemā eva ṣaṭpāramitā ārabhya :",
    "K07pplg1__u:302": " yaiś ca satvaiḥ sā dharmadeśanā śrutā te niyatā abhavann anuttarasyāṃ samyaksaṃbodhau /",
    "K07pplg1__u:303": " te 'pi bodhisatvā gṛhasthā pravrajitāś ca dārakadārikāś ca svakasvakaiḥ kuśalamūlais tathāgataṃ satkurvanti sma gurukurvanti sma /",
    "K07pplg1__u:304": " mānayaṃti sma pūjayaṃti sma / //",
    "K07pplg1__u:305": " atha tena kṣaṇalavamuhūrtenāyaṃ trisāhasramahāsāhasro lokadhātū ratnamayaḥ saṃsthito",
    "K07pplg1__u:306": " 'bhūt* vicitrapuṣpābhikīrṇo 'vasaktapaṭṭadāmāgandhaghaṭikānirdhūpitaḥ sarvapuṣpagandhavṛkṣapratimaṇḍitaḥ",
    "K07pplg1__u:307": " tadyathāpi nāma padmāvatī lokadhātuḥ samantakusumasya tathāgatasyārhataḥ samyaksaṃbuddhasya",
    "K07pplg1__u:308": " buddhakṣetraṃ yatra maṃjuśrīḥ kumārabhūtaḥ prativasati susthitamatiś ca devaputro",
    "K07pplg1__u:309": " 'nye ca mahaujaskā bodhisatvāḥ mahāsatvā",
    "K07pplg1__u:310": " // prajñāpāramitāyāṃ nidānaparivartaḥ prathamaḥ // // //",
    "K07pplg1__u:311": " yadā ca bhagavān ājñāsīt sadevakaṃ lokaṃ samāgataṃ samārakaṃ sabrahmakaṃ saśramaṇabrāhmaṇīprajāḥ",
    "K07pplg1__u:312": " sadevamānuṣīs tāṃś ca bodhisatvān mahāsatvān* yadbhūyastvena kumārabhūtān tadā bhagavān",
    "K07pplg1__u:313": " āyuṣmantaṃ śāradvatīputram āmantrayata :",
    "K07pplg1__u:314": " iha śāradvatīputra bodhisatvena mahāsatvena sarvākāram sarvadharmān abhisaṃboddhukāmena",
    "K07pplg1__u:315": " prajñāpāramitāyāṃ yogaḥ karaṇīyaḥ evam ukte ayuṣmāṃc chāriputro bhagavantam etad",
    "K07pplg1__u:316": " avocat* kathaṃ bhagavaṃ bodhisatvena mahāsatvena sarvākāraṃ sarvadharmān abhisaṃboddhukāmena",
    "K07pplg1__u:317": " prajñāpāramitāyāṃ yogaḥ karaṇīyaḥ evam ukte bhagavān āyuṣmantaṃ śāradvatīputram etad",
    "K07pplg1__u:318": " avocat* iha śāradvatīputra bodhisatvena mahāsatvena prajñāpāramitāyāṃ sthitvā asthānayogena",
    "K07pplg1__u:319": " dānapāramitā paripūrayitavyā aparityāgayogena (LPG 8v)",
    "K07pplg1__u:320": " deyadāyaparigrāhakānupalabdhitām upādāya /",
    "K07pplg1__u:321": " evaṃ śīlapāramitā paripūrayitavyā āpattyanāpattyanadhyāpattitām upādāya /",
    "K07pplg1__u:322": " kṣāntipāramitā paripūrayitavyā akṣobhaṇatām upādāya /",
    "K07pplg1__u:323": " vīryapāramitā paripūrayitavyā kāyikacaitasikavīryāsraṃsanatām upādāya /",
    "K07pplg1__u:324": " dhyānapāramitā paripūrayitavyā dhyānamadānāsvādanatām upādāya /",
    "K07pplg1__u:325": " prajñāpāramitā paripūrayitavyā sarvadharmānupalabdhitām upādāya /",
    "K07pplg1__u:326": " prajñāpāramitāyāṃ śāradvatīputra sthitvā bodhisatvena mahāsatvena catvāri smṛtyupasthānāni paripūrayitavyāni smṛtyanupalabdhitām upādāya /",
    "K07pplg1__u:327": " evaṃ catvāri samyakprahāṇāni /",
    "K07pplg1__u:328": " catvāra ṛddhipādāḥ paṃcendriyāṇi paṃca balāni sapta bodhyaṅgāny āryāṣṭāṃgo mārgaḥ",
    "K07pplg1__u:329": " paripūrayitavyaḥ śunyatāsamādhir ānimittaḥ samādhir apraṇihitaḥ samādhiḥ paripūrayitavyaḥ",
    "K07pplg1__u:330": " catvāri dhyānāni catvāry apramāṇāni /",
    "K07pplg1__u:331": " catasraḥ ārūpyasamāpattayaḥ aṣṭau vimokṣā navānupūrvasamāpattayaḥ paṃcābhijñā nava saṃjñāḥ vyādhyātmakasaṃjñā :",
    "K07pplg1__u:332": " vipaṭumakasaṃjñā /",
    "K07pplg1__u:333": " vipūtikasaṃjñā :",
    "K07pplg1__u:334": " vilohitakasaṃjñā :",
    "K07pplg1__u:335": " vinīlakasaṃjñā :",
    "K07pplg1__u:336": " vikhāditakasaṃjñā :",
    "K07pplg1__u:337": " vikṣiptakasaṃjñā :",
    "K07pplg1__u:338": " asthikasaṃjñā :",
    "K07pplg1__u:339": " vidagdhakasaṃjñā :",
    "K07pplg1__u:340": " buddhānusmṛtir dharmānusmṛtiḥ saṃghānusmṛtiḥ śīlānusmṛtis tyāgānusmṛtir devatānusmṛtir ānāpānānusmṛtir udvegānusmṛtir maraṇānusmṛtiḥ kāyagatānusmṛtiḥ anityasaṃjñā duḥkhasaṃjñā /",
    "K07pplg1__u:341": " anātmasaṃjñā /",
    "K07pplg1__u:342": " aśubhasaṃjñā maraṇasaṃjñā sarvatra loke anabhiratisaṃjñā /",
    "K07pplg1__u:343": " sarvatra loke aviśvāsasaṃjñā /",
    "K07pplg1__u:344": " duḥkhajñānaṃ samudayajñānaṃ nirodhajñānaṃ mārgajñānaṃ kṣayajñānam anutpādajñānaṃ",
    "K07pplg1__u:345": " dharmajñānam anvayajñānaṃ saṃvṛtijñānaṃ paricayajñānaṃ yathāvajjñānam* savitarkaḥ",
    "K07pplg1__u:346": " savicāraḥ samādhir avitarko vicāramātraḥ samādhiḥ avitarkaḥ (LPG 9r)",
    "K07pplg1__u:347": " avicāraḥ samādhir anājñātamājñāsyāmītīndriyam ājñendriyam ājñātāvīndriyam abhibhvāyatanaṃ kṛtsnāyatanaṃ catvāri saṃgrahavastūni /",
    "K07pplg1__u:348": " catvāri vyavasthānāni /",
    "K07pplg1__u:349": " daśa bhūmayo daśa caryā daśa kṣāntayo viṃśatir adhyāśayāḥ sarvajñajñānaṃ /",
    "K07pplg1__u:350": " śamathavipaśyanājñāne /",
    "K07pplg1__u:351": " tisro vidyā catasraḥ pratisaṃvidaḥ catvāri vaiśāradyāny acyutāḥ paṃcābhijñāḥ ṣaṭ",
    "K07pplg1__u:352": " pāramitāḥ sapta dhanāny aṣṭau mahāpuruṣavitarkā nava satvāvāsā daśa tathāgatabalāny",
    "K07pplg1__u:353": " aṣṭādaśāveṇikā buddhadharmā mahāmaitrī mahākaruṇā sarvākāravaropetaṃ sarvajñajñānam",
    "K07pplg1__u:354": " abhisaṃboddhukāmena mārgākārajñatāṃ sarvajñatāṃ sarvasatvacittacaritajñānākāratāṃ",
    "K07pplg1__u:355": " paripūrayitukāmena bodhisatvena mahāsatvena prajñāpāramitāyāṃ yogaḥ karaṇīyaḥ sarvavāsanānusandhikleśān",
    "K07pplg1__u:356": " prahātukāmena bodhisatvena mahāsatvena prajñāpāramitāyāṃ yogaḥ karaṇīyaḥ evaṃ hi",
    "K07pplg1__u:357": " śāradvatīputra bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:358": " bodhisatvanyāmaṃ śāradvatīputrāvakrāntukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:359": " śrāvakapratyekabuddhabhūmī prajñātukāmena te ca bhūmī atikrāntukāmenāvaivartikabhūmau ca sthātukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:360": " ṣaḍabhijñatāyāṃ sthātukāmena sarvasatvacittacaritavispanditāni jñātukāmena sarvaśrāvakapratyekabuddhānāṃ",
    "K07pplg1__u:361": " jñānam abhibhavitukāmena tathā dhāraṇīmukhasamādhimukhaṃ pratilabdhukāmena bodhisatvena",
    "K07pplg1__u:362": " mahāsatvena prajñāpāramitāyāṃ śikṣitavyam* //",
    "K07pplg1__u:363": " sarvaśrāvakapratyekabuddhayānikānāṃ kulaputrāṇāṃ kuladuhitrīṇāṃ ca dānaṃ dadatāṃ",
    "K07pplg1__u:364": " yāvat prajñāṃ bhāvayatām ekānumodanāsahagatena cittotpādena sarvaṃ tat kuśalamūlam",
    "K07pplg1__u:365": " abhibhavitukāmena sarvaśrāvakapratyekabuddhānāṃ śīlasamādhiprajñāvimuktivimuktijñānadarśanam (LPG 9v)",
    "K07pplg1__u:366": " ekānumodanāsahagatena cittotpādenābhibhavitukāmena dhyānavimokṣasamādhisamāpattīr",
    "K07pplg1__u:367": " ekānumodanāsahagatena cittotpādenābhibhavitukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:368": " prajñāpāramitāyāṃ yogaḥ karaṇīyaḥ //",
    "K07pplg1__u:369": " alpaṃ dānaṃ dadataḥ pariṇamanāyogena katham aprameyāsaṃkhyeyāpramāṇāparimāṇaṃ bhaved iti bodhisatvena mahāsatvena prajñāpāramitāyāṃ śikṣitavyam*",
    "K07pplg1__u:370": " evam alpaṃ śīlaṃ rakṣato kṣāntiṃ bhāvayato 'lpaṃ vīryam ārabhamāṇasyālpaṃ dhyānaṃ",
    "K07pplg1__u:371": " samāpadyamānasyālpaṃ prajñāṃ bhāvayataḥ pariṇamanāyogena katham aprameyam asaṃkhyeyāpramāṇāparimāṇaṃ",
    "K07pplg1__u:372": " bhaved iti bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:373": " punar aparaṃ śāradvatīputra bodhisatvena mahāsatvena dānapāramitāyāṃ sthātukāmena dānapāramitāṃ paripūrayitukāmena /",
    "K07pplg1__u:374": " śīlapāramitāyāṃ caritukāmena /",
    "K07pplg1__u:375": " śīlapāramitāṃ paripūrayitukāmena /",
    "K07pplg1__u:376": " kṣāntipāramitāyāṃ caritukāmena /",
    "K07pplg1__u:377": " kṣāntipāramitāṃ paripūrayitukāmena /",
    "K07pplg1__u:378": " vīryapāramitāyāṃ caritukāmena /",
    "K07pplg1__u:379": " vīryapāramitāṃ paripūrayitukāmena /",
    "K07pplg1__u:380": " dhyānapāramitāyāṃ caritukāmena /",
    "K07pplg1__u:381": " dhyānapāramitāṃ paripūrayitukāmena prajñāpāramitāyāṃ caritavyam* prajñāpāramitāyāṃ śikṣitavyam* //",
    "K07pplg1__u:382": " kathaṃ me sarvatra jātau buddhavigrahadarśanaṃ bhaved buddhacodanā /",
    "K07pplg1__u:383": " buddhasamanvāhāro buddhābhirādhanaṃ buddhaparigraho bhaved iti /",
    "K07pplg1__u:384": " prajñāpāramitāyāṃ śikṣitavyam* //",
    "K07pplg1__u:385": " punar aparaṃ śāradvatīputra buddhakāyaṃ pariniṣpādayitukāmena dvātriṃśataṃ mahāpuruṣalakṣaṇāni",
    "K07pplg1__u:386": " pratilabdhukāmena bodhisatvena mahāsatvena prajñāpāramitāyāṃ śikṣitavyam* aśītim",
    "K07pplg1__u:387": " anuvyaṃjanāni pratilabdhukāmena sarvatra jātau jātismaratāṃ bodhicittāvipraṇāśatāṃ",
    "K07pplg1__u:388": " sarvabodhisatvacaryāsaṃpramoṣatāṃ (LPG 10r)",
    "K07pplg1__u:389": " pratilabdhukāmena /",
    "K07pplg1__u:390": " sarvapāpamitrapāpasahāyān vivarjayitukāmena sarvabuddhabodhisatvakalyāṇamitrāṇy ārāgayitukāmena sarvamāramārakāyikadevatān nirjetukāmena sarvāvaraṇīyāni viśodhayitukāmena /",
    "K07pplg1__u:391": " sarvadharmānāvaraṇatāṃ pratilabdhukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:392": " bodhisatvakulaṃ niṣpādayitukāmena buddhakulam ārāgayitukāmena triratnavaṃśānupacchedāya sthātukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:393": " kumārabhūmim anuprāptukāmena buddhabodhisatvair avirahitena bhavitukāmena bodhisatvabhūmīr",
    "K07pplg1__u:394": " atikrāntukāmena kṣipraṃ tathāgatabhūmīṃ paripūrayitukāmena bodhisatvena mahāsatvena",
    "K07pplg1__u:395": " prajñāpāramitāyāṃ śikṣitavyam* //",
    "K07pplg1__u:396": " yaiś ca kuśalamūlair yair ākārair ākāṃkṣed buddhān bhagavataḥ satkartuṃ gurukartuṃ",
    "K07pplg1__u:397": " mānayituṃ pūjayituṃ tāni me kuśalamūlāni ta ākārāḥ samṛddhyeyur iti bodhisatvena",
    "K07pplg1__u:398": " mahāsatvena prajñāpāramitāyāṃ śikṣitavyam* //",
    "K07pplg1__u:399": " sarvasatvān saṃtoṣayitukāmena sarvasatvānāmm āśāḥ paripūrayitukāmena /",
    "K07pplg1__u:400": " annena pānena yānair vastrair vibhūṣaṇaiḥ puṣpair mālyair gandhair vilepanaiḥ śayanair",
    "K07pplg1__u:401": " āsanair upāśrayair glānapratyayabhaiṣajyapariṣkāraiḥ sarvopakaraṇaparibhogaiḥ sarvasatvān",
    "K07pplg1__u:402": " saṃtarpayiṣyāmīti bodhisatvena mahāsatvena prajñāpāramitāyāṃ yogaḥ karaṇīyaḥ //",
    "K07pplg1__u:403": " punar aparaṃ śāradvatīputra ye daśasu dikṣu gaṃgānadīvālukopameṣu lokadhātuṣu satvāsatvās tān sarvān daśasu kuśaleṣu karmapatheṣu pratiṣṭhāpayitukāmena",
    "K07pplg1__u:404": " caturṣu dhyāneṣu caturṣv apramāṇeṣu paṃcasv abhijñāsu triśaraṇagamane buddhadharmasaṃghaprasādapratilaṃbhe",
    "K07pplg1__u:405": " pratiṣṭhāpayitukāmena bodhisatvena mahāsatvena prajñāpāramitāyāṃ (LPG 10v)",
    "K07pplg1__u:406": " śikṣitavyam* //",
    "K07pplg1__u:407": " ye vā te gaṃgānadīvālukopameṣu lokadhātuṣu satvās tān sarvān mahāyāne samādāpayitukāmena /",
    "K07pplg1__u:408": " dānapāramitāyāṃ pratiṣṭhāpayitukāmena śīlapāramitāyāṃ kṣāntipāramitāyāṃ vīryapāramitāyāṃ",
    "K07pplg1__u:409": " dhyānapāramitāyāṃ prajñāpāramitāyāṃ pratiṣṭhāpayitukāmena bodhisatvena mahāsatvena",
    "K07pplg1__u:410": " prajñāpāramitāyāṃ śikṣitavyam ///",
    "K07pplg1__u:411": " punar aparaṃ śāradvatīputra ekam api kuśalacittotpādam akṣayaṃ kartukāmena bodhimaṇḍaniṣadanād bodhisatvena mahāsatvena prajñāpāramitāyāṃ śikṣitavyam*//",
    "K07pplg1__u:412": " punar aparaṃ śāradvatīputra ye pūrvasyān diśi gaṃgānadīvālukopameṣu lokadhātuṣu buddhā",
    "K07pplg1__u:413": " bhagavanto dakṣiṇasyāṃ paścimāyām uttarasyām adhastād upariṣṭād yāvat samantād daśasu",
    "K07pplg1__u:414": " dikṣu gaṃgānadīvālukopameṣu lokadhātuṣu buddhā bhagavantas te me varṇaṃ bhāṣerann",
    "K07pplg1__u:415": " iti bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:416": " punar aparaṃ śāradvatīputra yāni pūrvasyān diśi gaṃgānadīvālukopamāni buddhakṣetrāṇi",
    "K07pplg1__u:417": " tāni sarvāṇy ekacittotpādenopasaṃkrāntukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:418": " evaṃ dakṣiṇasyāṃ paścimāyām uttarasyām adhastād upariṣṭād yāvat samantād daśasu dikṣu",
    "K07pplg1__u:419": " gaṃgānadīvālukopamāni buddhakṣetrāṇi tāni sarvāṇy ekacittotpādenopasaṃkrāntukāmena",
    "K07pplg1__u:420": " bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:421": " punar aparaṃ śāradvatīputra ekasvaraghoṣeṇa pūrvasyān diśi gaṃgānadīvālukopamāni buddhakṣetrāṇi vijñapayitukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:422": " evan dakṣiṇasyāṃ paścimāyām uttarasyām adhastād upariṣṭād yāvat samantād daśasu dikṣu",
    "K07pplg1__u:423": " gaṃgānadīvālikopamāni buddhakṣetrāṇi vijñapayitukāmena bodhisatvena mahāsatvena prajñāpāramitāyāṃ",
    "K07pplg1__u:424": " śikṣitavyam* (LPG 11r)",
    "K07pplg1__u:425": " punar aparaṃ śāradvatīputra buddhotpādānupacchedāya sthātukāmena bodhisatvakulam",
    "K07pplg1__u:426": " ārakṣitukāmena buddhavaṃśānucchedāya sthātukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:427": " adhyātmaśunyatāyāṃ sthātukāmena bahirdhāśunyatāyām adhyātmabahirdhāśunyatāyāṃ /",
    "K07pplg1__u:428": " śunyatāśunyatāyāṃ /",
    "K07pplg1__u:429": " mahāśunyatāyāṃ /",
    "K07pplg1__u:430": " paramārthaśunyatāyāṃ saṃskṛtaśunyatāyāṃ /",
    "K07pplg1__u:431": " asaṃskṛtaśunyatāyāṃ /",
    "K07pplg1__u:432": " atyantaśunyatāyāṃ /",
    "K07pplg1__u:433": " anavarāgraśunyatāyāṃ /",
    "K07pplg1__u:434": " anavakāraśunyatāyāṃ /",
    "K07pplg1__u:435": " prakṛtiśunyatāyāṃ /",
    "K07pplg1__u:436": " svalakṣaṇaśunyatāyāṃ /",
    "K07pplg1__u:437": " sarvadharmaśunyatāyāṃ /",
    "K07pplg1__u:438": " anupalaṃbhaśunyatāyāṃ * abhāvaśunyatāyāṃ /",
    "K07pplg1__u:439": " svabhāvaśunyatāyāṃ /",
    "K07pplg1__u:440": " abhāvasvabhāvaśunyatāyāṃ sthātukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:441": " ālaṃbanādhipateyasamanantarahetupratyayatām anuboddhukāmena /",
    "K07pplg1__u:442": " tathākāralakṣaṇāny avaboddhukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:443": " sarvadharmāṇāṃ tathatām avitathatām ananyatathatām avikāratathatāṃ yathāvattathātam avaboddhukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:444": " sarvadharmāṇān dharmadhātum avaboddhukāmena sarvadharmāṇāṃ bhūtakoṭim avaboddhukāmena bodhisatvena mahāsatvena prajñāpāramitāyāṃ śikṣitavyam*",
    "K07pplg1__u:445": " punar aparaṃ śāradvatīputra yāvantyas tṛsāhasramahāsāhasre lokadhātau gaṃgānadīvālukās tāḥ sarvā jñātukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:446": " yas trisāhasramahāsāhasre lokadhātau mahāsamudreṣv apskandho nadīṣu mahānadīṣu kunadīṣūtsasarastaḍākeṣu",
    "K07pplg1__u:447": " palvaleṣu tan sarvaṃ śatadhābhinnayā bālāgrakoṭyābhyutkṣeptukāmena na ca tanniśṛtān",
    "K07pplg1__u:448": " prāṇino viheṭhayitukāmena bodhisatvena mahāsatvena prajñāpāramitāyāṃ (LPG 11v)",
    "K07pplg1__u:449": " śikṣitavyam* //",
    "K07pplg1__u:450": " punar aparaṃ śāradvatīputra yāvāṃs trisāhasramahāsāhasre lokadhātāv agniskandhaḥ",
    "K07pplg1__u:451": " sa sarva ekajvālībhūto bhavet tadyathāpi nāma kalpoddāhe vartamāne tam enam ekena",
    "K07pplg1__u:452": " mukhavāyunā nirvāpayitukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:453": " punar aparaṃ śāradvatīputra yās trisāhasramahāsāhasre lokadhātau bātamaṇḍalyo yā",
    "K07pplg1__u:454": " imaṃ trisāhasramahāsāhasraṃ lokadhātuṃ vidhunuyur vikireyur vidhvaṃseyus tadyathāpi",
    "K07pplg1__u:455": " nāma busamuṣṭin tāḥ sarvā ekenāṅgulyāḥ prāntakena saṃcchādayitukāmena viṣkaṃbhayitukāmena",
    "K07pplg1__u:456": " bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:457": " punar aparaṃ śāradvatīputra yas trisāhasramahāsāhasre lokadhātāv ākāśadhātus taṃ sarvam ekaparyaṃkena spharitukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:458": " punar aparaṃ śāradvatīputra yāvantas trisāhasramahāsāhasre lokadhātau sumerucakravāḍamahācakravāḍāḥ",
    "K07pplg1__u:459": " parvatarājās tān sarvān ekabālena badhvābhyutkṣipyāprameyān asaṃkhyeyāl lokadhātūn",
    "K07pplg1__u:460": " kṣipeyam iti tena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:461": " punar aparaṃ śāradvatīputra yāvāṃs trisāhasramahāsāhasre lokadhātau tṛṇavṛkṣagulmauṣadhivanaspatayo",
    "K07pplg1__u:462": " loṣṭadaṇḍaśarkarāpāṣāṇaparvatāmahāpṛthivīsaṃcayas taṃ sarvaṃ paramāṇurajoyogena jñātukāmena",
    "K07pplg1__u:463": " bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:464": " punar aparaṃ śāradvatīputra yāvantaḥ pūrvasyān diśi gaṃgānadīvālukopameṣu lokadhātuṣu",
    "K07pplg1__u:465": " buddhā bhagavantaḥ sabodhisatvāḥ saśrāvakasaṃghās tān sarvān ekapiṇḍapātena pratipādayitukāmena",
    "K07pplg1__u:466": " ekapuṣpeṇaikamālyenaikagandhenaikavilepanenaikacūrṇenaikacīvareṇaikacchatreṇaikadhvajenaikapatākayā",
    "K07pplg1__u:467": " tān sarvān tathāgatān arhataḥ (LPG 12r)",
    "K07pplg1__u:468": " samyaksaṃbuddhān sabodhisatvān saśrāvakasaṃghān satkartukāmena gurukartukāmena mānayitukāmena pūjayitukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:469": " evaṃ dakṣiṇasyān diśi paścimāyām uttarasyām adhastād upariṣṭād yāvat samantād daśasu",
    "K07pplg1__u:470": " dikṣv aikaikasyān diśi ye gaṃgānadīvālukopameṣu lokadhātuṣu buddhā bhagavantaḥ sabodhisatvāḥ",
    "K07pplg1__u:471": " saśrāvakasaṃghās tān sarvān ekapiṇḍapātena pratipādayitukāmenaikapuṣpeṇaikamālyenaikagandhenaikavilepanenaikacūrṇenaikacīvareṇaikacchatreṇaikadhvajenaikapatākayā",
    "K07pplg1__u:472": " tan sarvāṃs tathāgatān arhataḥ samyaksaṃbuddhān sabodhisatvān saśrāvakasaṃghān satkartukāmena",
    "K07pplg1__u:473": " gurukartukāmena mānayitukāmena pūjayitukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:474": " punar aparaṃ śāradvatīputra ye pūrvasyān diśi gaṃgānadīvālukopameṣu lokadhātuṣu satvās",
    "K07pplg1__u:475": " tān sarvāṃc chīlaskandhe pratiṣṭhāpayitukāmenaivaṃ samādhiskandhe prajñāskandhe vimuktiskandhe",
    "K07pplg1__u:476": " vimuktijñānadarśanaskandhe pratiṣṭhāpayitukāmena evaṃ srotaāpattiphale pratiṣṭhāpayitukāmena",
    "K07pplg1__u:477": " sakṛdāgāmiphale anāgāmiphale arhatve pratyekabodhau yāvad anupadhiśeṣe nirvāṇadhātau",
    "K07pplg1__u:478": " pratiṣṭhāpayitukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:479": " evaṃ dakṣiṇasyān diśi paścimāyām uttarasyām adhastād upariṣṭād yāvat samantād daśasu dikṣu ye gaṃgānadīvālukopameṣu lokadhātuṣu satvās tān sarvāṃc chīlaskandhe /",
    "K07pplg1__u:480": " pratiṣṭhāpayitukāmenaivaṃ samādhiskandhe prajñāskandhe /",
    "K07pplg1__u:481": " vimuktiskandhe vimuktijñānadarśanaskandhe pratiṣṭhāpayitukāmena evaṃ srotaāpattiphale",
    "K07pplg1__u:482": " pratiṣṭhāpayitukāmena sakṛdāgāmiphale arhatve pratyekabodhau yāvad anupadhiśeṣe nirvāṇadhātau",
    "K07pplg1__u:483": " pratiṣṭhāpayitukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:484": " (LPG 12v) punar aparaṃ śāradvatīputra yāvanto daśadigloke sarvalokadhātuṣu satvās",
    "K07pplg1__u:485": " tān sarvāṃ śrāvakapratyekabuddhayānena ca parinirvāpayitukāmena bodhisatvena mahāsatvena",
    "K07pplg1__u:486": " prajñāpāramitāyāṃ śikṣitavyam* //",
    "K07pplg1__u:487": " punar aparaṃ śāradvatīputra bodhisatvena mahāsatvena prajñāpāramitāyāṃ caratā dānaṃ",
    "K07pplg1__u:488": " dadatā evaṃ śikṣitavyam* yad evaṃ dānaṃ datvā mahāphalaṃ bhavaty evaṃ dānaṃ datvā",
    "K07pplg1__u:489": " kṣatriyamahāsālakuleṣūpapadyat';",
    "K07pplg1__u:490": " aivaṃ brāhmaṇamahāsālakuleṣūpapadyate /",
    "K07pplg1__u:491": " gṛhapatimahāsālakuleṣūpapadyat';",
    "K07pplg1__u:492": " evaṃ dānaṃ datvā tad eva dānaṃ niśrāya cāturmahārājakāyikeṣu deveṣūpapadyate /",
    "K07pplg1__u:493": " evaṃ trāyastriṃśeṣu yāmeṣu tuṣiteṣu nirmāṇaratiṣu paranirmitavaśavartiṣu deveṣūpapadyate /",
    "K07pplg1__u:494": " evaṃ dānaṃ datvā tad evaṃ dānaṃ niśrāya prathamaṃ dhyānaṃ samāpadyate dvitīyaṃ tritīyaṃ caturthaṃ dhyānam utpādyate ākāśānaṃtyāyatanasamāpattiṃ samāpadyate /",
    "K07pplg1__u:495": " vijñānānantyāyatanasamāpattim ākiṃcanyāyatanasamāpattiṃ naivasaṃjñānāsaṃjñāyatanasamāpattiṃ samāpadyate evaṃ dānaṃ datvāryāṣṭāṃgo mārga utpādyate",
    "K07pplg1__u:496": " evaṃ srotaāpattiphalam anuprāpyate /",
    "K07pplg1__u:497": " sakṛdāgāmiphalam anuprāpyate /",
    "K07pplg1__u:498": " anāgāmiphalam anuprāpyate 'rhatvam anuprāpyate /",
    "K07pplg1__u:499": " pratyekabodhir anuprāpyate 'nuttarā samyaksaṃbodhir anuprāpyate / //",
    "K07pplg1__u:500": " punar aparaṃ śāradvatīputra bodhisatvo mahāsatvaḥ prajñāpāramitāyāṃ caraṃ jānāty evam upāyakauśalyena dānaṃ dattaṃ dānapāramitāṃ paripūrayati",
    "K07pplg1__u:501": " evaṃ śīlapāramitāṃ kṣāntipāramitāṃ vīryapāramitāṃ dhyānapāramitāṃ prajñāpāramitāṃ paripūrayati /",
    "K07pplg1__u:502": " athāyuṣmāṃc chāradvatīputro bhagavantam etad avocat* kathaṃ bhagavaṃ bodhisatvena mahāsatvena dānaṃ dadatā dānapāramitā paripūritā bhavati /",
    "K07pplg1__u:503": " kathaṃ yāvat prajñāpāramitā paripūritā bhavati /",
    "K07pplg1__u:504": " bhagavān āha /",
    "K07pplg1__u:505": " anupalaṃbhayogena śāradvatīputra (LPG 13r)",
    "K07pplg1__u:506": " dānasya dāyakasya parigrāhakasya trimaṇḍalapariśuddhyā dānapāramitā paripūritā bhavati /",
    "K07pplg1__u:507": " evam āpattyanāpattyanadhyāpattitām upādāya śīlapāramitā /",
    "K07pplg1__u:508": " akṣobhaṇatām upādāya kṣāntipāramitā /",
    "K07pplg1__u:509": " kāyacittavīryāsraṃsanatā vīryapāramitā /",
    "K07pplg1__u:510": " avikṣepāsaṃkalpanatām upādāya dhyānapāramitā /",
    "K07pplg1__u:511": " sarvadharmaprajānanānupalaṃbhayogena prajñāpāramitā paripūritā bhavati / // //",
    "K07pplg1__u:512": " punar aparaṃ śāradvatīputrātītānāgatapratyutpannānāṃ buddhānāṃ bhagavatām sarvabuddhaguṇān prajñātukāmenānuprāptukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:513": " punar aparaṃ śāradvatīputra saṃskṛtāsaṃskṛtānāṃ dharmāṇāṃ pāraṃgaṃtukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:514": " evaṃ sāsravānāsravāṇāṃ dharmāṇāṃ kuśalākuśalānāṃ laukikalokottarāṇāṃ rūpyarūpiṇāṃ vyākṛtāvyākṛtānāṃ niyatāniyatānāṃ nairyāṇikānairyāṇikānām",
    "K07pplg1__u:515": " hānabhāgīyānāṃ viśeṣabhāgīyānāṃ pṛthagjānadharmāṇāṃ āryadharmāṇāṃ śaikṣāśaikṣadharmāṇāṃ śrāvakapratyekabuddhadharmāṇāṃ bodhisatvadharmāṇāṃ buddhadharmāṇāṃ",
    "K07pplg1__u:516": " sarvadharmāṇāṃ pāraṃgaṃtukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:517": " punar aparaṃ śāradvatīputra bodhisatvena mahāsatvenātītānāgatapratyutpannānāṃ sarvadharmāṇāṃ tathatām anuboddhukāmena prajñāpāramitāyāṃ śikṣitavyaṃ",
    "K07pplg1__u:518": " sarvadharmāṇām anutpādakoṭim anuprāptukāmena bhūtakoṭiṃ prativeddhukāmena prajñāpāramitāyāṃ śikṣitavyam* //",
    "K07pplg1__u:519": " punar aparaṃ śāradvatīputra bodhisatvena mahāsatvena sarvaśrāvakapratyekabuddhānāṃ pūrvaṃgamena bhavitukāmena prajñāpāramitāyāṃ śikṣitavyam*",
    "K07pplg1__u:520": " punar aparaṃ śāradvatīputra bodhisatvena mahāsatvena buddhānāṃ bhagavatām upasthāyakena (LPG 13v)",
    "K07pplg1__u:521": " bhavitukāmena prajñāpāramitāyāṃ śikṣitavyam* //",
    "K07pplg1__u:522": " punar aparaṃ śāradvatīputra bodhisatvena mahāsatvena buddhānāṃ bhagavatām abhyantaraparivāreṇa bhavitukāmena prajñāpāramitāyāṃ śikṣitavyam*",
    "K07pplg1__u:523": " punar aparaṃ śāradvatīputra bodhisatvena mahāsatvena mahāparivāreṇa bhavatukāmena bodhisatvaparivāraṃ pratilabdhukāmena prajñāpāramitāyāṃ śikṣitavyam*",
    "K07pplg1__u:524": " punar aparaṃ śāradvatīputra bodhisatvena mahāsatvena sarvadātrīṇāṃ dakṣiṇāṃ śodhayitukāmena prajñāpāramitāyāṃ śikṣitavyam* //",
    "K07pplg1__u:525": " punar aparaṃ śāradvatīputra bodhisatvena mahāsatvena dāne 'navagṛhītacittena bhavitukāmena",
    "K07pplg1__u:526": " dauḥśīlyacittaṃ pṛthakkartukāmena vyāpādacittam utsraṣṭukāmena kausīdyacittaṃ dauṣprajñacittam",
    "K07pplg1__u:527": " anutpādayitukāmena prajñāpāramitāyāṃ śikṣitavyam* //",
    "K07pplg1__u:528": " punar aparaṃ śāradvatīputra bodhisatvena mahāsatvena sarvasattvān dānamaye puṇyakṛyāvastuni",
    "K07pplg1__u:529": " pratiṣṭhāpayitukāmena śīlamaye bhāvanāmaye vaiyāpṛtyasahagate sarvauṣadhikasahagate",
    "K07pplg1__u:530": " puṇyakṛyāvastuni pratiṣṭhāpayitukāmena prajñāpāramitāyāṃ śikṣitavyam* //",
    "K07pplg1__u:531": " punar aparaṃ śāradvatīputra bodhisatvena mahāsatvena sarvākārāṇi paṃca cakṣuṃṣi niṣpādayitukāmena /",
    "K07pplg1__u:532": " māṃsacakṣur divyaṃ cakṣuḥ prajñācakṣur dharmacakṣur buddhacakṣur niṣpādayitukāmena prajñāpāramitāyāṃ śikṣitavyam*",
    "K07pplg1__u:533": " punar aparaṃ śāradvatīputra ye pūrvasyān diśi gaṃgānadīvālukopameṣu lokadhātuṣu buddhā bhagavanto dakṣiṇasyāṃ (LPG 14r)",
    "K07pplg1__u:534": " paścimāyām uttarasyām adhastād upariṣṭād yāvat samantād daśasu dikṣv ekaikasyān diśi",
    "K07pplg1__u:535": " gaṃgānadīvālukopameṣu lokadhātuṣu buddhā bhagavantas tān sarvān divyena cakṣuṣā draṣṭukāmena",
    "K07pplg1__u:536": " yaṃ ca te buddhā bhagavanto dharmaṃ bhāṣante taṃ sarvaṃ divyena śrotreṇa śrotukāmena",
    "K07pplg1__u:537": " teṣāṃ ca buddhānāṃ bhagavatāṃ cetasaiva cittaṃ prajñātukāmena /",
    "K07pplg1__u:538": " teṣāṃ ca buddhānāṃ bhagavatāṃ pūrvayogasahagatāṃ bodhisatvacaryām anusmartukāmena",
    "K07pplg1__u:539": " teṣāṃ ca buddhānāṃ bhagavatām anekavidham ṛddhividhivikurvitaṃ saṃdraṣṭukāmena bodhisatvena",
    "K07pplg1__u:540": " mahāsatvena prajñāpāramitāyāṃ śikṣitavyam* //",
    "K07pplg1__u:541": " punar aparaṃ śāradvatīputra bodhisatvena mahāsatvena yan te buddhā bhagavantaḥ samantād",
    "K07pplg1__u:542": " daśasu dikṣu gaṃgānadīvālukopameṣu lokadhātuṣu dharmaṃ bhāṣante taṃ śrutvānācchedyena",
    "K07pplg1__u:543": " smṛtibalādhānena sandhārayitukāmena yāvad anuttarāṃ samyaksaṃbodhim abhisaṃbuddha",
    "K07pplg1__u:544": " etasminn antare sarvam avipraṇāśayitukāmena prajñāpāramitāyāṃ śikṣitavyam* //",
    "K07pplg1__u:545": " punar aparaṃ śāradvatīputra bodhisatvena mahāsatvenātītānāgatapratyutpannānāṃ buddhānāṃ",
    "K07pplg1__u:546": " bhagavatāṃ buddhakṣetrāṇi ca buddhakṣetrapariśuddhīś ca pariniṣpādayitukāmena prajñāpāramitāyāṃ śikṣitavyam* //",
    "K07pplg1__u:547": " punar aparaṃ śāradvatīputra yat kiṃcit tathāgatena bhāṣitaṃ sūtraṃ geyaṃ vyākaraṇaṃ",
    "K07pplg1__u:548": " gāthodānanidānetyuktakajātakavaipulyāvadānopadeśādbhutadharmā yac chrāvakair na śrutaṃ",
    "K07pplg1__u:549": " tat sarvaṃ paryavāptukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:550": " punar aparaṃ śāradvatīputra yat kiṃcit pūrvasyān diśi gaṃgānadīvālukopameṣu lokadhātuṣu",
    "K07pplg1__u:551": " sarvabuddhair bhagavadbhir bhāṣitaṃ bhāṣyate bhāṣiṣyate evan dakṣiṇasyān diśi paścimāyām",
    "K07pplg1__u:552": " uttarasyām adhastād upariṣṭād yāvat samantād daśasu dikṣu yat kiṃcit sarvabuddhair",
    "K07pplg1__u:553": " bhagavadbhir bhāṣitaṃ bhāṣyate bhāṣiṣyate tat sarvaṃ śrotukāmenodgrahītukāmena (LPG 14v)",
    "K07pplg1__u:554": " dhārayitukāmena paryavāptukāmena pareṣāṃ ca vistareṇa saṃprakāśayitukāmena tatra ca tathatvāya pratipattukāmena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:555": " punar aparaṃ śāradvatīputra yāḥ pūrvasyān diśi gaṃgānadīvālukopameṣu lokadhātuṣv",
    "K07pplg1__u:556": " andhākāratamisrā lokāntarikā aghā aghasphuṭāḥ yatremau sūryācandramasāv evaṃ maharddhikāv",
    "K07pplg1__u:557": " evaṃ maheśākhyāv evaṃ mahānubhāvau na bhāsete na tapato na virocete tāḥ sarvāḥ avabhāsayitukāmena",
    "K07pplg1__u:558": " prajñāpāramitāyāṃ śikṣitavyam* //",
    "K07pplg1__u:559": " evan dakṣiṇasyāṃ diśi paścimāyām uttarasyām adhastād upariṣṭād yāvat samantād daśasu",
    "K07pplg1__u:560": " dikṣu yā andhākāratamisrās tāḥ sarvā avabhāsayitukāmena bodhisatvena mahāsatvena",
    "K07pplg1__u:561": " prajñāpāramitāyāṃ śikṣitavyam* //",
    "K07pplg1__u:562": " punar aparaṃ śāradvatīputra yāvantaḥ pūrvasyān diśi gaṃgānadīvālukopamā lokadhātavo",
    "K07pplg1__u:563": " yatra na buddhaśabdo na dharmaśabdo na saṃghaśabdas tatra lokadhātuṣu tān sarvasatvān",
    "K07pplg1__u:564": " buddhadharmasaṃghaśabdāṃc chrāvayitukāmena samyagdṛṣṭau pratiṣṭhāpayitukāmena bodhisatvena",
    "K07pplg1__u:565": " mahāsatvena prajñāpāramitāyāṃ śikṣitavyam* //",
    "K07pplg1__u:566": " evaṃ dakṣiṇasyān diśi paścimāyām uttarasyām adhastād upariṣṭād yāvat samantād daśasu dikṣu : //",
    "K07pplg1__u:567": " punar aparaṃ śāradvatīputra ye pūrvasyān diśi dakṣiṇasyāṃ paścimāyām uttarasyām adhastād",
    "K07pplg1__u:568": " upariṣṭād yāvat samantād daśasu dikṣv ekaikasyān diśi gaṅgānadīvālukopameṣu lokadhātuṣv",
    "K07pplg1__u:569": " andhāḥ satvās te mamānubhāvena cakṣuṣā rūpāṇi drakṣyanti badhirāḥ śrotreṇa śabdāṃ",
    "K07pplg1__u:570": " śroṣyanti unmattāḥ smṛtiṃ pratilabhante sma /",
    "K07pplg1__u:571": " nagnāś cīvarāṇi pratilapsyante /",
    "K07pplg1__u:572": " kṣudhitapipāsitā annapānaṃ pratilapsyante /",
    "K07pplg1__u:573": " glānā vyādhibhyaḥ parimucyante /",
    "K07pplg1__u:574": " bandhanāvarodhagatā yathākāmaṃgatā bhaviṣyanti /",
    "K07pplg1__u:575": " mama riddhyā mamānubhāveneti /",
    "K07pplg1__u:576": " tena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:577": " kim iti (LPG 15r) ye tatra samantād daśasu dikṣv ekaikasyān diśi gaṃgānadīvālukopameṣu",
    "K07pplg1__u:578": " lokadhātuṣv akṣaṇāpāyagatāḥ satvā nairayikā vā tairyagyonikā vā yāmalaukikā vā te",
    "K07pplg1__u:579": " mamānubhāvena tataś cyavitvā mānuṣyakam ātmabhāvaṃ pratilapsyante /",
    "K07pplg1__u:580": " sarvāṃś ca tān satvāṃc chīle pratiṣṭhāpayitukāmena samādhau prajñāyāṃ vimuktau vimuktijñānadarśane",
    "K07pplg1__u:581": " pratiṣṭhāpayitukāmena srotaāpattiphale sakṛdāgāmiphale anāgāmiphale arhatve pratyekabodhau",
    "K07pplg1__u:582": " yāvad anuttarāyāṃ samyaksaṃbodhau pratiṣṭhāpayitukāmena bodhisatvena mahāsatvena",
    "K07pplg1__u:583": " prajñāpāramitāyāṃ śikṣitavyam* //",
    "K07pplg1__u:584": " punar aparaṃ śāradvatīputra bodhisatvena mahāsatvena tathāgateryāpathaṃ śikṣitukāmena tathāgatacaryācāritraviśuddhiṃ tathāgatasya",
    "K07pplg1__u:585": " jñānapūrvaṃgamakāyakarmavakkarmamanaskarmapariśuddhiṃ śikṣitukāmena prajñāpāramitāyāṃ śikṣitavyam* //",
    "K07pplg1__u:586": " punar aparaṃ śāradvatīputra bodhisatvena mahāsatvena prajñāpāramitāyāṃ carataivaṃ",
    "K07pplg1__u:587": " vyupaparīkṣitavyam* kim ity ahaṃ nāgāvalokitam avalokayeyaṃ kim ity ahaṃ mahāsiṃhavijṛṃbhitena",
    "K07pplg1__u:588": " vijṛmbheyaṃ kim ity aham amoghavikrāmitayā vikrāmeyaṃ kim ity ahaṃ caturaṃgulamātreṇa",
    "K07pplg1__u:589": " mahāpṛthivīm aspṛśan gaccheyaṃ /",
    "K07pplg1__u:590": " kim ity ahaṃ sahasrapatreṣu pādmeṣu pādatalau nikṣipan gaccheyaṃ pādatalasanniśṛtān prāṇino aviheṭhayan* kim ity ahaṃ sahasrāracakratalābhyāṃ mahāpṛthivīṃ vicitrayan gaccheyam //",
    "K07pplg1__u:591": " kim ity ahaṃ samantāc cakrapramāṇamātraṃ mahāpṛthivyāḥ parivartayeyaṃ caṃkrame caṃkramyeya kim ity ahaṃ sarvāṃ mahāpṛthivīm anucaṃkramyamāṇaḥ pṛthivīrajasā nānulipyeya /",
    "K07pplg1__u:592": " kim iti me ekaṃ vā yojanaṃ dve vā trīṇi vā catvāri vā /",
    "K07pplg1__u:593": " paṃca vā daśa vā viṃśatir vā tṛṃśad vā catvāriṃśad vā paṃcāśad vā yojanaśataṃ vā /",
    "K07pplg1__u:594": " yāvad yojanasahasraṃ vā /",
    "K07pplg1__u:595": " yojanaśatasahasraṃ vā /",
    "K07pplg1__u:596": " aprameyāṇi vā asaṃkhyeyāni vā acintyāni vā /",
    "K07pplg1__u:597": " atulyāni (LPG 15v) vā /",
    "K07pplg1__u:598": " anaṃtāni vā aparyantāni vā /",
    "K07pplg1__u:599": " amāpyāni vā buddhakṣetrāṇy anuvicarato 'nucaṃkramyamāṇasya na kāyaklame na cittam iti prajñāpāramitāyāṃ śikṣitavyam* //",
    "K07pplg1__u:600": " kim ity aham adhastāt kramatalayoḥ sahasrārābhyāṃ cakrabhyāṃ raśmikoṭīniyutaśatasahasrāṇi",
    "K07pplg1__u:601": " pramuṃcan* sarvākṣaṇāpāyaduḥkhāni praśamayya sarvasatvān sukhitān kuryām iti bodhisatvena",
    "K07pplg1__u:602": " mahāsatvena prajñāpāramitāyāṃ śikṣitavyam* //",
    "K07pplg1__u:603": " punar aparaṃ śāradvatīputra bodhisatvena mahāsatvena prajñāpāramitāyāṃ carataivaṃ",
    "K07pplg1__u:604": " vyupaparīkṣitavyam* kim ity ahaṃ caturmahārājakāyikair devair yāvad akaniṣṭhair anekair",
    "K07pplg1__u:605": " devakoṭīniyutaśatasahasraiḥ parivṛtaḥ puraskṛto bodhimaṇḍam upasaṃkrameyam iti prajñāpāramitāyāṃ śikṣitavyam* //",
    "K07pplg1__u:606": " punar aparaṃ śāradvatīputra bodhisatvena mahāsatvena prajñāpāramitāyāṃ carataivaṃ vyupaparīkṣitavyam* /",
    "K07pplg1__u:607": " kim iti me bodhivṛkṣamūle niṣīdataś cāturmahārājakāyikā devā yāvad aghaniṣṭhā devā duṣyasaṃstaraṃ kuryur iti prajñāpāramitāyāṃ śikṣitavyam*",
    "K07pplg1__u:608": " punar aparaṃ śāradvatīputra bodhisatvena mahāsatvena prajñāpāramitāyāṃ carataivaṃ",
    "K07pplg1__u:609": " vyupaparīkṣitavyam* kim iti me 'nuttarāṃ samyaksaṃbodhim abhisaṃbuddhasya gacchato",
    "K07pplg1__u:610": " niṣaṇṇasya śayānasya sa pṛthivīpradeśo vajramayaḥ saṃtiṣṭheta /",
    "K07pplg1__u:611": " tena prajñāpāramitāyāṃ śikṣitavyam* //",
    "K07pplg1__u:612": " punar aparaṃ śāradvatīputra bodhisatvena mahāsatvena prajñāpāramitāyāṃ carataivam",
    "K07pplg1__u:613": " upaparīkṣitavyam* kim ity ahaṃ yatraiva divase 'bhiniṣkrameyaṃ tatraiva divase 'nuttarāṃ",
    "K07pplg1__u:614": " samyaksaṃbodhim abhisaṃbudhyeyaṃ tatraiva divase dharmacakraṃ pravartayeyaṃ pravartayataś",
    "K07pplg1__u:615": " cāprameyāsaṃkhyeyānāṃ satvānāṃ virajo vigatamalaṃ dharmeṣu dharmacakṣur viśudhyet*",
    "K07pplg1__u:616": " aprameyāsaṃkhyeyānāṃm anupādāyāsravebhyaś cittāni vimucyeran* aprameyāsaṃkhyeyāḥ",
    "K07pplg1__u:617": " satvā 'vaivartikā (LPG 16r)",
    "K07pplg1__u:618": " bhaveyur anuttarāyāṃ samyaksaṃbodhau tena prajñāpāramitāyāṃ śikṣitavyam* //",
    "K07pplg1__u:619": " punar aparaṃ śāradvatīputra bodhisatvena mahāsatvena prajñāpāramitāyāṃ carataivaṃ",
    "K07pplg1__u:620": " cittam utpādayitavyam* kim ity me 'nuttarāṃ samyaksaṃbodhim abhisaṃbuddhasyāprameyāsaṃkhyeyaḥ",
    "K07pplg1__u:621": " śrāvakasaṃgho bhavet* ekadharmadeśanayāprameyāsaṃkhyeyā ekāsanikā arhanto bhaveyur",
    "K07pplg1__u:622": " bodhisatvā mahāsatvā sarve avaivartikā bhaveyur anuttarāyāṃ samyaksaṃbodhau /",
    "K07pplg1__u:623": " aprameyāsaṃkhyeyāparimāṇo bodhisatvasaṃgho bhavet* amitaṃ cāyuṣpramāṇaṃ bhavet* amitā",
    "K07pplg1__u:624": " prabhāsaṃpad bhaved iti prajñāpāmitāyāṃ śikṣitavyam* kim iti me 'nuttarāṃ samyaksaṃbodhim",
    "K07pplg1__u:625": " abhisaṃbuddhasya tatra buddhakṣetre rāgadveṣamohaśabdo 'pi na bhaved iti prajñāpāramitāyāṃ śikṣitavyam* //",
    "K07pplg1__u:626": " sarvasatvā evaṃrūpayā prajñayā samanvāgatā bhaveyuḥ sādhu dānaṃ sādhu damaḥ sādhu brahmacaryaṃ sādhv avihiṃsā sarvaprāṇibhūteṣu /",
    "K07pplg1__u:627": " kiṃ me parinirvṛtasya saddharmāntardhānaśabdo 'pi na bhavet tena bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:628": " kim iti me saha śravaṇamātreṇa nāmadheyasya gaṃgānadīvālukopameṣu lokadhātuṣu satvā niyatā bhaveyur anuttarāyāṃ samyaksaṃbodhau /",
    "K07pplg1__u:629": " tena śāradvatīputra bodhisatvena mahāsatvena prajñāpāramitāyāṃ śikṣitavyam* //",
    "K07pplg1__u:630": " yasmiṃc chāradvatīputra samaye bodhisatvo mahāsatvaḥ prajñāpāramitāyāṃ carann imān guṇān utpādayati /",
    "K07pplg1__u:631": " tasmin samaye āttamanaskā bhavaṃti catvāro mahārājā vayam atra catvāri pātrāṇi pratiṣṭhāpayiṣyāmo yāni paurvakair mahārājaiḥ paurvakeṣu tathāgateṣu pratiṣṭhāpitāni /",
    "K07pplg1__u:632": " āttamanaskā bhavanti trāyastriṃśā devā yāmās tuṣitā nirmāṇaratayaḥ āttamanaskā bhavanti paranirmitavaśavartino devā vayam asyopasthānaparicaryāṃ (LPG 16v)",
    "K07pplg1__u:633": " kariṣyāma evam āsurāḥ kāyāḥ parihāsyaṃte divyāḥ kāyā abhivardhiṣyante / //",
    "K07pplg1__u:634": " āttamanaskā bhavanti brahmakāyikā devā ābhāsvarā śubhakṛtsnā bṛhatphalā avṛhā atapāḥ",
    "K07pplg1__u:635": " sudṛśāḥ sudarśanā āttamanaskā bhavanti aghaniṣṭhā devā vayam enam adhyeṣiṣyāmahe",
    "K07pplg1__u:636": " dharmacakrapravartanāya /",
    "K07pplg1__u:637": " yasmin samaye śāradvatīputra bodhisatvo mahāsatvaḥ prajñāpāramitāyāṃ caran vivardhate",
    "K07pplg1__u:638": " ṣaḍbhiḥ pāramitābhir āttamanaskās tasmin* samaye bhavanti kulaputrāḥ kuladuhitaraś",
    "K07pplg1__u:639": " ca vayam asya mahāsatvasya mātāpitarau bhaviṣyāmo //",
    "K07pplg1__u:640": " bhrātṛbhaginībhāryāputraduhitṛmitrāmātyajñātisahāyasāṃmodā bhaviṣyāma /",
    "K07pplg1__u:641": " āttamanaskā bhavanti catvāro mahārājā yāvad aghaniṣṭhā devā bodhisatvasyāmaithunasaṃyogaprasthānatāyai",
    "K07pplg1__u:642": " sa punar brahmacārī bhavati satvānāṃ bodhiniyojanatāyai na saṃyojanīyair dharmaiḥ",
    "K07pplg1__u:643": " saṃyujyate sa evaṃ praṇidadhāti /",
    "K07pplg1__u:644": " prathamacittotpādaṃ mayopādāya brahmacāriṇā bhavitavyaṃ nābrahmacāriṇā //",
    "K07pplg1__u:645": " tat kasya hetoḥ kāmāṃ khalu punaḥ pratiṣevamāṇasya brahmalokopapattaye-r-antarāyo bhavati /",
    "K07pplg1__u:646": " kaḥ punar vādo 'nuttarāyāḥ samyaksaṃbodher iti / //",
    "K07pplg1__u:647": " tasmāt tarhi bodhisatvena mahāsatvena brahmacāriṇaivābhiniṣkramyānuttarā samyaksaṃbodhir abhisaṃboddhavyā nābrahmacāriṇā : //",
    "K07pplg1__u:648": " evam ukte āyuṣmāṃc chāradvatīputro bhagavantam etad avocat* kiṃ punar bodhisatvasya mahāsatvasyāvaśyaṃ bhāryaputraduhitṛbhir bhavitavyam* bhagavān āha /",
    "K07pplg1__u:649": " keṣāṃcic chāradvatīputra bodhisatvānāṃ mahāsatvānām avaśyaṃ mātāpitṛbhir bhavitavyam*",
    "K07pplg1__u:650": " na bhāryāputraduhitṛbhiḥ keṣāṃcid avaśyaṃ mātāpitṛbhāryāputraduhitribhir bhavitavyam*",
    "K07pplg1__u:651": " keṣāṃcic chāradvatīputra bodhisatvānāṃ mahāsatvānāṃ prathamacittotpādam upādāya brahmacaryaṃsamādānaṃ bhavati (LPG 17r)",
    "K07pplg1__u:652": " te nityaṃ kumārabhūtā eva yāvad anuttarāṃ samyaksaṃbodhim abhisaṃbudhyante kecit",
    "K07pplg1__u:653": " punaḥ bodhisatvā mahāsatvā upāyakauśalyena satvaparipākāya paṃca kāmaguṇān paribhuṃjyānuttarāṃ",
    "K07pplg1__u:654": " samyaksaṃbodhim abhisaṃbudhyante /",
    "K07pplg1__u:655": " kecit punaḥ śāradvatīputra bodhisatvā mahāsatvā gambhīrā prajñāpāramitāpratilabdhā apagatakāmakleśās te satvaparipākāya kāmaguṇaparibhogaṃ cotpādayanti na ca paribhuṃjante / //",
    "K07pplg1__u:656": " tadyathāpi nāma śāradvatīputra dakṣo māyākāro māyākārāntevāsī vā suśikṣito māyāvidyāsamyogajñāne",
    "K07pplg1__u:657": " sa paṃca kāmaguṇān abhinirmāya taiḥ paṃcabhiḥ kāmaguṇai ramamāṇaṃ krīḍantaṃ paricārayaṃtam",
    "K07pplg1__u:658": " ātmānam upadarśayet* tat kiṃ manyase śāradvatīputrāpi nu tena māyākāreṇa vā māyākārāntevāsinā",
    "K07pplg1__u:659": " vā paṃca kāmāmaguṇāḥ paribhuktā bhaveyur āha /",
    "K07pplg1__u:660": " no hīdaṃ bhagavan bhagavān āha /",
    "K07pplg1__u:661": " evam eva śāradvatīputra bodhisatvā mahāsatvā mahāyānamāyāsuśikṣitā māyopamadharmatāvihārapratilabdhāḥ",
    "K07pplg1__u:662": " sarvakleśavigatā vineyasatvaparipākāya mahākaruṇāvaśena kāmaguṇabhogaṃ copadarśayanti",
    "K07pplg1__u:663": " na ca kāmaguṇān paribhuṃjyante /",
    "K07pplg1__u:664": " na ca taiḥ sārdhaṃ saṃvasanti na lipyaṃte anena paryāyeṇa śāradvatīputra bodhisatvā mahāsatvāḥ kāmānām avarṇaṃ bhāṣante /",
    "K07pplg1__u:665": " ādīptāḥ kāmā jugupsitāḥ kāmā vadhakāḥ kāmāḥ pratyarthikāḥ kāmāḥ pratyamitrāḥ kāmāḥ",
    "K07pplg1__u:666": " evaṃ hi śāradvatīputra bodhisatvā mahāsatvāḥ satvānāṃ paṃcabhyaḥ kāmaguṇebhyo vivecanārthaṃ",
    "K07pplg1__u:667": " vicchandanārthaṃ paṃca kāmaguṇān upadarśayaṃti /",
    "K07pplg1__u:668": " na ca tair mādyanti na pramādyanti /",
    "K07pplg1__u:669": " na kāmahetor na kāmanidānaṃ (LPG 17v)",
    "K07pplg1__u:670": " pāpaṃ karmādhyavasyanti / //",
    "K07pplg1__u:671": " evam ukte āyuṣmāṃc chāradvatiputro bhagavantam etad avocat* kathaṃ punar bhagavan bodhisatvena mahāsatvena prajñāpāramitāyāṃ caritavyam* bhagavān āha /",
    "K07pplg1__u:672": " iha śāradvatīputra bodhisatvo mahāsatvaḥ prajñāpāramitāyāṃ caran bodhisatva iti na samanupaśyati /",
    "K07pplg1__u:673": " bodhisatvanāmāpi na samanupaśyati /",
    "K07pplg1__u:674": " bodhisatvacaryām api na samanupaśyati /",
    "K07pplg1__u:675": " prajñāpāramiteti na samanupaśyati /",
    "K07pplg1__u:676": " prajñāpāramitānāmāpi na samanupaśyati /",
    "K07pplg1__u:677": " caratīti na samanupaśyati /",
    "K07pplg1__u:678": " na caratīti na samanupaśyati",
    "K07pplg1__u:679": " / rūpam api na samanupaśyati /",
    "K07pplg1__u:680": " vedanāṃ saṃjñāṃ saṃskārān vijñānam api na samanupaśyati /",
    "K07pplg1__u:681": " tat kasya hetoḥ tathā hi sa bodhisatvo nāmasvabhāvena śunyaḥ na śunyatayā rūpaṃ śunyaṃ",
    "K07pplg1__u:682": " na vedanā saṃjñā saṃskārā na śunyatayā vijñānaṃ śunyam* nānyatra rūpāc chunyatā nānyatra",
    "K07pplg1__u:683": " vedanāyāḥ saṃjñāyāḥ saṃskārebhyo nānyatra vijñānāc chunyatā /",
    "K07pplg1__u:684": " śunyataiva rūpaṃ śunyataiva vedanā saṃjñā saṃskārāḥ śunyataiva vijñānaṃ tat kasya",
    "K07pplg1__u:685": " hetoḥ tathā hi nāmamātram idaṃ yad uta bodhiḥ nāmamātram idaṃ yad uta bodhisatvaḥ",
    "K07pplg1__u:686": " nāmamātram idaṃ yad uta cchunyatā /",
    "K07pplg1__u:687": " nāmamātram idaṃ yad uta rūpaṃ vedanā saṃjñā saṃskārā vijñānaṃ /",
    "K07pplg1__u:688": " tathā hi māyopamaṃ rūpam vedanā saṃjñā saṃskārā māyopamaṃ vijñānaṃ māyā ca nāmamātraṃ na deśasthā na pradeśasthā :",
    "K07pplg1__u:689": " asad abhūtaṃ vitathasamaṃ māyādarśanaṃ svabhāvarahitaṃ asvabhāvaś cānutpādaḥ anirodaḥ",
    "K07pplg1__u:690": " na hānir na vṛddhiḥ na saṃkleśo na vyavadānam evaṃ caran bodhisatvo mahāsatvaḥ utpādaṃ na samanupaśyati /",
    "K07pplg1__u:691": " nirodhaṃ na samanupaśyati /",
    "K07pplg1__u:692": " sthānaṃ na samanupaśyati /",
    "K07pplg1__u:693": " hāniṃ na samanupaśyati /",
    "K07pplg1__u:694": " (LPG 18r) vṛddhiṃ na samanupaśyati /",
    "K07pplg1__u:695": " saṃkleśan na samanupaśyati /",
    "K07pplg1__u:696": " vyavadānan na samanupaśyati /",
    "K07pplg1__u:697": " rūpan na samanupaśyati /",
    "K07pplg1__u:698": " vedanāṃ saṃjñāṃ saṃskārān vijñānaṃ na samanupaśyati /",
    "K07pplg1__u:699": " bodhir iti bodhisatva iti yad ucyate tad api na samanupaśyati /",
    "K07pplg1__u:700": " tat kasya hetoḥ kṛtriman nāma pratipratidharman te kalpitā āgantukena nāmadheyenābhūtaparikalpitena vyavahṛyante //",
    "K07pplg1__u:701": " vyavahārāc cābhiniviśyante /",
    "K07pplg1__u:702": " tad bodhisatvo mahāsatvaḥ prajñāpāramitāyāṃ caran sarvadharmān na samanupaśyaty asamanupaśyan na manyate /",
    "K07pplg1__u:703": " nābhiniviśate / //",
    "K07pplg1__u:704": " punar aparaṃ śāradvatīputra bodhisatvo mahāsatvaḥ prajñāpāramitāyāṃ carann evaṃ vyupaparīkṣate /",
    "K07pplg1__u:705": " nāmamātram idaṃ yad uta bodhisatva iti nāmamātram idaṃ yad uta bodhir iti /",
    "K07pplg1__u:706": " nāmamātram idaṃ yad uta buddha iti /",
    "K07pplg1__u:707": " nāmamātram idaṃ yad uta prajñāpāramiteti /",
    "K07pplg1__u:708": " nāmamātram idaṃ yad uta prajñāpāramitāyāṃ caratīti /",
    "K07pplg1__u:709": " nāmamātram idaṃ yad uta rūpam iti /",
    "K07pplg1__u:710": " vedanā saṃjñā saṃskārā vijñānam iti /",
    "K07pplg1__u:711": " tadyathāpi nāma śāradvatīputra ātmātmeti vyavahṛyate sa ca parigaveṣyamāṇo nopalabhyate /",
    "K07pplg1__u:712": " evaṃ satvo jīvaḥ poṣaḥ pudgalo manujo mānavaḥ kārakaḥ kārāpako vedako vedayitṛkaḥ",
    "K07pplg1__u:713": " utthāpakaḥ samutthāpako jānakaḥ paśyakaḥ sparśako vijānakaḥ sarva ete yathābhūtaṃ",
    "K07pplg1__u:714": " parigaveṣyamāṇāḥ sarveṇa sarvan nopalabhyante /",
    "K07pplg1__u:715": " anupalaṃbhaśunyatām upādāya /",
    "K07pplg1__u:716": " yāvad eva nāmasaṃketena vyavahriyante / //",
    "K07pplg1__u:717": " evam eva bodhisatvo mahāsatvaḥ prajñāpāramitāyāṃ caran bodhisatvan na samanupaśyati /",
    "K07pplg1__u:718": " bodhin na samanupaśyati /",
    "K07pplg1__u:719": " buddhan na samanupaśyati /",
    "K07pplg1__u:720": " prajñāpāramitāṃ na samanupaśyati /",
    "K07pplg1__u:721": " prajñāpāramitāyāṃ caratīti na samanupaśyati /",
    "K07pplg1__u:722": " rūpan na samanupaśyati /",
    "K07pplg1__u:723": " vedanāṃ saṃjñāṃ saṃskārān vijñānan na samanupaśyati /",
    "K07pplg1__u:724": " yena nāmnā vyavahṛyeta /",
    "K07pplg1__u:725": " tad api nāmaṃ na samanupaśyaty evaṃ caran bodhisatvo mahāsatvaḥ prajñāpāramitāyāṃ",
    "K07pplg1__u:726": " tathāgataprajñāṃ sthāpayitvā sarvās tadanyāḥ prajñā yāvat sarvaśrāvakapratyekabuddhānāṃ",
    "K07pplg1__u:727": " prajñā abhibhavaty anupalambhaśunyatām (LPG 18v) upādāya /",
    "K07pplg1__u:728": " tat kasya hetoḥ tathā hi sa tad api na samanupaśyati /",
    "K07pplg1__u:729": " yenābhiniviśeta evaṃ caraṃc chāradvatīputrāyaṃ jaṃbudvīpaḥ paripūrṇo bhavec chāradvatīputramaudgalyāyanasadṛśair",
    "K07pplg1__u:730": " bhikṣubhiḥ tadyathāpi nāma naḍavanaṃ vā veṇuvanaṃ vā ikṣuvanaṃ vā śaravaṇaṃ vā śālivanaṃ",
    "K07pplg1__u:731": " vā tilavanaṃ vā teṣāṃ yā prajñā sā bodhisatvasya mahāsatvasya prajñāpāramitāyāṃ carataḥ",
    "K07pplg1__u:732": " prajñāyāḥ śatatamīm api kalān nopaiti /",
    "K07pplg1__u:733": " sahasratamīm api /",
    "K07pplg1__u:734": " śatasahasratamīm api /",
    "K07pplg1__u:735": " koṭīśatasahasratamīm api /",
    "K07pplg1__u:736": " saṃkhyām api kalām api gaṇanām apy upamām apy upaniśām api na kṣamate /",
    "K07pplg1__u:737": " tat kasya hetoḥ tathā hi śāradvatīputra bodhisatvasya mahāsatvasya yā prajñā sā sarvasatvānāṃ parinirvāpaṇārthāya pratyupasthitā //",
    "K07pplg1__u:738": " punar aparaṃ śāradvatīputra bodhisatvasya mahāsatvasya prajñāpāramitāyāṃ carato yā ekadivasaparibhāvitā prajñā sā sarvaśrāvakapratyekabuddhānāṃ prajñā abhibhūya tiṣṭhati //",
    "K07pplg1__u:739": " tiṣṭhatu śāradvatīputra jambudvīpaḥ paripūrṇaḥ śāradvatīputramaudgalyāyanasadṛśair",
    "K07pplg1__u:740": " bhikṣubhiḥ sacec chāradvatīputra trisāhasramahāsāhasro lokadhātuḥ paripūrṇo bhaved",
    "K07pplg1__u:741": " yuṣmādṛśair bhikṣubhiḥ teṣāṃ yā prajñā sā bodhisatvasya mahāsatvasya prajñāpāramitāyāṃ",
    "K07pplg1__u:742": " carataḥ śatatamīm api kalān nopaiti yāvad upaniśām api na kṣamate //",
    "K07pplg1__u:743": " tiṣṭhatu śāradvatīputra trisāhasramahāsāhasro lokadhātuḥ sacec chāradvatīputra pūrvasyān",
    "K07pplg1__u:744": " diśi gaṃgānadīvālukopamā lokadhātavaḥ paripūrṇā bhaveyuḥ śāradvatīputramaudgalyāyanasadṛśair",
    "K07pplg1__u:745": " bhikṣubhiḥ evan dakṣiṇasyāṃ diśi paścimāyām uttarasyām adhastād upariṣṭād yāvat samantād",
    "K07pplg1__u:746": " daśasu dikṣv ekaikasyān diśi gaṃgānadīvālukopamā lokadhātavaḥ paripūrṇā bhaveyuḥ",
    "K07pplg1__u:747": " teṣāṃ yā prajñā sā bodhisatvasya mahāsatvasya prajñāpāramitāyāṃ carataḥ ekadivasaparibhāvitāyāḥ (LPG 19r)",
    "K07pplg1__u:748": " prajñāyāḥ śatatamīm api kalān nopaiti yāvad upaniśām api na kṣamate /",
    "K07pplg1__u:749": " śāradvatīputra āha /",
    "K07pplg1__u:750": " yeyaṃ bhagavaṃc chrāvakāṇāṃ prajñā srotaāpannasya sakṛdāgāminaḥ anāgāminaḥ arhataḥ",
    "K07pplg1__u:751": " yā ca pratyekabuddhasya bodhisatvasya tathāgatasya cārhataḥ samyaksaṃbuddhasya prajñā",
    "K07pplg1__u:752": " sarvās tāḥ prajñā abhedaḥ śunyatā viviktāḥ anutpādaprakṛtikāḥ svabhāvaśunyā na ca",
    "K07pplg1__u:753": " bhagavann abhedasya viviktasyānutpādasya svabhāvaśunyasya viśeṣo vā nānākaraṇaṃ vopalabhyate /",
    "K07pplg1__u:754": " tat kathaṃ bhagavan yeyaṃ bodhisatvasya mahāsatvasyaikadivasaparibhāvitā prajñā sā sarvaśrāvakapratyekabuddhānāṃ prajñām abhibhavati / //",
    "K07pplg1__u:755": " bhagavān āha /",
    "K07pplg1__u:756": " tat kiṃ manyase śāradvatīputra yena kāryeṇa bodhisatvasya mahāsatvasya prajñāpāramitāyāṃ",
    "K07pplg1__u:757": " carataḥ ekadivasaparibhāvitā prajñā pratyupasthitā mayā mārgākārajñatāyāṃ caratā",
    "K07pplg1__u:758": " sarvasatvānām arthaṃ kurvatā sarvākāraiḥ sarvadharmān abhisaṃbudhya sarvasatvāḥ parinirvāpayitavyā",
    "K07pplg1__u:759": " api nu tena kṛtyena sarvaśrāvakapratyekabuddhānāṃ pratyupasthitā /",
    "K07pplg1__u:760": " āha /",
    "K07pplg1__u:761": " no hīdaṃ bhagavan* bhagavān āha /",
    "K07pplg1__u:762": " tat kiṃ manyase śāradvatīputrāpi nu sarvaśrāvakapratyekabuddhānām evaṃ bhavaty asmābhir",
    "K07pplg1__u:763": " anuttarāṃ samyaksaṃbodhim abhisaṃbudhya sarvasatvā anupadhiśeṣe nirvāṇadhātau parinirvāpayitavyā āha /",
    "K07pplg1__u:764": " no hīdaṃ bhagavan bhagavān āha /",
    "K07pplg1__u:765": " tad anenāpi te śāradvatīputra paryāyeṇaivaṃ veditavyam* yeyaṃ sarvaśrāvakapratyekabuddhānāṃ",
    "K07pplg1__u:766": " prajñā yā ca bodhisatvasya mahāsatvasya prajñā imāṃ prajñām upanidhāyaiṣā sarvaśrāvakapratyekabuddhānāṃ",
    "K07pplg1__u:767": " prajñā śatatamīm api kalān nopaiti /",
    "K07pplg1__u:768": " yāvad upaniśām api na kṣamate /",
    "K07pplg1__u:769": " tat kiṃ manyase śāradvatīputrāpi nu sarvaśrāvakapratyekabuddhānām evaṃ bhavati vayaṃ",
    "K07pplg1__u:770": " ṣaṭsu pāramitāsu caritvā satvān paripācya buddhakṣetraṃ pariśodhya daśa tathāgatabalāni",
    "K07pplg1__u:771": " paripūrya catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān",
    "K07pplg1__u:772": " paripūryānuttarāṃ samyaksaṃbodhim (LPG 19v)",
    "K07pplg1__u:773": " abhisaṃbuddhyāparimāṇān aprameyān asaṃkhyeyān satvān parinirvāpayiṣyāma iti āha /",
    "K07pplg1__u:774": " no hīdaṃ bhagavan* bhagavān āha /",
    "K07pplg1__u:775": " bodhisatvasya punaḥ śāradvatīputraivaṃ bhavati /",
    "K07pplg1__u:776": " mayā ṣaṭsu pāramitāsu caritvā satvān paripācya buddhakṣetraṃ pariśodhya daśa tathāgatabalāni",
    "K07pplg1__u:777": " paripūrya catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān",
    "K07pplg1__u:778": " paripūryānuttarāṃ samyaksaṃbodhim abhisaṃbudhyāprameyāsaṃkhyeyāparimāṇāḥ satvāḥ parinirvāpayitavyāḥ //",
    "K07pplg1__u:779": " tadyathāpi nāma śāradvatīputra khadyotakasya prāṇikajātasya naivaṃ bhavaty aham ābhayā",
    "K07pplg1__u:780": " jambudvīpam avabhāsayeyaṃ mamābhayā jambudvīpaḥ sphuṭo bhavet* evam eva śāradvatīputra",
    "K07pplg1__u:781": " sarvaśrāvakapratyekabuddhānāṃ naivaṃ bhavati vayaṃ ṣaṭsu pāramitāsu caritvā yāvad",
    "K07pplg1__u:782": " aṣṭādaśāveṇikāṃ buddhadharmān paripūryānuttarāṃ samyaksaṃbodhim abhisaṃbuddhyāprameyāsaṃkhyeyāparimāṇān",
    "K07pplg1__u:783": " satvān parinirvāpayiṣyāmaḥ //",
    "K07pplg1__u:784": " tadyathāpi nāma śāradvatīputra sūryamaṇḍalam udāgacchat sarvajaṃbūdvīpam avabhāsena spharati /",
    "K07pplg1__u:785": " sarvajambudvīpam avabhāsena sphuṭīkaroti evam eva śāradvatīputra bodhisatvo mahāsatvaḥ",
    "K07pplg1__u:786": " ṣaṭsu pāramitāsu caran satvān paripācya buddhakṣetraṃ pariśodhya daśa tathāgatabalāni",
    "K07pplg1__u:787": " paripūrya catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān",
    "K07pplg1__u:788": " paripūryānuttarāṃ samyaksaṃbodhim abhisaṃbudhyāprameyāsaṃkhyeyāparimāṇān* satvān parinirvāpayati /",
    "K07pplg1__u:789": " evam ukte āyuṣmāṃc chāradvatīputro bhagavantam etad avocat* kathaṃ bhagavaṃ bodhisatvo mahāsatvaḥ śrāvakapratyekabuddhabhūmī atikramyāvaivartikabhūmīm anuprāpnoti /",
    "K07pplg1__u:790": " bodhisatvamārgaṃ ca pariśodhayati / //",
    "K07pplg1__u:791": " evam ukte bhagavān āyuṣmantaṃ śāradvatīputram etad avocat* iha śāradvatīputra bodhisatvo",
    "K07pplg1__u:792": " mahāsatvaḥ prathamacittotpādam upādāya ṣaṭsu pāramitāsu caraṃc chunyatānimittāpraṇihiteṣu (LPG 20r)",
    "K07pplg1__u:793": " dharmeṣu sthitvā śrāvakapratyekabuddhabhūmī atikramya buddhabhūmim anuprāpnoti / //",
    "K07pplg1__u:794": " śāradvatīputra āha /",
    "K07pplg1__u:795": " katamasyāṃ bhagavan bhūmau sthitvā bodhisatvo mahāsatvaḥ sarvaśrāvakapratyekabuddhānāṃ dakṣiṇīyo bhavati /",
    "K07pplg1__u:796": " bhagavān āha /",
    "K07pplg1__u:797": " prathamacittotpādaṃ śāradvatīputropādāya bodhisatvo mahāsatvaḥ ṣaṭsu pāramitāsu caran",
    "K07pplg1__u:798": " yāvad bodhimaṇḍaniṣaṇṇaḥ atrāntarād bodhisatvo mahāsatvaḥ sarvaśrāvakapratyekabuddhānām",
    "K07pplg1__u:799": " agro vaktavyaḥ tat kasya hetoḥ tathā hi śāradvatīputra bodhisatvaṃ mahāsatvam āgamya",
    "K07pplg1__u:800": " sarveṣāṃ kuśalānāṃ dharmāṇāṃ loke prādurbhāvo bhavati /",
    "K07pplg1__u:801": " yad uta daśānāṃ kuśalānāṃ karmapathānāṃ paṃcānāṃ śikṣāpadānām aṣṭāṃgasamanvāgatasya",
    "K07pplg1__u:802": " poṣadhasya caturṇāṃ dhyānānāṃ caturṇām apramāṇānāṃ catasṛṇām ārūpyasamāpattīnāṃ paṃcānām",
    "K07pplg1__u:803": " abhijñānāṃ ṣaṇṇām anusmṛtīnāṃ caturṇāṃ smṛtyupasthānānāṃ caturṇāṃ samyakprahāṇānāṃ",
    "K07pplg1__u:804": " caturṇām ṛddhipādānāṃ paṃcānām indriyāṇāṃ paṃcānāṃ balānāṃ saptānāṃ bodhyaṃgānām",
    "K07pplg1__u:805": " āryāṣṭāṃgasya mārgasya loke prādurbhāvo bhavati /",
    "K07pplg1__u:806": " daśānāṃ tathāgatabalānāṃ",
    "K07pplg1__u:807": " caturṇāṃ vaiśāradyānāṃ catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ loke prādurbhāvo bhavati /",
    "K07pplg1__u:808": " eṣāṃ kuśalānāṃ dharmāṇāṃ loke prādurbhāvo bhavati /",
    "K07pplg1__u:809": " eṣāṃ kuśalānāṃ dharmāṇāṃ loke prādurbhāvāt* kṣatriyamahāsālakulāni prajñāyante /",
    "K07pplg1__u:810": " brāhmaṇamahāsālakulāni śreṣṭhigṛhapatimahāsālakulāni prajñāyante /",
    "K07pplg1__u:811": " cāturmahārājakāyikā devās trāyastriṃśā yāmās tuṣitā nirmāṇaratayaḥ paranirmitavaśavartinaḥ brahmakāyikā devā yāvad aghaniṣṭhā devāḥ prajñāyante",
    "K07pplg1__u:812": " yāvan naivasaṃjñānāsaṃjñāyatanā devāḥ prajñāyante /",
    "K07pplg1__u:813": " srotaāpannāḥ sakṛdāgāminaḥ anāgāmino 'rhantaḥ pratyekabuddhā bodhisatvās tathāgatā 'rhantaḥ samyaksaṃbuddhā loke prajñāyante / //",
    "K07pplg1__u:814": " āha /",
    "K07pplg1__u:815": " tat kiṃ punar bhagavan bodhisatvo dakṣiṇāṃ śodhayati bhagavān āha /",
    "K07pplg1__u:816": " (LPG 20v) paryāyeṇa śāradvatīputra bodhisatvo mahāsatvo dakṣiṇāṃ śodhayati /",
    "K07pplg1__u:817": " tat kasya hetoḥ atyantapariśuddhā śāradvatīputra bodhisatvasya mahāsatvasya dakṣiṇā /",
    "K07pplg1__u:818": " tathā hi dāyakaḥ śāradvatīputra bodhisatvo mahāsatvaḥ kasya dāyakaḥ anekeṣāṃ kuśalānāṃ dharmāṇāṃ yad uta daśānāṃ kuśalānāṃ karmapathānāṃ yāvad aṣṭādaśāveṇikānāṃ buddhadharmāṇāṃ /",
    "K07pplg1__u:819": " āha /",
    "K07pplg1__u:820": " kathaṃ yujyamāno bhagavan bodhisatvo mahāsatvaḥ prajñāpāramitāyāṃ yukta iti veditavyaḥ bhagavān āha /",
    "K07pplg1__u:821": " iha śāradvatīputra bodhisatvo mahāsatvo rūpaśunyatāyāṃ yukto yukta iti vaktavyaḥ vedanāśunyatāyāṃ saṃjñāśunyatāyāṃ saṃskāraśunyatāyāṃ vijñānaśunyatāyāṃ yukto yukta iti vaktavyaḥ //",
    "K07pplg1__u:822": " punar aparaṃ cakṣuḥśunyatāyāṃ yukto yukta iti vaktavyaḥ evaṃ śrotraghrāṇajihvākāyamanaḥśunyatāyāṃ",
    "K07pplg1__u:823": " yukto yukta iti vaktavyaḥ evaṃ rūpaśabdagandharasasparśadharmaśunyatāyāṃ yukto yukta",
    "K07pplg1__u:824": " iti vaktavyaḥ cakṣurdhātuśunyatāyāṃ rūpadhātuśunyatāyāṃ cakṣurvijñānadhātuśunyatāyāṃ",
    "K07pplg1__u:825": " yukto yukta iti vaktavyaḥ evaṃ śrotradhātuśunyatāyāṃ śabdadhātuśunyatāyāṃ śrotravijñānadhātuśunyatāyāṃ",
    "K07pplg1__u:826": " ghrāṇadhātuśunyatāyāṃ gandhadhātuśunyatāyāṃ ghrāṇavijñānadhātuśunyatāyāṃ jihvādhātuśunyatāyāṃ",
    "K07pplg1__u:827": " rasadhātuśunyatāyāṃ jihvāvijñānadhātuśunyatāyāṃ kāyadhātuśunyatāyāṃ sparśadhātuśunyatāyāṃ",
    "K07pplg1__u:828": " kāyavijñānadhātuśunyatāyāṃ manodhātuśunyatāyāṃ dharmadhātuśunyatāyāṃ manovijñānadhātuśunyatāyāṃ",
    "K07pplg1__u:829": " yukto yukta iti vaktavyaḥ duḥkhaśunyatāyāṃ samudayaśunyatāyāṃ nirodhaśunyatāyāṃ mārgaśunyatāyāṃ",
    "K07pplg1__u:830": " yukto yukta iti vaktavyaḥ skandhaśunyatāyāṃ dhātuśunyatāyāṃ āyatanaśunyatāyāṃ yukto",
    "K07pplg1__u:831": " yukta iti vaktavyaḥ avidyāśunyatāyāṃ yukto yukta iti vaktavyaḥ saṃskāraśunyatāyāṃ",
    "K07pplg1__u:832": " vijñānaśunyatāyāṃ nāmarūpaśunyatāyāṃ (LPG 21r)",
    "K07pplg1__u:833": " ṣaḍāyatanaśunyatāyāṃ sparśaśunyatātāyāṃ vedanāśunyatāyāṃ tṛṣṇāśunyatāyām upādānaśunyatāyāṃ",
    "K07pplg1__u:834": " bhavaśunyatāyāṃ jātiśunyatāyāṃ jarāmaraṇaśunyatāyāṃ yukto yukta iti vaktavyaḥ sarvadharmaśunyatāyām",
    "K07pplg1__u:835": " yukto yukta iti vaktavyaḥ /",
    "K07pplg1__u:836": " ye kecit saṃjñāgatāḥ saṃskṛtāsaṃskṛtā dharmāḥ sarveṣāṃ dharmāṇāṃ śunyatāyāṃ yukto yukta iti vaktavyaḥ //",
    "K07pplg1__u:837": " punar aparaṃ śāradvatīputra bodhisatvo mahāsatvaḥ prajñāpāramitāyāṃ caran prakṛtiśunyatāyāṃ",
    "K07pplg1__u:838": " yukto yukta iti vaktavya evaṃ khalu śāradvatīputra bodhisatvo mahāsatvaḥ prajñāpāramitāyāṃ",
    "K07pplg1__u:839": " caran yukta iti vaktavyaḥ //",
    "K07pplg1__u:840": " sa ābhir daśabhiḥ śunyatābhiḥ prajñāpāramitāyāṃ caran na tāvad yukta iti vā ayukta",
    "K07pplg1__u:841": " iti vā vaktavyaḥ tat kasya hetoḥ tathā hi sa na rūpaṃ yuktam iti vā ayuktam iti vā samanupaśyati /",
    "K07pplg1__u:842": " na vedanāṃ na saṃjñān na saṃskārān na vijñānaṃ yuktam iti vā ayuktam iti vā samanupaśyati /",
    "K07pplg1__u:843": " na rūpam utpādadharmi vā nirodhadharmi vā samanupaśyati /",
    "K07pplg1__u:844": " na vedanāṃ na saṃjñān na saṃskārān na vijñānam utpādadharmi vā nirodhadharmi vā samanupaśyati /",
    "K07pplg1__u:845": " na rūpaṃ saṃkleśadharmi vā vyavadānadharmi vā samanupaśyati /",
    "K07pplg1__u:846": " na vedanāṃ na saṃjñāṃ na saṃskārān na vijñānaṃ saṃkleśadharmi vā vyavadānadharmi vā samanupaśyati /",
    "K07pplg1__u:847": " na rūpaṃ vedanayā sārdhaṃ samavasaratīti samanupaśyati /",
    "K07pplg1__u:848": " na vedanā saṃjñayā na saṃjñā saṃskārair na saṃskārā vijñānena sārdhaṃ samavasarantīti samanupaśyati /",
    "K07pplg1__u:849": " na vijñānaṃ saṃskāraiḥ sārdhaṃ samavasaratīti samanupaśyati /",
    "K07pplg1__u:850": " tat kasya hetoḥ tathā hi na sa kaścid dharmaḥ kenacid dharmeṇa sārdhaṃ samavasarati na visarati / //",
    "K07pplg1__u:851": " na yujyate na viyujyate prakṛtiśunyatām upādāya /",
    "K07pplg1__u:852": " yā śāradvatīputra rūpaśunyatā na sā rūpaṃ yā vedanāśunyatā na sā vedanā /",
    "K07pplg1__u:853": " yā saṃjñāśunyatā na sā saṃjñā /",
    "K07pplg1__u:854": " yā saṃskāraśunyatā na te saṃskārā /",
    "K07pplg1__u:855": " yā vijñānaśunyatā na sā vijñānaṃ /",
    "K07pplg1__u:856": " tathā hi śāradvatīputra yā rūpaśunyatā na sā rūpayati /",
    "K07pplg1__u:857": " yā vedanāśunyatā na sā (LPG 21v) vedayati /",
    "K07pplg1__u:858": " yā saṃjñāśunyatā na sā saṃjānāti /",
    "K07pplg1__u:859": " yā saṃskāraśunyatā na sābhisaṃskaroti /",
    "K07pplg1__u:860": " yā vijñānaśunyatā na sā vijānāti /",
    "K07pplg1__u:861": " tat kasya hetoḥ na hi śāradvatīputrānyad rūpam anyā śunyatā nānyā śunyatānyad rūpam* rūpam eva śunyatā śunyataiva rūpam* evaṃ nānyā vedanānyā śunyatā /",
    "K07pplg1__u:862": " nānyā saṃjñā nānyā śunyatā /",
    "K07pplg1__u:863": " nānye saṃskārā anyā śunyatā /",
    "K07pplg1__u:864": " nānyad vijñānam anyā śunyatā /",
    "K07pplg1__u:865": " nānyā śunyatānyad vijñānaṃ /",
    "K07pplg1__u:866": " vijñānam eva śunyatā śunyataiva vijñānaṃ /",
    "K07pplg1__u:867": " yā śāradvatīputra śunyatā na sā utpadyate na nirudhyate /",
    "K07pplg1__u:868": " na saṃkliśyate na vyavadāyate /",
    "K07pplg1__u:869": " na hīyate na vardhate /",
    "K07pplg1__u:870": " nātītā nānāgatā na pratyutpannā yā notpadyate na nirudhyate /",
    "K07pplg1__u:871": " na saṃkliśyate na vyavadāyate /",
    "K07pplg1__u:872": " na hīyate na vardhate /",
    "K07pplg1__u:873": " nātītā nānāgatā na pratyutpannā :",
    "K07pplg1__u:874": " na tatra rūpaṃ na vedanā na saṃjñā na saṃskārā na vijñānaṃ na cakṣur na śrotraṃ na",
    "K07pplg1__u:875": " ghrāṇaṃ na jihvā kāyo na manaḥ na rūpaṃ na śabdo na gandho na raso na sparśo na dharmāḥ",
    "K07pplg1__u:876": " na tatra skandhā na dhātavo nāyatanāni na tatra cakṣurdhātur na rūpadhātur na cakṣurvijñānadhātur",
    "K07pplg1__u:877": " na śrotradhātur na śabdadhātur na śrotravijñānadhātuḥ na ghrāṇadhātur na gandhadhātur",
    "K07pplg1__u:878": " na ghrāṇavijñānadhātur na jihvādhātur na rasadhātur na jihvāvijñānadhātuḥ na kāyadhātur",
    "K07pplg1__u:879": " na spraṣṭavyadhātur na kāyavijñānadhātur na manodhātur na dharmadhātur na manovijñānadhātur",
    "K07pplg1__u:880": " na tatrāvidyā nāvidyānirodhaḥ na saṃskārā nna saṃskāranirodhaḥ na vijñānaṃ na vijñānanirodhaḥ",
    "K07pplg1__u:881": " na nāmarūpaṃ na nāmarūpanirodhaḥ na ṣaḍāyatanaṃ na ṣaḍāyatananirodhaḥ na sparśo na",
    "K07pplg1__u:882": " sparśanirodhaḥ na vedanā na vedanānirodhaḥ na tṛṣṇā na tṛṣṇānirodhaḥ nopādānaṃ nopādānanirodhaḥ",
    "K07pplg1__u:883": " na bhavo na bhavanirodhaḥ na jātir na jātinirodhaḥ na jarāmaraṇaṃ na jarāmaraṇanirodhaḥ",
    "K07pplg1__u:884": " na duḥkhaṃ na samudayo na nirodho na mārgaḥ na prāptir nābhisamayaḥ na srotaāpanno",
    "K07pplg1__u:885": " na srotaāpattiphalaṃ na sakṛdāgāmī (LPG 22r)",
    "K07pplg1__u:886": " na sakṛdāgāmiphalaṃ nānāgāmī nānāgāmiphalaṃ nārhan nārhatvam* na pratyekabodhir na",
    "K07pplg1__u:887": " pratyekabuddhaḥ na tatra mārgākārajñatā na bodhisatvaḥ na tatra bodhir na buddhaḥ",
    "K07pplg1__u:888": " evaṃ khalu śāradvatīputra bodhisatvo mahāsatvaḥ prajñāpāramitāyāṃ caran yukta iti",
    "K07pplg1__u:889": " vaktavyaḥ sa evaṃ prajñāpāramitāyāṃ caran na dānapāramitāyāṃ yukta iti vā ayukta",
    "K07pplg1__u:890": " iti vā samanupaśyati /",
    "K07pplg1__u:891": " na śīlapāramitāyāṃ na kṣāntipāramitāyāṃ na vīryapāramitāyāṃ na dhyānapāramitāyāṃ na prajñāpāramitāyāṃ yukta iti vā ayukta iti vā samanupaśyati",
    "K07pplg1__u:892": " na rūpaṃ yuktam iti vā ayuktam iti vā samanupaśyati /",
    "K07pplg1__u:893": " na vedanāṃ na saṃjñān na saṃskārān na vijñānaṃ yuktam iti vā ayuktam iti vā samanupaśyati /",
    "K07pplg1__u:894": " na cakṣur yuktam iti vā ayuktam iti vā samanupaśyati /",
    "K07pplg1__u:895": " na śrotraṃ na ghrāṇaṃ na jihvāṃ na kāyaṃ na mano yuktam iti vā ayuktam iti vā samanupaśyati /",
    "K07pplg1__u:896": " na rūpaṃ yuktam iti vā ayuktam iti vā samanupaśyati /",
    "K07pplg1__u:897": " na śabdaṃ na gandhaṃ na rasaṃ na sparśaṃ na dharmān na cakṣurdhātuṃ yuktam iti vā ayuktam iti vā samanupaśyati /",
    "K07pplg1__u:898": " na rūpadhātuṃ na cakṣurvijñānadhātuṃ yāvan na manodhātuṃ na dharmadhātuṃ na manovijñānadhātuṃ yukta iti vā ayukta iti vā samanupaśyati /",
    "K07pplg1__u:899": " na smṛtyupasthāneṣu yukta iti vā ayukta iti vā samanupaśyati /",
    "K07pplg1__u:900": " na samyakprahāṇeṣu na riddhipādeṣu nendriyeṣu na baleṣu na bodhyaṃgeṣu na mārge yukta iti vā ayukta iti vā samanupaśyati /",
    "K07pplg1__u:901": " yāvan na daśasu tathāgatabaleṣu na caturṣu vaiśāradyeṣu na catasṛṣu pratisaṃvitsu nāṣṭādaśasv āveṇikeṣu buddhadharmeṣu yukta iti vā ayukta iti vā samanupaśyati /",
    "K07pplg1__u:902": " yāvan na sarvajñatāyāṃ na sarvākārajñatāyāṃ yukta iti vā ayukta iti vā samanupaśyati /",
    "K07pplg1__u:903": " anenāpi śāradvatīputra paryāyeṇa bodhisatvo mahāsatvaḥ prajñāpāramitāyāṃ yukto yukta iti vaktavyaḥ sarvadharmāyogāviyogatām (LPG 22v) upādāya",
    "K07pplg1__u:904": " punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na śunyatāṃ śunyatayā yojayati na viyojayati /",
    "K07pplg1__u:905": " na śunyatāyogam* nānimittam ānimittena yojayati na viyojayati /",
    "K07pplg1__u:906": " nānimittayogam* nāpraṇihitam apraṇihitena yojayati na viyojayati",
    "K07pplg1__u:907": " / nāpraṇihitayogam /",
    "K07pplg1__u:908": " tat kasya hetoḥ tathā hi śunyatā na yogo na viyogaḥ evam ānimittam apraṇihitaṃ na",
    "K07pplg1__u:909": " yogo na viyogaḥ evaṃ yujyamānaḥ śāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ",
    "K07pplg1__u:910": " punar aparaṃ śāradvatīputra bodhisatvo mahāsatvaḥ prajñāpāramitāyāṃ caran dharmāṇāṃ svalakṣaṇaśunyatām avatarati /",
    "K07pplg1__u:911": " evam avataran na rūpaṃ yojayati na viyojayati /",
    "K07pplg1__u:912": " na vedanāṃ na saṃjñāṃ na saṃskārān na vijñānaṃ yojayati na viyojayati /",
    "K07pplg1__u:913": " na rūpaṃ pūrvāntena yojayati na viyojayati /",
    "K07pplg1__u:914": " tathā hi pūrvāntam eva na samanupaśyati /",
    "K07pplg1__u:915": " na rūpam aparāntena yojayati na viyojayati /",
    "K07pplg1__u:916": " tathā hy aparāntam eva na samanupaśyati /",
    "K07pplg1__u:917": " na rūpaṃ pratyutpannena yojayati na viyojayati /",
    "K07pplg1__u:918": " tathā hi pratyutpannam eva na samanupaśyati /",
    "K07pplg1__u:919": " na vedanān na saṃjñān na saṃskārān na vijñānaṃ pūrvāntāparāntapratyutpannair yojayati na viyojayati /",
    "K07pplg1__u:920": " tathā hi pūrvāntāparāntapratyutpannāny eva na samanupaśyati / //",
    "K07pplg1__u:921": " punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na pūrvāntam aparāntena yojayati na viyojayati /",
    "K07pplg1__u:922": " nāparāntaṃ pūrvāntena yojayati na viyojayati /",
    "K07pplg1__u:923": " na pratyutpannaṃ pūrvāntenāparāntena vā yojayati na viyojayati /",
    "K07pplg1__u:924": " na pūrvāntam aparāntaṃ vā pratyutpannena yojayati na viyojayati /",
    "K07pplg1__u:925": " adhvasamatāśunyatām upādāya / //",
    "K07pplg1__u:926": " evaṃ hi yuktaḥ śāradvatīputra bodhisatvo mahāsatvaḥ (LPG 23r)",
    "K07pplg1__u:927": " prajñāpāramitāyāṃ yukta iti vaktavyaḥ //",
    "K07pplg1__u:928": " punar aparaṃ śāradvatīputra bodhisatvo mahāsatvaḥ prajñāpāramitāyāṃ carann evaṃ yujyate yathā yujyamāno na sarvajñatām atītena yojayati tathā hy atītam eva na samanupaśyati /",
    "K07pplg1__u:929": " asamanupaśyan /",
    "K07pplg1__u:930": " kathaṃ sarvajñatām atītena yojayiṣyati /",
    "K07pplg1__u:931": " na sarvajñatām anāgatena yojayiṣyati /",
    "K07pplg1__u:932": " tathā hy anāgatam eva na samanupaśyaty asamanupaśyan kathaṃ sarvajñatām anāgatena yojayiṣyati /",
    "K07pplg1__u:933": " na sarvajñatāṃ pratyutpannena yojayati /",
    "K07pplg1__u:934": " tathā hi pratyutpannam eva na samanupaśyaty asamanupaśyan kathaṃ sarvajñatāṃ pratyutpannena yojayiṣyati /",
    "K07pplg1__u:935": " evaṃ caraṃc chāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ //",
    "K07pplg1__u:936": " punar aparaṃc chāradvatīputra bodhisatvo mahāsatvaḥ prajñāpāramitāyāṃ caran na rūpaṃ",
    "K07pplg1__u:937": " sarvajñatayā yojayati na viyojayati tathā hi rūpam eva na samanupaśyaty asamanupaśyan",
    "K07pplg1__u:938": " kathaṃ rūpaṃ sarvajñatayā yojayiṣyati / //",
    "K07pplg1__u:939": " evaṃ na vedanāṃ na saṃjñān na saṃskārān na vijñānaṃ sarvajñatayā yojayati na viyojayati /",
    "K07pplg1__u:940": " tathā hi vijñānam eva na samanupaśyati /",
    "K07pplg1__u:941": " yāvan na cakṣuḥ sarvajñatayā yojayati na viyojayati /",
    "K07pplg1__u:942": " tathā hi cakṣur eva na samanupaśyati /",
    "K07pplg1__u:943": " evan na śrotraṃ na ghrāṇaṃ na jihvāṃ na kāyan na manaḥ sarvajñatayā yojayati na viyojayati /",
    "K07pplg1__u:944": " tathā hi mana eva na samanupaśyati /",
    "K07pplg1__u:945": " evaṃ na rūpaṃ sarvajñatayā yojayati na viyojayati /",
    "K07pplg1__u:946": " tathā hi rūpam eva na samanupaśyati /",
    "K07pplg1__u:947": " evaṃ na śabdagandharasasparśadharmān sarvajñatayā yojayati na viyojayati /",
    "K07pplg1__u:948": " tathā hi dharmān eva na samanupaśyati /",
    "K07pplg1__u:949": " evaṃ na skandhān sarvajñatayā yojayati na viyojayati /",
    "K07pplg1__u:950": " (LPG 23v) tathā hi skandhān eva na samanupaśyati /",
    "K07pplg1__u:951": " na dhātūn sarvajñatayā yojayati na viyojayati /",
    "K07pplg1__u:952": " tathā hi dhātūn eva na samanupaśyati /",
    "K07pplg1__u:953": " nāyatanāni sarvajñatayā yojayati na viyojayati /",
    "K07pplg1__u:954": " tathā hy āyatanāny eva na samanupaśyati / //",
    "K07pplg1__u:955": " na cakṣurdhātuṃ sarvajñatayā yojayati na viyojayati /",
    "K07pplg1__u:956": " tathā hi cakṣurdhātum eva na samanupaśyati / //",
    "K07pplg1__u:957": " na rūpadhātuṃ sarvajñatayā yojayati na viyojayati /",
    "K07pplg1__u:958": " tathā hi rūpadhātum eva na samanupaśyati /",
    "K07pplg1__u:959": " na cakṣurvijñānadhātuṃ sarvajñatayā yojayati na viyojayati /",
    "K07pplg1__u:960": " tathā hi cakṣurvijñānadhātum eva na samanupaśyati /",
    "K07pplg1__u:961": " yāvan na manodhātuṃ sarvajñatayā yojayati na viyojayati /",
    "K07pplg1__u:962": " tathā hi manodhātum eva na samanupaśyati /",
    "K07pplg1__u:963": " na dharmadhātuṃ sarvajñatayā yojayati na viyojayati /",
    "K07pplg1__u:964": " tathā hi dharmadhātum eva na samanupaśyati /",
    "K07pplg1__u:965": " na manovijñānadhātuṃ sarvajñatayā yojayati na viyojayati /",
    "K07pplg1__u:966": " tathā hi manovijñānadhātum eva na samanupaśyati /",
    "K07pplg1__u:967": " asamanupaśyan kathaṃ manovijñānadhātuṃ sarvajñatayā yojayiṣyati /",
    "K07pplg1__u:968": " evaṃ caraṃc chāradvatiputra bodhisatvo mahāsatvaḥ prajñāpāramitāyāṃ caran yukta iti vaktavyaḥ //",
    "K07pplg1__u:969": " punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na dānapāramitāṃ sarvajñatayā yojayati na viyojayati /",
    "K07pplg1__u:970": " tathā hi dānapāramitām eva na samanupaśyaty asamanupaśyan na yojayati na viyojayati /",
    "K07pplg1__u:971": " evaṃ na śīlapāramitāṃ na kṣāntipāramitāṃ na vīryapāramitāṃ na dhyānapāramitāṃ na prajñāpāramitāṃ sarvajñatayā yojayati na viyojayati /",
    "K07pplg1__u:972": " tathā hi prajñāpāramitām eva na samanupaśyaty asamanupaśyan na yojayati na viyojayati /",
    "K07pplg1__u:973": " evaṃ na smṛtyupasthānāni na samyakprahāṇardhipādendriyabalabodhyaṃgamārgān sarvajñatayā yojayati na viyojayati /",
    "K07pplg1__u:974": " evan na daśa tathāgatabalāni na catvāri vaiśāradyāni na catasraḥ pratisaṃvida (LPG 24r)",
    "K07pplg1__u:975": " nāṣṭādaśāveṇikān buddhadharmān sarvajñatayā yojayati na viyojayati /",
    "K07pplg1__u:976": " tathā hy āveṇikabuddhadharmān na samanupaśyaty asamanupaśyan na yojayati na viyojayati /",
    "K07pplg1__u:977": " evaṃ yujyamānaḥ śāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ //",
    "K07pplg1__u:978": " punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na buddhaṃ sarvajñatayā yojayati na viyojayati /",
    "K07pplg1__u:979": " na sarvajñatāṃ buddhena yojayati na viyojayati /",
    "K07pplg1__u:980": " tathā hi buddham eva na samanupaśyati sarvajñatām eva na samanupaśyaty asamanupaśyan na yojayati na viyojayati /",
    "K07pplg1__u:981": " na bodhiṃ sarvajñatayā yojayati na viyojayati /",
    "K07pplg1__u:982": " na boddhyā sarvajñatāṃ yojayati na viyojayati /",
    "K07pplg1__u:983": " tathā hi bodhim eva na samanupaśyati /",
    "K07pplg1__u:984": " sarvajñatām eva na samanupaśyaty asamanupaśyan na yojayati na viyojayati /",
    "K07pplg1__u:985": " evaṃ hi śāradvatīputra bodhisatvo mahāsatvaḥ prajñāpāramitāyāṃ caran yukta iti vaktavyaḥ //",
    "K07pplg1__u:986": " punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na rūpaṃ bhāva iti yojayati na rūpaṃ vibhāva iti yojayati /",
    "K07pplg1__u:987": " na vedanān na saṃjñān na saṃskārān na vijñānaṃ bhāva iti na vijñānaṃ vibhāva iti yojayati / //",
    "K07pplg1__u:988": " na rūpaṃ nityam iti yojayati /",
    "K07pplg1__u:989": " na rūpam anityam iti yojayati evan na vedanāṃ na saṃjñān na saṃskārān na vijñānaṃ nityam iti yojayati /",
    "K07pplg1__u:990": " na vijñānam anityam iti yojayati na rūpaṃ sukham iti yojayati na rūpaṃ duḥkham iti yojayati /",
    "K07pplg1__u:991": " evan na vedanān na saṃjñān na saṃskārān na vijñānaṃ sukham iti yojayati /",
    "K07pplg1__u:992": " na vijñānaṃ duḥkham iti yojayati /",
    "K07pplg1__u:993": " na rūpam ātmeti yojayati /",
    "K07pplg1__u:994": " na rūpam anātmeti yojayati /",
    "K07pplg1__u:995": " evaṃ na vedanān na saṃjñān na saṃskārān na vijñānam ātmeti yojayati /",
    "K07pplg1__u:996": " na vijñānam anātmeti yojayati /",
    "K07pplg1__u:997": " na rūpaṃ śāntam iti yojayati /",
    "K07pplg1__u:998": " na rūpam aśāntam iti yojayati /",
    "K07pplg1__u:999": " evan na vedanān na saṃjñān na saṃskārān na vijñānaṃ śāntam iti (LPG 24v) yojayati /",
    "K07pplg1__u:1000": " na vijñānam aśāntam iti yojayati /",
    "K07pplg1__u:1001": " na rūpaṃ śunyam iti vā aśunyam iti yujyate /",
    "K07pplg1__u:1002": " na vedanān na saṃjñān na saṃskārān na vijñānaṃ śunyam iti vā aśunyam iti vā yujyate /",
    "K07pplg1__u:1003": " na rūpaṃ nimittam iti vā animittam iti vā yujyate /",
    "K07pplg1__u:1004": " na vedanān na saṃjñān na saṃskārān na vijñānaṃ nimittam iti vā animittam iti vā yujyate /",
    "K07pplg1__u:1005": " na rūpaṃ praṇihitam iti vā apraṇihitam iti vā yujyate /",
    "K07pplg1__u:1006": " na vedanān na saṃjñān na saṃskārān na vijñānaṃ praṇihitam iti vā apraṇihitam iti vā yujyate /",
    "K07pplg1__u:1007": " na rūpam utpadyata iti vā nirudhyata iti vā yujyate /",
    "K07pplg1__u:1008": " evaṃ na vedanān na saṃjñān na saṃskārān na vijñānam utpadyata iti vā nirudhyaya iti vā yujyate /",
    "K07pplg1__u:1009": " na rūpam atītam iti yujyate /",
    "K07pplg1__u:1010": " na rūpam anāgatam iti yujyate /",
    "K07pplg1__u:1011": " na rūpaṃ pratyutpannam iti yujyate evan na vedanān na saṃjñān na saṃskārān na vijñānam atītam iti yujyate na vijñānam anāgatam iti yujyate /",
    "K07pplg1__u:1012": " na vijñānaṃ pratyutpannam iti yujyate /",
    "K07pplg1__u:1013": " na rūpaṃ sāram iti na durbalam iti yujyate /",
    "K07pplg1__u:1014": " evan na vedanān na saṃjñān na saṃskārān na vijñānam sāram iti na durbalam iti yujyate /",
    "K07pplg1__u:1015": " na rūpam astīti na nāstīti yujyate na viyujyate /",
    "K07pplg1__u:1016": " evan na vedanān na saṃjñān na saṃskārān na vijñānam astīti na nāstīti yujyate na viyujyate /",
    "K07pplg1__u:1017": " sa prajñāpāramitāyāṃ caratīti nopaiti /",
    "K07pplg1__u:1018": " na caratīti nopaiti /",
    "K07pplg1__u:1019": " caratīti ca na carati ceti nopaiti /",
    "K07pplg1__u:1020": " naiva carati ca na caratīti nopaiti /",
    "K07pplg1__u:1021": " evaṃ caraṃc chāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ //",
    "K07pplg1__u:1022": " punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na prajñāpāramitāyāḥ kṛte prajñāpāramitāyāṃ carati /",
    "K07pplg1__u:1023": " na dānapāramitāyā na śīlapāramitāyā na kṣāntipāramitāyā na vīryapāramitāyā na dhyānapāramitāyāḥ kṛte prajñāpāramitāyāṃ carati /",
    "K07pplg1__u:1024": " nāvaivartyabhūmeḥ kṛte prajñāpāramitāyāṃ carati /",
    "K07pplg1__u:1025": " na satvaparipākahetoḥ na buddhakṣetrapariśodhanārthaṃ na daśānāṃ (LPG 25r)",
    "K07pplg1__u:1026": " tathāgatabalānāṃ kṛte /",
    "K07pplg1__u:1027": " na caturṇāṃ vaiśāradyānāṃ kṛte /",
    "K07pplg1__u:1028": " na catasrṇāṃ pratisaṃvidānāṃ kṛte /",
    "K07pplg1__u:1029": " nāṣṭādaśānām āveṇikānāṃ buddhadharmāṇāṃ kṛte prajñāpāramitāyāṃ carati /",
    "K07pplg1__u:1030": " nādhyātmaśunyatāyāḥ kṛte prajñāpāramitāyāṃ carati /",
    "K07pplg1__u:1031": " na bahirdhāśunyatāyā nādhyātmabahirdhāśuntatāyā /",
    "K07pplg1__u:1032": " na śunyatāśunyatāyā na mahāśunyatāyā na paramārthaśunyatāyā na saṃskṛtaśunyatāyā nāsaṃskṛtaśunyatāyā nātyantaśunyatāyā /",
    "K07pplg1__u:1033": " nāvarāgraśunyatāyā /",
    "K07pplg1__u:1034": " nāvakāraśunyatāyā /",
    "K07pplg1__u:1035": " na prakṛtiśunyatāyā /",
    "K07pplg1__u:1036": " na svalakṣaṇaśunyatāyā /",
    "K07pplg1__u:1037": " na sarvadharmaśunyatāyā /",
    "K07pplg1__u:1038": " nānutpādaśunyatāyā /",
    "K07pplg1__u:1039": " nābhāvasvabhāvaśunyatāyāḥ kṛte /",
    "K07pplg1__u:1040": " na tathatāyāḥ kṛte /",
    "K07pplg1__u:1041": " na dharmadhātor na bhūtakoṭeḥ kṛte prajñāpāramitāyāṃ carati /",
    "K07pplg1__u:1042": " tat kasya hetoḥ na hi bodhisatvo mahāsatvaḥ prajñāpāramitāyāṃ caran kasyacid dharmasya bhedaṃ vā nānākaraṇaṃ vā viśeṣaṃ vā samanupaśyati /",
    "K07pplg1__u:1043": " evaṃ caraṃc chāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ //",
    "K07pplg1__u:1044": " sa na divyasya cakṣuṣaḥ kṛte prajñāpāramitāyāṃ carati /",
    "K07pplg1__u:1045": " na divyasya śrotrasya na paracittajñānasya na pūrvanivāsānusmṛter nardhipādānāṃ kṛte prajñāpāramitāyāṃ carati /",
    "K07pplg1__u:1046": " evaṃ caraṃc chāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ //",
    "K07pplg1__u:1047": " punar aparaṃ śāradvatīputra bodhisatvasya mahāsatvasya prajñāpāramitāyāṃ carato naivaṃ",
    "K07pplg1__u:1048": " bhavaty aham ṛddhipādeṣu sthitvā divyena cakṣuṣā pūrvasyān diśi gaṃgānadīvālukopameṣu",
    "K07pplg1__u:1049": " lokadhātuṣu ye buddhā bhagavantas tān satkariṣyāmi gurukariṣyāmi mānayiṣyāmi pūjayiṣyāmi //",
    "K07pplg1__u:1050": " evaṃ dakṣiṇasyāṃ paścimāyām uttarasyām adhastād upariṣṭād yāvat samantād daśasu dikṣv",
    "K07pplg1__u:1051": " ekaikasyān diśi gaṃgānadīvālukopameṣu lokadhātuṣu ye buddhā bhagavantas tān satkariṣyāmi",
    "K07pplg1__u:1052": " gurukariṣyāmi mānayiṣyāmi pūjayiṣyāmi na cāsyaivaṃ (LPG 25v)",
    "K07pplg1__u:1053": " bhavati yat te buddhā bhagavanto bhāṣante tat sarvaṃ divyena śrotreṇa śroṣyāmi /",
    "K07pplg1__u:1054": " ahaṃ tatra lokadhātuṣu satvānāṃ cetasaiva cittaṃ jñāsye /",
    "K07pplg1__u:1055": " ahaṃ eṣāṃ pūrvenivāsān anusmariṣyāmi /",
    "K07pplg1__u:1056": " ahaṃ divyena cakṣuṣā tāṃ satvāṃś cyavamānān upapadyamānān upapannāṃś ca drakṣyāmi /",
    "K07pplg1__u:1057": " aham aprameyāsaṃkhyeyān satvān parinirvāpayiṣyāmi ti / //",
    "K07pplg1__u:1058": " evaṃ khalu śāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ //",
    "K07pplg1__u:1059": " evaṃ khalu śāradvatīputra bodhisatvasya mahāsatvasya prajñāpāramitāyāṃ carato māraḥ pāpīyān avatāraṃ na labhate /",
    "K07pplg1__u:1060": " yāny api kānicil laukikalokottarāṇi karaṇīyāni tāny api sarvāṇi pradakṣiṇībhavanty anābhogenāparikalpitāni //",
    "K07pplg1__u:1061": " ye ca te pūrvasyān diśi gaṃgānadīvālukopameṣu lokadhātuṣu buddhā bhagavanto ye ca",
    "K07pplg1__u:1062": " dakṣiṇasyāṃ paścimāyām uttarasyām adhastād upariṣṭād yāvat samantād daśasu dikṣv",
    "K07pplg1__u:1063": " ekaikasyān diśi gaṃgānadīvālukopameṣu lokadhātuṣu buddhā bhagavantas te 'pi buddhā",
    "K07pplg1__u:1064": " bhagavantas taṃ bodhisatvaṃ mahāsatvam ārakṣanti mā śrāvakabhūmiṃ vā pratyekabuddhabhūmiṃ vā pated iti /",
    "K07pplg1__u:1065": " ye ca catvāro mahārājā yāvad aghaniṣṭhā devās te 'pi taṃ bodhisatvaṃ mahāsatvamm",
    "K07pplg1__u:1066": " ārakṣanti mā haiva kaścid bodhisatvasya mahāsatvasyāntarāyaṃ kārṣīt* ye ca kecit",
    "K07pplg1__u:1067": " kāyikā rogās te 'pi tasya dṛṣṭe 'pi dharme sarveṇa sarvaṃ na bhavanti /",
    "K07pplg1__u:1068": " tat kasya hetoḥ tathā hi bodhisatvo mahāsatvaḥ sarvasatvān maitryā spharati / //",
    "K07pplg1__u:1069": " evaṃ caraṃc chāradvatīputra bodhisatvo mahāsatvaḥ prajñāpāramitāyāṃ yukta iti vaktavyaḥ //",
    "K07pplg1__u:1070": " punar aparaṃ śāradvatīputra bodhisatvasya mahāsatvasya prajñāpāramitāyāṃ carataḥ alpakṛcchreṇa dhāraṇīmukha samādhimukhāni pratibhānapratisaṃvinmukhāny āmukhībhavanti /",
    "K07pplg1__u:1071": " tathāgatāṃś cārhataḥ (LPG 26r)",
    "K07pplg1__u:1072": " samyaksaṃbuddhān ārāgayati /",
    "K07pplg1__u:1073": " taiś ca buddhair bhagavadbhir na kadācid virahito bhavati /",
    "K07pplg1__u:1074": " yāvad anuttarāṃ samyaksaṃbodhim abhisaṃbudhyate / // //",
    "K07pplg1__u:1075": " punar aparaṃ śāradvatīputra bodhisatvasya mahāsatvasya prajñāpāramitāyāṃ carato naivaṃ bhavati /",
    "K07pplg1__u:1076": " asti kaścid dharmo yo dharmaiḥ sārdhaṃ saṃyujyate vā visaṃyujyate vā /",
    "K07pplg1__u:1077": " sameti vā na sameti vā /",
    "K07pplg1__u:1078": " tat kasya hetoḥ /",
    "K07pplg1__u:1079": " tathā hi sa tad dharmaṃ na samanupaśyati /",
    "K07pplg1__u:1080": " yo yujyeta vā viyujyeta vā /",
    "K07pplg1__u:1081": " sameyād vā na sameyād vā :",
    "K07pplg1__u:1082": " evaṃ khalu śāradvatīputra bodhisatvo mahāsatvaḥ prajñāpāramitāyāṃ caran yukta iti vaktavyaḥ //",
    "K07pplg1__u:1083": " punar aparaṃ śāradvatīputra bodhisatvasya mahāsatvasya prajñāpāramitāyāṃ carato naivaṃ",
    "K07pplg1__u:1084": " bhavati * kaccid ahaṃ dharmadhātum abhisaṃbuddhyeya na vābhisaṃbudhyeya tat kasya",
    "K07pplg1__u:1085": " hetor na hi dharmadhātum abhisaṃbuddho nābhisaṃbudhyate /",
    "K07pplg1__u:1086": " nābhisambhotsyate /",
    "K07pplg1__u:1087": " evaṃ khalu śāradvatīputra bodhisatvo mahāsatvaḥ prajñāpāramitāyāṃ caran yukta iti vaktavyaḥ //",
    "K07pplg1__u:1088": " punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na kaṃcid dharmaṃ dharmadhātuvyatiriktaṃ samanupaśyati /",
    "K07pplg1__u:1089": " evaṃ khalu śāradvatīputra bodhisatvo mahāsatvaḥ prajñāpāramitāyāṃ caran yukta iti vaktavyaḥ //",
    "K07pplg1__u:1090": " punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na dharmadhātor dharmāṇāṃ ca nānākaraṇaṃ karoti / //",
    "K07pplg1__u:1091": " punar aparaṃ śāradvatīputra bodhisatvasya mahāsatvasya prajñāpāramitāyāṃ carato naivaṃ bhavati //",
    "K07pplg1__u:1092": " dharmadhātuṃ pratividhyeya vā na vā pratividhyeya /",
    "K07pplg1__u:1093": " tathā hi sa na kaṃcid dharmaṃ samanupaśyati /",
    "K07pplg1__u:1094": " yena dharmeṇa yo dharmaḥ pratividhyeta tathā hi na sa dharmadhātuṃ śunyam iti yojayati /",
    "K07pplg1__u:1095": " nāśunyam iti yojayati /",
    "K07pplg1__u:1096": " evaṃ khalu śāradvatīputra bodhisatvo mahāsatvaḥ prajñāpāramitāyāṃ caran yukta iti vaktavyaḥ //",
    "K07pplg1__u:1097": " (LPG 26v) punar aparaṃ śāradvatīputra bodhisatvo mahāsatvaḥ prajñāpāramitāyāṃ caran na cakṣurdhātuṃ śunyatayā yojayati /",
    "K07pplg1__u:1098": " na śunyatāṃ cakṣurdhātunā yojayati /",
    "K07pplg1__u:1099": " na rūpadhātuṃ śunyatayā yojayati /",
    "K07pplg1__u:1100": " na śunyatāṃ rūpadhātunā yojayati /",
    "K07pplg1__u:1101": " na cakṣurvijñānadhātuṃ śunyatayā yojayati /",
    "K07pplg1__u:1102": " na śunyatāṃ cakṣurvijñānadhātunā yojayati /",
    "K07pplg1__u:1103": " evaṃ na śrotradhātuṃ na śabdadhātuṃ na śrotravijñānadhātuṃ na ghrāṇadhātuṃ na gandhadhātuṃ na ghrāṇavijñānadhātuṃ na jihvādhātuṃ na rasadhātuṃ na jihvāvijñānadhātum /",
    "K07pplg1__u:1104": " na kāyadhātuṃ na spraṣṭavyadhātuṃ /",
    "K07pplg1__u:1105": " na kāyavijñānadhātuṃ /",
    "K07pplg1__u:1106": " yāvan na manodhātuṃ śunyatayā yojayati /",
    "K07pplg1__u:1107": " na śunyatāṃ manodhātunā yojayati /",
    "K07pplg1__u:1108": " na dharmadhātuṃ śunyatayā yojayati /",
    "K07pplg1__u:1109": " na śunyatāṃ dharmadhātunā yojayati /",
    "K07pplg1__u:1110": " na manovijñānadhātuṃ śunyatayā yojayati /",
    "K07pplg1__u:1111": " na śunyatāṃ manovijñānadhātunā yojayati /",
    "K07pplg1__u:1112": " eṣa hi śāradvatīputra paramo yogo yad uta śunyatāyogaḥ śunyatāyāṃ śāradvatīputra caran bodhisatvo mahāsatvo na śrāvakabhūmau vā pratyekabuddhabhūmau vā patati /",
    "K07pplg1__u:1113": " buddhakṣetraṃ ca pariśodhayati /",
    "K07pplg1__u:1114": " satvāṃś ca paripācayati /",
    "K07pplg1__u:1115": " kṣipraṃ cānuttarāṃ samyaksaṃbodhim abhisaṃbudhyate ye kecic chāradvatīputra yogāḥ prajñāpāramitāyogas teṣām agrya-m-ākhyāyate /",
    "K07pplg1__u:1116": " śreṣṭha varaḥ pravaraḥ praṇīta-m-ākhyāyate tat kasya hetoḥ anuttara eṣa yogo yad uta prajñāpāramitāyogaḥ śunyatānimittāpraṇihitayoga /",
    "K07pplg1__u:1117": " evaṃ yujyamānaḥ śāradvatīputra bodhisatvo mahāsatvo vyākṛto vaktavyaḥ asannibhūtaś cānuttarāyāḥ samyaksaṃbodheḥ evaṃ yujyamānaḥ (LPG 27r)",
    "K07pplg1__u:1118": " śāradvatīputra bodhisatvo mahāsatvo 'prameyāṇām asaṃkhyeyānāṃ satvānāmm arthaṃ karoti",
    "K07pplg1__u:1119": " na cāsyaivaṃ bhavaty ahaṃ prajñāpāramitāyāṃ yujye 'ti vā viyujye 'ti vā māṃ buddhā",
    "K07pplg1__u:1120": " bhagavanto vyākariṣyanty aham āsannībhūto vyākaraṇasya //",
    "K07pplg1__u:1121": " ahaṃ buddhakṣetraṃ pariśodhayiṣyāmi /",
    "K07pplg1__u:1122": " aham anuttarāṃ samyaksaṃbodhim abhisaṃbudhya dharmacakraṃ pravartayiṣye / //",
    "K07pplg1__u:1123": " tat kasya hetos tathā hi sa dharmadhātuṃ na vyatirekīkaroti / //",
    "K07pplg1__u:1124": " na ca dharmadhātoḥ kaṃcid anyadharmaṃ samanupaśyati /",
    "K07pplg1__u:1125": " yaḥ prajñāpāramitāyāṃ cared yo vā buddhair bhagavadbhir vyākṛyeta /",
    "K07pplg1__u:1126": " yo vānuttarāṃ samyaksaṃbodhim abhisaṃbudhyeta :",
    "K07pplg1__u:1127": " tat kasya hetoḥ tathā hi tasya bodhisatvasya mahāsatvasya prajñāpāramitāyāṃ carato na satvasaṃjñotpadyate /",
    "K07pplg1__u:1128": " na jīvasaṃjñā na pudgalasaṃjñā na jānakapaśyakakārakavedakasaṃjñotpadyate / //",
    "K07pplg1__u:1129": " tat kasya hetoḥ tathā hy atyantaṃ satvo nopalabhyate na nirudhyate /",
    "K07pplg1__u:1130": " na hi satvasyotpādo na nirodhaḥ yasya ca notpādo na nirodhaḥ kathaṃ sa prajñāpāramitāyāṃ cariṣyati /",
    "K07pplg1__u:1131": " evaṃ caraṃc chāradvatīputra bodhisatvo mahāsatvaḥ satvānutpādatayā prajñāpāramitāyāṃ carati /",
    "K07pplg1__u:1132": " satvaśunyatayā prajñāpāramitāyāṃ carati /",
    "K07pplg1__u:1133": " satvānupalabdhyā satvaviviktatayā satvaprakṛtyā /",
    "K07pplg1__u:1134": " satvāsvabhāvatayā prajñāpāramitāyāṃ carati /",
    "K07pplg1__u:1135": " eṣa śāradvatīputra bodhisatvānāṃ mahāsatvānāṃ paramo yogo yad uta śunyatāyogaḥ ayaṃ",
    "K07pplg1__u:1136": " śāradvatīputra bodhisatvasya mahāsatvasya prajñāpāramitāyāṃ carataḥ paramo yogaḥ",
    "K07pplg1__u:1137": " yas tadanyān yogān abhibhūya tiṣṭhati /",
    "K07pplg1__u:1138": " atra ca śāradvatīputra yoge caran bodhisatvo mahāsatvo mahāmaitrīm abhinirharati /",
    "K07pplg1__u:1139": " mahākaruṇāṃ cābhinirharati /",
    "K07pplg1__u:1140": " atra śāradvatīputra yoge caran bodhisatvo mahāsatvo na mātsaryacittam utpādayati /",
    "K07pplg1__u:1141": " na dauḥśīlyacittaṃ na vyāpādacittaṃ na kausīdyacittaṃ (LPG 27v)",
    "K07pplg1__u:1142": " na vikṣepacittaṃ na dauṣprajñacittam utpādayati /"
}