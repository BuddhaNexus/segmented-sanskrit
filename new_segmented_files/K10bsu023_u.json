{
    "K10bsu023_u:0": " (Vaidya 108)",
    "K10bsu023_u:1": " Madhyamaka - śālistambasūtram /",
    "K10bsu023_u:2": " namo buddhāya //",
    "K10bsu023_u:3": " anirodhamanutpādamanucchedamaśāśvatam /",
    "K10bsu023_u:4": " anekārthamanānārthamanāgamamanirgamam //",
    "K10bsu023_u:5": " yaḥ pratītyasamutpādaṃ prapañcopaśamaṃ śivam /",
    "K10bsu023_u:6": " deśayāmāsa saṃbuddhastaṃ vande vadatāṃ varam //",
    "K10bsu023_u:7": " pratītyasamutpāda iti kasmāducyate?",
    "K10bsu023_u:8": " sahetukaḥ sapratyayo nāhetuko nāpratyaya ityucyate /",
    "K10bsu023_u:9": " atha ca punarayaṃ pratītyasamutpādo dvābhyāṃ kāraṇābhyāmutpadyate /",
    "K10bsu023_u:10": " katamābhyāṃ dvābhyāṃ kāraṇābhyāmutpadyate?",
    "K10bsu023_u:11": " hetūpanibandhataḥ pratyayopanibandhataśceti /",
    "K10bsu023_u:12": " so 'pi dvividho draṣṭavyaḥ - bāhyaśca ādhyātmikaśca //",
    "K10bsu023_u:13": " tatra bāhyasya pratītyasamutpādasya hetūpanibandhaḥ katamaḥ?",
    "K10bsu023_u:14": " yadidaṃ bījādaṅkuraḥ,",
    "K10bsu023_u:15": " aṅkurātpatram,",
    "K10bsu023_u:16": " patrātkāṇḍam,",
    "K10bsu023_u:17": " kāṇḍānnāḍam,",
    "K10bsu023_u:18": " nāḍāddaṇḍaḥ,",
    "K10bsu023_u:19": " daṇḍādgarbhaḥ,",
    "K10bsu023_u:20": " garbhācchūkaḥ,",
    "K10bsu023_u:21": " śūkātpuṣpam,",
    "K10bsu023_u:22": " puṣpātphalamiti /",
    "K10bsu023_u:23": " asati bīje aṅkuro na bhavati,",
    "K10bsu023_u:24": " evaṃ yāvat asati puṣpe phalaṃ na bhavati /",
    "K10bsu023_u:25": " sati tu bīje aṅkurasya abhinirvṛttirbhavati,",
    "K10bsu023_u:26": " evaṃ yāvat sati ca puṣpe phalasyābhinirvṛttirbhavati /",
    "K10bsu023_u:27": " tatra ca punarbījasya naivaṃ bhavati - ahamaṅkuraṃ nirvartayāmīti /",
    "K10bsu023_u:28": " etena nirīhatvam /",
    "K10bsu023_u:29": " aṅkurasyāpi naivaṃ bhavati - ahaṃ bījenābhinirvartita iti /",
    "K10bsu023_u:30": " evaṃ yāvatpuṣpasya naivaṃ bhavati - ahaṃ phalamabhinirvartayāmīti /",
    "K10bsu023_u:31": " phalasyāpi naivaṃ bhavati - ahaṃ puṣpeṇābhinirvartita iti /",
    "K10bsu023_u:32": " atha bīje sati ca kāraṇabhūte aṅkurasyābhinirvṛttiḥ prādurbhāvo bhavati,",
    "K10bsu023_u:33": " evaṃ yāvatpuṣpe sati phalasyābhinirvṛttiḥ prādurbhāvo bhavati /",
    "K10bsu023_u:34": " evaṃ ca bāhyasya pratītyasamutpādasya hetūpanibandho draṣṭavyaḥ //",
    "K10bsu023_u:35": " (MŚālSū, Vaidya 109) punaḥ kathaṃ bāhyasya pratītyasamutpādasya pratyayopanibandho draṣṭavyaḥ?",
    "K10bsu023_u:36": " ṣaṇṇāṃ dhātūnāṃ samavāyāt /",
    "K10bsu023_u:37": " svabhāvadhāraṇāddhātuḥ /",
    "K10bsu023_u:38": " katameṣāṃ ṣaṇṇāṃ dhātūnāṃ samavāyāt?",
    "K10bsu023_u:39": " yadidaṃ pṛthivyaptejovāyvākāśadhātusamanvayādbāhyasya pratītyasamutpādasya pratyayopanibandho draṣṭavyaḥ /",
    "K10bsu023_u:40": " tatra pṛthividhāturbījasya saṃdhāraṇakṛtyaṃ karoti,",
    "K10bsu023_u:41": " abdhāturbījaṃ snehayati,",
    "K10bsu023_u:42": " tejodhāturbījaṃ paripācayati,",
    "K10bsu023_u:43": " vāyudhāturbījamabhinirharati,",
    "K10bsu023_u:44": " ākāśadhāturbījasyānāvaraṇakṛtyaṃ karoti,",
    "K10bsu023_u:45": " ṛturapi bījasya pariṇāmakṛtyaṃ karoti /",
    "K10bsu023_u:46": " asatsu pratyayeṣu bījādaṅkurasyābhinirvṛttirna bhavati /",
    "K10bsu023_u:47": " yadā bāhyaśca pṛthivīdhāturavikalo bhavati,",
    "K10bsu023_u:48": " evamaptejovāyvākāśaṛtudhātavaścāvikalā bhavanti,",
    "K10bsu023_u:49": " tatasteṣāṃ sarveṣāṃ samavāyādbīje nirudhyamāne aṅkurasyābhinirvṛttirbhavati /",
    "K10bsu023_u:50": " tatra pṛthivīdhātornaivaṃ bhavati - ahaṃ bījasya dhāraṇākṛtyaṃ karomi iti /",
    "K10bsu023_u:51": " evaṃ yāvadṛtorapi naivaṃ bhavati - ahaṃ bījasya pariṇāmanākṛtyaṃ karomi iti /",
    "K10bsu023_u:52": " aṅkurasyāpi naivaṃ bhavati - ahamebhiḥ pratyayairjanita iti /",
    "K10bsu023_u:53": " atha punaḥ satsu pratyayeṣu teṣu bīje nirudhyamāne aṅkurasyābhinirvṛttirbhavati /",
    "K10bsu023_u:54": " sa cāyamaṅkuro na svayaṃkṛto na parakṛto nobhayakṛto neśvaranirmito na kālapariṇāmito na prakṛtisaṃbhūto nākāraṇādhīno nāpyahetusamutpannaśca",
    "K10bsu023_u:55": " pṛthivyaptejovāyvākāśadhātusamavāyādbije nirudhyamāne aṅkurasyābhinirvṛttirbhavati /",
    "K10bsu023_u:56": " evaṃ bāhyasya pratītyasamutpādasya pratyayopanibandho draṣṭavyaḥ //",
    "K10bsu023_u:57": " tatra bāhyaḥ pratītyasamutpādaḥ pañcabhiḥ kāraṇairdraṣṭavyaḥ /",
    "K10bsu023_u:58": " katamaiḥ pañcabhiḥ?",
    "K10bsu023_u:59": " na śāśvatato nocchedato na saṃkrāntitaḥ parīttahetuto vipulaphalābhinirvṛttitaḥ tatsadṛśānuprabandhataśceti /",
    "K10bsu023_u:60": " kathaṃ na śāśvatata iti?",
    "K10bsu023_u:61": " yasmādanyo 'ṅkuro 'nyadbījam,",
    "K10bsu023_u:62": " na ca yadeva bījaṃ sa evāṅkuraḥ /",
    "K10bsu023_u:63": " atha ca punarbījaṃ nirudhyate,",
    "K10bsu023_u:64": " aṅkuraścotpadyate /",
    "K10bsu023_u:65": " ato na śāśvatataḥ //",
    "K10bsu023_u:66": " kathaṃ punarnocchedataḥ?",
    "K10bsu023_u:67": " na ca pūrvaniruddhādbījādaṅkuro niṣpadyate,",
    "K10bsu023_u:68": " nāpyaniruddhādbījāt /",
    "K10bsu023_u:69": " api ca bījaṃ ca nirudhyate,",
    "K10bsu023_u:70": " tasminneva samaye 'ṅkura utpadyate,",
    "K10bsu023_u:71": " tulādaṇḍonnāmāvanāmavat /",
    "K10bsu023_u:72": " ato nocchedataḥ //",
    "K10bsu023_u:73": " kathaṃ na saṃkrāntitaḥ?",
    "K10bsu023_u:74": " visadṛśo bījādaṅkura ityato na saṃkrāntitaḥ //",
    "K10bsu023_u:75": " kathaṃ parīttahetuto vipulaphalābhinirvṛttitaḥ?",
    "K10bsu023_u:76": " parīttaṃ bījamupyate(vyāptitvāt - avyā)",
    "K10bsu023_u:77": " vipulaṃ phalamabhinirvartayati,",
    "K10bsu023_u:78": " ityataḥ parīttahetuto vipulaphalābhinirvṛttitaḥ //",
    "K10bsu023_u:79": " kathaṃ tatsadṛśānubandhataḥ?",
    "K10bsu023_u:80": " yādṛśaṃ bījamupyate tādṛśaṃ phalamabhinirvartayati,",
    "K10bsu023_u:81": " ityataḥ tatsadṛśānubandhataśceti /",
    "K10bsu023_u:82": " evaṃ bāhyaḥ pratītyasamutpādaḥ pañcabhiḥ kāraṇairdraṣṭavyaḥ //",
    "K10bsu023_u:83": " (MŚālSū, Vaidya 110) tatra punaścādhyātmikasya pratītyasamutpādasya hetūpanibandhaḥ katamaḥ?",
    "K10bsu023_u:84": " yadidamavidyāpratyayāḥ saṃskārāḥ,",
    "K10bsu023_u:85": " yāvajjātipratyayaṃ jarāmaraṇamiti /",
    "K10bsu023_u:86": " avidyā cennābhaviṣyat,",
    "K10bsu023_u:87": " naivaṃ saṃskārāḥ prajñāsyante /",
    "K10bsu023_u:88": " evaṃ yāvadyadi jātirnābhaviṣyat(skandhānāṃ pañcānāṃ prādurbhāvo jātiriti)",
    "K10bsu023_u:89": " , tatra jarāmaraṇaṃ na prajñāsyate /",
    "K10bsu023_u:90": " atha ca satyāmavidyāyāṃ saṃskārāṇāmabhinirvṛttirbhavatīti /",
    "K10bsu023_u:91": " tatrāvidyāyā naivaṃ bhavati - ahaṃ saṃskārānabhinirvartayāmīti /",
    "K10bsu023_u:92": " punaḥ sarvasaṃskārāṇāmapyevaṃ na bhavati - vayamavidyayā abhinirvartitā iti /",
    "K10bsu023_u:93": " evaṃ yāvajjāteḥ(skandhaprādurbhāvasya)",
    "K10bsu023_u:94": " naivaṃ bhavati - ahaṃ jarāmaraṇamabhinirvartayāmīti /",
    "K10bsu023_u:95": " jarāmaraṇasyāpi naivaṃ bhavati - ahaṃ jātyābhinirvartita iti /",
    "K10bsu023_u:96": " atha ca satyāmavidyāyāṃ saṃskārāṇāmabhinirvṛttiebhavati prādurbhāva eva,",
    "K10bsu023_u:97": " evaṃ yāvat jātyāṃ satyāṃ jarāmaraṇasyābhinirvṛttiḥ prādurbhāvo bhavati /",
    "K10bsu023_u:98": " evamādhyātmikasya pratītyasamutpādasya hetūpanibandho draṣṭavyaḥ //",
    "K10bsu023_u:99": " punaḥ kathamādhyātmikasya pratītyasamutpādasya pratyayopanibandho draṣṭavyaḥ?",
    "K10bsu023_u:100": " yadidaṃ pṛthivyaptejovāyvākāśavijñānadhātūnāṃ samavāyādādhyātmikasya pratītyasamutpādasya pratyayopanibandho draṣṭavyaḥ /",
    "K10bsu023_u:101": " tatrādhyātmikasya pratītyasamutpādasya pṛthivīdhātuḥ katama iti?",
    "K10bsu023_u:102": " yo 'yaṃ kāyasya saṃśleṣataḥ(saṃparkāt)",
    "K10bsu023_u:103": " kaṭhinabhāvamabhinirvartayati,",
    "K10bsu023_u:104": " ayamucyate pṛthivīdhātuḥ //",
    "K10bsu023_u:105": " yaḥ punaḥ kāyasya parigrahakṛtvaṃ(svīkārasaṃcayakṛtyaṃ)",
    "K10bsu023_u:106": " karoti, ayamucyate abdhātuḥ //",
    "K10bsu023_u:107": " yaśca punaḥ kāyasya aśitaṃ pītaṃ bhakṣitaṃ paripācayati ayamucyate tejodhātuḥ //",
    "K10bsu023_u:108": " yaḥ kāyasya āśvāsapraśvāsakṛtyaṃ(vāyorākarṣaṇamāśvāsaḥ etatkṛtyaṃ)",
    "K10bsu023_u:109": " karoti, ayamucyate vāyudhātuḥ //",
    "K10bsu023_u:110": " yaḥ kāyasyāntaḥśauṣiryabhāvamabhinirvartayati,",
    "K10bsu023_u:111": " ayamucyate ākāśadhātuḥ //",
    "K10bsu023_u:112": " yo nāmarūpamabhinirvartayati naḍakalāpayogena cakṣurādipañcavidhavijñānakāya(vijñānasamūha)",
    "K10bsu023_u:113": " - saṃyuktaṃ sāsravaṃ(sāvaraṇaṃ)",
    "K10bsu023_u:114": " manovijñānam,",
    "K10bsu023_u:115": " ayamucyate vijñānadhātuḥ //",
    "K10bsu023_u:116": " asatsu pratyayeṣu kāyasyotpattirna bhavati /",
    "K10bsu023_u:117": " yadā cādhyātmikaḥ pṛthivīdhāturavikalo bhavati,",
    "K10bsu023_u:118": " evamaptejovāyvākāśavijñānadhātavaścāvikalā bhavanti,",
    "K10bsu023_u:119": " tatsteṣāṃ sarveṣāṃ samavāyātkāyasyotpattirbhavati /",
    "K10bsu023_u:120": " tatra pṛthivīdhātornaivaṃ bhavati - ahaṃ kāyasya kaṭhinatvamabhinirvartayāmīti /",
    "K10bsu023_u:121": " (MŚālSū, Vaidya 111) abdhātornaivaṃ bhavati - ahaṃ kāyasyānuparigrahaṃ karomīti /",
    "K10bsu023_u:122": " tejodhātornaivaṃ bhavati - ahaṃ kāyasya aśitapītakhāditaṃ paripācayāmīti /",
    "K10bsu023_u:123": " vāyudhātornaivaṃ bhavati - ahaṃ kāyasyāśvāsapraśvāsakṛtyaṃ karomīti /",
    "K10bsu023_u:124": " ākāśadhātornaivaṃ bhavati - ahaṃ kāyasyāntaḥśauṣiryabhāvamabhinirvartayāmīti /",
    "K10bsu023_u:125": " vijñānadhātornaivaṃ bhavati - ahaṃ kāyamabhinirvartayāmīti /",
    "K10bsu023_u:126": " kāyasyāpi naivaṃ bhavati - ahamebhiḥ pratyayaviśeṣairjanita iti //",
    "K10bsu023_u:127": " atha ca satsu pratyayeṣu kāyasyotpattirbhavati //",
    "K10bsu023_u:128": " tatra pṛthivīdhāturnātmā (na mukto na baddho)",
    "K10bsu023_u:129": " na jīvo na janturna manujo na mānavo na strī na puruṣo na napuṃsakaṃ na cāhaṃ na ca mama,",
    "K10bsu023_u:130": " nāpyanyasya kasyacit /",
    "K10bsu023_u:131": " (evaṃ abdhātustejodhāturvāyudhāturākāśadhāturvijñānadhāturnātmā.............. nāpyanyasya kasyacit) //",
    "K10bsu023_u:132": " tatrāvidyā katamā?",
    "K10bsu023_u:133": " yā eṣveva ṣaḍdhātuṣu ekasaṃjñā piṇḍasaṃjñā nityasaṃjñā dhruvasaṃjñā śāśvatasaṃjñā sukhasaṃjñā sattvajīvajantupoṣapuruṣapudgalamanujamānavasaṃjñā",
    "K10bsu023_u:134": " evamādi vividhamajñānam,",
    "K10bsu023_u:135": " iyamucyate avidyeti /",
    "K10bsu023_u:136": " evamavidyāyāṃ satyāṃ viṣayeṣu rāgadveṣamohāḥ pravartante /",
    "K10bsu023_u:137": " tatra ye rāgadveṣamohā viṣayeṣu,",
    "K10bsu023_u:138": " amī ucyante saṃskārā iti //",
    "K10bsu023_u:139": " vastuprajñaptiḥ(indriyavijñānacetanā) vijñānam //",
    "K10bsu023_u:140": " vijñānasahajāścatvāra upādānaskandhāḥ,",
    "K10bsu023_u:141": " tannāmarūpam /",
    "K10bsu023_u:142": " nāmarūpasaṃśritānīndriyāṇi ṣaḍāyatanam /",
    "K10bsu023_u:143": " trayāṇāṃ dharmāṇāṃ saṃnipātaḥ sparśaḥ,",
    "K10bsu023_u:144": " (viṣayendriyavijñānasaṃnipāta ityarthaḥ) /",
    "K10bsu023_u:145": " sparśānubhāvo vedanā /",
    "K10bsu023_u:146": " vedanādhyavasānaṃ tṛṣṇā(adhyavasānaṃ kāṅkṣā sukhādyanubhavaḥ) /",
    "K10bsu023_u:147": " tṛṣṇāvaipulyamupādānam /",
    "K10bsu023_u:148": " upādānanirjātaṃ punarbhavajanakaṃ karma bhavaḥ /",
    "K10bsu023_u:149": " bhavahetukaḥ skandhaprādurbhāvo jātiḥ /",
    "K10bsu023_u:150": " skandhaparipāko jarā (skandhajīrṇatetyarthaḥ) /",
    "K10bsu023_u:151": " skandhavināśo maraṇam /",
    "K10bsu023_u:152": " mriyamāṇasya mūḍhasya sābhiṣvaṅgasyāntardāhaḥ śokaḥ /",
    "K10bsu023_u:153": " śokenālapanaṃ paridevanam /",
    "K10bsu023_u:154": " cakṣurādipañcavijñānakāyasaṃyuktaṃ asātānuśayanaṃ duḥkhapaścāttāpaṃ duḥkha(m) /",
    "K10bsu023_u:155": " manasikāra saṃprayuktaṃ mānasaṃ duḥkha(m)",
    "K10bsu023_u:156": " daurmanasyam /",
    "K10bsu023_u:157": " ye cāpyanye evamādayaḥ kleśāḥ,",
    "K10bsu023_u:158": " upakleśā upāyāsāḥ (manovikalpajātamāyāśāṭhyadainyakāmarāgādayaste sarve / peyālam) //",
    "K10bsu023_u:159": " punaraparam - tattve 'pratipattiḥ mithyāpratipattirajñānam (saṃvṛtiparamārthayorvibhāgājñānaṃ ajñānam) /",
    "K10bsu023_u:160": " avidyāyāṃ satyāṃ trividhāḥ saṃskārā abhinirvartante - puṇyopagā apuṇyopagā aniñjyopagāśceti saṃbhāvyante avidyāpratyayāḥ saṃskārā iti /",
    "K10bsu023_u:161": " puṇyopagānāṃ saṃskārāṇāṃ puṇyopagameva vijñānaṃ bhavati,",
    "K10bsu023_u:162": " apuṇyopagānāṃ saṃskārāṇāṃ apuṇyopagameva vijñānaṃ (MŚālSū, Vaidya 112)",
    "K10bsu023_u:163": " bhavati, aniñjyopagānāṃ saṃskārāṇāmaniñjyo pagameva vijñānaṃ bhavati /",
    "K10bsu023_u:164": " idamucyate saṃskārapratyayaṃ vijñānamiti //",
    "K10bsu023_u:165": " tadevaṃ vijñānapratyayaṃ nāmarūpam //",
    "K10bsu023_u:166": " nāmarūpavivṛddhyā ṣaḍbhirāyatagadvāraiḥ kṛtyakriyā(ḥ)",
    "K10bsu023_u:167": " pravartante,",
    "K10bsu023_u:168": " tannāmarūpapratyayaṃ ṣaḍāyatanamucyate //",
    "K10bsu023_u:169": " ṣaḍbhya āyatanebhyaḥ ṣaṭ sparśakāyasamūhāḥ pravartante,",
    "K10bsu023_u:170": " ayaṃ ṣaḍāyatanapratyayaḥ sparśa ucyate //",
    "K10bsu023_u:171": " yajjātīyaḥ sparśo bhavati,",
    "K10bsu023_u:172": " tajjātīyā vedanā pravartate,",
    "K10bsu023_u:173": " iyaṃ sparśapratyayā vedanā ucyate //",
    "K10bsu023_u:174": " yastāṃ vedanā (vedayāti)",
    "K10bsu023_u:175": " viśeṣeṇāsvādayati abhinandati adhyavasa(sya?)",
    "K10bsu023_u:176": " ti (kāṅkṣati)",
    "K10bsu023_u:177": " adhitiṣṭhati,",
    "K10bsu023_u:178": " sā vedanāpratyayā tṛṣṇetyucyate //",
    "K10bsu023_u:179": " āsvādanābhinandanaṃ ādhyavasāyasthānam,",
    "K10bsu023_u:180": " na me priyarūpasātarūpaiḥ pañcabhiḥ kāmaguṇairviyogo bhavatu aparityāgaḥ,",
    "K10bsu023_u:181": " bhūyobhūyaśca prārthanā,",
    "K10bsu023_u:182": " idaṃ tṛṣṇāpratyayamupādānamityucyate //",
    "K10bsu023_u:183": " evaṃ prārthayamānaḥ punarbhavajanakaṃ karma samutthāpayati kāyena manasā vācā,",
    "K10bsu023_u:184": " sa upādānapratyayo bhava ityucyate //",
    "K10bsu023_u:185": " yat karmanirjātānāṃ skandhānāmabhinirvṛttiḥ,",
    "K10bsu023_u:186": " sā bhavapratyayā jātirityucyate //",
    "K10bsu023_u:187": " yo jātyabhinirvṛttānāṃ skandhānāmupacayaparipākādvināśo bhavati,",
    "K10bsu023_u:188": " tadidaṃ jātipratyayaṃ jarāmaraṇamityucyate /",
    "K10bsu023_u:189": " (peyālam, tatra avidyādiṣu śokaparidevaduḥkhadaurmanasyopāyāsāḥ peyālārthena nidarśitāḥ) //",
    "K10bsu023_u:190": " tatra vijñānaṃ bījasvabhāvatvena hetuḥ /",
    "K10bsu023_u:191": " karma kṣetrasvabhāvatvena hetuḥ /",
    "K10bsu023_u:192": " avidyā tṛṣṇā ca kleśasvabhāvatvena hetuḥ /",
    "K10bsu023_u:193": " karmakleśā vijñānabījaṃ janayanti /",
    "K10bsu023_u:194": " tatra karma vijñānabījasya kṣetrakāryaṃ karoti,",
    "K10bsu023_u:195": " tṛṣṇā vijñānabījaṃ snehayati,",
    "K10bsu023_u:196": " avidyā vijñānabījamavakirati /",
    "K10bsu023_u:197": " satāmeṣāṃ pratyayānāṃ vijñānabījasya abhinirvṛttirbhavati /",
    "K10bsu023_u:198": " tatra karmaṇo naivaṃ bhavati - ahaṃ vijñānabījasya kṣetrakāryaṃ karomīti /",
    "K10bsu023_u:199": " tṛṣṇāyā api naivaṃ bhavati - ahaṃ vijñānabījaṃ snehayāmīti /",
    "K10bsu023_u:200": " avidyāyā api naivaṃ bhavati - ahaṃ vijñānabījamavakirāmīti /",
    "K10bsu023_u:201": " vijñānabījasyāpi naivaṃ bhavati - ahamebhiḥ pratyayai (pratītyotpādai)",
    "K10bsu023_u:202": " rjanita iti //",
    "K10bsu023_u:203": " api tu vijñānabījaṃ karmakṣetrapratiṣṭhitaṃ tṛṣṇāsnehābhisyanditamavidyāvakīrṇaṃ virohati /",
    "K10bsu023_u:204": " nāmarūpāṅkurasyābhinirvṛttirbhavati //",
    "K10bsu023_u:205": " sa cāsau nāmarūpāṅkuro na svayaṃkṛto na parakṛto nobhayakṛto neśvaranirmito na kālapariṇāmito na prakṛtisaṃbhūto nākāraṇādhīno nāpyahetusamutpannaḥ",
    "K10bsu023_u:206": " atha ca mātāpitṛsaṃyogāt ṛtusamavāyādanyeṣāṃ ca pratyayānāṃ samavāyādāsvādātprabuddhaṃ (MŚālSū, Vaidya 113)",
    "K10bsu023_u:207": " vijñānabījaṃ tatratropapattyā mātuḥ kukṣau nāmarūpāṅkuramabhinirvartayati,",
    "K10bsu023_u:208": " asvāmikeṣu (dharmanairātmyena)",
    "K10bsu023_u:209": " adharmeṣu (pudgalanairātmyena)",
    "K10bsu023_u:210": " amameṣu aparigraheṣu apratyarthikeṣu ākāśasameṣu māyālambanasvabhāveṣu,",
    "K10bsu023_u:211": " hetupratyayānāmavaikalyāt /",
    "K10bsu023_u:212": " (peyālam, peyālaśabdena sāvaśeṣaṃ nirdiśati) //",
    "K10bsu023_u:213": " tadyathā - pañcabhiḥ kāraṇaiścakṣurvijñānamutpadyate /",
    "K10bsu023_u:214": " katamaiḥ pañcabhiḥ?",
    "K10bsu023_u:215": " cakṣuśca pratītya rūpaṃ ca ālokaṃ ca ākāśaṃ ca tajjamanasikāraṃ ca pratītya utpadyate cakṣurvijñānam /",
    "K10bsu023_u:216": " tatra cakṣurvijñānasya cakṣurāśrayakṛtyaṃ karoti,",
    "K10bsu023_u:217": " rūpamālambanakṛtyaṃ karoti,",
    "K10bsu023_u:218": " āloko 'vabhāsakṛtyaṃ karoti,",
    "K10bsu023_u:219": " ākāśamanāvaraṇakṛtyaṃ karoti,",
    "K10bsu023_u:220": " tajjamanasikāraḥ samanvāharaṇakṛtyaṃ karoti /",
    "K10bsu023_u:221": " asatsu pratyayeṣu cakṣurvijñānaṃ notpadyate /",
    "K10bsu023_u:222": " yadā cakṣurādhyātmikamāyatanamavikalaṃ bhavati,",
    "K10bsu023_u:223": " evaṃ rūpālokākāśatajjamanasikārāścāvikalā bhavanti,",
    "K10bsu023_u:224": " tataḥ sarveṣāṃ samavāyāccakṣurvijñānasyotpattirbhavati /",
    "K10bsu023_u:225": " tatrāpi cakṣuṣo naivaṃ bhavati - ahaṃ cakṣurvijñānasya āśrayakṛtyaṃ karomīti /",
    "K10bsu023_u:226": " rūpasyāpi naivaṃ bhavati - ahaṃ cakṣurvijñānasya avalambanakṛtyaṃ karomīti /",
    "K10bsu023_u:227": " ālokasyāpi naivaṃ bhavati - ahaṃ cakṣurvijñānasya avabhāsakṛtyaṃ karomīti /",
    "K10bsu023_u:228": " ākāśasyāpi naivaṃ bhavati - ahaṃ cakṣurvijñānasya anāvaraṇakṛtyaṃ karomīti /",
    "K10bsu023_u:229": " tajjamanasikārasyāpi naivaṃ bhavati - ahaṃ cakṣurvijñānasya samanvāharaṇakṛtyaṃ karomīti /",
    "K10bsu023_u:230": " cakṣurvijñānasyāpi naivaṃ bhavati - ahamebhiḥ pratyayasamavāyairjanita iti /",
    "K10bsu023_u:231": " atha ca satsu pratyayeṣu cakṣurvijñānasyotpattiḥ prādurbhāvo bhavati /",
    "K10bsu023_u:232": " evaṃ śeṣāṇāmindriyāṇāṃ yathāyogaṃ kartavyam //",
    "K10bsu023_u:233": " tatra pratītyasamutpāde na kaściddharmo asmāllokātparalokaṃ saṃkrāmati,",
    "K10bsu023_u:234": " (iti śāśvatāntaniṣedhaḥ)",
    "K10bsu023_u:235": " , asti ca karmaphalaprativijñaptihetupratyayānāmavaikalyāt /",
    "K10bsu023_u:236": " (peyālam) /",
    "K10bsu023_u:237": " yathā agnirupādānavaikalyānna jvalati,",
    "K10bsu023_u:238": " upādānāvaikalyācca jvalati,",
    "K10bsu023_u:239": " evameva karmakleśajanitaṃ vijñānabījaṃ tatratatropapattyā āyatanapratisaṃdhau mātuḥ kukṣau nāmarūpāṅkuramabhinirvartayati,",
    "K10bsu023_u:240": " asvāmikeṣu adharmeṣu aparigraheṣu apratyarthikeṣu ākāśasameṣu māyālakṣaṇasvabhāveṣu,",
    "K10bsu023_u:241": " hetupratyayānāmavaikalyāt /",
    "K10bsu023_u:242": " evaṃ ādhyātmikasya pratītyasamutpādasya pratyayopanibandho draṣṭavyaḥ //",
    "K10bsu023_u:243": " (MŚālSū, Vaidya 114) tatra ādhyātmikaḥ pratītyasamutpādaḥ pañcabhiḥ kāraṇairdraṣṭavyaḥ /",
    "K10bsu023_u:244": " katamaiḥ pañcabhiḥ?",
    "K10bsu023_u:245": " yaduta na śāśvatataḥ,",
    "K10bsu023_u:246": " nocchedataḥ,",
    "K10bsu023_u:247": " na saṃkrāntitaḥ,",
    "K10bsu023_u:248": " parittahetutaḥ vipulaphalābhinirvṛttitaḥ,",
    "K10bsu023_u:249": " tatsadṛśānubandhataśceti /",
    "K10bsu023_u:250": " kathaṃ na śāśvatataḥ?",
    "K10bsu023_u:251": " yasmādanye maraṇāntikāḥ skandhāḥ,",
    "K10bsu023_u:252": " anye aupapattyaṃśikāḥ skandhāḥ prādurbhavanti /",
    "K10bsu023_u:253": " na tu ya eva maraṇāntikāḥ skandhāḥ,",
    "K10bsu023_u:254": " ta eva aupapattyaṃśikāḥ skandhāḥ prādurbhavantīti na /",
    "K10bsu023_u:255": " ato hetorna śāśvatataḥ //",
    "K10bsu023_u:256": " kathaṃ punarnocchedataḥ?",
    "K10bsu023_u:257": " na ca pūrvaniruddheṣu maraṇāntikeṣu skandheṣu aupapattyaṃśikāḥ skandhāḥ prādurbhavanti,",
    "K10bsu023_u:258": " nāpyaniruddheṣu /",
    "K10bsu023_u:259": " api tu maraṇāntikāḥ skandhā nirudhyante,",
    "K10bsu023_u:260": " tasminneva samaye aupapattikāśca skandhāḥ punarbhavanti,",
    "K10bsu023_u:261": " prādurbhavanti,",
    "K10bsu023_u:262": " tulādaṇḍonnāmāvanāmavat /",
    "K10bsu023_u:263": " ato nocchedataḥ //",
    "K10bsu023_u:264": " kathaṃ na saṃkrāntita iti?",
    "K10bsu023_u:265": " visadṛśāt sattvanikāyāt visabhāgāḥ skandhā jātyantareṣvabhinirvartante,",
    "K10bsu023_u:266": " ato na saṃkrāntitaḥ //",
    "K10bsu023_u:267": " kathaṃ parīttahetuto vipulaphalābhinirvṛttitaḥ?",
    "K10bsu023_u:268": " parīttaṃ karma kriyate,",
    "K10bsu023_u:269": " vipulaphalavipāko 'nubhūyate,",
    "K10bsu023_u:270": " ataḥ parittahetuto vipulaphalābhinirvṛttitaḥ //",
    "K10bsu023_u:271": " kathaṃ tatsadṛśānuprabandhataḥ?",
    "K10bsu023_u:272": " yathāvedanīyaṃ karma kriyate,",
    "K10bsu023_u:273": " tathāvedanīyo vipāko 'nubhūyate,",
    "K10bsu023_u:274": " atastatsadṛśānuprabandhataśceti //",
    "K10bsu023_u:275": " yaḥ kaścidbhadanta śāradvatīputra imaṃ pratītyasamutpādaṃ bhagavatā tathāgatena samyakpraṇītaṃ yathābhūtaṃ samyakprajñayā satatasamitaṃ ajīvaṃ nirjīvaṃ yathāvad (vi)",
    "K10bsu023_u:276": " parītaṃ ajātaṃ abhūtaṃ akṛtaṃ asaṃskṛtaṃ apramitaṃ anāvaraḥaṃ śivaṃ abhayaṃ ahāryaṃ avyayaṃ avyupaśamasvabhāvaṃ paśyati,",
    "K10bsu023_u:277": " asatyato 'saktataḥ asārato rogato gaḥḍataḥ śalyato 'nityataḥ duḥkhataḥ śūnyato 'nātmataḥ samanupaśyati,",
    "K10bsu023_u:278": " sa na pūrvāntaṃ pratisarati - kimahamabhūvamatīte 'dhvani āhosvinnābhūvamatīte 'dhvani,",
    "K10bsu023_u:279": " ko nvahamabhūvamatīte 'dhvani /",
    "K10bsu023_u:280": " aparāntaṃ vā punarna pratisarati - kiṃ nu bhaviṣyāmyahamanāgate 'dhvani,",
    "K10bsu023_u:281": " āhosvinna bhaviṣyāmyahamanāgate 'dhvani,",
    "K10bsu023_u:282": " ko nvahaṃ bhaviṣyāmīti /",
    "K10bsu023_u:283": " pratyutpannaṃ vā punarna pratisarati - kiṃ nvidam,",
    "K10bsu023_u:284": " kathaṃsvididam,",
    "K10bsu023_u:285": " ki santaḥ ke bhaviṣyāma iti //",
    "K10bsu023_u:286": " āryadaśabhūmake 'pyuktam - “tatrāvidyātṛṣṇokādānaṃ kleśavartmano vyavacchedaḥ,",
    "K10bsu023_u:287": " saṃskārā bhavaśca karmavartmano vyavacchedaḥ,",
    "K10bsu023_u:288": " pariśeṣaṃ duḥkhavartmano vyavacchedaḥ /",
    "K10bsu023_u:289": " (avidyāpratyayāḥ)",
    "K10bsu023_u:290": " saṃskārā ityeṣā pūrvāntikī apekṣā,",
    "K10bsu023_u:291": " vijñānaṃ yāvadvedaneti eṣā pratyutpannāpekṣā,",
    "K10bsu023_u:292": " tṛṣṇā yāvadbhava iti eṣā aparāntikī apekṣā,",
    "K10bsu023_u:293": " ata ūrdhvamasya pravṛttiriti /",
    "K10bsu023_u:294": " peyālam //",
    "K10bsu023_u:295": " ” “tasyaivaṃ (MŚālSū, Vaidya 115)",
    "K10bsu023_u:296": " bhavati - saṃyogāt saṃskṛtaṃ pravartate,",
    "K10bsu023_u:297": " visaṃyogānna pravartate /",
    "K10bsu023_u:298": " sāmagryā saṃskṛtaṃ pravartate,",
    "K10bsu023_u:299": " visāmagryā na pravartate /",
    "K10bsu023_u:300": " hanta, vayamevaṃ bahudoṣaduṣṭaṃ saṃskṛtaṃ viditvā asya saṃyogasya asyāśca sāmagryā vyavacchedaṃ kariṣyāmaḥ,",
    "K10bsu023_u:301": " na cātyantopaśamaṃ sarva - saṃskārāṇāmadhigamiṣyāmaḥ sattvaparipācanatāyai” iti //",
    "K10bsu023_u:302": " idaṃ saṃkṣepānmohaśodhanam //",
    "K10bsu023_u:303": " tattvaṃ adharasaṃvṛttyakṣaraṃ saṃvṛtisvabhāvasarvadharmānutpādajñānam /",
    "K10bsu023_u:304": " tadāha - rūpaṃ tu dvividham,",
    "K10bsu023_u:305": " - varṇataḥ saṃsthānataḥ /",
    "K10bsu023_u:306": " te ca viṃśatidhā,",
    "K10bsu023_u:307": " tatra nīlādi nava,",
    "K10bsu023_u:308": " dīrghādyekādaśa /",
    "K10bsu023_u:309": " etatsarvaṃ rūpaṃ pāramārthikaṃ nāstīti pratijñā,",
    "K10bsu023_u:310": " svarūpeṇa hetuḥ /",
    "K10bsu023_u:311": " svahetunā tathaiva janito yathāvat paramārthikaṃ tu /",
    "K10bsu023_u:312": " yathā jalacandraḥ iti dṛṣṭāntaḥ /",
    "K10bsu023_u:313": " svarūpeṇa nāsti rupamityasyāyamabhiprāyaḥ /",
    "K10bsu023_u:314": " “pararūpeṇa rūpaṃ nāsti,",
    "K10bsu023_u:315": " svarūpeṇa vā ubhayarūpeṇa vā anubhayarūpeṇa veti” śāstram //",
    "K10bsu023_u:316": " utpādakahetupakṣo vikalpaḥ //",
    "K10bsu023_u:317": " “na sat nāsat na sadasat na cāpyanubhayātmakam” /",
    "K10bsu023_u:318": " iti śāstram // //",
    "K10bsu023_u:319": " kartṛpakṣo vikalpaḥ,",
    "K10bsu023_u:320": " tatra vilomnā nidarśanam /",
    "K10bsu023_u:321": " “na sannāsanna sadasanna cāpyanubhayātmakam /",
    "K10bsu023_u:322": " catuḥkoṭivinirmuktaṃ tattvaṃ mādhyamikā viduḥ” //",
    "K10bsu023_u:323": " “na svati nāpi parato na dvābhyāṃ nāpyahetutaḥ /",
    "K10bsu023_u:324": " utpannā jātu dṛśyante bhāvāḥ kvacana kecana” //",
    "K10bsu023_u:325": " tatra sato vidyamānasyotpādāyogāt vidyamānasyotpāde niravadhijanmaprasaṅgenānavasthā syāt /",
    "K10bsu023_u:326": " asadutpāde śaśaviṣāṇādīnāmutpādaprasaṅgāddhetoḥ prāk asaditi cet,",
    "K10bsu023_u:327": " tadeva cintyate - hetoḥ kimutpadyate sadasadvā?",
    "K10bsu023_u:328": " ubhayātmakasyotpāde viruddhadharmayorekasvabhāvatābhyupagamaḥ kathaṃ syāt?",
    "K10bsu023_u:329": " bhavatu viruddhadharmabandhanasvarūpaṃ ca pararūpanimittakam /",
    "K10bsu023_u:330": " tacca pararūpaṃ viruddhadharmābhyāsaḥ,",
    "K10bsu023_u:331": " sa ca bhedakaḥ /",
    "K10bsu023_u:332": " yatra parapratipattistatra kiṃ svarūpapratipattireva nāsti?",
    "K10bsu023_u:333": " pratītirasti,",
    "K10bsu023_u:334": " na svarūpapratipattiḥ /",
    "K10bsu023_u:335": " iyameva pratītiriti cet,",
    "K10bsu023_u:336": " tarhi apratītireva pratītiḥ /",
    "K10bsu023_u:337": " kiṃ brūmaḥ? atha ghaṭe paṭābhāvo 'sti /",
    "K10bsu023_u:338": " ghaṭaḥ paṭo na bhavatīti cet,",
    "K10bsu023_u:339": " miśrapratītirapi nāsti /",
    "K10bsu023_u:340": " tasmāt ghaṭo bhāvābhāvātmakaḥ,",
    "K10bsu023_u:341": " ataḥ siddhāḥ dvirūpatā /",
    "K10bsu023_u:342": " (MŚālSū, Vaidya 116) satyam,",
    "K10bsu023_u:343": " yadi vyavahartavyaikaśarīratāṃ tyaktvā prasahya rūpasyābhāvasya kiṃcidrūpaṃ syāt,",
    "K10bsu023_u:344": " tatra hyananyagatikobhayābhāvasvarūpopalambhāt abhāvo vyavahriyate ghaṭasyeti /",
    "K10bsu023_u:345": " tasmānna dvisvabhāvasya janma /",
    "K10bsu023_u:346": " ahetukotpannaṃ sarvaṃ sarvasmādutpadyate /",
    "K10bsu023_u:347": " atha hetuśabdo na nityaikaheturapekṣitaḥ,",
    "K10bsu023_u:348": " tasyotpāde sarvadaiva udayavyayau syātām,",
    "K10bsu023_u:349": " nityaikahetūtpannāpekṣāyā ayogāt /",
    "K10bsu023_u:350": " parāpekṣāyāṃ so 'pi anityaḥ,",
    "K10bsu023_u:351": " anityaṃ prati vikalpe sarvaṃ pūrvadāpadyate //",
    "K10bsu023_u:352": " ataḥ svasmāt svayamutpadyate,",
    "K10bsu023_u:353": " anyasmādvā?",
    "K10bsu023_u:354": " nādyaḥ, prāganutpannaḥ svayamutpadyate /",
    "K10bsu023_u:355": " kimanutpannena rūpeṇa utpannena vā?",
    "K10bsu023_u:356": " anutpannena rūpeṇa anutpanna evotpannaḥ,",
    "K10bsu023_u:357": " anutpādena rūpeṇotpādāyogāt /",
    "K10bsu023_u:358": " atha prāgabhāvaḥ anutpannaśabdavācyaḥ,",
    "K10bsu023_u:359": " tat kiṃ prāgabhāvaḥ svena rūpeṇotpadyate?",
    "K10bsu023_u:360": " yadyevam, tadā abhāvanaṃ bhāvaḥ,",
    "K10bsu023_u:361": " paścādbhāva iti cet,",
    "K10bsu023_u:362": " tatra kimabhāva eva bhāvo bhavati?",
    "K10bsu023_u:363": " evaṃ sati abhāvasya punaḥpunarutpāde na prayojanamutpaśyāmaḥ,",
    "K10bsu023_u:364": " anavadhirutpādaśceti pararūpeṇotpāde ca apūrvakotpāda evāṅgīkṛtaḥ syāt /",
    "K10bsu023_u:365": " na caivaṃ siddhāntaḥ,",
    "K10bsu023_u:366": " utpannena utpāde vā saṃsāreṣu utpādaviramābhāvaprasaṅgaḥ prayojanābhāvaśca /",
    "K10bsu023_u:367": " dvitīyo 'pi na,",
    "K10bsu023_u:368": " anyasmādanyotpādāt /",
    "K10bsu023_u:369": " atha vā - svayameva anyarūpeṇa utpadyate,",
    "K10bsu023_u:370": " svātmani kāritravirodhaḥ,",
    "K10bsu023_u:371": " svātmani kriyāvirodhāt /",
    "K10bsu023_u:372": " na parata utpādaḥ,",
    "K10bsu023_u:373": " kutastatra siddhasya vā asiddhasya vā?",
    "K10bsu023_u:374": " uktamatrottaram - siddhasya utpādena kim,",
    "K10bsu023_u:375": " asiddhasya utpāda eva nāsti /",
    "K10bsu023_u:376": " ityādinā 'pi ubhayapakṣataḥ pratyekaṃ ye prasahu(jya?)",
    "K10bsu023_u:377": " nte, dvayorbhāve kathaṃ na bhavati iti nyāyāt //",
    "K10bsu023_u:378": " nāpyahetutaḥ,",
    "K10bsu023_u:379": " sarvatra sarvadotpādaprasaṅgāt,",
    "K10bsu023_u:380": " tathā anutpādaprasaṅgācca /",
    "K10bsu023_u:381": " kuta etat? asmātpramāṇāt /",
    "K10bsu023_u:382": " tadyathā - yat svatantraṃ na tat kādācitkam,",
    "K10bsu023_u:383": " yathā anyā sāmagrī /",
    "K10bsu023_u:384": " svātantryaṃ ca vivādapadam /",
    "K10bsu023_u:385": " tasmāt kādācitkatayā paratantratā vyāptā /",
    "K10bsu023_u:386": " yat kādācitkaṃ tatparatantram,",
    "K10bsu023_u:387": " yathā kuśūlatalanimīlitaṃ bījamaṅkurajananaṃ prati /",
    "K10bsu023_u:388": " kādācitkāśca bhāvāḥ /",
    "K10bsu023_u:389": " iti vivādapadam /",
    "K10bsu023_u:390": " yat paratantraṃ tatpratītyasamutpannam,",
    "K10bsu023_u:391": " yathā tadeva vījam /",
    "K10bsu023_u:392": " paratantrāśca bhāvā vivādapadam /",
    "K10bsu023_u:393": " yatpratītyotpannaṃ tannotpannaṃ svabhāvataḥ /",
    "K10bsu023_u:394": " yathā jalacandraḥ pratītyotpannaśca /",
    "K10bsu023_u:395": " paratantrāśca bhāvā vivādapadam //",
    "K10bsu023_u:396": " āryacandrapradīpasūtre -",
    "K10bsu023_u:397": " yaḥ pratyayairjāyati sa hyajāto",
    "K10bsu023_u:398": " na tasya utpāda sabhāvato 'sti /",
    "K10bsu023_u:399": " yaḥ pratyayādhīnu sa śūnya uktaḥ",
    "K10bsu023_u:400": " yaḥ śūnyatāṃ jānati so 'pramattaḥ //",
    "K10bsu023_u:401": " iti vacanaṃ dhāryaṃ manasikāryaṃ sarvathā sarvadā sarvadarśibhiḥ //",
    "K10bsu023_u:402": " (madhyamaka - śālistambasūtraṃ samāptam //)"
}