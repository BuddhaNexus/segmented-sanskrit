{
    "K03psp_2-3u:0": " Pañcaviṃśatisāhasrikā Prajñāpāramitā II",
    "K03psp_2-3u:1": " atha khalu ye 'smiṃs trisāhasramahāsāhasre lokadhātau mahārājānas te sarve 'nekair devaputrasahasraiḥ sārdhaṃ tatraiva pariṣadi saṃnipatitā",
    "K03psp_2-3u:2": " evaṃ śakro devānām indro yāmās tuṣitā nirmāṇaratayaḥ paranirmitavaśavartino brahmapārṣadyā",
    "K03psp_2-3u:3": " yāvan mahābrahmāṇo ye ceha trisāhasramahāsāhasre lokadhātau parīttābhā yāvac chuddhāvāsakāyikāś",
    "K03psp_2-3u:4": " ca devaputrā anekaiḥ śuddhāvāsakāyikair devaputrakoṭīniyutaśatasahasraiḥ sārdhaṃ",
    "K03psp_2-3u:5": " tatraiva pariṣadi saṃnipatitā. yaś ca teṣāṃ cāturmahārājakāyikānāṃ devaputrāṇāṃ karmavipākajaḥ. kāyāvabhāsaḥ,",
    "K03psp_2-3u:6": " yaś ca trayastriṃśānāṃ yāmānāṃ tuṣitānāṃ nirmāṇaratīnāṃ paranirmitavaśavartināṃ yāvac chuddhāvāsakāyikānāṃ devaputrāṇāṃ karmavipākajaḥ kāyāvabhāsaḥ,",
    "K03psp_2-3u:7": " sa tathāgataprakṛtiprabhāyāḥ śatatamīm api kalāṃ nopaiti sahasratamīm api śatasahasratamīm",
    "K03psp_2-3u:8": " api koṭīśatasahasratamīm api saṃkhyām api kalām api gaṇanām apy upamām apy upaniṣadam api nopaiti,",
    "K03psp_2-3u:9": " na kṣamate tathāgataprabhāyāḥ purataḥ sā devānāṃ prabhā. tathāgataprabhaivāgrākhyate",
    "K03psp_2-3u:10": " jyeṣṭhā śreṣṭhā varā pravarā praṇītā anuttarā niruttarā uttarottarā cākhyāyate. tadyathāpi",
    "K03psp_2-3u:11": " nāma jambūnadasya suvarṇasya purataḥ kṛṣṇalauhaṃ na bhrājate na tapati na virocate,",
    "K03psp_2-3u:12": " evam eva tathāgatasya prakṛtiprabhāyāḥ purataḥ sā devānāṃ karmavipākajaprabhā na",
    "K03psp_2-3u:13": " bhrājate na tapati na virocate. tathāgataprabhaiva teṣām agrākhyāyate jyeṣṭhākhyāyate",
    "K03psp_2-3u:14": " śreṣṭhā varā pravarā (PSP_2-3:2)",
    "K03psp_2-3u:15": " praṇītā anuttarā niruttarā uttarottarā cākhāyate.",
    "K03psp_2-3u:16": " iti dhyāmīkaraṇabhā deyānām",
    "K03psp_2-3u:17": " atha khalu śakro devānām indra āyuṣmantaṃ subhūtim etad avocat:",
    "K03psp_2-3u:18": " ete bhadanta subhūte trisāhasramahāsāhasre lokadhātau ye cāturmahārājakāyikā devās",
    "K03psp_2-3u:19": " trayastriṃśā yāmās tuṣitā nirmāṇaratayaḥ paranirmitavaśavartino devā yāvac chuddhāvāsakāyikā",
    "K03psp_2-3u:20": " devaputrās te sarve saṃnipatitā āyuṣmataḥ subhūteḥ prajñāpāramitānirdeśaśravaṇāya",
    "K03psp_2-3u:21": " prajñāpāramitopadeśaṃ śrotukāmāḥ. kathaṃ ca bhadanta subhūte bodhisattvena mahāsattvena",
    "K03psp_2-3u:22": " prajñāpāramitāyāṃ sthātavyam?",
    "K03psp_2-3u:23": " katamā ca bodhisattvasya mahāsattvasya prajñāpāramitā?",
    "K03psp_2-3u:24": " iti yogyatā",
    "K03psp_2-3u:25": " evam ukte, āyuṣmān subhūtiḥ śakraṃ devānām indram etad avocat:",
    "K03psp_2-3u:26": " tena hi kauśika upadekṣyāmi buddhānubhāvena buddhādhiṣṭhānena bodhisattvānāṃ mahāsattvānāṃ prajñāpāramitāṃ yathā bodhisattvena mahāsattvena prajñāpāramitāyāṃ sthātavyaṃ,",
    "K03psp_2-3u:27": " yaiś ca devaputrair anuttarāyāṃ samyaksaṃbodhau cittaṃ notpāditaṃ tair anuttarāyāṃ",
    "K03psp_2-3u:28": " samyaksaṃbodhau cittam utpādayitavyam. ye punar avakrāntaniyāmās te 'pratibalā anuttarāyāṃ",
    "K03psp_2-3u:29": " samyaksaṃbodhau cittam utpādayituṃ. tat kasya hetor?",
    "K03psp_2-3u:30": " baddhasīmāno hi te saṃsārasrotasaḥ.",
    "K03psp_2-3u:31": " iti viṣayapratiniyamaḥ",
    "K03psp_2-3u:32": " api tu khalu punas teṣām apy anumode te ced anuttarāyāṃ samyaksaṃbodhau cittam utpādayeyuḥ. iti vyāptiḥ",
    "K03psp_2-3u:33": " nāhaṃ teṣāṃ kuśalapakṣasyāntarāyaṃ karomi.iti svabhāvaḥ",
    "K03psp_2-3u:34": " viśiṣṭebhyo dharmebhyo viśiṣṭatamā dharmā adhyālambitavyāḥ.",
    "K03psp_2-3u:35": " iti kāritram ity uktāni dhyāmīkaraṇādīni",
    "K03psp_2-3u:36": " tatra kauśika bodhisattvasya mahāsattvasya katamā prajñāpāramitā,",
    "K03psp_2-3u:37": " iha bodhisattvo mahāsattvaḥ sarvajñatāpratisaṃyuktaiś cittotpādaiḥ rūpam anityato",
    "K03psp_2-3u:38": " manasikaroti duḥkhato 'nātmataḥ śāntato rogato gaṇḍataḥ śalyato 'ghataḥ parataḥ pralopadharmataś",
    "K03psp_2-3u:39": " calataḥ prabhaṅgurato bhayata upasargata upadravato manasikaroti tac cānupalambhayogena,",
    "K03psp_2-3u:40": " vedanā saṃjñā saṃskārā vijñānam. evaṃ cakṣuḥ śrotraṃ ghrāṇaṃ jihvā kāyo manaḥ,",
    "K03psp_2-3u:41": " evaṃ pṛthivīdhātur abdhātus tejodhātur vāyudhātur ākāśadhātur vijñānadhātum anityato manasikaroti duḥkhato (PSP_2-3:3)",
    "K03psp_2-3u:42": " 'nātmataḥ śāntato rogato gaṇḍataḥ śalyato 'ghataḥ parataḥ pralopadharmataś calataḥ",
    "K03psp_2-3u:43": " prabhaṅgurato bhayata upasargata upadravato manasikaroti tac cānupalambhayogena sarvajñatāpratisaṃyuktena",
    "K03psp_2-3u:44": " cittotpādena. evam avidyāpratyayān saṃskārān anityato manasikaroti duḥkhato 'nātmataḥ",
    "K03psp_2-3u:45": " śāntato rogato gaṇḍataḥ śalyato 'ghataḥ parataḥ pralopadharmataś calataḥ prabhaṅgurato",
    "K03psp_2-3u:46": " bhayata upasargata upadravataḥ saṃskārapratyayaṃ vijñānaṃ vijñānapratyayaṃ nāmarūpaṃ",
    "K03psp_2-3u:47": " nāmarūpapratyayaṃ ṣaḍāyatanaṃ ṣaḍāyatanapratyayaḥ sparśaḥ sparśapratyayā vedanā vedanāpratyayā",
    "K03psp_2-3u:48": " tṛṣṇā tṛṣṇāpratyayam upādānam upādānapratyayo bhavo bhavapratyayā jātir jātipratyayā",
    "K03psp_2-3u:49": " jarāmaraṇaśokaparidevaduḥkhadaurmanasyopāyāsāḥ saṃbhavanti. evam asya kevalasya mahato",
    "K03psp_2-3u:50": " duḥkhaskandhasya samudayo bhavati tac cānityato duḥkhato 'nātmataḥ śāntato rogato",
    "K03psp_2-3u:51": " gaṇḍataḥ śalyato 'ghataḥ parataḥ pralopadharmataś calataḥ prabhaṅgurato bhayata upasargata",
    "K03psp_2-3u:52": " upadravato manasikaroti tac cānupalambhayogena sarvajñatāpratisaṃyuktena cittotpādena.",
    "K03psp_2-3u:53": " avidyānirodhāt saṃskāranirodha iti manasikaroti nirātmataḥ śāntato viviktataḥ śūnyato",
    "K03psp_2-3u:54": " 'nimittato 'praṇihitato 'nabhisaṃskārataḥ saṃskāranirodhād vijñānanirodho vijñānanirodhād",
    "K03psp_2-3u:55": " nāmarūpanirodho nāmarūpanirodhāt ṣaḍāyatananirodhaḥ ṣaḍāyatananirodhāt sparśanirodhaḥ",
    "K03psp_2-3u:56": " sparśanirodhād vedanānirodho vedanānirodhāt tṛṣṇānirodhas tṛṣṇānirodhād upādānanirodha",
    "K03psp_2-3u:57": " upādānanirodhād bhavanirodho bhavanirodhāj jātinirodho jātinirodhāj jarāmaraṇaśokaparidevaduḥkhadaurmanasyopāyāsā",
    "K03psp_2-3u:58": " nirudhyante. evam asya kevalasya mahato duḥkhaskandhasya nirodho bhavati tac ca nirātmataḥ",
    "K03psp_2-3u:59": " śāntato viviktataḥ śūnyato 'nimittato 'praṇihitato 'nabhisaṃskārato manasikaroti",
    "K03psp_2-3u:60": " tac cānupalambhayogena sarvajñatāpratisaṃyuktair manasikāraiḥ.",
    "K03psp_2-3u:61": " punar aparaṃ kauśika bodhisattvo mahāsattvaḥ sarvajñatāpratisaṃyuktena cittena catvāri",
    "K03psp_2-3u:62": " smṛtyupasthānāni bhāvayati tac cānupalambhayogena. evaṃ catvāri samyakprahāṇāni catura",
    "K03psp_2-3u:63": " ṛddhipādān pañcendriyāṇi pañca balāni sapta bodhyaṅgāni āryāṣṭāṅgamārgaṃ catvāry",
    "K03psp_2-3u:64": " apramāṇāni catvāri dhyānāni catasra ārūpyasamāpattīr daśa tathāgatabalāni catvāri",
    "K03psp_2-3u:65": " vaiśāradyāni catasraḥ pratisaṃvido 'ṣṭādaśāveṇikān (PSP_2-3:4)",
    "K03psp_2-3u:66": " buddhadharmān bhāvayati sarvajñatāpratisaṃyuktair manasikārais tac cānupalambhayogena.",
    "K03psp_2-3u:67": " punar aparaṃ kauśika bodhisattvo mahāsattvaḥ sarvajñatāpratisaṃyuktena cittotpādena",
    "K03psp_2-3u:68": " dānapāramitāṃ carati tac cānupalambhayogena. evaṃ sarvajñatāpratisaṃyuktaiś cittotpādaiḥ",
    "K03psp_2-3u:69": " śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ",
    "K03psp_2-3u:70": " carati tac cānupalambhayogena.",
    "K03psp_2-3u:71": " punar aparaṃ kauśika bodhisattvo mahāsattvaḥ prajñāpāramitāyāṃ carann evaṃdharmeṇa",
    "K03psp_2-3u:72": " dharmān yojayati. evaṃdharmeṇa dharmān abhiṣyandayan pariṣyandayan paripūrayan parisphāran",
    "K03psp_2-3u:73": " pratyavekṣate nirātmakā hy ete sarvadharmā ātmātmīyavigatāḥ. tat kasya hetos?",
    "K03psp_2-3u:74": " tathā hi yad bodhisattvasya mahāsattvasya kuśalamūlacittaṃ tad bodhicittenāsamavahitaṃ",
    "K03psp_2-3u:75": " yat pariṇāmanācittaṃ tad bodhicittakuśalamūlacittābhyām asamavahitaṃ yad bodhicittaṃ",
    "K03psp_2-3u:76": " tat pariṇāmanācittenāsamavahitaṃ. tat kasya hetor?",
    "K03psp_2-3u:77": " yat kauśika bodhicittaṃ tat pariṇāmanācitte na saṃvidyate nopalabhyate. yat pariṇāmanācittaṃ",
    "K03psp_2-3u:78": " tad bodhicitte na saṃvidyate nopalabhyate. iyaṃ kauśika bodhisattvasya mahāsattvasya",
    "K03psp_2-3u:79": " prajñāpāramitā yad evaṃ sarvadharmāṃś ca pratyavekṣate na ca kaṃcid dharmam abhiniviśate nopalabhate.",
    "K03psp_2-3u:80": " evam ukte śakro devānām indraḥ sthaviraṃ subhūtim etad avocat:",
    "K03psp_2-3u:81": " kathaṃ bhadanta subhūte pariṇāmanācittaṃ bodhicittenāsamavahitaṃ?",
    "K03psp_2-3u:82": " kathaṃ bodheś cittaṃ pariṇāmanācittenāsamavahitaṃ?",
    "K03psp_2-3u:83": " kathaṃ vā pariṇāmanācitte bodhicittaṃ na saṃvidyate nopalabhyate?",
    "K03psp_2-3u:84": " kathaṃ bodhicitte pariṇāmanācittaṃ na saṃvidyate nopalabhyate?",
    "K03psp_2-3u:85": " subhūtir āha :",
    "K03psp_2-3u:86": " yat kauśika pariṇāmanācittaṃ tad acittaṃ yad bodhicittaṃ tad acittaṃ na hy acittatācittatāyāṃ",
    "K03psp_2-3u:87": " pariṇāmayati. iti hi yad acittaṃ tad acintyaṃ yad acintyaṃ tad acittam acittatācittatāyāṃ",
    "K03psp_2-3u:88": " pariṇāmayati. iyaṃ kauśika bodhisattvasya mahāsattvasya prajñāpāramitā.",
    "K03psp_2-3u:89": " iti śrāvakamārgasya catuḥsatyālambanaṣoḍaśākāravyavasthānam.",
    "K03psp_2-3u:90": " atha khalu bhagavān āyuṣmantaṃ subhūtim etad avocat:",
    "K03psp_2-3u:91": " sādhu sādhu (PSP_2-3:5)",
    "K03psp_2-3u:92": " subhūte sādhu khalu punas tvaṃ subhūte yas tvaṃ bodhisattvānāṃ mahāsattvānāṃ prajñāpāramitām upadiśasi,",
    "K03psp_2-3u:93": " utsāhaṃ dadāsi.",
    "K03psp_2-3u:94": " subhūtir āha:",
    "K03psp_2-3u:95": " kṛtajñena mayā bhagavan bhavitavyaṃ nākṛtajñena,",
    "K03psp_2-3u:96": " tathā hi bhagavan pūrvaṃ bodhisattvacaryāṃ caran pūrvakāṇāṃ tathāgatānām arhatāṃ",
    "K03psp_2-3u:97": " samyaksaṃbuddhānām antike taiḥ śrāvakaiḥ ṣaṭsu pāramitāsv avavadito 'nuśiṣṭaḥ saṃdarśitaḥ",
    "K03psp_2-3u:98": " samuttejitaḥ saṃpraharṣitaḥ samādāpito niveśitaḥ pratiṣṭhāpito yato bhagavān bodhisattvabhūtaḥ",
    "K03psp_2-3u:99": " ṣaṭsu pāramitāsu śikṣitvānuttarāṃ samyaksaṃbodhim abhisaṃbuddhaḥ. evam eva bhagavann",
    "K03psp_2-3u:100": " asmābhir api bodhisattvā mahāsattvāḥ ṣaṭsu pāramitāsv avavaditavyā anuśāsitavyāḥ.",
    "K03psp_2-3u:101": " saṃdarśayitavyāḥ samādāpayitavyāḥ samuttejayitavyāḥ saṃpraharṣayitavyā niveśayitavyāḥ",
    "K03psp_2-3u:102": " pratiṣṭhāpayitavyā asmābhir api bodhisattvā mahāsattvā avavaditā anuśiṣṭāḥ saṃdarśitāḥ",
    "K03psp_2-3u:103": " samuttejjitāḥ saṃpraharṣitāḥ samādāpitā niveśitāḥ pratiṣṭhāpitā anuttarāṃ samyaksaṃbodhim abhisaṃbhotsyante.",
    "K03psp_2-3u:104": " atha khalv āyuṣmān subhūtiḥ śakraṃ devānām indram etad avocat:",
    "K03psp_2-3u:105": " tena hi kauśika śṛṇu sādhu ca suṣṭhu ca manasikuru bhāṣiṣye yathā bodhisattvena mahāsattvena",
    "K03psp_2-3u:106": " prajñāpāramitāyāṃ sthātavyaṃ yathā pratipattavyaṃ rūpaṃ kauśika rūpeṇa śūnyaṃ vedanā",
    "K03psp_2-3u:107": " saṃjñā saṃskārā vijñānaṃ kauśika vijñānena śūnyaṃ bodhisattvo bodhisattvena śūnyaḥ,",
    "K03psp_2-3u:108": " iti hi kauśika yā ca rūpaśūnyatā,",
    "K03psp_2-3u:109": " yā ca vedanāsaṃjñāsaṃskāravijñānaśūnyatā,",
    "K03psp_2-3u:110": " yā ca bodhisattvaśūnyatā,",
    "K03psp_2-3u:111": " advayam etad advaidhīkāram. evaṃ hi kauśika bodhisattvena mahāsattvena prajñāpāramitāyāṃ sthātavyam.",
    "K03psp_2-3u:112": " punar aparaṃ kauśika cakṣuś cakṣuṣā śūnyam. evaṃ śrotraṃ ghrāṇaṃ jihvā kāyo mano manasā śūnyaṃ bodhisattvo bodhisattvena śūnyaḥ,",
    "K03psp_2-3u:113": " iti hi yā ca cakṣuḥśūnyatā,",
    "K03psp_2-3u:114": " yā ca śrotraghrāṇajihvākāyamanaḥśūnyatā,",
    "K03psp_2-3u:115": " yā ca bodhisattvaśūnyatā,",
    "K03psp_2-3u:116": " advayam etad advaidhīkāram. evaṃ hi kauśika bodhisattvena mahāsattvena prajñāpāramitāyāṃ sthātavyam.",
    "K03psp_2-3u:117": " punar aparaṃ kauśika pṛthivīdhātuḥ pṛthivīdhātunā śūnyaḥ. evam abdhātus tejodhātur vāyudhātur ākāśadhātur vijñānadhātur vijñānadhātunā śūnyaḥ bodhisattvo bodhisattvena śūnyaḥ,",
    "K03psp_2-3u:118": " iti hi pṛthivīdhātuśūnyatā cābdhātuśūnyatā ca tejodhātuśūnyatā ca vāyudhātusūnyatā cākāśadhātuśūnyatā ca vijñānadhātuśūnyatā (PSP_2-3:6)",
    "K03psp_2-3u:119": " ca bodhisattvaśūnyatā cādvayam etad advaidhīkāram. evaṃ hi kauśika bodhisattvena mahāsattvena prajñāpāramitāyāṃ sthātavyam.",
    "K03psp_2-3u:120": " punar aparaṃ kauśika,",
    "K03psp_2-3u:121": " avidyāvidyayā śūnyā. evaṃ saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇopādānaṃ",
    "K03psp_2-3u:122": " bhavo jātir jarāmaraṇaṃ jarāmaraṇena sūnyam. avidyānirodho 'vidyānirodhena śūnyaḥ.",
    "K03psp_2-3u:123": " evaṃ saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇopādānaṃ bhavo jātir",
    "K03psp_2-3u:124": " jarāmaraṇanirodho jarāmaraṇanirodhena śūnyaḥ bodhisattvo bodhisattvena śūnyaḥ,",
    "K03psp_2-3u:125": " iti hy avidyāśūnyatā cāvidyānirodhaśūnyatā yāvaj jarāmaraṇaśūnyatā ca jarāmaraṇanirodhaśūnyatā",
    "K03psp_2-3u:126": " ca bodhisattvaśūnyatā cādvayam etad advaidhīkāram. evaṃ hi kauśika bodhisattvena",
    "K03psp_2-3u:127": " mahāsattvena prajñāpāramitāyāṃ sthātavyam.",
    "K03psp_2-3u:128": " punar aparaṃ kauśika dānapāramitā dānapāramitayā śūnyā. evaṃ śīlapāramitā kṣāntipāramitā vīryapāramitā dhyānapāramitā,",
    "K03psp_2-3u:129": " prajñāpāramitā prajñāpāramitayā śūnyā,",
    "K03psp_2-3u:130": " bodhisattvo bodhisattvena śūnyaḥ,",
    "K03psp_2-3u:131": " iti hi dānapāramitāśūnyatā ca śīlakṣāntivīryadhyānaprajñāpāramitāśūnyatā ca bodhisattvaśūnyatā cādvayam etad advaidhīkāram.",
    "K03psp_2-3u:132": " punar aparaṃ kauśika adhyātmaśūnyatādhyātmaśūnyatayā śūnyā. evaṃ bahirdhāśūnyatādhyātmabahirdhāśūnyatā",
    "K03psp_2-3u:133": " yāvad abhāvasvabhāvaśūnyatābhāvasvabhāvaśūnyatayā śūnyā bodhisattvo bodhisattvena śūnyaḥ,",
    "K03psp_2-3u:134": " iti hy adhyātmaśūnyatā ca bahirdhāśūnyatā cādhyātmabahirdhāśūnyatā ca yāvad abhāvasvabhāvaśūnyatā ca bodhisattvaśūnyatā cādvayam etad advaidhīkāram.",
    "K03psp_2-3u:135": " punar aparaṃ kauśika smṛtyupasthānāni smṛtyupasthānaiḥ śūnyāni. evaṃ samyakprahāṇarddhipādendriyabalabodhyaṅgamārgābhijñāryasatyāpramāṇadhyānārūpyasamāpattidaśabalavaiśāradyapratisaṃvido",
    "K03psp_2-3u:136": " 'ṣṭādaśāveṇikā buddhadharmā aṣṭādaśabhir āveṇikair buddhadharmaiḥ śūnyā bodhisattvo",
    "K03psp_2-3u:137": " bodhisattvena śūnyaḥ,",
    "K03psp_2-3u:138": " iti hi smṛtyupasthānaśūnyatā ca yāvad āveṇikabuddhadharmaśūnyatā ca bodhisattvaśūnyatā cādvayam etad advaidhīkāram.",
    "K03psp_2-3u:139": " punar aparaṃ kauśika samādhiḥ samādhinā śūnyaḥ. dhāraṇīmukhāni (PSP_2-3:7)",
    "K03psp_2-3u:140": " dhāraṇīmukhaiḥ śūnyāni bodhisattvo bodhisattvena śūnyaḥ,",
    "K03psp_2-3u:141": " iti hi samādhiśūnyatā ca dhāraṇīmukhaśūnyatā ca bodhisattvaśūnyatā cādvayam etad advaidhīkāram.",
    "K03psp_2-3u:142": " punar aparaṃ kauśika śrāvakayānaṃ śrāvakayānena śūnyaṃ pratyekabuddhayānaṃ pratyekabuddhayānena",
    "K03psp_2-3u:143": " śūnyaṃ mahāyānaṃ mahāyānena śūnyaṃ śrāvakaḥ śrāvakatvena śūnyaḥ pratyekabuddhaḥ pratyekabuddhatvena",
    "K03psp_2-3u:144": " śūnyaḥ bodhisattvo bodhisattvena śūnyaḥ buddho buddhatvena śūnyaḥ,",
    "K03psp_2-3u:145": " iti hi śrāvakayānaśūnyatā ca yāvan mahāyānaśūnyatā ca śrāvakaśūnyatā ca yāvad buddhaśūnyatā",
    "K03psp_2-3u:146": " cādvayam etad advaidhīkāram. evaṃ hi kauśika bodhisattvena mahāsattvena prajñāpāramitāyāṃ",
    "K03psp_2-3u:147": " sthātavyam. ity uṣmagatam",
    "K03psp_2-3u:148": " atha khalu sakro devānām indraḥ subhūtiṃ sthaviram etad avocat:",
    "K03psp_2-3u:149": " kathaṃ bhadanta subhūte bodhisattvena mahāsattvena prajñāpāramitāyāṃ sthātavyaṃ?",
    "K03psp_2-3u:150": " subhūtir āha:",
    "K03psp_2-3u:151": " iha kauśika bodhisattvena mahāsattvena rūpe na sthātavyaṃ na vedanāyāṃ na saṃjñāyāṃ",
    "K03psp_2-3u:152": " na saṃskāreṣu vijñāne na sthātavyam upalambhayogena. cakṣuṣi na sthātavyaṃ rūpe na",
    "K03psp_2-3u:153": " sthātavyaṃ cakṣurvijñāne na sthātavyaṃ cakṣuḥsaṃsparśe na sthātavyaṃ cakṣuḥsaṃsparśajāyāṃ",
    "K03psp_2-3u:154": " vedanāyāṃ na sthātavyam,",
    "K03psp_2-3u:155": " evaṃ śrotraghrāṇajihvākāyamanasi na sthātavyaṃ dharmeṣu na sthātavyaṃ manovijñāne",
    "K03psp_2-3u:156": " na sthātavyaṃ manaḥsaṃsparśe na sthātavyaṃ manaḥsaṃsparśajāyāṃ vedanāyāṃ na sthātavyam",
    "K03psp_2-3u:157": " upalambhayogena. pṛthivīdhātau na sthātavyaṃ abdhātau na sthātavyaṃ tejodhātau na",
    "K03psp_2-3u:158": " sthātavyaṃ vāyudhātau na sthātavyam ākāśadhātau na sthātavyaṃ vijñānadhātau na sthātavyam",
    "K03psp_2-3u:159": " upalambhayogena. smṛtyupasthāneṣu na sthātavyam. evaṃ samyakprahāṇarddhipādendriyabalabodhyaṅgamārgābhijñāryasatyāpramāṇadhyānārūpyasamāpattidaśabalavaiśāradyapratisaṃvidāveṇikabuddhadharmeṣu",
    "K03psp_2-3u:160": " na sthātavyam upalambhayogena. srotaāpattiphale na sthātavyam evaṃ sakṛdāgāmiphale",
    "K03psp_2-3u:161": " 'nāgāmiphale 'rhattvaphale pratyekabuddhatvaphale yāvad buddhatve na sthātavyam upalambhayogena. iti mūrdhagatam",
    "K03psp_2-3u:162": " rūpaṃ nityam iti na sthātavyam,",
    "K03psp_2-3u:163": " evam anityam iti sukham iti duḥkham ity ātmety anātmeti śāntam ity aśāntam iti viviktam ity aviviktam iti na sthātavyaṃ,",
    "K03psp_2-3u:164": " rūpaṃ śūnyam ity aśūnyam iti nimittam ity animittam iti praṇihitam ity apraṇihitam iti na sthātavyam upalambhayogena. vedanā saṃjñā saṃskārā vijñānaṃ (PSP_2-3:8)",
    "K03psp_2-3u:165": " nityam iti na sthātavyam evam anityam iti sukham iti duḥkham ity ātmety anātmeti",
    "K03psp_2-3u:166": " śāntam ity aśāntam iti viviktam ity aviviktam iti na sthātavyam. vijñānaṃ śūnyam",
    "K03psp_2-3u:167": " ity aśūnyam iti nimittam ity animittam iti praṇihitam ity apraṇihitam iti na sthātavyam",
    "K03psp_2-3u:168": " upalambhayogena. evaṃ vyastasamasteṣu skandhadhātvāyatanapratītyasamupādāṅgeṣu pāramitāsu",
    "K03psp_2-3u:169": " bodhipakṣyeṣu dharmeṣv apramāṇadhyānārūpyasamāpattiṣu satyābhijñāsu samādhiṣu sarvadhāraṇīmukheṣu",
    "K03psp_2-3u:170": " daśabalavaiśāradyapratisaṃvitsv aṣṭādaśāveṇikeṣu buddhadharmeṣu yāvat sarvākārajñatāyāṃ",
    "K03psp_2-3u:171": " sarveṣu teṣu nityam iti na sthātavyam evam anityam iti sukham iti duḥkham ity ātmeti",
    "K03psp_2-3u:172": " anātmeti śāntam ity aśāntam iti viviktam ity aviviktam iti na sthātavyaṃ,",
    "K03psp_2-3u:173": " śūnyam iti aśūnyam iti nimittam ity animittam iti praṇihitam ity apraṇihitam iti na sthātavyam upalambhayogena.",
    "K03psp_2-3u:174": " punar aparaṃ kauśika srotaāpattiphalam asaṃskṛtaprabhāvitam iti na sthātavyam evaṃ",
    "K03psp_2-3u:175": " sakṛdāgāmiphalam anāgāmiphalam arhattvaṃ pratyekabuddhatvam asaṃskṛtaprabhāvitam iti na sthātavyaṃ,",
    "K03psp_2-3u:176": " buddhatvam asaṃskṛtaprabhāvitam iti na sthātavyaṃ. srotaāpanno dakṣiṇīya iti na sthātavyam,",
    "K03psp_2-3u:177": " evaṃ sakṛdāgāmī,",
    "K03psp_2-3u:178": " anāgāmī,",
    "K03psp_2-3u:179": " arhan pratyekabuddhas tathāgato dakṣiṇīya iti na sthātavyam upalambhayogena. iti kṣāntigatam",
    "K03psp_2-3u:180": " punar aparaṃ kauśika bodhisattvena mahāsattvena prathamāyāṃ bhūmau na sthātavyam.",
    "K03psp_2-3u:181": " evaṃ dvitīyāyāṃ bhūmau tṛtīyāyāṃ bhūmau caturthyāṃ bhūmau pañcamyāṃ bhūmau ṣaṣṭhyāṃ",
    "K03psp_2-3u:182": " bhūmau saptamyāṃ bhūmāv aṣṭamyāṃ bhūmau navamyāṃ bhūmau daśamyāṃ bhūmau na sthātavyam",
    "K03psp_2-3u:183": " upalambhayogena. prathamacittotpāde sthitvā dānapāramitāṃ paripūrayiṣyāmīti na sthātavyam.",
    "K03psp_2-3u:184": " evaṃ śīlapāramitāṃ kṣāntipāramitāṃ vīryapāramitāṃ dhyānapāramitāṃ prajñāpāramitāṃ",
    "K03psp_2-3u:185": " paripūrayiṣyāmīti na sthātavyam upalambhayogena. evaṃ smṛtyupasthānasamyakprahāṇarddhipādendriyabalabodhyaṅgamārgān",
    "K03psp_2-3u:186": " paripūrayiṣyāmīti na sthātavyam upalambhayogena. bodhisattvaniyāmam avakrāmayiṣyāmīti",
    "K03psp_2-3u:187": " bodhisattvena mahāsattvena na sthātavyam upalambhayogena. bodhisattvaniyāmam avakramyāvinivartanīyabhūmau sthāsyāmīti,",
    "K03psp_2-3u:188": " evam api bodhisattvena mahāsattvena na sthātavyam upalambhayogena. pañcābhijñāḥ paripūrayiṣyāmīti",
    "K03psp_2-3u:189": " bodhisattvena mahāsattvena na sthātavyam upalambhayogena. pañcasu bodhisattvābhijñāsu",
    "K03psp_2-3u:190": " sthitvāsaṃkhyeyāny aprameyāny aparimāṇāni buddhakṣetrāṇy upasaṃkramiṣyāmīti, (PSP_2-3:9)",
    "K03psp_2-3u:191": " buddhāṃś ca bhagavato darśanāya vandanāya pūjanāya paryupāsanāya dharmaśravaṇāya",
    "K03psp_2-3u:192": " ca śrutvā ca tathatvāya pratipatsye pareṣāṃ ca dharmaṃ deśayiṣyāmīti bodhisattvena",
    "K03psp_2-3u:193": " mahāsattvena na sthātavyam upalambhayogena. yādṛśāni ca teṣāṃ buddhānāṃ bhagavatāṃ",
    "K03psp_2-3u:194": " buddhakṣetrāṇi tādṛśāni niṣpādayiṣyāmīti bodhisattvena mahāsattvena na sthātavyam",
    "K03psp_2-3u:195": " upalambhayogena. sattvān anuttarāyāṃ samyaksaṃbodhau paripācayiṣyāmīti bodhisattvena",
    "K03psp_2-3u:196": " mahāsattvena na sthātavyam upalambhayogena. aprameyeṣv asaṃkhyeyeṣu lokadhātuṣv gatvā",
    "K03psp_2-3u:197": " tathāgatān arhataḥ samyaksaṃbuddhān satkariṣyāmīti gurukariṣyāmīti mānayiṣyāmīti",
    "K03psp_2-3u:198": " puṣpadhūpagandhamālyavilepanacūrṇacīvaracchatradhvajapatākāduṣyakoṭīniyutaśatasahasrais",
    "K03psp_2-3u:199": " tāṃs tathāgatān pūjayiṣyāmīti,",
    "K03psp_2-3u:200": " evam api na sthātavyam aprameyān asaṃkhyeyān sattvān anuttarāyāṃ samyaksaṃbodhau",
    "K03psp_2-3u:201": " pratiṣṭhāpayiṣyāmīti bodhisattvena mahāsattvena na sthātavyaṃ. pañca cakṣūṃṣi utpādayiṣyāmīti",
    "K03psp_2-3u:202": " na sthātavyaṃ māṃsacakṣur divyacakṣuḥ prajñācakṣur dharmacakṣur buddhacakṣur utpādayiṣyāmīti",
    "K03psp_2-3u:203": " na sthātavyaṃ sarvasamādhīn niṣpādayiṣyāmīti na sthātavyaṃ. yena yena punaḥ samādhinākāṅkṣiṣyāmi",
    "K03psp_2-3u:204": " vikrīḍituṃ tena tena samādhinā vikrīḍiṣyāmīti na sthātavyaṃ sarvadhāraṇīmukhāni niṣpādayiṣyāmīti",
    "K03psp_2-3u:205": " na sthātavyam. apramāṇadhyānārūpyasamāpattir niṣpādayiṣyāmīti na sthātavyam. daśatathāgatabalāni",
    "K03psp_2-3u:206": " niṣpādayiṣyāmīti na sthātavyaṃ. catvāri vaiśāradyāni niṣpādayiṣyāmīti na sthātavyaṃ.",
    "K03psp_2-3u:207": " catasraḥ pratisaṃvido niṣpādayiṣyāmīti na sthātavyam. aṣṭādaśāveṇikān buddhadharmān",
    "K03psp_2-3u:208": " pariniṣpādayiṣyāmīti bodhisattvena mahāsattvena na sthātavyam upalambhayogena. mahāmaitrīṃ",
    "K03psp_2-3u:209": " mahākaruṇāṃ niṣpādayiṣyāmīti na sthātavyam. dvātriṃśac ca mahāpuruṣalakṣaṇāni kāye",
    "K03psp_2-3u:210": " niṣpādayiṣyāmīti na sthātavyam. aśītyanuvyañjanāni niṣpādayiṣyāmīti bodhisattvena",
    "K03psp_2-3u:211": " mahāsattvena na sthātavyam upalambhayogena. śraddhānusārī dharmānusāry aṣṭamakaḥ",
    "K03psp_2-3u:212": " srotaāpannaḥ saptakṛtvo bhavaparama iti na sthātavyam. kulaṃkula iti ekavīcika iti",
    "K03psp_2-3u:213": " na sthātavyam. samaśīrṣaḥ pudgala iti na sthātavyam. āyuḥkṣaye kleśakṣaye ca na sthātavyam.",
    "K03psp_2-3u:214": " srotaāpanno 'vinipātadharma iti na sthātavyaṃ. sakṛdāgāmī sakṛd imaṃ lokam āgamya",
    "K03psp_2-3u:215": " duḥkhasyāntaṃ kariṣyāntaṃ kariṣyāmīti na sthātavyam. anāgāmy anāgāmiphalaṃ sākṣātkriyāyai",
    "K03psp_2-3u:216": " pratipanna iti na sthātavyam. anāgāmī tatraiva parinirvāyīti na sthātavyam. arhann",
    "K03psp_2-3u:217": " arhatphalaṃ sākṣātkriyāyai pratipanna iti na sthātavyam. arhann (PSP_2-3:10)",
    "K03psp_2-3u:218": " ihaivānupadhiśeṣe nirvāṇadhātau parinirvāyīti na sthātavyam. pratyekabuddha iti na",
    "K03psp_2-3u:219": " sthātavyam. bodhisattvo 'tikramya śrāvakābhūmiṃ ca pratyekabuddhabhūmiṃ ca bodhisattvabhūmau",
    "K03psp_2-3u:220": " ca sthāsyāmīti na sthātavyam. mārgajñatājñāne na sthātavyam upalambhayogena. sarvākāreṇa",
    "K03psp_2-3u:221": " sarvadharmān abhisaṃbuddhya sarvavāsanānusaṃdhikleśakṣayāt tathāgato 'rhan samyaksaṃbuddho",
    "K03psp_2-3u:222": " 'nuttarāṃ samyaksaṃbodhim abhisaṃbuddhya dharmacakraṃ pravartayiṣyāmīti na sthātavyam.",
    "K03psp_2-3u:223": " buddhakṛtyaṃ kṛtvāsaṃkhyeyān aprameyān sattvān parinirvāpayiṣyāmīti,",
    "K03psp_2-3u:224": " evam api na sthātavyam. caturṣv ṛddhipādeṣv indriyeṣu sthitvā tathārūpaṃ samādhiṃ",
    "K03psp_2-3u:225": " samāpatsye yathārūpeṇa samādhinā gaṅgānadīvālukopamān kalpān sthāsyāmīti na sthātavyam",
    "K03psp_2-3u:226": " upalambhayogena. aparimitaṃ ma āyuḥpramāṇaṃ bhaviṣyatīti na sthātavyam upalambhayogena.",
    "K03psp_2-3u:227": " dvātriṃśanmahāpuruṣalakṣaṇeṣv ekaikalakṣaṇaṃ śatapuṇyapariniṣpannaṃ bhaviṣyatīti",
    "K03psp_2-3u:228": " na sthātavyaṃ. yāvantaḥ pūrveṇa gaṅgānadīvālukopamā lokadhātava evaṃ dakṣiṇapaścimottareṇa",
    "K03psp_2-3u:229": " gaṅgānadivālukopamā lokadhātavas tāvat mamaikaikaṃ buddhakṣetraṃ bhaviṣyatīti na",
    "K03psp_2-3u:230": " sthātavyam. vajramayo me trisāhasramahāsāhasro lokadhātur bhaviṣyatīti na sthātavyam.",
    "K03psp_2-3u:231": " bodhivṛkṣān me tādṛggandho niścared,",
    "K03psp_2-3u:232": " yas taṃ gandhaṃ ghrāyeta tasya sarvakāyasya na rāgo bādheta,",
    "K03psp_2-3u:233": " na dveṣo bādheta,",
    "K03psp_2-3u:234": " na moho bādheta,",
    "K03psp_2-3u:235": " na kasyacic chrāvakacittaṃ vā pratyekabuddhacittaṃ vā syāt,",
    "K03psp_2-3u:236": " sarve ca te sattvā niyatā bhaviṣyanty anuttarāyāṃ samyaksaṃbodhau,",
    "K03psp_2-3u:237": " ye ca te sattvās taṃ gandhaṃ ghrāsyanti teṣāṃ na kaścid vyādhir bhaved iti evam api na sthātavyaṃ. tatra ca buddhakṣetre na rūpaśabdo,",
    "K03psp_2-3u:238": " na vedanāyā,",
    "K03psp_2-3u:239": " na saṃjñāyā,",
    "K03psp_2-3u:240": " na saṃskārāṇāṃ,",
    "K03psp_2-3u:241": " na vijñānaśabdo bhaviṣyatīti na sthātavyam. na dānapāramitāyāḥ śabdo bhaviṣyatīti,",
    "K03psp_2-3u:242": " evaṃ na śīlapāramitāyā na kṣāntipāramitāyā na vīryapāramitāyā na dhyānapāramitāyā na prajñāpāramitāyāḥ śabdo bhaviṣyatīti na sthātavyam. na smṛtyupasthānaśabdo bhaviṣyatīti,",
    "K03psp_2-3u:243": " na samyakprahāṇarddhipādendriyabalabodhyaṅgamārgāpramāṇadhyānārūpyasamāpattyabhijñāryasatyadaśabalavaiśāradyapratisaṃvidaṣṭādaśāveṇikabuddhadharmaśabdo",
    "K03psp_2-3u:244": " evaṃ na yāvat srotaāpannasakṛdāgāmyanāgāmyarhatpratyekabuddhabodhisattvabuddhaśabdo bhaviṣyatīti na sthātavyaṃ,",
    "K03psp_2-3u:245": " vistareṇa kartavyam. tat kasya hetos?",
    "K03psp_2-3u:246": " tathāgatenārhatā samyaksaṃbuddhenānuttarāṃ samyaksaṃbodhim abhisaṃbudhya (PSP_2-3:11)",
    "K03psp_2-3u:247": " sarvadharmā nopalabdhāḥ. evaṃ hi kauśika bodhisattvena mahāsattvena prajñāpāramitāyām upalambhayogena na sthātavyam.",
    "K03psp_2-3u:248": " atha khalv āyuṣmataḥ śāriputrasyaitad abhavat:",
    "K03psp_2-3u:249": " kathaṃ punar bodhisattvena mahāsattvena prajñāpāramitāyāṃ sthātavyam? iti.",
    "K03psp_2-3u:250": " atha khalv āyuṣmān subhūtir āyuṣmataḥ śāriputrasya cetasaiva cetaḥparivitarkam ājñāya āyuṣmantaṃ śāriputram etad avocat:",
    "K03psp_2-3u:251": " tat kiṃ manyase?",
    "K03psp_2-3u:252": " tvam āyuṣmañ śāriputra kva tathāgataḥ sthita iti",
    "K03psp_2-3u:253": " śāriputra āha:",
    "K03psp_2-3u:254": " na kvacid āyuṣman subhūte tathāgataḥ sthitaḥ. apratiṣṭhitamānasaḥ sa khalu punas",
    "K03psp_2-3u:255": " tathāgato 'rhan samyaksaṃbuddhaḥ sa na rūpe sthito na vedanāyāṃ na saṃjñāyāṃ na saṃskāreṣu",
    "K03psp_2-3u:256": " na vijñāne sthito na saṃskṛte dhātau sthito nāsaṃskṛte dhātau sthitaḥ. evaṃ na vyastasamasteṣu",
    "K03psp_2-3u:257": " skandhadhātvāyatanapratītyasamutpādāṅgeṣu na pāramitāsu na bodhipakṣyeṣu dharmeṣu",
    "K03psp_2-3u:258": " nāpramāṇadhyānārūpyasamāpattiṣu nābhijñāsu na satyeṣu sthito na sarvaśūnyatāsu na",
    "K03psp_2-3u:259": " sarvasamādhiṣu na sarvadhāraṇīmukheṣu sthitaḥ,",
    "K03psp_2-3u:260": " na balavaiśāradyapratisaṃvidāveṇikeṣu buddhadharmeṣu sthito na sarvajñatāyāṃ sthitaḥ.",
    "K03psp_2-3u:261": " atha khalv āyuṣmān subhūtir āyuṣmantaṃ śāriputram etad avocat:",
    "K03psp_2-3u:262": " evaṃ hy āyuṣmañ śāriputra bodhisattvena mahāsattvena prajñāpāramitāyāṃ sthātavyaṃ. yathā tathāgato 'rhan samyaksaṃbuddho na rūpe sthito nāsthitaḥ,",
    "K03psp_2-3u:263": " na vedanāyāṃ na saṃjñāyāṃ na saṃskāreṣu na vijñāne sthito nāsthitaḥ. evaṃ hy āyuṣmañ",
    "K03psp_2-3u:264": " śariputra bodhisattvena mahāsattvena prajñāpāramitāyāṃ sthātavyaṃ. sthāsyāmīty asthānayogena.",
    "K03psp_2-3u:265": " ity agradharmagatam ity uktaḥ śrāvakamārgaḥ",
    "K03psp_2-3u:266": " atha khalu tatra pariṣadi keṣāṃcid devaputrāṇām etad abhavat:",
    "K03psp_2-3u:267": " yāni tāni yakṣāṇāṃ yakṣarutāni yakṣapadāni yakṣamantritāni yakṣapravyāhṛtāni prajñāyante",
    "K03psp_2-3u:268": " tāni jalpyamānāni. idaṃ punar na vijñāyate yad āryasthaviraḥ subhūtiḥ prajñāpāramitāṃ",
    "K03psp_2-3u:269": " bhāṣate pravyāharati deśayaty upadiśati.",
    "K03psp_2-3u:270": " atha khalv āyuṣmān subhūtis teṣāṃ devaputrāṇāṃ cetasaiva cetaḥiparivitarkam ājñāya tān devaputrān āmantrayāmāsa:",
    "K03psp_2-3u:271": " na vijñāyate devaputrā yan mantryate? (PSP_2-3:12)",
    "K03psp_2-3u:272": " devaputrā āhuh:",
    "K03psp_2-3u:273": " na vijñāyate āryasubhūte.",
    "K03psp_2-3u:274": " subhūtir āha:",
    "K03psp_2-3u:275": " tathā hi devaputrā ekākṣaram apy atra na pravyāhriyate,",
    "K03psp_2-3u:276": " tan na śrūyate,",
    "K03psp_2-3u:277": " tan na vijñāyate,",
    "K03psp_2-3u:278": " tat kasya hetoḥ?",
    "K03psp_2-3u:279": " anakṣarā hi prajñāpāramitā tasmān nāsti jñātā na śrotā na deśayitā anakṣarā tathāgatānām",
    "K03psp_2-3u:280": " arhatāṃ samyaksaṃbuddhānāṃ bodhiḥ. tadyathāpi nāma devaputrās tathāgato 'rhan samyaksaṃbuddho",
    "K03psp_2-3u:281": " buddhanirmitaṃ nirmimīyāc catasraś ca pariṣado bhikṣubhikṣuṇyupāsakopāsikāḥ so 'bhinirmāya",
    "K03psp_2-3u:282": " tāsāṃ catasṛṇāṃ pariṣadāṃ dharmaṃ deśayet,",
    "K03psp_2-3u:283": " tat kiṃ manyadhve?",
    "K03psp_2-3u:284": " devaputrā api nu tatra kiṃcid deśitaṃ vā śrutaṃ vājñātaṃ vā.",
    "K03psp_2-3u:285": " devaputrā āhuh:",
    "K03psp_2-3u:286": " no bhadanta.",
    "K03psp_2-3u:287": " subhūtir āha:",
    "K03psp_2-3u:288": " evam eva devaputrāḥ. sarvadharmā nirmitopamās tatra na kenacid deśitaṃ na kenacic",
    "K03psp_2-3u:289": " chrutaṃ na kenacid ājñātam. tadyathāpi nāma devaputrāḥ puruṣaḥ suptaḥ. svapnāntaragatas",
    "K03psp_2-3u:290": " tathāgatam arhantaṃ samyaksaṃbuddhaṃ paśyed dharmaṃ deśayantaṃ. tat kiṃ manyadhve?",
    "K03psp_2-3u:291": " devaputrā api nu tatra kiṃcid deśitaṃ vā śrutaṃ vājñātaṃ vā.",
    "K03psp_2-3u:292": " devaputrā āhuḥ:",
    "K03psp_2-3u:293": " na bhadanta subhūte.",
    "K03psp_2-3u:294": " subhūtir āha :",
    "K03psp_2-3u:295": " evaṃ devaputrāḥ svapnopamāḥ. sarve dharmās tatra na kenacic chrutaṃ na kenacid deśitaṃ",
    "K03psp_2-3u:296": " na kenacid ājñātam. tadyathāpi nāma devaputrā dvau puruṣau parvatakandare sthitvā",
    "K03psp_2-3u:297": " buddhasya varṇaṃ bhāṣeyātāṃ dharmasya varṇaṃ bhāṣeyātāṃ saṃghasya varṇaṃ bhāṣeyātām.",
    "K03psp_2-3u:298": " tato dvayor api tayoḥ pratiśrutkāsvaro niścaret. tat kiṃ manyadhve?",
    "K03psp_2-3u:299": " devaputrā api nu tayā pratiśrutkayā dvitīyaḥ. pratiśrutkāśabdo vijñāpito bhavet.",
    "K03psp_2-3u:300": " devaputrā āhuḥ:",
    "K03psp_2-3u:301": " no bhadanta subhūte.",
    "K03psp_2-3u:302": " subhūtir āha:",
    "K03psp_2-3u:303": " evam eva devaputraḥ. sarvadharmāḥ pratiśrutkopamās tatra na kiṃcid deśyate na śrūyate",
    "K03psp_2-3u:304": " na vijñāyate. tadyathāpi nāma devaputrā dakṣo māyākāro vā māyākārāntevāsī vā caturmahāpathe",
    "K03psp_2-3u:305": " tathāgatam arhantaṃ samyaksaṃbuddhaṃ nirmimīyāc catasraś ca pariṣadaḥ so 'bhinirmāya",
    "K03psp_2-3u:306": " nirmitānāṃ catasṛṇāṃ pariṣadāṃ dharmaṃ deśayet. tat kiṃ manyadhve?",
    "K03psp_2-3u:307": " devaputrā api nu tatra kenacid deśitaṃ vā śrutaṃ vā vijñātaṃ vā bhavet.",
    "K03psp_2-3u:308": " devaputrā āhuḥ:",
    "K03psp_2-3u:309": " no bhadanta subhūte.",
    "K03psp_2-3u:310": " subhūtir āha:",
    "K03psp_2-3u:311": " evam eva devaputrā māyopamāḥ sarvadharmā na tatra kaścid (PSP_2-3:13)",
    "K03psp_2-3u:312": " deśayitā na śrotā na vijñātā. iti paropadeśavaiyarthyam",
    "K03psp_2-3u:313": " atha khalu teṣāṃ devaputrāṇām etad abhavat:",
    "K03psp_2-3u:314": " uttānīkariṣyati batāyam āryasubhūtiḥ prajñāpāramitām iti,",
    "K03psp_2-3u:315": " atha punar gambhirād gambhīrataraṃ deśayati,",
    "K03psp_2-3u:316": " sūkṣmāt sūkṣmataraṃ deśayati. iti jñānagambhīratā",
    "K03psp_2-3u:317": " atha khalv āyuṣmān subhūtis tān devaputrān etad avocat:",
    "K03psp_2-3u:318": " na hi devaputrā rūpaṃ gambhīraṃ vā sūkṣmaṃ vā,",
    "K03psp_2-3u:319": " na vedanā na saṃjñā na saṃskārā na vijñānaṃ gambhīraṃ vā sūkṣmaṃ vā. tat kasya hetor?",
    "K03psp_2-3u:320": " na rūpasya svabhāvo gambhiro na sūkṣmaḥ na vedanāyā na saṃjñāyā na saṃskārāṇāṃ na",
    "K03psp_2-3u:321": " vijñānasya svabhāvo gambhīro na sūkṣmaḥ. na cakṣuṣaḥ svabhāvo gambhīro na sūkṣmaḥ",
    "K03psp_2-3u:322": " na śrotasya na ghrāṇasya na jihvāyā na kāyasya na manasaḥ svabhāvo gambhīro na sūkṣmaḥ.",
    "K03psp_2-3u:323": " na pṛthivīdhātoḥ. svabhāvo gambhīro na sūkṣmaḥ,",
    "K03psp_2-3u:324": " nābdhātor na tejodhātor na vāyudhātor nākāśadhātor na vijñānadhātoḥ. svabhāvo gambhīro na sūkṣmaḥ. na dānapāramitāyāḥ svabhāvo gambhīro na sūkṣmaḥ,",
    "K03psp_2-3u:325": " na śīlapāramitāyā na kṣāntipāramitāyā na vīryapāramitāyā na dhyānapāramitāyā na prajñāpāramitāyāḥ svabhāvo gambhīro na sūkṣmaḥ nādhyātmaśūnyatāyāḥ svabhāvo gambhīro na sūkṣmaḥ,",
    "K03psp_2-3u:326": " na bahirdhāśūnyatāyā nādhyātmabahirdhāśūnyatāyā yāvan nābhāvasvabhāvaśūnyatāyāḥ svabhāvo",
    "K03psp_2-3u:327": " gambhīro na sūkṣmaḥ. na smṛtyupasthānānāṃ svabhāvo gambhīro na sūkṣmaḥ. evaṃ samyakprahāṇānām",
    "K03psp_2-3u:328": " ṛddhipādānām indriyāṇāṃ balānāṃ bodhyaṅgānām āryāṣṭāṅgasya mārgasya satyānām abhijñānāṃ",
    "K03psp_2-3u:329": " caturṇām apramāṇānāṃ caturṇāṃ dhyānānāṃ catasṛṇām ārūpyasamāpattīnāṃ daśānāṃ tathāgatabalānāṃ",
    "K03psp_2-3u:330": " caturṇāṃ vaiśāradyānāṃ catasṛnāṃ pratisaṃvidām aṣṭādāśānām āveṇikānāṃ buddhadharmāṇāṃ",
    "K03psp_2-3u:331": " svabhāvo gambhīro na sūkṣmaḥ na sarvasamādhidhāraṇīmukhānāṃ svabhāvo gambhiro na sūkṣmaḥ,",
    "K03psp_2-3u:332": " yāvan na sarvākārajñatāyāḥ svabhāvo gambhīro na sūkṣmaḥ.",
    "K03psp_2-3u:333": " atha khalu teṣāṃ devaputrāṇām etad abhavat:",
    "K03psp_2-3u:334": " na khalu punar asyāṃ dharmadeśanāyāṃ rūpaṃ prajñaptaṃ na vedanā na saṃjñā na saṃskārā na vijñānaṃ prajñaptaṃ,",
    "K03psp_2-3u:335": " yāvan na dhātavo nāyatanāni na pratityasamutpādaḥ prajñapto na pāramitā prajñaptā na bodhipakṣā dharmāḥ prajñaptāḥ,",
    "K03psp_2-3u:336": " nāpramāṇadhyānārūpyasamāpattavaḥ,",
    "K03psp_2-3u:337": " na sarvaśūnyatā na sarvasamādhayaḥ na sarvadhāraṇīmukhāni (PSP_2-3:14)",
    "K03psp_2-3u:338": " na daśatathāgatabalāni na vaiśāradyāni na pratisaṃvido nāveṇikabuddhadharmāḥ prajñaptāḥ.",
    "K03psp_2-3u:339": " nāpīha dharmadeśanāyāṃ srotaāpattiphalaṃ prajñaptaṃ na sakṛdāgāmiphalaṃ nānāgāmiphalaṃ",
    "K03psp_2-3u:340": " nārhattvaṃ na pratyekabuddhatvaṃ na bodhisattvatvaṃ prajñaptaṃ na bodhiḥ prajñaptā",
    "K03psp_2-3u:341": " nākṣarāṇi prajñaptāni.",
    "K03psp_2-3u:342": " atha khalv āyuṣmān subhūtis tān devaputrān āmantrayāmāsa:",
    "K03psp_2-3u:343": " evam etad devaputrā evam etad,",
    "K03psp_2-3u:344": " anabhilapyā tathāgatānāṃ bodhir apravyāhārā,",
    "K03psp_2-3u:345": " sā na kenacid deśitā na kenacic chrutā na kenacid vijñātā. tena hi devaputrā ye srotaāpattiphale sthātukāmāḥ,",
    "K03psp_2-3u:346": " ye srotaāpattiphalaṃ sākṣātkartukāmā nemāṃ kṣāntim anāgamya,",
    "K03psp_2-3u:347": " ye sakṛdāgāmiphalam anāgāmiphalam arhattvaṃ,",
    "K03psp_2-3u:348": " ye pratyekabuddhatve sthātukāmāḥ,",
    "K03psp_2-3u:349": " ye pratyekabuddhatvaṃ prāptukāmā nemāṃ kṣāntim anāgamya. evaṃ hi devaputrā bodhisattvena",
    "K03psp_2-3u:350": " mahāsattvena prathamacittotpādam upādāya prajñāpāramitāyāṃ sthātavyam apravyāhārāśravaṇatām upādāya.",
    "K03psp_2-3u:351": " iti pratyekabuddhānāṃ grāhyavikalpaprahāṇam",
    "K03psp_2-3u:352": " atha khalu teṣāṃ devaputrāṇām etad abhavat:",
    "K03psp_2-3u:353": " kiyadrūpāḥ sthavirasya subhūter dharmaśravaṇikā eṣṭavyāḥ.",
    "K03psp_2-3u:354": " atha khalv āyuṣmān subhūtis teṣāṃ devaputrāṇāṃ cetasaiva cetaḥparivitarkam ājñāya tān devaputrān etad avocat:",
    "K03psp_2-3u:355": " māyopamā mama devaputrā dharmaśravaṇikā eṣṭavyā nirmitopamā mama dharmaśravaṇikā eṣṭavyāḥ. te naiva kiṃcic chroṣyanti na paryavāpsyanti na sākṣātkariṣyanti.",
    "K03psp_2-3u:356": " atha khalu te devaputrā āyuṣmantaṃ subhūtisthaviram evam āhuḥ:",
    "K03psp_2-3u:357": " kiṃ punar bhadanta subhūte māyopamās te sattvā māyopamās te dharmaśravaṇikā nirmitopamās te sattvā nirmitopamās te dharmaśravaṇikāḥ?",
    "K03psp_2-3u:358": " subhūtir āha:",
    "K03psp_2-3u:359": " evam etad devaputrā evam etat,",
    "K03psp_2-3u:360": " māyopamās te sattvā māyopamās te dharmaśravaṇikā,",
    "K03psp_2-3u:361": " nirmitopamās te sattvā nirmitopamās te dharmaśravaṇikāḥ. rūpam api devaputrāḥ svapnopamaṃ māyopamaṃ,",
    "K03psp_2-3u:362": " vedanā saṃjñā saṃskārā vijñānam api devaputrāḥ svapnopamaṃ māyopamaṃ. cakṣur api",
    "K03psp_2-3u:363": " devaputrāḥ svapnopamaṃ māyopamaṃ. evaṃ śrotraṃ ghrāṇaṃ jihvā kāyo mano 'pi devaputrāḥ",
    "K03psp_2-3u:364": " svapnopamaṃ māyopamaṃ. rūpam api devaputrāḥ svapnopamaṃ (PSP_2-3:15)",
    "K03psp_2-3u:365": " māyopamaṃ. evaṃ śabdagandharasasparśadharmā api devaputrāḥ. svapnopamā māyopamāś.",
    "K03psp_2-3u:366": " cakṣurvijñānaṃ cakṣuḥsaṃsparśaś cakṣuḥsaṃsparśajā vedanā svapnopamā māyopamāḥ. evaṃ",
    "K03psp_2-3u:367": " śrotraṃ ghrāṇaṃ jihvā kāyo manovijñānaṃ manaḥsaṃsparśo manaḥsaṃsparśajā vedanā svapnopamā",
    "K03psp_2-3u:368": " māyopamā. dānapāramitāpi svapnopamā māyopamā. evaṃ śīlapāramitā kṣāntipāramītā vīryapārmitā",
    "K03psp_2-3u:369": " dhyānapāramitā prajñāpāramitāpi svapnopamā māyopamā. evam adhyātmaśūmyatā bahirdhāśūnyatādhyātmabahirdhāśūnyatā",
    "K03psp_2-3u:370": " yāvad abhāvasvabhāvaśūnyatāpi svapnopamā māyopamā. smṛtyupasthānāny api svapnopamāni.",
    "K03psp_2-3u:371": " evaṃ samyakprahāṇarddhipādendriyabalabodhyaṅgāryāṣṭāṅgamārgāpramāṇadhyānārūpyasamāpattayaḥ,",
    "K03psp_2-3u:372": " abhijñā satyāni daśa balāni catvāri vaiśāradyāni catasraḥ pratisaṃvido 'ṣṭādaśāveṇikā",
    "K03psp_2-3u:373": " api buddhadharmāḥ svapnopamā māyopamāḥ. srotaāpattiphalam api svapnopamaṃ māyopamaṃ.",
    "K03psp_2-3u:374": " srotaāpanno 'pi svapnopamo māyopamaḥ. evaṃ sakṛdāgāmiphalam api sakṛdāgāmy apy anāgāmiphalam",
    "K03psp_2-3u:375": " apy anāgāmy apy arhatphalam apy arhann api svapnopamo māyopamaḥ pratyekabodhir api",
    "K03psp_2-3u:376": " svapnopamā māyopamā,",
    "K03psp_2-3u:377": " pratyekabuddho 'pi svapnopamo māyopamaḥ. bodhisattvatvam api svapnopamaṃ māyopamaṃ,",
    "K03psp_2-3u:378": " bodhisattvo 'pi svapnopamo māyopamo. anuttarā samyaksaṃbodhir api svapnopamā māyopamā,",
    "K03psp_2-3u:379": " buddho 'pi svapnopamo māyopamaḥ.",
    "K03psp_2-3u:380": " atha khalu te devaputrā āyuṣmantaṃ subhūtim etad avocat:",
    "K03psp_2-3u:381": " buddhatvam api sthavira subhūte svapnopamaṃ māyopamam iti vadasi. tat kiṃ manyase?",
    "K03psp_2-3u:382": " nirvāṇam api svapnopamaṃ māyopamaṃ.",
    "K03psp_2-3u:383": " subhūtir āha:",
    "K03psp_2-3u:384": " nirvāṇam apy ahaṃ devaputrāḥ svapnopamaṃ māyopamam iti vadāmi,",
    "K03psp_2-3u:385": " saced ahaṃ devaputrā nirvāṇād api kaṃcid dharmaviśiṣṭataraṃ jāniyāṃ,",
    "K03psp_2-3u:386": " tam apy ahaṃ svapnopamaṃ māyopamaṃ vadeyaṃ. tat kasya hetos?",
    "K03psp_2-3u:387": " tathā hi devaputrāḥ svapnaś ca māyā ca nirvāṇaṃ cādvayam etad advaidhīkāram.",
    "K03psp_2-3u:388": " iti pratyekabuddhānāṃ grāhakavikalpāprahāṇam",
    "K03psp_2-3u:389": " atha khalv āyuṣmāñ śāriputra āyuṣmāṃś ca mahāmaudgalyāyana āyuṣmāṃś ca mahākauṣṭhila",
    "K03psp_2-3u:390": " āyuṣmāṃś ca mahākātyāyana āyuṣmāṃś ca pūrṇo maitrāyaṇiputra āyuṣmāṃś ca mahākāśyapo",
    "K03psp_2-3u:391": " 'nekāni ca devakoṭīniyutaśatasahasrāṇy āyuṣmantaṃ subhūtiṃ sthaviram evam āhuḥ:",
    "K03psp_2-3u:392": " ke 'syā bhadanta subhūte evaṃ gambhīrāyāḥ prajñāpāramitāyā evam atarkāyā evam atarkāvacarāyā evaṃ sūkṣmāyā (PSP_2-3:16)",
    "K03psp_2-3u:393": " evaṃ nipuṇāyā evaṃ durdṛśāyā evaṃ duranubodhāyā evaṃ śāntāyā evaṃ praṇītāyā evam alamāryāyā evaṃ paṇḍitavijñavedanīyāyā deśyamānāyāḥ pratyeṣakā",
    "K03psp_2-3u:394": " atha khalv āyuṣmān subhūtis tān mahāśrāvakāṃs tāṃś ca devaputrān etad avocat:",
    "K03psp_2-3u:395": " avinivartanīyā āyuṣmanto bodhisattvā mahāsattvā asyāḥ prajñāpāramitāyā evaṃ gambhīrāyā",
    "K03psp_2-3u:396": " evam atarkāyā evam atarkāvacarāyā evaṃ sūkṣmāyā evaṃ nipuṇāyā evaṃ durdṛśāyā evaṃ",
    "K03psp_2-3u:397": " duranubodhāyā evaṃ śāntāyā evaṃ praṇītāyā evam alamāryāyā evaṃ paṇḍitavijñavedanīyāyā",
    "K03psp_2-3u:398": " deśyamānāyāḥ pratyeṣakā bhaviṣyanti. dṛṣṭasatyā vā pudgalā arhanto vā kṣīṇāsravāḥ paripūrṇasaṃkalpāḥ,",
    "K03psp_2-3u:399": " pūrvajinakṛtādhikārā bahubuddhakoṭiṣv avaropitakuśalamūlā vā kalyāṇamitraparigṛhitā",
    "K03psp_2-3u:400": " vā. te kulaputrāḥ kuladuhitaraś cāsyāḥ prajñāpāramitāyā evaṃ gambhīrāyā evam atarkāyā",
    "K03psp_2-3u:401": " evam atarkāvacarāyā evaṃ sūkṣmāyā evaṃ nipuṇāyā evaṃ durdṛśāyā evaṃ duranubodhāyā",
    "K03psp_2-3u:402": " evaṃ śāntāyā evaṃ praṇītāyā evam alamāryāyā evaṃ paṇḍitavijñavedanīyāyā deśyamānāyāḥ",
    "K03psp_2-3u:403": " pratyeṣakā bhaviṣyanti.",
    "K03psp_2-3u:404": " tena khalu punar na rūpaṃ śūnyam iti vikalpayiṣyanti,",
    "K03psp_2-3u:405": " na śūnyatāṃ rūpam iti vikalpayiṣyanti,",
    "K03psp_2-3u:406": " na vedanāṃ na saṃjñāṃ na saṃskārān na vijñānaṃ śūnyam iti vikalpayiṣyanti,",
    "K03psp_2-3u:407": " na śūnyatāṃ vijñānam iti vikalpayiṣyanti. na rūpam ānimittam iti vikalpayiṣyanti,",
    "K03psp_2-3u:408": " nānimittaṃ rūpam iti vikalpayiṣyanti. na vedanāṃ na saṃjñāṃ na saṃskārān na vijñānam ānimittam iti vikalpayiṣyanti,",
    "K03psp_2-3u:409": " nānimittaṃ vijñānam iti vikalpayiṣyanti. na rūpam apraṇihitam iti vikalpayiṣyanti,",
    "K03psp_2-3u:410": " nāpraṇihitaṃ rūpam iti vikalpayiṣyanti,",
    "K03psp_2-3u:411": " na vedanāṃ na saṃjñāṃ na saṃskārān na vijñānam apraṇihitam iti vikalpayiṣyanti,",
    "K03psp_2-3u:412": " nāpraṇihitaṃ vijñānam iti vikalpayiṣyanti. evaṃ nānutpāda iti,",
    "K03psp_2-3u:413": " nānirodha iti,",
    "K03psp_2-3u:414": " na śāntam iti,",
    "K03psp_2-3u:415": " na viviktam iti vikalpayiṣyanti. evaṃ vyastasamastāni skandhadhātvāyatanapratītyasamutpādāṅgāni sarvapāramitām,",
    "K03psp_2-3u:416": " evam adhyātmaśūnyatāṃ bahirdhāśūnyatām adhyātmabahirdhāśūnyatāṃ yāvad abhāvasvabhāvaśūnyatām",
    "K03psp_2-3u:417": " evaṃ smṛtyupasthānāni samyakprahāṇāny ṛddhipādānīndriyāṇi balāni bodhyaṅgāny āryāṣṭāṅgamārgam",
    "K03psp_2-3u:418": " apramāṇadhyānārūpyasamāpattīḥ abhijñāsatyāni daśatathāgatabalāni catvāri vaiśāradyāni (PSP_2-3:17)",
    "K03psp_2-3u:419": " catasraḥ pratisaṃvido 'ṣṭādaśāveṇikān buddhadharmān sarvasamādhīn sarvadhāraṇīmukhāni,",
    "K03psp_2-3u:420": " evaṃ na srotaāpattiphalaṃ na sakṛdāgāmiphalaṃ nānāgāmiphalaṃ nārhattvaṃ na pratyekabuddhatvaṃ na sarvākārajñatāṃ śūnyeti vikalpayiṣyanti,",
    "K03psp_2-3u:421": " na śūnyatāṃ sarvākārajñateti vikalpayiṣyanti. na sarvākārajñatām ānimitteti vikalpayiṣyanti,",
    "K03psp_2-3u:422": " nānimittaṃ sarvākārajñateti vikalpayiṣyanti. na sarvākārajñatām apraṇihiteti vikalpayiṣyanti,",
    "K03psp_2-3u:423": " nāpraṇihitaṃ sarvākārajñateti vikalpayiṣyanti. na sarvākārajñatām anutpāda iti vikalpayiṣyanti,",
    "K03psp_2-3u:424": " nānutpādaṃ sarvākārajñateti vikalpayiṣyanti. na sarvākārajñatām anirodha iti vikalpayiṣyanti,",
    "K03psp_2-3u:425": " nānirodhaṃ sarvākārajñateti vikalpayiṣyanti. na sarvākārajñatāṃ śāntam iti vikalpayiṣyanti,",
    "K03psp_2-3u:426": " na śāntaṃ sarvākārajñateti vikalpayiṣyanti. na sarvākārajñatāṃ viviktam iti vikalpayiṣyanti,",
    "K03psp_2-3u:427": " na viviktaṃ sarvākārajñateti vikalpayiṣyanti. na saṃskṛtadhātuṃ śūnyam iti vikalpayiṣyanti,",
    "K03psp_2-3u:428": " na śūnyatāṃ saṃskṛtadhātur iti vikalpayiṣyanti. na saṃskṛtadhātum ānimittam iti vikalpayiṣyanti,",
    "K03psp_2-3u:429": " nānimittaṃ saṃskṛtadhātur iti vikalpayiṣyanti. na saṃskṛtadhātuu apraṇihitam iti vikalpayiṣyanti,",
    "K03psp_2-3u:430": " nāpraṇihitaṃ saṃskṛtadhātur iti vikalpayiṣyanti. na saṃskṛtadhātum anutpāda iti vikalpayiṣyanti,",
    "K03psp_2-3u:431": " nānutpādaṃ saṃskṛtadhātur iti vikalpayiṣyanti. na saṃskṛtadhātum anirodha iti vikalpayiṣyanti,",
    "K03psp_2-3u:432": " nānirodhaṃ saṃskṛtadhātur iti vikalpayiṣyanti. na saṃskṛtadhātuṃ śāntam iti vikalpayiṣyanti,",
    "K03psp_2-3u:433": " na śāntaṃ saṃskṛtadhātur iti vikalpayiṣyanti. na saṃskṛtadhātuṃ viviktam iti vikalpayiṣyanti,",
    "K03psp_2-3u:434": " na viviktaṃ saṃskṛtadhātur iti vikalpayiṣyanti. nāsaṃskṛtadhātuṃ śūnyam iti vikalpayiṣyanti,",
    "K03psp_2-3u:435": " na śūnyatām asaṃskṛtadhātur iti vikalpayiṣyanti. nāsaṃskṛtadhātum ānimittam iti vikalpayiṣyanti,",
    "K03psp_2-3u:436": " nānimittam asaṃskṛtadhātur iti vikalpayiṣyanti. nāsaṃskṛtadhātum apraṇihitam iti vikalpayiṣyanti,",
    "K03psp_2-3u:437": " nāpraṇihitam asaṃskṛtadhātur iti vikalpayiṣyanti. nāsaṃskṛtadhātum anutpāda iti vikalpayiṣyanti,",
    "K03psp_2-3u:438": " nānutpādam asaṃskṛtadhātur iti vikalpayiṣyanti. nāsaṃskṛtadhātum anirodha iti vikalpayiṣyanti,",
    "K03psp_2-3u:439": " nānirodham asaṃskṛtadhātur iti vikalpayiṣyanti. nāsaṃskṛtadhātuṃ śāntam iti vikalpayiṣyanti, na śāntam (PSP_2-3:18)",
    "K03psp_2-3u:440": " asaṃskṛtadhātur iti vikalpayiṣyanti. nāsaṃskṛtadhātuṃ viviktam iti vikalpayiṣyanti,",
    "K03psp_2-3u:441": " na viviktam asaṃskṛtadhātur iti vikalpayiṣyanti.",
    "K03psp_2-3u:442": " atha khalv āyuṣmān subhūtis tān devaputrān etad avocat:",
    "K03psp_2-3u:443": " nāsyā devaputrāḥ prajñāpāramitāyā evaṃ gambhīrāyā yāvad alamāryāyāḥ paṇḍitavijñavedanīyāyāḥ kaścit pratyeṣako bhaviṣyati tat kasya hetos?",
    "K03psp_2-3u:444": " tathā hy atra na kaścid dharmo deśyate na sūcyate na paridīpyate,",
    "K03psp_2-3u:445": " yathaivātra na kaścid dharmo deśyate na sūcyate na paridīpyate tathaivātra na kaścit pratyeṣako bhaviṣyati.",
    "K03psp_2-3u:446": " atha khalv āyuṣmāñ śāriputra āyuṣmantaṃ subhūtiṃ sthaviram etad avocat:",
    "K03psp_2-3u:447": " nanv āyuṣman subhūte iha prajñāpāramitāyāṃ trīṇi yānāni vistareṇopadiśyante yad uta śrāvakayānaṃ pratyekabuddhayānaṃ samyaksaṃbuddhayānaṃ,",
    "K03psp_2-3u:448": " bodhisattvānāṃ ca mahāsattvānāṃ saṃparigraha upadiśyate prathamacittotpādam upādāya",
    "K03psp_2-3u:449": " yāvad daśamaś cittotpāda iti bodhisattvamārgaś copadiśyate yad uta dānapāramitā śīlapāramitā",
    "K03psp_2-3u:450": " kṣāntipāramitā vīryapāramitā dhyānapāramitā prajñāpāramitā smṛtyupasthānāni samyakprahāṇāny",
    "K03psp_2-3u:451": " ṛddhipādā indriyāṇi balāṇi bodhyaṅgāny āryāṣṭāṅgamārgaś catvāry apramāṇāṃ catvāri",
    "K03psp_2-3u:452": " dhyānāni catasra ārūpyasamāpattayo 'bhijñāḥ satyāni daśatathāgatabalāni catvāri vaiśāradyāni",
    "K03psp_2-3u:453": " catasraḥ pratisaṃvido 'ṣṭādaśāveṇikā buddhadharmāḥ sarvaśūnyatāḥ sarvasamādhayaḥ",
    "K03psp_2-3u:454": " sarvadhāraṇīmukhāni,",
    "K03psp_2-3u:455": " bodhisattvānāṃ ca mahāsattvānāṃ saṃparigraha upadiṣyate evaṃ bodhisattvo mahāsattvaḥ",
    "K03psp_2-3u:456": " prajñāpāramitāyāṃ caran nopapāduko bhaviṣyati. evam abhijñābhir aparihāṇadharmā buddhakṣetrād",
    "K03psp_2-3u:457": " buddhakṣetraṃ saṃkramiṣyanti yaiś ca kuśalamūlair ākāṅkṣiṣyanti buddhān bhagavataḥ",
    "K03psp_2-3u:458": " satkartuṃ gurukartuṃ mānayituṃ pūjayituṃ tāny asya kuśalamūlāni samṛddhiṃ yāsyanti.",
    "K03psp_2-3u:459": " yaṃ ca teṣāṃ buddhānāṃ bhagavatām antike dharmaṃ śroṣyanti sarvo 'sya dharmo na jātv",
    "K03psp_2-3u:460": " antarā vicchetsyati yāvan nānuttarā samyaksaṃbodhir abhisaṃbuddheti sadā samāhitaś",
    "K03psp_2-3u:461": " ca bhaviṣyati avikṣiptacittaḥ. samāhitayogena,",
    "K03psp_2-3u:462": " asaṅgapratibhānaś ca bhaviṣyati,",
    "K03psp_2-3u:463": " anācchedyapratibhānaḥ samāhitapratibhāno yuktapratibhānaḥ śliṣṭapratibhāno 'rthavatpratibhānaḥ sarvalokābhyudgataviśiṣṭapratibhānaś ca bhaviṣyati.",
    "K03psp_2-3u:464": " subhūtir āha:",
    "K03psp_2-3u:465": " evam etad āyuṣmañ śāriputra evam etat. tathaiva tadyathā vadasi vistareṇeha prajñāpāramitāyāṃ trīṇi yānāny upadiṣṭāni yad uta śrāvakayānaṃ pratyekabuddhayānaṃ",
    "K03psp_2-3u:466": " bodhisattvānāṃ ca mahāsattvānāṃ saṃparigrahā upadiṣṭā yāvad bodhisattvā mahāsattvāḥ sarvalokābhyudgataviśiṣṭapratibhānā bhaviṣyanti. tac cānupalambhayogena",
    "K03psp_2-3u:467": " ātmasattvajīvapoṣapuruṣapudgalamanujamānavakārakavedakajānakapaśyakasyānupalambhayogena. rūpasyānupalambhayogena,",
    "K03psp_2-3u:468": " vedanāyāḥ saṃjñāyāḥ saṃskārāṇāṃ vijñānasyānupalambhayogena. cakṣuṣo 'nupalambhayogena,",
    "K03psp_2-3u:469": " evaṃ śrotrasya ghrāṇasya jihvāyāḥ kāyasya manaso 'nupalambhayogena. cakṣurviñānasya cakṣuḥsaṃsparśasya cakṣuḥsaṃsparśajāyā vedanāyā anupalambhayogena,",
    "K03psp_2-3u:470": " evaṃ śrotraghrāṇajihvākāyamanovijñānasya manaḥsaṃsparśasya manaḥsaṃsparśajāyā vedanāyā",
    "K03psp_2-3u:471": " anupalambhayogena. evaṃ rūpaśabdagandharasasparśadharmāṇām anupalambhayogena. pṛthivīdhātor anupalambhayogena,",
    "K03psp_2-3u:472": " evam abdhātos tejodhātor vāyudhātor ākāśadhātor vijñānadhātor anupalambhayogena. dānapāramitāyā anupalambhayogena,",
    "K03psp_2-3u:473": " evaṃ śīlapāramitāyāḥ. kṣāntipāramitāyā vīryapāramitāyā dhyānapāramitāyāḥ prajñāpāramitāyā",
    "K03psp_2-3u:474": " anupalambhayogena. adhyātmaśūnyatāyā anupalambhayogena yāvad abhāvasvabhāvaśūnyatāyā",
    "K03psp_2-3u:475": " anupalambhayogena. smṛtyupasthānānām anupalambhayogena,",
    "K03psp_2-3u:476": " evaṃ samyakprahāṇānām ṛddhipādānām indriyāṇāṃ balānāṃ bodhyaṅgānām āryāṣṭāṅgikasya",
    "K03psp_2-3u:477": " mārgasyānupalambhayogena. apramāṇadhyānārūpyasamāpattīnām abhijñānām āryasatyānām",
    "K03psp_2-3u:478": " anupalambhayogena. daśānāṃ tathāgatabalānāṃ vaiśāradyānāṃ pratisaṃvidām āveṇikabuddhadharmāṇām",
    "K03psp_2-3u:479": " anupalambhayogena. sarvasamādhīnāṃ sarvadhāraṇīmukhānāṃ sarvajñatāyā anupalambhayogena.",
    "K03psp_2-3u:480": " atha khalv āyuṣmāñ chāriputra āyuṣmantaṃ subhūtim etad avocat:",
    "K03psp_2-3u:481": " kena kāraṇenāyuṣman subhūte iha prajñāpāramitāyāṃ triṇi yānāni vistareṇopadiśyante anupalambhayogena?",
    "K03psp_2-3u:482": " kena kāraṇena bodhisattvasya mahāsattvasya saṃparigraha upadiśyate yāvat sarvalokābhyudgataviśiṣṭapratibhāno bodhisattvo mahāsattvo bhaviṣyati",
    "K03psp_2-3u:483": " subhūtir āha:",
    "K03psp_2-3u:484": " adhyātmaśūnyatām upādāyāyuṣmañ śāriputra triṇi yānāni vistareṇopodiśyante anupalambhayogena. bahirdhāśūnyatām upādāyādhyātmabahirdhāśūnyatām",
    "K03psp_2-3u:485": " upādāya yāvad abhāvasvabhāvaśūnyatām upādāya trīṇi yānāni vistareṇopadiśyante anupalambhayogena,",
    "K03psp_2-3u:486": " yāvad abhāvasvabhāvaśūnyatām upādāya bodhisattvasya mahāsattvasya saṃparigraha upadiśyate",
    "K03psp_2-3u:487": " yāvat sarvalokābhyudgataviśiṣṭapratibhāno bodhisattvasya mahāsattvasya bhaviṣyati anupalambhayogena.",
    "K03psp_2-3u:488": " atha khalu śakrasya devānām indrasyaitad abhavat:",
    "K03psp_2-3u:489": " asyā dharmadṛṣṭeḥ subhūtinā sthavireṇa bhāṣyamāṇāyā yāvantas trisāhasramahāsāhasre lokadhātau cāturmahārājakāyikā devā yāvad akaniṣṭhā devās teṣāṃ caitad abhavat:",
    "K03psp_2-3u:490": " asyā dharmadṛṣṭeḥ subhūtinā sthavireṇa bhāṣyamāṇāyā yan nu vayaṃ puṣpāṇy abhinirmāya",
    "K03psp_2-3u:491": " taiḥ puṣpair buddhaṃ bhagavantaṃ bodhisattvaṃ bhikṣusaṃghaṃ ca subhūtiṃ ca sthaviram",
    "K03psp_2-3u:492": " imāṃ prajñāpāramitām abhyavakirema.",
    "K03psp_2-3u:493": " atha khalu śakro devānām indras te trisāhasramahāsāhasre lokadhātau cāturmahārājakāyikān devān upādāya yāvad akaniṣṭhā devā divyāni māndāravāṇi puṣpāṇy abhinirmāya,",
    "K03psp_2-3u:494": " taiḥ puṣpair buddhaṃ bhagavantaṃ bodhisattvaṃ bhikṣusaṃghaṃ ca subhūtiṃ ca sthaviram imāṃ ca prajñāpāramitām abhyavakiranti sma,",
    "K03psp_2-3u:495": " abhiprakiranti sma,",
    "K03psp_2-3u:496": " samanantarāvakīrṇāni ca tāni puṣpāṇi śakreṇa devānām indreṇa,",
    "K03psp_2-3u:497": " taiś ca yāvad akaniṣṭhair devaiḥ.",
    "K03psp_2-3u:498": " atha khalu sarvasmiṃs trisāhasramahāsāhasre lokadhātau puṣpasaṃstaraḥ saṃstṛto 'bhūt. upariṣṭāc cāntarīkṣe puṣpakūṭāgāraṃ saṃsthitam abhūt ramaṇīyaṃ",
    "K03psp_2-3u:499": " atha khalu subhūteḥ sthavirasyaitad abhavat:",
    "K03psp_2-3u:500": " na punar imāni puṣpāṇi mayā sarvadevabhavaṇeṣu dṛṣṭapūrvāṇi pracaranti yānīmāni puṣpāṇi devaputrair abhyavakīrṇāni nirmitānīmāni puṣpāṇi na",
    "K03psp_2-3u:501": " yānīmāni devaputrair abhyavakīrṇāni manomayāny etāni puṣpāṇi naitāni puṣpāṇi vṛkṣagulmalatānirjātānīmāni devaputrair abhyavakīrṇāni.",
    "K03psp_2-3u:502": " atha khalu śakro devānām indraḥ sthaviraṃ subhūtiṃ etad avocat:",
    "K03psp_2-3u:503": " anirjātānīmāni bhadanta subhūte puṣpāṇi naitāni puṣpāṇi manonirjātāni nāpi (PSP_2-3:21)",
    "K03psp_2-3u:504": " vṛkṣagulmalatānirjātāni.",
    "K03psp_2-3u:505": " subhūtir āha:",
    "K03psp_2-3u:506": " yat kauśikaivaṃ vadasi,",
    "K03psp_2-3u:507": " anirjātānīmāni puṣpāṇi naitāni manonirjātāni nāpi vṛkṣagulmalatānirjātānīti. yāni kauśikānirjātāni na tāni puṣpāṇi śakro devānām indra āha:",
    "K03psp_2-3u:508": " kiṃ punar bhadanta subhūte imāny eva puṣpāny anirjātāni,",
    "K03psp_2-3u:509": " atha rūpam apy anirjātaṃ vedanāsaṃjñāsaṃskārāḥ vijñānam apy anirjātaṃ?",
    "K03psp_2-3u:510": " subhūtiḥ sthavira āha:",
    "K03psp_2-3u:511": " na kauśika imāny eva puṣpāṇy anirjātāni,",
    "K03psp_2-3u:512": " rūpam api kauśikānirjātaṃ yac cānirjātaṃ na tad rūpam. vedanāsaṃjñāsaṃskārāḥ vijñānaṃ",
    "K03psp_2-3u:513": " kauśikānirjātaṃ yac cānirjātaṃ na tad vijñānaṃ. cakṣuḥ kauśikānirjātaṃ yac cānirjātaṃ na tac cakṣuḥ,",
    "K03psp_2-3u:514": " evaṃ śrotraṃ ghrāṇaṃ jihvā kāyo manaḥ kauśikānirjātaṃ yac cānirjātaṃ na tan manaḥ. pṛthivīdhātuḥ kauśikānirjāto yaś cānirjāto na sa pṛthivīdhātur,",
    "K03psp_2-3u:515": " evam abdhātus tejodhātur ākāśadhātur vijñānadhatuḥ kauśikānirjāto yaś cānirjāto na sa vijñānadhātuḥ. dānapāramitā kauśika anirjātā yā cānirjātā na sā dānapāramitā,",
    "K03psp_2-3u:516": " evaṃ śīlapāramitā kṣāntipāramitā vīryapāramitā dhyānapāramitā prajñāpāramitā kauśika",
    "K03psp_2-3u:517": " anirjātā yā cānirjātā na sā prajñāpāramitā. adhyātmaśūnyatā kauśika anirjātā yā cānirjātā",
    "K03psp_2-3u:518": " na sā adhyātmaśūnyatā yāvad abhāvasvabhāvaśūnyatā kauśika anirjātā yā cānirjātā na",
    "K03psp_2-3u:519": " sā abhāvasvabhāvaśūnyatā,",
    "K03psp_2-3u:520": " smṛtyupasthānāni kauśika anirjātāni yāni cānirjātāni na tāni smṛtyupasthānāni,",
    "K03psp_2-3u:521": " evaṃ samyakprahāṇāny ṛddhipādāḥ indriyāṇi balāni bodhyaṅgāny āryāṣṭaṅgo mārgaḥ kauśika,",
    "K03psp_2-3u:522": " anirjāto yaś cānirjāto na sa mārgaḥ. evam abhijñāḥ satyāny apramāṇadhyānārūpyasamāpattayo",
    "K03psp_2-3u:523": " daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikābuddhadharmāḥ",
    "K03psp_2-3u:524": " kauśika anirjātā ye cānirjātā na te buddhadharmāḥ. srotaāpattiphalaṃ kauśika anirjātaṃ",
    "K03psp_2-3u:525": " yac cānirjātaṃ na tat srotaāpattiphalaṃ,",
    "K03psp_2-3u:526": " evaṃ sakṛdāgāmiphalam anāgāmiphalam arhattvaṃ pratyekabuddhatvaṃ sarvajñatvaṃ kauśikānirjātaṃ",
    "K03psp_2-3u:527": " yac cānirjātaṃ na tat sarvajñatvaṃ. srotaāpannaḥ kauśika anirjāto yaś cānirjāto na sa srotaāpannaḥ,",
    "K03psp_2-3u:528": " evaṃ sakṛdāgāmī,",
    "K03psp_2-3u:529": " anāgāmī,",
    "K03psp_2-3u:530": " arhan pratyekabuddhas tathāgato 'rhan samyaksaṃbuddhaḥ kauśikānirjāto yaś cānirjāto na sa samyaksaṃbuddhaḥ. ity adhigamādhāragotram",
    "K03psp_2-3u:531": " atha khalu śakro devānām indro bhagavantam etad avocat:",
    "K03psp_2-3u:532": " gambhīraprajño batāyam āryasubhūtiḥ. sthaviro yatprajñaptiṃ ca na virodhayati dharmatāṃ copadiśati.",
    "K03psp_2-3u:533": " atha khalu bhagavān śakraṃ devānām indram etad avocat:",
    "K03psp_2-3u:534": " evam etat kauśikaivam etat,",
    "K03psp_2-3u:535": " gambhīraprajño batāyam āryasubhūtiḥ sthaviro yatprajñaptiṃ ca na virodhayati dharmatāṃ copadiśati.",
    "K03psp_2-3u:536": " atha khalu śakro devānām indro bhagavantam etad avocat:",
    "K03psp_2-3u:537": " kathaṃ bhagavan subhūtiḥ sthaviraḥ prajñaptiṃ ca na virodhayati dharmatāṃ copadiśati?",
    "K03psp_2-3u:538": " bhagavān āha:",
    "K03psp_2-3u:539": " rūpaṃ kauśika prajñaptimātraṃ yac ca prajñaptimātraṃ sā dharmatā,",
    "K03psp_2-3u:540": " tāṃ ca subhūtiḥ sthaviro na virodhayaty upadiśasti ca. vedanāsaṃjñāsaṃskārā vijñānaṃ kauśika prajñaptimātraṃ yac ca prajñaptimātraṃ sā dharmatā,",
    "K03psp_2-3u:541": " tāṃ ca subhūtiḥ sthaviro na virodhaty upadiśati ca. tat kasya hetor?",
    "K03psp_2-3u:542": " yā dharmatā sā na virudhyate yā na virudhyate tāṃ ca subhūtiḥ sthavira upadiśati na virodhayati,",
    "K03psp_2-3u:543": " evaṃ vyastasamasteṣu skandhadhātvāyatanapratītyasamutpādāṅgeṣu,",
    "K03psp_2-3u:544": " evaṃ dānapāramitāyāṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ,",
    "K03psp_2-3u:545": " evam adhyātmaśūnyatāyāṃ yāvad abhāvasvabhāvaśūnyatāyāṃ. evaṃ smṛtyupasthāneṣu samyakprahāṇeṣv",
    "K03psp_2-3u:546": " ṛddhipādendriyeṣu baleṣu bodhyaṅgeṣv āryāṣṭāṅge mārge 'pramāṇadhyānārūpyasamāpattiṣv",
    "K03psp_2-3u:547": " abhijñāsu satyeṣu daśatathāgatabaleṣu vaiśāradyeṣu pratisaṃvitsv aṣṭādaśāveṇikeṣu buddhadharmeṣu,",
    "K03psp_2-3u:548": " evaṃ srotaāpattiphale sakṛdāgāmiphale 'nāgāmiphale 'rhattve pratyekabuddhatve sarvajñatve srotaāpanna iti kauśika prajñaptimātraṃ yat prajñaptimātraṃ sā dharmatā,",
    "K03psp_2-3u:549": " tāṃ ca subhūtiḥ sthaviro na virodhayaty upadiśati ca. evaṃ sakṛdāgāmī,",
    "K03psp_2-3u:550": " anāgāmī,",
    "K03psp_2-3u:551": " arhan pratyekabuddhas tathāgato 'rhan samyaksaṃbuddha iti kauśika prajñaptimātraṃ yac ca prajñaptimātraṃ sā dharmatā,",
    "K03psp_2-3u:552": " tāṃ ca subhūtiḥ sthaviro na virodhayaty upadiśati ca. tat kasya hetor?",
    "K03psp_2-3u:553": " yā kauśika dharmatā sā na virudhyate,",
    "K03psp_2-3u:554": " yā na virudhyate tāṃ subhūtiḥ sthavira upadiśati na ca virodhayati,",
    "K03psp_2-3u:555": " evaṃ hi kauśika subhūtiḥ sthaviraḥ prajñaptiṃ ca na virodhayati dharmatāṃ copadiśati.",
    "K03psp_2-3u:556": " subhūtir āha:",
    "K03psp_2-3u:557": " evam etat kauśikaivam etat. yathā bhagavatā prajñaptimātrāḥ sarvadharmā upadiṣṭā",
    "K03psp_2-3u:558": " evaṃ hi kauśika bodhisattvena mahāsattvena prajñaptimātrān sarvadharmān viditvā prajñāpāramitāyāṃ",
    "K03psp_2-3u:559": " śikṣitavyam evaṃ śikṣamāṇaḥ punaḥ kauśika bodhisattvo mahāsattvo na rūpe śikṣate",
    "K03psp_2-3u:560": " na vedanāyāṃ na saṃjñāyāṃ na saṃskāreṣu na vijñāne śikṣate. tat kasya hetos?",
    "K03psp_2-3u:561": " thathā hi rūpaṃ na samanupaśyati yatra śikṣate. vedanāṃ saṃjñāṃ saṃskārān vijñānaṃ",
    "K03psp_2-3u:562": " na samanupaśyati yatra śikṣate. evaṃ śikṣamāṇaḥ kauśika bodhisattvo mahāsattvo na",
    "K03psp_2-3u:563": " dānapāramitāyāṃ śikṣate. tat kasya hetos?",
    "K03psp_2-3u:564": " tathā hi sa dānapāramitāṃ na samanupaśyati yatra śikṣate. evaṃ na śīlapāramitāyāṃ",
    "K03psp_2-3u:565": " na kṣāntipāramitāyāṃ na vīryapāramitāyāṃ na dhyānapāramitāyāṃ na prajñāpāramitāyāṃ",
    "K03psp_2-3u:566": " śikṣate. tat kasya hetos?",
    "K03psp_2-3u:567": " tathā hi sa prajñāpāramitāṃ na samanupaśyati yatra śikṣate. adhyātmaśūnyatāyām api na śikṣate yāvad abhāvasvabhāvaśūnyatāyām api na śikṣate. tat kasya hetos?",
    "K03psp_2-3u:568": " tathā hi so 'dhyātmaśūnyatāṃ na samanupaśyati yāvad abhāvasvabhāvaśūnyatām api na",
    "K03psp_2-3u:569": " samanupaśyati yatra śikṣate. smṛtyupasthāneṣv api na śikṣate. evaṃ samyakprahāneṣv",
    "K03psp_2-3u:570": " ṛddhipādeṣv indriyeṣu baleṣu bodhyaṅgeṣv āryāṣṭāṅgeṣu mārgeṣv apramāṇadhyānārūpyasamāpattiṣv",
    "K03psp_2-3u:571": " abhijñāsu satyeṣu baleṣu vaiśāradyeṣu pratisaṃvitsv aṣṭādaśāveṇikeṣu buddhadharmeṣv",
    "K03psp_2-3u:572": " api na śikṣate. na srotaāpattiphale na sakṛdāgāmiphale nānāgāmiphale nārhattve na",
    "K03psp_2-3u:573": " pratyekabuddhatve śikṣate sarvajñatve 'pi na śikṣate. tat kasya hetos?",
    "K03psp_2-3u:574": " tathā hi sa sarvajñatvaṃ na samanupaśyati yatra śikṣate.",
    "K03psp_2-3u:575": " atha khalu śakro devānām indraḥ subhūtiṃ sthaviram etad avocat:",
    "K03psp_2-3u:576": " kena kāraṇena bhadanta subhūte bodhisattvo mahāsattvo na rūpaṃ samanupaśyati na vedanāṃ",
    "K03psp_2-3u:577": " na saṃjñāṃ na saṃskārān na vijñānaṃ samanupaśyati. evaṃ vyastasamastān skandhadhātvāyatanapratītyasamutpādapāramitābodhipakṣyān",
    "K03psp_2-3u:578": " dharmān na samanupaśyati. apramāṇadhyānārūpyasamāpattīr na samanupaśyati. satyāny",
    "K03psp_2-3u:579": " abhijñādaśabalāni catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān",
    "K03psp_2-3u:580": " na samanupaśyati yatra śikṣate yāvat sarvajñatvaṃ api na samanupaśyati yatra śikṣate?",
    "K03psp_2-3u:581": " subhūtir āha:",
    "K03psp_2-3u:582": " tathā hi kauśika rūpaṃ rūpeṇa śūnyaṃ,",
    "K03psp_2-3u:583": " vedanāsaṃjñāsaṃskārā vijñānaṃ vijñānena śūnyaṃ. evaṃ vyastasamastāni skandhadhātvāyatanāni (PSP_2-3:24)",
    "K03psp_2-3u:584": " pratītyasamutpādāḥ pāramitāḥ sarvaśūnyatāḥ sarvasamādhayaḥ sarvadhāraṇīmukhāni saptatriṃśadbodhipakṣyā",
    "K03psp_2-3u:585": " dharmā apramāṇadhyānārūpyasamāpattayaḥ satyāny abhijñā daśabalāni vaiśāradyāni pratisaṃvido",
    "K03psp_2-3u:586": " 'ṣṭādaśāveṇikā buddhadharmā yāvat sarvākārajñatā sarvākārajñatayā śūnyā. tat kasya hetoḥ?",
    "K03psp_2-3u:587": " na hi kauśika rūpaśūnyatā rūpaśūnyatāṃ samanupaśyati yāvan na sarvajñatāśūnyatā sarvajñatāśūnyatāṃ",
    "K03psp_2-3u:588": " samanupaśyati. yaḥ kauśika iha śūnyatāyāṃ śikṣate sa rūpaśūnyatāyāṃ śikṣate advaidhīkāreṇa.",
    "K03psp_2-3u:589": " vedanāsaṃjñāsaṃskāreṣu vijñānaśūnyatāyāṃ śikṣate advaidhīkāreṇa. evaṃ vyastasamasteṣu",
    "K03psp_2-3u:590": " skandhadhātvāyataneṣu pratītyasamutpādapāramitāsu saptatriṃśadbodhipakṣeṣu dharmeṣv",
    "K03psp_2-3u:591": " apramāṇadhyānārūpyasamāpattiṣu satyeṣv abhijñāsu sarvaśūnyatāsu sarvasamādhiṣu sarvadhāraṇīmukheṣu",
    "K03psp_2-3u:592": " daśatathāgatabaleṣu vaiśāradyeṣu pratisaṃvitsv āveṇikeṣu buddhadharmeṣu yāvat sarvajñatāśūnyatāyāṃ",
    "K03psp_2-3u:593": " śikṣate advaidhīkāreṇa. yaḥ kauśika rūpaśūnyatāyāṃ śikṣate advaidhīkāreṇa yāvat sarvajñatāśūnyatāyāṃ",
    "K03psp_2-3u:594": " śikṣate advaidhīkāreṇa sa dānapāramitāyām api śikṣate advaidhīkāreṇa. evaṃ śīlapāramitāyāṃ",
    "K03psp_2-3u:595": " kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyām api śikṣate",
    "K03psp_2-3u:596": " advaidhīkāreṇa. adhyātmaśūnyatāyām api śikṣate advaidhīkāreṇa yāvad abhāvasvabhāvaśūnyatāyām",
    "K03psp_2-3u:597": " api śikṣate advaidhīkāreṇa. smṛtyupasthāneṣu samyakprahāṇeṣv ṛddhipādeṣv indriyeṣu",
    "K03psp_2-3u:598": " baleṣu bodhyaṅgeṣv āryāṣṭāṅge mārge śikṣate advaidhīkāreṇa. apramāṇadhyānārūpyasamāpattiṣv",
    "K03psp_2-3u:599": " abhijñāsu satyeṣu daśasu tathāgatabaleṣu vaiśāradyeṣu pratisaṃvitsv āveṇikeṣu buddhadharmeṣu",
    "K03psp_2-3u:600": " śikṣate advaidhīkāreṇa. sarvasamādhiṣu sarvadhāraṇīmukheṣu śikṣate advaidhīkāreṇa.",
    "K03psp_2-3u:601": " asaṃkhyeyeṣv aparimāṇeṣu buddhadharmeṣu śikṣate advaidhīkāreṇa. srotaāpattiphale",
    "K03psp_2-3u:602": " sakṛdāgāmiphale 'nāgāmiphale 'rhatve pratyekabuddhatve śikṣate advaidhīkāreṇa. samyaksaṃbuddhatve",
    "K03psp_2-3u:603": " sarvākārajñatāyāṃ śikṣate advaidhīkāreṇa.",
    "K03psp_2-3u:604": " iti pratyekabuddhamārge nirvedhabhāgiya uṣmagatam",
    "K03psp_2-3u:605": " na rūpasya hānaye śikṣate na vṛddhaye śikṣate. na vedanāsaṃjñāsaṃskāravijñānasya",
    "K03psp_2-3u:606": " hānaye śikṣate na vṛddhaye śikṣate. evaṃ vyastasamastānāṃ skandhadhātvāyatanānāṃ",
    "K03psp_2-3u:607": " na hānaye na vṛddhaye śikṣate. pratītyasamutpādasya na (PSP_2-3:25)",
    "K03psp_2-3u:608": " hānaye na vṛddhaye śikṣate. dānapāramitāyā na hānaye na vṛddhaye śikṣate. evaṃ śīlapāramitāyāḥ",
    "K03psp_2-3u:609": " kṣāntipāramitāyā vīryapāramitāyā dhyānapāramitāyāḥ prajñāpāramitāyā na hānaye na",
    "K03psp_2-3u:610": " vṛddhaye śikṣate. smṛtyupasthānānāṃ na hānaye na vṛddhaye śikṣate. evaṃ samyakprahāṇānām",
    "K03psp_2-3u:611": " ṛddhipādānām indriyāṇāṃ balānāṃ bodhyaṅgānāṃ mārgasya na hānaye na vṛddhaye śikṣate.",
    "K03psp_2-3u:612": " apramāṇānāṃ dhyānārūpyasamāpattīnāṃ na hānaye na vṛddhaye śikṣate. adhyātmaśūyatāyā",
    "K03psp_2-3u:613": " bahirdhāśūnyatāyā adhyātmabahirdhāśūnyatāyā yāvad abhāvasvabhāvaśūnyatāyā na hānaye",
    "K03psp_2-3u:614": " na vṛddhaye śikṣate. satyānām abhijñānāṃ daśabalavaiśāradyapratisaṃvidāveṇikānāṃ",
    "K03psp_2-3u:615": " buddhadharmāṇāṃ yāvat sarvajñatāyā na hānaye na vṛddhaye śikṣate. yo rūpasya na hānaye",
    "K03psp_2-3u:616": " na vṛddhaye śikṣate yāvat sarvajñatāyā na hānaye na vṛddhaye śikṣate sa na rūpasya",
    "K03psp_2-3u:617": " parigrahāya śikṣate nāntardhānāya śikṣate. na vedanāyā na saṃjñāyā na saṃskārāṇāṃ",
    "K03psp_2-3u:618": " na vijñānasya parigrahāya śikṣate nāntardhānāya śikṣate. evaṃ vyastasamastānāṃ skandhadhātvāyatanānāṃ",
    "K03psp_2-3u:619": " pratītyasamutpādānāṃ na parigrahāya śikṣate nāntardhānāya śikṣate. evaṃ pāramitānāṃ",
    "K03psp_2-3u:620": " saptatriṃśatāṃ bodhipakṣyāṇāṃ dharmāṇam apramāṇadhyānārūpyasamāpattīnāṃ satyānām",
    "K03psp_2-3u:621": " abhijñānāṃ sarvasamādhīnāṃ sarvadhāraṇīmukhānāṃ na parigrahāya śikṣate nāntardhānāya",
    "K03psp_2-3u:622": " śikṣate. daśānāṃ tathāgatabalānāṃ vaiśāradyānāṃ pratisaṃvidām aṣṭādaśānām āveṇikānāṃ",
    "K03psp_2-3u:623": " buddhadharmāṇāṃ yāvat sarvajñatāyā na parigrahāya nāntardhānāya śikṣate.",
    "K03psp_2-3u:624": " iti tatraiva mūrdhagatam",
    "K03psp_2-3u:625": " śāriputra āha:",
    "K03psp_2-3u:626": " kiṃ kāraṇam āyuṣman subhūte bodhisattvo mahāsattvo na rūpasya parigrahāya nāntardhānāya śikṣate,",
    "K03psp_2-3u:627": " vedanāyāḥ saṃjñāyāḥ saṃskārāṇāṃ vijñānasya na parigrahāya nāntardhānāya śikṣate yāvat sarvajñatāyā na parigrahāya nāntardhānāya śikṣate?",
    "K03psp_2-3u:628": " subhūtir āha:",
    "K03psp_2-3u:629": " tathā hy āyuṣmañ śāriputra rūpasya parigraho nāsti. tat kasya hetor?",
    "K03psp_2-3u:630": " na rūpaṃ rūpaṃ parigṛhṇāti. na vedanā na saṃjñā na saṃskārās tathā hy āyuṣmañ śāriputra vijñānasya parigraho nāsti. tat kasya hetos? tathā hi na (PSP_2-3:26)",
    "K03psp_2-3u:631": " vijñānaṃ vijñānaṃ parigṛhṇāti. evaṃ vyastasamastānāṃ skandhadhātvāyatanapratītyasamutpādānāṃ",
    "K03psp_2-3u:632": " pāramitānāṃ bodhipakṣyāṇāṃ dharmāṇāṃ satyānām abhijñānāṃ sarvaśūnyatānāṃ sarvasamādhīnāṃ",
    "K03psp_2-3u:633": " sarvadhāraṇīmukhānāṃ daśabalavaiśāradyānāṃ pratisaṃvidāveṇikānāṃ buddhadharmāṇāṃ",
    "K03psp_2-3u:634": " parigraho nāsti. tat kasya hetos?",
    "K03psp_2-3u:635": " tathā hy āveṇikabuddhadharmā nāveṇikabuddhadharmān parigṛhṇanti. tathā hy āyuṣmañ śāriputra sarvajñatāyāḥ parigraho nāsti. tat kasya hetos?",
    "K03psp_2-3u:636": " tathā hi sarvajñatā na sarvajñatāṃ parigṛhṇāti. adhyātmaśūnyatāṃ yāvad abhāvasvabhāvaśūnyatām",
    "K03psp_2-3u:637": " upādāya. etaṃ hy āyuṣmañ śāriputra bodhisattvo mahāsattvaḥ sarvadharmāparigrahāya",
    "K03psp_2-3u:638": " sarvajñatāyāṃ śikṣate sarvajñatāyāṃ niryāsyati.",
    "K03psp_2-3u:639": " śāriputra āha:",
    "K03psp_2-3u:640": " evaṃ śikṣamāṇa āyuṣman subhūte bodhisattvo mahāsattvaḥ prajñāpāramitāyāṃ śikṣate sarvajñatāyāṃ niryāsyati.",
    "K03psp_2-3u:641": " subhūtir āha:",
    "K03psp_2-3u:642": " evaṃ śikṣamāṇaḥ śāriputra bodhisattvo mahāsattvaḥ prajñāpāramitāyāṃ śikṣate sarvajñatāyāṃ niryāsyati sarvadharmāṇām aparigrahayogena. iti tatraiva",
    "K03psp_2-3u:643": " śāriputra āha:",
    "K03psp_2-3u:644": " evaṃ śikṣamāṇa āyuṣman subhūte bodhisattvo mahāsattvaḥ sarvadharmāṇām aparigrahāya nāntardhānāya śikṣitvā kathaṃ sarvajñatāyāṃ niryāsyati?",
    "K03psp_2-3u:645": " subhūtir āha:",
    "K03psp_2-3u:646": " tathā hy āyuṣmañ śariputra bodhisattvo mahāsattvaḥ prajñāpāramitāyāṃ caran na rūpasyotpādaṃ",
    "K03psp_2-3u:647": " paśyati na nirodhaṃ nodgrahaṃ notsargaṃ na saṃkleśaṃ na vyavadānaṃ nācayaṃ nāpacayaṃ",
    "K03psp_2-3u:648": " na hāniṃ na vṛddhiṃ. tat kasya hetos?",
    "K03psp_2-3u:649": " tathā hy āyuṣmañ śariputra rūpaṃ rūpasvabhāvena na vidyate,",
    "K03psp_2-3u:650": " vedanāyāḥ saṃjñāyāḥ saṃskārāṇāṃ vijñānasyāyuṣmañ śāriputra bodhisattvo mahāsattvo",
    "K03psp_2-3u:651": " notpādaṃ paśyati na nirodhaṃ nodgrahaṃ notsargaṃ na saṃkleśaṃ na vyavadānaṃ nācayaṃ",
    "K03psp_2-3u:652": " nāpacayaṃ na hāniṃ na vṛddhim. tat kasya hetos?",
    "K03psp_2-3u:653": " athā hy āyuṣmañ śariputra vijñānaṃ vijñānasvabhāvena na vidyate. evaṃ vyastasamastānāṃ",
    "K03psp_2-3u:654": " skandhadhātvāyatanānāṃ pratītyasamutpādasya pāramitānāṃ saptatriṃśatāṃ bodhipakṣyāṇāṃ",
    "K03psp_2-3u:655": " dharmāṇām apramāṇadhyānārūpyasamāpattīnām abhijñānāṃ sarvasamādhīnāṃ sarvadhāraṇīmukhānāṃ",
    "K03psp_2-3u:656": " balānāṃ vaiśāradyānāṃ (PSP_2-3:27)",
    "K03psp_2-3u:657": " pratisaṃvidām āveṇikānāṃ buddhadharmāṇāṃ yāvat sarvajñatāyā notpādaṃ paśyati na nirodhaṃ",
    "K03psp_2-3u:658": " nodgrahaṃ notsargaṃ na saṃkleśaṃ na vyavadānaṃ nācayaṃ nāpacayaṃ na hāniṃ na vṛddhiṃ. tat kasya hetos?",
    "K03psp_2-3u:659": " tathā hy āyuṣmañ śāriputra sarvajñatā sarvajñatāsvabhāvena na saṃvidyate,",
    "K03psp_2-3u:660": " evaṃ hy āyuṣmañ śariputra bodhisattvo mahāsattvaḥ sarvadharmāṇām anutpādāyānirodhāyānudgrahāyānutsargāyāsaṃkleśāyāvyavadānāya",
    "K03psp_2-3u:661": " nācayāya nāpacayāya na hānaye na vṛddhaye śikṣate prajñāpāramitāyāṃ śikṣate sarvajñatāyāṃ",
    "K03psp_2-3u:662": " niryāsyati aśikṣāniryāṇayogena.",
    "K03psp_2-3u:663": " iti tatraivāgradharmagatam ity uktaḥ pratyekabuddhamārgaḥ",
    "K03psp_2-3u:664": " atha khalu śakro devānām indra āyuṣmantaṃ śāriputram etad avocat:",
    "K03psp_2-3u:665": " prajñāpāramitā bhadanta śāriputra kuto gaveṣitavyā?",
    "K03psp_2-3u:666": " śāriputra āha:",
    "K03psp_2-3u:667": " prajñāpāramitā kauśika subhūteḥ parivartād gaveṣitavyā.",
    "K03psp_2-3u:668": " atha khalu śakro devānām indraḥ subhūtiṃ sthaviram etad avocat:",
    "K03psp_2-3u:669": " tavaiva āryasubhūte,",
    "K03psp_2-3u:670": " anubhāvas tavaitad adhiṣṭhānaṃ yad āryaśāriputra,",
    "K03psp_2-3u:671": " evaṃ vadati;",
    "K03psp_2-3u:672": " prajñāpāramitā kauśikāyuṣmataḥ subhūteḥ parivartād gaveṣitavyeti.",
    "K03psp_2-3u:673": " subhūtir āha:",
    "K03psp_2-3u:674": " na mamaiṣa kauśikānubhāvaḥ na mamaitad adhiṣṭhānam.",
    "K03psp_2-3u:675": " śakra āha: kasyaiṣo 'nubhāvaḥ kasyaitad adhiṣṭhānam.",
    "K03psp_2-3u:676": " subhūtir āha:",
    "K03psp_2-3u:677": " tathāgatasyaiṣa kauśikānubhāvas tathāgatasyaitad adhiṣṭhānaṃ na cānyatra niradhiṣṭhānadharmatāyās tathāgata upalabhyate,",
    "K03psp_2-3u:678": " na cānyatra tathatāyās tathāgata upalabhyate,",
    "K03psp_2-3u:679": " niradhiṣṭhānā devāndra sarvadharmāḥ.",
    "K03psp_2-3u:680": " devendra āha:",
    "K03psp_2-3u:681": " katham āryasubhūte niradhiṣṭhāneṣu sarvadharmeṣu evaṃ vadasi?",
    "K03psp_2-3u:682": " tathāgatasyaiṣo 'nubhāvas tathāgatasyaitad adhiṣṭhānam iti.",
    "K03psp_2-3u:683": " subhūtir āha:",
    "K03psp_2-3u:684": " evam etat kauśikaivam etat,",
    "K03psp_2-3u:685": " nānyatra niradhiṣṭhānadharmatāyās tathāgata upalabhyate,",
    "K03psp_2-3u:686": " nānyatra tathatāyās tathāgata upalabhyate,",
    "K03psp_2-3u:687": " na ca niradhiṣṭhānadharmatāyāṃ tathāgata upalabhyate,",
    "K03psp_2-3u:688": " na ca tathāgate niradhiṣṭhānadharmatā upalabhyate,",
    "K03psp_2-3u:689": " na ca tathatayāṃ tathāgata upalabhyate,",
    "K03psp_2-3u:690": " na ca tāthāgate tathatopalabhyate,",
    "K03psp_2-3u:691": " na rūpatathatāyāṃ tahāgata upalabhyate,",
    "K03psp_2-3u:692": " na ca tathāgate rūpatathatopalabhyate,",
    "K03psp_2-3u:693": " na rūpadharmatāyāṃ tathāgata upalabhyate,",
    "K03psp_2-3u:694": " na ca tathāgate rūpadharmatā na vedanātathatāyāṃ na saṃjñātathatayāṃ na saṃskāratathatāyāṃ na vijñānatathatāyāṃ tathāgata upalabhyate, na ca",
    "K03psp_2-3u:695": " tathāgate vijñānatathatopalabhyate,",
    "K03psp_2-3u:696": " na vijñānadharmatāyāṃ tathāgata upalabhyate,",
    "K03psp_2-3u:697": " na ca tathāgate vijñānadharmatā,",
    "K03psp_2-3u:698": " evaṃ vyastasamasteṣu skandhadhātvāyatanapratītyasamutpādeṣu pāramitābhijñāsatyeṣu",
    "K03psp_2-3u:699": " saptatriṃśadbodhipakṣadharmāpramāṇadhyānārūpyasamāpattiṣu sarvaśūnyatāyāṃ sarvasamādhiṣu",
    "K03psp_2-3u:700": " sarvadhāraṇīmukheṣu daśabalavaiśāradyapratisaṃvidāveṇikabuddhadharmeṣu yāvan na sarvajñatātathatāyāṃ",
    "K03psp_2-3u:701": " tathāgata upalabhyate,",
    "K03psp_2-3u:702": " na ca tathāgate sarvajñatātathatā upalabhyate,",
    "K03psp_2-3u:703": " na sarvajñatādharmatāyāṃ tathāgata upalabhyate,",
    "K03psp_2-3u:704": " na ca tathāgate sarvajñatādharmatā. tat kasya hetor?",
    "K03psp_2-3u:705": " yaḥ kauśika tathāgato na rūpatathatāyāṃ saṃyukto na visaṃyukto vedanāsaṃjñāsaṃskāravijñānatathatāyāṃ",
    "K03psp_2-3u:706": " saṃyukto na visaṃyuktaḥ. yaḥ kauśika tathāgato na rūpadharmatāyāṃ saṃyukto na visaṃyukto",
    "K03psp_2-3u:707": " vedanāsaṃjñāsaṃskāravijñānadharmatāyāṃ saṃyukto na visaṃyuktaḥ,",
    "K03psp_2-3u:708": " na cānyatra rūpatathatāyāḥ saṃyukto na visaṃyuktaḥ. na cānyatra rūpadharmatāyāḥ saṃyukto",
    "K03psp_2-3u:709": " na visaṃyuktaḥ. vedanāsaṃjñāsaṃskārā na cānyatra vijñānatathatāyāḥ saṃyukto na visaṃyukto",
    "K03psp_2-3u:710": " na cānyatra vijñānadharmatāyāḥ saṃyukto na visaṃyuktaḥ. vistareṇa yāvad yas tathāgato",
    "K03psp_2-3u:711": " na sa sarvajñatātathatāyāṃ saṃyukto na visaṃyuktaḥ,",
    "K03psp_2-3u:712": " na sarvajñatādharmatāyāṃ saṃyukto na visaṃyuktaḥ,",
    "K03psp_2-3u:713": " na cānyatra sarvajñatāyāḥ saṃyukto na visaṃyuktaḥ na cānyatra sarvajñatādharmatāyāḥ",
    "K03psp_2-3u:714": " saṃyukto na visaṃyuktaḥ yo hi kauśika sarvadharmeṣu na saṃyukto na visaṃyuktaḥ tasyaiṣo",
    "K03psp_2-3u:715": " 'nubhāvas tasyaitad adhiṣṭhānam anadhiṣṭhānayogena. yat punaḥ kauśika evaṃ vadasi:",
    "K03psp_2-3u:716": " kuto bodhisattvena mahāsattvena prajñāpāramitā gaveṣitavyeti?",
    "K03psp_2-3u:717": " na rūpato gaveṣitavyā nānyatra rūpato gaveṣitavyā,",
    "K03psp_2-3u:718": " na vedanāyā na saṃjñāyā na saṃskārebhyo na vijñānato gaveṣitavyā nānyatra vijñānād gaveṣitavyā. tat kasya hetos?",
    "K03psp_2-3u:719": " tathā hi kauśika yā ca prajñāpāramitā yac ca rūpaṃ yā ca vedanā yā ca saṃjñā ye ca",
    "K03psp_2-3u:720": " saṃskārā yac ca vijñānaṃ yā ca gaveṣaṇā sarva ete dharmā na saṃyuktā na visaṃyuktā",
    "K03psp_2-3u:721": " arūpiṇo 'nidarśanā apratighā ekalakṣaṇā yad utālakṣaṇāḥ.",
    "K03psp_2-3u:722": " punar aparaṃ kauśika bodhisattvena mahāsattvena prajñāpāramitā na dhātuto geveṣitavyā",
    "K03psp_2-3u:723": " nāyatanebhyo na pratītyasamutpādebhyo na pāramitābhyo na bodhipakṣyebhyo dharmebhyo",
    "K03psp_2-3u:724": " nāpramāṇadhyānārūpyasamāpattibhyo na (PSP_2-3:29)",
    "K03psp_2-3u:725": " satyebhyo nābhijñābhyo na samādhibhyo na dhāraṇīmukhebhyo na balebhyo na vaiśāradyebhyo",
    "K03psp_2-3u:726": " na pratisaṃvidbhyo nāṣṭādaśabhya āveṇikebhyo buddhadharmebhyo yāvan na sarvākārajñatāyā",
    "K03psp_2-3u:727": " gaveṣitavyā nānyatra sarvākārajñatāyā gaveṣitavyā. tat kasya hetos?",
    "K03psp_2-3u:728": " tathā hi kauśika yā ca prajñāpāramitā yā ca sarvākārajñatā yā ca gaveṣaṇā sarva ete",
    "K03psp_2-3u:729": " dharmā na saṃyuktā na visaṃyuktā arūpiṇo 'nidarśanā apratighā ekalakṣaṇā yad utālakṣaṇāḥ. tat kasya hetos?",
    "K03psp_2-3u:730": " tathā hi kauśika na rūpaṃ prajñāpāramitā nānyatra rūpāt prajñāpāramitā na vedanā",
    "K03psp_2-3u:731": " na saṃjñā na saṃskārā na vijñānaṃ prajñāpāramitā nāpy anyatra vijñānāt prajñāpāramitā",
    "K03psp_2-3u:732": " evaṃ vyastasamastāḥ skandhadhātvāyatanapratītyasamutpādapāramitāsatyābhijñāsaptatriṃśadbodhipakṣyā",
    "K03psp_2-3u:733": " dharmā apramāṇadhyānārūpyasamāpattayaḥ sarvaśūnyatāḥ sarvasamādhayaḥ sarvadhāraṇīmukhāni",
    "K03psp_2-3u:734": " daśabalavaiśāradyapratisaṃvida āveṇikabuddhadharmā yāvan na sarvākārajñatā prajñāpāramitā",
    "K03psp_2-3u:735": " nānyatra sarvākārajñatāyāḥ prajñāpāramitā. evaṃ na rūpatathatā prajñāpāramitā nāpy",
    "K03psp_2-3u:736": " anyatra rūpatathatāyāḥ prajñāpāramitā na vedanātathatā na saṃjñātathatā na saṃskāratathatā",
    "K03psp_2-3u:737": " na vijñānatathatā prajñāpāramitā na cānyatra vijñānatathatāyāḥ prajñāpāramitā. na",
    "K03psp_2-3u:738": " rūpadharmatā prajñāpāramitā nānyatra rūpadharmatāyāḥ prajñāpāramitā na vedanādharmatā",
    "K03psp_2-3u:739": " na saṃjñādharmatā na saṃskāradharmatā na vijñānadharmatā prajñāpāramitā nānyatra",
    "K03psp_2-3u:740": " vijñānadharmatāyāḥ prajñāpāramitā,",
    "K03psp_2-3u:741": " yāvan na sarvajñatātathatā prajñāpāramitā nānyatra sarvajñatātathatāyāḥ prajñāpāramitā,",
    "K03psp_2-3u:742": " na sarvajñatādharmatā prajñāpāramitā nānyatra sarvajñatādharmatāyāḥ prajñāpāramitā. tat kasya hetos?",
    "K03psp_2-3u:743": " tathā hi kauśika sarva ete dharmā na saṃvidyante nopalabhyante. evam eva sarvadharmeṣv asaṃvidyamāneṣv anupalabhyamāneṣu na rūpaṃ prajñāpāramitā nānyatra rūpāt prajñāpāramitā,",
    "K03psp_2-3u:744": " na rūpatathatā prajñāpāramitā nānyatra rūpatathatāyāḥ prajñāpāramitā. na rūpadharmatā prajñāpāramitā nānyatra rūpadharmatāyāḥ prajñāpāramitā. na vedanā na saṃjñā na saṃskārā,",
    "K03psp_2-3u:745": " na vijñānaṃ prajñāpāramitā nānyatra vijñānāt prajñāpāramitā. na vijñānatathatā prajñāpāramitā",
    "K03psp_2-3u:746": " nānyatra vijñānatathatāyāḥ prajñāpāramitā. na vijñānadharmatā prajñāpāramitā (PSP_2-3:30)",
    "K03psp_2-3u:747": " nānyatra vijñānadharmatāyāḥ prajñāpāramitā. evaṃ vyastasamasteṣu skandhadhātvāyatanapratītyasamutpādeṣu",
    "K03psp_2-3u:748": " pāramitāsatyābhijñāsaptatriṃśadbodhipakṣyā dharmā apramāṇadhyānārūpyasamāpattayaḥ",
    "K03psp_2-3u:749": " sarvaśūnyatāḥ sarvasamādhayaḥ. sarvadhāraṇīmukhāni daśabalavaiśāradyapratisaṃvido",
    "K03psp_2-3u:750": " 'ṣṭādaśāveṇikā buddhadharmā na sarvākārajñatā prajñāpāramitā nānyatra sarvākārajñatāyāḥ",
    "K03psp_2-3u:751": " prajñāpāramitā. na sarvākārajñatātathatā prajñāpāramitā nānyatra sarvākārajñatātathatāyāḥ",
    "K03psp_2-3u:752": " prajñāpāramitā. na sarvākārajñatādharmatā prajñāpāramitā nānyatra sarvākārajñatādharmatāyāḥ prajñāparamitā.",
    "K03psp_2-3u:753": " iti sānuśaṃsaṃ darśanamārgam adhikṛtya duḥkhe dharmajñānakṣāntiḥ",
    "K03psp_2-3u:754": " atha khalu śakro devānām indra āyuṣmantaṃ subhūtiṃ sthaviram etad avocat:",
    "K03psp_2-3u:755": " mahāpāramiteyaṃ bhadanta subhūte bodhisattvānāṃ mahāsattvānāṃ yad uta prajñāpāramitā,",
    "K03psp_2-3u:756": " apramāṇapāramiteyaṃ yad uta prajñāpāramitā,",
    "K03psp_2-3u:757": " aparimāṇapāramiteyaṃ yad uta prajñāpāramitā,",
    "K03psp_2-3u:758": " anantapāramiteyaṃ bhadanta subhūte yad uta prajñāpāramitā,",
    "K03psp_2-3u:759": " yasyāṃ śikṣamāṇaiḥ srotaāpannaiḥ srotaāpattiphalaṃ prāptam,",
    "K03psp_2-3u:760": " evaṃ sakṛdāgāmibhir anāgāmibhir arhadbhiḥ pratyekabuddhaiḥ pratyekabodhiḥ prāptā.",
    "K03psp_2-3u:761": " bodhisattvair mahāsattvaiḥ sarvākārajñatā 'nuprāptā 'nuttarā samyaksaṃbodhir abhisaṃbuddhā",
    "K03psp_2-3u:762": " 'bhisaṃbuddhyate 'bhisaṃbhotsyate ca.",
    "K03psp_2-3u:763": " subhūtir āha:",
    "K03psp_2-3u:764": " evam etat kauśikaivam etat,",
    "K03psp_2-3u:765": " mahāpāramiteyam apramāṇapāramiteyam aparimāṇapāramiteyaṃ anantapāramiteyaṃ bodhisattvānāṃ mahāsattvānāṃ yad uta prajñāpāramitā,",
    "K03psp_2-3u:766": " yatra śikṣamāṇaiḥ. srotaāpannaiḥ srotaāpattiphalaṃ prāptam,",
    "K03psp_2-3u:767": " evaṃ sakṛdāgāmibhir anāgāmibhir arhadbhiḥ pratyekabuddhaiḥ pratyekabodhiḥ prāptā.",
    "K03psp_2-3u:768": " bodhisattvair mahāsattvaiḥ sarvākārajñatā 'nuprāptā 'nuttarā samyaksaṃbodhir abhisaṃbuddhā",
    "K03psp_2-3u:769": " 'bhisaṃbuddhyate 'bhisaṃbhotsyate ca. tat kasya hetoḥ?",
    "K03psp_2-3u:770": " rūpamahattayā kauśika mahāpāramiteyaṃ bodhisattvānāṃ mahāsattvānāṃ tat kasya hetos?",
    "K03psp_2-3u:771": " tathā hi kauśika rūpasya na pūrvanta upalabhyate nāparānta upalabhyate na madhyam upalabhyate,",
    "K03psp_2-3u:772": " vedanāsaṃjñāsaṃskārā vijñānamahattayā kauśika mahāpāramiteyaṃ bodhisattvānāṃ mahāsattvānāṃ tat kasya hetos?",
    "K03psp_2-3u:773": " tathā hi kauśika vijñānasya na (PSP_2-3:31)",
    "K03psp_2-3u:774": " pūrvānta upalabhyate nāparānta upalabhyate na madhyam upalabhyate. evaṃ vyastasamastānāṃ",
    "K03psp_2-3u:775": " pratītyasamutpādāṅgānāṃ pāramitānāṃ satyānām abhijñānāṃ saptatriṃśatāṃ bodhipakṣyāṇāṃ",
    "K03psp_2-3u:776": " dharmāṇām apramāṇadhyānārūpyasamāpattīnāṃ sarvaśūnyatānāṃ sarvasamādhīnāṃ sarvadhāraṇīmukhānāṃ",
    "K03psp_2-3u:777": " daśānāṃ tathāgatabalānāṃ caturṇāṃ vaiśāradyānāṃ catasṛṇāṃ pratisaṃvidām aṣṭādaśānām",
    "K03psp_2-3u:778": " āveṇikānāṃ buddhadharmāṇāṃ yāvat sarvākārajñatāmahattayā kauśika mahāpāramiteyaṃ",
    "K03psp_2-3u:779": " bodhisattvānāṃ mahāsattvānāṃ. tat kasya hetos?",
    "K03psp_2-3u:780": " tathā hi kauśika sarvākārajñatāyā na pūrvānta upalabhyate nāparānta upalabhyate na",
    "K03psp_2-3u:781": " madhyam upalabhyate. anena kauśika paryāyeṇa mahāpāramiteyaṃ bodhisattvānāṃ mahāsattvānām.",
    "K03psp_2-3u:782": " iti duḥkhe dharmajñānam",
    "K03psp_2-3u:783": " rūpāpramāṇatayā kauśikāpramāṇapāramiteyaṃ bodhisattvānāṃ mahāsattvānāṃ. tat kasya hetos?",
    "K03psp_2-3u:784": " tathā hi kauśika rūpasya pramāṇaṃ nopalabhyate,",
    "K03psp_2-3u:785": " tadyathāpi nāma kauśikākāśasya pramāṇaṃ nopalabhyate,",
    "K03psp_2-3u:786": " evam eva kauśika rūpasya pramāṇaṃ nopalabhyate. ākāśāpramāṇatayā ca rūpāpramāṇatā,",
    "K03psp_2-3u:787": " rūpāpramāṇatayā ca prajñāpāramitāpramāṇatā bodhisattvānāṃ mahāsattvānāṃ vedanāsaṃjñāsaṃskārā vijñānāpramāṇatayā kauśika,",
    "K03psp_2-3u:788": " apramāṇapāramiteyaṃ bodhisattvānāṃ mahāsattvānām. tat kasya hetos?",
    "K03psp_2-3u:789": " tathā hi kauśika vijñānasya pramāṇaṃ nopalabhyate,",
    "K03psp_2-3u:790": " tadyathāpi nāma kauśika,",
    "K03psp_2-3u:791": " ākāśasya pramāṇaṃ nopalabhyate,",
    "K03psp_2-3u:792": " evam eva kauśika vijñānasya pramāṇaṃ nopalabhyate. ākāśāpramāṇatayā ca vjñānāpramāṇatā,",
    "K03psp_2-3u:793": " vijñānāpramāṇatayā ca prajñāpāramitāpramāṇatā bodhisattvānāṃ mahāsattvānām. evaṃ",
    "K03psp_2-3u:794": " vyastasamastāḥ skandhadhātvāyatanapratītyasamutpādāṅgapāramitābodhipakṣyadharmāḥ",
    "K03psp_2-3u:795": " satyābhijñāpramāṇadhyānārūpyasamāpattayaḥ sarvaśūnyatāḥ sarvasamādhayaḥ sarvadhāraṇīmukhadaśabalavaiśāradyapratisaṃvidāveṇikabuddhadharmā",
    "K03psp_2-3u:796": " yāvat sarvākārajñātatāpraṃāṇatayā kauśika,",
    "K03psp_2-3u:797": " apramāṇapāramiteyaṃ bodhisattvānāṃ mahāsattvānāṃ. tat kasya hetos?",
    "K03psp_2-3u:798": " tathā hi kauśika sarvākārajñatāyāḥ pramāṇaṃ nopalabhyate,",
    "K03psp_2-3u:799": " tadyathāpi nāma kauśika,",
    "K03psp_2-3u:800": " ākāśasya pramāṇaṃ nopalabhyate,",
    "K03psp_2-3u:801": " evam eva kauśika sarvākarajñatāyāḥ pramāṇaṃ nopalabhyate. ākāśāpramāṇatayā ca sarvākārajñatāpramāṇatā,",
    "K03psp_2-3u:802": " sarvākārajñatāpramāṇatayā ca prajñāpāramitāpramāṇatā. anena kauśika paryāyeṇāpramāṇapāramiteyaṃ bodhisattvānāṃ mahāsattvānām.",
    "K03psp_2-3u:803": " iti duḥkhe 'nvayajñānakṣāntiḥ",
    "K03psp_2-3u:804": " rūpāparimāṇatayā kauśika,",
    "K03psp_2-3u:805": " aparimāṇapāramiteyaṃ bodhisattvānāṃ mahāsattvānāṃ. tat kasya hetos?",
    "K03psp_2-3u:806": " tathā hi kauśika rūpasya parimāṇaṃ nopalabhyate,",
    "K03psp_2-3u:807": " tadyathāpi nāma kauśikākāśasya parimāṇaṃ nopalabhyate,",
    "K03psp_2-3u:808": " evam eva kauśika rūpasya parimāṇaṃ nopalabhyate. ākāśāparimāṇatayā ca rūpāparimāṇatā,",
    "K03psp_2-3u:809": " rūpāparimāṇatayā ca prajñāramitāparimāṇatā bodhisattvānāṃ mahāsattvānām evaṃ yāvat sarvākārajñatā vaktavyā. iti duḥkhe 'nvayajñānam",
    "K03psp_2-3u:810": " rūpānantatayā kauśikānantapāramiteyaṃ bodhisattvānāṃ mahāsattvānāṃ. tat kasya hetos?",
    "K03psp_2-3u:811": " tathā hi rūpasya nānto na madhyam upalabhyate. vedanāsaṃjñāsaṃskārāṇāṃ vijñānānantatayā kauśikānantapāramiteyaṃ bodhisattvānāṃ mahāsattvānām. tat kasya hetos?",
    "K03psp_2-3u:812": " tathā hi kauśika vijñānasya nānto na madhyam upalabhyate. evaṃ vyastasamasteṣu skandhadhātvāyatanapratītyasamutpādeṣu",
    "K03psp_2-3u:813": " pāramitābhijñāsatyeṣu smṛtyupasthānasamyakprahāṇarddhipādendriyabalabodhyaṅgamārgāpramāṇadhyānārūpyasamāpattiṣu",
    "K03psp_2-3u:814": " sarvaśūnyatāsu sarvasamādhiṣu sarvadhāraṇīmukheṣu daśabalavaiśāradyeṣu pratisaṃvidāveṇikabuddhadharmeṣu",
    "K03psp_2-3u:815": " sarvākārajñatānantatayā kauśika,",
    "K03psp_2-3u:816": " anantapāramiteyaṃ bodhisattvānāṃ mahāsattvānaṃ. tat kasya hetos?",
    "K03psp_2-3u:817": " tathā hi kauśika sarvākārajñatāyā nānto na madhyam upalabhyate. anena kauśika paryāyeṇa",
    "K03psp_2-3u:818": " anantapāramiteyaṃ bodhisattvānāṃ mahāsattvānāṃ rūpānantatām upādāya yāvat sarvākārajñatānantatām",
    "K03psp_2-3u:819": " upādāya. iti hetupratiṣedhaḥ",
    "K03psp_2-3u:820": " punar aparaṃ kauśikārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā.",
    "K03psp_2-3u:821": " devendra āha:",
    "K03psp_2-3u:822": " kathaṃ bhadanta subhūte ārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā?",
    "K03psp_2-3u:823": " subhūtir āha:",
    "K03psp_2-3u:824": " sarvākārajñatārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā. iti samudayapratiṣedhaḥ",
    "K03psp_2-3u:825": " punar aparaṃ kauśikārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā.",
    "K03psp_2-3u:826": " devendra āha:",
    "K03psp_2-3u:827": " kathaṃ bhadanta subhūte ārambaṇānantatayānantapāramiteyaṃ (PSP_2-3:33)",
    "K03psp_2-3u:828": " bodhisattvānāṃ mahāsattvānāṃ yad uta prajñāpāramitā?",
    "K03psp_2-3u:829": " subhūtir āha:",
    "K03psp_2-3u:830": " dharmadhātvārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā. iti prabhavapratiṣedhaḥ",
    "K03psp_2-3u:831": " punar aparaṃ kauśika tathatārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā.",
    "K03psp_2-3u:832": " devendra āha:",
    "K03psp_2-3u:833": " kathaṃ bhadanta subhūte tathatārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā?",
    "K03psp_2-3u:834": " subhūtir āha:",
    "K03psp_2-3u:835": " tathā hi kauśika tathatānantatayārambaṇānantatā,",
    "K03psp_2-3u:836": " evaṃ tathatārambaṇānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā. iti pratyayapratiṣedhaḥ",
    "K03psp_2-3u:837": " punar aparaṃ kauśika sattvānantatayānantapāramiteyaṃ bodhisattvānāṃ mahāsattvānāṃ yad uta prajñāpāramitā.",
    "K03psp_2-3u:838": " devendra āha:",
    "K03psp_2-3u:839": " kathaṃ bhadanta subhūte sattvānantatayānantapāramitāyaṃ bodhisattvānāṃ mahāsattvānāṃ yad uta prajñāpāramitā?",
    "K03psp_2-3u:840": " subhūtir āha:",
    "K03psp_2-3u:841": " tat kiṃ manyase?",
    "K03psp_2-3u:842": " kauśika katamasyaitad dharmasyādhivacanaṃ yad uta sattvaḥ sattva iti.",
    "K03psp_2-3u:843": " devendra āha:",
    "K03psp_2-3u:844": " nedaṃ bhadanta subhūte dharmādhivacanam āgantukam etan nāmadheyaṃ prakṣiptaṃ,",
    "K03psp_2-3u:845": " avastukam etan nāmadheyaṃ prakṣiptam,",
    "K03psp_2-3u:846": " anārambaṇam etan nāmadheyaṃ prakṣiptaṃ yad uta sattvaḥ sattva iti.",
    "K03psp_2-3u:847": " subhūtir āha:",
    "K03psp_2-3u:848": " tat kiṃ manyase kauśika kācid iha prajñāpāramitāyāṃ sattvaparidīpanā kṛtā?",
    "K03psp_2-3u:849": " devendra āha:",
    "K03psp_2-3u:850": " na bhadanta subhūte.",
    "K03psp_2-3u:851": " subhūtir āha:",
    "K03psp_2-3u:852": " yatra kauśika na sattvaparidīpanā kṛtā na kācit tatra sattvānantatā. sacet kauśika",
    "K03psp_2-3u:853": " tathāgato 'rhan samyaksaṃbuddho gaṅgānadīvālukopamān kalpān tiṣṭhan sattvaḥ sattva",
    "K03psp_2-3u:854": " iti vācaṃ bhāṣeta. tat kiṃ manyase kauśika,",
    "K03psp_2-3u:855": " api nu tatra kaścit sattva utpanno vā niruddho vā?",
    "K03psp_2-3u:856": " devendra āha:",
    "K03psp_2-3u:857": " no bhadanta subhūte,",
    "K03psp_2-3u:858": " tat kasya hetoḥ?",
    "K03psp_2-3u:859": " ādiśuddhatvāt sattvasya.",
    "K03psp_2-3u:860": " subhūtir āha:",
    "K03psp_2-3u:861": " anena kauśika paryāyeṇa sattvānantatayā prajñāpāramitānantatā veditavyā. iti tatraiva sattvadhātūddeśikatāṃ paridīpayatīti samudaye dharmajñānakṣāntiḥ",
    "K03psp_2-3u:862": " atha khalu sendrakā devāḥ sabrahmakāḥ saprajāpatikāḥ sanārīnararṣigaṇās trir udānam udānayāmāsuḥ,",
    "K03psp_2-3u:863": " aho dharmaḥ,",
    "K03psp_2-3u:864": " aho dharmaḥ,",
    "K03psp_2-3u:865": " aho dharmasya dharmatā yeyaṃ subhūtinā sthavireṇa deśyate yad uta tathāgatānubhāvena",
    "K03psp_2-3u:866": " tathāgatādhiṣṭhānena sūcyate prabhāvyate prakāśyate tathāgatān eva tān bhagavan bodhisattvān",
    "K03psp_2-3u:867": " mahāsattvān dhārayiṣyāmo ye 'nayā prajñāpāramitayāvirahitā bhaviṣyanti,",
    "K03psp_2-3u:868": " na ca nāma kaścid dharma upalabhyate rūpaṃ vā vedanā vā saṃjñā vā saṃskārā vā vijñānaṃ vā yāvat sarvākārajñatā vā,",
    "K03psp_2-3u:869": " kutaḥ punas trayāṇāṃ yānānāṃ vyavasthānaṃ prajñāyate śrāvakayānasya vā pratyekabuddhayānasya vā mahāyānasya vā.",
    "K03psp_2-3u:870": " atha khalu bhagavāṃs tān devaputrān āmantrayāmāsa:",
    "K03psp_2-3u:871": " evam etad devaputrā evam etat,",
    "K03psp_2-3u:872": " yathā vācaṃ bhāṣadhve na ca nāma kaścid dharma upalabhyate rūpaṃ vā vedanā vā saṃjñā",
    "K03psp_2-3u:873": " vā saṃskārā vā vijñānaṃ vā yāvat sarvākārajñatā vā trayāṇāṃ ca yānānāṃ vyavasthānaṃ",
    "K03psp_2-3u:874": " prajñāyate śrāvakayānasya vā pratyekabuddhayānasya vā mahāyānasya vā. tathāgataḥ",
    "K03psp_2-3u:875": " sa devaputrā bodhisattvo mahāsattvo dhārayitavyo yo 'nayā prajñāpāramitayāvirahito",
    "K03psp_2-3u:876": " bhaviṣyati anupalambhayogena. tat kasya hetos?",
    "K03psp_2-3u:877": " tathā hy atra prajñāpāramitāyāṃ trīṇi yānāni vistareṇopadiṣṭāni śrāvakayānaṃ vā pratyekabuddhayānaṃ vā mahāyānaṃ vā. na cānyatra dānapāramitāyās tathāgata upalabhyate,",
    "K03psp_2-3u:878": " evaṃ śīlapāramitāyāḥ kṣāntipāramitāyā vīryapāramitāyā dhyānapāramitāyā na cānyatra",
    "K03psp_2-3u:879": " prajñāpāramitāyās tathāgata upalabhyate. na cānyatrādhyātmaśūnyatāyā na cānyatra",
    "K03psp_2-3u:880": " bahirdhāśūnyatāyā na cānyatrādhyātmabahirdhāśūnyatāyāḥ,",
    "K03psp_2-3u:881": " yāvan na cānyatrābhāvasvābhāvaśūnyatāyās tathāgata upalabhyate. na cānyatra smṛtyupasthānebhyas",
    "K03psp_2-3u:882": " tathāgata upalabhyate. evaṃ na cānyatra samyakprahāṇarddhipādendriyabalabodhyaṅgamārgābhijñāsatyāpramāṇadhyānārūpyasamāpattisamādhidhāraṇīmukhebhyas",
    "K03psp_2-3u:883": " tathāgata upalabhyate. na cānyatra daśabalavaiśāradyapratisaṃvidāveṇikabuddhadharmebhyas",
    "K03psp_2-3u:884": " tathāgata upalabhyate. na cānyatra sarvākārajñatāyās tathāgata upalabhyate. bodhisattvā",
    "K03psp_2-3u:885": " mahāsattvāś ca devaputrāḥ sarveṣv eva dharmeṣu śikṣante dānapāramitāyām ādiṃ kṛtvā",
    "K03psp_2-3u:886": " yāvat sarvākārajñatāyāṃ śikṣante. tasmāt tarhi (PSP_2-3:35)",
    "K03psp_2-3u:887": " devaputrāḥ sa bodhisattvo mahāsattvas tathāgata eveti vaktavyo yo 'nayā prajñāpāramitayāvirahitaś",
    "K03psp_2-3u:888": " carati. yadāhaṃ devaputrā dīpaṃkarasya tathāgatasyārhataḥ samyaksaṃbuddhasyāntike",
    "K03psp_2-3u:889": " dīpavatyāṃ rājadhānyām antarāyaṇamadhyagato dānapāramitayāvirahito bhaveyam. evaṃ",
    "K03psp_2-3u:890": " śīlapāramitayā kṣāntipāramitayā vīryapāramitayā dhyānapāramitayā prajñāpāramitayāvirahito",
    "K03psp_2-3u:891": " bhaveyam. evam adhyātmaśūnyatayāvirahito bhaveyam. evaṃ bahirdhāśānyatayādhyātmabahirdhāśūnyatayā",
    "K03psp_2-3u:892": " yāvad abhāvasvabhāvaśūnyatayāvirahito bhaveyam. evaṃ smṛtyupasthānair avirahito bhaveyam.",
    "K03psp_2-3u:893": " evaṃ samyakprahāṇarddhipādendriyabalabodhyaṅgamārgair avirahito bhaveyaṃ. evaṃ caturbhir",
    "K03psp_2-3u:894": " dhyānaiś caturbir apramāṇaiś catasṛbhiḥ pratisaṃvidbhir aṣṭādaśabhiś cāveṇikair buddhadharmaiḥ.",
    "K03psp_2-3u:895": " mahāmaitryā mahākaruṇayā cānyaiś cāpramāṇair buddhadharmair avirahito bhaveyaṃ tac",
    "K03psp_2-3u:896": " cānupalambhayogena. tadāhaṃ devaputrās tena tathāgatenārhatā samyaksaṃbuddhena vyākṛto;",
    "K03psp_2-3u:897": " bhaviṣyasi tvam anāgate 'dhvany asminn eva sahālokadhātav asaṃkhyaiḥ kalpaiḥ śākyamunir",
    "K03psp_2-3u:898": " nāma tathāgato 'rhan samyaksaṃbuddho vidyācaraṇasaṃpannaḥ sugato lokavid anuttaraḥ",
    "K03psp_2-3u:899": " puruṣadamyasārathiḥ śāstā devānāṃ ca manuṣyānāṃ ca buddho bhagavān.",
    "K03psp_2-3u:900": " iti samudaye dharmajñānam",
    "K03psp_2-3u:901": " atha khalu te devaputrā bhagavantam etad avocat:",
    "K03psp_2-3u:902": " āścaryaṃ bhagavan yāvad iyaṃ prajñāpāramitā bodhisattvānāṃ mahāsattvānāṃ sarvākārajñatāyā",
    "K03psp_2-3u:903": " anuparigrāhikā rūpasyāparigrahānutsargayogena. vedanāyāḥ saṃjñāyāḥ saṃskārāṇāṃ vijñānasyāparigrahānutsargayogena.",
    "K03psp_2-3u:904": " evaṃ vyastasamastānāṃ skandhadhātvāyatanānāṃ pratītyasamutpādāṅgānāṃ pāramitānāṃ",
    "K03psp_2-3u:905": " smṛtyupasthānasamyakprahāṇarddhipādendriyabalabodhyaṅgamārgāṇāṃ dhyānārūpyasamāpattināṃ",
    "K03psp_2-3u:906": " sarvaśūnyatānāṃ sarvasamādhīnāṃ sarvadhāraṇīmukhānāṃ daśabalavaiśāradyapratisaṃvidaṣṭādaśāveṇikabuddhadharmāṇāṃ",
    "K03psp_2-3u:907": " yāvat sarvākārajñatayā aparigrahānutsargayogeneti āryapañcaviṃśatisāhasrikāyāṃ prajñāpāramitāyām",
    "K03psp_2-3u:908": " abhisamayālaṃkārānusāreṇa pariśodhitāyāṃ śakraparivarto nāma dyitīyaḥ.",
    "K03psp_2-3u:909": " atha khalu bhagavāṃś catasraḥ pariṣado bhikṣubhibhṣuṇyupāsakopāsikā bodhisattvān",
    "K03psp_2-3u:910": " mahāsattvāṃś caturo mahārājāṃś cāturmahārājakāyikāṃś ca devaputrān yāvad akaniṣṭhāṃś",
    "K03psp_2-3u:911": " ca devaputrān saṃnipatitān saṃniṣaṇṇāṃś (PSP_2-3:36)",
    "K03psp_2-3u:912": " ca sarvān sākṣiṇaḥ sthāpayitvā śakraṃ devānām indram etad avocat:",
    "K03psp_2-3u:913": " ye kecit kauśika bodhisattvā mahāsattvā bhikṣubhikṣuṇyupāsakopāsikā vā kulaputrā",
    "K03psp_2-3u:914": " vā kuladuhitaro vā devaputrā devakanyā vā imāṃ prajñāpāramitām udgrahīṣyanti dhārayiṣyanti",
    "K03psp_2-3u:915": " vācayiṣyanti paryavāpsyanti bhāvayiṣyanti parebhyaś ca vistareṇa saṃprakāśayiṣyanti",
    "K03psp_2-3u:916": " yoniśo manasikariṣyanti,",
    "K03psp_2-3u:917": " ye ca sarvākārajñatācittenāvirahitā bhaviṣyanti teṣāṃ mārā vā mārakāyikā vā avatāraṃ na lapsyante. tat kasya hetos?",
    "K03psp_2-3u:918": " tathā hi taiḥ kulaputraiḥ kuladuhitṛbhiś ca rūpaśūnyataiva svadhiṣṭhitā bhaviṣyati. evaṃ vedanā saṃjñāsaṃskārāvijñānaśūnyataiva svadhiṣṭhitā bhaviṣyati. tat kasya hetor?",
    "K03psp_2-3u:919": " na hi śūnyatā śūnyatāyām avatāraṃ labhate,",
    "K03psp_2-3u:920": " nānimittam ānimitte 'vatāraṃ labhate,",
    "K03psp_2-3u:921": " nāpraṇihitam apraṇihite 'vatāraṃ labhate. evaṃ vyastasamastā skandhadhātvāyatanapratītyasamutpādaśūnyataiva",
    "K03psp_2-3u:922": " svadhiṣṭhitā bhaviṣyati. evaṃ pāramitāsatyābhijñāpramāṇadhyānārūpyasamāpattiśūnyataiva",
    "K03psp_2-3u:923": " svadhiṣṭhitā bhaviṣyati. evaṃ sarvaśūnyatā sarvasamādhisarvadhāraṇīmukhasmṛtyupasthānasamyakprahāṇarddhipādendriyabalabodhyaṅgamārgaśūnyataiva",
    "K03psp_2-3u:924": " svadhiṣṭhitā bhaviṣyati. evaṃ daśabalavaiśāradyapratisaṃvidāveṇikabuddhadharmaśūnyataiva",
    "K03psp_2-3u:925": " svadhiṣṭhitā bhaviṣyati. yāvat sarvākārajñatāśūnyataiva taiḥ kulaputraiḥ kuladuhitṛbhiś",
    "K03psp_2-3u:926": " ca svadhiṣṭhitā bhaviṣyati. tat kasya hetos?",
    "K03psp_2-3u:927": " tathā hi na śūnyatā śūnyatāyām avatāraṃ labhate,",
    "K03psp_2-3u:928": " nānimittam ānimitte 'vatāraṃ labhate,",
    "K03psp_2-3u:929": " nāpraṇihitam apraṇihite 'vatāraṃ labhate. tat kasya hetos?",
    "K03psp_2-3u:930": " tathā hi teṣāṃ svabhāvo na saṃvidyate,",
    "K03psp_2-3u:931": " yenāvatāraṃ labheran,",
    "K03psp_2-3u:932": " yatra vāvatāraṃ labheran,",
    "K03psp_2-3u:933": " yasya vāvatāraṃ labheran.",
    "K03psp_2-3u:934": " iti samudaye 'nvayajñānakṣāntiḥ",
    "K03psp_2-3u:935": " na khalu punaḥ kauśika teṣāṃ kulaputrāṇāṃ kuladuhitṛṇāṃ vā manuṣyo vāmanuṣyo vāvatāraṃ",
    "K03psp_2-3u:936": " lapsyate. tathā hi taiḥ kulaputraiḥ kuladuhitṛbhiś ca sarvasattvānām antike maitrīkaruṇāmuditopekṣā",
    "K03psp_2-3u:937": " bhāvitā sā cānupalambhayogena. (PSP_2-3:37)",
    "K03psp_2-3u:938": " na ca te kauśika kulaputrā vā kuladuhitaro vā viṣamāparihāreṇa kālaṃ kariṣyanti tat kasya hetos?",
    "K03psp_2-3u:939": " tathā hi taiḥ kulaputraiḥ kuladuhitṛbhiś ca dānapāramitāyāṃ caradbhiḥ sarvasattvāḥ",
    "K03psp_2-3u:940": " samyakparicaryayā upasthitāḥ. yair vā kauśika cāturmahārājakāyikair devaputrair iha",
    "K03psp_2-3u:941": " trisāhasramahāsāhasre lokadhātau trayastriṃśair vā yāmair vā tuṣitair vā nirmāṇaratibhir",
    "K03psp_2-3u:942": " vā paranirmitavaśavartibhir vā brahmakāyikair vā brahmapurohitair vā brahmapārṣadyair",
    "K03psp_2-3u:943": " vā yāvad akaniṣṭhair vā devaputrair anuttarāyāṃ samyaksaṃbodhau cittam utpāditaṃ",
    "K03psp_2-3u:944": " na cāyaṃ prajñāpāramitā śrutā nodgrahītā na dhāritā na vācitā na paryavāptā,",
    "K03psp_2-3u:945": " tair devaputrair iyaṃ prajñāpāramitā śrotavyodgrahītavyā dhārayitavyā vācayitavyā paryavāptavyā yoniśaś ca manasikartavyā sarvajñatācittenāvirahitaiḥ.",
    "K03psp_2-3u:946": " iti samudaye 'nvayasjñānam",
    "K03psp_2-3u:947": " punar aparaṃ kauśika ye kulaputrā vā kuladuhitaro vā imāṃ prajñāpāramitām udgṛhīṣyanti",
    "K03psp_2-3u:948": " dhārayiṣyanti vācayiṣyanti paryavāpsyanti yoniśaś ca manasikariṣyanti avirahitāḥ",
    "K03psp_2-3u:949": " sarvākārajñatācittena bhaviṣyanti,",
    "K03psp_2-3u:950": " na khalu punaḥ kauśika teṣāṃ kulaputrāṇāṃ kuladuhitṛṇāṃ vā śūnyāgāragatānāṃ vā abhyavakāśagatānāṃ vā utpathagatānāṃ vā bhayaṃ vā stambhitatvaṃ vā bhaviṣyati. tat kasya hetos?",
    "K03psp_2-3u:951": " tathā hi taiḥ kulaputraiḥ kuladuhitṛbhiś cādhyātmaśūnyatā subhāvitā anupalambhayogena,",
    "K03psp_2-3u:952": " bahirdhāśūnyatā subhāvitā anupalambhayogena,",
    "K03psp_2-3u:953": " adhyātmabahirdhāśūnyatā subhāvitā anupalambhayogena yāvad abhāvasvabhāvasunyatā subhāvitā anūpalambhayogena.",
    "K03psp_2-3u:954": " atha khalu tāvad eva trisāhasramahāsāhasre lokadhātau ye cāturmahārājakāyikā devaputrās",
    "K03psp_2-3u:955": " trāyastriṃśā yāmās tuṣitā nirmāṇaratayaḥ paramrmitavaśavartino yāvac chuddhāvāsakāyikā",
    "K03psp_2-3u:956": " devaputrās te bhagavantam etad avocat:",
    "K03psp_2-3u:957": " vayaṃ bhagavaṃs teṣāṃ kulaputrāṇāṃ kuladuhitṝṇāṃ ca satatasamitaṃ rakṣāvaraṇaguptiṃ",
    "K03psp_2-3u:958": " saṃvidhāsyāmaḥ ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti",
    "K03psp_2-3u:959": " likhiṣyanti yoniśaś ca manasikariṣyanti avirahitāś ca bhaviṣyanti sarvajñatācittena. (PSP_2-3:38)",
    "K03psp_2-3u:960": " tat kasya hetos?",
    "K03psp_2-3u:961": " tathā hi bhagavan bodhisattvaṃ mahāsattvam āgamya nirayā ucchidyante,",
    "K03psp_2-3u:962": " tiryagyoniyamalokā asurāḥ kāyā manuṣyadāridryā upadravā upasargāḥ. sarve 'py ucchidyante.",
    "K03psp_2-3u:963": " bodhisattvaṃ mahāsattvam āgamya daśānāṃ kuśalānāṃ karmapathanāṃ loke prādurbhāvo",
    "K03psp_2-3u:964": " bhavati. caturṇāṃ dhyānānāṃ caturṇām apramāṇānāṃ catasṛṇām ārūpyasamāpattīnāṃ dānapāramitāyāḥ",
    "K03psp_2-3u:965": " śīlapāramitāyāḥ kṣāntipāramitāyā vīryapāramitāyā dhyānapāramitāyāḥ prajñāpāramitāyā",
    "K03psp_2-3u:966": " loke prādurbhāvo bhaviṣyati adhyātmaśūnyatāyā bahirdhāśūnyatāyā adhyātmabahirdhāśūnyatāyā",
    "K03psp_2-3u:967": " yāvad abhāvasvabhāvaśūnyatāyā loke prādurbhāvo bhaviṣyati. caturṇāṃ smṛtyupasthānānāṃ",
    "K03psp_2-3u:968": " caturṇāṃ samyakprahāṇānāṃ caturṇām ṛddhipādānāṃ pañcānām indriyāṇāṃ pañcānāṃ balānāṃ",
    "K03psp_2-3u:969": " saptānāṃ bodhyaṅgānām āryāṣṭāṅgikasya mārgasya caturṇām āryasatyānāṃ caturṇām apramāṇānāṃ",
    "K03psp_2-3u:970": " ṣaṇṇām abhijñānāṃ daśānāṃ tathāgatabalānāṃ caturṇāṃ vaiśāradyānāṃ catasṛnāṃ pratisaṃvidām",
    "K03psp_2-3u:971": " aṣṭādaśānām āveṇikānāṃ buddhadharmāṇāṃ loke prādurbhāvo bhaviṣyati. anekeṣāṃ samādhīnām",
    "K03psp_2-3u:972": " anekeṣāṃ dhāraṇīmukhānāṃ sarvajñatāyā bodhisattvamārgasya loke prādurbhāvo bhaviṣyati.",
    "K03psp_2-3u:973": " punar aparaṃ bodhisattvaṃ mahāsattvam āgamya kṣatriyamahāśālakulāni loke prajñāyante,",
    "K03psp_2-3u:974": " brāhmaṇamahāśālakulāni loke prajñāyante,",
    "K03psp_2-3u:975": " gṛhapatimahāśālakulāni prajñāyante,",
    "K03psp_2-3u:976": " cakravartimahāśālakulāni prajñāyante,",
    "K03psp_2-3u:977": " cāturmahārājakāyikā devaputrāḥ prajñāyante. evaṃ trāyastriṃśā yāmās tuṣitā nirmāṇaratayaḥ",
    "K03psp_2-3u:978": " paranirmitavaśavartino brahmakāyikā brahmapurohitā brahmapārṣadyā mahābrahmāṇo yāvad",
    "K03psp_2-3u:979": " akaniṣṭhāś ca devaputrā loke prajñāyante.",
    "K03psp_2-3u:980": " punar aparaṃ bodhisattvaṃ mahāsattvam āgamya srotaāpattiphalaṃ prajñāyate,",
    "K03psp_2-3u:981": " srotaāpannaḥ. prajñāyate. evaṃ sakṛdāgāmiphalaṃ sakṛdāgāmī anāgāmiphalam anāgāmī arhattvam arhal loke prajñāyate,",
    "K03psp_2-3u:982": " pratyekabodhiḥ pratyekabuddhā loke prajñāyante.",
    "K03psp_2-3u:983": " punar aparaṃ bodhisattvaṃ mahāsattvam āgamya sattvaparipākaḥ prajñāyate,",
    "K03psp_2-3u:984": " buddhakṣetrapariśuddhiḥ prajñāyate,",
    "K03psp_2-3u:985": " tathāgato 'rhan (PSP_2-3:39)",
    "K03psp_2-3u:986": " samyaksaṃbuddho loke prajñāyate,",
    "K03psp_2-3u:987": " dharmacakrapravartanaṃ prajñāyate,",
    "K03psp_2-3u:988": " buddharatnaṃ prajñāyate,",
    "K03psp_2-3u:989": " dharmaratnaṃ prajñāyate,",
    "K03psp_2-3u:990": " saṃgharatnaṃ prajñāyate. anena bhagavan paryāyeṇa boodhisattvasya mahāsattvasya sadevamānuṣāsuragandharvayakṣagaruḍakiṃnaramahoragamanuṣyāmanuṣyeṇa",
    "K03psp_2-3u:991": " lokena rakṣāvaraṇaguptiḥ saṃvidhātavyā.",
    "K03psp_2-3u:992": " evam ukte bhagavāñ śakraṃ devānām indram etad avocat:",
    "K03psp_2-3u:993": " evam etat kauśikaivam etat,",
    "K03psp_2-3u:994": " bodhisattvaṃ mahāsattvam āgamya nirayatiryagyoniyamaloke gataya ucchidyante,",
    "K03psp_2-3u:995": " devadāridryaṃ manuṣyadāridryam upadravā upasargāḥ sarve 'py ucchidyante. bodhisattvaṃ",
    "K03psp_2-3u:996": " mahāsattvam āgamya daśānāṃ kuśalānāṃ karmapathānāṃ loke prādurbhāvo bhavati. daśānāṃ",
    "K03psp_2-3u:997": " pāramitānāṃ daśānāṃ bodhisattvabhūmīnām apramāṇadhyānārūpyasamāpattīnāṃ saptatriṃśadbodhipakṣyāṇāṃ",
    "K03psp_2-3u:998": " dharmāṇāṃ satyānām abhijñānāṃ sarvaśūnyatānāṃ sarvasamādhīnāṃ sarvadhāraṇīmukhānāṃ",
    "K03psp_2-3u:999": " loke prādurbhāvo bhavati. daśabalavaiśāradyapratisaṃvidāveṇikānāṃ buddhadharmāṇāṃ",
    "K03psp_2-3u:1000": " sarvākārajñatāyā bodhisattvaṃ mahāsattvam āgamya loke prādurbhāvo bhavati. kṣatriyamahāśālakulāni",
    "K03psp_2-3u:1001": " brāhmaṇamahāśālakulāni gṛhapatimahāśālakulāni bodhisattvaṃ mahāsāttvam āgamya loke prajñāyante,",
    "K03psp_2-3u:1002": " cakravartirājyakulāni loke prajñāyante,",
    "K03psp_2-3u:1003": " cāturmahārājakāyikā devaputrā yāvad akaniṣṭhā devaputrāḥ prajñāyante,",
    "K03psp_2-3u:1004": " srotaāpattiphalaṃ srotaāpannaḥ,",
    "K03psp_2-3u:1005": " evaṃ sakṛdāgāmiphalaṃ sakṛdāgāmī anāgāmiphalam anāgāmī arhattvam arhaś ca loke prajñāyate,",
    "K03psp_2-3u:1006": " pratyekabodhiḥ pratyekabuddhā loke prajñāyante,",
    "K03psp_2-3u:1007": " bodhisattvaṃ mahāsattvam āgamya sattvaparipākaḥ prajñāyate,",
    "K03psp_2-3u:1008": " buddhakṣetrapariśuddhiḥ prajñāyate,",
    "K03psp_2-3u:1009": " tathāgato 'rhan samyaksaṃbuddho loke prajñāyate,",
    "K03psp_2-3u:1010": " dharmacakrapravartanaṃ loke prajñāyate,",
    "K03psp_2-3u:1011": " buddharatnasya dharmaratnasya saṃgharatnasya bodhisattvaṃ mahāsattvam āgamya loke",
    "K03psp_2-3u:1012": " prādurbhāvo bhavati tasmāt tarhi kauśika bodhisattvo mahāsattvaḥ sadevamānuṣāsureṇa",
    "K03psp_2-3u:1013": " lokena satkartavyo gurukartavyo mānayitavyaḥ pūjayitavyaḥ satatasamitaṃ cātra nu",
    "K03psp_2-3u:1014": " rakṣāvaraṇaguptiḥ saṃvidhātavyā,",
    "K03psp_2-3u:1015": " imāṃ prajñāpāramitāṃ sa kauśika satkartavyāṃ gurukartavyāṃ mānayitavyāṃ pūjayitavyāṃ manyeta yo bodhisattvaṃ mahāsattvaṃ satkartavyaṃ gurukartavyaṃ",
    "K03psp_2-3u:1016": " tasmād bodhisattvo mahāsattvaḥ sadevakena (PSP_2-3:40)",
    "K03psp_2-3u:1017": " lokena satkartavyaḥ satatasamitaṃ cātra nu rakṣāvaraṇaguptiḥ saṃvidhātavyā. yaś ca kauśika imaṃ trisāhasramahāsāhasraṃ lokadhātuṃ śrāvakapratyekabuddhapratipūrṇaṃ,",
    "K03psp_2-3u:1018": " tadyathāpi nāma ikṣuvanaṃ vā naḍavanaṃ vā veṇuvanaṃ vā śaravanaṃ vā sālivanaṃ vā tilavanaṃ vā kaścid eva kulaputro vā kuladuhitā vā satkuryād gurukuryād mānayet pūjayed,",
    "K03psp_2-3u:1019": " yaś ca prathamacittotpādikaṃ bodhisattvaṃ mahāsattvam avirahitaṃ ṣaḍbhiḥ pāramitābhiḥ",
    "K03psp_2-3u:1020": " satkuryād gurukuryād mānayet pujayed ayam eva tato bahutaraṃ puṇyaṃ prasavati tat",
    "K03psp_2-3u:1021": " kasya hetor bahutaraṃ puṇyaṃ prasavati?",
    "K03psp_2-3u:1022": " tathā hi na kauśika śrāvakapratyekabuddhān āgamya bodhisattvās tathāgatāś cārhantaḥ samyaksaṃbuddhā loke prajñāyante,",
    "K03psp_2-3u:1023": " bodhisattvaṃ mahāsattvaṃ punar āgamya śrāvakapratyekabuddhās tathāgatāś cārhantaḥ samyaksaṃbuddhā loke prajñāyante,",
    "K03psp_2-3u:1024": " tasmāt tarhi kauśika sadevamānuṣāsureṇa lokena bodhisattvo mahāsattvaḥ satkartavyo",
    "K03psp_2-3u:1025": " gurukartavyo mānayitavyaḥ pūjayitavyaḥ satatasamitaṃ cātra nu rakṣāvaraṇaguptiḥ saṃvidhātavyā.",
    "K03psp_2-3u:1026": " iti nirodhe dharmajñānakṣāntiḥ",
    "K03psp_2-3u:1027": " atha khalu śakro devānām indro bhagavantam etad avocat:",
    "K03psp_2-3u:1028": " āścaryaṃ bhagavan yāvad amī bodhisattvā mahāsattvāḥ prajñāpāramitām udgṛhṇantaḥ paryavāpnuvanto dhārayanto vācayanto yoniśaś ca manasikurvantaḥ,",
    "K03psp_2-3u:1029": " imān dṛṣṭadhārmikān guṇān parigṛhṇanti,",
    "K03psp_2-3u:1030": " sattvāṃś ca paripācayanti buddhakṣetraṃ ca pariśodhayanti,",
    "K03psp_2-3u:1031": " buddhakṣetrāc ca buddhakṣetraṃ saṃkrāmanti buddhān bhagavataḥ paryupāsanāya,",
    "K03psp_2-3u:1032": " yaiś ca kuśalamūlair ākāṅkṣeyus tān buddhān bhagavataḥ pūjayituṃ taiḥ pūjayeyus.",
    "K03psp_2-3u:1033": " tac caiṣāṃ tathaiva ṛdhyate. yaṃ ca teṣāṃ buddhānāṃ bhagavatām antike sthitvā dharmaṃ",
    "K03psp_2-3u:1034": " śṛṇvanti sa caiṣāṃ dharmas tāvad eva na pramuṣyate yāvad anuttarāṃ samyaksaṃbodhim",
    "K03psp_2-3u:1035": " abhisaṃbuddhāḥ. iti kulasaṃpadaṃ ca parigṛhṇanti jananīsaṃpadaṃ ca parivārasaṃpadaṃ",
    "K03psp_2-3u:1036": " ca lakṣaṇasaṃpadaṃ ca prabhāsaṃpadaṃ ca cakṣuḥsaṃpadaṃ ca svarasaṃpadaṃ ca samādhisaṃpadaṃ",
    "K03psp_2-3u:1037": " ca dhāraṇīsaṃpadaṃ ca parigṛhṇanti. upāyakauśalyena (PSP_2-3:41)",
    "K03psp_2-3u:1038": " ātmānaṃ buddhavigrahaṃ nirmāya lokadhātor lokadhātuṃ saṃkrāmanti,",
    "K03psp_2-3u:1039": " yatra buddhānāṃ bhagavatām utpādo nāsti te tatra gatvā dānapāramitāyā varṇaṃ bhāṣante.",
    "K03psp_2-3u:1040": " evaṃ śīlapāramitāyāḥ kṣāntipāramitāyā vīryapāramitāyā dhyānapāramitāyāḥ prajñāpāramitāyā",
    "K03psp_2-3u:1041": " varṇaṃ bhāṣante. adhyātmaśūnyatāyā varṇaṃ bhāṣante. evaṃ bahirdhāśūnyatāyā adhyātmabahirdhāśūnyatāyā",
    "K03psp_2-3u:1042": " yāvad abhāvasvabhāvaśūnyatāyā varṇaṃ bhāṣante. dhyānānāṃ varṇaṃ bhāṣante. apramāṇānām",
    "K03psp_2-3u:1043": " ārūpyasamāpattīnāṃ varṇaṃ bhāṣante. smṛtyupasthānānāṃ varṇaṃ bhāṣante. evaṃ samyakprahāṇānām",
    "K03psp_2-3u:1044": " ṛddhipādānām indriyāṇāṃ balānāṃ bodhyaṅgānām āryāṣṭāṅgikasya mārgasya varṇaṃ bhāṣante.",
    "K03psp_2-3u:1045": " caturṇām āryasatyānām abhijñānāṃ daśānāṃ tathāgatabalānāṃ vaiśāradyānāṃ pratisaṃvidāṃ",
    "K03psp_2-3u:1046": " yāvad aṣṭādaśānām āveṇikānāṃ buddhadharmāṇāṃ varṇaṃ bhāṣante. upāyakuśalena ca dharmaṃ",
    "K03psp_2-3u:1047": " deśayanti yānatrayeṇa ca sattvān vinayanti,",
    "K03psp_2-3u:1048": " śrāvakayānena pratyekabuddhayānena buddhayānena. iti nirodhe dharmajñānam",
    "K03psp_2-3u:1049": " atha khalu śakro devānām indro bhagavantam etad avocat:",
    "K03psp_2-3u:1050": " āścaryaṃ bhagavan yāvad anayā gambhīrayā prajñāpāramitāyā parigṛhītayā sarvāḥ pāramitāḥ",
    "K03psp_2-3u:1051": " parigṛhīta bhavanti. yad uta dānapāramitā śīlapāramitā kṣāntipāramitā vīryapāramitā",
    "K03psp_2-3u:1052": " dhyānapāramitā prajñāpāramitā sarve bodhipakṣyā dharmāḥ sarvasamādhayaḥ sarvadhāraṇīmukhāni",
    "K03psp_2-3u:1053": " sarvaśūnyatā apramāṇadhyānārūpyasamāpattayaḥ satyābhijñā daśabalāni vaiśāradyāni",
    "K03psp_2-3u:1054": " pratisaṃvido 'ṣṭādaśāveṇikā buddhadharmāḥ yāvad vyastasamastāḥ skandhadhātava āyatanāni",
    "K03psp_2-3u:1055": " pratītyasamutpādāṅgāni ca parigṛhītāni bhavanti. srotaāpattiphalaṃ parigṛhītaṃ bhavati.",
    "K03psp_2-3u:1056": " evaṃ sakṛdāgāmiphalam anāgāmiphalam arhattvaṃ pratyekabodhiḥ sarvākārajñatā parigṛhitā bhavati.",
    "K03psp_2-3u:1057": " evam ukte bhagavān śakraṃ devānām indram etad avocat:",
    "K03psp_2-3u:1058": " prajñāpāramitayā parigṛhītayā sarvāḥ pāramitāḥ parigṛhitā bhavanti. evaṃ sarve bodhipakṣyā",
    "K03psp_2-3u:1059": " dharmāḥ sarvasamādhayaḥ sarvadhāraṇīmukhāni sarvaśūnyatā apramāṇadhyānārūpyasamāpattayaḥ",
    "K03psp_2-3u:1060": " satyābhijñāḥ sarve kuśalāḥ karmapathā daśabalāni catvāri vaiśāradyāni catasraḥ pratisaṃvido",
    "K03psp_2-3u:1061": " 'ṣṭādaśāveṇikā buddhadharmā yāvad vyastasamastāni skandhadhātvāyatanani pratityasamutpādāṅgāni",
    "K03psp_2-3u:1062": " yāvat sarvākārajñatā parigṛhītā bhavati.",
    "K03psp_2-3u:1063": " punar aparaṃ kauśika prajñāpāramitayā udgṛhītayā dhāritayā vācitayā paryavāptayā",
    "K03psp_2-3u:1064": " likhitayā yoniśo manasikṛtayā yān guṇān sa kulaputro vā kuladuhitā vā pratilabhate",
    "K03psp_2-3u:1065": " dṛṣṭa eva dharme tān śṛṇu sādhu ca suṣṭhu ca manasikuru bhāṣiṣye 'haṃ te. evaṃ bhagavann",
    "K03psp_2-3u:1066": " iti śakro devānām indro bhagavataḥt pratyaśroṣīt bhagavān etad avocat:",
    "K03psp_2-3u:1067": " yaḥ kaścit kauśikānyatīrthikaḥ kulaputro vā kuladuhitā vā māro vā mārakāyikā vā devatā",
    "K03psp_2-3u:1068": " abhimāniko vā pudgalo bodhisattvaṃ mahāsattvam itaḥ prajñāpāramitāto vivecayitukāmo bhaviṣyati,",
    "K03psp_2-3u:1069": " vivaditukāmo bhaviṣyati,",
    "K03psp_2-3u:1070": " vigrahītukāmo bhaviṣyati,",
    "K03psp_2-3u:1071": " virodhayitukāmo bhaviṣyati,",
    "K03psp_2-3u:1072": " teṣāṃ vivecayitukāmānāṃ vivaditukāmānāṃ vigrahītukāmānāṃ virodhayitukāmānām utpannotpannā vigrahā vivādā virodhāḥ kṣipraṃ punar evāntardhāsyanti,",
    "K03psp_2-3u:1073": " teṣāṃ vivecayitukāmānāṃ vigrahītukāmānāṃ vivaditukāmānāṃ virodhayitukāmānāṃ na te 'bhiprāyāḥ paripūriṃ gamiṣyanti. tat kasya hetos?",
    "K03psp_2-3u:1074": " tathā hi kauśika bodhisattvena mahāsattvena dīrgharātraṃ dānapāramitāyāṃ caratā,",
    "K03psp_2-3u:1075": " evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ",
    "K03psp_2-3u:1076": " caratā. yeṣāṃ kṛtaśaḥ sattvā dīrgharātraṃ vigrahān vivādān virodhān āpadyante te",
    "K03psp_2-3u:1077": " 'dhyātmikabāhyā dharmāḥ sarve sarvadā parityaktā. yeṣāṃ kṛtaśaḥ sattvā dīrgharātraṃ",
    "K03psp_2-3u:1078": " sattvadauḥśīlyam āpadyante tān bodhisattvo mahāsattva ādhyātmikabāhyān dharmān parityajya",
    "K03psp_2-3u:1079": " tān sattvān śīle pratiṣṭhāpayati. yeṣāṃ kṛtaśaḥ sattvā dīrgharātraṃ krodhavyāpādavihiṃsām",
    "K03psp_2-3u:1080": " āpadyante tān bodhisattvo mahāsattva ādhyātmikabāhyān dharmān parityajya tān sattvān",
    "K03psp_2-3u:1081": " kṣāntau pratiṣṭhāpayati. yeṣāṃ kṛtaśaḥ sattvā dīrgharātraṃ kausīdyam āpadyante tān",
    "K03psp_2-3u:1082": " bodhisattvo mahāsattva ādhyātmikabāhyān dharmān parityajya tān sattvān vīryapāramitāyāṃ",
    "K03psp_2-3u:1083": " pratiṣṭhāpayati. yeṣāṃ kṛtaśaḥ sattvā dīrgharātraṃ vikṣiptacittam āpadyante tān bodhisattvo",
    "K03psp_2-3u:1084": " mahāsattva ādhyātmikabāhyān dharmān parityajya tān sattvān dhyāne pratiṣṭhāpayati.",
    "K03psp_2-3u:1085": " yeṣāṃ kṛtaśaḥ sattvā dīrgharātraṃ dauṣprajñām āpadyante tān bodhisattvo mahāsattva",
    "K03psp_2-3u:1086": " ādhyātmikabāhyān dharmān parityajya tān sattvān mahāprajñāpāramitāyāṃ pratiṣṭhāpayati.",
    "K03psp_2-3u:1087": " yeṣāṃ kṛtaśaḥ kauśika sattvā dīrgharātraṃ saṃsāre saṃsaranti yad utānunayapratighaparyavasthāne",
    "K03psp_2-3u:1088": " tadbodhisattvo mahāsattva (PSP_2-3:43)",
    "K03psp_2-3u:1089": " upāyakauśalyena teṣāṃ sattvānāṃ vinīya tān sattvāṃś caturṣu dhyāneṣu pratiṣṭhāpayati. caturṣv apramāṇeṣu catasṛṣv ārūpyasamāpattiṣu pratiṣṭhāpayati,",
    "K03psp_2-3u:1090": " caturṣu smṛtyupasthāneṣu pratiṣṭhāpayati. evaṃ samyakprahāneṣv ṛddhipādeṣv indriyeṣu",
    "K03psp_2-3u:1091": " baleṣu vaiśāradyeṣv āryāṣṭāṅgeṣu mārgeṣu śūnyatāyāṃ vānimitte 'praṇihite samādhidhāraṇīmukheṣu",
    "K03psp_2-3u:1092": " ca pratiṣṭhāpayati. caturṣv āryasatyeṣv abhijñāsu daśabalavaiśāradyeṣu pratisaṃvitsv",
    "K03psp_2-3u:1093": " aṣṭādaśasv āveṇikeṣu buddhadharmeṣu pratiṣṭhāpayati. srotaāpattiphale sakṛdāgāmiphale",
    "K03psp_2-3u:1094": " 'nāgāmiphale 'rhattve pratiṣṭhāpayati. pratyekabodhau pratiṣṭhāpayati. anuttarāyāṃ",
    "K03psp_2-3u:1095": " samyaksaṃbodhau pratiṣṭhāpayati. ime te kauśika bodhisattvasya mahāsattvasya bodhisattvacārikāṃ",
    "K03psp_2-3u:1096": " carato dṛṣṭā dhārmikā guṇānuśaṃsā bhaviṣyanti. saṃparāye cānuttarāṃ samyaksaṃbodhim",
    "K03psp_2-3u:1097": " abhisaṃbudhyate. dharmacakraṃ pravartya sattvān yathāpraṇidhāne pratiṣṭhāpya nirupadhiśeṣe",
    "K03psp_2-3u:1098": " nirvāṇadhātau parinirvāpayiṣyanti. ime kauśika bodhisattvasya mahāsattvasya sāmparāyikā",
    "K03psp_2-3u:1099": " guṇānuśaṃsā bhaviṣyanti. iti nirodhe 'nvayajñānakṣāntiḥ",
    "K03psp_2-3u:1100": " punar aparaṃ kauśika yasmin pṛthivīpradeśe kulaputrā vā kuladuhitaro vā imāṃ prajñāpāpāramitām udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
    "K03psp_2-3u:1101": " na tatra pṛthivīpradeśe mārā vā mārakāyikā vā devatā anyatīrthikā vā parivrājakā",
    "K03psp_2-3u:1102": " vā ābhimānikā vā pudgalāḥ śakṣyanti cittavikṣepaṃ kartuṃ asyāṃ prajñāpāramitāyāṃ",
    "K03psp_2-3u:1103": " vigrahāya vivādāya virodhāya. uttare ca teṣāṃ guṇānuśaṃsā bhaviṣyanti yad utāsyāḥ",
    "K03psp_2-3u:1104": " prajñāpāramitāyāḥ śravaṇenānupūrveṇa tribhir yānair niryāya duḥkhasyāntaṃ kariṣyanti.",
    "K03psp_2-3u:1105": " tadyathāpi nāma kauśika maghi nām' auṣadhī tatra āśīviṣeṇa jantunā bubhukṣitenāhārārthinā",
    "K03psp_2-3u:1106": " āhāragaveṣiṇā kaścid eva prāṇakajāto dṛṣṭo bhavet,",
    "K03psp_2-3u:1107": " sa taṃ prāṇakajātaṃ punaḥ khāditukāmaḥ prāṇakajātam anudhāvet.",
    "K03psp_2-3u:1108": " atha khalu sa prāṇajātaḥ yena sā maghi nām' auṣadhi tenopasaṃkrāmed atha sa āśīviṣas tasyā auṣadhyā gandhena pratyudāvartate. tat (PSP_2-3:44)",
    "K03psp_2-3u:1109": " kasya hetoḥ?",
    "K03psp_2-3u:1110": " tathā hi tasyā auṣadhyā bhaiṣajyaguṇaḥ yat tasyāśīviṣasya tad viṣam abhibhavati.",
    "K03psp_2-3u:1111": " evaṃ balavatī hi sā kauśika auṣadhī evam eva kauśika yaḥ kaścit kulaputro vā kuladuhitā",
    "K03psp_2-3u:1112": " vā imāṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśaś",
    "K03psp_2-3u:1113": " ca manasikariṣyati. tatra kauśika ye utpannotpannā vigrahā vivādā virodhā bhaviṣyanti",
    "K03psp_2-3u:1114": " te prajñāpāramitāyās tejasā prajñāpāramitāyā balena kṣipram evāntardhāsyanty upaśamiṣyanti",
    "K03psp_2-3u:1115": " yato yata evotpatsyante tatra tatraivāntardhāsyanti na vivardhiṣyanty upaśamiṣyanti.",
    "K03psp_2-3u:1116": " iti nirodhe 'nvayajñānam",
    "K03psp_2-3u:1117": " tat kasya hetos?",
    "K03psp_2-3u:1118": " tathā hi kauśika prajñāpāramitā sarvadharmāṇam upaśamayitrī na vivardhikā,",
    "K03psp_2-3u:1119": " katameṣāṃ dharmāṇām?",
    "K03psp_2-3u:1120": " yad uta rāgasya doṣasya mohasyāvidyāyāḥ saṃskārāṇāṃ vijñānasya nāmarūpaṣaḍāyatanasparśavedanātṛṣṇopādānabhavajātijarāmaraṇaśokaparidevaduḥkhadaurmanasyopāyānām",
    "K03psp_2-3u:1121": " upaśamayitrī na vivardhikā sarvaduḥkhaskandhasya nivaraṇāvaraṇānuśayaparyavasthānānām",
    "K03psp_2-3u:1122": " ātmadṛṣṭeḥ sattvadṛṣṭer jīvadṛṣṭeḥ poṣadṛṣṭeḥ puruṣadṛṣṭeḥ pudgaladṛṣṭer manujadṛṣṭer",
    "K03psp_2-3u:1123": " mānavadṛṣṭeḥ kārakadṛṣṭer vedakadṛṣṭer jānakadṛṣṭeḥ paśyakadṛṣṭer ucchedadṛṣṭeḥ śāśvatadṛṣṭer",
    "K03psp_2-3u:1124": " astidṛṣṭer nāstidṛṣṭer yāvat sarvadṛṣṭikṛtānāṃ mātsaryadauḥśīlyavyāpādasya kauśīdyasya",
    "K03psp_2-3u:1125": " vikṣepasya dauṣprajñasya nityasaṃjñāsukhasaṃjñātmasaṃjñāśucisaṃjñāśubhasaṃjñātṛṣṇāvicaritānāṃ",
    "K03psp_2-3u:1126": " rūpagrāhasya vedanāsaṃjñāsaṃskāravijñānagrāhasya dānapāramitāgrāhasya śīlapāramitāgrāhasya",
    "K03psp_2-3u:1127": " kṣāntipāramitāgrāhasya vīryapāramitāgrāhasya dhyānapāramitāgrāhasya prajñāpāramitāgrāhasyādhyātmaśūnyatāgrāhasya",
    "K03psp_2-3u:1128": " bahirdhāśūnyatāgrāhasyādhyātmabahirdhaśūnyatāgrāhasya yāvad abhāvasvabhāvaśūnyatāgrāhasya",
    "K03psp_2-3u:1129": " smṛtyupastānagrāhasya samyakprahāṇarddhipādāndriyabalabodhyaṅgagrāhasyāpramāṇadhyānarūpyasamāpattigrāhasya",
    "K03psp_2-3u:1130": " satyābhijñāgrāhasya sarvasamādhidhāraṇīmukhagrāhasya daśabalavaiśāradyapratisaṃvidāveṇikabuddhadharmagrāhasya",
    "K03psp_2-3u:1131": " sarvākārajñatāgrāhasya nirvāṇagrāhasyopaśamayitrī na vivardhikā. iti mārge dharmajñānakṣāntiḥ",
    "K03psp_2-3u:1132": " atha khalu ya iha trisāhasramahāsāhasre lokadhātau mahārājāno (PSP_2-3:45)",
    "K03psp_2-3u:1133": " lokapālāḥ śakrā devendrā ye ca brahmāṇo brahmā ca sahāpatir yāvad akaniṣṭhā devaputrās",
    "K03psp_2-3u:1134": " te satatasamitaṃ tasya bodhisattvasya mahāsattvasya rakṣāvaraṇaguptiṃ saṃvidhāsyanti",
    "K03psp_2-3u:1135": " yatra kulaputro vā kuladuhitā vā imāṃ prajñāpāramitām udgrahīṣyati dhārayiṣyati vācayiṣyati",
    "K03psp_2-3u:1136": " paryavāpsyati likhiṣyati likhāpayiṣyati yoniśaś ca manasikariṣyati. ye 'pi te daśasu",
    "K03psp_2-3u:1137": " dikṣu buddhā bhagavantas tiṣṭhanti dhriyante yāpayanti te 'pi tasya kulaputrasya",
    "K03psp_2-3u:1138": " vā kuladuhitur vā rakṣāvaraṇaguptiṃ saṃvidhāsyanti ya imāṃ prajñāpāramitām udgrahīṣyati",
    "K03psp_2-3u:1139": " dhārayiṣyati vācayiṣyati paryavāpsyati likhiṣyati likhāpayiṣyati yoniśaś ca manasikariṣyati",
    "K03psp_2-3u:1140": " yathā kuśalair dharmair na parihāsyate,",
    "K03psp_2-3u:1141": " kuśalair dharmair vivardhiṣyate. yad uta dānapāramitāśīlapāramitākṣāntipāramitāvīryapāramitādhyānapāramitāprajñāpāramitābhir",
    "K03psp_2-3u:1142": " vivardhiṣyate na parihāsyati anupalambhayogena. adhyātmaśūnyatayā vivardhiṣyate na",
    "K03psp_2-3u:1143": " parihāsyati. evaṃ bahirdhāśūnyatayādhyātmabahirdhāśūmyatayā yāvad abhāvasvabhāvaśūnyatayā",
    "K03psp_2-3u:1144": " vivardhiṣyate na parihāsyati anupalambhayogena. smṛtyupasthānasamyakprahāṇarddhipādendriyabalabodhyaṅgamārgair",
    "K03psp_2-3u:1145": " vivardhiṣyate na parihāsyati. apramāṇadhyānārūpyasamāpattibhir vivardhiṣyate na parihāsyati.",
    "K03psp_2-3u:1146": " satyābhijñābhir daśabalair vaiśāradyaiḥ pratisaṃvidbhir āveṇikair buddhadharmair",
    "K03psp_2-3u:1147": " vivardhiṣyate na parihāsyati anupalambhayogena. sarvasamādhibhiḥ sarvadhāraṇīmukhair",
    "K03psp_2-3u:1148": " vivardhiṣyate na parihāsyati,",
    "K03psp_2-3u:1149": " yāvat sarvākārajñatayā vivardhiṣyate na parihāsyati anupalambhayogena. iti mārge dharmajñānam",
    "K03psp_2-3u:1150": " sa ādeyavacanaś ca mitavacanaś ca bhaviṣyati,",
    "K03psp_2-3u:1151": " na krodhādhibhūto bhaviṣyati,",
    "K03psp_2-3u:1152": " na mānābhibhūtaś bhaviṣyati,",
    "K03psp_2-3u:1153": " na matsarī bhaviṣyati,",
    "K03psp_2-3u:1154": " nerṣyālur bhaviṣyati.",
    "K03psp_2-3u:1155": " ātmanā ca prāṇātipātāt prativirato bhaviṣyati,",
    "K03psp_2-3u:1156": " parāṃś ca prāṇātipatavairamaṇe pratiṣṭhāpayiṣyati,",
    "K03psp_2-3u:1157": " prāṇātipātavirateś ca varṇaṃ bhāṣiṣyate,",
    "K03psp_2-3u:1158": " ye 'pi cānye prāṇātipātāt prativiratā bhaviṣyanti teṣām api varṇavādī bhaviṣyati samanujñaḥ.",
    "K03psp_2-3u:1159": " ātmanā cādattādānāt prativirato bhaviṣyati,",
    "K03psp_2-3u:1160": " parāṃś cādattādānavairamaṇe pratiṣṭhāpayiṣyati,",
    "K03psp_2-3u:1161": " adattādānavirateś ca varṇaṃ bhāṣiṣyate, ye 'pi (PSP_2-3:46)",
    "K03psp_2-3u:1162": " cānye 'dattādānāt prativiratā bhaviṣyanti teṣām api varṇavādī bhaviṣyati samanujñaḥ.",
    "K03psp_2-3u:1163": " ātmanā ca kāmamithyācārāt prativirato bhaviṣyati,",
    "K03psp_2-3u:1164": " parāṃś ca kāma mithyācāravairamaṇe pratiṣṭhāpayiṣyati,",
    "K03psp_2-3u:1165": " kāmamithyācāravirateś ca varṇaṃ bhāṣiṣyate,",
    "K03psp_2-3u:1166": " ye 'pi cānye kāmamithyācārāt prativiratā bhaviṣyanti teṣām api varṇavādī bhaviṣyati samanujñaḥ.",
    "K03psp_2-3u:1167": " ātmanā ca mṛṣāvādāt prativirato bhaviṣyati,",
    "K03psp_2-3u:1168": " parāṃś ca mṛṣāvādavairamaṇe pratiṣṭhāpayiṣyati,",
    "K03psp_2-3u:1169": " mṛṣāvādavirateś ca varṇaṃ bhāṣiṣyate,",
    "K03psp_2-3u:1170": " ye 'pi cānye mṛṣāvādāt prativiratā bhaviṣyanti teṣām api varṇavādī bhaviṣyati samanujñaḥ.",
    "K03psp_2-3u:1171": " ātmanā ca piśunavacanāt prativirato bhaviṣyati,",
    "K03psp_2-3u:1172": " parāṃś ca piśunavacanavairamaṇe pratiṣṭhāpayiṣyati,",
    "K03psp_2-3u:1173": " piśunavacanavirateś ca varṇaṃ bhāṣiṣyate,",
    "K03psp_2-3u:1174": " ye 'pi cānye piśunavacanāt prativiratā bhaviṣyanti teṣām api varṇavādī bhaviṣyati samanujñaḥ.",
    "K03psp_2-3u:1175": " ātmanā ca paruṣavacanāt prativirato bhaviṣyati,",
    "K03psp_2-3u:1176": " parāṃś ca paruṣavacanavairamaṇe pratiṣṭhāpayiṣyati,",
    "K03psp_2-3u:1177": " paruṣavacanavirateś ca varṇaṃ bhāṣiṣyate,",
    "K03psp_2-3u:1178": " ye 'pi cānye paruṣavacanāt prativiratā bhaviṣyanti teṣām api varṇavādī bhaviṣyati samanujñaḥ.",
    "K03psp_2-3u:1179": " ātmanā ca saṃbhinnapralāpāt prativirato bhaviṣyati,",
    "K03psp_2-3u:1180": " parāṃś ca saṃbhinnapralāpavairamaṇe pratiṣṭhāpayiṣyati,",
    "K03psp_2-3u:1181": " saṃbhinnapralāpavirateś ca varṇaṃ bhāṣiṣyate,",
    "K03psp_2-3u:1182": " ye 'pi cānye saṃbhinnapralāpāt prativiratā bhaviṣyanti teṣām api varṇavādī bhaviṣyati samanujñaḥ.",
    "K03psp_2-3u:1183": " ātmanā cābhidhyāyāḥ prativirato bhaviṣyati,",
    "K03psp_2-3u:1184": " parāṃś cābhidhyāvairamaṇe pratiṣṭhāpayiṣyati,",
    "K03psp_2-3u:1185": " abhidhyāvirateś ca varṇaṃ bhāṣiṣyate,",
    "K03psp_2-3u:1186": " ye 'pi cānye 'bhidhyāyāḥ prativiratā bhaviṣyanti teṣām api varṇavādī bhaviṣyati samanujñaḥ.",
    "K03psp_2-3u:1187": " ātmanā ca vyāpādāt prativirato bhaviṣyati,",
    "K03psp_2-3u:1188": " parāṃś ca vyāpādavairamaṇe pratiṣṭhāpayiṣyati,",
    "K03psp_2-3u:1189": " vyāpādavirateś ca varṇaṃ bhāṣiṣyate,",
    "K03psp_2-3u:1190": " ye 'pi cānye vyāpādāt prativiratā bhaviṣyanti teṣām api varṇavādī bhaviṣyati samanujñaḥ.",
    "K03psp_2-3u:1191": " ātmanā ca mithyādṛṣṭeḥ prativirato bhaviṣyati,",
    "K03psp_2-3u:1192": " parāṃś ca mithyādṛṣṭivairamaṇe pratiṣṭhāpayiṣyati,",
    "K03psp_2-3u:1193": " mithyādṛṣṭivirateś ca varṇaṃ bhāṣiṣyate,",
    "K03psp_2-3u:1194": " ye 'pi cānye mithyādṛṣṭeḥ prativiratā bhaviṣyanti teṣām api varṇavādī (PSP_2-3:47)",
    "K03psp_2-3u:1195": " bhaviṣyati samanujñaḥ.",
    "K03psp_2-3u:1196": " ātmanā ca dānapāramitāyāṃ pratiṣṭhito bhaviṣyati,",
    "K03psp_2-3u:1197": " pārāṃś ca dānapāramitāyāṃ pratiṣṭhāpayiṣyati,",
    "K03psp_2-3u:1198": " dānapāramitāyāś ca varṇaṃ bhāṣiṣyate. ye 'pi cānye dānapāramitāyāṃ caranti teṣām api varṇavādī bhaviṣyati samanujñaḥ.",
    "K03psp_2-3u:1199": " ātmanā ca śīlaparamitāyāṃ pratiṣṭhito bhaviṣyati,",
    "K03psp_2-3u:1200": " parāṃś ca śīlapāramitāyāṃ pratiṣṭhāpayiṣyati,",
    "K03psp_2-3u:1201": " śīlapāramitāyāś ca varṇaṃ bhāṣiṣyate,",
    "K03psp_2-3u:1202": " ye 'pi cānye śīlapāramitāyāṃ caranti teṣām api varṇavādī bhaviṣyati samanujñaḥ.",
    "K03psp_2-3u:1203": " ātmanā ca kṣāntipāramitāyāṃ pratiṣṭhito bhaviṣyati,",
    "K03psp_2-3u:1204": " parāṃś ca kṣāntipāramitāyāṃ pratiṣṭhāpayiṣyati,",
    "K03psp_2-3u:1205": " kṣāntipāramitāyāś ca varṇaṃ bhāṣīṣyate,",
    "K03psp_2-3u:1206": " ye 'pi cānye kṣāntipāramitāyāṃ caranti teṣām api varṇavādī bhaviṣyati samanujñaḥ.",
    "K03psp_2-3u:1207": " ātmanā ca vīryapāramitāyāṃ pratiṣṭhito bhaviṣyati,",
    "K03psp_2-3u:1208": " parāṃś ca vīryapāramitāyāṃ pratiṣṭhāpayiṣyati,",
    "K03psp_2-3u:1209": " vīryapāramitāyāś ca varṇaṃ bhāṣiṣyate,",
    "K03psp_2-3u:1210": " ye 'pi cānye vīryapāramitāyāṃ caranti teṣām api varṇavādī bhaviṣyati samanujñaḥ.",
    "K03psp_2-3u:1211": " ātmanā ca dhyānapāramitāyāṃ pratiṣṭhito bhaviṣyati,",
    "K03psp_2-3u:1212": " parāṃś ca dhyānapāramitāyāṃ pratiṣṭhāpayiṣyati,",
    "K03psp_2-3u:1213": " dhyānapāramitāyāś ca varṇaṃ bhāṣiṣyate,",
    "K03psp_2-3u:1214": " ye 'pi cānye dhyānapāramitāyāṃ caranti teṣām api varṇavādī bhaviṣyati samanujñaḥ.",
    "K03psp_2-3u:1215": " ātmanā ca prajñāpāramitāyāṃ pratiṣṭhito bhaviṣyati,",
    "K03psp_2-3u:1216": " parāṃś ca prajñāpāramitāyāṃ pratiṣṭhāpayiṣyati,",
    "K03psp_2-3u:1217": " prajñāpāramitāyāś ca varṇaṃ bhāṣiṣyate,",
    "K03psp_2-3u:1218": " ye 'pi cānye prajñāpārmitāyāṃ caranti teṣām api varṇavādī bhaviṣyati samanujñaḥ.",
    "K03psp_2-3u:1219": " ātmanā cādhyātmaśūnyatāyāṃ pratiṣṭhito bhaviṣyati,",
    "K03psp_2-3u:1220": " parāṃś cādhyātmaśūnyatāyāṃ pratiṣṭhāpayiṣyati,",
    "K03psp_2-3u:1221": " adhyātmaśūnyātāyāś ca varṇaṃ bhāṣiṣyate. ye 'pi cānye 'dhyātmaśūnyatāṃ bhāvayanti teṣām api varṇavādi bhaviṣyati samanujñaḥ.",
    "K03psp_2-3u:1222": " ātmanā ca bahirdhāśūnyatāyāṃ pratiṣṭhito bhaviṣyati, parāṃś ca (PSP_2-3:48)",
    "K03psp_2-3u:1223": " bahirdhāśūnyatāyāṃ pratiṣṭhāpayiṣyati,",
    "K03psp_2-3u:1224": " bahirdhāśūnyatāyāś ca varṇaṃ bhāṣiṣyate,",
    "K03psp_2-3u:1225": " ye 'pi cānye bahirdhāśūnyatāṃ bhāvayanti teṣām api varṇavādī bhaviṣyati samanujñaḥ.",
    "K03psp_2-3u:1226": " ātmanā cādhyātmabahirdhāśūnyatāyāṃ pratiṣṭhito bhaviṣyati,",
    "K03psp_2-3u:1227": " parāṃś cādhyātmabahirdhāśūnyatāyāṃ pratiṣṭhāpayiṣyati,",
    "K03psp_2-3u:1228": " adhyātmabahirdhāśūnyatāyāś ca varṇaṃ bhāṣiṣyate,",
    "K03psp_2-3u:1229": " ye 'pi cānye 'dhyātmabahirdhāśūnyatāṃ bhāvayanti teṣām api varṇavādī bhaviṣyati samanujñaḥ.",
    "K03psp_2-3u:1230": " ātmanā ca yāvad abhāvasvabhāvaśūnyatāyāṃ pratiṣṭhito bhaviṣyati,",
    "K03psp_2-3u:1231": " parāṃś cābhāvasvabhāvaśūnyatāyāṃ pratiṣṭhāpayiṣyati,",
    "K03psp_2-3u:1232": " abhāvasvabhāvaśūnyatāyāś ca varṇaṃ bhāṣiṣyate,",
    "K03psp_2-3u:1233": " ye 'pi cānye 'bhāvasvabhāvaśūnyatāṃ bhāvayanti teṣām api varṇavādī bhaviṣyati samanujñaḥ.",
    "K03psp_2-3u:1234": " ātmanā ca sarvasamādhīn samāpatsyate,",
    "K03psp_2-3u:1235": " parāṃś ca sarvasamādhisamāpattau pratiṣṭhāpayiṣyati,",
    "K03psp_2-3u:1236": " sarvasamādhisamāpattīnāṃ varṇaṃ bhāṣiṣyate,",
    "K03psp_2-3u:1237": " ye 'pi cānye sarvasamādhisamāpattīḥ samāpadyante teṣām api varṇavādī bhaviṣyati samanujñaḥ.",
    "K03psp_2-3u:1238": " ātmanā ca dhāraṇīpratilabdho bhaviṣyati,",
    "K03psp_2-3u:1239": " parāṃś ca dhāraṇīpratilambhāya samādāpayiṣyati,",
    "K03psp_2-3u:1240": " dhāraṇīpratilambhasya varṇaṃ bhāṣiṣyate,",
    "K03psp_2-3u:1241": " ye 'pi cānye dhāraṇīpratilabdhā bhavanti teṣām api varṇavādī bhaviṣyati samanujñaḥ.",
    "K03psp_2-3u:1242": " ātmanā ca prathamaṃ dhyānaṃ samāpatsyate,",
    "K03psp_2-3u:1243": " parāṃś ca prathamadhyānasamāpattau pratiṣṭhāpayiṣyati,",
    "K03psp_2-3u:1244": " prathamadhyānapratiṣṭhānasya ca varṇaṃ bhāṣiṣyate,",
    "K03psp_2-3u:1245": " ye 'pi cānye prathamaṃ dhyānaṃ samāpadya viharanti teṣām api varṇavādī bhaviṣyati samanujñaḥ.",
    "K03psp_2-3u:1246": " ātmanā ca dvitīyaṃ dhyānaṃ samāpatsyate yāvat tṛtīyaṃ dhyānaṃ samāpatsyate. ātmanā ca caturthaṃ dhyānaṃ samāpatsyate,",
    "K03psp_2-3u:1247": " parāṃś ca caturthadhyāne pratiṣṭhāpayiṣyati,",
    "K03psp_2-3u:1248": " caturthadhyānapratiṣṭhānasya varṇaṃ bhāṣiṣyate,",
    "K03psp_2-3u:1249": " ye 'pi cānye caturthaṃ dhyānaṃ samāpadya viharanti teṣām api varṇavādī bhaviṣyati samanujñaḥ.",
    "K03psp_2-3u:1250": " ātmanā ca maitrīṃ samāpatsyate,",
    "K03psp_2-3u:1251": " parāṃś ca maitryāṃ samādāpayiṣyati,",
    "K03psp_2-3u:1252": " maitrīsamādheś ca varṇaṃ bhāṣiṣyate,",
    "K03psp_2-3u:1253": " ye 'pi cānye maitrīṃ (PSP_2-3:49)",
    "K03psp_2-3u:1254": " samāpadyante teṣām api varṇavādī bhaviṣyati samanujñaḥ.",
    "K03psp_2-3u:1255": " ātmanā ca karuṇāmuditopekṣāḥ samāpatsyate,",
    "K03psp_2-3u:1256": " parāṃś ca karuṇāmuditopekṣāsu samādāpayiṣyati,",
    "K03psp_2-3u:1257": " karuṇāmuditopekṣāṇāṃ ca varṇaṃ bhāṣiṣyate,",
    "K03psp_2-3u:1258": " ye 'pi cānye karuṇāmuditopekṣāḥ samāpadyante teṣām api varṇavādī bhaviṣyati samanujñaḥ.",
    "K03psp_2-3u:1259": " ātmanā cākāśānantyāyatanaṃ samāpatsyate,",
    "K03psp_2-3u:1260": " parāṃś cākāśānantyāyatanasamāpattau samādāpayiṣyati,",
    "K03psp_2-3u:1261": " ākāśānantyāyatanasamāpatteś ca varṇaṃ bhāṣiṣyate,",
    "K03psp_2-3u:1262": " ye 'pi cānye ākāśānantyāyatanasamāpattiṃ samāpadyante teṣām api varṇavādī bhaviṣyati samanujñaḥ.",
    "K03psp_2-3u:1263": " ātmanā ca vijñānānantyāyatanaṃ samāpatsyate. ātmanā cākiṃcanyāyatanaṃ samāpatsyate. ātmanā ca naivasaṃjñānāsaṃjñāyatanaṃ upasaṃpadya vihariṣyati,",
    "K03psp_2-3u:1264": " parāṃś ca naivasaṃjñānāsaṃjñāyatanasamāpattau samādāpayiṣyati,",
    "K03psp_2-3u:1265": " naivasaṃjñānāsaṃjñāyatanasamāpatteś ca varṇaṃ bhāṣiṣyate,",
    "K03psp_2-3u:1266": " ye 'pi cānye naivasaṃjñānāsaṃjñāyatanam upasaṃpadya viharanti teṣām api varṇavādī bhaviṣyati samanujñaḥ.",
    "K03psp_2-3u:1267": " ātmanā ca catvāri smṛtyupasthānāni bhāvayiṣyati,",
    "K03psp_2-3u:1268": " parāṃś ca smṛtyupasthānabhāvanāyāṃ samādāpayiṣyati,",
    "K03psp_2-3u:1269": " smṛtyupasthānabhāvanāyāś ca varṇaṃ bhāṣiṣyate,",
    "K03psp_2-3u:1270": " ye 'pi cānye smṛtyupasthānāni bhāvayiṣyanti teṣām api varṇavādī bhaviṣyati samanujñaḥ.",
    "K03psp_2-3u:1271": " evam ātmanā ca catvāri samyakprahāṇāni bhāvayiṣyati,",
    "K03psp_2-3u:1272": " catura ṛddhipādān pañcendriyāṇi pañcabalāni saptabodhyaṅgāni,",
    "K03psp_2-3u:1273": " āttnanā cāryāṣṭāṅgaṃ mārgaṃ bhāvayiṣyati,",
    "K03psp_2-3u:1274": " parāṃś ca mārgabhāvanāyāṃ samādāpayiṣyati,",
    "K03psp_2-3u:1275": " mārgabhāvanāyāś ca varṇaṃ bhāṣiṣyate,",
    "K03psp_2-3u:1276": " ye 'pi cānye mārgaṃ bhāvayanti teṣām api varṇavādī bhaviṣyati samanujñaḥ.",
    "K03psp_2-3u:1277": " ātmanā ca catvāry āryasatyāni bhāvayiṣyati,",
    "K03psp_2-3u:1278": " parāṃś ca caturṣv āryasatyeṣu pratiṣṭhāpayiṣyati,",
    "K03psp_2-3u:1279": " caturṇāṃ āryasatyānāṃ ca varṇaṃ bhāṣiṣyate,",
    "K03psp_2-3u:1280": " ye 'pi cānye catvāry āryasatyāni bhāvayanti teṣām api varṇavādī bhaviṣyati samanujñaḥ.",
    "K03psp_2-3u:1281": " ātmanā ca śūnyatānimittāpraṇihitān samādhīn bhāvayiṣyati,",
    "K03psp_2-3u:1282": " parāṃś ca śūnyatānimittāpraṇihitasamādhibhāvanāyāṃ pratiṣṭhāpayiṣyati,",
    "K03psp_2-3u:1283": " śūnyatānimittāpraṇihitasamādhibhāvanāyāś ca varṇaṃ bhāṣiṣyate,",
    "K03psp_2-3u:1284": " ye 'pi cānye śūnyatānimittāpraṇihitān samādhīn bhāvayanti teṣām api varṇavādi bhaviṣyati samanujñaḥ.",
    "K03psp_2-3u:1285": " ātmanā cāṣṭavimokṣān samāpatsyate,",
    "K03psp_2-3u:1286": " parāṃś cāṣṭavimokṣasamāpattau samādāpayiṣyati,",
    "K03psp_2-3u:1287": " aṣṭānāṃ ca vimokṣāṇāṃ varṇaṃ bhāsiṣyate,",
    "K03psp_2-3u:1288": " ye 'pi cānye 'ṣṭavimokṣān samāpadyante teṣāṃ api varṇavādī bhaviṣyati samanujñaḥ.",
    "K03psp_2-3u:1289": " ātmanā ca navānupūrvavihārasamāpattīḥ samāpatsyate,",
    "K03psp_2-3u:1290": " parāṃś ca navānupūrvavihārasamāpattau samādāpayiṣyati,",
    "K03psp_2-3u:1291": " navānupūrvavihārasamāpattīnāṃ ca varṇaṃ bhāṣiṣyate,",
    "K03psp_2-3u:1292": " ye 'pi cānye navānupūrvavihārasamāpattīḥ samāpadyante teṣām api varṇavādī bhaviṣyati samanujñaḥ.",
    "K03psp_2-3u:1293": " ātmanā ca daśatathāgatabalāni catvāri vaiśāradyāni catasraḥ pratisaṃvidaḥ samāpatsyate,",
    "K03psp_2-3u:1294": " parāṃś ca daśatathāgatabaleṣu caturṣu vaiśāradyeṣu catasṛṣu pratisaṃvitsu samādāpayiṣyati",
    "K03psp_2-3u:1295": " daśānāṃ tathāgatabalānāṃ caturṇāṃ vaiśāradyānāṃ catasṛṇāṃ pratisaṃvidāṃ ca varṇaṃ bhāṣiṣyate,",
    "K03psp_2-3u:1296": " ye 'pi cānye daśatathāgatabalāni catvāri vaiśāradyāni catasraḥ pratisaṃvidaḥ samāpadyante teṣām api varṇavādī bhaviṣyati samanujñaḥ.",
    "K03psp_2-3u:1297": " ātmanā cāṣṭādaśāveṇikān buddhadharmān samāpatsyate,",
    "K03psp_2-3u:1298": " parāṃś cāṣṭādaśasv āveṇikeṣu buddhadharmeṣu samādāpayiṣyati,",
    "K03psp_2-3u:1299": " aṣṭādaśānām āveṇikānāṃ buddhadharmāṇāṃ ca varṇaṃ bhāṣiṣyate,",
    "K03psp_2-3u:1300": " ye 'pi cānye 'ṣṭādaśāveṇikān buddhadharmān samāpatsyante teṣām api varṇavādī bhaviṣyati samanujñaḥ.",
    "K03psp_2-3u:1301": " ātmanā cāsaṃmoṣadharmā bhaviṣyati,",
    "K03psp_2-3u:1302": " parāṃś cāsaṃmoṣadharmatāyāṃ samādāpayiṣyati,",
    "K03psp_2-3u:1303": " asaṃmoṣadharmatāyāś ca varṇaṃ bhāṣiṣyate,",
    "K03psp_2-3u:1304": " ye 'pi cānye 'saṃmoṣadharmatāyāṃ pratiṣṭāpitā bhavanti teṣām api varṇavādī bhaviṣyati samanujñaḥ.",
    "K03psp_2-3u:1305": " ātmanā ca sarvākārajñatāyāṃ pratiṣṭhito bhaviṣyati,",
    "K03psp_2-3u:1306": " parāṃś ca sarvākārajñatāyāṃ samādāpayiṣyati sarvākārajñatāyāś ca varṇaṃ bhāṣiṣyate,",
    "K03psp_2-3u:1307": " ye 'pi cānye sarvākārajñatāyāṃ pratiṣṭhitā bhavanti teṣām api varṇavādī bhaviṣyati samanujñaḥ. iti mārge 'nvayajñānakṣāntiḥ",
    "K03psp_2-3u:1308": " punar aparaṃ kauśika bodhisattvo mahāsattvaḥ ṣaṭsu pāramitāsu caran yad dānaṃ dadāti",
    "K03psp_2-3u:1309": " tat sarvasattvasādhāraṇaṃ kṛtvā anuttarāyāṃ samyaksaṃbodhau pariṇāmayaty anupalambhayogena.",
    "K03psp_2-3u:1310": " yac chīlaṃ rakṣati tat sarvasattvasādhāraṇaṃ kṛtvā anuttarāyāṃ samyaksaṃbodhau pariṇāmayaty (PSP_2-3:51)",
    "K03psp_2-3u:1311": " anupalambhayogena. yāṃ kṣāntiṃ bhāvayati tāṃ sarvasattvasādhāraṇaṃ kṛtvā anuttarāyāṃ",
    "K03psp_2-3u:1312": " samyaksaṃbodhau pariṇāmayaty anupalambhayogena. yad vīryam ārabhate tat sarvasattvasādhāraṇaṃ",
    "K03psp_2-3u:1313": " kṛtvā anuttarāyāṃ samyaksaṃbodhau pariṇāmayaty anupalambhayogena. yad dhyānaṃ samāpadyate",
    "K03psp_2-3u:1314": " tat sarvasattvasādhāraṇaṃ kṛtvā anuttarāyāṃ samyaksaṃbodhau pariṇāmayaty anupalambhayogena.",
    "K03psp_2-3u:1315": " yāṃ prajñāṃ bhāvayati tāṃ sarvasattvasādhāraṇaṃ kṛtvā anuttarāyāṃ samyaksaṃbodhau",
    "K03psp_2-3u:1316": " pariṇāmayaty anupalambhayogena. evaṃ carataḥ kauśika kulaputrasya vā kuladuhitur",
    "K03psp_2-3u:1317": " vā ṣaṭsu pāramitāsu smṛtir evam utpadyate:",
    "K03psp_2-3u:1318": " yady ahaṃ dānaṃ na dāsyāmi,",
    "K03psp_2-3u:1319": " durgateṣu me kuleṣūpapattir bhaviṣyati,",
    "K03psp_2-3u:1320": " na ca me sattvaparipāko bhaviṣyati,",
    "K03psp_2-3u:1321": " na ca me buddhakṣetraṃ pariśodhanaṃ bhaviṣyati,",
    "K03psp_2-3u:1322": " na ca sarvajñatāṃ pratilapsye. tasyaivaṃ bhavati:",
    "K03psp_2-3u:1323": " yady ahaṃ śīlaṃ na rakṣiṣyāmi,",
    "K03psp_2-3u:1324": " tisṛṇaṃ durgatīnāṃ me 'pāvṛtāni dvārāṇi bhaviṣyanti,",
    "K03psp_2-3u:1325": " na devamanuṣyopapattir me bhaviṣyati,",
    "K03psp_2-3u:1326": " na sattvaparipāko na buddhakṣetrapariśodhanaṃ,",
    "K03psp_2-3u:1327": " kuta eva sarvajñatāpratilābhas. tasyaivaṃ bhavati:",
    "K03psp_2-3u:1328": " yady ahaṃ kṣāntiṃ na bhāvayiṣyāmi,",
    "K03psp_2-3u:1329": " indriyāṇi me paribhetsyante,",
    "K03psp_2-3u:1330": " mukhamaṇḍalaṃ me dhyāmībhaviṣyati,",
    "K03psp_2-3u:1331": " na ca rūpasaṃpadaṃ pratilapsye,",
    "K03psp_2-3u:1332": " yayā rūpasaṃpadā bodhisattvacārikāṃ me carataḥ. sattvāḥ saha darśanena niyatā bhaviṣyanty anuttarāyāṃ samyaksaṃbodhau,",
    "K03psp_2-3u:1333": " na ca rūpasaṃpadā sattvān paripācayiṣyāmi,",
    "K03psp_2-3u:1334": " na buddhakṣetraṃ pariśodhayiṣyāmi,",
    "K03psp_2-3u:1335": " kutaḥ punaḥ sarvajñatāṃ pratilapsye. tasyaivaṃ bhavati:",
    "K03psp_2-3u:1336": " saced ahaṃ kusīdo bhaviṣyāmi,",
    "K03psp_2-3u:1337": " naiva bodhisattvamārgaṃ bhāvayiṣyāmi,",
    "K03psp_2-3u:1338": " na vīryam ārapsye kathaṃ buddhadharmān paripūrayiṣyāmi,",
    "K03psp_2-3u:1339": " kuta eva sarvajñatāṃ pratilapsye,",
    "K03psp_2-3u:1340": " tasyaivaṃ bhavati:",
    "K03psp_2-3u:1341": " saced ahaṃ vikṣiptacitto bhaviṣyāmi,",
    "K03psp_2-3u:1342": " na śikṣiṣyāmi sarvasamādhipariniṣpādanāya,",
    "K03psp_2-3u:1343": " na sattvān paripācayiṣyāmi,",
    "K03psp_2-3u:1344": " na buddhakṣetraṃ pariśodhayiṣyāmi,",
    "K03psp_2-3u:1345": " kutaḥ punaḥ sarvajñatāṃ pratilapsye. tasyaivaṃ bhavati:",
    "K03psp_2-3u:1346": " saced ahaṃ duṣprajño bhaviṣyāmi,",
    "K03psp_2-3u:1347": " prajñopāyakauśalyena śrāvakabhūmiṃ pratyekabuddhabhūmiṃ cātikramya sattvān paripācya",
    "K03psp_2-3u:1348": " buddhakṣetraṃ pariśodhya sarvajñatām abhisaṃboddhuṃ nāhaṃ śikṣiṣyāmi sa evaṃ pratisaṃśikṣate,",
    "K03psp_2-3u:1349": " ayuktam (PSP_2-3:52)",
    "K03psp_2-3u:1350": " etat mama bhaved,",
    "K03psp_2-3u:1351": " yo 'haṃ mātsaryavaśena dānapāramitāṃ na paripūrayeyam,",
    "K03psp_2-3u:1352": " evaṃ dauḥśīlyavaśena śīlapāramitāṃ vyāpādavaśena kṣāntipāramitāṃ kauśīdyavaśena vīryapāramitāṃ",
    "K03psp_2-3u:1353": " vikṣepavaśena dhyānapāramitāṃ dauṣprajñāvaśena prajñāpāramitāṃ na paripūrayeyaṃ.",
    "K03psp_2-3u:1354": " aparipūrayan dānapāramitām evaṃ śīlaṃ kṣāntiṃ vīryaṃ dhyānaṃ prajñāpāramitāṃ cāparipūrayan",
    "K03psp_2-3u:1355": " na niryāsyāmi sarvākārajñatāyām. evaṃ hi kauśika sa kulaputro vā kuladuhitā vā dṛṣṭadharmikān",
    "K03psp_2-3u:1356": " sāṃparāyikāṃś ca guṇānuśaṃsān pratilabhate ya imāṃ prajñāpāramitām udgrahīṣyati vācayiṣyati",
    "K03psp_2-3u:1357": " paryavāpsyati pravartayiṣyati likhiṣyati likhāpayiṣyati yoniśaś ca manasikariṣyati,",
    "K03psp_2-3u:1358": " avirahitaś ca bhaviṣyati sarvajñatācittena.",
    "K03psp_2-3u:1359": " iti mārge 'nvayajñānam ity ukto bodhisattvadarśanamārgaḥ",
    "K03psp_2-3u:1360": " evam ukte śakro devānām indro bhagavantam etad avocat:",
    "K03psp_2-3u:1361": " āścaryaṃ bhagavan yāvad iyaṃ prajñāpāramitā bodhisattvānāṃ mahāsattvānāṃ paridamanāya pariṇamanāya ca pratyupasthitā.",
    "K03psp_2-3u:1362": " bhagavān āha:",
    "K03psp_2-3u:1363": " kathaṃ punaḥ kauśika prajñāpāramitā bodhisattvānāṃ mahāsattvānāṃ paridamanāya pariṇamanāya ca pratyupasthitā?",
    "K03psp_2-3u:1364": " evam ukte śakro devānām indro bhagavantam etad avocat:",
    "K03psp_2-3u:1365": " iha bhagavan bodhisattvo mahāsattvo laukikyāṃ dānapāramitāyāṃ caran buddhebhyo bhagavadbhyaḥ pratyekabuddhebhyaḥ śrāvakebhyo dānāṃ dadāti. tasyaivaṃ",
    "K03psp_2-3u:1366": " ahaṃ dānaṃ dadāmi buddhabodhisattvaśrāvakapratyekabuddhebhyaḥ kṛpaṇavanīkārthikayācanakebhyaḥ.",
    "K03psp_2-3u:1367": " sa etena dānenānupāyakauśalyenonnatiṃ gacchati. tasya bodhisattvasya mahāsattvasya",
    "K03psp_2-3u:1368": " laukikaṃ śīlaṃ rakṣata evaṃ bhavaty:",
    "K03psp_2-3u:1369": " ahaṃ śīlapāramitāyāṃ carāmi,",
    "K03psp_2-3u:1370": " ahaṃ śīlapāramitāṃ paripūrayāmi,",
    "K03psp_2-3u:1371": " sa tenonnatiṃ gacchati. tasya bodhisattvasya mahāsattvasya laukikīṃ kṣāntiṃ bhāvayata evaṃ bhavaty:",
    "K03psp_2-3u:1372": " ahaṃ kṣāntipāramitāyāṃ carāmi,",
    "K03psp_2-3u:1373": " ahaṃ kṣāntipāramitāṃ paripūrayāmi,",
    "K03psp_2-3u:1374": " sa tenonnatiṃ gacchati. tasya bodhisattvasya mahāsattvasya laukikaṃ vīryam ārambhamāṇasyaivaṃ bhavati:",
    "K03psp_2-3u:1375": " ahaṃ vīryapāramitāyāṃ carāmi,",
    "K03psp_2-3u:1376": " ahaṃ vīryapāramitāṃ paripūrayāmi,",
    "K03psp_2-3u:1377": " sa tenonnatiṃ gacchati. tasya bodhisattvasya mahāsattvasya laukikaṃ dhyānaṃ samāpadyamānasyaivaṃ bhavaty:",
    "K03psp_2-3u:1378": " ahaṃ dhyānapāramitāyāṃ carāmi,",
    "K03psp_2-3u:1379": " ahaṃ dhyānapāramitāṃ paripūrayāmi,",
    "K03psp_2-3u:1380": " sa tenonnatiṃ gacchati. tasya bodhisattvasya mahāsattvasya (PSP_2-3:53)",
    "K03psp_2-3u:1381": " laukikyāṃ prajñāpāramitāyāṃ carato 'nupāyakauśalyenaivaṃ bhavaty:",
    "K03psp_2-3u:1382": " ahaṃ prajñāpāramitāyāṃ carāmi,",
    "K03psp_2-3u:1383": " prajñāpāramitāṃ paripūrayāmi,",
    "K03psp_2-3u:1384": " sa tenonnatiṃ gacchati. tasya bodhisattvasya mahāsattvasya laukikyāṃ smṛtyupasthānabhāvanāyāṃ sthitasyaivaṃ bhavaty:",
    "K03psp_2-3u:1385": " ahaṃ smṛtyupasthānāni,",
    "K03psp_2-3u:1386": " bhāvayāmi,",
    "K03psp_2-3u:1387": " ahaṃ samyakprahāṇāni,",
    "K03psp_2-3u:1388": " aham ṛddhipādān,",
    "K03psp_2-3u:1389": " aham indriyāṇi,",
    "K03psp_2-3u:1390": " ahaṃ balāni,",
    "K03psp_2-3u:1391": " ahaṃ bodhyaṅgāni,",
    "K03psp_2-3u:1392": " aham āryāṣṭāṅgaṃ mārgaṃ bhāvayāmi,",
    "K03psp_2-3u:1393": " ahaṃ śūnyatānimittāpraṇihitasamādhiṃ bhāvayāmi,",
    "K03psp_2-3u:1394": " ahaṃ sarvasamādhīn,",
    "K03psp_2-3u:1395": " ahaṃ sarvadhāraṇīmukhāni,",
    "K03psp_2-3u:1396": " aham apramāṇadhyānārūpyasamāpattīr bhāvayāmi,",
    "K03psp_2-3u:1397": " ahaṃ catvāry āryasatyāni bhāvayāmi,",
    "K03psp_2-3u:1398": " aham abhijñā,",
    "K03psp_2-3u:1399": " ahaṃ daśabalāni,",
    "K03psp_2-3u:1400": " ahaṃ vaiśāradyāni,",
    "K03psp_2-3u:1401": " ahaṃ pratisaṃvidaḥ,",
    "K03psp_2-3u:1402": " aham aṣṭādaśāveṇikān buddhadharmān bhāvayāmi,",
    "K03psp_2-3u:1403": " ahaṃ sattvān paripācayiṣyāmi,",
    "K03psp_2-3u:1404": " ahaṃ buddhakṣetraṃ pariśodhayiṣyāmi,",
    "K03psp_2-3u:1405": " ahaṃ sarvākārajñatāṃ pariprāpsyāmi,",
    "K03psp_2-3u:1406": " sa tenāhaṃkāramamakārābhiniveśenonnatiṃ gacchati. evaṃ hi bhagavan bodhisattvo mahāsattvo",
    "K03psp_2-3u:1407": " laukikeṣu dharmeṣu carann unnatiṃ gacchati. ahaṃkāramamakārābhiniveśena. tasya khalu",
    "K03psp_2-3u:1408": " punaḥ prajñāpāramitā paridamanāya pariṇāmanāya ca pratyupasthitā bhavati.",
    "K03psp_2-3u:1409": " iha punar bhagavan bodhisattvo mahāsattvo lokottareṣu dharmeṣu caran dānaṃ dadad dāyakaṃ nopalabhate,",
    "K03psp_2-3u:1410": " pratigrāhakaṃ nopalabhate,",
    "K03psp_2-3u:1411": " deyaṃ ca nopalabhate. evaṃ hi bodhisattvo mahāsattvaḥ prajñāpāramitāyāṃ caran paridamanāya",
    "K03psp_2-3u:1412": " pratyupasthito bhavati pariṇāmanāya. evaṃ śīlaṃ rakṣan kṣāntiṃ saṃpādayamāno vīryam",
    "K03psp_2-3u:1413": " ārambhamāṇo dhyānaṃ dhyāyan prajñāpāramitāṃ bhāvayan prajñāṃ nopalabhate. evaṃ smṛtyupasthānasamyakprahāṇarddhipādendriyabalabodhyaṅgamārgān",
    "K03psp_2-3u:1414": " bhāvayan nopalabhate. apramāṇadhyānārūpyasamāpattīḥ,",
    "K03psp_2-3u:1415": " āryasatyāny abhijñāṃ bhāvayan nopalabhate. balāni vaiśāradyāṃ pratisaṃvidaḥ,",
    "K03psp_2-3u:1416": " aṣṭādaśāveṇikān buddhadharmān bhāvayan nopalabhate. sarvaśūnyatāḥ sarvasamādhin sarvadhāraṇīmukhāni",
    "K03psp_2-3u:1417": " bhāvayan nopalabhate. evaṃ mahāmaitrīṃ mahākaruṇāṃ ca bhāvayan nopalabhate yāvat",
    "K03psp_2-3u:1418": " sarvākārajñatāṃ bhāvayan nopalabhate. evaṃ bhagavan bodhisattvo mahāsattvaḥ prajñāpāramitāyāṃ",
    "K03psp_2-3u:1419": " caran paridamanāya pariṇāmanāya ca pratyupasthito bhavati. iti sarvato damananamanakāritram",
    "K03psp_2-3u:1420": " atha khalu bhagavān śakraṃ devānām indram etad avocat:",
    "K03psp_2-3u:1421": " yo hi kaścit kauśika kulaputro vā kuladuhitā vā imāṃ gambhīrāṃ prajñāpāramitām udgṛhṇan",
    "K03psp_2-3u:1422": " vā dhārayan vā vācayan vā paryavāpnuvan vā pravartayan vā svādhyāyan vā yoniśo manasikurvan",
    "K03psp_2-3u:1423": " vā saṃgrāmaśīrṣam ārūḍhaḥ saṃgrāme vartamāne saṃgrāme 'vatīrṇo vā śayito vātikrānto",
    "K03psp_2-3u:1424": " vā niṣaṇṇo vā sthito vā syāt,",
    "K03psp_2-3u:1425": " asthānaṃ kauśikānavakāśo yat tasya kulaputrasya vā kuladuhitur vā imāṃ prajñāpāramitām",
    "K03psp_2-3u:1426": " udgṛhṇato dhārayato vācayataḥ paryavāpnuvataḥ pravartayataḥ svādhyāyato yoniśo manasikurvato",
    "K03psp_2-3u:1427": " vā kaścid eva kāṇḍaṃ vā śastraṃ vā loṣṭaṃ vā kṣipet kṣiptāni vā tasya tāni śarīre",
    "K03psp_2-3u:1428": " praharaṇāni pateyuḥ,",
    "K03psp_2-3u:1429": " paropakramena vāsya jīvitāntarāyo bhaven naitat sthānaṃ vidyate. tat kasya hetoḥ?",
    "K03psp_2-3u:1430": " tathā hi tena kulaputreṇa vā kuladuhitrā vā dīrgharātram iha prajñāpāramitāyāṃ caratā",
    "K03psp_2-3u:1431": " ātmano rāgakāṇḍāni rāgaśastrāṇi nirjitāni bhavanti. pareṣām api rāgakāṇḍāni rāgaśastrāṇi",
    "K03psp_2-3u:1432": " nirjitāni. ātmano doṣakāṇḍāni doṣaśastrāni mohakāṇḍāni mohaśastrāṇi nirjitāni. pareṣām",
    "K03psp_2-3u:1433": " api doṣakāṇḍāni doṣaśastrāṇi mohakāṇḍāni mohaśastrāṇi nirjitām. ātmano dṛṣṭikṛtakāṇḍāni",
    "K03psp_2-3u:1434": " dṛṣṭikṛtaśastrāṇi nirjitāni pareṣām api dṛṣṭikṛtakāṇḍāni dṛṣṭikṛtaśastrāṇi nirjitāni.",
    "K03psp_2-3u:1435": " ātmanaḥ paryutthānakāṇḍāni paryutthānaśastrāṇi nirjitāni. pareṣām api paryutthānakāṇḍāni",
    "K03psp_2-3u:1436": " paryutthānaśastrāṇi nirjitāni. ātmano 'nuśayakāṇḍāny anuśayaśastrāṇi nirjitāni. pareṣām",
    "K03psp_2-3u:1437": " apy anuśayakāṇḍāny anuśayaśastrāṇi nirjitāni. anena kauśika paryāyeṇa tasya kulaputrasya",
    "K03psp_2-3u:1438": " vā kuladuhitur vā kāṇḍaṃ vā śastraṃ vā śarīre kṣiptaṃ na patati. iti kleśanirjayakāritram",
    "K03psp_2-3u:1439": " punar aparaṃ kauśika sacet kulaputro vā kuladuhitā vā imāṃ prajñāpāramitām udgrahīṣyati dhārayiṣyati vācayiṣyati paryavāpsyati pravartayiṣyati yoniśaś ca manasikariṣyati,",
    "K03psp_2-3u:1440": " avirahitaś ca sarvajñatācittena bhaviṣyati tasya kaścid evābhaiṣajyam avakiret,",
    "K03psp_2-3u:1441": " kākhordaṃ vā kuryād agnikhadāṃ vopanāmayec chastreṇa vā hanyād viṣaṃ vā dadyād udake vainac chorayet sarvāṇy etāni tasya na krāmanti. tat kasya",
    "K03psp_2-3u:1442": " mahāvidyaiṣā kauśika yad uta prajñāpāramitā,",
    "K03psp_2-3u:1443": " anuttaraiṣā (PSP_2-3:55)",
    "K03psp_2-3u:1444": " kauśika vidyā yad uta prajñāpāramitā. atra hi kauśika śikṣamāṇaḥ kulaputro vā kuladuhitā vā nātmavyābādhāya cetayate,",
    "K03psp_2-3u:1445": " na paravyābādhāya cetayate,",
    "K03psp_2-3u:1446": " nobhayavyābādhāya cetayate.",
    "K03psp_2-3u:1447": " ity upakramādhisahyatākāritram",
    "K03psp_2-3u:1448": " tat kasya hetos?",
    "K03psp_2-3u:1449": " tathā hi naivātmānam upalabhate. na parān nobhayam upalabhate. na rūpam upalabhate.",
    "K03psp_2-3u:1450": " na vedanāṃ na saṃjñāṃ na saṃskārān na vijñānam upalabhate. na yāvad vyastasamastān",
    "K03psp_2-3u:1451": " skandhadhātv āyatana pratītyasamutpādapāramitābodhipakṣyadharmāpramāṇadhyānārūpyasamāpattisarvaśūnyatāsarvasamādhisarvadhāraṇīmukhadaśabalavaiśāradyapratisaṃvidaṣṭādaśāveṇikān",
    "K03psp_2-3u:1452": " buddhadharmān yāvat sarvākārajñatām api nopalabhate. anupalabhamāno nātmavyābādhāya cetayate,",
    "K03psp_2-3u:1453": " na paravyābādhāya cetayate,",
    "K03psp_2-3u:1454": " nobhayavyābādhāya cetayate. anuttarāṃ samyaksaṃbodhiṃ pratilabhate sarvasattvāṃś cāvalokayati. tat kasya hetor?",
    "K03psp_2-3u:1455": " atra hi vidyāyāṃ śikṣamāṇair atītais tathāgatair arhadbhiḥ samyaksaṃbuddhair anuttarā",
    "K03psp_2-3u:1456": " samyaksaṃbodhir abhisaṃbuddhā. ye 'pi te bhaviṣyanti tathāgatā arhantaḥ samyaksaṃbuddhās",
    "K03psp_2-3u:1457": " te 'py atra prajñāpāramitāyāṃ śikṣamāṇā anuttarāṃ samyaksaṃbodhim abhisaṃbhotsyante.",
    "K03psp_2-3u:1458": " ye 'pi te daśadiglokadhātuṣv etarhi pratyutpannās tathāgatā arhantaḥ samyaksaṃbuddhās",
    "K03psp_2-3u:1459": " te 'py atra prajñāpāramitāyāṃ śikṣamāṇā anuttarāṃ samyaksaṃbodhim abhisaṃbudhyante.",
    "K03psp_2-3u:1460": " iti samyaksaṃbodhikāritram",
    "K03psp_2-3u:1461": " punar aparaṃ kauśika yatremāṃ prajñāpāramitāṃ likhitvā udgrahīṣyanti dhārayiṣyanti vācayiṣyanti paryavāpsyanti pravartayiṣyanti yoniśaś ca manasikariṣyanti,",
    "K03psp_2-3u:1462": " na tatra maṇuṣyo vā amanuṣyo vā avatāraprekṣī avatāragaveṣī avatāraṃ lapsyate. tat kasya hetos?",
    "K03psp_2-3u:1463": " tathā hy atra prajñāpāramitāyāṃ pūjārthāya trisāhasramahāsāhasre lokadhātau cāturmahārājakāyikā",
    "K03psp_2-3u:1464": " devaputrās trayastriṃśā yāmās tuṣitā nirmāṇaratayaḥ paranirmitavaśavartino brahmakāyikā",
    "K03psp_2-3u:1465": " brahmapurohitā brahmapārṣadyā yāvad akaniṣṭhā devaputrā,",
    "K03psp_2-3u:1466": " ye 'py anyeṣv aprameyeṣv asaṃkhyeyeṣu lokadhātuṣu cāturmahārājakāyikā devaputrā yāvad",
    "K03psp_2-3u:1467": " akaniṣṭhā devāputrās te 'pi teṣāṃ kulaputrāṇāṃ kuladuhitṛṇāṃ vā rakṣāvaraṇaguptiṃ",
    "K03psp_2-3u:1468": " saṃvidhāsyanti. (PSP_2-3:56)",
    "K03psp_2-3u:1469": " ya imāṃ prajñāpāramitāṃ likhitvā dhārayiṣyanti vācayiṣyanti te ca devaputrā agatyemāṃ",
    "K03psp_2-3u:1470": " prajñāpāramitāṃ satkariṣyanti gurukariṣyanti mānayiṣyanti pūjayiṣyanti pūjayitvā",
    "K03psp_2-3u:1471": " pratigamiṣyanti. ya imāṃ prajñāpāramitāṃ likhitvā dhārayiṣyati vācayiṣyati tasyeme",
    "K03psp_2-3u:1472": " dṛṣṭadhārmikā guṇānuśaṃsā bhaviṣyanti. tadyathāpi nāma kauśika ye kecid bodhimaṇḍagatā",
    "K03psp_2-3u:1473": " vā bodhimaṇḍaparisāmantagatā vā bodhimaṇḍābhyantaragatā vā tiryagyonigatān apy upādāya",
    "K03psp_2-3u:1474": " na te śakyante manuṣyeṇa vā amanuṣyeṇa vā viheṭhayituṃ vā vihiṃsayituṃ vā. tat kasya hetor?",
    "K03psp_2-3u:1475": " atra hi niṣadya taiḥ paurvakais tathāgatair arhadbhiḥ samyaksaṃbuddhair anuttarā",
    "K03psp_2-3u:1476": " samyaksaṃbodhir abhisaṃbuddhā. anāgatair api pratyutpannair api tathāgatair arhadbhiḥ",
    "K03psp_2-3u:1477": " samyaksaṃbuddhair anuttarā samyaksaṃbodhir abhisaṃbhotsyate abhisaṃbudhyate ca. abhisaṃbudhya",
    "K03psp_2-3u:1478": " ca sarvasattvān sukhe 'bhaye 'nudvege 'vaire 'nuttrāse 'vyābādhe 'sapatne pratiṣṭhāpayanti.",
    "K03psp_2-3u:1479": " sukhe 'bhaye 'nudvege 'nuttrāse 'vaire 'vyābādhe 'sapatne pratiṣṭhāpyāprameyān asaṃkhyeyān",
    "K03psp_2-3u:1480": " sattvān divyamānuṣyakāyaṃ saṃpattau pratiṣṭhāpayanti. srotaāpattiphale sakṛdāgāmiphale",
    "K03psp_2-3u:1481": " 'nāgāmiphale 'rhattve pratyekabuddhatve 'nuttarāyāṃ samyaksaṃbodhau pariṇāmayanti. tat kasya hetor?",
    "K03psp_2-3u:1482": " anayaiva kauśika prajñāpāramitayā sapṛthivīpradeśaś caityabhūtaḥ kṛtaḥ sarvasattvānāṃ",
    "K03psp_2-3u:1483": " vandanīyaḥ satkaraṇīyo gurukaraṇīyo mānanīyaḥ pūjanīyo 'rcanīyo 'pacāyanīyaḥ puṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:1484": " ity ādhāradeśapūjyatākāritram ity uktaṃ kāritram",
    "K03psp_2-3u:1485": " evam ukte śakro devānām indro bhagavantam etad avocat:",
    "K03psp_2-3u:1486": " yo hi kaścid bhagavan kulaputro vā kuladuhitā vā imāṃ prajñāpāramitāṃ likhitvā pustakagatām",
    "K03psp_2-3u:1487": " api kṛtvā dhārayet tāñ ca puṣpadhūpagandhamālyavilepanacūrṇacīvaracchatradhvajapatākābhiḥ",
    "K03psp_2-3u:1488": " samantāc ca dīpamālābhir bahuvidhābhiś ca pūjābhiḥ satkariṣyati gurukariṣyati mānayiṣyati pūjayiṣyati,",
    "K03psp_2-3u:1489": " yaś ca tathāgatasyārhataḥ samyaksaṃbuddhasya parinirvṛtasya śarīrāṇi stūpeṣu pratiṣṭhāpayiṣyati",
    "K03psp_2-3u:1490": " pratiṣṭhāpya pratigṛhṇīyād dhārayed vācayet tāni ca satkuryād gurukuryād (PSP_2-3:57)",
    "K03psp_2-3u:1491": " mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ,",
    "K03psp_2-3u:1492": " kataras tato bahupuṇyaṃ prasavati?",
    "K03psp_2-3u:1493": " evam ukte bhagavān śakraṃ devānām indram etad avocat:",
    "K03psp_2-3u:1494": " tena hi kauśika tvām evātra pratiprakṣyāmi,",
    "K03psp_2-3u:1495": " yathā te kṣamate tathā vyākuryāḥ. tat kiṃ manyase?",
    "K03psp_2-3u:1496": " kauśika yeyaṃ tathāgatasyārhataḥ samyaksaṃbuddhasya sarvajñatā yo cāyaṃ tathāgatasyātmabhāvo 'bhinirvṛttaḥ,",
    "K03psp_2-3u:1497": " sa katarasyāṃ pratipadi śikṣamāṇena tathāgatenārhatā samyaksaṃbuddhenānuttarā samyaksaṃbodhir abhisaṃbuddhā ayaṃ cātmabhāvo 'bhinirvṛttaḥ?",
    "K03psp_2-3u:1498": " evam ukte śakro devānām indro bhagavantam etad avocat:",
    "K03psp_2-3u:1499": " ihaiva bhagavan śikṣamāṇena tathāgatenārhatā samyaksaṃbuddhena prajñāpāramitāyām anuttarā samyaksaṃbodhir abhisaṃbuddhā ayaṃ cātmabhāvo 'bhinirvṛttaḥ.",
    "K03psp_2-3u:1500": " bhagavān āha:",
    "K03psp_2-3u:1501": " evam etat kauśikaivam etat,",
    "K03psp_2-3u:1502": " prajñāpāramitāyāṃ śikṣamāṇena tathāgatenārhatā samyaksaṃbuddhenānuttarā samyaksaṃbodhir abhisaṃbuddhā ayaṃ cātmabhāvo 'bhinirvṛttaḥ.",
    "K03psp_2-3u:1503": " tasmāt tarhi kauśika nānenātmabhāvaśarīrapratilambhena tathāgatas tathāgata iti saṃkhyāṃ",
    "K03psp_2-3u:1504": " gacchati. sarvajñatāyāṃ tu pratilabdhāyāṃ tathāgatas tathāgata iti saṃkhyāṃ gacchati.",
    "K03psp_2-3u:1505": " yeyaṃ kauśika sarvajñatā sā prajñāpāramitā nirjātā. evam ayam ātmabhāvaśarīrapratilābhas",
    "K03psp_2-3u:1506": " tathāgatasya prajñāpāramitānirjātatvāt,",
    "K03psp_2-3u:1507": " sarvajñajñānasyāśrayabhūto bhavati. evaṃ cāśrayaṃ niśritya sarvajñajñānapratilābhaprabhāvanābuddhaprabhāvanādharmaprabhāvanāsaṃghaprabhāvanā",
    "K03psp_2-3u:1508": " bhavati. evam asya sarvajñajñānahetuko 'yam ātmabhāvapratilābhaḥ. āśrayabhūtatvāt",
    "K03psp_2-3u:1509": " sarvasattvānāṃ caityabhūto vandanīyaḥ satkaraṇīyo gurukaraṇīyo mānanīyaḥ pūjanīyo",
    "K03psp_2-3u:1510": " 'rcanīyo 'pacāyanīyaḥ saṃvṛttaḥ. evaṃ ca mama parinirvṛtasyāpi sata eṣāṃ śarīrāṇāṃ pūjā bhaviṣyati.",
    "K03psp_2-3u:1511": " tasmāt tarhi kauśika yaḥ kulaputro vā kuladuhitā vā imāṃ prajñāpāramitāṃ likhitvā pustakagatāṃ kṛtvā satkāreṇa vācayiṣyati dhārayiṣyati,",
    "K03psp_2-3u:1512": " puṣpadhūpagandhamālyavilepanacūrṇacīvaracchatradhvajapatākābhiḥ samantāc ca dīpamālābhir bahuvidhābhiś ca pūjābhiḥ satkuryād gurukuryād mānayet pūjayed arcayed apacāyet,",
    "K03psp_2-3u:1513": " ayam eva tato bahutaraṃ puṇyaṃ prasavati.",
    "K03psp_2-3u:1514": " tat kasya hetoḥ?",
    "K03psp_2-3u:1515": " sarvajñajñānasya hi kauśika tena kulaputreṇa vā (PSP_2-3:58)",
    "K03psp_2-3u:1516": " kuladuhitrā vā pūjā kṛtā bhavet. yaḥ kaścit kauśika kulaputro vā kuladuhitā vā tathāgatasya",
    "K03psp_2-3u:1517": " parinirvṛtasya saptaratnamaye stūpe śarīraṃ pratiṣṭhāpayet saptaratnamaye vā samudge vā kṛtvā parivahet,",
    "K03psp_2-3u:1518": " tac ca satkuryād yāvad apacāyet puṣpadhūpagandhamālyavilepanacūrṇacīvaracchatradhvajapatākābhir,",
    "K03psp_2-3u:1519": " yaś ca iha prajñāpāramitāyāṃ likhyāmānāyāṃ vā pustakagatāyāṃ vā satkāraṃ kuryād gurukāraṃ kuryād mānanāṃ pūjanām arcanām apacāyanāṃ kuryāt,",
    "K03psp_2-3u:1520": " ayaṃ tato bahutaraṃ puṇyaṃ prasavet.",
    "K03psp_2-3u:1521": " tat kasya hetoḥ?",
    "K03psp_2-3u:1522": " sarvajñajñānasya tena pūjā kṛtā bhaviṣyati ato nirjātā hi pañcapāramitā,",
    "K03psp_2-3u:1523": " ato nirjātā adhyātmaśūnyatā yāvad abhāvasvabhāvaśūnyatā,",
    "K03psp_2-3u:1524": " ato nirjātāni smṛtyupasthānasamyakprahāṇarddhipādendriyabalabodhyaṅgamārgābhijñāryasatyāni,",
    "K03psp_2-3u:1525": " ato nirjātā apramāṇadhyānārūpyasamāpattayaḥ ato nirjātāni daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā,",
    "K03psp_2-3u:1526": " ato nirjātāḥ sarvasamādhayaḥ sarvadhāraṇīmukhāni,",
    "K03psp_2-3u:1527": " ato nirjātaḥ sarvasattvaparipākaḥ,",
    "K03psp_2-3u:1528": " ato nirjātā buddhakṣetrapariśuddhiḥ,",
    "K03psp_2-3u:1529": " ato nirjātā bodhisattvānāṃ mahāsattvānāṃ kulasaṃpad bhogasaṃpad parivārasaṃpad,",
    "K03psp_2-3u:1530": " ato nirjātā mahāmaitrī mahākaruṇā,",
    "K03psp_2-3u:1531": " ato nirjātā kṣatriyamahāśālakulatā brāhmaṇamahāśālakulatā gṛhapatimahāśālakulatā,",
    "K03psp_2-3u:1532": " ato nirjātā cāturmahārājakāyikā devaputrās trāyastriṃśā yāmās tuṣitā nirmāṇaratayaḥ paranirmitavaśavartmo brahmapārṣadyā brahmapurohitā mahābrahmāṇo yāvad akaniṣṭhā devaputrā,",
    "K03psp_2-3u:1533": " ato nirjātāḥ srotaāpannāḥ sakṛdāgāmino 'nāgāmino 'rhantaḥ pratyekabuddhā,",
    "K03psp_2-3u:1534": " ato nirjātā bodhisattvā mahāsattvā,",
    "K03psp_2-3u:1535": " ato nirjātās tathāgatā arhantaḥ samyaksaṃbuddhā,",
    "K03psp_2-3u:1536": " ato nirjātācintyā atulyā anuttarā niruttarā asamā asamasamā sarvākārajñatā.",
    "K03psp_2-3u:1537": " iti svārthādhimuktimṛdumṛddhī",
    "K03psp_2-3u:1538": " atha khalu śakro devānām indro bhagavantam etad avocat:",
    "K03psp_2-3u:1539": " ya ime bhagavan jāmbūdvīpakā manuṣyā imāṃ prajñāpāramitāṃ na satkurvanti na gurukurvanti",
    "K03psp_2-3u:1540": " na mānayanti na pūjayanti nārcayanti nāpacāyante puṣpadhūpagandhamālyavilepanacūrṇacīvaracchatradhvajapatākābhiḥ",
    "K03psp_2-3u:1541": " kiṃ nu bhagavañ jñāsyanti evaṃ maharddhikā prajñāpāramitāyāḥ pūjā kṛtā bhaviṣyatīti,",
    "K03psp_2-3u:1542": " evaṃ mahānuśaṃsā prajñāpāramitāyāḥ pūjā kṛtā bhaviṣyatīti,",
    "K03psp_2-3u:1543": " uta na jñāsyanti?",
    "K03psp_2-3u:1544": " evam ukte bhagavān śakraṃ devānām indram etad avocat:",
    "K03psp_2-3u:1545": " tat kiṃ manyase kauśika kiyantas te jāmbūdvīpakā manuṣyā ye buddhe 'vetyaprasādena samanvāgatā,",
    "K03psp_2-3u:1546": " ye dharme 'vetyaprasādena samanvāgatā,",
    "K03psp_2-3u:1547": " ye saṃghe 'vetyaprasādena samanvāgatā,",
    "K03psp_2-3u:1548": " ye buddhe niṣkāṅkṣā ye dharme niṣkāṅkṣā ye saṃghe niṣkāṅkṣā,",
    "K03psp_2-3u:1549": " ye buddhe niṣṭhāṃgatā ye dharme niṣṭhāṃgatā ye saṃghe niṣṭhāṃgatāḥ?",
    "K03psp_2-3u:1550": " atha khalu śakro devānām indro bhagavantam etad avocat:",
    "K03psp_2-3u:1551": " alpakās te bhagavan jāmbūdvīpakā manuṣyā ye buddhe 'vetyaprasādena samanvāgatā ye dharme 'vetyaprasādena samanvāgatā ye saṃghe 'vetyaprasādena",
    "K03psp_2-3u:1552": " ye buddhe niṣkāṅkṣā ye dharme niṣkāṅkṣā ye saṃghe niṣkāṅkṣā,",
    "K03psp_2-3u:1553": " ye buddhe niṣṭhāṃgatā ye dharme niṣṭhāṃgatā ye saṃghe niṣṭhāṃgatāḥ.",
    "K03psp_2-3u:1554": " bhagavān āha:",
    "K03psp_2-3u:1555": " tat kiṃ manyase kauśika kiyantas te jāmbūdvīpakā manuṣyā ye saptatriṃśatāṃ bodhipakṣyāṇāṃ dharmāṇāṃ lābhinaḥ,",
    "K03psp_2-3u:1556": " kiyantas te jāmbūdvīpakā manuṣyā ye trayāṇāṃ vimokṣamukhānāṃ lābhinaḥ,",
    "K03psp_2-3u:1557": " kiyantas te jāmbādvīpakā manuṣyā ye 'ṣṭānāṃ vimokṣāṇāṃ lābhinaḥ,",
    "K03psp_2-3u:1558": " kiyantas te jāmbūdvīpakā manuṣyā ye navānupūrvavihārasamāpattīnāṃ lābhinaḥ,",
    "K03psp_2-3u:1559": " kiyantas te jāmbūdvīpakā manuṣyā ye catasṛṇāṃ pratisaṃvidāṃ lābhinaḥ,",
    "K03psp_2-3u:1560": " kiyantas te jāmbūdvīpakā manuṣyā ye ṣaṇṇām abhijñānāṃ lābhinaḥ,",
    "K03psp_2-3u:1561": " kiyantas te jāmbūdvīpakā manuṣyā ye trayāṇāṃ saṃyojanānāṃ prahāṇāt srotaāpannā,",
    "K03psp_2-3u:1562": " kiyantas te jāmbūdvīpakā manuṣyā ye rāgadoṣamohatanutvāt sakṛdāgāminaḥ,",
    "K03psp_2-3u:1563": " kiyantas te jāmbūdvīpakā manuṣyā ye pañcānām avarabhāgīyānāṃ saṃyojanānāṃ prahāṇād anāgāminaḥ,",
    "K03psp_2-3u:1564": " kiyantas te jāmbūdvīpakā manuṣyā ye pañcānām ūrdhvabhāgīyānāṃ saṃyojanānāṃ prahāṇād arhantaḥ,",
    "K03psp_2-3u:1565": " kiyantas te jāmbudvīpakā manuṣyā ye pratyekabodhaye saṃprasthitāḥ,",
    "K03psp_2-3u:1566": " kiyantas te jāmbūdvīpakā manuṣyā ye anuttarāyāṃ samyaksaṃbodhau saṃprasthitāḥ?",
    "K03psp_2-3u:1567": " śakra āha: alpatarakās te bhagavan jāmbūdvīpakā manuṣyā ye saptatriṃśatāṃ bodhipakṣyāṃ dharmāṇāṃ lābhinaḥ,",
    "K03psp_2-3u:1568": " tato 'lpatarakā ye trayāṇāṃ vimokṣamukhānāṃ lābhinas,",
    "K03psp_2-3u:1569": " tato 'lpatarakā ye 'ṣṭānāṃ vimokṣāṇāṃ lābhinas,",
    "K03psp_2-3u:1570": " tato 'lpatarakā ye navānupūrvavihārasamāpattīnāṃ lābhinas,",
    "K03psp_2-3u:1571": " tato 'lpatarakā ye catasṛṇāṃ pratisaṃvidāṃ lābhinas,",
    "K03psp_2-3u:1572": " tato 'lpatarakā ye ṣaṇṇām abhijñānāṃ lābhinaḥ. tato 'lpatarakās jāmbūdvīpakā manuṣyā ye trayāṇāṃ saṃyojanānāṃ prahāṇāt srotaāpannāḥ,",
    "K03psp_2-3u:1573": " tato 'lpatarakās te ye rāgadoṣamohatanutvāt (PSP_2-3:60)",
    "K03psp_2-3u:1574": " sakṛdāgāminaḥ,",
    "K03psp_2-3u:1575": " tato 'lpatarakās te ye pañcānām avarabhāgīyānāṃ saṃyojanānāṃ prahāṇād anāgāminaḥ,",
    "K03psp_2-3u:1576": " tato 'lpatarakās te ye pañcānām ūrdhvabhāgīyānāṃ saṃyojanānāṃ prahāṇād arhantaḥ,",
    "K03psp_2-3u:1577": " tato 'lpatarakās te jāmbūdvīpakā manuṣyā ye pratyekabodhaye saṃprasthitāḥ,",
    "K03psp_2-3u:1578": " tato 'lpatarakās te jāmbūdvīpakā manuṣyā ye 'nuttarāyāṃ samyaksaṃbodhau saṃprasthitāḥ.",
    "K03psp_2-3u:1579": " bhagavān āha:",
    "K03psp_2-3u:1580": " evam etat kauśikaivam etat,",
    "K03psp_2-3u:1581": " alpakās te jāmbūdvīpakā manuṣyā ye buddhe dharme saṃghe 'vetyaprasādena samanvāgatāḥ,",
    "K03psp_2-3u:1582": " ye buddhe dharme saṃghe niṣkāṅkṣāḥ,",
    "K03psp_2-3u:1583": " ye buddhe dharme saṃghe niṣṭhāṃgatāḥ. tebhyo 'py alpebhyo 'lpatarakās te ye daśakuśalakarmapathasevinas,",
    "K03psp_2-3u:1584": " tebhyo 'lpebhyo 'lpatarakās te ye dānaśīlakṣāntivīryadhyānaprajñābhāvanā yuktāḥ.",
    "K03psp_2-3u:1585": " tebhyo 'py alpebhyo 'lpatarakās te ye saptatriṃśadbodhipakṣān dharmān bhāvayanti.",
    "K03psp_2-3u:1586": " tebhyo 'py alpebhyo 'lpatarakā ye trīṇi vimokṣamukhāni bhāvayanti. tebhyo 'lpebhyo",
    "K03psp_2-3u:1587": " 'lpatarakā ye 'ṣṭa vimokṣāṃ bhāvayanti,",
    "K03psp_2-3u:1588": " tebhyo 'lpebhyo 'lpatarakā ye navānupūrvavihārasamāpattīr bhāvayanti,",
    "K03psp_2-3u:1589": " tebhyo 'py alpebhyo 'lpatarakā ye catasraḥ pratisaṃvido bhāvayanti,",
    "K03psp_2-3u:1590": " tebhyo 'lpebhyo 'lpatarakā ye ṣaḍ abhijñā bhāvayanti. tato 'lpatarakā ye srotaāpannāḥ,",
    "K03psp_2-3u:1591": " tato 'lpatarakā ye sakṛdāgāminaḥ,",
    "K03psp_2-3u:1592": " tato 'lpatarakā ye 'rhantaḥ,",
    "K03psp_2-3u:1593": " tato 'lpatarakā ye pratyekabuddhāḥ,",
    "K03psp_2-3u:1594": " tato 'lpatarakā ye 'nuttarāyai samyaksaṃbodhaye saṃprasthitāḥ. tato 'lpebhyo 'lpatarakā ye bodhāya caranti.",
    "K03psp_2-3u:1595": " tat kasya hetos?",
    "K03psp_2-3u:1596": " tathā hi taiḥ saṃsāre saṃsaradbhir na buddho dṛṣṭaḥ na dharmaḥ śrutaḥ na saṃghaḥ",
    "K03psp_2-3u:1597": " paryupāsitaḥ. na dānaṃ dattaṃ na śīlaṃ rakṣitaṃ na kṣāntir bhāvitā na vīryam ārabdhaṃ",
    "K03psp_2-3u:1598": " na dhyānaṃ sevitaṃ na prajñā bhāvitā,",
    "K03psp_2-3u:1599": " na dānapāramitā śrutā evaṃ na śīlapāramitā na kṣāntipāramitā na vīryapāramitā na",
    "K03psp_2-3u:1600": " dhyānapāramitā na prajñāpāramitā śrutā nopāyakauśalaṃ śrutaṃ nādhyātmaśūnyatā na",
    "K03psp_2-3u:1601": " bahirdhāśūnyatā nādhyātmabahirdhāśūnyatā na yāvad abhāvasvabhāvaśūnyatā śrutā na",
    "K03psp_2-3u:1602": " saptatriṃśadbodhipakṣā dharmāḥ śrutā na samādhayo na sarvadhāraṇīmukhāni nāpramāṇadhyānārūpyasamāpattayāḥ",
    "K03psp_2-3u:1603": " śrutā nāryasatyāni nābhijñā na balāni na vaiśāradyāni na pratisaṃvido nāṣṭādaśāveṇikā",
    "K03psp_2-3u:1604": " buddhadharmāḥ śrutā na sarvajñatā śrutā na bhāvitā na bahulī kṛtāḥ.",
    "K03psp_2-3u:1605": " anena kauśika hetunālpakās te sattvā ye buddhe 'vetyaprasādena samanvāgatā ye dharme 'vetyaprasādena samanvāgatā ye saṃghe 'vetyaprasādena (PSP_2-3:61)",
    "K03psp_2-3u:1606": " samanvāgatāḥ,",
    "K03psp_2-3u:1607": " alpakās te sattvā ye buddhe dharme saṃghe niṣkāṅkṣā,",
    "K03psp_2-3u:1608": " alpakās te sattvā ye buddhe dharme saṃghe niṣṭhāṃgatā,",
    "K03psp_2-3u:1609": " alpakās te jāmbūdvīpakā manuṣyā ye daśakuśalakarmapathasevinaḥ,",
    "K03psp_2-3u:1610": " alpakās te ye dānaśīlakṣāntivīryadhyānaprajñābhāvanā yuktāḥ,",
    "K03psp_2-3u:1611": " alpakās te ye saptatriṃśadbodhipakṣyāṃ dharmāṃ bhāvayanti. alpakās te ye trīṇi vimokṣamukhāni",
    "K03psp_2-3u:1612": " bhāvayanti. alpakās te ye 'ṣṭa vimokṣāṃ bhāvayanti alpakās te ye navānupūrvavihārasamāpattīr",
    "K03psp_2-3u:1613": " bhāvayanti. alpakās te ye catasraḥ pratisaṃvido bhāvayanti. alpakās te ṣaḍ abhijñā",
    "K03psp_2-3u:1614": " bhāvayanti. alpakās te jāmbūdvīpakā manuṣyā ye trayāṇāṃ saṃyojanānāṃ prahāṇāt srotaāpannāḥ,",
    "K03psp_2-3u:1615": " rāgadoṣamohatanutvāt sakṛdāgāminaḥ,",
    "K03psp_2-3u:1616": " pañcānām avarabhāgīyānāṃ saṃyojanānāṃ prahāṇād ānāgāminaḥ,",
    "K03psp_2-3u:1617": " pañcānam ūrdhvabhāgīyānāṃ saṃyojanānāṃ prahāṇād arhantaḥ. alpakās te jāmbudvīpakā",
    "K03psp_2-3u:1618": " manuṣyā ye pratyekabuddhayānaṃ saṃprasthitāḥ. tebhyo 'lpebhyo 'lpatarakā ye 'nuttarāyāṃ",
    "K03psp_2-3u:1619": " samyaksaṃbodhau saṃprasthitāḥ tebhyo 'lpebhyo 'lpatarakā ye bodhāya caranti. tato",
    "K03psp_2-3u:1620": " 'lpatarakā ye bodhicittam upabṛṃhayanti. tato 'lpatarakā ye prajñāpāramitāyāṃ yogam",
    "K03psp_2-3u:1621": " āpadyante. tato 'lpatarakā ye prajñāpāramitāyāṃ caranti. tato 'lpatarakā ye 'vinivartanīyāyāṃ",
    "K03psp_2-3u:1622": " bhūmau sthitvā anuttarāṃ samyaksaṃbodhim abhisaṃbudhyante.",
    "K03psp_2-3u:1623": " ihāhaṃ kauśika paśyāmi anāvaraṇena buddhacakṣuṣā pūrvasyāṃ diśi aprameyām asaṃkhyeyāṃ",
    "K03psp_2-3u:1624": " sattvām anuttarāyāṃ samyaksaṃbodhau cittam utpādya prajñāpāramitāyāṃ carata upāyakauśalavirahitāṃs",
    "K03psp_2-3u:1625": " tata eko vā dvau vā bodhisattvo mahāsattvo 'vinivartanīyatve 'vatiṣṭheyātāṃ,",
    "K03psp_2-3u:1626": " bhūyastvena te śrāvakabhūmau vā pratyekabuddhabhūmau vā saṃtiṣṭhante.",
    "K03psp_2-3u:1627": " tat kasya hetor?",
    "K03psp_2-3u:1628": " durabhisaṃbhavā hi kauśika anuttarā samyaksaṃbodhiḥ kuśīdair hīnavīryair hīnādhimuktikair",
    "K03psp_2-3u:1629": " hīnasattvair duṣprajñaiḥ. evaṃ dakṣiṇasyāṃ diśi paścimāyām uttarasyām ūrdhvam adho",
    "K03psp_2-3u:1630": " vidikṣu paśyāmy ahaṃ kauśika anāvaraṇena buddhacakṣuṣā aprameyān asaṃkhyeyān sattvān",
    "K03psp_2-3u:1631": " anuttarāyāṃ samyaksaṃbodhau cittam utpādya bodhāya carata upāyakauśalavirahitās tata",
    "K03psp_2-3u:1632": " eko vā dvau vā bodhisattvo mahāsattvo 'vinivartanīyatve 'vatiṣṭheyātāṃ,",
    "K03psp_2-3u:1633": " bhūyastvena te śrāvakabhūmau vā pratyekabuddhabhūmau vā saṃtiṣṭhante.",
    "K03psp_2-3u:1634": " tat kasya hetor?",
    "K03psp_2-3u:1635": " durabhisaṃbhavā hi kauśikānuttarā samyaksaṃbodhiḥ (PSP_2-3:62)",
    "K03psp_2-3u:1636": " kuśīdair hīnavīryair hīnādhimuktikair hīnasattvair duṣprajñaiḥ.",
    "K03psp_2-3u:1637": " iti svārthādhimuktimṛdumadhyā",
    "K03psp_2-3u:1638": " tasmāt tarhi kauśika kulaputreṇa vā kuladuhitrā vā kṣipraṃ ca sukhaṃ cānuttarāṃ samyaksaṃbodhim",
    "K03psp_2-3u:1639": " abhisaṃboddhukāmena iyam eva prajñāpāramitā abhīkṣṇaṃ śrotavyā udgrahītavyā dhārayitavyā",
    "K03psp_2-3u:1640": " vācayitavyā paryavāptavyā pravartayitavyā paripraśnīkartavyā yoniśo manasikartavyā",
    "K03psp_2-3u:1641": " satkartavyā gurukartavyā mānayitavyā pūjayitavyā puṣpadhūpagandhamālyavilepanacūrṇacīvaracchatradhvajapatākābhiś",
    "K03psp_2-3u:1642": " ca ye 'pi cānye kuśalā dharmā iha prajñāparamitāyām antargatās te 'py udgrahītavyā",
    "K03psp_2-3u:1643": " dhārayitavyā vācayitavyāḥ paryavāptavyāḥ pravartayitavyā yoniśo manasikartavyāḥ tadyathāpi",
    "K03psp_2-3u:1644": " nāma dānapāramitā śīlapāramitā kṣāntipāramitā vīryapāramitā dhyānapāramitā prajñāpāramitā",
    "K03psp_2-3u:1645": " adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā",
    "K03psp_2-3u:1646": " sarvasamādhayaḥ sarvadhāraṇīmukhāni catvāri smṛtyupasthānāni catvāri samyakprahāṇāni",
    "K03psp_2-3u:1647": " catvāra ṛddhipādāḥ pañcendriyāṇi pañcabalāni saptabodhyaṅgāni āryāṣṭāṅgo mārgaś catvāry",
    "K03psp_2-3u:1648": " apramāṇāni catvāri dhyānāni catasra ārūpyasamāpattayaḥ ṣaḍ abhijñā daśa tathāgatabalāni",
    "K03psp_2-3u:1649": " catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā mahāmaitrī mahākaruṇā,",
    "K03psp_2-3u:1650": " anye cāparimāṇā buddhadharmā ye prajñāpāramitāyām antargatās te 'py udgrahītavyā yāvad yoniśo manasikartavyāḥ.",
    "K03psp_2-3u:1651": " tat kasya hetos?",
    "K03psp_2-3u:1652": " tathā hi kauśika te kulaputrā vā kuladuhitaro vā evaṃ prajñāsyanti atra hi tathāgataḥ",
    "K03psp_2-3u:1653": " pūrvabodhisattvacārikāṃ caran śikṣito yaduta prajñāpāramitāyāṃ dhyānapāramitāyāṃ",
    "K03psp_2-3u:1654": " vīryapāramitāyāṃ kṣāntipāramitāyāṃ śīlapāramitāyāṃ dānapāramitāyām adhyātmaśūnyatāyāṃ",
    "K03psp_2-3u:1655": " bahirdhāśūnyatāyām adhyātmabahirdhāśūnyatāyāṃ yāvad abhāvasvabhāvaśūnyatāyāṃ sarvasamādhiṣu",
    "K03psp_2-3u:1656": " sarvadhāraṇīmukheṣu saptatriṃśadbodhipakṣyeṣu dharmeṣu caturṣv apramāṇeṣu catasṛṣv",
    "K03psp_2-3u:1657": " ārūpyasamāpattiṣu ṣaṭsu abhijñāsu daśatathāgatabaleṣu caturṣu vaiśāradyeṣu catasṛṣu",
    "K03psp_2-3u:1658": " pratisaṃvitsv aṣṭādaśasv āveṇikeṣu buddhadharmeṣu mahāmaitryāṃ mahākaruṇāyām anyeṣu",
    "K03psp_2-3u:1659": " cāparimāṇeṣu buddhadharmeṣv asmābhir apy asyāṃ prajñāpāramitāyām anuśikṣamāṇaiḥ śikṣitavyam eṣāsmākaṃ śāstā,",
    "K03psp_2-3u:1660": " tiṣṭhato vā tathāgatasya parinirvṛtasya vā iyam eva prajñāpāramitā pratisartavyā bodhisattvair mahāsattvaiḥ.",
    "K03psp_2-3u:1661": " iti svārthādhimuktir mṛdvadhimātrā",
    "K03psp_2-3u:1662": " atha khalu śakro devānām indro bhagavantam etad avocat:",
    "K03psp_2-3u:1663": " kiyat sa bhagavan kulaputro vā kuladuhitā vā bahutaraṃ puṇyaṃ prasavati,",
    "K03psp_2-3u:1664": " ya imāṃ prajñāpāramitāṃ satkariṣyati gurukariṣyati mānayiṣyati pūjayiṣyati?",
    "K03psp_2-3u:1665": " bhagavān āha:",
    "K03psp_2-3u:1666": " yaḥ kauśika kulaputro vā kuladuhitā vā tathāgatasya parinirvṛtasya pūjāyai saptaratnamayaṃ",
    "K03psp_2-3u:1667": " stūpaṃ yojanocchritaṃ kārayet kārayitvā yāvajjīvaṃ puṣpadhūpagandhamālyavilepanacūrṇacīvaracchatradhvajapatākābhiḥ,",
    "K03psp_2-3u:1668": " samantāc ca satkuryād gurukuryād mānāyet pūjayet.",
    "K03psp_2-3u:1669": " tat kiṃ manyase kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavati?",
    "K03psp_2-3u:1670": " śakra āha: bahu bhagavan bahu sugata.",
    "K03psp_2-3u:1671": " bhagavān āha:",
    "K03psp_2-3u:1672": " ataḥ sa kauśika kulaputro vā kuladuhitā vā bahutaraṃ puṇyaṃ prasaviṣyati,",
    "K03psp_2-3u:1673": " ya imāṃ prajñāpāramitām udgrahīṣyati dhārayiṣyati vācayiṣyati paryavāpsyati pravartayiṣyati",
    "K03psp_2-3u:1674": " parebhyaś ca vistareṇa saṃprakāśayiṣyati deśayiṣyati yoniśo manasikariṣyati avirahitaḥ",
    "K03psp_2-3u:1675": " sarvajñatācittena likhitāṃ ca satkariṣyati gurukariṣyati mānayiṣyati pūjayiṣyati",
    "K03psp_2-3u:1676": " puṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:1677": " iti svārthādhimuktir madhyamṛddhī",
    "K03psp_2-3u:1678": " tiṣṭhatu kauśika stūpo ratnamayaḥ sacet kauśika kulaputro vā kuladuhitā vā tathāgatasya",
    "K03psp_2-3u:1679": " parinirvṛtasya pūjākarmaṇe imaṃ jambūdvīpaṃ saptaratnamayaiḥ stūpaiḥ paripūrṇaṃ kuryād yojanocchritaiḥ,",
    "K03psp_2-3u:1680": " tāṃś ca satkuryād gurukuryād mānayet pūjayed arcayed apacāyed divyapuṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:1681": " tat kiṃ manyase kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavati?",
    "K03psp_2-3u:1682": " śakra āha: bahu bhagavan bahu sugata.",
    "K03psp_2-3u:1683": " bhagavān āha:",
    "K03psp_2-3u:1684": " ataḥ sa kauśika kulaputro vā kuladuhitā vā bahutaraṃ puṇyaṃ prasaviṣyati,",
    "K03psp_2-3u:1685": " ya imāṃ prajñāpāramitām udgṛhīṣyati dhārayiṣyati vācayiṣyati paryavāpsyati pravartayiṣyati yoniśo manasikariṣyati,",
    "K03psp_2-3u:1686": " avirahitaś sarvajñatācittena likhitāṃ ca satkariṣyati gurukariṣyati mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhir",
    "K03psp_2-3u:1687": " bahuvidhābhiś ca pūjābhiḥ pūjayiṣyati. iti svārthādhimuktimadhyamadhyā",
    "K03psp_2-3u:1688": " tiṣṭhatu kauśika jambūdvīpas tathāgatastūpaparipūrṇaḥ sacet kauśika ya imāṃ cāturmahādvīpakaṃ",
    "K03psp_2-3u:1689": " lokadhātuṃ tathāgatasya parinirvṛtasya pūjārthaṃ saptaratnamayaiḥ stūpair yojanocchritaiḥ",
    "K03psp_2-3u:1690": " paripūrṇaṃ kuryāt tāṃś ca satkuryād gurukuryād mānayet pūjayed arcayed apacāyed divyapuṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:1691": " tat kiṃ manyase kauśika api nu sa kulaputro vā kuladuhitā vā tatonidānaṃ bahutaraṃ puṇyaṃ prasavet?",
    "K03psp_2-3u:1692": " śakra āha: bahu bhagavan bahu sugata.",
    "K03psp_2-3u:1693": " bhagavān āha:",
    "K03psp_2-3u:1694": " ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:1695": " ya imāṃ prajñāpāramitām udgṛhṇīyād dhārayed vācayet paryavāpnuyād antaśaḥ pustakagatām",
    "K03psp_2-3u:1696": " api kṛtvā puṣpadhūpagandhamālyavilepanacūrṇacīvaracchatradhvajapatākābhiś ca pūjayet",
    "K03psp_2-3u:1697": " arcayed apacāyet ayam eva tatonidānaṃ bahutaraṃ puṇyaṃ prasavet.",
    "K03psp_2-3u:1698": " iti svārthādhimuktir madhyādhimātrā",
    "K03psp_2-3u:1699": " tiṣṭhatu kauśika cāturmahādvīpako lokadhātus tathāgatastūpaparipūrṇaḥ sacet kauśika",
    "K03psp_2-3u:1700": " yaḥ sāhasraṃ lokadhātuṃ tathāgatasya parinirvṛtasya pūjārthaṃ saptaratnamayaiḥ stūpair",
    "K03psp_2-3u:1701": " yojanocchritaiḥ pūrayet pūrayitvā satkuryād gurukuryād mānayet pūjayed arcayed apacāyet,",
    "K03psp_2-3u:1702": " divyapuṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:1703": " tat kiṃ manyase kauśika api nu sa kulaputro vā kuladuhitā vā tatonidānaṃ bahutaraṃ puṇyaṃ prasavet?",
    "K03psp_2-3u:1704": " śakra āha: bahu bhagavan bahu sugata.",
    "K03psp_2-3u:1705": " bhagavān āha:",
    "K03psp_2-3u:1706": " ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:1707": " ya imāṃ prajñāpāramitām antaśaḥ pustakagatām api kṛtvā udgṛhṇīyād dhārayed vācayet",
    "K03psp_2-3u:1708": " paryavāpnuyād yoniśaś ca manasikuryāt satkuryād gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiś",
    "K03psp_2-3u:1709": " ca pūjayed arcayed apacāyet,",
    "K03psp_2-3u:1710": " ayam eva tato bahutaraṃ puṇyaṃ prasavet.",
    "K03psp_2-3u:1711": " iti svārthādhimuktir adhimātramṛddhī",
    "K03psp_2-3u:1712": " tiṣṭhatu kauśika sāhasro lokadhātur nānāratnamayastūpaparipūrṇaḥ sacet kauśika dvisāhasraṃ lokadhātuṃ kaścid eva puruṣas tathāgatasya parinirvṛtasya",
    "K03psp_2-3u:1713": " pūjārthaṃ nānāratnamayaiḥ stūpaiḥ paripūrṇaṃ kārayet kārayitvā ca satkuryād gurukuryād",
    "K03psp_2-3u:1714": " mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ pūjayed arcayed apacāyet.",
    "K03psp_2-3u:1715": " tat kiṃ manyase kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet?",
    "K03psp_2-3u:1716": " śakra āha: bahu bhagavan bahu sugata.",
    "K03psp_2-3u:1717": " bhagavān āha:",
    "K03psp_2-3u:1718": " ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:1719": " ya imāṃ prajñāpāramitām antaśaḥ pustakagatām api kṛtvā satkuryād gurukuryād mānayet pūjayed arcayed apacāyet puṣpadhūpagandhamālyavilepanacūrṇacīvaracchatradhvajapatākābhiḥ,",
    "K03psp_2-3u:1720": " ayam eva tato bahutaraṃ puṇyaṃ prasavet. iti svārthādhimuktir adhimātramadhyā",
    "K03psp_2-3u:1721": " tiṣṭhatu kauśika dvisāhasro lokadhātur nānāratnamayastūpaparipūrṇo yaḥ. kaścit kauśika",
    "K03psp_2-3u:1722": " kulaputro vā kuladuhitā vā tathāgatasya parinirvṛtasya pūjārtham imāṃ trisāhasramahāsāhasraṃ",
    "K03psp_2-3u:1723": " lokadhātuṃ saptaratnamayais tathāgatastūpair yojanocchritaiḥ pūrayet pūrayitvā satkuryād",
    "K03psp_2-3u:1724": " gurukuryād mānayet pūjayed arcayed apacāyet divyapuṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:1725": " tat kiṃ manyase kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet?",
    "K03psp_2-3u:1726": " śakra āha: bahu bhagavan bahu sugata.",
    "K03psp_2-3u:1727": " bhagavān āha:",
    "K03psp_2-3u:1728": " ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:1729": " ya imāṃ prajñāpāramitām antaśaḥ pustakagatām api kṛtvā udgṛhṇīyād dhārayed vācayet",
    "K03psp_2-3u:1730": " paryavāpnuyāt satkuryād gurukuryād mānayet pūjayed arcayed apacāyet puṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:1731": " iti svārthādhimuktir adhimātrādhimātrā",
    "K03psp_2-3u:1732": " tiṣṭhatu kauśika trisāhasramahāsāhasro lokadhātur nānāratnamayastupaparipūrṇaḥ pūjito",
    "K03psp_2-3u:1733": " ye kecit kauśika trisāhasre lokadhātau sattvāḥ sattvasaṃgraheṇa saṃgṛhītāḥ teṣām",
    "K03psp_2-3u:1734": " ekaikaḥ sattvas tathāgatasya parinirvṛtasya pūjārthaṃ saptaratnamayān stūpān kārayed",
    "K03psp_2-3u:1735": " yojanocchritāṃs tāṃś ca satkuryād gurukuryād mānayet pūjayed arcayed apacāyet divyapuṣpadhūpagandhamālyavilepanacūrṇacīvaracchatradhvajapatākāvaijayantībhiḥ.",
    "K03psp_2-3u:1736": " tat kiṃ manyase kauśikāpi nu te sattvās tatonidānaṃ bahutaraṃ puṇyaṃ prasaveyuḥ?",
    "K03psp_2-3u:1737": " śakra āha: bahu bhagavan bahu sugata.",
    "K03psp_2-3u:1738": " bhagavān āha:",
    "K03psp_2-3u:1739": " ataḥ sa kauśika kulaputro vā kuladuhitā vā tatonidānaṃ bahutaraṃ puṇyaṃ prasavet,",
    "K03psp_2-3u:1740": " ya imāṃ prajñāpāramitāṃ pustakagatām api kṛtvā udgṛhṇīyād dhārayed vācayet paryavāpnuyād",
    "K03psp_2-3u:1741": " yoniśaś ca manasikuryād avirahitaḥ sarvajñatācittena puṣpadhūpagandhamālyavilepanacūrṇacīvaracchatradhvajapatākābhiś",
    "K03psp_2-3u:1742": " ca pūjayed arcayed apacāyet,",
    "K03psp_2-3u:1743": " ayam eva tato bahutaraṃ puṇyaṃ prasavet.",
    "K03psp_2-3u:1744": " evam ukte sakro devānām indro bhagavantam etad avocat:",
    "K03psp_2-3u:1745": " evam etad bhagavann evam etat sugata,",
    "K03psp_2-3u:1746": " prajñāpāramitayā bhagavan satkṛtayā gurukṛtayā mānitayā pūjitayā atītānāgatapratyutpannā buddhā bhagavantaḥ satkṛtā gurukṛtā mānitā pūjitāś",
    "K03psp_2-3u:1747": " ye 'pi te bhagavan pūrvasyāṃ diśi gaṅgānadīvālukopameṣu trisāhasramahāsāhasreṣu lokadhātuṣu",
    "K03psp_2-3u:1748": " sattvās tebhya ekaikaḥ sattvas tathāgatasya parinirvṛtasya pūjārthaṃ saptaratnamayān",
    "K03psp_2-3u:1749": " stūpān pratiṣṭhāpayed yojanocchritāṃs tāṃś ca kalpaṃ vā kalpāvaśeṣaṃ vā satkuryād",
    "K03psp_2-3u:1750": " gurukuryād mānayet pūjayed arcayed apacāyet puṣpadhūpagandhamālyavilepanacūrṇacīvaracchatradhvajapatākāvaijayantībhiḥ,",
    "K03psp_2-3u:1751": " api nu te bhagavan kulaputrā vā kuladuhitaro vā tatonidānaṃ bahutaraṃ puṇyaṃ prasaveyuḥ.",
    "K03psp_2-3u:1752": " evaṃ dakṣiṇasyāṃ paścimāyām uttarasyām ūrdhvam adho vidikṣu ekaikasyāṃ diśi gaṅgānadīvālukopameṣu",
    "K03psp_2-3u:1753": " lokadhātuṣu sattvās tebhya ekaikaḥ sattvas tathāgatasya parinirvṛtasya pūjārthaṃ",
    "K03psp_2-3u:1754": " saptaratnamayān stūpān pratiṣṭhāpayed yojanocchritāṃs tāṃś ca kalpaṃ vā kalpāvaśesaṃ",
    "K03psp_2-3u:1755": " vā satkuryād gurukuryād mānayet pūjayed arcayed apacāyet divyapuṣpadhūpagandhamālyavilepanacūrṇacīvaracchatradhvajapatākāvaijayantībhiḥ,",
    "K03psp_2-3u:1756": " api nu te bhagavan kulaputrā vā kuladuhitaro vā tatonidānaṃ bahutaraṃ puṇyaṃ prasaveyuḥ.",
    "K03psp_2-3u:1757": " bhagavān āha:",
    "K03psp_2-3u:1758": " evam etat kauśikaivam etat.",
    "K03psp_2-3u:1759": " śakra āha: ataḥ sa bhagavan kulaputro vā kuladuhitā vā tatonidānaṃ bahutaraṃ puṇyaṃ prasavati,",
    "K03psp_2-3u:1760": " ya imāṃ prajñāpāramitāṃ pustakalikhitāṃ kṛtvā udgṛhṇīyād dhārayed vācayet paryavāpnuyād yoniśaś ca manasikuryāt tāṃś ca (PSP_2-3:67)",
    "K03psp_2-3u:1761": " satkuryād gurukuryād mānayet pūjayed arcayed apacāyet divyapuṣpadhūpagandhamālyavilepanacūrṇacīvaracchatradhvajapatākāvaijayantībhiś ca pūjayed arcayed apacāyet,",
    "K03psp_2-3u:1762": " ayam eva bhagavan kulaputro vā kuladuhitā vā tasmāt pūrvakāt kulaputrād vā kuladuhitṛto vā bahutaraṃ puṇyaṃ prasavet,",
    "K03psp_2-3u:1763": " tathā hi bhagavann asyāṃ prajñāpāramitāyāṃ sarve kuśalā dharmā antargatāḥ. tadyathā",
    "K03psp_2-3u:1764": " daśakuśalāḥ karmapathāś catvāri dhyānāṃ catvāry apramāṇāni catasra ārūpyasamāpattayaḥ",
    "K03psp_2-3u:1765": " saptatriṃśadbodhipakṣyā dharmās trīṇi vimokṣamukhāni catvāry āryasatyāni ṣaḍ abhijñā",
    "K03psp_2-3u:1766": " aṣṭa vimokṣā navānupūrvavihārasamāpattayaḥ dānapāramitā śīlapāramitā kṣāntipāramitā",
    "K03psp_2-3u:1767": " vīryapāramitā dhyānapāramitā prajñāpāramitā adhyātmaśūnyatā bahirdhāśūnyatā adhyātmabahirdhāśūnyatā",
    "K03psp_2-3u:1768": " yāvad abhāvasvabhāvaśūnyatā sarvasamādhayaḥ sarvadhāraṇīmukhāni daśa tathāgatabalāni",
    "K03psp_2-3u:1769": " catvāri vaiśāradyāni catasraḥ. pratisaṃvido 'ṣṭādaśāveṇikā buddhadharmā mahāmaitrī",
    "K03psp_2-3u:1770": " mahākaruṇā mārgākārajñatā sarvajñatā sarvākārajñatā,",
    "K03psp_2-3u:1771": " idaṃ tad buddhānāṃ bhagavatā śāsanaṃ yatra śikṣitvā atītānāgatapratyutpannā bodhisattvāḥ pratyekabuddhāḥ śrāvakāś ca nirjātā niryānti niryāsyanti",
    "K03psp_2-3u:1772": " atha khalu bhagavān śakraṃ devānām indram etad avocat:",
    "K03psp_2-3u:1773": " evam etat kauśikaivam etat,",
    "K03psp_2-3u:1774": " bahu te kulaputrāḥ kuladuhitaro vā tatonidānaṃ bahutaraṃ puṇyaṃ prasaviṣyanti. aprameyam",
    "K03psp_2-3u:1775": " asaṃkhyeyam acintyam atulyam aparimāṇaṃ ya imāṃ prajñāpāramitāṃ likhitvā pustakagatāṃ",
    "K03psp_2-3u:1776": " kṛtvā udgṛhīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti",
    "K03psp_2-3u:1777": " uttare ca satkariṣyanti gurukariṣyanti mānayiṣyanti pūjayiṣyanti arcayiṣyanti apacāyiṣyanti",
    "K03psp_2-3u:1778": " puṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:1779": " tat kasya hetoḥ?",
    "K03psp_2-3u:1780": " prajñāpāramitā nirjātā hi kauśika tathāgatānām arhatāṃ samyaksaṃbuddhānāṃ pañca pāramitā",
    "K03psp_2-3u:1781": " sarvaśūnyatāḥ sarvasamādhayaḥ sarvadhāraṇīmukhāni saptatriṃśad bodhipakṣyā dharmā",
    "K03psp_2-3u:1782": " apramāṇadhyānārūpyasamāpattaya āryasatyāni daśabalavaiśāradyapratisaṃvido 'ṣṭādaśāveṇikabuddhadharmāḥ",
    "K03psp_2-3u:1783": " pañca cakṣūṃṣi ṣaḍ abhijñā aṣṭa vimokṣā navānupūrvavihāra samāpattayaḥ sattvaparipāko buddhakṣetrasaṃpat,",
    "K03psp_2-3u:1784": " prajñāpāramitānirjātā hi kauśika mārgākārajñatā sarvajñatā sarvākārajñatā,",
    "K03psp_2-3u:1785": " prajñāpāramitānirjātaṃ hi (PSP_2-3:68)",
    "K03psp_2-3u:1786": " kauśika śrāvakayānaṃ pratyekabuddhayānaṃ,",
    "K03psp_2-3u:1787": " prajñāpāramitānirjātā hi kauśika anuttarā samyaksaṃbodhiḥ.",
    "K03psp_2-3u:1788": " tasmāt tarhi kauśika yo hi kaścit kulaputro vā kuladuhitā vā imāṃ prajñāpāramitāṃ",
    "K03psp_2-3u:1789": " likhitvā pustakagatāṃ kṛtvā udgṛhīṣyati dhārayiṣyati vācayiṣyati paryavāpsyati yoniśaś",
    "K03psp_2-3u:1790": " ca manasikariṣyati tāṃ ca satkariṣyati gurukariṣyati mānayiṣyati pūjayiṣyati arcayiṣyati",
    "K03psp_2-3u:1791": " apacāyiṣyati puṣpadhūpagandhamālyavilepanacūrṇacīvaracchatradhvajapatākāvaijayantībhiḥ,",
    "K03psp_2-3u:1792": " asya puṇyābhisaṃskārasyāsau paurvakaḥ puṇyābhisaṃskāraḥ śatatamīm api kalāṃ nopaiti,",
    "K03psp_2-3u:1793": " sahasratamīm api śatasahasratamīm api yāvat koṭiniyutaśatasahasratamīm api kalāṃ nopaiti,",
    "K03psp_2-3u:1794": " saṃkhyām api kalām api gaṇanām apy upamām apy upaniṣadam apy upaniśām api na kṣamate.",
    "K03psp_2-3u:1795": " tat kasya hetor?",
    "K03psp_2-3u:1796": " yāvad iyaṃ hi kauśika prajñāpāramitā jāmbūdvīpe sthāsyati tāvad na buddharatnasyāntardhānaṃ bhaviṣyati na dharmaratnasya na saṃgharatnasyāntardhānaṃ",
    "K03psp_2-3u:1797": " tāvad daśa kuśalāḥ karmapathā loke bhaviṣyanti catvāri dhyānāni catvāry apramāṇāni catasra ārūpyasamāpattayaḥ,",
    "K03psp_2-3u:1798": " dānapāramitāyāḥ śīlapāramitāyāḥ kṣāntipāramitāyā vīryapāramitāyā dhyānapāramitāyāḥ",
    "K03psp_2-3u:1799": " prajñāpāramitāyāḥ smṛtyupasthānasamyakprahāṇarddhipādendriyabalabodhyaṅgamārgānām",
    "K03psp_2-3u:1800": " āryasatyānāṃ ṣaṇṇām abhijñānām aṣṭānāṃ vimokṣāṇāṃ navānupūrvavihārasamāpattīnāṃ catasṛṇāṃ",
    "K03psp_2-3u:1801": " pratisaṃvidāṃ daśānāṃ tathāgatabalānāṃ caturṇāṃ vaiśāradyānām aṣṭādaśānām āveṇikānāṃ",
    "K03psp_2-3u:1802": " buddhadharmāṇāṃ mārgākārajñatāyāḥ sarvajñatāyāḥ sarvākārajñatāyāḥ kṣatryamahāśālakulānāṃ",
    "K03psp_2-3u:1803": " brāhmaṇamahāśālakulānāṃ gṛhapatimahāśālakulānāṃ cāturmahārājakāyikānāṃ devānāṃ trāyastriṃśānāṃ",
    "K03psp_2-3u:1804": " yāmānāṃ tuṣitānāṃ nirmāṇaratīnāṃ paranirmitavaśavartināṃ devānāṃ loke prādurbhāvo",
    "K03psp_2-3u:1805": " bhavati yāvad akaniṣṭhānāṃ devānāṃ loke prādurbhāvo bhavati,",
    "K03psp_2-3u:1806": " srotaāpattiphalasya sakṛdāgāmiphalasyānāgāmiphalasyārhattvasya pratyekabuddhānāṃ",
    "K03psp_2-3u:1807": " bodhisattvānāṃ mahāsattvānāṃ samudāgamo bhavati. anuttarasya buddhajñānasya dharmacakrapravartanasya",
    "K03psp_2-3u:1808": " sattvaparipākasya buddhakṣetrapariśuddhiś ca prajñāyate.",
    "K03psp_2-3u:1809": " iti svaparārthādhimuktimṛdumṛddhī",
    "K03psp_2-3u:1810": " atha khalu ye 'smiṃs trisāhasramahāsāhasre lokadhātau cāturmahārājakāyikā (PSP_2-3:69)",
    "K03psp_2-3u:1811": " devā yāvad akaniṣṭhā devaputrās tān śakro devānām indra āmantrayāmāsa:",
    "K03psp_2-3u:1812": " udgrahītavyā mārṣāḥ prajñāpāramitā dhārayitavyā vācayitavyā paryavāptavyā mārṣāḥ prajñāpāramitā yoniśo manasikartavyā prajñāpāramitā.",
    "K03psp_2-3u:1813": " tat kasya hetoḥ?",
    "K03psp_2-3u:1814": " prajñāpāramitāyā mārṣā udgrahītayā dhāritayā vācitayā paryavāptayā sarve 'kuśalā dharmāḥ parihīyante kuśalā dharmā vivardhante divyāḥ kāyā vivardhante asurāḥ kāyāḥ parihīyante,",
    "K03psp_2-3u:1815": " prajñāpāramitāyā mārṣā udgṛhītayā dhārtitayā vācitayā paryavāptayā na buddhanetrī samucchidyate na dharmanetrī na saṃghanetrī samucchidyate,",
    "K03psp_2-3u:1816": " triratnavaṃśānupacchedāya mārṣāḥ sarvāsāṃ pāramitānāṃ loke prādurbhāvo bhavati,",
    "K03psp_2-3u:1817": " saptatriṃśatāṃ bodhipakṣyāṇāṃ dharmāṇām āryasatyānām apramāṇadhyānārūpyasamāpattīnām",
    "K03psp_2-3u:1818": " aṣṭānāṃ vimokṣamukhānāṃ navānupūrvavihārasamāpattīnāṃ ṣaṇṇām abhijñānāṃ daśānāṃ tathāgatabalānāṃ",
    "K03psp_2-3u:1819": " caturṇāṃ vaiśāradyānāṃ catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ",
    "K03psp_2-3u:1820": " loke prādurbhāvo bhavati,",
    "K03psp_2-3u:1821": " sarvaśūnyatānāṃ sarvasamādhīnāṃ sarvadhāraṇīmukhānāṃ mārgākārajñatāyāḥ sarvajñatāyāḥ sarvākārajñatāyā loke prādurbhāvo bhavati,",
    "K03psp_2-3u:1822": " bodhisattvacaryāyā loke prādurbhāvo bhavati,",
    "K03psp_2-3u:1823": " srotaāpannasakṛdāgāmyanāgāmyarhatāṃ pratyekabuddhānāṃ bodhisattvānāṃ loke prādurbhāvāḥ prajñāyante.",
    "K03psp_2-3u:1824": " atha khalu bhagavān śakraṃ devānām indram etad avocat:",
    "K03psp_2-3u:1825": " udgrahāṇa tvaṃ kauśika prajñāpāramitāṃ dhāraya vācaya paryavāpnuhi tvaṃ kauśika prajñāpāramitām.",
    "K03psp_2-3u:1826": " tat kasya hetor?",
    "K03psp_2-3u:1827": " yadā kauśika asurāṇām evaṃ samudācārā bhaviṣyanti devais trāyastriṃśaiḥ sārdhaṃ saṃgrāmayiṣyāma",
    "K03psp_2-3u:1828": " iti tadā tvaṃ kauśika imāṃ prajñāpāramitāṃ samanvāhareḥ svādhyāyeḥ evaṃ teṣām asurāṇāṃ",
    "K03psp_2-3u:1829": " te samudācārā antardhāsyanti,",
    "K03psp_2-3u:1830": " na ca punas tān vigrahacittotpādān utpādayiṣyanti,",
    "K03psp_2-3u:1831": " yeṣāṃ ca devaputrāṇāṃ devakanyānāṃ vā cyutikālo bhavet teṣām api purataḥ svādhyāyaṃ kuryās,",
    "K03psp_2-3u:1832": " te yady ātmano 'pāyopapattiṃ drakṣyanti teṣām enāṃ prajñāpārāmitāṃ śṛṇvatāṃ te 'pāyopapatticittotpādā antardhāsyanti,",
    "K03psp_2-3u:1833": " tatraiva devabhavane te utpatsyante evaṃ maharddhikā hy asyāḥ prajñāpāramitāyāḥ śravā yasya kasyacit kauśika kulaputrasya vā kuladuhitur vā devaputrasya vā devakanyāyā (PSP_2-3:70)",
    "K03psp_2-3u:1834": " vā iyaṃ prajñāpāramitā śrotrāvabhāsam āgamiṣyati. sarve te tena kuśalamūlenānupūrveṇānuttarāṃ samyaksaṃbodhim abhisaṃbhotsyante.",
    "K03psp_2-3u:1835": " evam ukte śakro devānām indro bhagavantam etad avocat:",
    "K03psp_2-3u:1836": " evam etad bhagavann evam etat sugata tathā hi bhagavan ye 'tīte 'dhvani tathāgatā arhantaḥ samyaksaṃbuddhā abhūvan,",
    "K03psp_2-3u:1837": " yeṣāṃ śrāvakā nirupadhiśeṣe nirvāṇadhātau pratiṣṭhitās te 'pīmām eva prajñāpāramitām",
    "K03psp_2-3u:1838": " āgamyānuttarāṃ samyaksaṃbodhim abhisaṃbuddhāḥ. ye 'pi te bhagavan bhaviṣyanti anāgate",
    "K03psp_2-3u:1839": " 'dhvani buddhā bhagavantaḥ saśrāvakasaṃghās te 'pīmām eva prajñāpāramitām āgamyānuttarāṃ",
    "K03psp_2-3u:1840": " samyaksaṃbodhim abhisaṃbhotsyante. ye 'pi caitarhi daśadiśi loke pratyutpanne 'dhvani",
    "K03psp_2-3u:1841": " tathāgatā arhantaḥ samyaksaṃbuddhā bhagavantaḥ sa śrāvakasaṃghās tiṣṭhanti dhriyante",
    "K03psp_2-3u:1842": " yāpayanti sarve te ihaiva prajñāpāramitāyāṃ śikṣitvānuttarāṃ samyaksaṃbodhim abhisaṃbudhyante.",
    "K03psp_2-3u:1843": " tat kasya hetos?",
    "K03psp_2-3u:1844": " tathā hi prajñāpāramitāyāṃ sarve buddhadharmā antargatāḥ sarve bodhisattvadharmāḥ sarve pratyekabuddhadharmāḥ sarve śrāvakadharmā antargatāḥ",
    "K03psp_2-3u:1845": " evam ukte bhagavān śakraṃ devānām indram etad avocat:",
    "K03psp_2-3u:1846": " evam etat kauśikaivam etat,",
    "K03psp_2-3u:1847": " mahāvidyeyaṃ kauśika yad uta prajñāpāramitā,",
    "K03psp_2-3u:1848": " anuttareyaṃ kauśika vidyā yad uta prajñāpāramitā,",
    "K03psp_2-3u:1849": " asamasameyaṃ kauśika vidyā yad uta prajñāpāramitā.",
    "K03psp_2-3u:1850": " tat kasya hetos?",
    "K03psp_2-3u:1851": " tathā hi kauśika ye 'tītānāgatapratyutpannā daśadiśi loke tathāgatā arhantaḥ samyaksaṃbuddhāḥ",
    "K03psp_2-3u:1852": " sarve te imām eva prajñāpāramitām āgamyānuttarāṃ samyaksaṃbodhim abhisaṃbuddhā abhisaṃbudhyante",
    "K03psp_2-3u:1853": " abhisaṃbhotsyante ca. imām eva prajñāpāramitām āgamya daśakuśalāḥ karmapathāḥ prajñāyante,",
    "K03psp_2-3u:1854": " catvāri dhyānāni catvāry apramāṇāni catasra ārūpyasamāpattayaḥ sarvapāramitāḥ saptatriṃśadbodhipakṣyā",
    "K03psp_2-3u:1855": " dharmā āryasatyāny apramāṇadhyānārūpyasamāpattayaḥ sarvaśūnyatāḥ sarvasamādhayaḥ",
    "K03psp_2-3u:1856": " sarvadhāraṇīmukhāni daśa tathāgatabalāni catvāri vaiśāradyāni catasraḥ pratisaṃvido",
    "K03psp_2-3u:1857": " 'ṣṭādaśāveṇikā buddhadhamāḥ prajñāyante. trīṇi vimokṣamukhāni aṣṭa vimokṣā navānupūrvavihārasamāpattayaḥ",
    "K03psp_2-3u:1858": " ṣaḍ abhijñā dharmadhātur bhūtakoṭitathatā avitathatā ananyatathatā dharmatā dharmasthititā",
    "K03psp_2-3u:1859": " dharmaniyāmatā loke prajñāyate. pañca cakṣūṃṣi srotaāpattiphalaṃ sakṛdāgāmiphalam",
    "K03psp_2-3u:1860": " anāgāmiphalam (PSP_2-3:71)",
    "K03psp_2-3u:1861": " arhattvaṃ pratyekabuddhatvaṃ sarvajñatā loke prajñāyate. bodhisattvaṃ punaḥ kauśikāgamya",
    "K03psp_2-3u:1862": " daśa kuśalāḥ karmapathā loke prabhāvyante. saptatriṃśad bodhipakṣyā dharmā āryasatyāny",
    "K03psp_2-3u:1863": " apramāṇadhyānārūpyasamāpattayo 'ṣṭa vimokṣā navānupūrvavihārasamāpattayas trīṇi vimokṣamukhāni",
    "K03psp_2-3u:1864": " ṣaḍ abhijñāḥ sarvapāramitāḥ sarvaśūnyatāḥ sarvasamādhayaḥ sarvadhāraṇīmukhāni daśa",
    "K03psp_2-3u:1865": " tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā",
    "K03psp_2-3u:1866": " mārgākārajñatā sarvajñatā sarvākārajñatā loke prajñāyate. dharmadhātur bhūtakoṭitathatā",
    "K03psp_2-3u:1867": " avitathatā ananyatathatā dharmatā dharmasthititā dharmaniyāmatā loke prajñāyate.",
    "K03psp_2-3u:1868": " pañca cakṣūṃṣi srotaāpattiphalaṃ srotaāpannaḥ sakṛdāgāmiphalaṃ sakṛdāgāmī anāgāmiphalam",
    "K03psp_2-3u:1869": " anāgāmī arhattvam arhan pratyekabodhiḥ pratyekabuddhaḥ,",
    "K03psp_2-3u:1870": " anuttarā samyaksaṃbodhiḥ. tathāgato 'rhan samyaksaṃbuddho loke prabhāvyate. tadyathāpi",
    "K03psp_2-3u:1871": " nāma kauśika candramaṇḍalam āgamya sarvauṣadhītārāgaṇāḥ prabhāvyante. evam eva kauśika",
    "K03psp_2-3u:1872": " bodhisattvacandramaṇḍalam āgamya daśakuśalāḥ karmapathāḥ. sarvakuśalacaryā samyakcaryā",
    "K03psp_2-3u:1873": " sarvapāramitāḥ saptatriṃśadbodhipakṣyā dharmā apramāṇadhyānārūpyasamāpattayaḥ,",
    "K03psp_2-3u:1874": " āryasatyāni aṣṭavimokṣā navānupūrvavihārasamāpattayaḥ ṣaḍabhijñāḥ sarvasamādhayaḥ",
    "K03psp_2-3u:1875": " sarvaśūnyatāḥ sarvadhāraṇīmukhāni śūnyatānimittāpraṇihitasamādhyoṣadhayaḥ prabhāvyante.",
    "K03psp_2-3u:1876": " daśabalavaiśāradyapratisaṃvidaṣṭādaśāveṇikā buddhadharmauṣadhayaḥ prabhāvyante. sarvaśaikṣāśaikṣasarvaśrāvakapratyekabuddhatārānakṣatrāṇi",
    "K03psp_2-3u:1877": " prajñāyante. sarvajñatā prabhāvyate. tathāgatā arhantaḥ samyaksaṃbuddhāḥ prabhāvyante.",
    "K03psp_2-3u:1878": " yadāpi buddhā bhagavanto loke nābhisaṃbudhyante notpādas tathāgatānāṃ bhavati,",
    "K03psp_2-3u:1879": " tadāpi te bodhisattvā mahāsattvāḥ. sattvānāṃ laukikāṃś ca lokottarāṃś ca dharmān deśayanti.",
    "K03psp_2-3u:1880": " tat kasya hetoḥ?",
    "K03psp_2-3u:1881": " bodhisattvanirjātāni hi devayānamanuṣyayānaśrāvakayānapratyekabuddhayānāni,",
    "K03psp_2-3u:1882": " tac ca bodhisattvasya mahāsattvasyopāyakauśalyaṃ prajñāpāramitānirjātaṃ,",
    "K03psp_2-3u:1883": " yenopāyakauśalyena ṣaḍ pāramitāḥ paripūrayati sarvaśūnyatāṃ bhāvayati sarvasamādhīṃś",
    "K03psp_2-3u:1884": " ca samāpadyate sarvadhāraṇīmukhāni ca pratilabhate apramāṇadhyānārūpyasamāpattīś",
    "K03psp_2-3u:1885": " ca samāpadyate saptatriṃśadbodhipakṣyān dharmān bhāvayati āryasatyāni bhāvayati aṣṭa",
    "K03psp_2-3u:1886": " vimokṣān bhāvayati navānupūrvavihārasamāpattīś ca samāpadyate abhijñā bhāvayati triṇi",
    "K03psp_2-3u:1887": " vimokṣamukhāni (PSP_2-3:72)",
    "K03psp_2-3u:1888": " bhāvayati daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikān",
    "K03psp_2-3u:1889": " buddhadharmān pratilabhate dvātriṃśanmahāpuruṣalakṣaṇāni aśītyanuvyañjanāni pratilabhate.",
    "K03psp_2-3u:1890": " na ca śrāvakabhūmiṃ vā pratyekabuddhabhūmiṃ vā sākṣāt karoti. sattvāṃś ca paripācayati",
    "K03psp_2-3u:1891": " buddhakṣetraṃ ca pariśodhayati bodhisattvasaṃpadaṃ ca parigṛhṇāti sarvajñatāṃ cānuprāpnoti.",
    "K03psp_2-3u:1892": " punar aparaṃ kauśika yaḥ kulaputro vā kuladuhitā vā imāṃ prajñāpāramitām udgrahīṣyati",
    "K03psp_2-3u:1893": " dhārayiṣyati vācayiṣyati paryavāpsyati yoniśaś ca manasikariṣyati sa ebhiḥ dṛṣṭadhārmikair",
    "K03psp_2-3u:1894": " guṇaiḥ samanvāgato bhaviṣyati.",
    "K03psp_2-3u:1895": " evam ukte śakro devānām indro bhagavantam etad avocat:",
    "K03psp_2-3u:1896": " katamair bhagavan dṛṣṭadhārmikair guṇaiḥ kulaputrā vā kuladuhitaro vā samanvāgatā",
    "K03psp_2-3u:1897": " bhaviṣyanti ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti",
    "K03psp_2-3u:1898": " yoniśaś ca manasikariṣyanti.",
    "K03psp_2-3u:1899": " bhagavān āha:",
    "K03psp_2-3u:1900": " tena hi kauśika kulaputrā vā kuladuhitaro vā na viṣeṇa kālaṃ kariṣyanti nāgninā na",
    "K03psp_2-3u:1901": " śastreṇa nodakena kālaṃ kariṣyanti yāvan na kenacid vyādhinā kālaṃ kariṣyanti sthāpayitvā",
    "K03psp_2-3u:1902": " pūrvakarmavipākaṃ na ca rājakulād upadravā bhaviṣyanti. sacet kulaputro vā kuladuhitā",
    "K03psp_2-3u:1903": " vā imāṃ prajñāpāramitāṃ svādhyāyan rājakulaṃ praviśaty asyāvatāraprekṣiṇo 'vatāragaveṣiṇo",
    "K03psp_2-3u:1904": " 'vatāraṃ na lapsyante.",
    "K03psp_2-3u:1905": " tat kasya hetos?",
    "K03psp_2-3u:1906": " tathā hy asyā eva prajñāpāramitāyās tejasā. sacet kauśika kulaputro vā kuladuhitā vā imāṃ prajñāpāramitāṃ svādhyāyaṃs tatra rājakulam upasaṃkramiṣyati,",
    "K03psp_2-3u:1907": " te cāsya tatra rājāno vā rājaputrā vā rājamahāmātrā vā pūrvam ālapitavyaṃ maṃsyante abhibhāṣitavyaṃ maṃsyante.",
    "K03psp_2-3u:1908": " tat kasya hetoḥ?",
    "K03psp_2-3u:1909": " tathā hi teṣāṃ kulaputrāṇāṃ kuladuhitṛṇāṃ ca sarvasattvānām antike maitracittaṃ pratyupasthitaṃ",
    "K03psp_2-3u:1910": " karuṇācittaṃ muditācittam upekṣācittaṃ pratyupasthitaṃ bhavati. ebhiḥ sa kauśika",
    "K03psp_2-3u:1911": " dṛṣṭadhārmikair guṇaiḥ kulaputro vā kuladuhitā vā samanvāgato bhaviṣyati. ya imāṃ",
    "K03psp_2-3u:1912": " prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati.",
    "K03psp_2-3u:1913": " punar aparaṃ kauśika kulaputro vā kuladuhitā vā ebhiḥ sāṃparāyikair (PSP_2-3:73)",
    "K03psp_2-3u:1914": " guṇaiḥ samanvāgato bhaviṣyati. ya imāṃ prajñāpāramitām udgrahīṣyati dhārayiṣyati",
    "K03psp_2-3u:1915": " vācayiṣyati paryavāpsyati yoniśaś ca manasikariṣyati. yad uta na jātu daśabhiḥ kuśalaiḥ",
    "K03psp_2-3u:1916": " karmapathe 'virahito bhaviṣyati,",
    "K03psp_2-3u:1917": " na caturbhir dhyānair na caturbhir apramāṇair na catasṛbhir ārūpyasamāpattibhir na",
    "K03psp_2-3u:1918": " pāramitābhir na saptatriṃśadbodhipakṣyair dharmair na satyair nāṣṭavimokṣair na navānupūrvavihārasamāpattibhir",
    "K03psp_2-3u:1919": " na tribhir vimokṣamukhair nābhijñābhir na sarvaśūnyatābhir na sarvasamādhibhir na",
    "K03psp_2-3u:1920": " sarvadhāraṇīmukhair na daśabhir balair na vaiśāradyair na pratisaṃvidbhir nāṣṭādaśabhir",
    "K03psp_2-3u:1921": " āveṇikair buddhadharmair virahito bhaviṣyati. na lakṣaṇānuvyañjanair virahito bhaviṣyati.",
    "K03psp_2-3u:1922": " sa na jātu nirayatiryagyoniyamalokeṣūpapatsyate. na jātv indriyavikalo bhaviṣyati",
    "K03psp_2-3u:1923": " na jātv aṅgahīno bhaviṣyati na jātu daridrakuleṣūpapatsyate na veṇukārakuleṣūpapatsyate",
    "K03psp_2-3u:1924": " na puṣkasakuleṣūpapatsyate na mauṣṭikakuleṣūpapatsyate na caṇḍālaurabhrikaśākunikakuleṣūpapatsyate",
    "K03psp_2-3u:1925": " na śūdrakuleṣūpapatsyate kṣatriyamahāśālakuleṣu vā brāhmaṇamahāśālakuleṣu vā gṛhapatimahāśālakuleṣu",
    "K03psp_2-3u:1926": " vā udārodāreṣūpapatsyate. sa tataḥ prabhṛti satatasamitaṃ dvātriṃśanmahāpuruṣalakṣaṇānuvyañjanasamalaṃkṛtakāyo",
    "K03psp_2-3u:1927": " bhaviṣyati yatra vā lokadhātau buddhā bhagavanto bhaviṣyanti tatra buddhānāṃ bhagavatāṃ",
    "K03psp_2-3u:1928": " purataḥ padma aupapāduka upapatsyate. na jātv abhijñā virahito bhaviṣyati. sa ākāṅkṣaṃ",
    "K03psp_2-3u:1929": " buddhakṣetreṇa buddhakṣetraṃ saṃkramiṣyati,",
    "K03psp_2-3u:1930": " tān buddhān bhagavataḥ paryupāsituṃ dharmaṃ ca śrotuṃ buddhakṣetreṇa buddhakṣetraṃ saṃkrāman sattvāṃś ca paripācayati,",
    "K03psp_2-3u:1931": " buddhakṣetraṃ ca pariśodhayiṣyati.",
    "K03psp_2-3u:1932": " tasmāt tarhi kauśika kulaputreṇa vā kuladuhitrā vā prajñāpāramitā udgṛhītavyā dhārayitavyā",
    "K03psp_2-3u:1933": " vācayitavyā paryavāptavyā yoniśaś ca manasikartavyā sarvajñatācittena cāvirahitena",
    "K03psp_2-3u:1934": " bhavitavyaṃ. sa etair dṛṣṭadhārmikair guṇaiḥ sāṃparāyikair guṇair avirahito bhaviṣyati",
    "K03psp_2-3u:1935": " yāvan nānuttarā samyaksaṃbodhir abhisaṃbudhyate iti.",
    "K03psp_2-3u:1936": " atha khalv anyatīrthikānāṃ parivrājakānāṃ śatam upārambhābhiprāyāṇāṃ yena bhagavāṃs tenopasaṃkrāmati sma.",
    "K03psp_2-3u:1937": " atha khalu śakrasya devānām indrasyaitad abhavat:",
    "K03psp_2-3u:1938": " idam anyatīrthikānāṃ parivrājakānāṃ śatam upārambhābhiprāyāṇāṃ yena bhagavāṃs tenopasaṃkrāmati,",
    "K03psp_2-3u:1939": " yan nūnam ahaṃ yāvanmātraṃ mayā bhagavato 'ntikāt prajñāpāramitāyā udgrahītaṃ tāvanmātraṃ svādhyāyeyaṃ yad etad anyatīrthikānāṃ (PSP_2-3:74)",
    "K03psp_2-3u:1940": " parivrājakānāṃ śataṃ na bhagavantam upasaṃkrāmeyur nāntarāyaṃ prajñāpāramitāyāṃ kuryuḥ.",
    "K03psp_2-3u:1941": " atha khalu śakro devānām indro yāvad anena bhagavato 'ntikāt prajñāpāramitāyā udgrahītaṃ tāvat svādhyāyati sma.",
    "K03psp_2-3u:1942": " atha khalu te 'nyatīrthikāḥ parivrājakā dūrata eva bhagavantaṃ pradakṣiṇīkṛtya yenaiva mārgeṇāgatās tenaiva pratigatāḥ.",
    "K03psp_2-3u:1943": " atha khalv āyuṣmataḥ śāriputrasyaitad abhavat:",
    "K03psp_2-3u:1944": " kim atra kāraṇaṃ yenaite 'nyatīrthikāḥ parivrājakā upārambhābhiprāyā bhagavantaṃ dūrata eva pradakṣiṇīkṛtya yenaiva mārgeṇāgatās tenaiva pratigatāḥ?",
    "K03psp_2-3u:1945": " atha khalu bhagavān āyuṣmataḥ śāriputrasya cetasaiva cetaḥparivitarkam ājñāyāyuṣmantaṃ śāriputram āmantrayate sma:",
    "K03psp_2-3u:1946": " śakreṇa śāriputra devānām indreṇa iyaṃ prajñāpāramitā samanvāhṛtā yenaite 'nyatīrthikāḥ",
    "K03psp_2-3u:1947": " parivrājakā dūrata eva bhagavantaṃ pradakṣiṇīkṛtya yenaiva mārgeṇāgatās tenaiva pratigatāḥ",
    "K03psp_2-3u:1948": " na hi śāriputra teṣām anyatīrthikānāṃ parivrājakānām ekasyāpi śuklaṃ dharmaṃ samanupaśyāmi,",
    "K03psp_2-3u:1949": " sarva ete 'nyatīrthikāḥ parivrājakāḥ pratihatacittā upārambhābhiprāyā upasaṃkramitavyaṃ maṃsyante,",
    "K03psp_2-3u:1950": " nāhaṃ taṃ śāriputra samanupaśyāmi sadevake loke samārake sabrahmake saśramaṇabrāhmaṇikāyāṃ prajāyām imāṃ prajñāpāramitām upārambhābhiprāyaḥ pratihatacitta upasaṃkrāmen,",
    "K03psp_2-3u:1951": " naitat sthānaṃ vidyate.",
    "K03psp_2-3u:1952": " tat kasya hetos?",
    "K03psp_2-3u:1953": " tathā hi śāriputra ya iha trisāhasramahāsāhasre lokadhātau cāturmahārājikās trāyastriṃśā",
    "K03psp_2-3u:1954": " yāmās tuṣitā nirmāṇaratayaḥ paranirmitavaśavartino brahmakāyikā brahmapurohitā brahmapārṣadyā",
    "K03psp_2-3u:1955": " yāvad akaniṣṭhā devaputrā ye 'pi śrāvakā ye 'pi pratyekabuddhā ye 'pi bodhisattvā",
    "K03psp_2-3u:1956": " mahāsattvās tair apīyaṃ prajñāpāramitā parigṛhītā. tat kasya hetoḥ?",
    "K03psp_2-3u:1957": " tathā hi te prajñāpāramitānirjātāḥ.",
    "K03psp_2-3u:1958": " punar aparaṃ śāriputra ye 'pi te pūrvasyāṃ diśi gaṅgānadīvālukopameṣu lokadhātuṣu",
    "K03psp_2-3u:1959": " yāvad daśasu dikṣu gaṅgānadīvālukopameṣu lokadhātuṣv ekaikasyāṃ diśi buddhā bhagavantaḥ",
    "K03psp_2-3u:1960": " saśrāvakasaṃghāḥ sabodhisattvadevānāgayakṣagandharvāsuragaruḍakiṃnaramahoragās tair",
    "K03psp_2-3u:1961": " api sarvair iyaṃ prajñāpāramitā parigṛhītā. tat kasya hetos?",
    "K03psp_2-3u:1962": " tathā hi te prajñāpāramitānirjātāḥ sarve.",
    "K03psp_2-3u:1963": " atha khalu mārasya pāpīyasa etad abhavad:",
    "K03psp_2-3u:1964": " imās tathāgatasyārhataḥ samyaksaṃbuddhasya catasraḥ pariṣadaḥ saṃmukhaṃ sthitāḥ.",
    "K03psp_2-3u:1965": " amī ca kāmāvacarā rūpāvacarāś ca devaputrāḥ saṃmukhaṃ sthitā niḥsaṃśayam atra bodhisattvā (PSP_2-3:75)",
    "K03psp_2-3u:1966": " mahāsattvā vyākariṣyante 'nuttarāyāṃ samyaksaṃbodhau,",
    "K03psp_2-3u:1967": " yan nūnam ahaṃ yena bhagavāṃs tenopasaṃkrāmeyaṃ vicakṣuḥkaraṇāyeti.",
    "K03psp_2-3u:1968": " atha khalu māraḥ pāpīyāṃś caturaṅgabalakāyaṃ nirmāya yena bhagavāṃs tenopasaṃkramitukāmo bhavet.",
    "K03psp_2-3u:1969": " atha khalu śakrasya devānām indrasyaitad abhavat:",
    "K03psp_2-3u:1970": " māro batāyaṃ pāpīyāṃś caturaṅgabalakāyaṃ nirmāya yena bhagavāṃs tenopasaṃkramitukāmaḥ.",
    "K03psp_2-3u:1971": " yo 'yaṃ mārasya pāpīyasaś caturaṅgasya balakāyasyaivaṃrūpo vyūhaḥ. na rājño bimbisārasya",
    "K03psp_2-3u:1972": " caturaṅgasya balakāyasyaivaṃrūpo vyūhaḥ,",
    "K03psp_2-3u:1973": " na prasenajitaś caturaṅgasya balakāyasyaivaṃrūpo vyūhaḥ,",
    "K03psp_2-3u:1974": " na śākyānāṃ caturaṅgasya balakāyasyaivaṃrūpo vyūhaḥ,",
    "K03psp_2-3u:1975": " na licchavīnāṃ caturaṅgasya balakāyasyaivaṃrūpo vyūhaḥ,",
    "K03psp_2-3u:1976": " na mallānāṃ caturaṅgasya balakāyasyaivaṃrūpo vyuhaḥ,",
    "K03psp_2-3u:1977": " yo 'yaṃ caturaṅgasya balakāyasyaivaṃrūpo māreṇa pāpīyasā nirmitaḥ,",
    "K03psp_2-3u:1978": " dīrgharātraṃ khalu punar māraḥ pāpīyān bhagavato 'vatāraprekṣī avatāragaveṣī sattvānāṃ ca viheṭhanābhiprāyaḥ,",
    "K03psp_2-3u:1979": " yan nūnam aham imāṃ prajñāpāramitāṃ samanvāhareyaṃ smṛtyā svādhyāyaṃ kuryām.",
    "K03psp_2-3u:1980": " atha khalu śakro devānām indraḥ prajñāparamitāṃ samanvājahāra smṛtyā svādhyāyam akarot,",
    "K03psp_2-3u:1981": " yathā yathā śakro devānām indraḥ smṛtyā imāṃ prajñāpāramitāṃ svādhyāyati sma tathā tathā māraḥ pāpīyāṃs tenaiva mārgeṇa tenaiva dvāreṇa punar eva pratyudāvṛtto 'bhūt.",
    "K03psp_2-3u:1982": " atha khalu ye 'syāṃ pariṣadi cāturmahārājakāyikā devā yāvad akaniṣṭhā devās te divyāni puṣpāṇy abhinirmāyāntarīkṣagatā eva yena bhagavāṃs tenākṣipanti sma tenābhyavakiranti sma.",
    "K03psp_2-3u:1983": " evaṃ ca vācam abhāṣanta:",
    "K03psp_2-3u:1984": " ciraṃ bateyaṃ prajñāpāramitā jāmbūdvīpakānāṃ manuṣyāṇāṃ pracaratu yāvad iyaṃ prajñāpāramitā",
    "K03psp_2-3u:1985": " jāmbūdvīpakānāṃ manuṣyānāṃ pracariṣyati tāvan na tathāgatasyārhataḥ samyaksaṃbuddhasyāntardhānaṃ bhaviṣyati,",
    "K03psp_2-3u:1986": " saddharmaś cirasthitiko bhaviṣyati,",
    "K03psp_2-3u:1987": " saṃghasya loke prādurbhāvo bhaviṣyati. evaṃ trisāhasramahāsāhasre lokadhātau,",
    "K03psp_2-3u:1988": " evaṃ daśasu dikṣu sarvabuddhakṣetreṣu bodhisattvānāṃ caryāviśeṣaḥ prajñāsyate,",
    "K03psp_2-3u:1989": " yatra ca digbhāge imāṃ prajñāpāramitāṃ te kulaputrā vā kuladuhitaro vā likhitāṃ dhārayiṣyanti vācayiṣyanti pustakalikhitām api kṛtvā sthāpayiṣyanti,",
    "K03psp_2-3u:1990": " ālokajātā ca eṣā dig (PSP_2-3:76)",
    "K03psp_2-3u:1991": " bhaviṣyati,",
    "K03psp_2-3u:1992": " sanāthā vigatatamondhakārā ca eṣā dig bhaviṣyati,",
    "K03psp_2-3u:1993": " yatreyaṃ prajñāpāramitā pracariṣyati.",
    "K03psp_2-3u:1994": " evam ukte bhagavān śakraṃ devānām indram etad avocat:",
    "K03psp_2-3u:1995": " evam etat kauśikaivam etat,",
    "K03psp_2-3u:1996": " yatra yatra diśi lokadhātuprasare iyaṃ prajñāpāramitā pracariṣyati,",
    "K03psp_2-3u:1997": " pustakalikhitā ālokajātā ca eṣā dig bhaviṣyati,",
    "K03psp_2-3u:1998": " sanāthā vigatatamondhakārā ca eṣā dig bhaviṣyati.",
    "K03psp_2-3u:1999": " atha khalu te devaputrā divyāni kusumāny abhinirmāya yena bhagavāṃs tenābhyavakiranti sma.",
    "K03psp_2-3u:2000": " evaṃ ca vācam abhāṣanta:",
    "K03psp_2-3u:2001": " yaḥ kaścit kulaputro vā kuladuhitā vā imāṃ prajñāpāramitām udgṛhīṣyati dhārayiṣyati",
    "K03psp_2-3u:2002": " vācayiṣyati paryavāpsyati yoniśaś ca manasikariṣyati na tasya mārā vā mārakāyikā",
    "K03psp_2-3u:2003": " vā devaputrā avatāraṃ lapsyante. vayam api bhagavaṃ tasya kulaputrasya vā kuladuhitur",
    "K03psp_2-3u:2004": " vā satatasamitaṃ rakṣāvaraṇaguptiṃ saṃvidhāsyāmaḥ,",
    "K03psp_2-3u:2005": " śāstāram iti bhagavaṃs taṃ vayaṃ kulaputraṃ vā kuladuhitaraṃ vā maṃsyāmahe ya imāṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati.",
    "K03psp_2-3u:2006": " atha khalu śakro devānām indro bhagavantam etad avocat:",
    "K03psp_2-3u:2007": " na te bhagavan kulaputrā vā kuladuhitaro vāvarakeṇa kuśalamūlena samanvāgatā bhaviṣyanti,",
    "K03psp_2-3u:2008": " ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti yoniśaś",
    "K03psp_2-3u:2009": " ca manasikariṣyanti. pūrvajinakṛtādhikārās te bhagavan kulaputrā vā kuladuhitaro",
    "K03psp_2-3u:2010": " vā bhaviṣyanti ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti",
    "K03psp_2-3u:2011": " yoniśaś ca manasikariṣyanti. bahubuddhaparyupāsitāḥ kalyāṇamitraparigṛhītās te kulaputrāḥ",
    "K03psp_2-3u:2012": " kuladuhitaraś ca bhaviṣyanti.",
    "K03psp_2-3u:2013": " tat kasya hetoḥ?",
    "K03psp_2-3u:2014": " ato nirjātā hi sarvajñatā yad uta prajñāpāramitā nirjātā sarvajñatā nirjātā ca prajñāpāramitā.",
    "K03psp_2-3u:2015": " tat kasya hetos?",
    "K03psp_2-3u:2016": " tathā hi nānyā prajñāpāramitā nānyā sarvajñatā iti hi sarvajñatā ca prajñāpāramitā cādvayam etad advaidhīkāram.",
    "K03psp_2-3u:2017": " evam ukte bhagavān sakraṃ devānām indram etad avocat: evam etat (PSP_2-3:77)",
    "K03psp_2-3u:2018": " kauśikaivam etat,",
    "K03psp_2-3u:2019": " yathā vadasi sarvajñatā ca prajñāpāramitā cādvayam etad advaidhīkāram. iti svaparārthādhimuktir mṛdumadhyā",
    "K03psp_2-3u:2020": " atha khalv āyuṣmān ānando bhagavantam etad avocat:",
    "K03psp_2-3u:2021": " tathā hi bhagavān na dānapāramitāyā nāmadheyaṃ parikīrtayati na śīlapāramitāyā na",
    "K03psp_2-3u:2022": " kṣāntipāramitāyā na vīryapāramitāyā na dhyānapāramitāyā yathā prajñāpāramitāyā nāmadheyaṃ parikīrtayati,",
    "K03psp_2-3u:2023": " na saptatriṃśadbodhipakṣāṇāṃ dharmāṇāṃ nāmadheyaṃ parikīrtayati,",
    "K03psp_2-3u:2024": " nāryasatyānāṃ nāpramāṇadhyānārūpyasamāpattīnāṃ nāmadheyaṃ parikīrtayati,",
    "K03psp_2-3u:2025": " nāṣṭānāṃ vimokṣamukhānāṃ na navānupūrvavihārasamāpattīnāṃ nāmadheyaṃ parikīrtayati,",
    "K03psp_2-3u:2026": " na ṣaṇṇām abhijñānāṃ na sarvāṇāṃ śūnyatānāṃ na samādhīnāṃ na sarvadhāraṇīmukhānāṃ nāmadheyaṃ parikīrtayati,",
    "K03psp_2-3u:2027": " na daśānāṃ tathāgatabalānāṃ na vaiśāradyānāṃ na pratisaṃvidāṃ nāṣṭādaśānām āveṇikānāṃ buddhadharmāṇāṃ nāmadheyaṃ parikīrtayati yathā prajñāpāramitāyā nāmadheyaṃ parikīrtayati.",
    "K03psp_2-3u:2028": " evam ukte bhagavān āyuṣmantam ānandam etad avocat:",
    "K03psp_2-3u:2029": " prajñāpāramitā ānanda pūrvaṃgamā nāyikā yad uta ṣaṇṇāṃ pāramitānāṃ saptatriṃśatāṃ bodhipakṣyāṇāṃ dharmāṇām āryasatyānām apramāṇadhyānārūpyasamāpattīnāṃ pūrvaṃgamā nāyikā,",
    "K03psp_2-3u:2030": " aṣṭānāṃ vimokṣāṇāṃ navānām anupūrvavihārasamāpattīnāṃ śūnyatānimittāpraṇihitānāṃ vimokṣamukhānāṃ ṣaṇṇām abhijñānāṃ pūrvaṃgamā nāyikā,",
    "K03psp_2-3u:2031": " sarvaśūnyatānāṃ sarvasamādhīnāṃ sarvadhāraṇīmukhānāṃ pūrvaṃgamā nāyikā,",
    "K03psp_2-3u:2032": " daśānāṃ tathāgatabalānāṃ vaiśāradyānāṃ pratisaṃvidām aṣṭādaśānām āveṇikānāṃ buddhadharmāṇāṃ pūrvaṃgamā nāyikā,",
    "K03psp_2-3u:2033": " sarvabuddhadharmāṇāṃ pūrvaṃgamā nāyikā prajñāpāramitā.",
    "K03psp_2-3u:2034": " tat kiṃ manyase?",
    "K03psp_2-3u:2035": " ānanda apariṇāmitaṃ dānaṃ sarvajñatāyāṃ pāramitānāmadheyaṃ labhate.",
    "K03psp_2-3u:2036": " tat kiṃ manyase?",
    "K03psp_2-3u:2037": " apariṇāmitaṃ śīlaṃ apariṇāmitā kṣāntir apariṇāmitaṃ vīryam apariṇāmitaṃ dhyānam apariṇāmitā prajñā sarvajñatāyāṃ pāramitānāmadheyaṃ labhate.",
    "K03psp_2-3u:2038": " ānanda āha: no hīdaṃ bhagavan no hīdaṃ sugata,",
    "K03psp_2-3u:2039": " kathaṃ punar bhagavan dānaṃ sarvajñatāpariṇāmitaṃ pāramitānāmadheyaṃ labhate?",
    "K03psp_2-3u:2040": " kathaṃ punar bhagavan śīlaṃ kṣāntir vīryaṃ dhyānaṃ prajñā sarvajñatāyāṃ pariṇāmitā pāramitānāmadheyaṃ labhate?",
    "K03psp_2-3u:2041": " bhagavān āha:",
    "K03psp_2-3u:2042": " advayayogenānanda dānaṃ pariṇāmitaṃ śīlaṃ kṣāntir vīryaṃ dhyānaṃ prajñā sarvajñatāyāṃ",
    "K03psp_2-3u:2043": " pariṇāmitā pāramitānāmadheyaṃ labhate. anutpādayogenānupalambhayogena pariṇāmitaṃ",
    "K03psp_2-3u:2044": " dānaṃ yāvat prajñā sarvajñatāyāṃ pāramitānāmadheyaṃ labhate.",
    "K03psp_2-3u:2045": " ānanda āha: kathaṃ bhagavann advayayogena dānaṃ pariṇāmitaṃ sarvajñatāyāṃ pāramitānāmadheyaṃ labhate?",
    "K03psp_2-3u:2046": " evaṃ śīlaṃ kṣāntir vīryaṃ dhyānaṃ kathaṃ bhagavan prajñādvayayogena pariṇāmitā sarvajñatāyāṃ pāramitānāmadheyaṃ labhate?",
    "K03psp_2-3u:2047": " bhagavān āha:",
    "K03psp_2-3u:2048": " rūpasyānanda advayayogena vedanāyāḥ saṃjñāyāḥ saṃskārāṇāṃ vijñānasyādvayayogena yāvad bodheḥ.",
    "K03psp_2-3u:2049": " ānanda āha: kathaṃ bhagavan rūpasyādvayayogena,",
    "K03psp_2-3u:2050": " kathaṃ vedanāyāḥ saṃjñāyāḥ saṃskārāṇāṃ advayayogena,",
    "K03psp_2-3u:2051": " kathaṃ vijñānasyādvayayogena,",
    "K03psp_2-3u:2052": " kathaṃ yāvad bodher advayayogena?",
    "K03psp_2-3u:2053": " bhagavān āha:",
    "K03psp_2-3u:2054": " tathā hi ānanda rūpaṃ rūpeṇa śūnyaṃ vedanā vedanayā śūnyā saṃjñā saṃjñayā śūnyā saṃskārāḥ saṃskāraiḥ śūnyā vijñānaṃ vijñānena śūnyam.",
    "K03psp_2-3u:2055": " tat kasya hetoḥ?",
    "K03psp_2-3u:2056": " tathā hi rūpaṃ ca vedanā ca saṃjñā ca saṃskārā ca vijñānaṃ ca pāramitāś cādvayam etad advaidhīkāraṃ yāvad bodhiś ca pāramitāś cādvayam etad",
    "K03psp_2-3u:2057": " tasmāt tarhy ānanda prajñāpāramitā nu pūrvaṃgamā nāyikā sarvapāramitānāṃ sarvaśūnyatānāṃ",
    "K03psp_2-3u:2058": " sarvasamādhīnāṃ sarvadhāraṇīmukhānāṃ saptatriṃśadbodhipakṣyāṇāṃ dharmāṇām apramāṇadhyānārūpyasamāpattīnām",
    "K03psp_2-3u:2059": " āryasatyānām aṣṭānāṃ vimokṣāṇāṃ navānām anupūrvavihārasamāpattīnāṃ trayāṇāṃ vimokṣamukhānāṃ",
    "K03psp_2-3u:2060": " ṣaṇṇām abhijñānāṃ daśānāṃ tathāgatabalānāṃ vaiśāradyānāṃ pratisaṃvidām aṣṭādaśānām",
    "K03psp_2-3u:2061": " āveṇikānāṃ buddhadharmāṇāṃ yāvad bodheḥ sarvajñatāyāḥ prajñāpāramitā pūrvaṃgamā nāyikā.",
    "K03psp_2-3u:2062": " tadyathāpi nāmānanda mahāpṛthivīṃ niśrāya sāmagrīvaśena bījāni virohanti. evam evānanda",
    "K03psp_2-3u:2063": " prajñāpāramitāṃ niśrāya prajñāpāramitām āgamya sarvāḥ. pāramitāḥ saptatriṃśadbodhipakṣyā dharmāḥ,",
    "K03psp_2-3u:2064": " apramāṇadhyānārūpyasamāpattaya āryasatyāni ṣaḍabhijñāḥ sarvadhāraṇīmukhāni virohanti. daśabalavaiśāradyapratisaṃvidāveṇikā buddhadharmā virohanti yāvat sarvajñatā (PSP_2-3:79)",
    "K03psp_2-3u:2065": " virohati. sarvajñatāṃ pariniśrāya sarvapāramitāḥ sarvaśūnyatāḥ sarvasamādhayaḥ sarvadhāraṇīmukhāni",
    "K03psp_2-3u:2066": " saptatriṃśadbodhipakṣyā dharmā apramāṇadhyānārūpyasamāpattayo daśabalavaiśāradyapratisaṃvido",
    "K03psp_2-3u:2067": " yāvad āveṇikā buddhadharmā virohanti. tasmād ānanda prajñāpāramitaivāsāṃ pāramitānāṃ",
    "K03psp_2-3u:2068": " pariṇāyikā yāvād aṣṭādaśānām āveṇikānāṃ buddhadharmāṇāṃ yāvat sarvākārajñatāyāḥ.",
    "K03psp_2-3u:2069": " iti svaparārthādhimuktir mṛdvadhimātrā",
    "K03psp_2-3u:2070": " śakra āha: na khalu punar bhagavaṃs tathāgatenārhatā samyaksaṃbuddhena prajñāpāramitāyāḥ",
    "K03psp_2-3u:2071": " sarvagūṇāḥ parikīrtitāḥ yān guṇān sa kulaputro vā kuladuhitā vā parigṛhṇāti imāṃ",
    "K03psp_2-3u:2072": " prajñāpāramitām udgṛhṇan dhārayan vācayan paryavāpnuvan yoniśaś ca manasikurvan prajñāpāramitayā",
    "K03psp_2-3u:2073": " bhagavann udgrahītayā dhāritayā vācitayā paryavāptayā yoniśaś ca manasikṛtayā daśānāṃ",
    "K03psp_2-3u:2074": " kuśalānāṃ karmapathānāṃ loke prādurbhāvo bhavati. caturṇāṃ dhyānānāṃ caturṇām apramāṇānāṃ",
    "K03psp_2-3u:2075": " catasṛṇām ārūpyasamāpattīnāṃ saptatriṃśatāṃ bodhipakṣyāṇāṃ dharmāṇām āryasatyānām",
    "K03psp_2-3u:2076": " aṣṭānāṃ vimokṣāṇāṃ navānupūrvavihārasamāpattīnāṃ ṣaṇṇām abhijñānāṃ trayānaṃ vimokṣamukhānāṃ",
    "K03psp_2-3u:2077": " sarvapāramitānāṃ sarvaśūnyatānāṃ sarvasamādhīnāṃ sarvadhāraṇīmukhānāṃ daśānāṃ tathāgatabalānāṃ",
    "K03psp_2-3u:2078": " caturṇāṃ vaiśāradyānāṃ catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ",
    "K03psp_2-3u:2079": " loke prādurbhāvo bhavati. prajñāpāramitayā bhagavann udgrahītayā dhāritayā vācitayā",
    "K03psp_2-3u:2080": " paryavāptayā yoniśaś ca manasikṛtayā gṛhapatimahāśālakulāni prajñāyante,",
    "K03psp_2-3u:2081": " kṣatriyamahāśālakulāni prajñāyante,",
    "K03psp_2-3u:2082": " brāhmaṇamahāśālakulāni prajñāyante,",
    "K03psp_2-3u:2083": " cāturmahārājakāyikā devā yāvad akaniṣṭhā devāḥ prajñāyante,",
    "K03psp_2-3u:2084": " prajñāpāramitayā bhagavann udgrahītayā yāvad yoniśo manasikṛtayā srotaāpannāḥ prajñāyante,",
    "K03psp_2-3u:2085": " sakṛdāgāmino 'nāgāmino 'rhantaḥ prajñāyante pratyekabuddhāḥ prajñāyante,",
    "K03psp_2-3u:2086": " bodhisattvāḥ prajñāyante,",
    "K03psp_2-3u:2087": " prajñāpāramitayā bhagavann udgrahītayā dhāritayā vācitayā paryavāptayā yoniśaś ca manasikṛtayā tathāgatā arhantaḥ samyaksaṃbuddhā loke prajñāyante.",
    "K03psp_2-3u:2088": " evam ukte bhagavān śakraṃ devānām indram etad avocat:",
    "K03psp_2-3u:2089": " na punaḥ kauśika yaiḥ kulaputraiḥ kuladuhitṛbhir vā iyaṃ prajñāpāramitā dhāritā vācitā paryavāptā yoniśaś ca manasikṛtā teṣām etāvata evaṃ guṇān",
    "K03psp_2-3u:2090": " tat kasya hetor?",
    "K03psp_2-3u:2091": " apramāṇena hi kauśika te kulaputrā vā kuladuhitaro vā śīlaskandhena samanvāgatā bhaviṣyanti",
    "K03psp_2-3u:2092": " ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti yoniśaś",
    "K03psp_2-3u:2093": " ca manasikariṣyanti sarvajñatācittena cāvirahitā bhaviṣyanti. apramāṇena samādhiskandhena",
    "K03psp_2-3u:2094": " prajñāskandhena vimuktiskandhena vimuktijñānadarśanaskandhena samanvāgatā bhaviṣyanti",
    "K03psp_2-3u:2095": " ya imāṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti yoniśaś",
    "K03psp_2-3u:2096": " ca manasikariṣyanti sarvajñatācittena cāvirahitā bhaviṣyanti. tathāgatapratimās te",
    "K03psp_2-3u:2097": " kauśika kulaputrāḥ kuladuhitaro vā veditavyā ya imāṃ prajñāpāramitām udgrahīyanti",
    "K03psp_2-3u:2098": " dhārayiyanti vācayiṣyanti paryavāpsyanti yoniśaś ca manasikariṣyanti sarvajñatācittena",
    "K03psp_2-3u:2099": " cāvirahitā bhaviṣyanti. yaś ca kauśika sarvaśrāvakapratyekabuddhānāṃ śīlaskandhaḥ",
    "K03psp_2-3u:2100": " samādhiskandhaḥ prajñāskandho vimuktiskandho vimuktijñānadarśanaskandhaḥ,",
    "K03psp_2-3u:2101": " yaś ca prajñāpāramitāvihāriṇāṃ kulaputrāṇāṃ kuladuhitṛṇāṃ ca śīlaskandhaḥ samādhiskandhaḥ",
    "K03psp_2-3u:2102": " prajñāskandho vimuktiskandho vimuktijñānadarśanaskandhaḥ asya kauśika śīlaskandhasya",
    "K03psp_2-3u:2103": " samādhiskandhasya prajñāskandhasya vimuktiskandhasya vimuktijñānadarśanaskandhasya",
    "K03psp_2-3u:2104": " sarvaśrāvakapratyekabuddhānāṃ śīlasamādhiprajñāvimuktivimuktijñānadarśanaskandhaḥ",
    "K03psp_2-3u:2105": " śatatamīm api kalāṃ nopaiti,",
    "K03psp_2-3u:2106": " sahasratamīm api śatasahasratamīm api kalāṃ nopaiti,",
    "K03psp_2-3u:2107": " saṃkhyām api gaṇanām apy upamām apy upaniśām apy upaniṣadam api nopaiti.",
    "K03psp_2-3u:2108": " tat kasya hetos?",
    "K03psp_2-3u:2109": " tathā hi teṣāṃ kulaputrāṇāṃ kuladuhitṛṇāṃ ca śrāvakapratyekabuddhabhūmeś cittaṃ vimuktaṃ,",
    "K03psp_2-3u:2110": " na ca kaścid dharmo nāvigato na jñātaḥ. ye kauśika kulaputrā vā kuladuhitaro vā imāṃ",
    "K03psp_2-3u:2111": " prajñāpāramitāṃ satkariṣyanti gurukariṣyanti mānayiṣyanti pūjayiṣyanti puṣpadhūpagandhamālyavilepanacūrṇacīvaracchatradhvajapatākābhis",
    "K03psp_2-3u:2112": " teṣām api kulaputrāṇāṃ (PSP_2-3:81)",
    "K03psp_2-3u:2113": " kuladuhitṛṇāṃ ca ime dṛṣṭadhārmikāḥ sāṃparāyikāś ca guṇānuśaṃsāḥ pratikāṅkṣitavyāḥ.",
    "K03psp_2-3u:2114": " iti svaparārthādhimuktimadhyamṛddhī",
    "K03psp_2-3u:2115": " evam ukte śakro devānām indro bhagavantam etad avocat:",
    "K03psp_2-3u:2116": " ahaṃ bhagavaṃs tasya kulaputrasya vā kuladuhitur vā satatasamitaṃ rakṣāvaraṇaguptiṃ",
    "K03psp_2-3u:2117": " saṃvidhāsyāmi ya imāṃ prajñāpāramitām udgrahīṣyati dhārayiṣyati vācayiṣyati paryavāpsyati",
    "K03psp_2-3u:2118": " yoniśaś ca manasikariṣyati,",
    "K03psp_2-3u:2119": " avirahitaś ca bhaviṣyati sarvajñatācittena imāṃ ca prajñāpāramitāṃ satkariṣyati gurukariṣyati",
    "K03psp_2-3u:2120": " mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:2121": " evam ukte bhagavān śakraṃ devānām indram etad avocat:",
    "K03psp_2-3u:2122": " teṣāṃ punaḥ kauśika kulaputrāṇāṃ kuladuhitṛṇāṃ vā imāṃ prajñāpāramitāṃ svādhyāyatāṃ",
    "K03psp_2-3u:2123": " bahūni devaputraśatasahasrāṇi dharmaśravaṇāyopasaṃkramiṣyanti. teṣāṃ khalu punaḥ",
    "K03psp_2-3u:2124": " kulaputrāṇāṃ kuladuhitṛṇāṃ vā prajñāpāramitāpratisaṃyuktaṃ pratibhānaṃ te devaputrā",
    "K03psp_2-3u:2125": " upasaṃhartavyaṃ maṃsyante. yadāpi te dharma bhāṇakā na mantrayitukāmā bhaviṣyanti",
    "K03psp_2-3u:2126": " tadāpi tenaiva devaputrā dharmagauraveṇa pratibhānam upasaṃhartavyaṃ maṃsyante. imam",
    "K03psp_2-3u:2127": " api kauśika kulaputrā vā kuladuhitaro vā dṛṣṭadhārmikaguṇaṃ pratilapsyante ya imāṃ",
    "K03psp_2-3u:2128": " prajñāpāramitām udgrahīṣyanti vācayiṣyanti paryavāpsyanti yoniśaś ca manasikariṣyanti",
    "K03psp_2-3u:2129": " tāṃ ca likhitvā satkariṣyanti gurukariṣyanti mānayiṣyanti pūjayiṣyanti puṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:2130": " punar aparaṃ kauśika teṣāṃ kulaputrāṇāṃ kuladuhitṛṇāṃ vā imāṃ prajñāpāramitāṃ bhāṣyamāṇānāṃ",
    "K03psp_2-3u:2131": " catasṛṇāṃ parṣadāṃ purato nāvalīnacittatā bhaviṣyati ko vā mamānuyokṣyate upālapsyate ceti.",
    "K03psp_2-3u:2132": " tat kasya hetos?",
    "K03psp_2-3u:2133": " tathā hi teṣāṃ kulaputrāṇāṃ kuladuhitṛṇāṃ vā iyam eva prajñāpāramitā rakṣāvaraṇaguptiṃ kariṣyati,",
    "K03psp_2-3u:2134": " tathā hy atra prajñāpāramitāyāṃ sarvadharmā abhinnā laukikāś ca lokottarāś ca sādhāraṇāś",
    "K03psp_2-3u:2135": " ca kuśalāś ca saṃskṛtāś cāsaṃskṛtāś ca śrāvakadharmāś ca pratyekabuddhadharmāś ca",
    "K03psp_2-3u:2136": " bodhisattvadharmāś ca buddhadharmāś ca.",
    "K03psp_2-3u:2137": " tat kasya hetos?",
    "K03psp_2-3u:2138": " tathā hi te kulaputrā vā kuladuhitaro vā adhyātmaśūnyatāyāṃ (PSP_2-3:82)",
    "K03psp_2-3u:2139": " sthitvā yāvad abhāvasvabhāvaśūnyatāyāṃ sthitās te upālambhaṃ prajñāpāramitāyāṃ na samanupaśyanti,",
    "K03psp_2-3u:2140": " yo 'py upālabhyeta tam api na samanupaśyanti.",
    "K03psp_2-3u:2141": " evaṃ hi teṣāṃ kulaputrāṇāṃ kuladuhitṛṇāṃ vā prajñāpāramitāparigṛhītānām upālambho na bhaviṣyati.",
    "K03psp_2-3u:2142": " punar aparaṃ kauśika tasya kulaputrasya vā kuladuhitur vā imāṃ prajñāpāramitām udgṛhṇato",
    "K03psp_2-3u:2143": " dhārayato vācayataḥ paryavāpnuvato yoniśaś ca manasikurvataś cittaṃ nāvalīyate na",
    "K03psp_2-3u:2144": " saṃlīyate nottrasyati na saṃtrasyati na saṃtrāsam āpadyate.",
    "K03psp_2-3u:2145": " tat kasya hetos?",
    "K03psp_2-3u:2146": " tathā hi sa kulaputro vā kuladuhitā vā vastu na samanupaśyati ya ālīyeta vā saṃlīyeta",
    "K03psp_2-3u:2147": " vā uttrasyed vā saṃtrasyed vā saṃtrāsam āpadyate vā. imān api sa kauśika kulaputro",
    "K03psp_2-3u:2148": " vā kuladuhitā vā dṛṣṭadhārmikān guṇān pratigrahīṣyati ya imāṃ prajñāpāramitām udgrahīṣyati",
    "K03psp_2-3u:2149": " dhārayiṣyati vācayiṣyati paryavāpsyati yoniśaś ca manasikariṣyati satkariṣyati mānayiṣyati",
    "K03psp_2-3u:2150": " pūjayiṣyati puṣpadhūpagandhamālyavilepanacūrṇacīvaracchatradhvajapatākābhiḥ iti svaparārthādhimuktimadhyamadhyā",
    "K03psp_2-3u:2151": " punar aparaṃ kauśika yo hi kaścit kulaputro vā kuladuhitā vā imāṃ prajñāpāramitām",
    "K03psp_2-3u:2152": " udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati tāṃ",
    "K03psp_2-3u:2153": " ca likhitvā satkariṣyati gurukariṣyati mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhiḥ",
    "K03psp_2-3u:2154": " sa priyo bhaviṣyati mātāpitṛṇāṃ mitrāmātyajñātisālohitānāṃ śramaṇabrāhmaṇānāṃ,",
    "K03psp_2-3u:2155": " ye 'pi te daśadiśi loke sarvalokadhātuṣu buddhā bhagavanto bodhisattvāś ca pratyekabuddhāś",
    "K03psp_2-3u:2156": " cārhantaś ca sarve śaikṣāḥ sarve cāśaikṣās teṣām api sa bodhisattvaḥ priyo bhaviṣyati",
    "K03psp_2-3u:2157": " sa devakasyāpi lokasya sa mārakasya sa śramaṇabrāhmaṇikāyāḥ prajāyāḥ sa devamānuṣāsurāyāḥ",
    "K03psp_2-3u:2158": " prajāyāḥ priyo bhaviṣyati manaāpaḥ. iti svaparārthārdhimuktimadhyādhimātrā",
    "K03psp_2-3u:2159": " anācchedena ca pratibhānena samanvāgato bhaviṣyati. anācchedyayā dānapāramitayā samanvāgato bhaviṣyati. evam anācchedyayā śīlapāramitayā (PSP_2-3:83)",
    "K03psp_2-3u:2160": " anācchedyayā kṣāntipāramitayā anācchedyayā vīryapāramitayā anācchedyayā dhyānapāramitayā",
    "K03psp_2-3u:2161": " anācchedyayā prajñāpāramitayā samanvāgato bhaviṣyati. anācchedyayā adhyātmaśūnyatayā",
    "K03psp_2-3u:2162": " anācchedyayā yāvad abhāvasvabhāvaśūnyatayā samanvāgato bhaviṣyati. anācchedyaiḥ smṛtyupasthānaiḥ",
    "K03psp_2-3u:2163": " samanvāgato bhaviṣyati. anācchedyaiḥ samyakprahāṇarddhipādendriyabalabodhyaṅgamārgaiḥ",
    "K03psp_2-3u:2164": " samanvāgato bhaviṣyati. anācchedyair āryasatyair anācchedyābhir apramāṇadhyānārūpyasamāpattibhiḥ,",
    "K03psp_2-3u:2165": " anācchedyair aṣṭavimokṣamukhair anācchedyair navānupūrvavihārasamāpattyabhijñāryasatyasarvasamādhisarvadhāraṇīmukhair",
    "K03psp_2-3u:2166": " anācchedyair daśabhis tathāgatabalaiś caturbhir vaiśāradyaiś catasṛbhiḥ pratisaṃvidbhir",
    "K03psp_2-3u:2167": " aṣṭādaśabhiś cāveṇikair buddhadharmair anācchedyena sattvaparipākena anācchedyayā",
    "K03psp_2-3u:2168": " buddhakṣetrapariśuddhyā anācchedyayā sarvākārajñatayā samanvāgato bhaviṣyati. pratibalaś ca bhaviṣyati,",
    "K03psp_2-3u:2169": " utpannotpannānāṃ tīrthyavādānāṃ sahadharmeṇaiva nigrahaṃ kariṣyati. imam api kauśika",
    "K03psp_2-3u:2170": " kulaputro vā kuladuhitā vā dṛṣṭadhārmikaṃ sāṃparāyikaṃ ca guṇaṃ parigṛhṇīyād ya imāṃ",
    "K03psp_2-3u:2171": " prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati.",
    "K03psp_2-3u:2172": " avirahitaś ca bhaviṣyati sa sarvākārajñātācittena tāṃ ca likhitvā satkariṣyati gurukariṣyati",
    "K03psp_2-3u:2173": " mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:2174": " iti svaparārthādhimuktir adhimātrāmṛddhī",
    "K03psp_2-3u:2175": " punar aparaṃ kauśika yaḥ kulaputro vā kuladuhitā vā imāṃ prajñāpāramitāṃ pustakalikhitām",
    "K03psp_2-3u:2176": " api kṛtvā dhārāyiṣyati vācayiṣyati paryavāpsyati tatra kauśika ye trisāhasramahāsāhasre",
    "K03psp_2-3u:2177": " lokadhātau cāturmahārājakāyikā devaputrā anuttarāyāṃ samyaksaṃbodhau saṃprasthitās",
    "K03psp_2-3u:2178": " te tatrāgatyaināṃ prajñāpāramitām udgrahīṣyanti dhārayiṣyanti vācayiṣyanti paryavāpsyanti",
    "K03psp_2-3u:2179": " manasikariṣyanti vandiṣyanti namaskṛtvā vanditvā ca punar eva prakramiṣyanti. evaṃ",
    "K03psp_2-3u:2180": " trāyastriṃśā yāmās tuṣitā nirmāṇaratayaḥ paranirmitavaśavartino brahmapāriṣadyā brahmapurohitā",
    "K03psp_2-3u:2181": " mahābrahmāṇaḥ parīttābhā apramāṇābhā ābhāsvarāḥ parīttaśubhā apramāṇaśubhāḥ śubhakṛtsnā",
    "K03psp_2-3u:2182": " anabhrakāḥ puṇyaprasavā brhatphalāḥ śuddhāvāsā avṛhā atapāḥ sudṛśāḥ sudarśanā akaniṣṭhāḥ",
    "K03psp_2-3u:2183": " tatra ye kauśika mahābrahmāṇo 'nuttarāyāṃ samyaksaṃbodhau kṛtapraṇidhānās te 'pi",
    "K03psp_2-3u:2184": " tatrāgatyemāṃ prajñāpāramitām udgrahya paryavāpya dhārayitvā vācayitvā namaskṛtya",
    "K03psp_2-3u:2185": " punar eva (PSP_2-3:84)",
    "K03psp_2-3u:2186": " prakramiṣyanti. ye 'pi śuddhāvāsakāyikā avṛhā atapāḥ sudṛśāḥ sudarśanā akaniṣṭhā",
    "K03psp_2-3u:2187": " devaputrās te 'pi tatrāgatyemāṃ prajñāpāramitām udgrahya paryavāpya dhārayitvā vācayitvā",
    "K03psp_2-3u:2188": " namaskṛtya punar eva prakramiṣyanti. tena hi kauśika kulaputreṇa vā kuladuhitrā vā",
    "K03psp_2-3u:2189": " evaṃ cittam utpādayitavyaṃ:",
    "K03psp_2-3u:2190": " ye te daśadiglokadhātuṣu devaputrāś cāturmahārājakāyikā yāvad bṛhatphalā ye 'nuttarāyāṃ",
    "K03psp_2-3u:2191": " samyaksaṃbodhau saṃprashitā ye 'pi śuddhāvāsakāyikā devaputrā ye 'pi cānye devanāgayakṣagandharvāsuragaruḍakiṃnaramahoragās",
    "K03psp_2-3u:2192": " te 'pīhāgatyemāṃ prajñāpāramitām udgrahya paryavāpya dhārayitvā vācayitvā pūjayitvā punar gacchantu,",
    "K03psp_2-3u:2193": " teṣām etad dharmadānaṃ dattaṃ bhavantu. ye 'pi daśadiglokadhātuṣu cāturmahārājakāyikā",
    "K03psp_2-3u:2194": " devaputrā yāvad bṛhatphalā devaputrā ye 'nuttarāyāṃ samyaksaṃbodhau saṃprasthitā",
    "K03psp_2-3u:2195": " ye 'pi śuddhāvāsakāyikā devaputrās te 'pi tatrāgatyemāṃ prajñāpāramitām udgrahīṣyanti",
    "K03psp_2-3u:2196": " dhārayiṣyanti vācayiṣyanti paryavāpsyanti vanditvā namaskṛtya pūjayitvā punar eva",
    "K03psp_2-3u:2197": " prakramitavyaṃ maṃsyante. tasya khalu punaḥ kulaputrasya vā kuladuhitur vā ya iha",
    "K03psp_2-3u:2198": " trisāhasramahāsāhasre lokadhātau cāturmahārājakāyikā devā yāvad akaniṣṭhā devā ye",
    "K03psp_2-3u:2199": " 'pi te daśadiglokadhātuṣu cāturmahārājakāyikā devā yāvad akaniṣṭhā devās te 'pi tasya",
    "K03psp_2-3u:2200": " kulaputrasya vā kuladuhitur vā rakṣāvaraṇaguptiṃ saṃvidhāsyanti. nāpy asya kaścid",
    "K03psp_2-3u:2201": " avatāraprekṣī avatāragaveṣī avatāraṃ lapsyate sthāpayitvā pūrvakarmavipākaṃ,",
    "K03psp_2-3u:2202": " imān api kauśika kulaputro vā kuladuhitā vā dṛṣṭadhārmikān guṇān parigṛhṇāti.",
    "K03psp_2-3u:2203": " tat kasya hetos?",
    "K03psp_2-3u:2204": " tathā hi ye devaputrā anuttarāyāṃ samyaksaṃbodhau saṃprasthitās te 'pi tatrāgantavyaṃ",
    "K03psp_2-3u:2205": " maṃsyante. tathā hi kauśika devaputrā anuttarāyāṃ samyaksaṃbodhau sarvasattvānāṃ",
    "K03psp_2-3u:2206": " traṇāya hitasukhāya saṃprasthitāḥ. iti svaparārthādhimuktir adhimātramadhyā",
    "K03psp_2-3u:2207": " atha khalu śakro devānām indro bhagavantam etad avocat:",
    "K03psp_2-3u:2208": " kathaṃ bhagavan kulaputro vā kuladuhitā vā jñāsyati,",
    "K03psp_2-3u:2209": " iha cāturmahārājakāyikā devaputrā āgacchanti yāvad akaniṣṭhā devaputrā āgacchantīti?",
    "K03psp_2-3u:2210": " evaṃ samantād daśabhyo digbhya imāṃ prajñāpāramitām udgrahītuṃ vā dhārayituṃ vā vācayituṃ vā paryavāptuṃ vā satkartuṃ vā gurukartuṃ vā mānayituṃ vā pūjayituṃ vā.",
    "K03psp_2-3u:2211": " evam ukte bhagavān śakraṃ devānām indram etad avocat:",
    "K03psp_2-3u:2212": " sacet kauśika (PSP_2-3:85)",
    "K03psp_2-3u:2213": " kulaputro vā kuladuhitā vā udāram avabhāsaṃ jñāsyati niṣṭhā tena gantavyā mahaujaskā",
    "K03psp_2-3u:2214": " mahaujaskā devā āgātā imāṃ prajñāpāramitāṃ vācayitum udgrahītuṃ paryavāptuṃ dhārayituṃ",
    "K03psp_2-3u:2215": " satkartuṃ gurukartuṃ mānayituṃ pūjayituṃ vandituṃ namaskartum.",
    "K03psp_2-3u:2216": " punar aparaṃ kauśika sacet kulaputro vā kuladuhitā vā amānuṣaṃ divyaṃ gandham anāghrātapūrvam",
    "K03psp_2-3u:2217": " āghrāsyati niṣṭhā tena gantavyā mahaujaskā mahaujaskā iha devaputrā āgatā iti prajñāpāramitāṃ",
    "K03psp_2-3u:2218": " vācayituṃ śrotum udgrahītuṃ paryavāptuṃ dhārayituṃ satkartuṃ gurukartuṃ mānayituṃ pūjayitum.",
    "K03psp_2-3u:2219": " punar aparaṃ kauśika kulaputro vā kuladuhitā vā caukṣasamudācāro bhaviṣyati,",
    "K03psp_2-3u:2220": " tasya tayā caukṣasamudācāratayā devatā āgatyemāṃ prajñāpāramitām udgṛhya dhārayitvā",
    "K03psp_2-3u:2221": " vācayitvā satkṛtya gurukṛtya mānayitvā pūjayitvā āttamanaskā bhaviṣyanti. yāś ca",
    "K03psp_2-3u:2222": " tatra pṛthivīpradeśe 'lpaujaskā alpaujaskā devatā bhaviṣyanti tās tato 'pakramitavyaṃ",
    "K03psp_2-3u:2223": " maṃsyante. teṣāṃ mahaujaskānāṃ mahaujaskānāṃ devānāṃ tejaś ca śriyaś cāsahamānāḥ.",
    "K03psp_2-3u:2224": " yathāyathā mahaujaskā mahaujaskā devatā upasaṃkramiṣyanti tathātathā te kulaputrāḥ",
    "K03psp_2-3u:2225": " kuladuhitaro vā udārādhimuktikā bhaviṣyanti. tasmiṃś ca pṛthivīpradeśe 'caukṣasamudācāratā na pracārayitavyā,",
    "K03psp_2-3u:2226": " puṣpadhūpagandhamālyavilepanacūrṇacivaracchatradhvajapatākābhiś ca sa pṛthivīpradeśo",
    "K03psp_2-3u:2227": " 'laṃkartavyaḥ gandhalipto muktapuṣpāvakīrṇaḥ kārayitavyaḥ. avasaktapaṭadāmakalāpaś",
    "K03psp_2-3u:2228": " cailavitānavitataḥ. anekaprakāraṃ ca sa pṛthivīpradeśo 'laṃkartavyaḥ.",
    "K03psp_2-3u:2229": " punar aparaṃ kauśika tasya kulaputrasya vā kuladuhitur vā kāyo na klānto bhaviṣyati.",
    "K03psp_2-3u:2230": " kāyasukhaṃ bhaviṣyati. kāyalaghutāṃ ca bahujanahitāya bahujanasukhāya pratipanno",
    "K03psp_2-3u:2231": " bhaviṣyati. sa ca kauśika kulaputro vā kuladuhitā vā kāyalaghutāṃ kāyakarmaṇyatāṃ",
    "K03psp_2-3u:2232": " kāyasukhatāṃ cittalaghutāṃ cittakarmaṇyatāṃ cittasukhatāṃ ca jñāsyati. sukhena sa",
    "K03psp_2-3u:2233": " rātrau śayyāṃ kalpayiṣyati. imāṃ eva prajñāpāramitām āśayena kalpayan na pāpakān svapnān drakṣyati,",
    "K03psp_2-3u:2234": " drakṣyaṃś ca punaḥ svapnena tathāgatān evārhataḥ samyaksaṃbuddhān drakṣyati dvātriṃśanmahāpuruṣalakṣaṇacitritagātrān",
    "K03psp_2-3u:2235": " suvarṇavarṇena samucchrayeṇa bhikṣusaṃghaparivṛtān bodhisattvagaṇaparivṛtān dharmaṃ",
    "K03psp_2-3u:2236": " deśayamānāṃs (PSP_2-3:86)",
    "K03psp_2-3u:2237": " tebhyaḥ ṣaṭpāramitāpratisaṃyuktām eva kathāṃ śroṣyati. saptatriṃśadbodhipakṣyadharmapratisaṃyuktāṃ",
    "K03psp_2-3u:2238": " yāvad aṣṭādaśāveṇikabuddhadharmapratisaṃyuktām eva kathāṃ śroṣyati. tāsāṃ ca pāramitānām",
    "K03psp_2-3u:2239": " arthaṃ śroṣyati yāvad aṣṭādaśānām āveṇikānām arthaṃ śroṣyati. bodhivṛkṣaṃ drakṣyati.",
    "K03psp_2-3u:2240": " bodhisattvaṃ mahāsattvaṃ bodhimaṇḍam upasaṃkramamāṇaṃ drakṣyati. anuttarāṃ samyaksaṃbodhim",
    "K03psp_2-3u:2241": " abhisaṃbudhyamānaṃ drakṣyati. abhisaṃbudhyādvayaṃ dharmacakrapravartayamānaṃ drakṣyati.",
    "K03psp_2-3u:2242": " bahūni bodhisattvakoṭīniyutaśatasahasrāṇi drakṣyati dharmasaṃgītiratāni evaṃ sarvajñatā",
    "K03psp_2-3u:2243": " parigrahītavyā evaṃ sattvāḥ paripācayitavyā evaṃ buddhakṣetraṃ pariśodhayitavyam",
    "K03psp_2-3u:2244": " iti. bahunāṃ buddhakoṭīniyutaśataśahasrāṇāṃ pūrvasyāṃ diśi śabdaṃ śroṣyati.",
    "K03psp_2-3u:2245": " evaṃ dakṣiṇasyāṃ paścimāyām uttarasyām ūrdhvam adho vidikṣu bahūnāṃ buddhakoṭīniyutaśatasahasrāṇāṃ",
    "K03psp_2-3u:2246": " śabdaṃ śroṣyati. amuṣmin lokadhātau amuko nāma tathāgato 'rhan samyaksaṃbuddhaḥ iyadbhir",
    "K03psp_2-3u:2247": " bodhisattvakoṭīśatasahasrair iyadbhiḥ śrāvakakoṭīniyutaśatasahasraiḥ parivṛtaḥ puraskṛto",
    "K03psp_2-3u:2248": " dharmaṃ deśayati. pūrvasyāṃ diśi bahūni buddhakoṭīniyutaśatasahasrāṇi drakṣyati parinirvāyamāṇāni",
    "K03psp_2-3u:2249": " yāvad daśasu dikṣu bahūni buddhakoṭīniyutaśatasahasrāṇi drakṣyati parinirvāyamāṇāni.",
    "K03psp_2-3u:2250": " teṣāṃ ca tathāgatānāṃ stūpān dhātudharān nānāratnamayān bahūni stūpakoṭīniyutaśatasahasrāṇi",
    "K03psp_2-3u:2251": " drakṣyati. tāṃś ca stūpān satkariṣyati gurukariṣyati mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:2252": " sa khalu punaḥ kauśika kulaputro vā kuladuhitā vā imān evaṃrūpān bhadrakāṃś ca svapnān",
    "K03psp_2-3u:2253": " drakṣyati. sa sukham eva svapsyati sukhaṃ ca pratibhotsyate ojaḥprakṣiptaṃ ca kāyaṃ",
    "K03psp_2-3u:2254": " saṃjñāsyati. laghuṃ ca kāyaṃ saṃjñāsyati na guruṃ. na cāsya balavatī gṛddhir āhāre",
    "K03psp_2-3u:2255": " bhaviṣyati. na cīvarapiṇḍapātaśayanāśanaglānapratyayabhaiṣajyapariṣkāragṛddhir bhaviṣyati.",
    "K03psp_2-3u:2256": " tadyathāpi nāma kauśika yogācārasya bhikṣoḥ samādher vyutthitasya manasikārasaṃtarpitena",
    "K03psp_2-3u:2257": " cittena na balavaty āhāre gṛddhir bhavati.",
    "K03psp_2-3u:2258": " evam eva kauśika tasya kulaputrasya vā kuladuhitur vā na balavaty āhāre gṛddhir bhaviṣyati.",
    "K03psp_2-3u:2259": " tat kasya hetos?",
    "K03psp_2-3u:2260": " tathā hi tasyāmanuṣyā ojaḥ kāya upasaṃharanti. ye cāpi (PSP_2-3:87)",
    "K03psp_2-3u:2261": " daśasu dikṣu buddhā bhagavantas te 'pi sadevanāgayakṣagandharvāsuragaruḍakiṃnaramahoragāḥ",
    "K03psp_2-3u:2262": " ojaḥ kāye prakṣipanti. imaṃ sa kauśika kulaputro vā kuladuhitā vā dṛṣṭadhārmikaṃ",
    "K03psp_2-3u:2263": " guṇaṃ parigṛhṇīte ya imāṃ prajñāpāramitām udgṛhṇīte paryavāpnoti dhārayati vācayati",
    "K03psp_2-3u:2264": " yoniśaś ca manasikaroti avirahitaś ca sarvajñatācittena. iti svaparārthādhimuktir adhimātrādhimātrā",
    "K03psp_2-3u:2265": " kiṃ cāpi sa kulaputro vā kuladuhitā vā imāṃ prajñāpāramitāṃ nodgṛhṇīyān na dhārayen",
    "K03psp_2-3u:2266": " na vācayen na paryavāpnuyān na yoniśaś ca manasikuryān na parebhyaś ca saṃprakāśayed",
    "K03psp_2-3u:2267": " api tu khalu punaḥ pustakalikhitāṃ kṛtvā satkuryād gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:2268": " yaś ca kauśika kulaputro vā kuladuhitā vā imāṃ prajñāpāramitām udgṛhṇīyād dhārayed",
    "K03psp_2-3u:2269": " vācayet paryavāpnuyād yoniśaś ca manasikuryāt parebhyaś ca saṃprakāśayet tāṃ ca likhitāṃ",
    "K03psp_2-3u:2270": " satkuryād gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ",
    "K03psp_2-3u:2271": " ayaṃ sa kauśika kulaputro vā kuladuhitā vā tato nidānaṃ bahutaraṃ puṇyaṃ prasavet.",
    "K03psp_2-3u:2272": " na tv eva yaḥ samantād daśasu dikṣu sarvalokadhātuṣu tathāgatān arhataḥ samyaksaṃbuddhān",
    "K03psp_2-3u:2273": " satkuryād gurukuryād mānayet pūjayet saśrāvakasaṃghāṃś cīvarapiṇḍapātaśayanāśanaglānapratyayabhaiṣajyapariṣkāraiḥ",
    "K03psp_2-3u:2274": " parinirvṛtānāṃ ca teṣāṃ tathāgatānām arhatāṃ samyaksaṃbuddhānāṃ saśrāvakasaṃghānāṃ",
    "K03psp_2-3u:2275": " saptaratnamayān stūpān kārayet,",
    "K03psp_2-3u:2276": " tāṃś ca satkuryād gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:2277": " iti parārthādhimuktir mṛdumṛddhi stūpasatkāraparivarto nāma tṛtīyaḥ",
    "K03psp_2-3u:2278": " atha khalu bhagavān śakraṃ devānām indram etad avocat:",
    "K03psp_2-3u:2279": " yady ayaṃ kauśika jambudvīpaḥ paripūrṇaś cūḍikābaddhas tathāgataśarīrāṇāṃ bhavet,",
    "K03psp_2-3u:2280": " tāni te kaścid eva kulaputro vā kuladuhitā vā upanāmayed,",
    "K03psp_2-3u:2281": " yaś cemāṃ te prajñāpāramitām upanāmayet,",
    "K03psp_2-3u:2282": " tatas tvaṃ tayor dvayor bhāgayoḥ sthāpitayoḥ kaṃ parigṛhṇīyāḥ?",
    "K03psp_2-3u:2283": " śakra āha: saced me bhagavann ayaṃ jambudvīpaḥ paripūrṇaś cūḍikābaddhas tathāgataśarīrāṇām upanāmyeta,",
    "K03psp_2-3u:2284": " iyaṃ ca prajñāpāramitā pustakalikhitāṃ kṛtvā upanāmyeta parikalpam upādāya imām evāhaṃ tayor dvayor (PSP_2-3:88)",
    "K03psp_2-3u:2285": " bhāgayoḥ sthāpitayoḥ prajñāpāramitāṃ parigṛhṇīyāṃ. tat kasya hetor?",
    "K03psp_2-3u:2286": " na mama bhagavaṃs teṣu tathāgataśarīreṣv agauravaṃ,",
    "K03psp_2-3u:2287": " nāhaṃ bhagavaṃs tathāgataśarirāṇi na satkartukāmo na gurukartukāmo na mānayitukāmo",
    "K03psp_2-3u:2288": " na pūjayitukāmo. api tu khalu punar me bhagavann evaṃ syāt prajñāpāramitānirjātāni",
    "K03psp_2-3u:2289": " tathāgataśarirāṇi yena tāni satkriyante gurukriyante mānyante pūjyante,",
    "K03psp_2-3u:2290": " prajñāpāramitāparibhāvitāni tathāgataśarīrāṇi yena tāni pūjāṃ labhante.",
    "K03psp_2-3u:2291": " atha khalv āyuṣmān śāriputraḥ śakraṃ devānām indram etad avocat:",
    "K03psp_2-3u:2292": " prajñāpāramitā kauśika agrāhyā anidarśanā apratighā ekalakṣaṇā yad utālakṣaṇā. tat",
    "K03psp_2-3u:2293": " kathaṃ tvam agrāhyāṃ prajñāpāramitām anidarśanām apratighām ekalakṣaṇāṃ yad utālakṣaṇām",
    "K03psp_2-3u:2294": " udgrahītavyāṃ manyase?",
    "K03psp_2-3u:2295": " tat kasya hetor?",
    "K03psp_2-3u:2296": " na hi prajñāpāramitā grahāya anugrahāya vā sthitā,",
    "K03psp_2-3u:2297": " na hānāya na vṛddhaye notkṣepāya na vikṣepāya na saṃkleśāya na vyavadānāya,",
    "K03psp_2-3u:2298": " na buddhadharmāṇāṃ dāyikā,",
    "K03psp_2-3u:2299": " na pṛthagjanadharmāṇāṃ cchorikā,",
    "K03psp_2-3u:2300": " na bodhisattvadharmāṇāṃ na pratyekabuddhadharmāṇāṃ na śrāvakadharmāṇāṃ na śaikṣadharmāṇāṃ nāśaikṣadharmāṇāṃ dāyikā,",
    "K03psp_2-3u:2301": " na saṃskṛtadhāto dāyikā,",
    "K03psp_2-3u:2302": " nāsaṃskṛtadhāto dāyikā,",
    "K03psp_2-3u:2303": " nādhyātmaśūnyatāyā yāvan nābhāvasvabhāvaśūnyatāyā dātrī,",
    "K03psp_2-3u:2304": " na pāramitānāṃ na smṛtyupasthānasamyakprahāṇarddhipādendriyabalabodhyaṅgamārgāṇāṃ",
    "K03psp_2-3u:2305": " nāpramāṇadhyānārūpyasamāpattīnāṃ na balavaiśāradyapratisaṃvidāṃ nāṣṭādaśānām āveṇikānāṃ",
    "K03psp_2-3u:2306": " buddhadharmāṇāṃ dātrī,",
    "K03psp_2-3u:2307": " na sarvajñatāyā dātrī.",
    "K03psp_2-3u:2308": " śakra āha: evam etad bhadanta śāriputra yathā vadasi na prajñāpāramitā buddhadharmāṇāṃ dātrī yāvan na sarvajñatāyā dātrī. tat kasya hetor?",
    "K03psp_2-3u:2309": " na hi prajñāpāramitā dvayaṃ pratyupasthitā,",
    "K03psp_2-3u:2310": " advayā hi prajñāpāramitā,",
    "K03psp_2-3u:2311": " evaṃ dhyānapāramitā vīryapāramitā kṣāntipāramitā śīlapāramitā,",
    "K03psp_2-3u:2312": " dānapāramitā na dvayaṃ pratyupasthitā,",
    "K03psp_2-3u:2313": " advayā hi dānapāramitā.",
    "K03psp_2-3u:2314": " atha khalu bhagavān śakrasya devānām indrasya sādhukāram adāt:",
    "K03psp_2-3u:2315": " sādhu sādhu kauśika evam etad yathā nirdiśasi na prajñāpāramitā dvayaṃ pratyupasthitā,",
    "K03psp_2-3u:2316": " advayā hi prajñāpāramitā,",
    "K03psp_2-3u:2317": " evaṃ dhyānapāramitā vīryapāramitā,",
    "K03psp_2-3u:2318": " kṣāntipāramitā śīlapāramitā,",
    "K03psp_2-3u:2319": " dānapāramitā na dvayaṃ pratyupasthitā,",
    "K03psp_2-3u:2320": " advayā hi dānapāramitā.",
    "K03psp_2-3u:2321": " dharmadhātoḥ sa kauśika dvayam icched yaḥ prajñāpāramitāyā dvayam icchet. tat kasya hetos?",
    "K03psp_2-3u:2322": " tathā hi kauśika dharmadhātuś ca prajñāpāramitā (PSP_2-3:89)",
    "K03psp_2-3u:2323": " cādvayam etad advaidhīkāram,",
    "K03psp_2-3u:2324": " evaṃ dhyānapāramitā ca vīryapāramitā ca kṣāntipāramitā ca śīlapāramitā ca,",
    "K03psp_2-3u:2325": " dharmadhātuś ca dānapāramitā cādvayam etad advaidhīkāram.",
    "K03psp_2-3u:2326": " tathatāyāḥ sa kauśika dvayam icched yaḥ prajñāpāramitāyā dvayam icchet,",
    "K03psp_2-3u:2327": " tat kasya hetos?",
    "K03psp_2-3u:2328": " tathā hi kauśika tathatā ca prajñāpāramitā cādvayam etad advaidhīkāram,",
    "K03psp_2-3u:2329": " evaṃ dhyānapāramitā ca vīryapāramitā ca kṣāntipāramitā ca śīlapāramitā ca,",
    "K03psp_2-3u:2330": " tathatā ca dānapāramitā cādvayam etad advaidhīkāram.",
    "K03psp_2-3u:2331": " bhūtakoṭer acintyadhātoḥ sa kauśika dvayam icched yaḥ prajñāpāramitāyā dvayam icchet,",
    "K03psp_2-3u:2332": " tat kasya hetos?",
    "K03psp_2-3u:2333": " tathā hi kauśika bhūtakoṭiś cācintyadhātuś ca prajñāpāramitā cādvayam etad advaidhīkāram,",
    "K03psp_2-3u:2334": " evaṃ dhyānapāramitā ca vīryapāramitā ca kṣāntipāramitā ca śīlapāramitā ca,",
    "K03psp_2-3u:2335": " bhūtakoṭiś cācintyadhātuś ca dānapāramitā cādvayam etad advaidhīkāram.",
    "K03psp_2-3u:2336": " śakra āha: namaskaromi bhagavan prajñāpāramitāṃ sadevamānuṣāsureṇa lokena namaskṛtāṃ",
    "K03psp_2-3u:2337": " yatra śikṣitvā bodhisattvo mahāsattvo 'nuttarāṃ samyaksaṃbodhim abhisaṃbudhyate.",
    "K03psp_2-3u:2338": " yadāhaṃ bhagavan sudharmāyāṃ devasabhāyāṃ tasmin devendrāsane niṣaṇṇo bhavāmi svake",
    "K03psp_2-3u:2339": " āsane tatra ye devaputrā mamopasthānāyāgacchanti te māṃ tatra sthaṃ namasyanti. yadāhaṃ",
    "K03psp_2-3u:2340": " tatra na bhavāmi svake siṃhāsane tadā te devaputrās tat mamāsanaṃ namaskṛtya punar eva prakrāmanti,",
    "K03psp_2-3u:2341": " iha śakro devānām indro dharmāsane niṣaṇṇas trāyastriṃśānāṃ devānāṃ dharmaṃ deśayāmāseti.",
    "K03psp_2-3u:2342": " evam eva bhagavan yatreyaṃ prajñāpāramitā likhitvā sthāsyate svādhyāsyate vā parebhyo vā saṃprakāśayiṣyate,",
    "K03psp_2-3u:2343": " tatra ye te daśabhyo digbhyo devaputrā devanāgayakṣagandharvāsuragaruḍakinnaramahoragās te tāṃ prajñāpāramitāṃ namaskṛtya punar eva prakramiṣyanti,",
    "K03psp_2-3u:2344": " ato nirjātās tathāgatā arhantaḥ samyaksaṃbuddhāḥ,",
    "K03psp_2-3u:2345": " ato nirjātaṃ ca sarvasattvānāṃ sukhopadhānaṃ,",
    "K03psp_2-3u:2346": " yad api tathāgataśarīrāṇi tad api prajñāpāramitāparibhāvitatvāt pūjāṃ pratilabhante. prajñāpāramitā bhagavan bodhisattvacaryāṃ carataḥ sarvajñānasyāśrayabhūtā,",
    "K03psp_2-3u:2347": " kāraṇabhūtā āhārikā prajñāpāramiteti.",
    "K03psp_2-3u:2348": " tasmād ahaṃ bhagavaṃs tābhyāṃ dvābhyāṃ pratyaṃśābhyāṃ prajñāpāramitām eva parigṛhṇīyām.",
    "K03psp_2-3u:2349": " imāṃ prajñāpāramitām udgṛhya svādhyāyaṃ kuryān dharmāntargatena mānasena yasmin samaye",
    "K03psp_2-3u:2350": " prajñāpāramitāṃ manasikaromi (PSP_2-3:90)",
    "K03psp_2-3u:2351": " tasmin samaye bhagavan nimittam eva na samanupaśyāmi bhayasya vā stambhitatvasya vā. tat kasya hetor?",
    "K03psp_2-3u:2352": " animittā hi bhagavan prajñāpāramitā aliṅgā anabhilapyā,",
    "K03psp_2-3u:2353": " apravyāhārā hi bhagavan prajñāpāramitā,",
    "K03psp_2-3u:2354": " evaṃ dhyānapāramitā vīryapāramitā kṣāntipāramitā śīlapāramitā,",
    "K03psp_2-3u:2355": " animittā hi bhagavan dānapāramitā aliṅgā anabhilapyā apravyāhārā hi bhagavan dānapāramitā yāvat sarvajñatā,",
    "K03psp_2-3u:2356": " saced bhagavan prajñāpāramitā sanimittā saliṅgā sābhilapyā sapravyāhārābhaviṣyan",
    "K03psp_2-3u:2357": " nānimittā nāliṅgā nānabhilapyā nāpravyāhārā naiva tathāgato 'rhan samyaksaṃbuddhaḥ",
    "K03psp_2-3u:2358": " sarvadharmān animittān aliṅgān anabhilapyān apravyāhārān iti viditvā anuttarāṃ samyaksaṃbodhim",
    "K03psp_2-3u:2359": " abhisaṃbudhya sattvānām animittam aliṅgam anabhilapyam apravyāhāraṃ dharmam adeśayiṣyat,",
    "K03psp_2-3u:2360": " yasmād bhagavann iyaṃ prajñāpāramitā animittā aliṅgā anabhilapyā apravyāhārā tasmāt",
    "K03psp_2-3u:2361": " tathāgataḥ sarvadharmān animittān aliṅgān anabhilapyān apravyāhārān viditvā anuttarāṃ",
    "K03psp_2-3u:2362": " samyaksaṃbodhim abhisaṃbudhya sattvānām animittam aliṅgam anabhilapyam apravyāhāraṃ dharmaṃ deśayet.",
    "K03psp_2-3u:2363": " iti parārthādhimuktir mṛdumadhyā",
    "K03psp_2-3u:2364": " tasmād bhagavann iyaṃ prajñāpāramitā sadevamānuṣāsureṇa lokena satkartavyā gurukartavyā",
    "K03psp_2-3u:2365": " mānayitavyā pūjayitavyā puṣpadhūpagandhamālyavilepanacūrṇacivaracchatradhvajapatākābhiḥ.",
    "K03psp_2-3u:2366": " na cāsya narakatiryagyoniyamalokagatiḥ pratikāṅkṣitavyā,",
    "K03psp_2-3u:2367": " na śrāvakabhūmir na pratyekabuddhabhūmiḥ pratikāṅkṣitavyā yāvad anuttarāṃ samyaksaṃbodhim",
    "K03psp_2-3u:2368": " abhisaṃbuddho bhaviṣyati. avirahitaś ca bhaviṣyati tathāgatadarśanena sattvaparipākena",
    "K03psp_2-3u:2369": " yad uta buddhakṣetram upasaṃkrāmati,",
    "K03psp_2-3u:2370": " tāṃś ca tathāgatān satkartuṃ gurukartuṃ mānayituṃ pūjayituṃ puṣpadhūpagandhamālyavilepanacūrṇacīvaracchatradhvajapatākābhiḥ. iti parārthādhimuktimṛdvadhimātrā",
    "K03psp_2-3u:2371": " punar aparaṃ bhagavan yady ayaṃ trisāhasramahāsāhasro lokadhātus tathāgataśarīrāṇāṃ paripūrṇaś cūḍikābaddho 'pi me upanāmyeta,",
    "K03psp_2-3u:2372": " imāṃ ca prajñāpāramitāṃ pustakalikhitaṃ kṛtvā upanāmyeta,",
    "K03psp_2-3u:2373": " aham anayor dvayor bhāgayoḥ sthāpitayor imām eva prajñāpāramitāṃ parigṛhṇīyāṃ. tat kasya hetor?",
    "K03psp_2-3u:2374": " ato nirjātāni hi tathāgataśarīrāṇi. tena satkriyante gurukriyante mānayante pūjyante",
    "K03psp_2-3u:2375": " yena te kulaputrāḥ kuladuhitaraś ca tāni satkṛtya gurukṛtya mānayitvā pūjayitvā na",
    "K03psp_2-3u:2376": " durgativinipāteṣūpapadyante,",
    "K03psp_2-3u:2377": " devamanuṣyasaṃpattīr anubhūya yathāpraṇidhānena nirvāsyanti śrāvakayānena vā pratyekabuddhayānena vā mahāyānena (PSP_2-3:91)",
    "K03psp_2-3u:2378": " vā. api tu khalu punar bhagavan yac ca tathāgatadarśanaṃ yac ca prajñāpāramitādarśanaṃ tulyam etat,",
    "K03psp_2-3u:2379": " tathā hi bhagavan yā prajñāpāramitā yaś ca tathāgato 'dvayam etad advaidhīkāram. iti parārthādhimuktir madhyamṛddhī",
    "K03psp_2-3u:2380": " punar aparaṃ bhagavan yaś ca tathāgato 'rhan samyaksaṃbuddhas tribhiḥ prātihāryair dharmaṃ deśayati,",
    "K03psp_2-3u:2381": " yad uta dvādaśāṅgaṃ sūtraṃ geyaṃ vyākaraṇaṃ yāvad avadānopadeśā,",
    "K03psp_2-3u:2382": " yaś ca sa kulaputro vā kuladuhitā vā imāṃ prajñāpāramitām udgṛhya paryavāpya parebhyaś ca vistareṇa deśayeta tulyam etat. tat kasya hetor?",
    "K03psp_2-3u:2383": " ato nirjātāni hi bhagavaṃs trīṇi prātihāryāṇi,",
    "K03psp_2-3u:2384": " tato nirjātaṃ sūtraṃ geyaṃ vyākaraṇaṃ yāvad avadānopadeśāḥ.",
    "K03psp_2-3u:2385": " punar aparaṃ bhagavan ye pūrvasyāṃ diśi gaṅgānadīvālukopamā buddhā bhagavanto dharmaṃ deśayanti yad uta sūtraṃ geyaṃ vyākaraṇaṃ yāvad avadānopadeśāḥ tribhiḥ prātihāryair,",
    "K03psp_2-3u:2386": " evaṃ dakṣiṇasyāṃ diśi paścimāyām uttarasyām ūrdhvam adho yāvad vidikṣu gaṅgānadīvālkopameṣu",
    "K03psp_2-3u:2387": " lokadhātuṣu buddhā bhagavanto dharmaṃ deśayanti tribhiḥ prātihāryair yad uta sūtraṃ",
    "K03psp_2-3u:2388": " geyaṃ vyākaraṇaṃ yāvad avadānopadeśāḥ,",
    "K03psp_2-3u:2389": " yaś ca kulaputro vā kuladuhitā vā imāṃ prajñāpāramitām udgṛhṇīyāt yāvat parebhyaś ca vistareṇa saṃprakāśayet tulyam etat. tat kasya hetor?",
    "K03psp_2-3u:2390": " ato nirjātāni hi bhagavaṃs trīṇi prātihāryāṇi. tato nirjātaṃ sūtraṃ geyaṃ vyākaraṇaṃ yāvad avadānopādeśāḥ.",
    "K03psp_2-3u:2391": " punar aparaṃ bhagavan yaś caikaikasyāṃ diśi yāvanto daśasu dikṣu sarvalokadhātuṣu",
    "K03psp_2-3u:2392": " gaṅgānadīvālukopamās tathāgatā arhantaḥ samyaksaṃbuddhās tān satkuryād gurukuryāt",
    "K03psp_2-3u:2393": " mānayet pūjayet puṣpadhūpagandhamālyavilepanacūrṇacīvaracchatradhvajapatākābhir,",
    "K03psp_2-3u:2394": " yaś cemāṃ prajñāpāramitāṃ pustakalikhitāṃ kṛtvā satkuryād gurukuryāt mānayet pūjayet puṣpadhūpagandhamālyavilepanacūrṇacīvaracchatradhvajapatākābhis tulyam etat. tat kasya hetor?",
    "K03psp_2-3u:2395": " ato nirjātā hi tathāgatā arhantaḥ samyaksaṃbuddhāḥ.",
    "K03psp_2-3u:2396": " iti parārthādhimukti madhyamadhyā",
    "K03psp_2-3u:2397": " punar aparaṃ bhagavan yaḥ kulaputro vā kuladuhitā vā imāṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati",
    "K03psp_2-3u:2398": " parebhyaś ca vistareṇa saṃprakāśayiṣyati,",
    "K03psp_2-3u:2399": " tasya na nirayatiryagyoniyamalokagatiḥ. pratikāṅkṣitavyā na śrāvakabhūmir na pratyekabuddhabhūmiḥ pratikāṅkṣitavyā,",
    "K03psp_2-3u:2400": " tathā hi sa bhagavan bodhisattvo mahāsattvaḥ sthito 'vinivartanīyāyāṃ bhūmau. tat kasya hetos?",
    "K03psp_2-3u:2401": " tathā hi sa kulaputro vā kuladuhitā vā imāṃ prajñāpāramitāṃ likhitvā udgṛhṇāti dhārayati",
    "K03psp_2-3u:2402": " vācayati paryavāpnoti yoniśaś ca manasikaroti tāṃ ca likhitāṃ satkaroti gurukaroti",
    "K03psp_2-3u:2403": " mānayati pūjayati puṣpadhūpagandhamālyavilepanacūrṇacīvaracchatradhvajapatākābhis,",
    "K03psp_2-3u:2404": " tasya na kutaścid bhayaṃ pratikāṅkṣitavyaṃ. tadyathāpi nāma bhagavan dhanikabhayabhītaḥ puruṣo rājānam upatiṣṭhet,",
    "K03psp_2-3u:2405": " sa rājānaṃ sevamāno yebhya evāsya bhayaṃ bhavati tair eva sevyate na ca tebhyo bibheti. tat kasya hetor?",
    "K03psp_2-3u:2406": " evam etat bhagavan balavati niśraye bhayaṃ na bhavati. evam eva bhagavan prajñāpāramitāparibhāvitāni",
    "K03psp_2-3u:2407": " tathāgataśarīrāṇi pūjāṃ labhante. tatra bhagavan yathā sa rājā evaṃ prajñāpāramitā draṣṭavyā,",
    "K03psp_2-3u:2408": " yathā sa rājaniḥśritaḥ puruṣaḥ pūjāṃ labhate. evam eva tathāgataśarīrāṇi prajñāpāramitāparibhāvitāni",
    "K03psp_2-3u:2409": " pūjāṃ labhante. yad api bhagavaṃs tat sarvajñajñānaṃ tad api prajñāpāramitāparibhāvitaṃ veditavyaṃ,",
    "K03psp_2-3u:2410": " tasmāt tayor dvayor bhāgayoḥ sthāpitayoḥ pratyaṃśam imām evāhaṃ prajñārapāmitāṃ parigṛhṇīyāṃ. tat kasya hetor?",
    "K03psp_2-3u:2411": " ato nirjātāni hi tathāgataśarīrāṇi,",
    "K03psp_2-3u:2412": " ato nirjātāni dvātriṃśad mahāpuruṣalakṣaṇāny,",
    "K03psp_2-3u:2413": " ato nirjātāni daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ,",
    "K03psp_2-3u:2414": " ato nirjātā mahāmaitrī mahākaruṇā,",
    "K03psp_2-3u:2415": " ato nirjātāḥ pañca pāramitāḥ pāramitānāmadheyaṃ labhante,",
    "K03psp_2-3u:2416": " ato nirjātā tathāgatasya sarvajñatā.",
    "K03psp_2-3u:2417": " yatra bhagavaṃs trisāhasramahāsāhasre lokadhātau sattvā imāṃ prajñāpāramitām udgrahīṣyanti",
    "K03psp_2-3u:2418": " dhārayiṣyanti vācayiṣyanti paryavāpsyanti yoniśaś ca manasikariṣyanti tatra teṣāṃ",
    "K03psp_2-3u:2419": " sattvānāṃ manuṣyā vā amanuṣyā vā avatāraprekṣiṇo 'vatāragaveṣiṇo 'vatāraṃ na lapsyante,",
    "K03psp_2-3u:2420": " sarve ca te sattvā anupūrveṇa parinirvāṇadharmāṇo bhaviṣyanti. evaṃ maharddhikā bhagavann",
    "K03psp_2-3u:2421": " iyaṃ prajñāpāramitā. yatra hi nāma bhagavann iyaṃ prajñāpāramitā trisāhasramahāsāhasre",
    "K03psp_2-3u:2422": " lokadhātau ye sattvās teṣāṃ buddhakṛtyena pratyupasthitā,",
    "K03psp_2-3u:2423": " buddhotpādo (PSP_2-3:93)",
    "K03psp_2-3u:2424": " bhagavaṃs tatra lokadhātau pratikāṅkṣitavyo yatra lokadhātau iyaṃ prajñāpāramitā",
    "K03psp_2-3u:2425": " pracariṣyati. tadyathāpi nāma bhagavann anarghaṃ yat maṇiratnaiḥ bhavet tat khalu",
    "K03psp_2-3u:2426": " punar mahāmaṇiratnam ebhir eva guṇaiḥ samanvāgataṃ bhavet. yatrayatra tan mahāmaṇiratnaṃ",
    "K03psp_2-3u:2427": " sthāpyeta tatratatrāmanuṣyā avatāraṃ na labhante. yatrayatra cāmanuṣyagṛhītaḥ strī",
    "K03psp_2-3u:2428": " vā puruṣo vā bhavet tatratatra tan mahāmaṇiratnaṃ praveṣyeta praveśitamātra eva tasmin",
    "K03psp_2-3u:2429": " mahāmaṇiratne so 'manuṣyaḥ prakrāmet tasya mahāmaṇiratnasya tejo 'sahamānaḥ. pittena",
    "K03psp_2-3u:2430": " vā dahyamāne śarīre tan mahāmaṇiratnaṃ sthāpyeta tad api pittaṃ nigṛhṇīyān na vivardhetopaśāmyeta.",
    "K03psp_2-3u:2431": " vātābhibhūte vā śarīre tan mahāmaṇiratnaṃ sthāpyeta tam api vātaṃ nigṛhṇīyāt. śleṣmaṇā",
    "K03psp_2-3u:2432": " upastabdhe śarīre tan mahāmaṇiratnaṃ sthāpyeta taṃ sarvaṃ śleṣmāṇaṃ praśamayet. saṃnipātābhibhūte",
    "K03psp_2-3u:2433": " vā śarīre tan mahāmaṇiratnaṃ kulaputrasya vā kuladuhitur vā purataḥ sthāpyeta tasyāpi",
    "K03psp_2-3u:2434": " sa vyādhir upaśāmyeta. tac ca mahāmaṇiratnaṃ rātrāvabhāsaṃ kuryāt. uṣṇakāle ca vartamāne",
    "K03psp_2-3u:2435": " yatra pṛthivīpradeśe tan mahāmaṇiratnaṃ sthāpyeta sa pṛthivīpradeśaḥ śiśiraḥ parivarteta.",
    "K03psp_2-3u:2436": " śiśirakāle 'pi vartamāne yatra pṛthivīpradeśe tan mahāmaṇiratnaṃ sthāpyeta sa pṛthivīpradeśo",
    "K03psp_2-3u:2437": " gharmaḥ parivarteta. yatra ca tan mahāmaṇiratnaṃ sthāpyeta sa ca pṛthivīpradeśo nātyuṣṇo",
    "K03psp_2-3u:2438": " nātiśītaḥ syāt ṛtusukho.",
    "K03psp_2-3u:2439": " yatra pṛthivīpradeśe tan mahāmaṇiratṇaṃ tiṣṭhati tatra pṛthivīpradeśe nāśīviṣā upavicaranti vṛścikādīni vā sarīsṛpāṇi vā,",
    "K03psp_2-3u:2440": " yaḥ kaścit kulaputro vā kuladuhitā āśīviṣeṇa daṣṭo bhavet tasyāpi tan mahāmaṇiratnam",
    "K03psp_2-3u:2441": " upadarśyeta tasya saha darśanenaiva tad viṣaṃ vigacchet. ebhir evam ādibhir guṇair",
    "K03psp_2-3u:2442": " yuktaṃ tat mahāmaṇiratnaṃ bhaved,",
    "K03psp_2-3u:2443": " ye 'pi bhagavan striyo vā puruṣā vā nānāvyādhiparigatā bhavanti teṣām api kāye tan mahāmaṇiratnaṃ sthāpyeta,",
    "K03psp_2-3u:2444": " teṣām api sarve te vyādhaya upaśamaṃ gaccheyuḥ. yatrāpi bhagavann udake tan mahāmaṇiratnaṃ sthāpyeta tad api sarvam (PSP_2-3:94)",
    "K03psp_2-3u:2445": " udakaṃ svavarṇasadṛśaṃ kuryāt. saced bhagavaṃs tan mahāmaṇiratnaṃ nīlena vāsasā pariveṣṭya",
    "K03psp_2-3u:2446": " udake prakṣipet tad udakaṃ nīlaṃ kuryāt. sacet pītakena sacel lohitakena vastreṇa",
    "K03psp_2-3u:2447": " saced māñjiṣṭhavarṇena sacet sphaṭikavarṇena vastreṇa tan mahāmaṇiratnaṃ baddhvā",
    "K03psp_2-3u:2448": " udake prakṣipyeta tad varṇam udakaṃ bhavet. nānāraṅgaraktair api vastrais tan mahāmaṇiratnaṃ",
    "K03psp_2-3u:2449": " baddhvā udake prakṣipyeta tad udakaṃ nānāvarṇaṃ kuryāt. yatra ca bhagavann udake",
    "K03psp_2-3u:2450": " kaluṣe tan mahāmaṇiratnaṃ sthāpyeta tat sarvam udakaṃ prasādayed ebhir evam ādibhir",
    "K03psp_2-3u:2451": " guṇaiḥ samupetaṃ tan mahāmaṇiratnaṃ bhavet.",
    "K03psp_2-3u:2452": " atha khalv āyuṣmān ānandaḥ śakraṃ devānām indram etad avocat:",
    "K03psp_2-3u:2453": " tat kiṃ manyase?",
    "K03psp_2-3u:2454": " kauśika divyaṃ tan mahāmaṇiratnam utāho jāmbūdvīpakānāṃ manuṣyāṇām etad mahāmaṇiratnaṃ vidyate.",
    "K03psp_2-3u:2455": " śakra āha: divyaṃ tad bhadanta mahāmaṇiratnaṃ,",
    "K03psp_2-3u:2456": " yāni jāmbūdvīpakānāṃ manuṣyāṇāṃ maṇiratnāni tāni parīttāni gurūṇi ca,",
    "K03psp_2-3u:2457": " yāni punar divyāni tāni mahānti laghūni ca,",
    "K03psp_2-3u:2458": " tair ākārais tathā suparipūrṇāni jāmbūdvīpakānāṃ manuṣyāṇāṃ maṇiratnāni yathā na",
    "K03psp_2-3u:2459": " suparipūrṇāni punar jāmbūdvīpakāni maṇiratnāni divyānāṃ maṇiratnānāṃ saṃkhyām api",
    "K03psp_2-3u:2460": " nopayānti kalām api gaṇanām apy upamām apy upaniśām api nopayānti. tat khalu mahāmaṇiratnaṃ",
    "K03psp_2-3u:2461": " yasmin karaṇḍake tiṣṭhati yadā tan mahāmaṇiratnaṃ tasmāt karaṇḍakād utkṣiptaṃ bhavati",
    "K03psp_2-3u:2462": " spṛhaṇīyaḥ sa karaṇḍako bhavati,",
    "K03psp_2-3u:2463": " atra tan mahāmaṇiratnaṃ sthitam abhūd iti.",
    "K03psp_2-3u:2464": " evam etad bhadantānanda yatreyaṃ prajñāpāramitā pṛthivīpradeśe pracariṣyati na tatra",
    "K03psp_2-3u:2465": " kulaputrāṇāṃ kuladuhitṛṇāṃ vā kāyikā vā caitasikā vā duḥkhopadravā manuṣyakṛtā vā",
    "K03psp_2-3u:2466": " amanuṣyakṛtā vā bhaviṣyanti. mahāmaṇiratnam iti prajñāpāramitāyā etad adhivacanaṃ",
    "K03psp_2-3u:2467": " sarvajñajñānasya ca. kiyantaḥ śakyāḥ prajñāpāramitāyā guṇāḥ?",
    "K03psp_2-3u:2468": " parikīrtayitum aprameyā hi prajñāpāramitāyā guṇāḥ. evaṃ dhyānapāramitāyā vīryapāramitāyā",
    "K03psp_2-3u:2469": " kṣāntipāramitāyā śīlapāramitāyā dānapāramitāyā adhyātmaśūnyatāyā yāvad abhāvasvabhāvaśūnyatāyāḥ",
    "K03psp_2-3u:2470": " smṛtyupasthānāṃ samyakprahāṇānām ṛddhipādānām indriyāṇāṃ balānāṃ bodhyaṅgānām āryāṣṭāṅgasya (PSP_2-3:95)",
    "K03psp_2-3u:2471": " mārgasyāpramāṇadhyānārūpyasamāpattīnāṃ caturṇām āryasatyānām aṣṭānāṃ vimokṣāṇāṃ navānupūrvavihārasamāpattīnāṃ",
    "K03psp_2-3u:2472": " ṣaṇṇām abhijñānāṃ sarvasamādhīnāṃ sarvadhāraṇīmukhānāṃ daśānāṃ tathāgatabalānāṃ caturṇāṃ",
    "K03psp_2-3u:2473": " vaiśāradyānāṃ catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ sarvajñajñānasyāpi",
    "K03psp_2-3u:2474": " dharmadhātor api dharmaniyāmatāyās tathatāyā bhūtakoṭer acintyadhātoḥ sarvajñajñānasyaite",
    "K03psp_2-3u:2475": " guṇā yena parinirvṛtasyāpi tathāgatasya śarīrāṇi pūjāṃ labhante. sarvajñajñānasya",
    "K03psp_2-3u:2476": " sarvavāsanānusaṃdhikleśaprahāṇasya sadopekṣāvihāritāyā asaṃpramuṣitadharmatāyā eṣāṃ",
    "K03psp_2-3u:2477": " tathāgataśarirāṇi bhājanabhūtāny abhūvaṃs tenaitāni tathāgataśarīrāṇi pūjāṃ labhante.",
    "K03psp_2-3u:2478": " iti parārthādhimuktimadhyādhimātrā",
    "K03psp_2-3u:2479": " atha khalu śakro devānām indro bhagavantam etad avocat:",
    "K03psp_2-3u:2480": " ratnapāramitāyā bhagavann imāni tathāgataśarīrāṇi bhājanam abhūt. asaṃkleśāvyavadānapāramitāyā anutpādānirodhapāramitāyā anāgatipāramitāyā imāni tathāgataśarīrāṇi bhājanaṃ,",
    "K03psp_2-3u:2481": " dharmatāpāramitāyās tathāgataśarīrāṇi bhājanaṃ,",
    "K03psp_2-3u:2482": " dharmatāparibhāvitāni tathāgataśarīrāṇi pūjāṃ labhante.",
    "K03psp_2-3u:2483": " punar aparaṃ bhagavaṃs tiṣṭhatu trisāhasramahāsāhasro lokadhātus tathāgataśarīrāṇāṃ paripūrṇaś cūḍikābaddhaḥ,",
    "K03psp_2-3u:2484": " saced bhagavan gaṅgānadīvālukopamā lokadhātavas tathāgataśarīrāṇāṃ paripūrṇāś cūḍikābaddhā bhaveyur,",
    "K03psp_2-3u:2485": " iyaṃ ca prajñāpāramitā pustakalikhitāṃ kṛtvā upanāmyeta,",
    "K03psp_2-3u:2486": " tayor ahaṃ bhagavan dvayor bhāgayoḥ sthāpitayor imām eva prajñāpāramitām udgṛhṇīyāṃ. tat kasya hetor?",
    "K03psp_2-3u:2487": " ato nirjātāni hi tathāgataśarīrāṇi prajñāpāramitāparibhāvitāni pūjāṃ labhante.",
    "K03psp_2-3u:2488": " yaḥ punar bhagavan kulaputro vā kuladuhitā vā tathāgataśarīrāṇi satkuryād gurukuryāt",
    "K03psp_2-3u:2489": " mānayet pūjayet sa tasya kuśalamūlasya parittīkṛtāni divyāni mānuṣyakāṇi ca sukhāni",
    "K03psp_2-3u:2490": " pratyanubhūya kṣatriyamahāśālakuleṣu vā brāhmaṇamahāśālakuleṣu vā gṛhapatimahāśālakuleṣu",
    "K03psp_2-3u:2491": " vā cāturmahārājakāyikeṣu vā trāyastriṃśeṣu yāmeṣu tuṣiteṣu nirmāṇaratiṣu paranirmitavaśavartiṣu",
    "K03psp_2-3u:2492": " deveṣu sukhaṃ pratyanubhūya tena kuśalamūlena duḥkhasyāntaṃ kariṣyati.",
    "K03psp_2-3u:2493": " tasya khalu punaḥ kulaputrasya vā kuladuhitur vā imāṃ prajñāpāramitām udgṛhṇato dhārayato vācayataḥ paryavāpnuvato yoniśaś ca manasikurvato dhyānapāramitā (PSP_2-3:96)",
    "K03psp_2-3u:2494": " paripūryate dhyānapāramitā paripūrṇā vīryapāramitā paripūryate vīryapāramitā paripūrṇā",
    "K03psp_2-3u:2495": " kṣāntipāramitā paripūryate kṣāntipāramitā paripurṇā śīlaparamitā paripūryate śīlapāramitā",
    "K03psp_2-3u:2496": " paripūrṇā dānapāramitā paripūryate dānapāramitā paripūrṇā. evaṃ saptatriṃśadbodhipakṣyā",
    "K03psp_2-3u:2497": " dharmā yāvad aṣṭādaśāveṇikā buddhadharmāḥ paripūryante,",
    "K03psp_2-3u:2498": " so 'tikramya śrāvakapratyekabuddhabhūmiṃ bodhisattvaniyāmam avakramya bodhisattvābhijñāḥ pratilabhya buddhakṣetreṇa buddhakṣetraṃ saṃkramiṣyati,",
    "K03psp_2-3u:2499": " samacintyātmabhāvān pratigṛhīṣyati,",
    "K03psp_2-3u:2500": " yair ātmabhāvaiḥ sattvān paripācayiṣyati. yadi vā cakravartyātmabhāvaṃ paigṛhya kṣatriya",
    "K03psp_2-3u:2501": " mahāśālakulātmabhāvaṃ parigṛhya brāhmaṇa mahāśālakulātmabhāvaṃ parigṛhya gṛhapatimahāśālakulātmabhāvaṃ",
    "K03psp_2-3u:2502": " parigṛhya sattvān paripācayiṣyati. tasmād bhagavan na me tathāgataśarīreṣv agauravam",
    "K03psp_2-3u:2503": " eva me bhagavan nāpi na grahītukāmaḥ. api tu khalu punaḥ prajñāpāramitayā satkṛtayā",
    "K03psp_2-3u:2504": " gurukṛtayā mānitayā pūjitayā tathāgataśarīrāṇy api satkṛtāni bhavanti gurukṛtāni",
    "K03psp_2-3u:2505": " mānitāni pūjitāni bhavanti.",
    "K03psp_2-3u:2506": " punar aparaṃ bhagavan ye daśasu dikṣu tathāgatā arhantaḥ samyaksaṃbuddhā asaṃkhyeyeṣv",
    "K03psp_2-3u:2507": " aprameyeṣu lokadhātuṣu tiṣṭhanti dhriyante yāpayanti dharmaṃ ca deśayanti. tāṃś ca",
    "K03psp_2-3u:2508": " dharmakāyena ca rūpakāyena ca draṣṭukāmena iyam eva prajñāpāramitā śrotavyodgrahītavyā",
    "K03psp_2-3u:2509": " dhārayitavyā vācayitavyā paryavāptavyā parebhyaś ca vistareṇa saṃprakāśayitavyā yoniśaś",
    "K03psp_2-3u:2510": " ca manasikartavyā. sacet kulaputro vā kuladuhitā vā tān daśasu dikṣu tathāgatān arhataḥ",
    "K03psp_2-3u:2511": " samyaksaṃbuddhān icched draṣṭuṃ,",
    "K03psp_2-3u:2512": " tena kulaputreṇa vā kuladuhitrā vā prajñāpāramitāyāṃ caratā buddhānusmṛtir bhāvayitavyā.",
    "K03psp_2-3u:2513": " dharmatayā dve ime bhagavatāṃ dharmate. katame dve?",
    "K03psp_2-3u:2514": " yad uta saṃskṛtadharmatā cāsaṃskṛtadharmatā ca.",
    "K03psp_2-3u:2515": " tatra bhagavan katamā saṃskṛtadharmatā?",
    "K03psp_2-3u:2516": " yad utādhyātmaśūnyatājñānaṃ bahirdhāśūnyatājñānam adhyātmabahirdhāśūnyatājñānaṃ yāvad",
    "K03psp_2-3u:2517": " abhāvasvabhāvaśūnyatājñānaṃ saptatriṃśadbodhipakṣyeṣu dharmeṣu yad āryasatyeṣu yad",
    "K03psp_2-3u:2518": " apramāṇadhyānārūpyasamāpattiṣu yad daśasu tathāgatabaleṣu jñānaṃ,",
    "K03psp_2-3u:2519": " yac caturṣu vaiśāradyeṣu catasṛṣu pratisaṃvitsv aṣṭādaśāveṇikeṣu buddhadharmeṣu (PSP_2-3:97)",
    "K03psp_2-3u:2520": " jñānaṃ, yat kuśalamūleṣu sāsravānāsraveṣu sāvadyānavadyeṣu laukikalokottareṣu saṃkleśavyavadānadharmeṣu jñānam iyam ucyate saṃskṛtadharmatā.",
    "K03psp_2-3u:2521": " tatra katamā asaṃskṛtadharmā ucyate?",
    "K03psp_2-3u:2522": " yasya dharmasya notpādo na nirodho na sthitir nāsthiḥ,",
    "K03psp_2-3u:2523": " nānyathātvaṃ na saṃkleśo na vyavadānaṃ na hānir na vṛddhiḥ,",
    "K03psp_2-3u:2524": " yāvat sarvadharmāṇām abhāvasvabhāvatā. katamā sarvadharmāṇām abhāvasvabhāvatā?",
    "K03psp_2-3u:2525": " yā adhyātmaśūnyatā bahirdhāśūnyatā adhyātmabahirdhāśūnyatā śūnyatāśūnyatā mahāśūnyatā",
    "K03psp_2-3u:2526": " paramārthaśūnyatā saṃskṛtaśūnyatā asaṃskṛtaśūnyatā atyantaśūnyatā anavarāgraśūnyatā",
    "K03psp_2-3u:2527": " anavakāraśūnyatā prakṛtiśūnyatā sarvadharmaśūnyatā svalakṣaṇaśūnyatā anupalambhaśūnyatā",
    "K03psp_2-3u:2528": " abhāvaśūnyatā svabhāvaśūnyatā abhāvasvabhāvaśūnyatā parabhāvaśūnyatā. yat sarvadharmāṇāṃ",
    "K03psp_2-3u:2529": " prakṛtiśūnyatātvam anupalambho yāvad yā sarvadharmāṇāṃ nirabhilapyatā apravyāhāratā",
    "K03psp_2-3u:2530": " iyam ucyate asaṃskṛtadharmatā.",
    "K03psp_2-3u:2531": " iti parārthādhimuktir adhimātramṛddhī",
    "K03psp_2-3u:2532": " atha khalu bhagavān sakraṃ devānām indram etad avocat:",
    "K03psp_2-3u:2533": " evam etat kauśikaivam etat. ye 'pi te 'bhūvann atīte 'dhvani tathāgatā arhantaḥ samyaksaṃbuddhās",
    "K03psp_2-3u:2534": " te 'pīmām eva prajñāpāramitām āgamyānuttarāṃ samyaksaṃbodhim abhisaṃbuddhāḥ. ye 'pi",
    "K03psp_2-3u:2535": " te bhaviṣyanty anāgate 'dhvani tathāgatā arhantaḥ samyaksaṃbuddhās te 'pīmām eva",
    "K03psp_2-3u:2536": " prajñāpāramitām āgamyānuttarāṃ samyaksaṃbodhim abhisaṃbhotsyante. ye 'py etarhi daśadiglokadhātuṣu",
    "K03psp_2-3u:2537": " tathāgatā arhantaḥ samyaksaṃbuddhās tiṣṭhanti dhriyante yāpayanti dharmaṃ ca deśayanti",
    "K03psp_2-3u:2538": " te 'pīmām eva prajñāpāramitām āgamyānuttarāṃ samyaksaṃbodhim abhisaṃbuddhāḥ. ye 'pi",
    "K03psp_2-3u:2539": " te 'bhūvann atītānāgatāḥ śrāvakā ye ca pratyekabuddhās te 'pīmām eva prajñāpāramitām",
    "K03psp_2-3u:2540": " āgamyānuttarāṃ samyaksaṃbodhim abhisaṃbuddhā abhisaṃbhotsyante,",
    "K03psp_2-3u:2541": " ye 'pi srotaāpattiphalaṃ prāpsyante prāpnuvanti ca,",
    "K03psp_2-3u:2542": " ye 'pi sakṛdāgāmiphalam anāgāmiphalam arhattvaṃ prāpsyante prāpnuvanti ca. ye 'pi te daśadiśi loke 'saṃkhyeyeṣu lokadhātuṣu śrāvakā,",
    "K03psp_2-3u:2543": " ye ca pratyekabuddhās tiṣṭhanti dhriyante yāpayanti te 'pīmām eva prajñāpāramitām āgamya śrāvakabodhipratyekabodhiprāptās. tat kasya hetos? tathā hy (PSP_2-3:98)",
    "K03psp_2-3u:2544": " atra prajñāpāramitāyāṃ trīṇi yānāni vistareṇopadiṣṭāni,",
    "K03psp_2-3u:2545": " tāni punar animittayogenānutpādānirodhayogenāsaṃkleśāvyavadānayogenānabhisaṃskārayogenānāyūhāniryūhayogenānutkṣepāprakṣepayogenānudgrahānutsargayogena.",
    "K03psp_2-3u:2546": " tat punar lokavyavahāreṇa na punaḥ paramārthena. tat kasya hetor?",
    "K03psp_2-3u:2547": " na hi prajñāpāramitāyām apāraṃ vā pāraṃ vā sthalaṃ vā nimnaṃ vā samaṃ vā viṣamaṃ",
    "K03psp_2-3u:2548": " vā nimittaṃ vā animittaṃ vā laukikaṃ vā lokottaraṃ vā saṃskṛtaṃ vā asaṃskṛtaṃ vā",
    "K03psp_2-3u:2549": " kuśalaṃ vā akuśalaṃ vā atītaṃ vā anāgataṃ vā pratyutpannaṃ vā prajñāyate. na ca kauśika",
    "K03psp_2-3u:2550": " prajñāpāramitā kasyacid dharmasya pradāyikā na pratyekabuddhadharmāṇāṃ nārhatvadharmāṇāṃ pradāyikā.",
    "K03psp_2-3u:2551": " iti parārthādhimuktir adhimātramadhyā",
    "K03psp_2-3u:2552": " śakra āha: mahāpāramiteyaṃ bhagavan yad uta prajñāpāramitā. atra hi bhagavan bodhisattvā",
    "K03psp_2-3u:2553": " mahāsattvāḥ prajñāpāramitāyāṃ carantaḥ sarvasattvacittacaritāni prajānanti na ca",
    "K03psp_2-3u:2554": " sattvam upalabhante,",
    "K03psp_2-3u:2555": " na jīvaṃ na poṣaṃ na puruṣaṃ na manujaṃ na mānavaṃ na kārakaṃ na vedakaṃ na jānakaṃ na paśyakam upalabhante. na rūpam upalabhante,",
    "K03psp_2-3u:2556": " na vedanāṃ na saṃjñāṃ na saṃskārān na vijñānam upalabhante. na pṛthivīdhātum upalabhante,",
    "K03psp_2-3u:2557": " nābdhātuṃ na tejodhātuṃ na vāyudhātuṃ nākāśadhātuṃ na vijñānadhātum upalabhante. na cakṣur upalabhante,",
    "K03psp_2-3u:2558": " na rūpam upalabhante,",
    "K03psp_2-3u:2559": " na cakṣurvijñānam upalabhante,",
    "K03psp_2-3u:2560": " na cakṣuḥsaṃsparśam upalabhante,",
    "K03psp_2-3u:2561": " yad api tac cakṣūrūpasaṃsparśapratyayād utpadyate vedayitaṃ sukhaṃ vā duḥkhaṃ vā",
    "K03psp_2-3u:2562": " aduḥkhāsukhaṃ vā tad api nopalabhante. evaṃ śrotraṃ ghrāṇaṃ jihvāṃ kāyaṃ mano nopalabhante.",
    "K03psp_2-3u:2563": " śabdagandharasaspraṣṭavyadharmān nopalabhante. śrotravijñānaṃ yāvan manovijñānaṃ,",
    "K03psp_2-3u:2564": " śrotrasaṃsparśaṃ yāvan manaḥsaṃsparśaṃ nopalabhante yāvad yad api tan manodharmasaṃsparśapratyayād",
    "K03psp_2-3u:2565": " utpadyate vedayitaṃ sukhaṃ vā duḥkhaṃ vā aduḥkhāsukhaṃ vā tad api nopalabhante. smṛtyupasthānāninopalabhante.",
    "K03psp_2-3u:2566": " samyakprahāṇarddhipādendriyabalabodhyaṅgamārgān nopalabhante. apramāṇadhyānārūpyasamāpattīr",
    "K03psp_2-3u:2567": " nopalabhante. nāryasatyāni nāṣṭavimokṣān na navānupūrvavihārasamāpattīr na ṣaḍabhijñā",
    "K03psp_2-3u:2568": " upalabhante. (PSP_2-3:99)",
    "K03psp_2-3u:2569": " na daśatathāgatabalāni na vaiśāradyāni na pratisaṃvido nāṣṭādaśāveṇikān buddhadharmān upalabhante. nādhyātmaśūnyatām upalabhante,",
    "K03psp_2-3u:2570": " na bahirdhāśūnyatāṃ nādhyātmabahirdhāśūnyatāṃ yāvan nābhāvasvabhāvaśūnyatām upalabhante.",
    "K03psp_2-3u:2571": " na samādhīn na dhāraṇīmukhāny upalabhante. na śūnyatānimittāpraṇihitāny upalabhante.",
    "K03psp_2-3u:2572": " na bodhiṃ na buddhaṃ na buddhadharmān upalabhante. na hi prajñāpāramitā upalambhayogena",
    "K03psp_2-3u:2573": " pratyupasthitā. tat kasya hetos?",
    "K03psp_2-3u:2574": " tathā hi svabhāvo na saṃvidyate nopalabhyate,",
    "K03psp_2-3u:2575": " yenopalabhyeta yad upalabhyeta yatra copalabhyeta.",
    "K03psp_2-3u:2576": " bhagavān āha:",
    "K03psp_2-3u:2577": " evam etat kauśikaivam etat,",
    "K03psp_2-3u:2578": " tathā hi kauśika bodhisattvo mahāsattvo 'nupalambhayogena prajñāpāramitāyāṃ caran bodhim api nopalabhate prāg eva bodhisattvadharmān.",
    "K03psp_2-3u:2579": " śakra āha: kiṃ punar bhagavan bodhisattvo mahāsattvaḥ prajñāpāramitāyām eva carati nānyāsu pāramitāsu?",
    "K03psp_2-3u:2580": " bhagavān āha:",
    "K03psp_2-3u:2581": " sarvāsu kauśika pāramitāsu bodhisattvo mahāsattvaś carati na kevalaṃ prajñāpāramitāyāṃ.",
    "K03psp_2-3u:2582": " tac cānupalambhayogena sa dānapāramitāṃ nopalabhate dāyakam api nopalabhate pratigrāhakam api nopalabhate,",
    "K03psp_2-3u:2583": " śīlapāramitāṃ nopalabhate śīlavantam api nopalabhate dauḥśīlyam api nopalabhate,",
    "K03psp_2-3u:2584": " kṣāntipāramitāṃ nopalabhate kṣamiṇam api nopalabhate kṣamyam api nopalabhate vīryapāramitāṃ nopalabhate kartavyam api nopalabhate kāyacittam api nopalabhate,",
    "K03psp_2-3u:2585": " dhyānapāramitāṃ nopalabhate cittam api nopalabhate samādhim api nopalabhate,",
    "K03psp_2-3u:2586": " prajñāpāramitāṃ nopalabhate prajñāvantam api nopalabhate prajñayam api nopalabhate.",
    "K03psp_2-3u:2587": " api tu khalu punaḥ kauśika prajñāpāramitā pūrvaṃgamā nāyikā bodhisattvasya mahāsattvasya",
    "K03psp_2-3u:2588": " dānaṃ dadataḥ. prajñāpāramitā pūrvaṃgamā bodhisattvasya mahāsattvasya śīlaṃ rakṣataḥ",
    "K03psp_2-3u:2589": " kṣāntiṃ bhāvayato vīryam ārambhamāṇasya dhyānaṃ samāpadyamānasya dharmān vibhāvayato",
    "K03psp_2-3u:2590": " bodhisattvasya mahāsattvasya prajñāpāramitā pūrvaṃgamā nāyikā sarvadharmāṇām anupalambhayogena.",
    "K03psp_2-3u:2591": " evaṃ vyastasamastānāṃ skandhadhātvāyatanapratītyasamutpādāṅgānām anupalambhayogena.",
    "K03psp_2-3u:2592": " saptatriṃśatāṃ (PSP_2-3:100)",
    "K03psp_2-3u:2593": " bodhipakṣyāṇāṃ dharmāṇām anupalanibhayogena. āryasatyānām apramāṇadhyānārūpyasamāpattīnām",
    "K03psp_2-3u:2594": " anupalambhayogena. aṣṭānāṃ vimokṣāṇāṃ navānupūrvavihārasamāpattīnāṃ śūnyatānimittāpraṇihitānāṃ",
    "K03psp_2-3u:2595": " ṣaṇṇām abhijñānām anupalambhayogena. daśānāṃ tathāgatabalānāṃ caturṇāṃ vaiśāradyānāṃ",
    "K03psp_2-3u:2596": " catasṛṇāṃ pratisaṃvidām aṣṭādaśānām āveṇikānāṃ buddhadharmāṇām anupalambhayogena.",
    "K03psp_2-3u:2597": " sarvaśūnyatānāṃ sarvasamādhīnāṃ sarvadhāraṇīmukhānām anupalambhayogena. sarvajñatāyā",
    "K03psp_2-3u:2598": " anupalambhayogena yāvat sarvadharmāṇām anupalambhayogena. tadyathāpi nāma kauśika",
    "K03psp_2-3u:2599": " jāmbūdvīpakānāṃ vṛkṣāṇāṃ nānāpatrapalāśānāṃ nānāpuṣpaphalānāṃ nānārohasaṃsthānapariṇāhānāṃ",
    "K03psp_2-3u:2600": " na ca teṣāṃ vṛkṣāṇāṃ cchāyāyā viśeṣo vā nānākaraṇaṃ copalabhyate,",
    "K03psp_2-3u:2601": " api tu cchāyā cchāyeti saṃkhyāṃ gacchati. evam eva kauśika pañcānāṃ pāramitānāṃ prajñāpāramitāparigṛhītānāṃ",
    "K03psp_2-3u:2602": " sarvajñātāpariṇāmitānāṃ na viśeṣo na nānākaraṇam upalabhyate 'nupalambhayogena.",
    "K03psp_2-3u:2603": " iti parārthādhimuktir adhimātrādhimātrety ukto adhimuktimanaskāraḥ guṇaparikīrtanaparivarto nāma caturthaḥ",
    "K03psp_2-3u:2604": " śakra āha: mahāguṇasamanvāgatā bhagavann iyaṃ prajñāpāramitā,",
    "K03psp_2-3u:2605": " sarvaguṇaparipūraṇī aprameyaguṇasamanvāgatā acintyaguṇasamanvāgatā atulyaguṇasamanvāgatā",
    "K03psp_2-3u:2606": " aparimāṇaguṇasamanvāgatā aparyantaguṇasamanvāgateyaṃ bhagavan prajñāpāramitā. yaḥ",
    "K03psp_2-3u:2607": " kaścid bhagavan kulaputro vā kuladuhitā vā imāṃ prajñāpāramitāṃ pustakalikhitām api",
    "K03psp_2-3u:2608": " kṛtvā dhārayiṣyati vācayiṣyati paryavāpsyati,",
    "K03psp_2-3u:2609": " tāṃ ca satkariṣyati gurukariṣyati mānayiṣyati pūjayiṣyati puṣpadhūpagandhamālyavilepanacūrṇacīvaracchatradhvajapatākābhir yathopadiṣṭāṃ ca prajñāpāramitāṃ yoniśo manasikuryād,",
    "K03psp_2-3u:2610": " yaś ca kulaputro vā kuladuhitā vā imāṃ prajñāpāramitāṃ pustakalikhitāṃ kṛtvā parasmai dadyāt,",
    "K03psp_2-3u:2611": " kataras tayor bahutaraṃ puṇyaṃ prasavet?",
    "K03psp_2-3u:2612": " bhagavān āha:",
    "K03psp_2-3u:2613": " tena hi kauśika tvām evātra pratiprakṣyāmi yathā te kṣamate tathā vyākuryāḥ. tat kiṃ manyase?",
    "K03psp_2-3u:2614": " kauśika, yaḥ kaścit kulaputro vā kuladuhitā vā tathāgataśarīrāṇi satkuryād gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ,",
    "K03psp_2-3u:2615": " yaś ca kulaputro vā kuladuhitā vā sarṣapaphalamātrakaṃ tathāgataśarīraṃ parasmai dadyāt saṃvibhāgaṃ kuryāt,",
    "K03psp_2-3u:2616": " so 'pi kulaputro vā kuladuhitā vā tat sarṣapaphalamātrakaṃ (PSP_2-3:101)",
    "K03psp_2-3u:2617": " tathāgataśarīraṃ satkuryād gurukuryād mānayet pājayet puṣpadhūpagandhamālyavilepanacūrṇacīvaracchatradhvajapatākābhiḥ,",
    "K03psp_2-3u:2618": " kataras tayor bahutaraṃ puṇyaṃ prasavet?",
    "K03psp_2-3u:2619": " śakra āha: yathāhaṃ bhagavan bhagavato bhāṣitasyārtham ājāneyāyaṃ kulaputro vā kuladuhitā vā tathāgataśarīrāṇi svayaṃ satkuryād gurukuryād mānayet pūjayed arcayed apacāyeta,",
    "K03psp_2-3u:2620": " so 'pi sarṣapaphalamātrakaṃ tathāgataśarīraṃ parasmai dādyād ayam eva tato bahutaraṃ",
    "K03psp_2-3u:2621": " puṇyaṃ prasavet. evam arthavaśaṃ saṃpaśyamānena tathāgatena vajropamaṃ samādhiṃ samāpadya",
    "K03psp_2-3u:2622": " ātmabhāvaṃ vajropamaṃ bhittvā tathāgataśarīrāṇy adhiṣṭhitāni mahākaruṇāṃ saṃjanaya",
    "K03psp_2-3u:2623": " sattvakāye tathāgatadhātuvainayikānāṃ sattvānām. tat kasya hetor?",
    "K03psp_2-3u:2624": " ye kecid bhagavan tathāgatasya parinirvṛttasyāntaśaḥ sarṣapaphalamātrakam api dhātuṃ",
    "K03psp_2-3u:2625": " pūjayiṣyanti sarveṣāṃ teṣāṃ na śakyaṃ tasya kuśalamūlasya paryanto 'dhigantuṃ yāvat parinirvāṇam iti.",
    "K03psp_2-3u:2626": " bhagavān āha:",
    "K03psp_2-3u:2627": " evam etat kauśikaivam etat. yaḥ kaścit kulaputro vā kuladuhitā vā imāṃ prajñāpāramitāṃ",
    "K03psp_2-3u:2628": " satkariṣyati gurukariṣyati mānayiṣyati pūjayiṣyaty arcayiṣyaty apacāyiṣyate puṣpadhūpagandhamālyavilepanacūrṇacīvaracchatradhvajapatākābhiḥ,",
    "K03psp_2-3u:2629": " parasmai ca likhitvā dadyād evaṃ kulaputro vā kuladuhitā vā bahutaraṃ puṇyaṃ prasavati. iti prathamā stutimātra",
    "K03psp_2-3u:2630": " punar aparaṃ kauśika yaḥ kulaputro vā kuladuhitā vā imāṃ prajñāpāramitāṃ yathopadiṣṭāṃ",
    "K03psp_2-3u:2631": " parebhyo gatvā ācakṣīta deśayet prakāśayed vibhajed uttānīkuryād ayaṃ sa kulaputro",
    "K03psp_2-3u:2632": " vā kuladuhitā vā tataḥ pūrvakāt kulaputrād vā kuladuhitur vā bahutaraṃ puṇyaṃ prasavati.",
    "K03psp_2-3u:2633": " śāsteti vā pratikāṃkṣitavyaḥ,",
    "K03psp_2-3u:2634": " anyatarānyataro vā gurusthānīyaḥ sabrahmacārī. tat kasya hetor?",
    "K03psp_2-3u:2635": " eṣa evātra śāstā draṣṭavyo yeyaṃ prajñāpāramitā na hy anyaḥ śāstā anyā prajñāpāramitā,",
    "K03psp_2-3u:2636": " prajñāpāramitaiva śāstā,",
    "K03psp_2-3u:2637": " śāstaiva prajñāpāramitā. tat kasya hetor?",
    "K03psp_2-3u:2638": " atra hi prajñāpāramitāyāṃ śikṣitvā kulaputrāḥ kuladuhitaro vā atītānāgatapratyutpannās tathāgatā arhantaḥ samyaksaṃbuddhā loke prādurbhūtāḥ,",
    "K03psp_2-3u:2639": " ye 'pi te 'bhijñāḥ sabrahmacāriṇo 'nyatarānyatare 'vinivartanīyatve sthitās,",
    "K03psp_2-3u:2640": " te 'pi bodhisattvā mahāsattvā ihaiva prajñāpāramitāyāṃ śikṣamāṇā anuttarāṃ samyaksaṃbodhim (PSP_2-3:102)",
    "K03psp_2-3u:2641": " abhisaṃbuddhāḥ. atraiva kauśika prajñāpāramitāyāṃ śrāvakāḥ śikṣitāḥ,",
    "K03psp_2-3u:2642": " arhanto 'rhattvaṃ prāptāḥ,",
    "K03psp_2-3u:2643": " pratyekabuddhāḥ pratyekabodhiṃ prāptā,",
    "K03psp_2-3u:2644": " bodhisattvā bodhisattvaniyāmam avakrāmanti avakrāntāś ca avakramiṣyanti ca. tasmāt",
    "K03psp_2-3u:2645": " tarhi kauśika kulaputreṇa vā kuladuhitrā vā tathāgatān arhataḥ samyaksaṃbuddhān saṃmukhaṃ",
    "K03psp_2-3u:2646": " satkartukāmena gurukartukāmena mānayitukāmena pūjayitukāmena puṣpadhūpagandhamālyavilepanacūrṇacīvaracchatradhvajapatākābhiḥ.",
    "K03psp_2-3u:2647": " iyam eva prajñāpāramitā pustakalikhitā satkartavyā gurukartavyā mānayitavyā pūjayitavyā",
    "K03psp_2-3u:2648": " puṣpadhūpagandhamālyavilepanacūrṇacīvaracchatra dhvajapatākābhiḥ. imam api cārthavaśaṃ",
    "K03psp_2-3u:2649": " saṃpaśyamānasya mamānuttarāṃ samyaksaṃbodhim abhisaṃbudhasyaitad abhūt;",
    "K03psp_2-3u:2650": " kan nv ahaṃ dharmam upaniśritya vihareyaṃ satkuryāṃ gurukuryāṃ mānayeyaṃ pūjayeyam",
    "K03psp_2-3u:2651": " iti. so 'haṃ kauśika yadā nādrākṣaṃ sadevake loke sabrahmake samārake saśramaṇabrāhmaṇikāyāṃ",
    "K03psp_2-3u:2652": " prajāyāṃ sadevamānuṣāsurāyāṃ sadṛśam. tasya me sadṛśaṃ samanupaśyamānasya etad abhūt;",
    "K03psp_2-3u:2653": " yan nūnam ahaṃ ya eva mayā dharmābhisaṃbuddhas tam eva dharmaṃ satkuryāṃ gurukuryāṃ mānayeyaṃ pūjayeyam iti,",
    "K03psp_2-3u:2654": " dharmam eva copaniśrāya vihareyam iti. ayam eva kauśika saddharmo yeyaṃ prajñāpāramitā.",
    "K03psp_2-3u:2655": " aham eva kauśika imāṃ prajñāpāramitāṃ satkaromi gurukaromi mānayāmi pūjayāmi satkṛtya",
    "K03psp_2-3u:2656": " gurukṛtya mānayitvā pūjayitvā upaniśrāya ca viharāmi. kiṃ vā punaḥ kauśika kulaputreṇa",
    "K03psp_2-3u:2657": " vā kuladuhitrā vā anuttarāṃ samyaksaṃbodhim abhisaṃboddhukāmena iyam eva prajñāpāramitā",
    "K03psp_2-3u:2658": " na satkartavyā na gurukartavyā na mānayitavyā na pūjayitavyā puṣpadhūpagandhamālyavilepanacūrṇacīvaracchatradhvajapatākābhiḥ. tat kasya hetos?",
    "K03psp_2-3u:2659": " tathā hi śrāvakapratyekabuddhayānikaiḥ kulaputrair vā kuladuhitṛbhir vā iyam eva",
    "K03psp_2-3u:2660": " prajñāpāramitā satkartavyā gurukartavyā mānayitavyā pūjayitavyā puṣpadhūpagandhamālyavilepanacūrṇacīvracchatradhvajapatākābhiḥ. tat kasya hetoḥ?",
    "K03psp_2-3u:2661": " prajñāpāramitānirjātā hi bodhisattvā,",
    "K03psp_2-3u:2662": " bodhisattvanirjātāś ca tathāgatā arhantaḥ samyaksaṃbuddhās,",
    "K03psp_2-3u:2663": " tathāgatanir jātāś ca sarvaśrāvakapratyekabuddhās. tasmāt tarhi kauśika mahāyānikaiḥ",
    "K03psp_2-3u:2664": " kulaputrair vā kuladuhitṛbhir vā śrāvakayānikaiś ca iyam eva prajñāpāramitā satkartavyā",
    "K03psp_2-3u:2665": " gurukartavyā mānayitavyā (PSP_2-3:103)",
    "K03psp_2-3u:2666": " pūjayitavyā puṣpadhūpagandhamālyavilepanacūrṇacīvaracchatradhvajapatākābhiḥ,",
    "K03psp_2-3u:2667": " yatra śikṣitvā kulaputrāḥ kuladuhitaraś ca anuttarāṃ samyaksaṃbodhim abhisaṃbuddhā abhisaṃbudhyante abhisaṃbhotsyante. iti dvitīyā stutimātrā",
    "K03psp_2-3u:2668": " ekaṃ kauśika sattvaṃ srotaāpattiphale pratiṣṭhāpya aprameyaṃ puṇyaṃ prasavati,",
    "K03psp_2-3u:2669": " na tv eva jāmbudvīpakān sattvān daśasu kuśaleṣu karmapatheṣu pratiṣṭhāpya. tat kasya hetor?",
    "K03psp_2-3u:2670": " daśasu kauśika kuśaleṣu karmapatheṣu sattvāḥ pratiṣṭhāpitā aparimuktā eva nirayatiryagyoniyamalokāsuragatibhyaḥ,",
    "K03psp_2-3u:2671": " srotaāpattiphale pratiṣṭhāpitaḥ punaḥ sarvadurgatibhyo mukto bhavati. iti tṛtīyā stutimātrā",
    "K03psp_2-3u:2672": " sakṛdāgāmiphale evaṃ sattvaṃ pratiṣṭhāpya bahutaraṃ puṇyaṃ prasavati,",
    "K03psp_2-3u:2673": " na tv eva jāmbudvīpakān sattvān daśasu kuśaleṣu karmapatheṣu pratiṣṭhāpya. iti caturthī stutimātrā",
    "K03psp_2-3u:2674": " evam anāgāmiphale ekaṃ sattvaṃ pratiṣṭhāpya bahutaraṃ puṇyaṃ prasavati,",
    "K03psp_2-3u:2675": " na tv eva jāmbudvīpakān sattvān daśasu kuśaleṣu karmapatheṣu pratiṣṭhāpya. iti pañcamī stutimātrā",
    "K03psp_2-3u:2676": " evam ekaṃ sattvam arhattve pratiṣṭhāpya bahutaraṃ puṇyaṃ prasavati,",
    "K03psp_2-3u:2677": " na tv eva jāmbudvīpakān sattvān daśasu kuśaleṣu karmapatheṣu pratiṣṭhāpya. iti ṣaṣṭhī stutimātrā",
    "K03psp_2-3u:2678": " evam ekaṃ sattvaṃ pratyekabodhau pratiṣṭhāpya bahutaraṃ puṇyaṃ prasavati,",
    "K03psp_2-3u:2679": " na tv eva jāmbudvīpakān sattvān daśasu kuśaleṣu karmapatheṣu pratiṣṭhāpya. iti saptamī stutimātrā",
    "K03psp_2-3u:2680": " yaḥ kaścit kauśika kulaputro vās kuladuhitā vā jāmbudvīpakān sattvān srotaāpattiphale pratiṣṭhāpayet,",
    "K03psp_2-3u:2681": " yo vānyaḥ kulaputro vā kuladuhitā vā ekaṃ sattvam anuttarāyāṃ samyaksaṃbodhau pratiṣṭhāpayed ayan tato bahutaraṃ puṇyaṃ prasavati. tat kasya",
    "K03psp_2-3u:2682": " tathā hi buddhanetryāḥ so 'nupacchedāya pratyupasthito bhavati. iti aṣṭamī stutimātrā",
    "K03psp_2-3u:2683": " evaṃ yaḥ sarvajāmbudvīpakān sattvān sakṛdāgāmiphale pratiṣṭhāpayed,",
    "K03psp_2-3u:2684": " yo vānya ekaṃ sattvam anuttarāyāṃ sanyaksaṃbodhau pratiṣṭhāpayed ayan tato bahutaraṃ puṇyaṃ prasavati. iti navamī stutimātrety uktā stutiḥ",
    "K03psp_2-3u:2685": " evaṃ yaḥ sarvajāmbudvīpakān sattvān anāgāmiphale pratiṣṭhāpayed,",
    "K03psp_2-3u:2686": " yo vānya ekaṃ sattvam anuttarāyāṃ samyaksaṃbodhau pratiṣṭhāpayed ayan tato bahutaraṃ puṇyaṃ prasavati. iti prathamā stobhamātrā",
    "K03psp_2-3u:2687": " evaṃ yaḥ sarvajāmbudvīpakān sattvān arhattve pratiṣṭhāpayed,",
    "K03psp_2-3u:2688": " yo vānya ekaṃ sattvam anuttarāyāṃ samyaksaṃbodhau pratiṣṭhāpayed ayan tato bahutaraṃ puṇyaṃ prasavati. iti dvitiyā stobhamātrā",
    "K03psp_2-3u:2689": " evaṃ yaḥ sarvajāmbudvīpakān sattvān pratyekabodhau pratiṣṭhāpayed,",
    "K03psp_2-3u:2690": " yo vānyaḥ kulaputro vā kuladuhitā vā ekaṃ sattvam anuttarāyāṃ samyaksaṃbodhau pratiṣṭhāpayed ayam eva tato bahutaraṃ puṇyaṃ prasavati. tat kasya",
    "K03psp_2-3u:2691": " tathā hi buddhanetryāḥ. so 'nupacchedāya pratyupasthito bhavati,",
    "K03psp_2-3u:2692": " ya ekaṃ sattvam apy anuttarāyāṃ samyaksaṃbodhau pratiṣṭhāpayet. tat kasya hetor?",
    "K03psp_2-3u:2693": " bodhisattvanirjātā hi kauśika yāvantas tathāgatā arhantaḥ samyaksaṃbuddhāḥ. tad anena",
    "K03psp_2-3u:2694": " kauśika paryāyeṇaivaṃ veditavyaṃ bodhisattvo 'pi pūjayitavyaḥ sadevamānuṣāsureṇa",
    "K03psp_2-3u:2695": " lokena. iti tṛtīyā stobhamātrā",
    "K03psp_2-3u:2696": " punar aparaṃ kauśika yaḥ. kaścit kulaputro vā kuladuhitā vā jāmbudvīpakān sattvān daśakuśaleṣu karmapatheṣu pratiṣṭhāpayet. tat kiṃ manyase?",
    "K03psp_2-3u:2697": " kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:2698": " śakra āha: bahu bhagavan bahu sugata.",
    "K03psp_2-3u:2699": " bhagavān āha:",
    "K03psp_2-3u:2700": " ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:2701": " ya imāṃ prajñāpāramitāṃ pustakalikhitāṃ kṛtvā parasmai dadyād antaśo likhanāyāpi vācanāyāpi. tat kasya hetor?",
    "K03psp_2-3u:2702": " atra hi prajñāpāramitāyām anāsravā dharmā vistareṇopadiṣṭā,",
    "K03psp_2-3u:2703": " yatra kulaputrāḥ kuladuhitaraś ca śikṣitvā samyaktvaniyāmam avakrāntāś cāvakramiṣyanti",
    "K03psp_2-3u:2704": " cāvakrāmanti ca. yāvad arhattvaṃ prāptāḥ prāpsyante prāpnuvanti ca. pratyekāṃ bodhiṃ",
    "K03psp_2-3u:2705": " prāptāḥ prāpsyante prāpnuvanti ca. bodhisattvā bodhisattvaniyāmam avakrāntā avakramiṣyanti ca avakrāmanti,",
    "K03psp_2-3u:2706": " anuttarāṃ samyaksaṃbodhim abhisaṃbuddhā abhisaṃbhotsyante abhisaṃbudhyante ca. katame ca te kauśika anāsravā dharmās?",
    "K03psp_2-3u:2707": " tadyathā pāramitāḥ saptatriṃśadbodhipakṣyā dharmāś catvāry āryasatyāni catvāry apramāṇāni",
    "K03psp_2-3u:2708": " catasra ārūpyasamāpattayo 'ṣṭa vimokṣā navānupūrvaṃ vihārasamāpattayaḥ śūnyatānimittāpraṇihitābhijñā",
    "K03psp_2-3u:2709": " adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā",
    "K03psp_2-3u:2710": " sarvasamādhayaḥ sarvadhāraṇīmukhāni daśa tathāgatabalāni catvāri vaiśāradyāni catasraḥ",
    "K03psp_2-3u:2711": " pratisaṃvido 'ṣṭādaśāveṇikā buddhadharmā yāvad aparimāṇā buddhadharmā vistareṇopadiṣṭās",
    "K03psp_2-3u:2712": " tathāgatair arhadbhiḥ samyaksaṃbuddhaiḥ prajñāpāramitāyāṃ tad anenāpi te kauśika (PSP_2-3:105)",
    "K03psp_2-3u:2713": " paryāyeṇaivaṃ veditavyam. yaś ca kulaputro vā kuladuhitā vā imāṃ prajñāpāramitāṃ",
    "K03psp_2-3u:2714": " pustakalikhitām api kṛtvā parebhyo dadyāl likhanāyāpi vācanāyāpi ayan tato bahutaraṃ",
    "K03psp_2-3u:2715": " puṇyaṃ prasavet. tat kasya hetos?",
    "K03psp_2-3u:2716": " tathā hi atra kauśika prajñāpāramitāyāṃ vistareṇa sarvadharmā upadiṣṭā,",
    "K03psp_2-3u:2717": " yair dharmaiḥ kṣatriyamahāśālakulāni brāhmaṇamahāśālakulāni gṛhapatimahāśālakulāni prajñayante,",
    "K03psp_2-3u:2718": " cāturmahārājakāyikā devāḥ prajñāyante,",
    "K03psp_2-3u:2719": " trāyastiṃśā yāmā tuṣitā nirmāṇaratayaḥ paranirmitavaśavartmo brahmapārṣadyā brahmapurohitā mahābrahmāṇo yāvan naivasaṃjñānāsaṃjñāyatanopagā devā prajñāyante,",
    "K03psp_2-3u:2720": " sarvapāramitāḥ prajñāyante,",
    "K03psp_2-3u:2721": " saptatriṃśadbodhipakṣyā dharmāḥ prajñāyante,",
    "K03psp_2-3u:2722": " āryasatyāny aṣṭavimokṣā navānupūrvavihārasamāpattayaḥ prajñāyante,",
    "K03psp_2-3u:2723": " śūnyatānimitāpraṇihitāni ṣaḍ abhijñāḥ prajñāyante,",
    "K03psp_2-3u:2724": " sarvaśūnyatāḥ sarvasamādhayaḥ sarvadhāraṇīmukhāni prajñāyante,",
    "K03psp_2-3u:2725": " daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ prajñāyante,",
    "K03psp_2-3u:2726": " mahāmaitrī mahākaruṇā prajñāyante,",
    "K03psp_2-3u:2727": " sarvajñatāḥ prajñāyante,",
    "K03psp_2-3u:2728": " srotaāpannāḥ prajñāyante,",
    "K03psp_2-3u:2729": " sakṛdāgāmino 'nāgāmino 'rhantaḥ pratyekabuddhāḥ prajñāyante,",
    "K03psp_2-3u:2730": " tathāgatā arhantaḥ samyaksaṃbuddhāḥ prajñāyante. tiṣṭhantu kauśika jāmbudvīpakāḥ",
    "K03psp_2-3u:2731": " sattvā yāvat pratyekāyāṃ bodhau pratiṣṭhāpitā yāvantaḥ kauśika cāturmahādvīpake lokadhātau",
    "K03psp_2-3u:2732": " sattvās tān kaścid eva kulaputro vā kuladuhitā vā daśasu kuśaleṣu karmapatheṣu yāvat",
    "K03psp_2-3u:2733": " pratyekabodhau pratiṣṭhāpayet. tat kiṃ manyase?",
    "K03psp_2-3u:2734": " kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:2735": " śakra āha: bahu bhagavan bahu sugata.",
    "K03psp_2-3u:2736": " bhagavān āha:",
    "K03psp_2-3u:2737": " ataḥ sa kauśika kulaputro vā kuladuhitā vā tatonidānaṃ bahutaraṃ puṇyaṃ prasavet,",
    "K03psp_2-3u:2738": " ya imāṃ prajñāpāramitāṃ pustakalikhitāṃ kṛtvā parasmai dadyād antaśo likhanāyāpi vācanāyāpi. tat kasya hetos?",
    "K03psp_2-3u:2739": " tathā hi kauśika prajñāpāramitānirjātāḥ sarvaśrāvakapratyekabuddhabodhisattvadharmā",
    "K03psp_2-3u:2740": " buddhadharmāś ca. tiṣṭhantu kauśika cāturmahādvīpdvīpake lokadhātau sattvā daśasu",
    "K03psp_2-3u:2741": " kuśaleṣu karmapatheṣu yāvat pratyekabuddhatve pratiṣṭhāpitā,",
    "K03psp_2-3u:2742": " yaḥ kauśika kulaputro vā kuladuhitā vā ye sāhasre lokadhātau sattvās tan sarvān daśasu kuśaleṣu karmapatheṣu pratiṣṭhāpayet,",
    "K03psp_2-3u:2743": " srotaāpattiphale sakṛdāgāmiphale 'nāgāmiphale 'rhattve pratyekabuddhatve pratiṣṭhāpayed,",
    "K03psp_2-3u:2744": " yaś ca kulaputro vā (PSP_2-3:106)",
    "K03psp_2-3u:2745": " kuladuhitā vā imāṃ prajñāpāramitām antaśaḥ pustakalikhitām api kṛtvā parasmai dadyād antaśo likhanāyāpi vācanāyāpi ayan tato bahutaraṃ puṇyaṃ",
    "K03psp_2-3u:2746": " śakra āha: bahu bhagavan bahu sugata.",
    "K03psp_2-3u:2747": " bhagavān āha:",
    "K03psp_2-3u:2748": " tiṣṭhantu kauśika sāhasre lokadhātau sattvā yāvat pratyekāyāṃ bodhau pratiṣṭhāpitā,",
    "K03psp_2-3u:2749": " yaḥ kaścit kauśika kulaputro vā kuladuhitā vā ye dvisāhasre lokadhātau sattvās tān sarvān daśasu kuśaleṣu karmapatheṣu yāvat pratyekabuddhatve pratiṣṭhāpayet. tat kiṃ manyase?",
    "K03psp_2-3u:2750": " kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:2751": " śakra āha: bahu bhagavan bahu sugata.",
    "K03psp_2-3u:2752": " bhagavān āha:",
    "K03psp_2-3u:2753": " ataḥ sa kauśika kulaputro vā kuladuhitā vā bahutaraṃ puṇyaṃ prasavati,",
    "K03psp_2-3u:2754": " ya imāṃ prajñāpāramitāṃ pustakalikhitāṃ kṛtvā parasmai dadyād antaśo likhanāyāpi",
    "K03psp_2-3u:2755": " vācanāyāpi ayan tato bahutaraṃ puṇyaṃ prasavet. tiṣṭhantu kauśika dvisāhasre lokadhātau",
    "K03psp_2-3u:2756": " sattvā yāvat pratyekabodhau pratiṣṭhāpitā,",
    "K03psp_2-3u:2757": " ye kecit kauśika trisāhasramahāsāhasre lokadhātau sattvās tān kaścid eva kulaputro",
    "K03psp_2-3u:2758": " vā kuladuhitā vā daśasu kuśaleṣu karmapatheṣu pṛtiṣṭhāpayet yāvat pratyekabuddhatve pratiṣṭhāpayed,",
    "K03psp_2-3u:2759": " yaś ca kulaputro vā kuladuhitā vā imāṃ prajñāpāramitāṃ pustakalikhitām api kṛtvā",
    "K03psp_2-3u:2760": " parebhyo dadyād antaśo likhanāyāpi vācanāyāpi ayan tataḥ kauśika kulaputro vā kuladuhitā",
    "K03psp_2-3u:2761": " vā bahutaraṃ puṇyaṃ prasavati. tiṣṭhantu kauśika trisāhasramahāsāhasre lokadhātau",
    "K03psp_2-3u:2762": " sattvā yāvat pratyekabuddhatve pratiṣṭhāpitāḥ yāvantaḥ kāuśika daśasu dikṣu gaṅgānadīvālukopameṣu",
    "K03psp_2-3u:2763": " lokadhātuṣu sattvās tān kaścid eva kulaputro vā kuladuhitā vā daśasu kuśaleṣu karmapatheṣu",
    "K03psp_2-3u:2764": " pratiṣṭāpayed yāvat pratyekabuddhatve pratiṣṭhāpayet,",
    "K03psp_2-3u:2765": " yaś ca kulaputro vā kuladuhitā vā imāṃ prajñāpāramitāṃ pustakalikhitām api kṛtvā",
    "K03psp_2-3u:2766": " parasmai dadyād antaśo likhanāyāpi vācanāyāpi ayan tataḥ kauśika kulaputro vā kuladuhitā",
    "K03psp_2-3u:2767": " vā bahutaraṃ puṇyaṃ prasavati. tat kasya hetor?",
    "K03psp_2-3u:2768": " atra hi prajñāpāramitāyām anāsravā dharmā vistareṇopadiṣṭās,",
    "K03psp_2-3u:2769": " tatra kulaputrāḥ kuladuhitaraś ca śikṣitvā samyaktvaniyāmam avakrāntā avakramiṣyanti avakrāmanti ca,",
    "K03psp_2-3u:2770": " yāvad arhattvaṃ prāptāḥ prāpsyante prāpnuvanti ca. pratyekāṃ bodhiṃ prāptāḥ prāpsyante",
    "K03psp_2-3u:2771": " prāpnuvanti ca. bodhisattvāś ca mahāsattvāś ca bodhisattvaniyāmam avakrāntā avakramiṣyanti",
    "K03psp_2-3u:2772": " avakrāmanti ca. anuttarāṃ samyaksaṃbodhim abhisaṃbuddhā abhisaṃbudhyante abhisaṃbhotsyante",
    "K03psp_2-3u:2773": " ca. katama eva kauśika (PSP_2-3:107)",
    "K03psp_2-3u:2774": " anāsravā dharmās?",
    "K03psp_2-3u:2775": " tadyathā pāramitāḥ saptatriṃśadbodhipakṣyā dharmāś catvāri satyāni adhyātmaśūnyatā",
    "K03psp_2-3u:2776": " bahirdhāśūnyatā adhyātmabahirdhāśūnyatā śūnyatāśūnyatā yāvad abhāvasvabhāvaśūnyatā",
    "K03psp_2-3u:2777": " apramāṇadhyānārūpyasamāpattayo daśa tathāgatabalāni yāvad aparimāṇā buddhadharmā",
    "K03psp_2-3u:2778": " vistareṇopadiṣṭās tathāgatair arhadbhiḥ samyaksaṃbuddhaiḥ prajñāpāramitāyāṃ tad anenāpi",
    "K03psp_2-3u:2779": " te kauśika paryāyeṇaivaṃ veditavyaṃ,",
    "K03psp_2-3u:2780": " yaś ca kulaputro vā kuladuhitā vā imāṃ prajñāpāramitāṃ pustakalikhitām api kṛtvā parebhyo dadyād antaśo likhanāyāpi vācanāyāpi ayan tato bahutaraṃ puṇyaṃ prasavati,",
    "K03psp_2-3u:2781": " tat kasya hetos?",
    "K03psp_2-3u:2782": " tathā hy atra kauśika prajñāpāramitāyāṃ vistareṇa sarvadharmā upadiṣṭā,",
    "K03psp_2-3u:2783": " yair dharmaiḥ kṣatriyamahāśālakulāni brāhmaṇamahāśālakulāni gṛhapatimahāśālakulāni prajñāyante,",
    "K03psp_2-3u:2784": " cāturmahārājakāyikā devāḥ prajñāyante yāvan naivasaṃjñānāsaṃjñāyatanopagā devāḥ prajñāyante,",
    "K03psp_2-3u:2785": " pāramitāḥ prajñāyante yāvat saptatriṃśadbodhipakṣyā dharmāḥ prajñāyante,",
    "K03psp_2-3u:2786": " sarvajñatāḥ prajñāyante,",
    "K03psp_2-3u:2787": " srotaāpannāḥ prajñāyante,",
    "K03psp_2-3u:2788": " sakṛdāgāmino 'nāgāmino 'rhantaḥ pratyekabuddhāḥ prajñāyante,",
    "K03psp_2-3u:2789": " tathāgatā arhantaḥ samyaksaṃbuddhāḥ prajñāyante.",
    "K03psp_2-3u:2790": " punar aparaṃ kauśika ye jāmbudvīpakāḥ sattvās tān kaścid eva kulaputro vā kuladuhitā",
    "K03psp_2-3u:2791": " vā caturṣu dhyāneṣu pratiṣṭhāpayet. caturṣv apramāṇeṣu catasṛṣv ārūpyasamāpattiṣu",
    "K03psp_2-3u:2792": " pañcasv abhijñāsu pratiṣṭhāpayet. tat kiṃ manyase?",
    "K03psp_2-3u:2793": " kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:2794": " śakra āha: bahu bhagavan bahu sugata.",
    "K03psp_2-3u:2795": " bhagavān āha:",
    "K03psp_2-3u:2796": " ataḥ sa kauśika kulaputro vā kuladuhitā vā tatonidānaṃ bahutaraṃ puṇyaṃ prasavati,",
    "K03psp_2-3u:2797": " ya imāṃ prajñāpāramitāṃ likhitvā pustakagatāṃ kṛtvā parebhyo dadyād antaśo likhanāyāpi vācanāyāpi. tat kasya hetor?",
    "K03psp_2-3u:2798": " atra hi prajñāpāramitāyām anāsravā dharmā vistareṇopadiṣṭāḥ.",
    "K03psp_2-3u:2799": " punar aparaṃ kauśika yaḥ kaścit kulaputro vā kuladuhitā vā imāṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati,",
    "K03psp_2-3u:2800": " idan tena kulaputreṇa vā kuladuhitrā vā bahutaraṃ puṇyaṃ prasūtaṃ bhaviṣyati,",
    "K03psp_2-3u:2801": " na tv eva jāmbudvīpakān sattvāṃś cāturdvīpakān sāhasre dvisāhasre trisāhasre lokadhātau",
    "K03psp_2-3u:2802": " sarvasattvān daśasu kuśaleṣu karmapatheṣu dhyānāpramāṇeṣv ārūpyābhijñāsu pratiṣṭhāpya.",
    "K03psp_2-3u:2803": " tatrāyaṃ yoniśo manasikāro na dvayacarito bodhau prajñāpāramitām udgrahīṣyati dhārayiṣyati",
    "K03psp_2-3u:2804": " vācayiṣyati paryavāpsyati yoniśaś ca manasikariṣyati,",
    "K03psp_2-3u:2805": " na dvayacarito bodhau dhyānapāramitāṃ (PSP_2-3:108)",
    "K03psp_2-3u:2806": " vīryapāramitāṃ kṣāntipāramitāṃ śīlapāramitāṃ,",
    "K03psp_2-3u:2807": " na dvayacarito bodhau dānapāramitām udgrahīṣyati dhārayiṣyati vācayiṣyati paryavāpsyati",
    "K03psp_2-3u:2808": " yoniśaś ca manasikariṣyati. na dvayacarito bodhau adhyātmaśūnyatāṃ bahirdhāśūnyatām",
    "K03psp_2-3u:2809": " adhyātmabahirdhāśūnyatāṃ yāvad abhāvasvabhāvaśūnyatāṃ yoniśo manasikariṣyati. na",
    "K03psp_2-3u:2810": " dvayacarito bodhau smṛtyupasthānasamyakprahāṇarddhipādendriyabalabodhyaṅgamārgān",
    "K03psp_2-3u:2811": " yoniśo manasikariṣyati. na dvayacarito bodhau aṣṭādaśāveṇikān buddhadharmān sarvākārajñatāṃ",
    "K03psp_2-3u:2812": " yoniśo manasikariṣyati. iti caturthī stobhamātrā",
    "K03psp_2-3u:2813": " punar aparaṃ kauśika yaḥ kaścit kulaputro vā kuladuhitā vā anekaparyāyeṇa prajñāpāramitāṃ",
    "K03psp_2-3u:2814": " parebhyo deśayiṣyati vistareṇa saṃprakāśayiṣyati bhāvayiṣyati vicariṣyati uttānīkariṣyati",
    "K03psp_2-3u:2815": " artham upadekṣyati. tatrāyaṃ prajñāpāramitārtho 'dvaye na prajñāpāramitāṃ drakṣyati na dvaye,",
    "K03psp_2-3u:2816": " na nimittato nānimittataḥ nāyūhato na niryūhataḥ,",
    "K03psp_2-3u:2817": " notkṣepato na prakṣepataḥ,",
    "K03psp_2-3u:2818": " na saṃkleśato na vyavadānataḥ,",
    "K03psp_2-3u:2819": " notpādato na nirodhataḥ,",
    "K03psp_2-3u:2820": " na grāhato notsargataḥ,",
    "K03psp_2-3u:2821": " na sthānato nāsthānataḥ,",
    "K03psp_2-3u:2822": " na bhūtato nābhūtataḥ,",
    "K03psp_2-3u:2823": " na yogato nāyogataḥ,",
    "K03psp_2-3u:2824": " na śeṣato nāśeṣataḥ,",
    "K03psp_2-3u:2825": " na pratyaṃśato nāpratyaṃśataḥ na dharmato nādharmataḥ,",
    "K03psp_2-3u:2826": " na tathatāto nātathatātaḥ,",
    "K03psp_2-3u:2827": " na bhūtakoṭito nābhūtakoṭitaḥ. ayam eva kulaputro vā kuladuhitā vā tatonidānaṃ bahutaraṃ puṇyaṃ prasaviṣyati,",
    "K03psp_2-3u:2828": " ya imāṃ prajñāpāramitāṃ parebhyo vistareṇa saṃprakāśayiṣyati svādhyāsyati deśayiṣyati",
    "K03psp_2-3u:2829": " bhāvayiṣyati uttānīkariṣyati arthaṃ copadekṣyati. na tv eva yaḥ kevalam ātmane codgrahīṣyati",
    "K03psp_2-3u:2830": " dhārayiṣyati vācayiṣyati paryavāpsyati yoniśaś ca manasikariṣyati. iti pañcamī stobhamātrā",
    "K03psp_2-3u:2831": " punar aparaṃ kauśika yaḥ kulaputro vā kuladuhitā vā svayaṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśaś ca manasikariṣyati,",
    "K03psp_2-3u:2832": " tāṃ ca parebhyo vistareṇa saṃprakāśayiṣyati prajñāpayiṣyati prasthāpayiṣyati vibhāvayiṣyati uttānīkariṣyati arthaṃ copadekṣyati,",
    "K03psp_2-3u:2833": " ayam eva tato bahutaraṃ puṇyaṃ prasaviṣyati.",
    "K03psp_2-3u:2834": " śakra āha: evam etad bhagavann evam etat sugata.",
    "K03psp_2-3u:2835": " bhagavān āha:",
    "K03psp_2-3u:2836": " evaṃ khalu kauśika kulaputreṇa vā kuladuhitrā vā prajñāpāramitā upadeṣṭavyā sārthā savyañjanā,",
    "K03psp_2-3u:2837": " evam upadiśan kauśika kulaputro vā (PSP_2-3:109)",
    "K03psp_2-3u:2838": " kuladuhitā vā aprameyāsaṃkhyeyāparimāṇena puṇyaskandhena samanvāgato bhaviṣyati. iti ṣaṣṭhī stobhamātrā",
    "K03psp_2-3u:2839": " sacet kauśika kulaputro vā kuladuhitā vā daśasu dīkṣv ekaikasyāṃ diśy aprameyān asaṃkhyeyān",
    "K03psp_2-3u:2840": " aparimāṇāṃs tathāgatān arhataḥ samyaksaṃbuddhān yāvajjīvaṃ sukhopadhānena satkuryād",
    "K03psp_2-3u:2841": " gurukuryād mānayet pūjayet puṣpadhūpagandhamālyavilepanacūrṇacīvaracchatradhvajapatākābhiḥ,",
    "K03psp_2-3u:2842": " yaḍ ca khalu punaḥ kauśika kulaputro vā kuladuhitā vā imāṃ prajñāpāramitām anekaparyāyeṇa",
    "K03psp_2-3u:2843": " parebhyo vistareṇa deśayed artham asyā vijñāpayet saṃprakāśayed vibhāvayed vicared",
    "K03psp_2-3u:2844": " uttānīkuryād ayam eva tataḥ kulaputro vā kuladuhitā vā bahutaraṃ puṇyaṃ prasavati. tat kasya hetor?",
    "K03psp_2-3u:2845": " atra hi prajñāpāpāramitāyāṃ śikṣitvā tair atītānāgatapratyutpannais tathāgatair arhadbhiḥ",
    "K03psp_2-3u:2846": " samyaksaṃbuddhair anuttarā samyaksaṃbodhir abhisaṃbuddhā abhisaṃbuddhyate abhisaṃbhotsyate",
    "K03psp_2-3u:2847": " ca. iti saptamī stobhamātrā",
    "K03psp_2-3u:2848": " punar aparaṃ kauśika kulaputro vā kuladuhitā vā asaṃkhyeyān aparimāṇān kalpān dānaśīlakṣāntivīryadhyānaprajñāpāramitāṃ",
    "K03psp_2-3u:2849": " parebhyo vistareṇa saṃprakāśayet kathayed yāvat sūcayet tac cānupalambhayogena,",
    "K03psp_2-3u:2850": " ayan tato bahutaraṃ puṇyaṃ prasavet. tatra kauśika katama upalambhaḥ?",
    "K03psp_2-3u:2851": " yad bodhisattvasyopalambhayogena dānan dadataḥ,",
    "K03psp_2-3u:2852": " evaṃ bhavati;",
    "K03psp_2-3u:2853": " ahaṃ dānan dadāmi,",
    "K03psp_2-3u:2854": " idaṃ dānan dadāmi,",
    "K03psp_2-3u:2855": " parasmai dānan dadato dānam eva sthāsyati,",
    "K03psp_2-3u:2856": " na dānapāramitā. idaṃ śilam,",
    "K03psp_2-3u:2857": " ahaṃ śīlavān,",
    "K03psp_2-3u:2858": " amūn sattvān rakṣāmi neyaṃ śīlapāramitā. ahaṃ kṣāntim ārabhe,",
    "K03psp_2-3u:2859": " imāṃ kṣāntiṃ parasmai kṣamāmi,",
    "K03psp_2-3u:2860": " asyāṃ kṣāntau sthāsyāmi,",
    "K03psp_2-3u:2861": " neyaṃ kṣāntipāramitā. ahaṃ vīryam ārabhe,",
    "K03psp_2-3u:2862": " idaṃ vīryam eṣām arthāya,",
    "K03psp_2-3u:2863": " asmin virye sthāsyāmi,",
    "K03psp_2-3u:2864": " neyaṃ vīryapāramitā. ahaṃ dhyānaṃ samāpatsye,",
    "K03psp_2-3u:2865": " idaṃ dhyānam eṣām arthāya samāpatsye,",
    "K03psp_2-3u:2866": " atra dhyāne sthāsyāmi,",
    "K03psp_2-3u:2867": " neyaṃ dhyānapāramitā. ahaṃ prajñāṃ bhāvayāmi,",
    "K03psp_2-3u:2868": " iyaṃ prajñā eṣām arthāya,",
    "K03psp_2-3u:2869": " asyāṃ prajñāyāṃ sthāsyāmi,",
    "K03psp_2-3u:2870": " nāyaṃ prajñāpāramitā. evaṃ hi kauśika upalambhe caritasya kulaputrasya vā kuladuhitur vā na dānapāramitā paripūryate,",
    "K03psp_2-3u:2871": " na śīlapāramitā na kṣāntipāramitā na vīryapāramitā na dhyānapāramitā,",
    "K03psp_2-3u:2872": " na prajñāpāramitā paripūryate.",
    "K03psp_2-3u:2873": " śakra āha: kathaṃ carato bhagavan bodhisattvasya mahāsattvasya dānapāramitā paripūryate?",
    "K03psp_2-3u:2874": " kathaṃ śīlapāramitā paripūryate?",
    "K03psp_2-3u:2875": " kathaṃ kṣāntipāramitā (PSP_2-3:110)",
    "K03psp_2-3u:2876": " paripūryate?",
    "K03psp_2-3u:2877": " kathaṃ vīryapāramitā paripūryate?",
    "K03psp_2-3u:2878": " kathaṃ dhyānapāramitā paripūryate?",
    "K03psp_2-3u:2879": " kathaṃ prajñāpāramitā paripūryate?",
    "K03psp_2-3u:2880": " bhagavān āha:",
    "K03psp_2-3u:2881": " iha kauśika bodhisattvo mahāsattvo dānan dadan na dāyakam upalabhate na pratigrāhakam upalabhate na deyam upalabhate,",
    "K03psp_2-3u:2882": " iyam ucyate dānapāramitā. na śilam upalabhate na śīlavantaṃ na sattvam upalabhate,",
    "K03psp_2-3u:2883": " iyam ucyate śīlapāramitā. na kṣāntim upalabhate na kṣamyaṃ na kṣamiṇam upalabhate,",
    "K03psp_2-3u:2884": " iyam ucyate kṣāntipāramitā. na vīryam upalabhate na kāyaṃ na cittam upalabhate,",
    "K03psp_2-3u:2885": " iyam ucyate vīryapāramitā. na dhyānam upalabhate na dhyāyinaṃ na dhyātavyam upalabhate,",
    "K03psp_2-3u:2886": " iyam ucyate dhyānapāramitā. na prajñām upalabhate na prajñāvantaṃ na prajñeyam upalabhate yeṣām arthāya bhāvayati,",
    "K03psp_2-3u:2887": " iyam ucyate prajñāpāramitā. evaṃ carataḥ kauśika bodhisattvasya mahāsattvasya dānapāramitā paripūryate,",
    "K03psp_2-3u:2888": " śīlapāramitā paripūryate kṣāntipāramitā paripūryate vīryapāramitā paripūryate dhyānapāramitā",
    "K03psp_2-3u:2889": " paripūryate prajñāpāramitā paripūryate. evaṃ hi kauśika kulaputrasya vā kuladuhitur",
    "K03psp_2-3u:2890": " vā anupalambheneyaṃ prajñāpāramitā sārthā savyañjanopadeṣṭavyā. evaṃ dhyānapāramitā",
    "K03psp_2-3u:2891": " vīryapāramitā kṣāntipāramitā śīlapāramitā dānapāramitā anupalambheneyaṃ sārthā savyañjanopadeṣṭavyā. tat kasya hetor?",
    "K03psp_2-3u:2892": " bhaviṣyanti kauśikānāgate 'dhvani kulaputrāḥ kuladuhitaraś ca te prajñāpāramitāprativarṇikām",
    "K03psp_2-3u:2893": " upadekṣyanti. tatra kulaputrasya vā kuladuhitur vā anuttarāyāṃ samyaksaṃbodhau saṃprasthitasya",
    "K03psp_2-3u:2894": " prajñāpāramitāprativarṇikāśravaṇena vināśayiṣyanti teṣām apīyaṃ prajñāpāramitā sārthā",
    "K03psp_2-3u:2895": " savyañjanopadeṣṭavyā.",
    "K03psp_2-3u:2896": " śakra āha: katamā sā bhagavan prajñāpāramitāprativarṇikā?",
    "K03psp_2-3u:2897": " bhagavān āha:",
    "K03psp_2-3u:2898": " iha kauśika kulaputrā vā kuladuhitaro vā imāṃ prajñāpāramitām upadekṣyāma iti prajñāpāramitāprativarṇikām",
    "K03psp_2-3u:2899": " upadekṣyanti. tatreyaṃ prajñāpāramitāprativarṇikā rūpam anityam ity upadekṣyanti.",
    "K03psp_2-3u:2900": " vedanāsaṃjñāsaṃskārā vijñānam anityam ity upadekṣyanti. evaṃ copadekṣyanti ya evaṃ",
    "K03psp_2-3u:2901": " ca carati sa carati prajñāpāramitāyām iti. yeṣām upadekṣyanti kulaputrāṇāṃ vā kuladuhitṛṇāṃ",
    "K03psp_2-3u:2902": " vā te rūpam anityam iti gaveṣiṣyanti. evaṃ vedanāsaṃjñāsaṃskārā vijñānam anityam",
    "K03psp_2-3u:2903": " iti gaveṣiṣyanti. te prajñāpāramitāprativarṇikām upadekṣyanti. te prajñāpāramitāprativarṇikāyāṃ",
    "K03psp_2-3u:2904": " cariṣyanti. te cakṣur anityam ity upadekṣyanti. evaṃ śrotraṃ ghrāṇaṃ jihvā kāyo mano",
    "K03psp_2-3u:2905": " 'nityam ity upadekṣyanti. rūpam anityam ity upadekṣyanti. evaṃ śabdā gandhā rasāḥ",
    "K03psp_2-3u:2906": " spraṣṭavyā dharmā anityā ity upadekṣyanti. pṛthivīdhātum anitya ity upadekṣyanti.",
    "K03psp_2-3u:2907": " abdhātuṃ tejodhātuṃ vāyudhātum (PSP_2-3:111)",
    "K03psp_2-3u:2908": " ākāśadhātuṃ vijñānadhātum anitya ity upadekṣyanti. cakṣurdhātum anitya ity upadekṣyanti.",
    "K03psp_2-3u:2909": " śrotradhātuṃ ghrāṇadhātuṃ jihvādhātuṃ kāyadhātuṃ manodhātum anitya ity upadekṣyanti.",
    "K03psp_2-3u:2910": " rūpadhātum anitya ity upadekṣyanti. śabdadhātum anitya ity upadekṣyanti. gandhadhātuṃ",
    "K03psp_2-3u:2911": " rasadhātuṃ spraṣṭavyadhātuṃ dharmadhātum anitya ity upadekṣyanti. cakṣurvijñānadhātum",
    "K03psp_2-3u:2912": " anītya ity upadekṣyanti. śrotravijñānadhātuṃ ghrāṇavijñānadhātuṃ jihvāvijñānadhātuṃ",
    "K03psp_2-3u:2913": " kāyavijñānadhātuṃ manovijñānadhātum anitya ity upadekṣyanti. cakṣuḥsaṃsparśadhātuni",
    "K03psp_2-3u:2914": " anitya ity upadekṣyanti. śrotrasaṃsparśadhātuṃ ghrāṇasaṃsparśadhātuṃ jihvāsaṃsparśadhātuṃ",
    "K03psp_2-3u:2915": " kāyasaṃsparśadhātuṃ manaḥsaṃsparśadhātum anitya ity upadekṣyanti. cakṣuḥsaṃsparśapratyayā",
    "K03psp_2-3u:2916": " vedanā anityā ity upadekṣyanti. evaṃ śrotraghrāṇajihvākāyamanaḥsaṃsparśapratyayā",
    "K03psp_2-3u:2917": " vedanā anityā ity upadekṣyanti. rūpaṃ duḥkham anityam anātmety aśubham ity upadekṣyanti.",
    "K03psp_2-3u:2918": " vedanāsaṃjñāsaṃskārā vijñānaṃ duḥkham anityam anātmety aśubham ity upadekṣyanti.",
    "K03psp_2-3u:2919": " pṛthivīdhātuṃ duḥkha ity anātmety aśubha ity upadekṣyanti. abdhātuṃ tejodhātuṃ vāyudhātum",
    "K03psp_2-3u:2920": " ākāśadhātuṃ vijñānadhātuṃ duḥkha ity anātmety aśubha ity upadekṣyanti. rūpaśabdagandharasasparśadharmā",
    "K03psp_2-3u:2921": " duḥkhā iti anātmāna ity aśubhā ity upadekṣyanti. cakṣur duḥkham ity anātmety aśubham",
    "K03psp_2-3u:2922": " ity upadekṣyanti. śrotraṃ ghrāṇaṃ jihvā kāyo mano duḥkham ity anātmety aśubham ity",
    "K03psp_2-3u:2923": " upadekṣyanti. rūpadhātuṃ śabdadhātuṃ gandhadhātuṃ rasadhātuṃ spraṣṭavyadhātuṃ dharmadhātuṃ",
    "K03psp_2-3u:2924": " duḥkha ity anātmety aśubha ity upadekṣyanti. cakṣurdhātuṃ duḥkha ity anātmety aśubha",
    "K03psp_2-3u:2925": " ity upadekṣyanti. śrotradhātuṃ ghrāṇadhātuṃ jihvādhātuṃ kāyadhātuṃ manodhātuṃ duḥkha",
    "K03psp_2-3u:2926": " ity anātmety aśubha ity upadekṣyanti. cakṣurvijñānadhātuṃ duḥkha ity anātmety aśubha ity upadekṣyanti,",
    "K03psp_2-3u:2927": " śrotravijñānadhātuṃ ghrāṇavijñānadhātuṃ jihvāvijñānadhātuṃ kāyavijñānadhātuṃ manovijñānadhātuṃ",
    "K03psp_2-3u:2928": " duḥkha ity anātmety aśubha ity upadekṣyanti. cakṣuḥsaṃsparśadhātuṃ cakṣuḥsaṃsparśapratyayā",
    "K03psp_2-3u:2929": " vedanā duḥkhety anātmikety aśubhety upadekṣyanti. evaṃ śrotraghrāṇajihvākāyamanaḥsaṃsparśadhātuṃ",
    "K03psp_2-3u:2930": " śrotraghrāṇajihvākāyamanaḥsaṃsparśapratyayā vedanā duḥkhety anātmety (PSP_2-3:112)",
    "K03psp_2-3u:2931": " aśubhety upadekṣyanti. evaṃ te prajñāpāramitāprativarṇikām upadekṣyanti. evaṃ dhyānapāramitāprativarṇikāṃ",
    "K03psp_2-3u:2932": " vīryapāramitāprativarṇikāṃ kṣāntipāramitāprativarṇikāṃ śīlapāramitāprativarṇikāṃ",
    "K03psp_2-3u:2933": " dānapāramitāprativarṇikām upadekṣyanti. evaṃ rūpaṃ vedanāsaṃjñāsaṃskārā vijñānam",
    "K03psp_2-3u:2934": " anityaṃ duḥkham anātmāśubham ity upadekṣyanti. yāvac cakṣū rūpaṃ cakṣurvijñānadhātum",
    "K03psp_2-3u:2935": " anityo duḥkho 'nātmāśubha ity upadekṣyanti. evaṃ yāvac chrotraghrāṇajihvākāyamanovijñānadhātum",
    "K03psp_2-3u:2936": " anityo duḥkho 'nātmāśubha ity upadekṣyanti. evaṃ prajñāpāramitā anityā duḥkhānātmāśubhety",
    "K03psp_2-3u:2937": " upadekṣyanti. evaṃ dhyānapāramitā vīryapāramitā kṣāntipāramitā śīlapāramitā dānapāramitā",
    "K03psp_2-3u:2938": " anityā duḥkhānātmāśubhety upadekṣyanti. evam apramāṇadhyānārūpyasamāpattīr anityā",
    "K03psp_2-3u:2939": " duḥkhānātmānośubhā ity upadekṣyanti,",
    "K03psp_2-3u:2940": " prajñāpārmitāyāṃ carantaḥ. evam upadekṣyanti smṛtyupasthānāny anityāni duḥkhāny anātmāny",
    "K03psp_2-3u:2941": " aśubhānīty upadekṣyanti. evaṃ samyakprahāṇarddhipādendriyabalabodhyaṅgamārgān anityā",
    "K03psp_2-3u:2942": " duḥkhā anātmāno 'śubhā ity upadekṣyanti prajñāpāramitāyāṃ caranto yāvat sarvākārajñatām",
    "K03psp_2-3u:2943": " anityā duḥkhānātmāśubhety upadekṣyanti. evaṃ ca vakṣyanti ya evaṃ carati sa prajñāpāramitāyāṃ caratīti,",
    "K03psp_2-3u:2944": " iyaṃ kauśika prajñāpāramitāprativarṇikā.",
    "K03psp_2-3u:2945": " punar aparaṃ kauśika te kulaputrā vā kuladuhitaro vā prajñāpāramitām upadiśanta evam upadekṣyanti,",
    "K03psp_2-3u:2946": " ehi tvaṃ kulaputra prajñāpāramitāṃ bhāvaya sa tvaṃ prajñāpāramitāṃ bhāvayamānaḥ prathamāyāṃ",
    "K03psp_2-3u:2947": " bhūmau sthāsyasi yāvad daśamyāṃ bhūmau sthāsyasi. evaṃ dhyānapāramitāṃ vīryapāramitāṃ",
    "K03psp_2-3u:2948": " kṣāntipāramitāṃ śīlapāramitāṃ dānapāramitāṃ bhāvayamānaḥ prathamāyāṃ bhūmau sthāsyasi",
    "K03psp_2-3u:2949": " yāvad daśamyāṃ bhūmau sthāsyasi. tac ca nimittayogenopalambhayogena sarvākārasaṃjñayā",
    "K03psp_2-3u:2950": " prajñāpāramitāṃ bhāvayiṣyati,",
    "K03psp_2-3u:2951": " iyaṃ sā kauśika prajñāpāramitāprativarṇikā.",
    "K03psp_2-3u:2952": " punar aparaṃ kauśika te kulaputrā vā kuladuhitaro vā evam upadekṣyanti,",
    "K03psp_2-3u:2953": " ehi tvaṃ kulaputra prajñāpāramitāṃ bhāvaya sa tvaṃ prajñāpāramitāṃ bhāvayamānaḥ śrāvakabhūmiṃ samatikramiṣyasi,",
    "K03psp_2-3u:2954": " pratyekabuddhabhūmiṃ samatikramiṣyasi,",
    "K03psp_2-3u:2955": " iyaṃ sā kauśika prajñāpāramitāprativarṇikā.",
    "K03psp_2-3u:2956": " punar aparaṃ kauśika te kulaputrā vā kuladuhitaro vā teṣāṃ mahāyānikānāṃ kulaputrāṇāṃ vā kuladuhitṛṇāṃ vā prajñāpāramitām upadiśanta evam upadekṣyanti,",
    "K03psp_2-3u:2957": " ehi tvaṃ kulaputra prajñāpāramitāṃ bhāvaya sa tvaṃ prajñāpāramitāṃ bhāvayamāno bodhisattvaniyāmam avakramiṣyasi,",
    "K03psp_2-3u:2958": " iyaṃ sā kauśika prajñāpāramitāprativarṇikā.",
    "K03psp_2-3u:2959": " punar aparaṃ kauśika te kulaputrā vā kuladuhitaro vā prajñāpāramitām upadiśamānā evam upadekṣyanti,",
    "K03psp_2-3u:2960": " ehi tvaṃ kulaputra prajñāpāramitāṃ bhāvaya sa tvaṃ prajñāpāramitāṃ bhāvayamāno 'nutpattikadharmakṣāntiṃ",
    "K03psp_2-3u:2961": " pratilapsyase sa tvam anutpattikadharmakṣāntiṃ pratilabhya bodhisattvābhijñāsu sthāsyasi",
    "K03psp_2-3u:2962": " sa tvam abhijñāsu sthitvā buddhakṣetreṇa buddhakṣetraṃ saṃkramiṣyasi buddhānāṃ bhagavatāṃ",
    "K03psp_2-3u:2963": " satkaraṇāya gurukaraṇāya mānanāya pūjanāyārcanāyāpacāyanāya,",
    "K03psp_2-3u:2964": " evam upadekṣyanti. evam upadiśamānāḥ kauśika te kulaputrā vā kuladuhitaro vā prajñāpāramitāprativarṇikām upadekṣyanti.",
    "K03psp_2-3u:2965": " punar aparaṃ kauśika te kulaputrā vā kuladuhitaro vā teṣāṃ bodhisattvayānikānāṃ kulaputrāṇāṃ vā kuladuhitṛṇāṃ vā evam upadekṣyanti,",
    "K03psp_2-3u:2966": " yaḥ kulaputraḥ prajñāpāramitām udgṛhīṣyati dhārayiṣyati vācayiṣyati paryavāpsyati",
    "K03psp_2-3u:2967": " yoniśo manasikariṣyati so 'saṃkhyeyam aprameyam aparimāṇaṃ puṇyaskandhaṃ prasaviṣyati.",
    "K03psp_2-3u:2968": " evaṃ copadiśamānāḥ kauśika te kulaputrā vā kuladuhitaro vā prajñāpāramitāprativarṇikām upadekṣyanti.",
    "K03psp_2-3u:2969": " punar aparaṃ kauśika te kulaputrā vā kuladuhitaro vā teṣāṃ bodhisattvayānikānāṃ kulaputrāṇāṃ kuladuhitṛṇām upadekṣyanti,",
    "K03psp_2-3u:2970": " ehi tvaṃ kulaputra atītānāgatapratyutpannānāṃ tathāgatānām arhatāṃ samyaksaṃbuddhānāṃ",
    "K03psp_2-3u:2971": " yat kuśalamūlaṃ prathamacittotpādam upādāya yāvad anupadhiśeṣe nirvāṇadhātau parinirvṛtānāṃ",
    "K03psp_2-3u:2972": " tat sarvam anumodya ekataḥ piṇḍīkṛtyānuttarāyai samyaksaṃbodhaye pariṇāmaya. evam",
    "K03psp_2-3u:2973": " upadiśamānāḥ kauśika te kulaputra vā kuladuhitaro vā prajñāpāramitāprativarṇikām upadekṣyanti.",
    "K03psp_2-3u:2974": " śakra āha: katham upadiśantas te kulaputrā vā kuladuhitaro vā teṣāṃ bodhisattvayānasaṃprasthitānāṃ kulaputrāṇāṃ vā kuladuhitṛṇāṃ vā na prajñāpāramitāprativarṇikām",
    "K03psp_2-3u:2975": " bhagavān āha:",
    "K03psp_2-3u:2976": " iha kauśika kulaputrā vā kuladuhitaro vā teṣāṃ bodhisattvayānasaṃprasthitānāṃ kulaputrāṇāṃ kuladuhitṛṇāṃ vā prajñāpāramitām upadekṣyanti,",
    "K03psp_2-3u:2977": " ehi tvaṃ kulaputra prajñāpāramitāṃ bhāvayamāno rūpam anityato mā drākṣīs. tat kasya hetoḥ?",
    "K03psp_2-3u:2978": " rūpaṃ rūpasvabhāvena śūnyaṃ,",
    "K03psp_2-3u:2979": " yaś ca rūpasvabhāvaḥ so 'bhāvo,",
    "K03psp_2-3u:2980": " yaś cābhāvaḥ sā prajñāpāramitā,",
    "K03psp_2-3u:2981": " yā prajñāpāramitā tatra rūpan na nityam iti vā anityam iti vā vyapadiśyate. tat kasya hetos?",
    "K03psp_2-3u:2982": " tathā hi rūpam eva tatra na saṃvidyate. kuto nityaṃ vā anityaṃ vā bhaviṣyati?",
    "K03psp_2-3u:2983": " evaṃ copadiśantas te kauśika kulaputrā vā kuladuhitaro vā na prajñāpāramitāprativarṇikām upadekṣyanti. evaṃ vedanāsaṃjñāsaṃskārā vijñānam anityato mā drākṣīs. tat kasya hetor?",
    "K03psp_2-3u:2984": " vijñānaṃ vijñānasvabhāvena śūnyaṃ,",
    "K03psp_2-3u:2985": " yaś ca vijñānasvabhāvaḥ so 'bhāvo,",
    "K03psp_2-3u:2986": " yaś cābhāvaḥ sā prajñāpāramitā,",
    "K03psp_2-3u:2987": " yā prajñāpāramitā tatra vijñānaṃ na nityam iti vā anityam iti vā vyapadiśyate. tat kasya hetos?",
    "K03psp_2-3u:2988": " tathā hi vijñānam eva tatra na saṃvidyate. kuto nityaṃ vā anityaṃ vā bhaviṣyati?",
    "K03psp_2-3u:2989": " evam upadiśantas te kauśika kulaputrā vā kuladuhitaro vā na prajñāpāramitāprativarṇikām",
    "K03psp_2-3u:2990": " upadekṣyanti. evaṃ vyastasamasteṣu skandhadhātvāyatanapratītyasamutpādāṅgeṣu sarvapāramitāsu",
    "K03psp_2-3u:2991": " sarvaśūnyatāsu sarvasamādhiṣu sarvadhāraṇīmukheṣu saptatriṃśadbodhipakṣyeṣu dharmeṣu",
    "K03psp_2-3u:2992": " satyeṣv aṣṭavimokṣeṣu navānupūrvavihārasamāpattiṣv apramāṇadhyānārūpyasamāpattiṣu",
    "K03psp_2-3u:2993": " śūnyatānimittāpraṇihiteṣu ṣaṭsv abhijñāsu daśasu tathāgatabaleṣu caturṣu vaiśāradyeṣu",
    "K03psp_2-3u:2994": " catasṛṣu pratisaṃvitsv aṣṭādaśasv āveṇikeṣu buddhadharmeṣu kartavyam. ehi tvaṃ kulaputra",
    "K03psp_2-3u:2995": " prajñāpāramitāṃ bhāvaya mā ca tvaṃ kulaputra sarvajñatām anityato drākṣīs. tat kasya hetos?",
    "K03psp_2-3u:2996": " tathā hi sarvajñatā sarvajñatāsvabhāvena śūnyā,",
    "K03psp_2-3u:2997": " yaṣ ca sarvajñatāyāḥ svabhāvaḥ so 'bhāvo,",
    "K03psp_2-3u:2998": " yo 'bhāvaḥ sā prajñāpāramitā,",
    "K03psp_2-3u:2999": " yā prajñāpāramitā na tatra sarvajñatāyā nityatā vā anityatā vā vyapadiśyate. tat kasya hetos?",
    "K03psp_2-3u:3000": " tathā hi sarvajñataiva na saṃvidyate. kutaḥ punar nityatā vā anityatā vā bhaviṣyati?",
    "K03psp_2-3u:3001": " evaṃ copadiśantaḥ. kauśika kulaputrā vā kuladuhitaro vā na prajñāpāramitāprativarṇikām upadekṣyanti.",
    "K03psp_2-3u:3002": " punar aparaṃ kauśika kulaputrā vā kuladuhitaro vā teṣāṃ mahāyānikānāṃ kulaputrāṇāṃ vā kuladuhitṛṇāṃ vā evaṃ na prajñāpāramitāprativarṇikām upadekṣyanti,",
    "K03psp_2-3u:3003": " ehi tvaṃ kulaputra prajñāpāramitāṃ bhāvaya mā ca tvaṃ kaṃcid dharmaṃ drākṣīḥ,",
    "K03psp_2-3u:3004": " mā ca kasmiṃcid dharme sthāḥ. tat kasya hetos?",
    "K03psp_2-3u:3005": " tathā hi prajñāpāramitāyāṃ na sa dharmaḥ saṃvidyate yo dharmo draṣṭavyo yatra vā pratiṣṭhātavyaḥ. tat kasya hetos?",
    "K03psp_2-3u:3006": " tathā hi kauśika sarvadharmā svabhāvena śūnyāḥ,",
    "K03psp_2-3u:3007": " yaś ca dharmaḥ svabhāvena śūnyaḥ so 'bhāvo,",
    "K03psp_2-3u:3008": " yaś cābhāvaḥ sā prajñāpāramitā,",
    "K03psp_2-3u:3009": " yā prajñāpāramitā sā na kasyacid dharmasyāyuhalaṃ vā niryūhalaṃ vā utpādo vā nirodho",
    "K03psp_2-3u:3010": " vā ucchedo vā śaśvato vā ekārthatā vā nānārthatā vā āgamo vā nirgamo vā. evam upadiśantaḥ",
    "K03psp_2-3u:3011": " kauśika te kulaputrā vā kuladuhitaro vā na prajñāpāramitāprativarṇikām upadekṣyanti.",
    "K03psp_2-3u:3012": " tasmāt tarhi kauśika kulaputreṇa vā kuladuhitrā vā evaṃ prajñāpāramitāyā artho vyapadeṣṭavyaḥ.",
    "K03psp_2-3u:3013": " evam upadiśan kulaputro vā kuladuhitā vā bahutaraṃ puṇyaṃ prasaviṣyati. na tv eva",
    "K03psp_2-3u:3014": " te pūrvakāḥ kulaputrāḥ kuladuhitaraś ca. ity aṣṭamī stobhamātrā",
    "K03psp_2-3u:3015": " punar aparaṃ kauśika ye jāmbudvīpakāḥ sattvās tān kaścid eva kulaputro vā kuladuhitā vā srotaāpattiphale pratiṣṭhāpayet. tat kiṃ manyase?",
    "K03psp_2-3u:3016": " kauśikāpi nu sa kulaputro vā kuladuhitā vā bahutaraṃ puṇyaṃ prasavet.",
    "K03psp_2-3u:3017": " śakra āha: bahu bhagavan bahu sugata.",
    "K03psp_2-3u:3018": " bhagavān āha:",
    "K03psp_2-3u:3019": " ataḥ sa kauśika kulaputro vā kuladuhitā vā bahutaraṃ puṇyaṃ prasavet. ya imāṃ prajñāpāramitāṃ",
    "K03psp_2-3u:3020": " sārthāṃ savyañjanāṃ parebhyo naikaiḥ paryāyaiḥ kathayiṣyati deśayiṣyati vibhāvayiṣyati",
    "K03psp_2-3u:3021": " uttānīkariṣyati saṃprakāśayiṣyati. evaṃ ca vakṣyanti ehi tvaṃ kulaputra prajñāpāramitām",
    "K03psp_2-3u:3022": " udgṛhṇīṣva paryavāpnuhi dhāraya vācaya yoniśo manasikuru yathopadiṣṭāyāṃ ca prajñāpāramitāyāṃ",
    "K03psp_2-3u:3023": " pratipadyasva. tat kasya hetor?",
    "K03psp_2-3u:3024": " ato hi kauśika prajñāpāramitāyāḥ srotaāpannaś ca srotaāpattiphalaṃ ca prabhāvyate. tiṣṭhantu kauśika jāmbudvīpakāḥ sarvasattvāḥ srotaāpattiphale",
    "K03psp_2-3u:3025": " tiṣṭhantu cāturdvīpakāḥ sarvasattvāḥ srotaāpattiphale vinītās,",
    "K03psp_2-3u:3026": " tiṣṭhantu sāhasre lokadhātau sarvasattvāḥ srotaāpattiphale vinītās,",
    "K03psp_2-3u:3027": " tiṣṭhantu dvisāhasre lokadhātau sarvasattvāḥ srotaāpattiphale vinītāḥ. tiṣṭhantu kauśika trisāhasramahāsāhasre lokadhātau sarvasattvsḥ srotaāpattiphale",
    "K03psp_2-3u:3028": " yāvantaḥ kauśika pūrvasyāṃ diśi gaṅgānadivālukopameṣu lokadhātuṣu sarvasattvās tān kaścid eva kulaputro vā kuladuhitā vā (PSP_2-3:116)",
    "K03psp_2-3u:3029": " srotaāpattiphale pratiṣṭhāpayet. evaṃ dakṣiṇasyāṃ paścimāyām uttarasyāṃ vidikṣūrdhvam",
    "K03psp_2-3u:3030": " adho gaṅgānadīvālukopameṣu lokadhātuṣu sattvās tān kaścid eva kulaputro vā kuladuhitā",
    "K03psp_2-3u:3031": " vā srotaāpattiphale pratiṣṭhāpayet. tat kiṃ manyase?",
    "K03psp_2-3u:3032": " kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:3033": " śakra āha: bahu bhagavan bahu sugata.",
    "K03psp_2-3u:3034": " bhagavān āha:",
    "K03psp_2-3u:3035": " ataḥ sa kauśika kulaputro vā kuladuhitā vā bahutaraṃ puṇyaṃ prasavati. ya imāṃ prajñāpāramitāṃ",
    "K03psp_2-3u:3036": " parebhyaḥ. sārthāṃ savyañjanāṃ vistareṇa kathayed deśayed artham asyāḥ saṃprakāśayed",
    "K03psp_2-3u:3037": " vibhajed vibhāvayed vicared uttānīkuryāt saṃprakāśayed,",
    "K03psp_2-3u:3038": " evaṃ ca vaded ehi tvaṃ kulaputra prajñāpāramitām udgṛhṇīṣva paryavāpnuhi dhāraya vācaya yoniśo manasikuru yathopadiṣṭāyāṃ ca prajñāpāramitāyāṃ pratipadyasva. tat kasya hetor?",
    "K03psp_2-3u:3039": " ato hi kauśika prajñāpāramitāyāḥ srotaāpannaḥ prabhāvyate.",
    "K03psp_2-3u:3040": " iti navamī stobhamātrety uktaḥ stobhaḥ",
    "K03psp_2-3u:3041": " punar aparaṃ kauśika yaḥ kulaputro vā kuladuhitā vā yāvanto jāmbudvīpakāḥ sattvās tān sarvān sakṛdāgāmiphale pratiṣṭhapayet. iti prathamā praśaṃsāmātrā",
    "K03psp_2-3u:3042": " yāvad anāgāmiphale pratiṣṭhāpayet. iti dvitīyā praśaṃsāmātrā",
    "K03psp_2-3u:3043": " yāvad arhattve pratiṣṭhāpayet. tat kiṃ manyase?",
    "K03psp_2-3u:3044": " kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:3045": " śakra āha: bahu bhagavan bahu sugata.",
    "K03psp_2-3u:3046": " bhagavān āha:",
    "K03psp_2-3u:3047": " ataḥ sa kauśika kulaputro vā kuladuhitā vā bahutaraṃ puṇyaṃ prasavet. ya imāṃ prajñāpāramitāṃ",
    "K03psp_2-3u:3048": " sārthāṃ savyañjanāṃ vistareṇopadiśet kathayet saṃprakāśayed vibhajed vibhāvayed vicared uttānīkuryād,",
    "K03psp_2-3u:3049": " evaṃ vaded ehi tvaṃ kulaputra prajñāpāramitām udgṛhāṇa paryavāpnuhi dhāraya vācaya yoniśo manasikuru yathopadiṣṭāyāṃ ca prajñāpāramitāyāṃ pratipadyasva. tat kasya hetor?",
    "K03psp_2-3u:3050": " ato hi kauśika prajñāpāramitāyāḥ sakṛdāgāmiphalam anāgāmiphalam arhattvaṃ prajñāyate.",
    "K03psp_2-3u:3051": " tiṣṭhantu kauśika jāmbudvīpakāḥ sattvāḥ sakṛdāgāmy anāgāmy arhattve vinītā yaḥ kaścit",
    "K03psp_2-3u:3052": " kulaputro vā kuladuhitā vā cāturdvīpakān sarvasattvān arhattve pratiṣṭhāpayet. sāhasre",
    "K03psp_2-3u:3053": " lokadhātau sarvasattvān arhattve pratiṣṭhāpayet. dvisāhasre lokadhātau sarvasattvān",
    "K03psp_2-3u:3054": " arhattve pratiṣḥāpayet. trisāhasre (PSP_2-3:117)",
    "K03psp_2-3u:3055": " lokadhātau sarvasattvān arhattve pratiṣṭhāpayet,",
    "K03psp_2-3u:3056": " yāvantaḥ kauśika pūrvasyāṃ diśi gaṅgānadīvālukopameṣu lokadhātuṣu sarvasattvās tān",
    "K03psp_2-3u:3057": " sarvān kaścid eva kulaputro vā kuladuhitā vā yāvad arhattve pratiṣṭhāpayet. evaṃ",
    "K03psp_2-3u:3058": " dakṣiṇasyāṃ diśi paścimāyām uttarasyāṃ diśi vidikṣūrdhvam adho gaṅgānadīvālukpameṣu",
    "K03psp_2-3u:3059": " lokadhātuṣu sarvasattvās tān sarvān yāvad arhattve pratiṣṭhāpayet. tat kiṃ manyase?",
    "K03psp_2-3u:3060": " kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:3061": " śakra āha: bahu bhagavan bahu sugata.",
    "K03psp_2-3u:3062": " bhagavān āha:",
    "K03psp_2-3u:3063": " ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:3064": " ya imāṃ prajñāpāramitāṃ sārthāṃ savyañjanāṃ parebhyaḥ saṃprakāśayed deśayet kathayed vibhāvayed vicared uttānīkuryād,",
    "K03psp_2-3u:3065": " evaṃ vaded ehi tvaṃ kulaputra prajñāpāramitām udgṛhāṇa paryavāpnuhi dhāraya vācaya",
    "K03psp_2-3u:3066": " yoniśo manasikuru yathopadiṣṭāyāṃ ca prajñāpāramitāyāṃ pratipadyasva. ayam eva tato",
    "K03psp_2-3u:3067": " bahutaraṃ puṇyaṃ prasavet. tat kasya hetor?",
    "K03psp_2-3u:3068": " ato hi kauśika prajñāpāramitāyāḥ sakṛdāgāmyanāgāmyarhantaḥ prajñāyante. iti tṛtiyā praśaṃsāmātrā",
    "K03psp_2-3u:3069": " punar aparaṃ kauśika yāvanto daśasu dikṣu gaṅgānadīvālukpameṣu lokadhātuṣv ekaikasyāṃ",
    "K03psp_2-3u:3070": " diśi sattvās tān sarvān kaścid eva kulaputro vā kuladuhitā vā pratyekabuddhatve pratiṣṭhāpayet. tat kiṃ manyase?",
    "K03psp_2-3u:3071": " kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:3072": " śakra āha: bahu bhagavan bahu sugata.",
    "K03psp_2-3u:3073": " bhagavān āha:",
    "K03psp_2-3u:3074": " ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:3075": " ya imāṃ prajñāpāramitāṃ sārthāṃ savyañjanām arthikebhyaḥ chandikebhyo vistareṇopadiśet kathayet saṃprakāśayed vibhāvayed vicared uttānīkuryād,",
    "K03psp_2-3u:3076": " evaṃ ca kathayed evaṃ vaded ehi tvaṃ kulaputra prajñāpāramitām udgṛhāṇa paryavāpnuhi",
    "K03psp_2-3u:3077": " dhāraya vācaya yoniśo manasikuru yathopadiṣṭāyāṃ ca prajñāpāramitāyāṃ pratipadyasva. tat kasya hetor?",
    "K03psp_2-3u:3078": " ato hi kauśika prajñāpāramitāyāḥ pratyekabuddhaḥ prabhāvyate. iti caturthī praśaṃsāmātrā",
    "K03psp_2-3u:3079": " punar aparaṃ kauśika ye jāmbudvīpe sattvās tān kaścid eva kulaputro vā kuladuhitā vā anuttarāyāṃ samyaksaṃbodhau samādāpayet. tat kiṃ manyase?",
    "K03psp_2-3u:3080": " kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:3081": " śakra āha: bahu bhagavan bahu sugata.",
    "K03psp_2-3u:3082": " bhagavān āha:",
    "K03psp_2-3u:3083": " ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:3084": " ya imāṃ prajñāpāramitāṃ sārthāṃ savyañjanāṃ parebhyo vistareṇopadiśet kathayed deśayet saṃprakāśayed vibhāvayed vicared uttānīkuryād,",
    "K03psp_2-3u:3085": " evaṃ vaded ehi tvaṃ kulaputra prajñāpāramitām udgṛhāṇa dhāraya vācaya deśaya saṃprakāśaya",
    "K03psp_2-3u:3086": " paryavāpnuhi yoniśo manasikuru yathopadiṣṭāyāṃ ca prajñāpāramitāyāṃ pratipadyasva.",
    "K03psp_2-3u:3087": " yathāyathā tvaṃ kulaputra yathopadiṣṭāyāṃ prajñāpāramitāyāṃ pratipatsyase tathātathā",
    "K03psp_2-3u:3088": " tvaṃ kulaputra sarvajñatāyā lābhī bhaviṣyasi. yathāyathā ca te sarvajñatāparipūriṃ",
    "K03psp_2-3u:3089": " gamiṣyati tathātathā ca te bhūyasyā mātrayā prajñāpāramitābhāvanāparipūriṃ gamiṣyati.",
    "K03psp_2-3u:3090": " yathāyathā ca te prajñāpāramitābhāvanāparipūriṃ gamiṣyati tathātathā tvam anuttarāṃ",
    "K03psp_2-3u:3091": " samyaksaṃbodhim abhisaṃbhotsyase. tat kasya hetor?",
    "K03psp_2-3u:3092": " ato nirjātā hi kauśika prathamacittotpādikā bodhisattvā,",
    "K03psp_2-3u:3093": " ye ca kecana daśasu dikṣv ekaikasyāṃ diśi gaṅgānadīvālukopameṣu lokadhātuṣu bodhisattvās",
    "K03psp_2-3u:3094": " teṣām api sarveṣāṃ prajñāpāramitānirjātā prathamacittotpādikā bhūmiḥ. iti pañcamī praśaṃsāmātrā",
    "K03psp_2-3u:3095": " yāyantaś cāturdvīpakāḥ sattvāḥ iti ṣaṣṭhī praśaṃsāmātrā",
    "K03psp_2-3u:3096": " yāyantaḥ sāhasre sattvāḥ. iti saptamī praśaṃsāmātrā",
    "K03psp_2-3u:3097": " yāyanto dvisāhasre trisāhasre sattvāḥ.",
    "K03psp_2-3u:3098": " punar aparaṃ kauśika yaḥ kaścit kulaputro vā kuladuhitā vā ye daśasu dikṣv ekaikasyāṃ",
    "K03psp_2-3u:3099": " diśi gaṅgānadīvālukopameṣu lokadhātuṣu sattvās tān sarvān anuttarāyāṃ samyaksaṃbodhau",
    "K03psp_2-3u:3100": " samādāpayet. tat kiṃ manyase?",
    "K03psp_2-3u:3101": " kauśikāpi nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:3102": " śakra āha: bahu bhagavan bahu sugata.",
    "K03psp_2-3u:3103": " bhagavān āha:",
    "K03psp_2-3u:3104": " ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:3105": " ya imāṃ prajñāpāramitāṃ sārthāṃ savyañjanāṃ parebhyo vistareṇopadiśed yāvat saṃprakāśayed,",
    "K03psp_2-3u:3106": " evaṃ ca vaded ehi tvaṃ kulaputra prajñāpāramitām udgṛhāṇa dhāraya vācaya deśaya saṃprakāśaya",
    "K03psp_2-3u:3107": " paryavāpnuhi yoniśo manasikuru yathopadiṣṭāyāṃ ca prajñāpāramitāyāṃ pratipadyasva.",
    "K03psp_2-3u:3108": " yathāyathā (PSP_2-3:119)",
    "K03psp_2-3u:3109": " tvaṃ kulaputra yathopadiṣṭāyāṃ prajñāpāramitāyāṃ pratipatsyase tathātathā tvaṃ kulaputra",
    "K03psp_2-3u:3110": " sarvajñatāyā lābhī bhaviṣyasi. yathāyathā te sarvajñatāparipūriṃ gamiṣyati tathātathā",
    "K03psp_2-3u:3111": " te bhūyasyā mātrayā prajñāpāramitābhāvanāparipūriṃ gamiṣyati. yathāyathā te prajñāpāramitābhāvanāparipūriṃ",
    "K03psp_2-3u:3112": " gamiṣyati tathātathā tvam anuttarāṃ samyaksaṃbodhim abhisaṃbhotsyase. tat kasya hetor?",
    "K03psp_2-3u:3113": " ato nirjātā hi kauśika prathamacittotpādikā bodhisattvā ye ca kecana daśasu dikṣv",
    "K03psp_2-3u:3114": " ekaikasyāṃ diśi gaṅgānadīvālukopameṣu lokadhātuṣu bodhisattvās teṣām api sarveṣāṃ",
    "K03psp_2-3u:3115": " prajñāpāramitānirjātā prathamacittotpādikā bhūmiḥ. ity aṣṭamī praśaṃsāmātrā",
    "K03psp_2-3u:3116": " punar aparaṃ kauśika yāvanto jāmbudvīpakās sattvās tān kaścid eva kulaputro vā kuladuhitā",
    "K03psp_2-3u:3117": " vā avinivartanīyabhūmau pratiṣṭhāpayed yaś ca kulaputro vā kuladuhitā vā imāṃ prajñāpāramitāṃ",
    "K03psp_2-3u:3118": " teṣāṃ sarvasattvānāṃ sārthāṃ savyañjanām upadiśed yāvat saṃprakāśayed,",
    "K03psp_2-3u:3119": " evaṃ ca vaded ehi tvaṃ kulaputra imāṃ prajñāpāramitām udgṛhṇīṣva dhāraya vācaya paryavāpnuhi yoniśo manasikuru yathopadiṣṭāyāṃ ca prajñāpāramitāyāṃ",
    "K03psp_2-3u:3120": " yathāyathā tvaṃ yathopadiṣṭāyāṃ prajñāpāramitāyāṃ pratipatsyase tathātathā tvaṃ prajñāpāramitāyāṃ śikṣamāṇo 'vinivartānīyatve sthāsyasi,",
    "K03psp_2-3u:3121": " anupūrveṇa cānuttarāṃ samyaksaṃbodhim abhisaṃbhotsyase,",
    "K03psp_2-3u:3122": " ayaṃ kauśika kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:3123": " yāvantaś cāturdvīpake lokadhātau sattvā yāvat sāhasre lokadhātau sarvasattvā yāvad",
    "K03psp_2-3u:3124": " dvisāhasre lokadhātau sarvasattvā yāvantaś ca trisāhasramahāsāhasre lohadhātau sarvasattvā",
    "K03psp_2-3u:3125": " yāvad daśasu dikṣv ekaikasyāṃ diśi gangānadīvālukopameṣu lokadhātuṣu sarvasattvās",
    "K03psp_2-3u:3126": " tān kaścid eva kulaputro vā kuladuhita vā avinivartanīyabhūmau pratiṣṭhāpayed,",
    "K03psp_2-3u:3127": " yaś ca kulaputro vā kuladuhitā vā imāṃ prajñāpāramitāṃ teṣāṃ sattvānām upadiśed yāvat saṃprakāśayet sārthāṃ savyañjanām,",
    "K03psp_2-3u:3128": " evaṃ vaded ehi tvaṃ kulaputra imāṃ prajñāpāramitām udgṛhāṇa dhāraya vācaya deśaya",
    "K03psp_2-3u:3129": " saṃprakāśaya paryavāpnuhi yoniśo manasikuru yathopadiṣṭāyāṃ ca prajñāpāramitāyāṃ",
    "K03psp_2-3u:3130": " pratipadyasvātra hi tvaṃ pratipadyamāno 'vinivartanīyabhūmau sthāsyasi,",
    "K03psp_2-3u:3131": " anupūrveṇānuttarāṃ samyaksaṃbodhim abhisaṃbhotsyase,",
    "K03psp_2-3u:3132": " ayam eva tato bahutaraṃ puṇyaṃ prasavet.",
    "K03psp_2-3u:3133": " punar aparaṃ kauśika yaḥ kaścit kulaputro vā kuladuhitā vā yāvanto (PSP_2-3:120)",
    "K03psp_2-3u:3134": " jāmbudvīpakāḥ sattvās tān sarvān avinivartanīyatve sthāpayed anuttarāyāṃ samyaksaṃbodhau",
    "K03psp_2-3u:3135": " tebhyaś ca prajñāpāramitām upadiśet saṃprakāśayed vibhāvayed vicared uttānīkuryād",
    "K03psp_2-3u:3136": " vibhajet sārthāṃ savyañjanāṃ tebhyo 'nyatarebhyo brūyād ahaṃ kṣipram anuttarāṃ samyaksaṃbodhim abhisaṃbhotsya iti,",
    "K03psp_2-3u:3137": " tasmin kaścid eva kulaputro vā kuladuhitā vā imāṃ prajñāpāramitāṃ vistareṇa sārthaṃ",
    "K03psp_2-3u:3138": " savyañjanām upadiśed deśayet saṃprakāśayed vibhāvayed vibhajed vistareṇottānikuryād",
    "K03psp_2-3u:3139": " ayam eva tato bahutaraṃ puṇyaṃ prasaved yāvad daśasu dikṣv ekaikasyāṃ diśi gaṅgānadīvālukopameṣu",
    "K03psp_2-3u:3140": " lokadhātuṣu sattvās tān kaścid eva kulaputro vā kuladuhitā vā avinivartanīyatve sthāpayet",
    "K03psp_2-3u:3141": " tebhyaḥ kaścid eva imāṃ prajñāpāramitām upadiśet tebhyaś caikaḥ kaścid evaṃ brūyād",
    "K03psp_2-3u:3142": " ahaṃ kṣipram anuttarāṃ samyaksaṃbodhim abhisaṃbhotsya iti,",
    "K03psp_2-3u:3143": " yaś ca tasmai imāṃ prajñāpāramitām upadiśed deśayet saṃprakāśayed vibhāvayed vicared",
    "K03psp_2-3u:3144": " uttānīkuryād vibhajet sārthāṃ savyañjanām ayam eva tato bahutaraṃ puṇyaṃ prasavet. tat kasya hetor?",
    "K03psp_2-3u:3145": " avaivartikebhyo hi bodhisattvebhyo 'tyarthaṃ dharma upadeṣṭavyo niyatā hi te saṃbodhiparāyaṇā",
    "K03psp_2-3u:3146": " na te bhūyo vinivartante 'nuttarāyāḥ samyaksaṃbodher amī bhūtkaṇṭhitāḥ saṃsārād mahākaruṇāsaṃpīḍitāś",
    "K03psp_2-3u:3147": " ca. iti navamī praśaṃsāmātrety uktvā praśaṃsā",
    "K03psp_2-3u:3148": " śakra āha: yathāyathā bhagavan bodhisattvo mahāsattva āsannībhavaty anuttarāyāḥ samyaksaṃbodhes",
    "K03psp_2-3u:3149": " tathātathā bodhisattvo mahāsattvo 'vavaditavyo 'nuśāsanīyaḥ prajñāpāramitāyāṃ dhyānapāramitāyāṃ",
    "K03psp_2-3u:3150": " vīryapāramitāyāṃ kṣāntipāramitāyāṃ śīlapāramitāyāṃ dānapāramitāyām avavaditavyo 'nuśāsitavyaḥ,",
    "K03psp_2-3u:3151": " sarvaśūnyatāsv avavaditavyo 'nuśāsitavyaḥ,",
    "K03psp_2-3u:3152": " smṛtyupasthāṇeṣu samyakprahāṇarddhipādendriyabalabodhyaṅgamārgeṣv avavaditavyo 'nuśāsitavyaḥ,",
    "K03psp_2-3u:3153": " apramāṇadhyānārūpyasamāpattiṣv āryasatyeṣu śūnyatānimittāpraṇihiteṣv avavaditavyo 'nuśāsitavyaḥ,",
    "K03psp_2-3u:3154": " aṣṭavimokṣeṣu navānupūrvavihārasamāpattiṣv abhijñāsv avavaditavyo 'nuśāsitavyaḥ,",
    "K03psp_2-3u:3155": " sarvasamādhiṣu sarvadhāraṇīmukheṣu daśasu tathāgatabaleṣu caturṣu vaiśāradyeṣu catasṛṣu",
    "K03psp_2-3u:3156": " pratisaṃvitsv aṣṭādaśāsv āveṇikeṣu buddhadharmeṣv avavaditavyo 'nuśāsitavyaḥ cīvarapiṇḍapātaśayanāsanaglānapratyayabhaiṣajyapariṣkārair anugrāhyaḥ,",
    "K03psp_2-3u:3157": " sa ca bodhisattvo mahāsattvo dharmāmiṣāsaṃgrahābhyām anugrahitavyaḥ. ayam eva dharmāmiṣānugrāhakas tato bahutaraṃ (PSP_2-3:121)",
    "K03psp_2-3u:3158": " puṇyaṃ prasavet. tat kasya hetoḥ?",
    "K03psp_2-3u:3159": " evam etad bhavati yad bodhisattvo mahāsattvaḥ pāramitāsv avavādyate 'nuśāsyate. sarvaśūnyatāsu",
    "K03psp_2-3u:3160": " sarvabodhipakṣyeṣu dharmeṣv apramāṇadhyānārūpyasamāpattiṣv āryasatyeṣu śūnyatānimittāpraṇihiteṣv",
    "K03psp_2-3u:3161": " abhijñāsu samādhiṣu sarvadhāraṇīmukheṣu daśasu tathāgatabaleṣu vaiśāradyeṣu pratisaṃvitsv",
    "K03psp_2-3u:3162": " aṣṭādaśasv āveṇikeṣu buddhadharmeṣv avabodhyate 'nuśāsyate.",
    "K03psp_2-3u:3163": " atha khalv āyuṣmān subhūtiḥ śakraṃ devānām indram etad avocat:",
    "K03psp_2-3u:3164": " sādhu sādhu kauśika yas tvaṃ bodhisattvayānikānāṃ kulaputrāṇāṃ kuladuhitṛṇāṃ cotsāhaṃ dadāsi,",
    "K03psp_2-3u:3165": " evam eva tvayā karaṇīyaṃ ya āryaśrāvakāḥ sattvān anugrahītukāmās te bodhisattvānāṃ mahāsattvānām anugrahaṃ kurvanti,",
    "K03psp_2-3u:3166": " anuttarāyāṃ samyaksaṃbodhau anugṛhṇanti dharmāmiṣānugrahābhyāṃ cānupālayanti. tat kasya hetor?",
    "K03psp_2-3u:3167": " ataḥ prabhavo hi bhagavataḥ śrāvakasaṃghaḥ,",
    "K03psp_2-3u:3168": " ataḥ pratyekabuddhayānam ato mahāyānam. yadi hi bodhisattvena mahāsattvenānuttarāyāṃ samyaksaṃbodhau cittaṃ notpāditam abhaviṣyat,",
    "K03psp_2-3u:3169": " tadā bodhisattvo mahāsattvo nāśikṣiṣyat ṣaṭsu pāramitāsu na saptatriṃśadbodhipakṣyeṣu",
    "K03psp_2-3u:3170": " dharmeṣu nāryasatyeṣu nāṣṭasu vimokṣeṣu na navānupūrvavihārasamāpattiṣu nāpramāṇadhyānārūpyasamāpattiṣu",
    "K03psp_2-3u:3171": " na ṣaṭsu pāramitāsu na śūnyatānimittāpraṇihiteṣu nādhyātmaśūnyatāyāṃ na bahirdhāśūnyatāyāṃ",
    "K03psp_2-3u:3172": " nādhyātmabahirdhāśūnyatāyāṃ yāvan nābhāvasvabhāvaśūnyatāyāṃ na sarvasamādhiṣu na",
    "K03psp_2-3u:3173": " sarvadhāraṇīmukheṣu na tathāgatabaleṣu na vaiśāradyeṣu na pratisaṃvitsu nāṣṭādaśāsv",
    "K03psp_2-3u:3174": " āveṇikeṣu buddhadharmeṣv aśikṣiṣyatāśikṣamāṇe na teṣu dharmeṣu nānuttarāṃ samyaksaṃbodhim",
    "K03psp_2-3u:3175": " abhisaṃbudhyeta anabhisaṃbudhyamāne tasmin nānuttarā samyaksaṃbodhiḥ prajñāyeta na",
    "K03psp_2-3u:3176": " pratyekabuddhabodhir na śrāvakabodhiḥ. yasmāt tarhi kauśika bodhisattvo mahāsattvaḥ",
    "K03psp_2-3u:3177": " ṣaṭsu pāramitāsu sarvaśūnyatāsu sarvasamādhhiṣu sarvadhāraṇīmukheṣu śūnyatānimittāpraṇihiteṣu",
    "K03psp_2-3u:3178": " saptatriṃśadbodhipakṣyeṣu dharmeṣv apramāṇadhyānārūpyasamāpattiṣv āryasatyeṣu cāṣṭasu",
    "K03psp_2-3u:3179": " vimokṣeṣu navānupūrvavihārasamāpattiṣu ṣaṭsv abhijñāsu daśasu tathāgatabaleṣu caturṣu",
    "K03psp_2-3u:3180": " vaiśāradyeṣu catasṛṣu pratisaṃvitsv aṣṭādaśasv āveṇikeṣu buddhadharmeṣu yāvat sarvadharmeṣu śikṣate,",
    "K03psp_2-3u:3181": " tasmād bodhisattvo mahāsattvo 'nuttarāṃ samyaksaṃbodhim abhisaṃbudhya sarvalokadhātor nirayān ucchīnatti,",
    "K03psp_2-3u:3182": " tiryagyoniṃ pitṛviṣayam ucchīnatti. kṣatriyamahāśālakulaprādurbhāvo bhavati. brāhmaṇamahāśālakulaprādurbhāvo",
    "K03psp_2-3u:3183": " bhavati. gṛhapatimahāśālakulaprādurbhāvo bhavati. cāturmahārājakāyikānāṃ prādurbhāvo",
    "K03psp_2-3u:3184": " bhavati. trāyastriṃśānāṃ yāmānāṃ tuṣitānāṃ nirmāṇaratīnāṃ paranirmitavaśavartināṃ",
    "K03psp_2-3u:3185": " brahmapārṣadyānāṃ brahmapurohitānāṃ (PSP_2-3:122)",
    "K03psp_2-3u:3186": " mahābrahmāṇāṃ parīttābhānām apramāṇābhānām ābhāsvarāṇāṃ parīttaśubhānām apramāṇaśubhānāṃ",
    "K03psp_2-3u:3187": " śubhakṛtsnānām anabhrakānāṃ puṇyaprasavānāṃ bṛhatphalānāṃ suddhāvāsānām avṛhāṇām",
    "K03psp_2-3u:3188": " atapānāṃ sudṛśānāṃ sudarśanānām akaniṣṭhānām ākāśānatyāyatanopagānāṃ devānāṃ vijñānānantyāyatanopagānāṃ",
    "K03psp_2-3u:3189": " devānām akiñcanyāyatanopagānāṃ devānāṃ naivasaṃjñānāsaṃjñāyatanopagānāṃ devānāṃ loke",
    "K03psp_2-3u:3190": " prādurbhāvo bhavati. dānapāramitāyā loke prādurbhāvo bhavati. śīlapāramitāyā loke",
    "K03psp_2-3u:3191": " prādurbhāvo bhavati. kṣāntipāramitāyā loke prādurbhāvo bhāvati. vīryapāramitāyā loke",
    "K03psp_2-3u:3192": " prādurbhāvo bhavati. dhyānapāramitāyā loke prādurbhāvo bhavati. prajñāpāramitāyā",
    "K03psp_2-3u:3193": " loke prādurbhāvo bhavati. adhyātmaśūnyatāyā bahirdhāśūnyatāyā adhyātmabahirdhāśūnyatāyā",
    "K03psp_2-3u:3194": " yāvad abhāvasvabhāvaśūnyatāyā loke prādurbhāvo bhavati. saptatriṃśadbodhipakṣyāṇāṃ",
    "K03psp_2-3u:3195": " dharmāṇāṃ caturṇām āryasatyānāṃ loke prādurbhāvo bhavati. apramāṇadhyānārūpyasamāpattīnām",
    "K03psp_2-3u:3196": " aṣṭānāṃ vimokṣāṇāṃ navānupūrvavihārasamāpattīnāṃ śūnyatānimittāpraṇihitānāṃ ṣaṇṇām",
    "K03psp_2-3u:3197": " abhijñānāṃ loke prādurbhāvo bhavati. sarvasamādhīnāṃ sarvadhāraṇīmukhānāṃ bodhisattvabhūmīnāṃ",
    "K03psp_2-3u:3198": " loke prādurbhāvo bhavati. daśānāṃ tathāgatabalānāṃ caturṇāṃ vaiśāradyānāṃ catasṛṇāṃ",
    "K03psp_2-3u:3199": " pratisaṃvidām aṣṭādaśānām āveṇikānāṃ buddhadharmāṇāṃ loke prādurbhāvo bhavati. sarvajñatāyā",
    "K03psp_2-3u:3200": " loke prādurbhāvo bhavati. śrāvakayānasya pratyekabuddhayānasya mahāyānasya ca loke",
    "K03psp_2-3u:3201": " prādurbhāvo bhavati.",
    "K03psp_2-3u:3202": " iti stuty ādi padārthopasaṃhāraḥ kṛtaḥ",
    "K03psp_2-3u:3203": " atha khalu maitreyo bodhisattvo mahāsattvaḥ subhūtiṃ sthaviram etad avocat:",
    "K03psp_2-3u:3204": " yad bhadanta subhūte bodhisattvasya mahāsattvasyānumodanāsahagataṃ puṇyakriyāvastu",
    "K03psp_2-3u:3205": " sarvasattvasādhāraṇaṃ kṛtvā anuttarāyai samyaksaṃbodhaye pariṇāmitaṃ tac cānupalambhayogena.",
    "K03psp_2-3u:3206": " yac ca sarvasattvānām anumodanāsahagataṃ puṇyakriyāvastu,",
    "K03psp_2-3u:3207": " yac ca śrāvakayānasaṃprasthitānāṃ,",
    "K03psp_2-3u:3208": " yac ca pratyekabuddhayānasaṃprasthitānāṃ dānamayaṃ puṇyakriyāvastu śīlamayaṃ puṇyakriyāvastu",
    "K03psp_2-3u:3209": " bhāvanāmayaṃ puṇyakriyāvastu tato bodhisattvasya mahāsattvasyānumodanāsahagataṃ puṇyakriyāvastu",
    "K03psp_2-3u:3210": " sarvasattvasādhāraṇaṃ kṛtvā anuttarāyai samyaksaṃbodhaye pariṇāmitam agram ākhyāyate",
    "K03psp_2-3u:3211": " śreṣṭham ākhyāyate jyeṣṭham ākhyāyate varam ākhyāyate pravaram ākhyāyate praṇītam",
    "K03psp_2-3u:3212": " ākhyāyate (PSP_2-3:123)",
    "K03psp_2-3u:3213": " uttamam ākhyāyate 'nuttamam ākhyāyate. asamam ākhyāyate asamasamam ākhyāyate. iti viśeṣapariṇāmaḥ",
    "K03psp_2-3u:3214": " tat kasya hetos?",
    "K03psp_2-3u:3215": " tathā hi yat sarvaśrāvakapratyekabuddhayānikānāṃ dānamayaṃ śīlamayaṃ bhāvanāmayaṃ",
    "K03psp_2-3u:3216": " puṇyakriyāvastu sarvaṃ tad ātmadamanāya ātmaśamanāya ātmaparinirvāṇāya yāvat saptatriṃśadbodhipakṣyā",
    "K03psp_2-3u:3217": " dharmāḥ śūnyatānimittāpraṇihitaṃ catvāry āryasatyāny apramāṇadhyānārūpyasamāpattayaḥ,",
    "K03psp_2-3u:3218": " aṣṭavimokṣā navānupūrvavihārasamāpattayaś catasraḥ pratisaṃvidaḥ ṣaḍ abhijñā ātmadamanāya",
    "K03psp_2-3u:3219": " ātmaśamanāya ātmaparinirvāṇāya bhavanti. bodhisattvasya mahāsattvasya punar anumodanāsahagataṃ",
    "K03psp_2-3u:3220": " puṇyakriyāvastu sarvasattvānāṃ damanāya śamanāya parinirvāṇāya anuttarāyai samyaksaṃbodhaye",
    "K03psp_2-3u:3221": " pariṇāmitaṃ bhavati. iti pariṇāmanākāritram",
    "K03psp_2-3u:3222": " atha khalv āyuṣmān subhūtir maitreyaṃ bodhisattvaṃ mahāsattvam etad avocat:",
    "K03psp_2-3u:3223": " yat punar ayaṃ maitreya bodhisattva ye te buddhā bhagavantaḥ pūrvasyāṃ diśy asaṃkhyeyāprameyāparimāṇeṣu lokadhātuṣu,",
    "K03psp_2-3u:3224": " evaṃ dakṣiṇapaścimottarāsu digvidikṣūrdhvam adhaḥ,",
    "K03psp_2-3u:3225": " ekaikasyāṃ diśi yāvad asaṃkhyeyāprameyāparimāṇā buddhā bhagavantaḥ parinirvṛtās teṣāṃ",
    "K03psp_2-3u:3226": " yāvat prathamacittotpādam upādāya yāvac cānuttarāṃ samyaksaṃbodhim abhisaṃbuddhānāṃ",
    "K03psp_2-3u:3227": " yāvad nirupadhiśeṣe nirvāṇadhātau parinirvṛtānāṃ yāvat saddharmo nāntarhitaḥ,",
    "K03psp_2-3u:3228": " etasminn antare yat kuśalamūlam ṣaṭpāramitiāpratisaṃyuktaṃ,",
    "K03psp_2-3u:3229": " yac ca teṣāṃ śrāvakayānikānāṃ,",
    "K03psp_2-3u:3230": " yac ca pratyekabuddhayānikānāṃ dānamayaṃ śīlamayaṃ bhāvanāmyaṃ puṇyakriyāvastu,",
    "K03psp_2-3u:3231": " yāni ca śaikṣāny anāsravāṇi kuśalamūlāni,",
    "K03psp_2-3u:3232": " yāni cāśaikṣāṇy anāsravāṇi kuśalamūlāni,",
    "K03psp_2-3u:3233": " yaś ca teṣāṃ tathāgatānāṃ śīlaskandhaḥ samādhiskandhaḥ prajñāskandho vimuktiskandho vimuktijñānadarśanaskandhaḥ,",
    "K03psp_2-3u:3234": " yā ca hitaiṣitā,",
    "K03psp_2-3u:3235": " yā ca mahāmaitrī,",
    "K03psp_2-3u:3236": " yā ca mahākaruṇā,",
    "K03psp_2-3u:3237": " aprameyāsaṃkhyeyāś ca buddhadharmā,",
    "K03psp_2-3u:3238": " yaś ca tair buddhair bhagavadbhir dharmo deśito,",
    "K03psp_2-3u:3239": " ye ca tatra dharmadeśanāyāḥ srotaāpattiphalaṃ prāptāḥ sakṛdāgāmiphalaṃ prāptā anāgāmiphalaṃ",
    "K03psp_2-3u:3240": " prāptā arhattvaṃ prāptāḥ pratyekabodhiṃ prāptā bodhisattvaniyāmam avakrāntās teṣāṃ yāni kuśalamūlāni,",
    "K03psp_2-3u:3241": " yaiś ca tatra tathāgateṣv arhatsu vā parinirvṛteṣu vā kuśalamūlāny avaropitāni tat",
    "K03psp_2-3u:3242": " sarvam abhisaṃkṣipyāgrayā anumodanayā jyeṣṭhayā śreṣṭhayā varayā pravarayā uttamayā",
    "K03psp_2-3u:3243": " anuttamayā asamayā asamasamayā (PSP_2-3:124)",
    "K03psp_2-3u:3244": " anumodanayā anumodate,",
    "K03psp_2-3u:3245": " anumodyānumodanāsahagataṃ kuśalamūlaṃ sarvasattvasādhāraṇaṃ kṛtvā anuttarāyai samyaksaṃbodhaye pariṇāmayaty anuttarāyāḥ samyaksaṃbodher āhārakaṃ bhavatv iti.",
    "K03psp_2-3u:3246": " yat punar ayaṃ māhāyānika evaṃ tathā cittaṃ pariṇāmayati yair ārambaṇair yair vastubhis tac cittam utpāditam,",
    "K03psp_2-3u:3247": " api nu tāni vastūni tāny ārambaṇāni tathā saṃvidyante tathopalabhyante yathā tair mahāyānikaiḥ kulaputrair nimittīkṛtāni?",
    "K03psp_2-3u:3248": " maitreya āha:",
    "K03psp_2-3u:3249": " na tāni bhadanta subhūte vastūni,",
    "K03psp_2-3u:3250": " na tāny ārambaṇāni tathopalabhyante yathā tair mahāyānikaiḥ kulaputrair nimittīkṛtyānuttarāyāṃ samyaksaṃbodhau pariṇāmitām.",
    "K03psp_2-3u:3251": " subhūtir āha:",
    "K03psp_2-3u:3252": " yadi tāvad asaṃvidyamānair vastubhir asaṃvidyamānair ārambaṇais te buddhā bhagavanto",
    "K03psp_2-3u:3253": " nimittīkṛtās tadā ye te daśasu dikṣu sarvadiglokadhātuprasareṣu tiṣṭhanti dhriyante",
    "K03psp_2-3u:3254": " yāpayanti teṣāṃ yāni kuśalamūlāni prathamacittotpādam upādāya yāvad anuttarāṃ samyaksaṃbodhim",
    "K03psp_2-3u:3255": " abhisaṃbuddhānāṃ yāvad anupadhiśeṣe nirvāṇadhātau parinirvṛtānāṃ yāvat saddharmasthitiḥ,",
    "K03psp_2-3u:3256": " yāni ca teṣāṃ śrāvakayānikānāṃ pudgalānāṃ,",
    "K03psp_2-3u:3257": " yāni ca pratyekabuddhayānikānāṃ pudgalānāṃ kuśalamūlāni,",
    "K03psp_2-3u:3258": " yāni ca śaikṣāṇy anāsravāṇi kuśalamūlāni,",
    "K03psp_2-3u:3259": " yāni cāśaikṣāṇy anāsravāṇi kuśalamūlāni tāni sarvāṇy abhisaṃkṣipyānuttarāyai samyaksaṃbodhaye",
    "K03psp_2-3u:3260": " pariṇāmitāni ānimittayogena mā cāsya saṃjñāviparyāso 'bhūt. anitye nityam iti saṃjñāviparyāsaś",
    "K03psp_2-3u:3261": " cittaviparyāso dṛṣṭiviparyāso 'bhūt. duḥkhe sukham iti,",
    "K03psp_2-3u:3262": " anātmīye ātmīyam iti,",
    "K03psp_2-3u:3263": " aśānte śāntam iti saṃjñāviparyāsaś cittaviparyāso dṛṣṭiviparyāsaḥ.",
    "K03psp_2-3u:3264": " atha punaḥ kiṃ yathaiva vastu yathaivārambaṇaṃ tathā bodhis tathā cittaṃ tathā dānapāramitā",
    "K03psp_2-3u:3265": " śīlapāramitā kṣāntipāramitā vīryapāramitā dhyānapāramitā prajñāpāramitā tathā saptatriṃśadbodhipakṣyā",
    "K03psp_2-3u:3266": " dharmās tathā apramāṇadhyānārūpyasamāpattayaḥ,",
    "K03psp_2-3u:3267": " tathā āryasatyāni tathā adhyātmaśūnyatā yāvad abhāvasvabhāvaśūnyatā tathā śūnyatānimittāpraṇihitāni",
    "K03psp_2-3u:3268": " tathā aṣṭavimokṣās tathā navānupūrvavihārasamāpattayas tathā ṣaḍabhijñās tathā sarvasamādhayas",
    "K03psp_2-3u:3269": " tathā sarvadhāraṇīmukhāni tathā daśatathāgatabalāni tathā vaiśāradyāni tathā pratisaṃvidas",
    "K03psp_2-3u:3270": " tathā aṣṭādaśāveṇikā buddhadharmās tathā sarvajñatā.",
    "K03psp_2-3u:3271": " yadi tāvad yathaiva vastu yathārambaṇaṃ tathā bodhis tathā cittaṃ tathā rūpaṃ vedanāsaṃjñāsaṃskārā",
    "K03psp_2-3u:3272": " vijñānaṃ tathā cakṣuḥ śrotraghrāṇajihvākāyamanaḥ tathā adhyātmaśūnyatā yāvad abhāvasvabhāvaśūnyatā",
    "K03psp_2-3u:3273": " tathā smṛtyupasthānasamyakprahāṇarddhipādendriyabalabodhyaṅgamārgāḥ tathā apramāṇadhyānārūpyasamāpattayas",
    "K03psp_2-3u:3274": " tathā āryasatyāni tathā aṣṭavimokṣās tathā navānupūrvavihārasamāpattayahi tathā trīṇi",
    "K03psp_2-3u:3275": " vimokṣamukhāni tathā ṣaḍabhijñās tathā sarvasamādhayas tathā sarvadhāraṇīmukhāni",
    "K03psp_2-3u:3276": " tathā daśa tathāgatabalāni tathā vaiśāradyāni tathā pratisaṃvidaḥ tathā aṣṭādaśāveṇikā buddhadharmāḥ.",
    "K03psp_2-3u:3277": " tatra katamad vastu?",
    "K03psp_2-3u:3278": " katamad ārambaṇaṃ?",
    "K03psp_2-3u:3279": " katamā bodhiḥ?",
    "K03psp_2-3u:3280": " katamac cittaṃ?",
    "K03psp_2-3u:3281": " katamāni kuśalamūlāni?",
    "K03psp_2-3u:3282": " katamat tad anumodanāsahagataṃ puṇyakriyāvastu yad anuttarāyāṃ samyaksaṃbodhau pariṇāmayati?",
    "K03psp_2-3u:3283": " maitreya āha:",
    "K03psp_2-3u:3284": " saced bhadanta subhūte bodhisattvāḥ ṣaṭsu pāramitāsu caritā abhaviṣyan,",
    "K03psp_2-3u:3285": " bahubuddhaparyupāsitā abhaviṣyann,",
    "K03psp_2-3u:3286": " avaropitakuśalamūlā abhaviṣyan,",
    "K03psp_2-3u:3287": " kalyāṇamitraparigṛhītā abhaviṣyan,",
    "K03psp_2-3u:3288": " svalakṣaṇaśūnyeṣu dharmeṣu śikṣitā abhaviṣyan,",
    "K03psp_2-3u:3289": " na te tāni vastūni na tāny ārambaṇāni na tān buddhān bhagavato na tāni kuśalamūlāni",
    "K03psp_2-3u:3290": " na tāny anumodanāsahagatāni puṇyakriyāvastūni nimittikṛtyānuttarāyāṃ samyaksaṃbodhau pariṇāmayiṣyanti.",
    "K03psp_2-3u:3291": " api tu khalu punas tathā pariṇāmayiṣyanti yathā na dvayayogena nādvayayogena na nimittayogena",
    "K03psp_2-3u:3292": " nānimittayogena nopalambhayogena nānupalambhayogena na saṃkleśayogena na vyavadānayogena",
    "K03psp_2-3u:3293": " notpādayogena na nirodhayogena.",
    "K03psp_2-3u:3294": " sacet punar ete bodhisattvāḥ na ṣaṭsu pāramitāsu śikṣitā abhaviṣyan,",
    "K03psp_2-3u:3295": " na buddhaparyupāsitā nāvaropitakuśalamūlā na kalyāṇamitraparigṛhītā na svalakṣaṇaśūnyeṣu dharmeṣu śikṣitā abhaviṣyan,",
    "K03psp_2-3u:3296": " tāni vastūni tāny ārambaṇāni tāni kuśalamūlāni tān anumodanāsahagatāṃś cittotpādān nimittīkṛtyānuttarāyai samyaksaṃbodhaye pariṇāmayiṣyanti.",
    "K03psp_2-3u:3297": " na khalu punar iyaṃ bhadanta subhūte prajñāpāramitā evam upadiṣṭā navayānasaṃprasthitasya",
    "K03psp_2-3u:3298": " bodhisattvasya mahāsattvasya purato bhāṣitavyā. evaṃ dhyānapāramitā vīryapāramitā",
    "K03psp_2-3u:3299": " kṣāntipāramitā śīlapāramitā dānapāramitā adhyātmaśūnyatā yāvad abhāvasvabhāvaśūnyataivam",
    "K03psp_2-3u:3300": " upadiṣṭā navayānasaṃprasthitasya bodhisattvasya mahāsattvasya purato bhāṣitavyā.",
    "K03psp_2-3u:3301": " tat kasya hetor? yad (PSP_2-3:126)",
    "K03psp_2-3u:3302": " api tasya syāc chraddhāmātrakaṃ prasādamātrakaṃ premamātrakaṃ gauravamātrakaṃ tad",
    "K03psp_2-3u:3303": " apy antardhīyetāvinivartanīyasya bodhisattvasya mahāsattvasya purato bhāṣitavyopadeṣṭavyā",
    "K03psp_2-3u:3304": " yāvad abhāvasvabhāvaśūnyatā bhāṣitavyopadeṣṭavyā. sa evaṃ śrutvā nottrasyati na saṃtrasyati",
    "K03psp_2-3u:3305": " na saṃtrāsam āpadyate. sacet kalyāṇamitraparigṛhīto bhaviṣyati pūrvajinakṛtādhikāro",
    "K03psp_2-3u:3306": " 'varopitakuśalamūlo bahubuddhaparyupāsita,",
    "K03psp_2-3u:3307": " evaṃ ca punar bhadanta subhūte bodhisattvena mahāsattvenānumodanāsahagataṃ puṇyakriyāvastu",
    "K03psp_2-3u:3308": " anuttarāyāṃ samyaksaṃbodhau pariṇāmayitavyam. yena cittenānumodya pariṇāmayati tac",
    "K03psp_2-3u:3309": " cittaṃ kṣīṇaṃ niruddhaṃ vigataṃ viparinataṃ,",
    "K03psp_2-3u:3310": " tāni ca vastūni tāny ārambaṇāni tāni ca kuśalamūlāni kṣīṇāni niruddhāni vigatāni vipariṇatāni,",
    "K03psp_2-3u:3311": " katamad anumodanāsahagataṃ cittaṃ?",
    "K03psp_2-3u:3312": " katamāni vastūni?",
    "K03psp_2-3u:3313": " katamāny ārambaṇāni?",
    "K03psp_2-3u:3314": " katamāni kuśalamūlāny anuttarāyai samyaksaṃbodhaye pariṇāmayati?",
    "K03psp_2-3u:3315": " kiṃ cittena cittaṃ pariṇāmayati?",
    "K03psp_2-3u:3316": " yadā dvayoś cittayoḥ samavadhānaṃ nāsti,",
    "K03psp_2-3u:3317": " na ca yaś cittasvabhāvaḥ. sa śakyaḥ pariṇāmayitum.",
    "K03psp_2-3u:3318": " sacet punar bodhisattvo mahāsattvaḥ prajñāpāramitāyāṃ carann evaṃ jānīte abhāvaḥ prajñāpāramiteti,",
    "K03psp_2-3u:3319": " evaṃ dhyānapāramitāvīryapāramitākṣāntipāramitāśīlapāramitā dānapāramitety abhāvo,",
    "K03psp_2-3u:3320": " rūpaṃ vedanāsaṃjñāsaṃskārā vijñānam ity abhāvaḥ. saptatriṃśadbodhipakṣyā dharmā abhāvo,",
    "K03psp_2-3u:3321": " 'pramāṇadhyānārūpyasamāpattaya āryasatyāny aṣṭavimokṣā navānupūrvavihārasamāpattayo 'bhāvaḥ,",
    "K03psp_2-3u:3322": " śūnyatānimittāpraṇihitāny abhāvaḥ,",
    "K03psp_2-3u:3323": " ṣaḍabhijñā abhāvaḥ,",
    "K03psp_2-3u:3324": " sarvaśūnyatāḥ sarvasamādhayaḥ sarvadhāraṇīmukhāny abhāvo,",
    "K03psp_2-3u:3325": " daśatathāgatabalavaiśāradyapratisaṃvido 'ṣṭādaśāveṇikā buddhadharmā ity abhāvo,",
    "K03psp_2-3u:3326": " bodhisattvena mahāsattvenānumodanāsahagataṃ puṇyakriyāvastv anuttarāyāṃ samyaksaṃbodhau pariṇāmayitavyaṃ,",
    "K03psp_2-3u:3327": " yady evaṃ pariṇāmayati pariṇāmitaṃ bhavaty anuttarāyāṃ samyaksaṃbodhau.",
    "K03psp_2-3u:3328": " atha khalu maitreyo bodhisattvo mahāsattvaḥ subhūtiṃ sthaviram etad avocat:",
    "K03psp_2-3u:3329": " kathaṃ bhadanta subhūte navayānasaṃprasthitena kulaputreṇa vā kuladuhitrā vā tāni",
    "K03psp_2-3u:3330": " kuśalamūlāny. anuttarāyai samyaksaṃbodhaye pariṇāmitāni bhavanti. kathaṃ cānumodanāsahagataṃ",
    "K03psp_2-3u:3331": " puṇyakriyāvastu parigṛhya pariṇāmitaṃ bhavati?",
    "K03psp_2-3u:3332": " subhūtir āha:",
    "K03psp_2-3u:3333": " sacet maitreya navayānasaṃprasthito bodhisattvo mahāsattvaḥ prajñāpāramitāyāṃ cariṣyati,",
    "K03psp_2-3u:3334": " tāṃ ca prajñāpāramitām anupalambhayogena grahīṣyati na nimittayogena. evaṃ dhyānapāramitāṃ vīryapāramitāṃ kṣāntipāramitāṃ (PSP_2-3:127)",
    "K03psp_2-3u:3335": " śīlapāramitāṃ dānapāramitām anupalambhayogena grahīṣyati na nimittayogena. adhyātmaśūnyatāyām",
    "K03psp_2-3u:3336": " adhimuktibahulo bhavīṣyati. bahirdhāśūnyatāyām adhyātmabahirdhāśūnyatāyāṃ yāvad abhāvasvabhāvaśūnyatāyām",
    "K03psp_2-3u:3337": " adhimuktibahulo bhaviṣyati. apramāṇadhyānārūpyasamāpattiṣv āryasatyeṣv adhimuktibahulo",
    "K03psp_2-3u:3338": " bhaviṣyati. aṣṭavimokṣeṣu navānupūrvavihārasamāpattiṣv adhimuktibahulo bhaviṣyati.",
    "K03psp_2-3u:3339": " śūnyatānimittāpraṇihiteṣv adhimuktibahulo bhaviṣyati. abhijñāsu sarvasamādhiṣu sarvadhāraṇīmukheṣv",
    "K03psp_2-3u:3340": " adhimuktibahulo bhaviṣyati. daśasu tathāgatabaleṣu caturṣu vaiśāradyeṣu catasṛṣu",
    "K03psp_2-3u:3341": " pratisaṃvitsv aṣṭādaśāveṇikeṣu buddhadharmeṣv adhimuktibahulo bhaviṣyati. kalyāṇamitraparigṛhitaś",
    "K03psp_2-3u:3342": " ca bhaviṣyati. tāni cāsya kalyāṇamitrāṇimām eva prajñāpāramitāṃ dhyānapāramitāṃ vīryapāramitāṃ",
    "K03psp_2-3u:3343": " kṣāntipāramitāṃ śīlapāramitāṃ dānapāramitāṃ sārthāṃ savyañjanām upadekṣyanti. tathā",
    "K03psp_2-3u:3344": " copadekṣyanti yathā prajñāpāramitayā avirahīto bhaviṣyaty evaṃ sarvābhiḥ pāramitābhir",
    "K03psp_2-3u:3345": " avirahito bhaviṣyati. yāvat sarvaśūnyatābhiḥ saptatriṃśadbodhipakṣyair dharmair āryasatyair",
    "K03psp_2-3u:3346": " apramāṇadhyānārūpyasamāpattibhiḥ śūnyatānimittāpraṇihitair aṣṭābhir vimokṣair navabhir",
    "K03psp_2-3u:3347": " anupūrvavīhārasamāpattibhiḥ sarvasamādhiḥ sarvadhāraṇīmukhair daśabhiḥ tathāgatabalaiś",
    "K03psp_2-3u:3348": " caturbhir vaiśāradyaiś catasṛbhiḥ pratisaṃvidbhir aṣṭābaśabhir āveṇikair buddhadharmair",
    "K03psp_2-3u:3349": " avirahito bhaviṣyati. yāvad bodhisattvanyāmam avakrānto bhaviṣyati. mārakarmāṇi copadekṣyanti.",
    "K03psp_2-3u:3350": " tasya tāni mārakarmāṇi śrutvā na hānir na vṛddhir bhaviṣyati. tat kasya hetos?",
    "K03psp_2-3u:3351": " tathā hi teṣāṃ mārakarmaṇāṃ svabhāvo nopadṛśyate. buddhair bhagavadbhir avirahitaḥ",
    "K03psp_2-3u:3352": " syād yāvan bodhisattvanyāmam avakrānteti. tatra ca kuśalamūlāny avaropayiṣyati. taiś",
    "K03psp_2-3u:3353": " ca kuśalamūlair bodhisattvakulaṃ grahīṣyati. tena ca bodhisattvakulena na jātu virahito",
    "K03psp_2-3u:3354": " bhaviṣyati yāvad anuttarāṃ samyaksaṃbodhim abhisaṃbuddho bhaviṣyati.",
    "K03psp_2-3u:3355": " punar aparaṃ navayānasaṃprasthitena bodhisattvena mahāsattvena teṣāṃ buddhānāṃ bhagavatāṃ",
    "K03psp_2-3u:3356": " chinnavartmanāṃ chinnavartmanīnāṃ chinnaprapañcabhavanetrikāṇāṃ paryāttabāṣpāṇāṃ",
    "K03psp_2-3u:3357": " marditakaṇṭakānām apahṛtabhārāṇām anuprāptasvakārthānāṃ parikṣīṇabhavasaṃyojanānāṃ",
    "K03psp_2-3u:3358": " samyagājñāsuvimukticittānāṃ sarvacetavaśiparamapāramitāprāptānāṃ,",
    "K03psp_2-3u:3359": " ye te daśasu dikṣv aprameyeṣv asaṃkhyeyeṣu tathāgatā arhantaḥ samyaksaṃbuddhās tiṣṭhanti",
    "K03psp_2-3u:3360": " dhriyante yāpayanti dharmañ ca deśayanti teṣāṃ buddhānāṃ bhagavatāṃ saśrāvakasaṃghānāṃ",
    "K03psp_2-3u:3361": " ye puṇyābhisaṃskārā yair vā tatra kuśalamulāny avaropitāni kṣatriyamahāśālakuleṣu (PSP_2-3:128)",
    "K03psp_2-3u:3362": " vā brāhmaṇamahāśālakuleṣu vā gṛhapatimahāśālakuleṣu vā cāturmahārājakāyikeṣu vā deveṣu,",
    "K03psp_2-3u:3363": " trāyastriṃśeṣu vā yāmeṣu vā tuṣiteṣu vā nirmāṇaratiṣu vā paranirmitavaśavartiṣu vā deveṣu,",
    "K03psp_2-3u:3364": " brahmapārṣadyeṣu vā brahmapurohiteṣu vā mahābrahmasu vā parīttābheṣu vā apramāṇābheṣu",
    "K03psp_2-3u:3365": " vā ābhāsvareṣu vā parīttaśubheṣu vā apramāṇaśubheṣu vā śubhakṛtsneṣu vā anabhrakeṣu",
    "K03psp_2-3u:3366": " vā puṇyaprasaveṣu vā bṛhatphaleṣu vā suddhāvāseṣu vā avṛheṣu vā atapeṣu vā sudṛśeṣu",
    "K03psp_2-3u:3367": " vā sudarśaneṣu vā akaniṣṭheṣu vā deveṣu kuśalamūlāny avaropitāni sarvāny abhisaṃkṣipya",
    "K03psp_2-3u:3368": " piṇḍayitvā tulayitvā agrayānumodanayā śreṣṭhayā jyeṣṭhayā varayā pravarayā uttamayā",
    "K03psp_2-3u:3369": " anuttamayā anumodanayā anumodetānumodya cānumodanāsahagataṃ kuśalamūlam anuttarāyai",
    "K03psp_2-3u:3370": " samyaksaṃbodhaye pariṇāmayitavyam. ity anupalambhapariṇāmaḥ",
    "K03psp_2-3u:3371": " maitreya āha:",
    "K03psp_2-3u:3372": " saced bhadanta subhūte navayānasaṃprasthito bodhisattvo mahāsattvas teṣāṃ buddhānāṃ",
    "K03psp_2-3u:3373": " bhagavatāṃ saśrāvakasaṃghānāṃ sarvakuśalamūlāni samanvāhṛtyāgrayā anumodanayā anumodate",
    "K03psp_2-3u:3374": " anumodya ca yāvad anuttamayā anumodanayā anumodyānuttarāyai samyaksaṃbodhaye pariṇāmayati.",
    "K03psp_2-3u:3375": " kathaṃ na bodhisattvasya mahāsattvasya saṃjñāviparyāso bhavati,",
    "K03psp_2-3u:3376": " na citta viparyāso bhavati,",
    "K03psp_2-3u:3377": " na dṛṣṭiviparyāso bhavati?",
    "K03psp_2-3u:3378": " subhūtir āha:",
    "K03psp_2-3u:3379": " sacet maitreya bodhisattvo mahāsattvas tān buddhān bhagavataḥ saśrāvakasaṃghān samanvāharati,",
    "K03psp_2-3u:3380": " tatra na buddhasaṃjñī na śrāvakasaṃjñī bhavati,",
    "K03psp_2-3u:3381": " na kuśalamūlasaṃjñī bhavati. yenāpi cittena pariṇāmayati tatrāpi cittena cittasaṃjñī bhavaty,",
    "K03psp_2-3u:3382": " evaṃ pariṇāmayato bodhisattvasya mahāsattvasya na saṃjñāviparyāso bhavati,",
    "K03psp_2-3u:3383": " na cittaviparyāso bhavati,",
    "K03psp_2-3u:3384": " na dṛṣṭiviparyāso bhavati.",
    "K03psp_2-3u:3385": " saced bodhisattvo mahāsattvas tān buddhān bhagavatas tāni ca kuśalamūlān samanvāhṛtya",
    "K03psp_2-3u:3386": " nimittīkaroti nimittīkṛtyānuttarāyai samyaksaṃbodhaye pariṇāmayaty evaṃ pariṇāmayataḥ",
    "K03psp_2-3u:3387": " saṃjñāviparyāsaś cittaviparyāso dṛṣṭiviparyāso bhavati.",
    "K03psp_2-3u:3388": " sacet punar bodhisattvo mahāsattvas tān buddhān bhagavatas tāni ca kuśalamūlāni yena",
    "K03psp_2-3u:3389": " ca cittena samanvāharati tāni tathaiva kṣīṇāni kṣīṇānīty evaṃ prajānāti. yac ca kṣīṇan",
    "K03psp_2-3u:3390": " na tac chakyaṃ pariṇamayitum. yenāpi cittena pariṇāmayati (PSP_2-3:129)",
    "K03psp_2-3u:3391": " tasyāpi cittasya saiva dharmatā. yatrāpi pariṇāmayati tasyāpi saiva dharmatā.",
    "K03psp_2-3u:3392": " saced evaṃ pariṇāmayati samena pariṇāmayati na viṣamena,",
    "K03psp_2-3u:3393": " na ca mithyā pariṇāmayati,",
    "K03psp_2-3u:3394": " evaṃ pariṇāmayitavyaṃ bodhisattvena mahāsattvena.",
    "K03psp_2-3u:3395": " saced bodhisattvo mahāsattvo 'tītānāgatapratyutpannānāṃ buddhānāṃ bhagavatāṃ yāvat",
    "K03psp_2-3u:3396": " prathamacittotpādam upādāya parinirvāṇaṃ yāvad ca saddharmāntardhānaṃ tac chrāvakāṇāṃ",
    "K03psp_2-3u:3397": " pratyekabuddhānāṃ ca yāvad yaiś ca tatra pṛthagjanaiḥ kuśalamūlāny avaropitāni,",
    "K03psp_2-3u:3398": " yā ca dharmadeśanā śrutā śrutvā ca yaiś ca tatra devanāgayakṣagandharvāsuragaruḍakiṃnaramahoragaiḥ kuśalamūlāny avaropitāni,",
    "K03psp_2-3u:3399": " kuśatriyamahāśālakulair vā brāhmaṇamahāśālakulair vā gṛhapatimahāśalakulair vā cāturmahārājakāyikair",
    "K03psp_2-3u:3400": " vā devair yāvac chuddhāvāsakāyikair vā devaiḥ saddharmaḥ śrutaḥ kuśalamūlāny avaropitāni,",
    "K03psp_2-3u:3401": " cittaṃ cotpāditam anuttarāyāṃ samyaksaṃbodhau tat sarvam abhisaṃkṣipya piṇḍayitvā",
    "K03psp_2-3u:3402": " tulayitvāgrayānumodanayānumodate jyeṣṭhayā śreṣṭhayā varayā pravarayā praṇitayā uttamayā",
    "K03psp_2-3u:3403": " anuttamayā asamayā asamasamayā anumodanayā anumodate anumodya tat sarvam anuttarāyāṃ",
    "K03psp_2-3u:3404": " samyaksaṃbodhau pariṇāmayati.",
    "K03psp_2-3u:3405": " sacet punar evaṃ saṃjānīte kṣīṇās te dharmā niruddhā vigatā vipariṇatā so 'pi dharmasvabhāvena",
    "K03psp_2-3u:3406": " śūnyo yatrāpi pariṇāmayati. saced evaṃ pariṇāmayati pariṇāmitaṃ bhavaty anuttarāyāṃ samyaksaṃbodhau.",
    "K03psp_2-3u:3407": " sacet punar evaṃ saṃjānīte na ca dharmādharmān pariṇāmayanti. tat kasya hetos?",
    "K03psp_2-3u:3408": " tathā hi svabhāvaśūnyāḥ sarvadharmāḥ.",
    "K03psp_2-3u:3409": " saced evaṃ pariṇāmayati pariṇāmitaṃ bhavaty anuttarāyāṃ samyaksaṃbodhau. evaṃ hi bodhisattvasya mahāsattvasya prajñāpāramitāyāṃ carataḥ,",
    "K03psp_2-3u:3410": " evaṃ dhyānapāramitāyāṃ vīryapāramitāyāṃ kṣāntipāramitāyāṃ śīlapāramitāyāṃ dānapāramitāyāṃ carato na saṃjñāviparyāso na cittaviparyāso na dṛṣṭiviparyāso bhavati. tat kasya hetos?",
    "K03psp_2-3u:3411": " tathā hi bodhisattvo mahāsattvas tāṃ pariṇāmanāṃ nābhiniviśate,",
    "K03psp_2-3u:3412": " tāni kuśalamūlāni tadbodhicittaṃ ca na samanupaśyati yatrābhiniveśeta,",
    "K03psp_2-3u:3413": " idaṃ bodhisattvasya mahāsattvasyānuttaraṃ pariṇāmanam. ity aviparyastalakṣaṇapariṇāmaḥ",
    "K03psp_2-3u:3414": " sacet punar bodhisattvo mahāsattvas taṃ puṇyakriyāvastv abhisaṃskāraṃ viviktaṃ saṃjānīte skandhadhātvāyatanaiḥ,",
    "K03psp_2-3u:3415": " prajñāpāramitayā viviktaṃ saṃjānīte. evaṃ dhyānapāramitayā vīryapāramitayā kṣāntipāramitayā śīlapāramitayā (PSP_2-3:130)",
    "K03psp_2-3u:3416": " dānapāramitayā viviktaṃ saṃjānīte. adhyātmaśūnyatayā viviktaṃ saṃjānīte yāvad abhāvasvabhāvaśūnyatayā",
    "K03psp_2-3u:3417": " viviktaṃ saṃjānīte. saptatriṃśadbodhipakṣair dharmair viviktaṃ saṃjānīte. daśabhir",
    "K03psp_2-3u:3418": " balaiś caturbhir vaiśāradyaiś catasṛbhiḥ pratisaṃvidbhir aṣṭādaśabhir āveṇikair buddhadharmair",
    "K03psp_2-3u:3419": " viviktaṃ saṃjānīte. evaṃ bodhisattvena mahāsattvena puṇyakriyāvastv abhisaṃskāraḥ",
    "K03psp_2-3u:3420": " pariṇāmito bhavaty anuttarāyāṃ samyaksaṃbodhau.",
    "K03psp_2-3u:3421": " sacet punar bodhisattvo mahāsattvo 'numodanāsahagataṃ puṇyakriyāvastu svabhāvena viviktaṃ saṃjānīte,",
    "K03psp_2-3u:3422": " viviktās te buddhā bhagavanto buddhasvabhāvena,",
    "K03psp_2-3u:3423": " kuśalamūlāny api kuśalamūlasvabhāvena viviktāni,",
    "K03psp_2-3u:3424": " abhisaṃskārā abhisaṃskārasvabhāvena viviktāḥ,",
    "K03psp_2-3u:3425": " bodhicittaṃ bodhicittasvabhāvena viviktaṃ,",
    "K03psp_2-3u:3426": " pariṇāmanācittaṃ pariṇāmanācittasvabhāvena viviktaṃ,",
    "K03psp_2-3u:3427": " bodhir api bodhisvabhāvena viviktā,",
    "K03psp_2-3u:3428": " prajñāpāramitā prajñāpāramitāsvabhāvena viviktā,",
    "K03psp_2-3u:3429": " dhyānapāramitā dhyānapāramitāsvabhāvena viviktā,",
    "K03psp_2-3u:3430": " vīryapāramitā vīryapāramitāsvabhāvena viviktā,",
    "K03psp_2-3u:3431": " kṣāntipāramitā kṣāntipāramitāsvabhāvena viviktā,",
    "K03psp_2-3u:3432": " śīlapāramitā śīlapāramitāsvabhāvena viviktā,",
    "K03psp_2-3u:3433": " dānapāramitā dānapāramitāsvabhāvena viviktā,",
    "K03psp_2-3u:3434": " adhyātmaśūnyatā adhyātmaśūnyatāsvabhāvena viviktā,",
    "K03psp_2-3u:3435": " bahirdhāśūnyatā bhirdhāśūnyatāsvabhāvena viviktā,",
    "K03psp_2-3u:3436": " adhyātmabahirdhāśūnyatā adhyātmabahirdhāśūnyatāsvabhāvena viviktā yāvad abhāvasvabhāvaśūnyatā abhāvasvabhāvaśūnyatāsvabhāvena viviktā,",
    "K03psp_2-3u:3437": " evaṃ saptatriṃśadbodhipakṣyā dharmāḥ catvāry āryasatyāny apramāṇadhyānārūpyasamāpattavo",
    "K03psp_2-3u:3438": " 'ṣṭavimokṣā navānupūrvavihārasamāpattayaḥ śūnyatānimittāpraṇihitāni ṣaḍabhijñāḥ sarvasamādhayaḥ",
    "K03psp_2-3u:3439": " sarvadhāraṇīmukhāni daśabalavaiśāradyapratisaṃvido,",
    "K03psp_2-3u:3440": " 'ṣṭādaśāveṇikā buddhadharmā buddhadharmasvabhāvena viviktāḥ. evaṃ hi bodhisattvena",
    "K03psp_2-3u:3441": " mahāsattvena viviktāyāṃ prajñāpāramitāyāṃ caritavyam iyaṃ bodhisattvasya mahāsattvasya",
    "K03psp_2-3u:3442": " prajñāpāramitā. iti viviktapariṇāmaḥ.",
    "K03psp_2-3u:3443": " punar aparaṃ bodhisattvena mahāsattvena teṣāṃ buddhānāṃ bhagavatāṃ yat kuśalamūlaṃ",
    "K03psp_2-3u:3444": " tat sarvam anusmaratā evaṃ pariṇāmayitavyaṃ yādṛśa eva sa pariṇāmas tādṛśam eva tac",
    "K03psp_2-3u:3445": " cittaṃ yena pariṇāmayati tajjātikaṃ tatsvabhāvam.",
    "K03psp_2-3u:3446": " saced evaṃ saṃjānīte pariṇāmitaṃ bhavaty anuttarāyāṃ samyaksaṃbodhau,",
    "K03psp_2-3u:3447": " evaṃ pariṇāmayato na saṃjñāviparyāso bhavati na cittaviparyāso bhavati na dṛṣṭiviparyāso bhavati.",
    "K03psp_2-3u:3448": " sacet punar bodhisattvo mahāsattvaḥ prañāpāramitāyāṃ caran nimittayogena (PSP_2-3:131)",
    "K03psp_2-3u:3449": " teṣāṃ buddhānāṃ bhagavatāṃ tāni kuśalamūlāni saṃjānīte,",
    "K03psp_2-3u:3450": " na pariṇāmayaty anuttarāyāṃ samyaksaṃbodhau,",
    "K03psp_2-3u:3451": " ye cātītā buddhā bhagavantaḥ parinirvṛtā animittā aviṣayāḥ.",
    "K03psp_2-3u:3452": " saced evam api samanvāharati nimittīkaroti,",
    "K03psp_2-3u:3453": " na pariṇāmayati tāni kuśalamūlāny anuttarāyāṃ samyaksaṃbodhau,",
    "K03psp_2-3u:3454": " evaṃ cāsya saṃjñāviparyāso bhavati cittaviparyāso bhavati dṛṣṭiviparyāso bhavati.",
    "K03psp_2-3u:3455": " sacet tān buddhān bhagavatas tāni kuśalamulāni tāṃś cābhisaṃskārāṃs tāṃś cittotpādān saṃjānīte na nimittīkaroti,",
    "K03psp_2-3u:3456": " pariṇāmitāni tāni kuśalamūlāny anuttarāyai samyaksaṃbodhaye bhavati. evaṃ ca bodhisattvasya",
    "K03psp_2-3u:3457": " mahāsattvasya na saṃjñāviparyāso bhavati na cittaviparyāso bhavati na dṛṣṭiviparyāso",
    "K03psp_2-3u:3458": " bhavati. iti buddhakuśalamulajātīyasvabhāvānusmṛtipariṇāmaḥ",
    "K03psp_2-3u:3459": " maitreya āha:",
    "K03psp_2-3u:3460": " kathaṃ bhadanta subhūte bodhisattvo mahāsattvo na nimittīkaroti pariṇāmayati ca?",
    "K03psp_2-3u:3461": " subhūtir āha:",
    "K03psp_2-3u:3462": " atra hi tāni bodhisattvena mahāsattvena prajñāpāramitāyām upāyakauśalāni śikṣitavyām. ata eva ca bodhisattvasya mahāsattvasya prajñāpāramitāyām upāyakauśalaṃ veditavyaṃ,",
    "K03psp_2-3u:3463": " na ca prajñāpāramitām anāgamya śakyaṃ puṇyakriyāvastu pariṇāmayitum.",
    "K03psp_2-3u:3464": " maitreya āha:",
    "K03psp_2-3u:3465": " mā haivāsya syād bhadanta subhūte vacanīyam. na te buddhā bhagavantaḥ prajñāpāramitāyāṃ saṃvidyante. nāpi tāni kuśalamūlāni,",
    "K03psp_2-3u:3466": " nāpi te 'bhisaṃskārā,",
    "K03psp_2-3u:3467": " nāpi te cittotpādā yāvan nānuttarāyai samyaksaṃbodhaye pariṇāmayati.",
    "K03psp_2-3u:3468": " subhūtir āha:",
    "K03psp_2-3u:3469": " tatra bodhisattvena mahāsattvena prajñāpāramitāyāṃ caratā evaṃ vyupaparīkṣitavyaṃ,",
    "K03psp_2-3u:3470": " niruddhās te ātmabhāvā tāni ca kuśalamūlāni te cābhisaṃskārās te ca cittotpādāḥ.",
    "K03psp_2-3u:3471": " atha ca punar nimittīkṛtya vikalpyante te buddhā bhagavantas tāni ca kuśalamūlāni",
    "K03psp_2-3u:3472": " te cābhisaṃskārās te ca cittotpādā nimittīkṛtya vikalpyante. na ca tathāgatā arhantaḥ",
    "K03psp_2-3u:3473": " samyaksaṃbuddhā evaṃ nimittayogena pariṇāmayato 'numodanām abhyanujānanti. tat kasya hetoḥ?",
    "K03psp_2-3u:3474": " eṣa evāsya mahān upalambho yat parinirvṛtān buddhān bhagavato nimittīkaroti vikalpayati",
    "K03psp_2-3u:3475": " copalabhate tasmād bodhisattvena mahāsattvena kuśalamūlāni pariṇāmayitukāmena na",
    "K03psp_2-3u:3476": " copalabhya nimittīkṛtya pariṇāmayitavyāni. na copalambhasaṃjñino na nimittasaṃjñinas,",
    "K03psp_2-3u:3477": " tathāgatā arhantaḥ samyaksaṃbuddhāḥ pariṇāmatāṃ maharddhikām iti vadanti. tat hasya hetoḥ?",
    "K03psp_2-3u:3478": " saviṣaḥ saśalya eṣa pariṇāmaḥ.",
    "K03psp_2-3u:3479": " ity upāyakauśalapariṇāmaḥ",
    "K03psp_2-3u:3480": " tadyathāpi nāma praṇītabhojanaṃ viṣasaṃsṛṣṭaṃ varṇena gandhena copetaṃ tad eva bālajātīyaḥ puruṣaḥ paribhoktavyaṃ manyeta,",
    "K03psp_2-3u:3481": " tasya tat paribhuñjānasya varṇato 'pi gandhato 'pi roceta,",
    "K03psp_2-3u:3482": " pariṇāme ca duṣkhavipākaṃ syāt. evam eva ihaikatyā durgṛhītena durupalakṣitena duḥsvādhyātena cārtham ajānanto 'budhyamānā evam upadekṣyanti,",
    "K03psp_2-3u:3483": " ehi tvaṃ kulaputra atītānāgatapratyutpannānāṃ buddhānāṃ bhagavatāṃ prathamacittotpādam",
    "K03psp_2-3u:3484": " upādāya yāvad anuttarāṃ samyaksaṃbodhim abhisaṃbuddhānāṃ yāvac ca nirupadhiśeṣe nirvāṇadhātau",
    "K03psp_2-3u:3485": " parinirvṛtānāṃ yāvac ca saddharmāṇāṃ antarhitaḥ,",
    "K03psp_2-3u:3486": " yāny etasmin antare prajñāpāramitāyāṃ caradbhiḥ kuśalamūlāny abhisaṃskṛtāni,",
    "K03psp_2-3u:3487": " evaṃ dhyānapāramitāyāṃ vīryapāramitāyāṃ kṣāntipāramitāyāṃ śīlapāramitāyāṃ dānapāramitāyāṃ",
    "K03psp_2-3u:3488": " caradbhiḥ kuśālamūlāny abhisaṃskṛtāni. yāni ca caturdhyānapratisaṃyuktāni caturapramāṇapratisaṃyuktāni",
    "K03psp_2-3u:3489": " caturārūpyasamāpattipratisaṃyuktāni saptatriṃśad bodhipakṣyadharma pratisaṃyuktāni",
    "K03psp_2-3u:3490": " catur āryasatya pratisaṃyuktāni śūnyatānimittāpraṇihitapratisaṃyuktāny aṣṭavimokṣa",
    "K03psp_2-3u:3491": " navānupūrvavihārasamāpattipratisaṃyuktāny abhijñāpratisaṃyuktāni sarvaśūnyatādhāraṇīmukhapratisaṃyuktāni",
    "K03psp_2-3u:3492": " daśatathāgatabalapratisaṃyuktāni caturvaiśāradyapratisaṃyuktāni,",
    "K03psp_2-3u:3493": " catuḥpratisaṃvitpratisaṃyuktāni kuśalamūlāny abhisaṃskṛtāni,",
    "K03psp_2-3u:3494": " aṣṭādaśāveṇikabuddhadharmapratisaṃyuktāni kuśalamūlāny abhisaṃskṛtāni,",
    "K03psp_2-3u:3495": " yaiś ca kuśalamūlābhisaṃskārair buddhakṣetrāni pariśodhitāni sattvāś ca paripācitāḥ,",
    "K03psp_2-3u:3496": " yaś ca teṣāṃ buddhānāṃ bhagavatāṃ śīlaskandhaḥ samādhiskandhaḥ prajñāskandho vimuktiskandho",
    "K03psp_2-3u:3497": " vimuktijñānadarśanaskandhaḥ sarvākārajñatājñānam asaṃpramuṣitadharmatājñānaṃ sadopekṣāvihāritā",
    "K03psp_2-3u:3498": " teṣāṃ ca śrāvakāṇāṃ,",
    "K03psp_2-3u:3499": " yaiś ca tatra kuśalamūlāny abhisaṃskṛtāni,",
    "K03psp_2-3u:3500": " ye ca pratyekabuddhatve vyākṛtā,",
    "K03psp_2-3u:3501": " yaiś ca tatra devanāgayakṣagandharvāsuragaruḍakiṃnaramahoragaiḥ kuśalamūlāny abhisaṃskṛtāni",
    "K03psp_2-3u:3502": " tāni sarvāny abhisaṃkṣipya piṇḍayitvā tulayitvā anuttarāyai samyaksaṃbodhaye pariṇāmayati.",
    "K03psp_2-3u:3503": " evaṃ hi pariṇāmo nimittayogenopalambhayogena ca pariṇāmito viṣatvāya kalpayate. tadyathāpi",
    "K03psp_2-3u:3504": " nāma tat saviṣaṃ bhojanaṃ nāsty upalambhasaṃjñinaḥ pariṇāmaḥ. tat kasya hetoḥ?",
    "K03psp_2-3u:3505": " saviṣo hy upalambhaḥ sanimittaḥ sahetukaḥ sapratyayo ya evaṃ pariṇāmayati tena tathāgato",
    "K03psp_2-3u:3506": " 'bhyākhyāto bhavati. na ca sa tathāgatasyoktavādī bhavati na ca dharmavādī. tatra",
    "K03psp_2-3u:3507": " bodhisattvayānikaiḥ kulaputraiḥ kuladuhitrbhiś ca naivaṃ śikṣitavyam.",
    "K03psp_2-3u:3508": " ity animittapariṇāmaḥ",
    "K03psp_2-3u:3509": " maitreya āha:",
    "K03psp_2-3u:3510": " kathaṃ punar atītānāgatapratyutpannānāṃ buddhānāṃ bhagavatāṃ kuśalamūlāny anumodya pariṇāmayitavyāni?",
    "K03psp_2-3u:3511": " prathamacittotpādam upādāya yāvad anuttarāṃ samyaksaṃbodhim abhisaṃbuddhānāṃ yāvad",
    "K03psp_2-3u:3512": " anupadhiśeṣe nirvāṇadhātau parinirvṛtānāṃ yāvac ca saddharmasthitiḥ saśrāvakasaṃghānām",
    "K03psp_2-3u:3513": " etasminn antare yāni prajñāpāramitāyāṃ caratā kuśalamūlāny abhisaṃskṛtāni yāvat sarvajñatā",
    "K03psp_2-3u:3514": " prāptā yāvad yaiś ca devanāgayakṣagandharvāsuragaruḍakiṃnaramahoragamanuṣyāmanuṣyaiḥ",
    "K03psp_2-3u:3515": " kuśalamūlāny avaropitāni?",
    "K03psp_2-3u:3516": " kathaṃ cānumodya pariṇāmayitavyāni?",
    "K03psp_2-3u:3517": " kathaṃ ca pariṇāmayatas tāni kuśalamūlāni pariṇāmitāni bhavanty anuttarāyai samyaksaṃbodhaye?",
    "K03psp_2-3u:3518": " subhūtir aha:",
    "K03psp_2-3u:3519": " iha mahāyānikena kulaputreṇa vā kuladuhitrā vā prajñāpāramitāyāṃ caratā tathāgatam anabhyākhyātukāmena,",
    "K03psp_2-3u:3520": " evaṃ pariṇāmayitavyaṃ yathā te tathāgatā arhantaḥ samyaksaṃbuddhā jānanti niruttarāyai samyaksaṃbodhaye.",
    "K03psp_2-3u:3521": " subhūtir āha:",
    "K03psp_2-3u:3522": " iha mahāyānikena kulaputreṇa vā kuladuhitrā vā prajñāpāramitāyāṃ caratā tathāgatam anabhyākhyātukāmena,",
    "K03psp_2-3u:3523": " evaṃ pariṇāmayitavyaṃ yathā te tathāgatā arhantaḥ samyaksaṃbuddhā jānanti niruttareṇa buddhajñānena,",
    "K03psp_2-3u:3524": " tāni ca kuśalamūlāni yajjātikāni yatsvabhāvāni yallakṣaṇāni yayā dharmatayā saṃvidyante.",
    "K03psp_2-3u:3525": " tathāham apy anumode yathā te buddhā bhagavanto jānanti tathāham api pariṇāmayāmy",
    "K03psp_2-3u:3526": " anuttarāyai samyaksaṃbodhaye. evaṃ mahāyānikena kulaputreṇa vā kuladuhitrā vā tāni",
    "K03psp_2-3u:3527": " kuśalamūlāni pariṇāmayitavyāny anuttarāyai samyaksaṃbodhaye.",
    "K03psp_2-3u:3528": " evaṃ ca pariṇāmayitukāmena pariṇāmayitavyaṃ yathā te tathāgatā arhantaḥ samyaksaṃbuddhā jānanti niruttareṇa buddhajñānena,",
    "K03psp_2-3u:3529": " tāni ca kuśalamūlāni yajjātikāni yatsvabhāvāni yallakṣaṇāni yayā dharmatayā saṃvidyante.",
    "K03psp_2-3u:3530": " tathāham apy anumode yathā te buddhā bhagavanto jānanti tathāham api pariṇāmayāmy",
    "K03psp_2-3u:3531": " anuttarāyai samyaksaṃbodhaye. evaṃ mahāyānikena kulaputreṇa vā kuladuhitrā vā tāni",
    "K03psp_2-3u:3532": " kuśalamūlāni pariṇāmayitavyāny anuttarāyai samyaksaṃbodhaye. evaṃ ca pariṇāmayaṃs",
    "K03psp_2-3u:3533": " tathāgatān nābhyācaṣṭe uktavādī ca bhavati. tathāgatasya dharmavādī,",
    "K03psp_2-3u:3534": " caivaṃ bodhisattvasya mahāsattvasya pariṇāmo nirviṣo bhavati.",
    "K03psp_2-3u:3535": " iti buddhānujñātapariṇāmaḥ",
    "K03psp_2-3u:3536": " punar aparaṃ mahāyānasaṃprasthitena kulaputreṇa vā kuladuhitrā vā prajñāpāramitāyāṃ (PSP_2-3:134)",
    "K03psp_2-3u:3537": " carataivaṃ tāni kuśalamūlāni pariṇāmayitavyāni,",
    "K03psp_2-3u:3538": " yathā rūpam aparyāpannaṃ kāmadhātuṃ rūpadhātum ārūpyadhātum,",
    "K03psp_2-3u:3539": " evaṃ vedanāsaṃjñāsaṃskārā vijñānam aparyāpannaṃ kāmadhātuṃ rūpadhātum ārūpyadhātum,",
    "K03psp_2-3u:3540": " evaṃ dhātava āyatanāni pratītyasamutpādaḥ prajñāpāramitāpy aparyāpannā kāmadhātuṃ rūpadhātum ārūpyadhātum,",
    "K03psp_2-3u:3541": " evaṃ dhyānapāramitā vīryapāramitā kṣāntipāramitā śīlapāramitā dānapāramitāpy aparyāpannā kāmadhātuṃ rūpadhātum ārūpyadhātuṃ,",
    "K03psp_2-3u:3542": " yā cāparyāpannā na sātītā nānāgatā na pratyutpannā,",
    "K03psp_2-3u:3543": " evam adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā aparyāpannā kāmarūpārūpyadhātum,",
    "K03psp_2-3u:3544": " apramāṇadhyānārūpyasamāpattaya āryasatyāny aparyāpannāni kāmarūpārūpyadhātum,",
    "K03psp_2-3u:3545": " aṣṭavimokṣā navānupūrvavihārasamāpattayo 'paryāpannāḥ kāmarūpārūpyadhātuṃ,",
    "K03psp_2-3u:3546": " śūnyatānimittāpraṇihitāni ṣaḍabhijāā aparyāpannāḥ kāmarūpārūpyadhātuṃ,",
    "K03psp_2-3u:3547": " sarvasamādhayaḥ sarvadhāraṇīmukhāny aparyāpannāni kāmarūpārūpyadhātuṃ,",
    "K03psp_2-3u:3548": " daśabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā aparyāpannāḥ kāmarūpārūpyadhātum,",
    "K03psp_2-3u:3549": " evaṃ tathatā avitathatā anayatathatā dharmatā dharmadhātur dharmaniyāmatā dharmasthititā bhūtakoṭir acintyadhātur aparyāpannaḥ kāmarūpārūpyadhātuṃ,",
    "K03psp_2-3u:3550": " śīlasamādhiprajñāvimuktivimuktijñānadarśanāni sarvākārajñatā asaṃpramuṣitadharmatā sadā copekṣāvihāritā aparyāpannā kāmarūpārūpyadhātuṃ,",
    "K03psp_2-3u:3551": " yac cāparyāpannaṃ tan nātītaṃ nānāgataṃ na pratyutpannaṃ. tat kasya hetoḥ?",
    "K03psp_2-3u:3552": " yathaiva tad aparyāpannam evaṃ pariṇāmo 'py aparyāpanno,",
    "K03psp_2-3u:3553": " yatrāpi dharme pariṇāmayati te 'pi dharmā aparyāpannā,",
    "K03psp_2-3u:3554": " yo 'pi pariṇāmayati so 'py aparyāpannas,",
    "K03psp_2-3u:3555": " te 'pi buddhā bhagavanto 'paryāpannāḥ kāmarūpārūpyadhātuṃ,",
    "K03psp_2-3u:3556": " tāny api kuśalamūlāny aparyāpannāni kāmarūpārūpyadhātuṃ,",
    "K03psp_2-3u:3557": " te 'pi śrāvakapratyekabuddhā aparyāpannāḥ kāmarūpārūpya dhātuṃ,",
    "K03psp_2-3u:3558": " teṣām api tāni kuśalamūlāny aparyāpannāni kāmarūpārūpyadhātuṃ,",
    "K03psp_2-3u:3559": " yac cāparyāpannaṃ tan nātītan nānāgatan na pratyutpannam.",
    "K03psp_2-3u:3560": " saced bodhisattvo mahāsattvaḥ prajñāpāramitāyāṃ carann evaṃ saṃjānīte,",
    "K03psp_2-3u:3561": " yad rūpaṃ tat kāmadhāturūpadhātvārūpyadhātum aparyāpamam,",
    "K03psp_2-3u:3562": " evaṃ vedanāsaṃjñāsaṃskārā yad vijñānaṃ tat kāmadhāturūpadhātvārūpyadhātum aparyāpannam,",
    "K03psp_2-3u:3563": " evaṃ dhātava āyatanāni pratītyasamutpādaḥ pratītyasamutpādāṅgānīti kāmadhāturūpadhātvārūpyadhātvaparyāpannāni.",
    "K03psp_2-3u:3564": " saced bodhisattvo mahāsattvaḥ prajñāpāramitāyāṃ carann evaṃ saṃjānīte, yad (PSP_2-3:135)",
    "K03psp_2-3u:3565": " rūpaṃ tat kāmadhāturūpadhātvārūpyadhātum aparyāpannaṃ,",
    "K03psp_2-3u:3566": " tan nātītan tan nānāgatan na pratyutpannan tan na śakyaṃ nimittayogena copalambhayogena vā pariṇāmayitum. tat kasya hetor?",
    "K03psp_2-3u:3567": " na hi tasya svabhāvaḥ saṃvidyate. yasya ca svabhāvo na saṃvidyate so 'bhāvo. na cābhāvo",
    "K03psp_2-3u:3568": " 'bhāvena śakyaḥ pariṇāmayitum. evaṃ vedanāsaṃjñāsaṃskārā vijñānaṃ dhātava āyatanāni",
    "K03psp_2-3u:3569": " pratītyasamutpādaḥ pratītyasamutpādāṅgāny,",
    "K03psp_2-3u:3570": " evaṃ dānapāramitā śīlapāramitā kṣāntipāramitā vīryapāramitā dhyānapāramitā prajñāpāramitā,",
    "K03psp_2-3u:3571": " evaṃ adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā,",
    "K03psp_2-3u:3572": " evaṃ yāvat saptatriṃśadbodhipakṣyā dharmā āryasatyāny apramāṇadhyānārūpyasamāpattayo",
    "K03psp_2-3u:3573": " 'ṣṭavimokṣā navānupūrvavihārasamāpattayaḥ śūnyatānimittāpraṇihitāni ṣaḍabhijñā daśatathāgatabalāni",
    "K03psp_2-3u:3574": " catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ sarvajñatā",
    "K03psp_2-3u:3575": " asaṃpramuṣitadharmatā sadopekṣāvihāritā na kāmadhātuparyāpannā na rūpadhātuparyāpannā",
    "K03psp_2-3u:3576": " nārūpyadhātuparyāpannā,",
    "K03psp_2-3u:3577": " yā cāparyāpannā na sātītā nānāgatā na pratyutpannā na sā śakyā nimittayogena na copalambhayogena vā pariṇāmayitum. tat kasya hetor?",
    "K03psp_2-3u:3578": " na hi tasyāḥ svabhāvaḥ saṃvidyate. yo na saṃvidyate so 'bhāvo. na cābhāvo 'bhāvena śakyaḥ pariṇāmayitum. evaṃ hi bodhisattvasya mahāsattvasya pariṇāmo nirviṣo bhavati.",
    "K03psp_2-3u:3579": " yaḥ punar mahāyānasaṃprasthitaḥ kulaputro vā kuladuhitā vā nimittayogena copalambhayogena",
    "K03psp_2-3u:3580": " ca tāni kuśalamūlāni pariṇāmayati tāni mithyā pariṇāmayati na ca mithyā pariṇāmaṃ",
    "K03psp_2-3u:3581": " samyakpariṇāmaṃ buddhā bhagavanto varṇayanti. yaṃ buddhā bhagavantaḥ pariṇāmaṃ na",
    "K03psp_2-3u:3582": " varṇayanti sa tena pariṇāmayati. na dānapāramitāyāṃ pariṇāmayati na śīlapāramitāyāṃ",
    "K03psp_2-3u:3583": " na kṣāntipāramitāyāṃ na vīryapāramitāyāṃ na dhyānapāramitāyāṃ na prajñāpāramitāyāṃ",
    "K03psp_2-3u:3584": " pariṇāmayati. na ṣaḍpāramitāḥ paripūrayiṣyati. na saptatriṃśadbodhipakṣyān dharmān",
    "K03psp_2-3u:3585": " paripūrayiṣyati. nādhyātmaśūnyatāṃ na bahirdhāśūnyatāṃ nādhyātmabahirdhāśūnyatāṃ",
    "K03psp_2-3u:3586": " na yāvad abhāvasvabhāvaśūnyatāṃ nāpramāṇadhyānārūpyasamāpattir nāryasatyāni nāṣṭavimokṣān",
    "K03psp_2-3u:3587": " na navānupūrvavihārasamāpattir na śūnyatānimittāpraṇihitāni nābhijñā na daśatathāgatabalāni",
    "K03psp_2-3u:3588": " na vaiśāradyāni na pratisaṃvido nāṣṭādaśāveṇikān buddhadharmān paripūrayiṣyati. na",
    "K03psp_2-3u:3589": " samādhīn na dhāraṇīmukhāni paripūrayiṣyati. na buddhakṣetraṃ pariśodhayiṣyati. na",
    "K03psp_2-3u:3590": " sattvān paripācayiṣyati. (PSP_2-3:136)",
    "K03psp_2-3u:3591": " yo na buddhakṣetrāṃ pariśodhayiṣyati na sattvān paripācayiṣyati sa nānuttarāṃ samyaksaṃbodhim abhisaṃbhotsyate. tat kasya hetos?",
    "K03psp_2-3u:3592": " tathā hy asya pariṇāmaḥ saviṣaḥ.",
    "K03psp_2-3u:3593": " punar aparaṃ bodhisattvena mahāsattvena prajñāpāramitāyāṃ carataivam upaparīkṣitavyaṃ,",
    "K03psp_2-3u:3594": " yathā buddhā bhagavanto jānanti,",
    "K03psp_2-3u:3595": " anayā ca dharmatayā tat kuśalamūlaṃ pariṇāmayitavyam ity,",
    "K03psp_2-3u:3596": " evaṃ pariṇāmitaṃ bhavatīti,",
    "K03psp_2-3u:3597": " tathāham api tayā dharmatayā pariṇāmayāmy anuttarāyai samyaksaṃbodhaye.",
    "K03psp_2-3u:3598": " iti traidhātukāparyāpannapariṇāmaḥ",
    "K03psp_2-3u:3599": " atha khalu bhagavān āyuṣmantaṃ subhūtim āmantrayāmāsa:",
    "K03psp_2-3u:3600": " sādhu sādhu subhūte sādhu khalu punas tvaṃ subhūte yas tvam eva bodhisattvānāṃ mahāsattvānāṃ pariṇāmanāskandham upadiśasi,",
    "K03psp_2-3u:3601": " animittayogenānupalambhayogenānutpādayogenāprādurbhāvayogenāsaṃkleśayogenāvyavadānayogenābhāvasvabhāvayogena",
    "K03psp_2-3u:3602": " svalakṣaṇaśūnyatāyogena dharmadhātuyogena tathatāyogenāvitathatāyogenānyatathatāyogena.",
    "K03psp_2-3u:3603": " sacet subhūte ye trisāhasramahāsāhasre lokadhātau sattvās te sarve daśānāṃ kuśalānāṃ karmapathānāṃ lābhino bhaveyuś,",
    "K03psp_2-3u:3604": " caturṇāṃ dhyānānāṃ caturṇām apramāṇānāṃ catasṛṇām ārūpyasamāpattīnāṃ pañcānām abhijñānāṃ lābhino bhaveyuḥ. tat kiṃ manyase?",
    "K03psp_2-3u:3605": " subhūte api nu te sattvās tatonidānaṃ bahupuṇyaṃ prasaveyuḥ.",
    "K03psp_2-3u:3606": " subhūtir āha:",
    "K03psp_2-3u:3607": " bahu bhagavan bahu sugata.",
    "K03psp_2-3u:3608": " bhagavān āha:",
    "K03psp_2-3u:3609": " ataḥ subhūte sa kulaputro vā kuladuhitā vā bahutataṃ puṇyaṃ prasavet,",
    "K03psp_2-3u:3610": " yaḥ kuśalamūlāni nirupalepapariṇāmanayā pariṇāmayed,",
    "K03psp_2-3u:3611": " evaṃ hi subhūte tasya kulaputrasya vā kuladuhitur vā kuśalamulapariṇāmo 'gra ākhyāyate",
    "K03psp_2-3u:3612": " jyeṣṭha ākhyāyate śreṣṭha ākhyāyate vara ākhyāyate pravara ākhyāyate praṇīta ākhyāyate",
    "K03psp_2-3u:3613": " uttama ākhyāyate anuttama ākhyāyate niruttama ākhyāyate iti mṛdumahāpuṇyodayapariṇāmaḥ",
    "K03psp_2-3u:3614": " punar aparaṃ suhbute yāvantas trisāhasramahāsāhasre lokadhātau sattvās te sarve srotaāpannā bhaveyuḥ,",
    "K03psp_2-3u:3615": " sakṛdāgāmino vānāgāmino vārhanto vā bhaveyus,",
    "K03psp_2-3u:3616": " tān sarvān kaścid eva kulaputro vā kuladuhitā vā yāvajjīvaṃ satkuryād gurukuryād mānayet pūjayec cīvarapiṇḍapātaśayanāsanaglānapratyayabhaiṣajyapariṣkārais. tat kiṃ manyase?",
    "K03psp_2-3u:3617": " subhūte api nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:3618": " subhūtir āha:",
    "K03psp_2-3u:3619": " bahu bhagavan bahu sugata.",
    "K03psp_2-3u:3620": " bhagavān āha:",
    "K03psp_2-3u:3621": " ataḥ subhūte sa kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:3622": " ya evaṃ kuśalamūlaṃ nirupalepapariṇāmanayā pariṇāmayet.",
    "K03psp_2-3u:3623": " punar aparaṃ subhūte ye trisāhasramahāsāhasre lokadhātau sattvās te sarve pratyekabuddhā bhaveyus,",
    "K03psp_2-3u:3624": " tān sarvān pratyekabuddhān kaścid eva kulaputro vā kuladuhitā vā yāvajjīvaṃ satkuryād",
    "K03psp_2-3u:3625": " gurukuryād mānayet pūjayec cīvarapiṇḍapātaśayanāsanaglānapratyayabhaiṣajyapariṣkārais. tat kiṃ manyase?",
    "K03psp_2-3u:3626": " subhūte api nu sa kulaputro vā kuladuhitā vā tatonidānaṃ bahutaraṃ puṇyaṃ prasavet.",
    "K03psp_2-3u:3627": " subhūtir āha:",
    "K03psp_2-3u:3628": " bahu bhagavan bahu sugata.",
    "K03psp_2-3u:3629": " bhagavān āha:",
    "K03psp_2-3u:3630": " ataḥ subhūte sa kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:3631": " ya evaṃ kuśalamūlaṃ nirupalepapariṇāmanayā pariṇāmayet.",
    "K03psp_2-3u:3632": " iti madhyamahāpuṇyodayapariṇāmaḥ",
    "K03psp_2-3u:3633": " punar aparaṃ subhūte ye trisāhasramahāsāhasre lokadhātau sattvās te sarve 'nuttarāyāṃ samyaksaṃbodhau saṃpratiṣṭheran,",
    "K03psp_2-3u:3634": " tatra ye pūrvasyāṃ diśi gaṅgānadīvālukopameṣu lokadhātuṣu sattvās te sarva ekaikaṃ",
    "K03psp_2-3u:3635": " bodhisattvaṃ gaṅgānadīvālukopamān kalpāṃś cīvarapiṇḍapātaśayanāsanaglānapratyayabhaiṣajyapariṣkāraiḥ",
    "K03psp_2-3u:3636": " satkuryur gurukuryur mānayeyuḥ pūjayeyuḥ sarvasukhopadhānair upatiṣṭheyur,",
    "K03psp_2-3u:3637": " evaṃ dakṣiṇasyāṃ paścimāyām uttarasyāṃ vidikṣūrdhvam adho diśi gaṅgānadīvālkopameṣu",
    "K03psp_2-3u:3638": " lokadhātuṣu ye sattvās te sarva ekaikaṃ bodhisattvaṃ gaṅgānadīvālukopamān kalpāṃś",
    "K03psp_2-3u:3639": " cīvarapiṇḍapātaśayanāsanaglānapratyayabhaiṣajyapariṣkāraiḥ satkuryur gurukuryur mānayeyuḥ",
    "K03psp_2-3u:3640": " pūjayeyuḥ sarvasukhopadhānair upatiṣṭheyuḥ. tat kiṃ manyase?",
    "K03psp_2-3u:3641": " subhūte api nu te kulaputrā vā kuladuhitaro vā tatonidānaṃ bahutaraṃ puṇyaṃ prasaveyuḥ.",
    "K03psp_2-3u:3642": " subhūtir āha:",
    "K03psp_2-3u:3643": " bahu bhagavan bahu sugata. aprameyam asaṃkhyeyam aparimāṇaṃ bhagavann upamāpi na sukarā kartuṃ tasya puṇyakriyāvastunaḥ. saced bhagavaṃs tat puṇyakriyāvastu rūpi bhavet,",
    "K03psp_2-3u:3644": " sarvaṃ tad gaṅgānadivālukopameṣu na māyet.",
    "K03psp_2-3u:3645": " evam ukte bhagavān āyuṣmantaṃ subhūtim etad avocat:",
    "K03psp_2-3u:3646": " sādhu sādhu subhūte sādhu khalu punas tvaṃ subhūte yas tvam evaṃ bravīṣi. ataḥ subhūte sa kulaputro vā kuladuhitā vā bahutaraṃ puṇyaṃ prasavet,",
    "K03psp_2-3u:3647": " ya evaṃ kuśalamūlaṃ nirupalepapariṇāmanayānuttarāyai samyaksaṃbodhaye pariṇāmayed.",
    "K03psp_2-3u:3648": " evaṃ subhūte tasya kulaputrasya vā kuladuhitur vā ayaṃ kuśalamulapariṇāmo 'gra ākhyāyate",
    "K03psp_2-3u:3649": " śreṣṭha ākhyāyate jyeṣṭha ākhyāyate vara ākhyāyate pravara ākhyāyate (PSP_2-3:138)",
    "K03psp_2-3u:3650": " praṇīta ākhyāyate uttama ākhyāyate anuttama ākhyāte niruttama ākhyāyate. tasya subhūte",
    "K03psp_2-3u:3651": " nirupalepapariṇāmanāpuṇyaskandhasyāsau pūrvakaḥ puṇyaskandhaḥ śatatamīm api kalāṃ",
    "K03psp_2-3u:3652": " nopaiti sahasratamīm api śatasahasratamīm api koṭītamīm api koṭīśatatamīm api koṭīsahasratamīm",
    "K03psp_2-3u:3653": " api koṭīśatasahasratamīm api koṭiniyutaśatasahasratamīm api saṃkhyam api kalām api",
    "K03psp_2-3u:3654": " gaṇanām apy upamām apy aupamyam apy upaniśām apy upaniṣadam api na kṣamate. tat kasya hetos?",
    "K03psp_2-3u:3655": " tathā hi te kulaputrāḥ kuladuhitaraś copalambhasaṃjñino ye daśakuśalakarmapathasamanvāgatāś caturdhyānacaturapramāṇacaturārūpyasamāpattipañcābhijñāsamanvāgatās. tat kasya hetoḥ?",
    "K03psp_2-3u:3656": " tathā hi te kulaputrāḥ kuladuhitaraś copalambhasaṃjñinas tān sarvasattvān srotaāpannabhūtān",
    "K03psp_2-3u:3657": " yāvad arhattvabhūtān sarvasattvān pratyekabuddhabhūtān satkuryur gurukuryur mānayeyuḥ",
    "K03psp_2-3u:3658": " pūjayeyuś cīvarapiṇḍapātaśayanāsanaglānapratyayabhaiṣajyapariṣkāraiḥ sarvasukhopadhānair upatiṣṭheyus,",
    "K03psp_2-3u:3659": " tathā hi sa tān aupalambhikān bodhisattvān satkuryād gurukuryād mānayet pūjayet. ity adhimātrapuṇyodayapariṇāmaḥ",
    "K03psp_2-3u:3660": " atha khalu catvāro mahārājānaś cāturmahārājakāyikānāṃ ca devānāṃ viṃśatidevaputrasahasrāṇi prāñjalībhūtāni bhagavantaṃ namasyanti sma. evaṃ",
    "K03psp_2-3u:3661": " mahāpariṇāmo batāyaṃ bhagavan bodhisattvasya mahāsattvasya yo 'yam upāyakauśalenānupalambhayogena",
    "K03psp_2-3u:3662": " nirupalepayogenānimittayogena tāni kuśalamūlāny anuttarāyai samyaksaṃbodhaye pariṇāmayati.",
    "K03psp_2-3u:3663": " tathā pariṇāmayati yathā na dvayam upaiti nādvayam.",
    "K03psp_2-3u:3664": " atha khalu śakro devānām indras trāyastriṃśair devaputraiḥ sārdhaṃ divyapuṣpadhūpagandhamālyavilepanacūrṇacīvaracchatradhvajapatākābhir",
    "K03psp_2-3u:3665": " divyatūryatāḍāvacaravādyaiś ca bhagavantaṃ pūjayāmāsa. evaṃ ca vācam abhāṣata:",
    "K03psp_2-3u:3666": " mahāpariṇāmo batāyaṃ bhagavan bodhisattvasya mahāsattvasya yo 'yam upāyakauśalenānupalambhayogena",
    "K03psp_2-3u:3667": " nirupalepayogenānimittayogena tāni kuśalamūlāny anuttarāyai samyaksaṃbodhaye pariṇāmayati.",
    "K03psp_2-3u:3668": " tathā ca pariṇāmayati yathā na dvayam upaiti nādvayam.",
    "K03psp_2-3u:3669": " atha khalu suyāmo devaputraḥ saṃtuṣito nirmāṇaratiḥ paranirmitavaśavartī ca devaputro 'nekair devaputraśatasahasraiḥ sārdhaṃ bhagavantam etad",
    "K03psp_2-3u:3670": " mahāpariṇāmo batāyaṃ bhagavan bodhisattvasya mahāsattvasya yo 'yam upāyakauśalenānupalambhayogena",
    "K03psp_2-3u:3671": " nirupalepayogenānimittayogena tāni kuśalamūlāny anuttarāyai samyaksaṃbodhaye pariṇāmayati.",
    "K03psp_2-3u:3672": " tathā ca pariṇāmayati yathā na (PSP_2-3:139)",
    "K03psp_2-3u:3673": " dvayam upaiti nādvayam.",
    "K03psp_2-3u:3674": " atha khalu brahmapārṣadyānāṃ devānām anekāni devaputrakoṭīniyutaśatasahasrāṇi yena bhagavāṃs tenopasaṃkrāntāny upasaṃkramya bhagavataḥ pādau śirasābhivandya śabdam akārṣuḥ,",
    "K03psp_2-3u:3675": " ghoṣam udīrayāmāsuḥ:",
    "K03psp_2-3u:3676": " āścaryaṃ bhagavan yathāpi nāma bodhisattvā mahāsattvāḥ prajñāpāramitayā parigṛhītā",
    "K03psp_2-3u:3677": " upāyakauśalyena ca teṣāṃ paurvakāṇāṃ bodhisattvānāṃ mahāsattvānāṃ kulaputrāṇāṃ kuladuhitṛṇāṃ",
    "K03psp_2-3u:3678": " ca aupalambhikānāṃ tāni kuśalamūlāny abhibhavanti. evaṃ brahmapurohitā mahābrahmāṇaḥ",
    "K03psp_2-3u:3679": " parīttābhā apramāṇābhā ābhāsvarāḥ parīttaśubhā apramāṇaśubhāḥ śubhakṛtsnā anabhrakāḥ",
    "K03psp_2-3u:3680": " puṇyaprasavā vṛhatphalāḥ śuddhāvāsāḥ sudṛśāḥ sudarśanā avṛhā atapā akaniṣṭhāḥ,",
    "K03psp_2-3u:3681": " anekair devaputrakoṭīniyutaśatasahasraiḥ sardhāṃ yena bhagavāṃs tenopasaṃkrāmann upasaṃkramya bhagavataḥ pādau śirasābhivandya śabdam akārṣuḥ,",
    "K03psp_2-3u:3682": " ghoṣam udīrayāmāsuh:",
    "K03psp_2-3u:3683": " āścaryaṃ bhagavan yathāpi nāma bodhisattvā mahāsattvāḥ prajñāpāramitayā parigṛhītā,",
    "K03psp_2-3u:3684": " upāyakauśalena ca teṣāṃ paurvakānāṃ bodhisattvānāṃ mahāsattvānāṃ kulaputrāṇāṃ kuladuhitṛṇāṃ ca aupalambhikānāṃ tāni kuśalamūlāny abhibhavanti.",
    "K03psp_2-3u:3685": " atha khalu bhagavāṃś cāturmahārājakāyikān devaputrān yāvad akaniṣṭhān devaputrān āmantrayāmāsa:",
    "K03psp_2-3u:3686": " yadi devaputrā ye trisāharamahāsāhasre lokadhātau sattvās te sarve 'nuttarāyāṃ samyaksaṃbodhau saṃprasthitā bhaveyus,",
    "K03psp_2-3u:3687": " te sarve 'tītānāgatapratyutpannānāṃ tathāgatānām arhatāṃ samyaksaṃbuddhānāṃ saśrāvakasaṃghānāṃ",
    "K03psp_2-3u:3688": " sapratyekabuddhānāṃ yāni kuśalamūlāni prathamacittotpādam upādāya yāvad anuttarāṃ",
    "K03psp_2-3u:3689": " samyaksaṃbodhim abhisaṃbuddhānāṃ yāvac ca nirupadhiśeṣe nirvāṇadhātau parinirvṛtānāṃ",
    "K03psp_2-3u:3690": " yāvat saddharmasthitir etasminn antare teṣāṃ buddhānāṃ bhagavatāṃ teṣāṃ ca śrāvakāṇāṃ",
    "K03psp_2-3u:3691": " teṣāṃ ca pratyekabuddhānāṃ tato 'nyeṣāṃ ca sarvasattvānāṃ yat kuśalamūlaṃ dānapāramitā",
    "K03psp_2-3u:3692": " nirjātam evaṃ śīlapāramitākṣāntipāramitāvīryapāramitādhyānapāramitāprajñāpāramitānirjātaṃ",
    "K03psp_2-3u:3693": " śīlaskandhaḥ samādhiskandhaḥ prajñāskandho vimuktiskandho vimuktijñānadarśanaskandho",
    "K03psp_2-3u:3694": " 'nye cāparimāṇā buddhadharmās tat sarvam abhisaṃkṣipyānumodyānuttarāyai samyaksaṃbodhaye",
    "K03psp_2-3u:3695": " pariṇāmayeyur upalambhayogena. yaś ca kulaputro vā kuladuhitā vā anuttarāyāṃ samyaksaṃbodhau",
    "K03psp_2-3u:3696": " saṃprasthito bhavet so 'tītānāgatapratyutpannānāṃ buddhānāṃ bhagavatāṃ saśrāvakasaṃghānāṃ",
    "K03psp_2-3u:3697": " sapratyekabuddhānāṃ prathamacittotpādam upādāya (PSP_2-3:140)",
    "K03psp_2-3u:3698": " yāvad anuttarāṃ samyaksaṃbodhim abhisaṃbuddhānāṃ yāvad anupadhiśeṣe nirvāṇadhātau",
    "K03psp_2-3u:3699": " parinirvṛtānāṃ yāvat saddharmasthitir etasminn antare teṣāṃ sarveṣām anyeṣāṃ ca sarvasattvānāṃ",
    "K03psp_2-3u:3700": " yat kuśalamūlaṃ dānapāramitā śīlapāramitā kṣāntipāramitā vīryapāramita dhyānapāramitā",
    "K03psp_2-3u:3701": " prajñāpāramitā yāvad aparimāṇā buddhadharmās tat sarvam abhisaṃkṣipya piṇḍayitvā",
    "K03psp_2-3u:3702": " tulayitvā anupalambhayogenādvayayogenānimittayogena nirupalepayogena nirīhadharmayogena,",
    "K03psp_2-3u:3703": " agrayānumodanayānumodita anumodyānuttarāyai samyaksaṃbodhaye pariṇāmayed,",
    "K03psp_2-3u:3704": " evaṃ sa kulaputro vā kuladuhitā vā teṣāṃ pūrvakānāṃ kulaputrāṇāṃ kuladuhitṛṇām antikād",
    "K03psp_2-3u:3705": " bahutaraṃ puṇyaṃ prasavet. idaṃ ca kuśalamūlaṃ tasya pūrvakasya kuśalamūlasya śatatamīm",
    "K03psp_2-3u:3706": " api kalāṃ nopaiti yāvad upaniṣadam api na kṣamate. idaṃ bodhisattvena mahāsattvenānupalambhayogena",
    "K03psp_2-3u:3707": " pariṇāmitam agram ākhyāyate yāvad niruttaram ākhyāyate.",
    "K03psp_2-3u:3708": " iti pariṇāmakāritram ity uktaḥ pariṇāmamanaskāraḥ",
    "K03psp_2-3u:3709": " atha khalv āyuṣmān subhūtir bhagavantam etad avocat:",
    "K03psp_2-3u:3710": " yo bhagavaṃs tasya kulaputrasya vā kuladuhitur vā sa ca kuśalamūlānumodanāpariṇāmanāpuṇyaskandha",
    "K03psp_2-3u:3711": " ekataḥ piṇḍīkṛto 'grayānumodanayā numoditaḥ. kathaṃ bhagavann agrānumodanā bhavati",
    "K03psp_2-3u:3712": " yāvan niruttarānumodanā bhavati?",
    "K03psp_2-3u:3713": " bhagavān āha:",
    "K03psp_2-3u:3714": " yadā sa kulaputro vā kuladuhitā vā atītānāgatapratyutpannānāṃ tathāgatānāṃ arhatāṃ",
    "K03psp_2-3u:3715": " samyaksaṃbuddhānāṃ saśrāvakasaṃghānāṃ sapratyekabuddhānām anyeṣāṃ ca sarvasattvānāṃ",
    "K03psp_2-3u:3716": " kuśalān dharmān na gṛhṇāti na muñcati na manyate nāvamanyate nopalabhate. evaṃ cāsya",
    "K03psp_2-3u:3717": " bhavati naivātra kaścid dharma utpadyate na nirudhyate na saṃkliśyate na vyavadāyate,",
    "K03psp_2-3u:3718": " na ca teṣāṃ dharmāṇāṃ hānir na vṛddhir nāgamo na nirgamo na rāśir nābhāvaḥ,",
    "K03psp_2-3u:3719": " etena paryāyeṇa yac caiṣām atītānāgatapratyutpannāṃ dharmāṇāṃ tathatāvitathatānanyatathatā",
    "K03psp_2-3u:3720": " dharmatā dharmasthititā dharmaniyāmatā tathāham anumode anumodyānuttarāyai samyaksaṃbodhaye",
    "K03psp_2-3u:3721": " pariṇāmayāmīti pariṇāmayet. evam anumodamānasya bodhisattvasya mahāsattvasyagrānumodanā",
    "K03psp_2-3u:3722": " bhavati yāvan niruttarānumodanā bhavati. asyāḥ khalu punaḥ subhūte anumodanāyā anyā",
    "K03psp_2-3u:3723": " yā anumodanās tāḥ. sarvā śatatamīm api kalāṃ nopayānti yāvad upaniṣadam api na kṣamante.",
    "K03psp_2-3u:3724": " iyaṃ cānumodanā anyābhyo 'numodanābhyo 'gra ākhyāyate.",
    "K03psp_2-3u:3725": " punar aparaṃ subhūte navayānasaṃprasthitena kulaputreṇa vā kuladuhitrā (PSP_2-3:141)",
    "K03psp_2-3u:3726": " vā teṣāṃ atītānāgatapratyutpannānāṃ tathāgatānām arhatāṃ samyaksaṃbuddhānāṃ saśrāvakasaṃghānāṃ",
    "K03psp_2-3u:3727": " sapratyekabuddhānāṃ prathamacittotpādam upādāya yāvac cānuttarāṃ samyaksaṃbodhim",
    "K03psp_2-3u:3728": " abhisaṃbuddhānāṃ yāvad anupadhiśeṣe nirvāṇadhātau parinirvṛtānāṃ yāvat saddharmasthitir",
    "K03psp_2-3u:3729": " etasminn antare yat kuśalamūlaṃ dānapāramitāpratisaṃyuktam evaṃ śilaṃ kṣāntiṃ vīryaṃ",
    "K03psp_2-3u:3730": " dhyānaṃ prajñāpāramitāpratisaṃyuktaṃ yāvad aparimāṇabuddhadharmapratisaṃyuktaṃ,",
    "K03psp_2-3u:3731": " tato 'nyeṣām api sarvasattvānāṃ yāni kuśalamūlāni dānamayāni śilamayāni bhāvanāmayāni tāni sarvāṇy anumoditukāmena evam anumoditavyam. yathādhimuktis tathā dānam,",
    "K03psp_2-3u:3732": " evaṃ śīlaṃ kṣāntiṃ vīryaṃ dhyānaṃ yathādhimuktis tathā prajñā,",
    "K03psp_2-3u:3733": " yathādhimuktis tathā rūpaṃ vedanāsaṃjñāsaṃskārāḥ yathādhimuktis tathā vijñānaṃ,",
    "K03psp_2-3u:3734": " yathādhimuktis tathā dhātava āyatanāni yathādhimuktis tathā pratītyasamutpādaḥ,",
    "K03psp_2-3u:3735": " yathādhimuktis tathādhyātmaśūnyatā bahirdhāśūnyatādhyātmabahirdhāśūnyatā yāvad abhāvasvabhāvāśūnyatā,",
    "K03psp_2-3u:3736": " yathādhimuktis tathā saptatriṃśadbodhipakṣyā dharmāḥ,",
    "K03psp_2-3u:3737": " yathādhimuktis tathāpramāṇadhyānārūpyasamāpattayaḥ,",
    "K03psp_2-3u:3738": " yathādhimuktis tathāryasatyāny aṣṭavimokṣā navānupūrvavihārasamāpattayaḥ,",
    "K03psp_2-3u:3739": " yathādhimuktis tathā śūnyatānimittāpraṇihitavimokṣamukhāni ṣaḍabhijñāḥ,",
    "K03psp_2-3u:3740": " yathādhimuktis tathā sarvasamādhayaḥ sarvadhāraṇīmukhāni,",
    "K03psp_2-3u:3741": " yathādhimuktis tathā daśabalavaiśāradyapratisaṃvido 'ṣṭādaśāveṇikā buddhadharmāḥ,",
    "K03psp_2-3u:3742": " yathādhimuktis tathā vimuktijñānadarśanaṃ,",
    "K03psp_2-3u:3743": " yathādhimuktis tathānumodanā,",
    "K03psp_2-3u:3744": " yathādhimuktis tathā te 'tītānāgatapratyutpannā buddhadharmāḥ,",
    "K03psp_2-3u:3745": " yathādhimuktis tathā buddhā bhagavantaḥ,",
    "K03psp_2-3u:3746": " yathādhimuktis tathā teṣāṃ buddhānāṃ bhagavatām abhisaṃbodhiḥ,",
    "K03psp_2-3u:3747": " yathādhimuktis tathā teṣāṃ buddhānāṃ bhagavatāṃ parinirvāṇaṃ,",
    "K03psp_2-3u:3748": " yathādhimuktis tathā teṣāṃ buddhānāṃ bhagavatāṃ śrāvakāḥ pratyekabuddhāḥ,",
    "K03psp_2-3u:3749": " yathādhimuktis tathā śrāvakapratyekabuddhaparirvāṇaṃ,",
    "K03psp_2-3u:3750": " yathādhimuktis tathā teṣāṃ buddhānāṃ bhagavatāṃ dharmatā,",
    "K03psp_2-3u:3751": " yathādhimuktis tathā teṣāṃ śrāvakapratyekabuddhānāṃ dharmatā,",
    "K03psp_2-3u:3752": " yathādhimuktis tathā sarvadharmāṇāṃ sarvasattvānāṃ muktānām aśāntānām akliṣṭānām aviśuddhānāṃ dharmāṇāṃ dharmatā,",
    "K03psp_2-3u:3753": " ajātānām asaṃjātānām anutpannānām aniruddhānāṃ dharmāṇāṃ dharmatā,",
    "K03psp_2-3u:3754": " 'tathānuttarāyai samyaksaṃbodhaye pariṇāmayaty asaṃkrāntyavināśitām upādāya. iyaṃ",
    "K03psp_2-3u:3755": " sā subhūte bodhisattvānāṃ mahāsattvānām agrā anumodanā yāvan niruttarā anumodanā.",
    "K03psp_2-3u:3756": " anayā ca subhūte anumodanayā samanvāgato bodhisattvo mahāsattvaḥ kṣipram anuttarāṃ (PSP_2-3:142)",
    "K03psp_2-3u:3757": " samyaksaṃbodhim abhisaṃbudhyate.",
    "K03psp_2-3u:3758": " punar aparaṃ subhūte daśasu dikṣv ekaikasyāṃ diśi gaṅgānadīvālukopameṣu lokadhātuṣu ye te buddhā bhagavantaḥ. saśrāvakasaṃghās tiṣṭhanti dhriyante",
    "K03psp_2-3u:3759": " tān kaścid eva mahāyānasaṃprasthitaḥ. kulaputro vā kuladuhitā vā tathāgatan arhataḥ",
    "K03psp_2-3u:3760": " samyaksaṃbuddhān saśrāvakasaṃghān yāvajjīvaṃ sarvasukhopadhānena satkuryād gurukuryād",
    "K03psp_2-3u:3761": " mānayet pūjayec cīvarapiṇḍapātaśayanāsanaglānapratyayabhaiṣajyapariṣkāraiḥ parinirvṛtānāṃ",
    "K03psp_2-3u:3762": " ca teṣāṃ buddhāṃ bhagavatāṃ rātriṃdivam autsukyam āpadyeta satkaraṇagurukaraṇamānanapūjanaiḥ",
    "K03psp_2-3u:3763": " puṣpadhūpagandhamālyavilepanacūrṇacīvaracchatradhvajapatākābhiḥ,",
    "K03psp_2-3u:3764": " śīle ca tiṣṭhed upalambhayogena kṣāntiṃ bhāvayed vīryam ārabheta dhyānaṃ samāpadyeta prajñāṃ ca bhāvayed upalambhayogena,",
    "K03psp_2-3u:3765": " yaś ca kulaputro vā kuladuhita vā anuttarāyāṃ samyaksaṃbodḥau saṃprasthito dānapāramitāyāṃ",
    "K03psp_2-3u:3766": " caran śīlapāramitāyāṃ caran kṣāntipāramitāyāṃ caran vīryapāramitāyāṃ caran dhyānapāramitāyāṃ",
    "K03psp_2-3u:3767": " caran prajñāpāramitāyāṃ carann anupalambhayogena tāni kuśalamūlāny anuttarāyai samyaksaṃbodhaye",
    "K03psp_2-3u:3768": " pariṇāmayati. asya puṇyābhisaṃskārasya kuśalamūlābhisaṃskārasya cāsau paurvakaḥ puṇyābhisaṃskāraḥ",
    "K03psp_2-3u:3769": " śatatamīm api kalāṃ nopaiti yāvad upaniṣadam api na kṣamate. ayaṃ sa pariṇāmaḥ,",
    "K03psp_2-3u:3770": " agra ākhyāyate yāvad niruttara ākhyāyate. evaṃ hi subhūte bodhisattvena mahāsattvena",
    "K03psp_2-3u:3771": " dānapāramitāyāṃ caratā śīlapāramitāyāṃ caratā kṣāntipāramitāyāṃ caratā vīryapāramitāyāṃ",
    "K03psp_2-3u:3772": " caratā dhyānapāramitāyāṃ caratā prajñāpāramitāyāṃ caratā upāyakauśalenānupalambhayogena",
    "K03psp_2-3u:3773": " tāni kuśalamūlāny anumodyānuttarāyai samyaksaṃbodhaye pariṇāmayitavyāni.",
    "K03psp_2-3u:3774": " ity anumodanāmanaskāra ity ukto 'numodanāmanaskāraḥ",
    "K03psp_2-3u:3775": " atha khalv āyuṣmān śāriputro bhagavantam etad avocat:",
    "K03psp_2-3u:3776": " avabhāsakarī bhagavan prajñāpāramitā,",
    "K03psp_2-3u:3777": " namaskaraṇīyā bhagavan prajñāpāramitā,",
    "K03psp_2-3u:3778": " namaskaromi bhagavan prajñāpāramitāyai,",
    "K03psp_2-3u:3779": " anupaliptā bhagavan prajñāpāramitā,",
    "K03psp_2-3u:3780": " sarvatraidhātukena vitimirakarī bhagavan prajñāpāramitā,",
    "K03psp_2-3u:3781": " sarvakleśadṛṣṭyandhakāraprahāṇāya,",
    "K03psp_2-3u:3782": " agrakarī bhagavan prajñāpāramitā,",
    "K03psp_2-3u:3783": " sarveṣāṃ bodhipakṣyāṇāṃ dharmāṇāṃ kṣemakarī bhagavan prajñāpāramitā,",
    "K03psp_2-3u:3784": " sarvabhayabhairavopadravaprahāṇāya,",
    "K03psp_2-3u:3785": " ālokakari bhagavan prajñāpāramitā pañcacakṣuḥparigrahāya,",
    "K03psp_2-3u:3786": " sattvānāṃ mārgadarśayitrī bhagavan prajñāpāramitā,",
    "K03psp_2-3u:3787": " kumārgaprayātānāiḥ sattvānām antadvayavivarjanatayā,",
    "K03psp_2-3u:3788": " sarvākārajñatākaraṇī bhagavan prajñāpāramitā sarvavāsanānusaṃdhikleśaprahāṇatām upādāya,",
    "K03psp_2-3u:3789": " mātā bhagavan prajñāpāramitā (PSP_2-3:143)",
    "K03psp_2-3u:3790": " bodhisattvānāṃ mahāsattvānāṃ buddhadharmajananatām upādāya,",
    "K03psp_2-3u:3791": " anutpannā niruddhā bhagavan prajñāpāramitā svalakṣaṇaśūnyatām upādāya,",
    "K03psp_2-3u:3792": " saṃsāravimokṣā bhagavan prajñāpāramitākūṭasthāvināśitām upādāya,",
    "K03psp_2-3u:3793": " anāthānāṃ sattvānāṃ nāthakarī bhagavan prajñāpāramitā sarvadharmaratnadātrītām upādāya,",
    "K03psp_2-3u:3794": " daśabalakarī bhagavan prajñāpāramitā anavamardanīyatām upādāya,",
    "K03psp_2-3u:3795": " triparivartadvādaśākāradharmacakrapravartayitrī bhagavan prajñāpāramitā apravartanānivartanatām upādāya,",
    "K03psp_2-3u:3796": " sarvadharmāṇāṃ svabhāvasaṃdarśayitrī bhagavan prajñāpāramitā abhāvasvabhāvaśūnyatām upādāya. iti svabhayaḥ.",
    "K03psp_2-3u:3797": " kathaṃ bhagavan prajñāpāramitāyāṃ sthātavyam?",
    "K03psp_2-3u:3798": " bhagavān āha:",
    "K03psp_2-3u:3799": " yathā śāriputra śāstari tathā prajñāpāramitāyāṃ sthātavyaṃ,",
    "K03psp_2-3u:3800": " yathā śāstā namaskartavyas tathā prajñāpāramitā namaskatavyā. tat kasya hetor?",
    "K03psp_2-3u:3801": " eṣaiva prajñāpāramitā śāstā,",
    "K03psp_2-3u:3802": " na cānyaḥ śāstā anyā prajñāpāramitā,",
    "K03psp_2-3u:3803": " śāstaiva prajñāpāramitā prajñāpāramitaiva śāstā. ato hi śariputra prajñāpāramitāyāḥ",
    "K03psp_2-3u:3804": " sarve tathāgatā arhantaḥ samyaksaṃbuddhāḥ prabhāvyante bodhisattvāś ca mahāsattvāḥ",
    "K03psp_2-3u:3805": " pratyekabuddhāś cārhantaś cānāgāminaś ca sakṛdāgāminaś ca srotaāpannāś ca prabhāvyante.",
    "K03psp_2-3u:3806": " ataś ca daśakuśalāḥ karmapathāḥ prabhāvyante. catvāri dhyānāni catvāry apramāṇāni",
    "K03psp_2-3u:3807": " catasra ārūpyasamāpattayaḥ prabhāvyante. pañcābhijñāḥ,",
    "K03psp_2-3u:3808": " adhyātmaśūnyatā bahirdhāśūyatā adhyātmabahirdhāśūnyatā yāvad abhāvasvabhāvaśūnyatā saptatriṃśadbodhipakṣyā dharmāḥ,",
    "K03psp_2-3u:3809": " āryasatyāni śūnyatānimittāpraṇihitāny aṣṭavimokṣā navānupūrvavihārasamāpattayaḥ sarvapāramitāḥ",
    "K03psp_2-3u:3810": " sarvasamādhayaḥ sarvadhāraṇīmukhāni daśabodhisattvabhūmayaḥ prabhāvyante. daśatathāgatabalāni",
    "K03psp_2-3u:3811": " vaiśāradyāni catasraḥ pratisaṃvido 'ṣṭādaśāveṇikā buddhadharmāḥ prabhāvyante yāvat",
    "K03psp_2-3u:3812": " sarvākārajñatā prabhāvyate",
    "K03psp_2-3u:3813": " atha khalu śakrasya devānām indrasyaitad abhūt:",
    "K03psp_2-3u:3814": " kuta iyam āyuṣmataḥ śāriputrasya pṛcchā jātā kiṃnidānā vā?",
    "K03psp_2-3u:3815": " atha khalv āyuṣmān śariputraḥ sakrasya devānām indrasya cetasaiva cetaḥparivitarkam ājñāya śakraṃ devānām indram etad avocat:",
    "K03psp_2-3u:3816": " yat kauśikaivaṃ vitarkayasi,",
    "K03psp_2-3u:3817": " kuta iyam āyuṣmataḥ śāriputrasya pṛcchā jātā kiṃnidānā veti. prajñāpāramitāparigṛhītāḥ",
    "K03psp_2-3u:3818": " kauśika bodhisattvā mahāsattvā upāyakauśalena ca teṣām atītānāgatapratyutpannānāṃ",
    "K03psp_2-3u:3819": " buddhānāṃ bhagavatāṃ prathamacittotpādam upādāya yāvad anuttarāṃ samyaksaṃbodhim",
    "K03psp_2-3u:3820": " abhisaṃbuddhānāṃ yāvat saddharmasthitir etasminn antare yat kiṃcit kuśalaṃ tat sarvākārajñatāyai",
    "K03psp_2-3u:3821": " pariṇāmayantīty etannidānā me pṛcchā jātā. iyaṃ prajñāpāramitā kauśika bodhisattvānāṃ (PSP_2-3:144)",
    "K03psp_2-3u:3822": " mahāsattvānāṃ dānapāramitām abhibhavati. evaṃ śīlaṃ kṣāntiṃ vīryaṃ dhyānapāramitām",
    "K03psp_2-3u:3823": " abhibhavati. tadyathāpi nāma kauśika jātyandhānāṃ śataṃ vā sahasraṃ vā śatasahasraṃ",
    "K03psp_2-3u:3824": " vā pariṇāyakam abhavyaṃ mārgāvatārāya kuta eva nagarapraveśāya?",
    "K03psp_2-3u:3825": " evam eva kauśika imā pañcapāramitā jātyandhabhūtā bhavanti prajñāpāramitāṃ vinā pariṇāyakā abhavyā mārgāvatārāya kuta eva sarvākārajñatāmahānagaram",
    "K03psp_2-3u:3826": " yadā punaḥ kauśika pañcapāramitāḥ prajñāpāramitāparigṛhītā bhavanti tadā pañcapāramitāḥ sacakṣuskā bhavanti pāramitānāmadheyaṃ ca pratilabhante.",
    "K03psp_2-3u:3827": " śakra āha: yad bhadanta śāriputra evam āha,",
    "K03psp_2-3u:3828": " prajñāpāramitāparigṛhītāḥ pañcapāramitā pāramitānāmadheyaṃ labhante. na ca bhadanta",
    "K03psp_2-3u:3829": " śariputra dānapāramitāparigṛhītāḥ pañcapāramitāḥ pāramitānāmadheyaṃ labhante. evaṃ",
    "K03psp_2-3u:3830": " na śīlakṣāntivīryadhyānapāramitāparigṛhītāḥ pañcapāramitāḥ pāramitānāmadheyaṃ labhante.",
    "K03psp_2-3u:3831": " śāriputra āha:",
    "K03psp_2-3u:3832": " evam etat kauśikaivam etat. na dānapāramitāparigṛhītāḥ kauśika pañcapāramitāḥ pāramitānāmadheyaṃ",
    "K03psp_2-3u:3833": " labhante. evaṃ na śīlakṣāntivīryadhyānapāramitāparigṛhītāḥ kauśika pañcapāramitāḥ",
    "K03psp_2-3u:3834": " pāramitānāmadheyaṃ labhante. tasmāt tarhi kauśika prajñāpāramitaiva pañcānāṃ pāramitānām",
    "K03psp_2-3u:3835": " agrā ākhyāyate śreṣṭhā ākhyāyate jyeṣṭhā ākhyāyate varā ākhyāyate pravarā ākhyāyate",
    "K03psp_2-3u:3836": " uttamā ākhyāyate anuttamā ākhyāyate asamā ākhyāyate asamasamā ākhyāyate.",
    "K03psp_2-3u:3837": " iti śreṣṭhatā",
    "K03psp_2-3u:3838": " atha khalv āyuṣmān śāriputro bhagavantam etad avocat:",
    "K03psp_2-3u:3839": " kathaṃ bhagavan prajñāpāramitābhinirhartavyā?",
    "K03psp_2-3u:3840": " bhagavān āha:",
    "K03psp_2-3u:3841": " rūpasya śāriputrānabhinirhārāya prajñāpāramitābhinirhartavyā vedanāyāḥ saṃjñāyāḥ",
    "K03psp_2-3u:3842": " saṃskārāṇāṃ vijñānasyānabhinirhārāyā prajñāpāramiṭābhinirhartvyā. evaṃ dhātūnām āyatanānāṃ",
    "K03psp_2-3u:3843": " pratītyasamutpādāṅgānāṃ dānapāramitānabhinirhārāya prajñāpāramitābhinirhartavyā.",
    "K03psp_2-3u:3844": " evaṃ śīlakṣāntivīryadhyānapāramitānabhinirhārāya prajñāpramitābhinirhartavyā. adhyātmaśūyatānabhinirhārāya",
    "K03psp_2-3u:3845": " prajñāpāramitābhinirhartavyā yāvad abhāvasvabhāvaśūnyatānabhinirhārāya prajñāpāramitābhinirhartavyā.",
    "K03psp_2-3u:3846": " saptatriṃśadbodhipakṣyā dharmānabhinirhārāya prajñāpāramitābhinirhartavyā. daśabalavaiśāradyāveṇikabuddhadharmānabhinirhārāya",
    "K03psp_2-3u:3847": " prajñāpāramitābhinirhartavyā. sarvadharmānabhinirhārāya prajñāpramitābhinirhartavyā.",
    "K03psp_2-3u:3848": " evaṃ yāvāt sarvākārajñatānabhinirhārāya (PSP_2-3:145)",
    "K03psp_2-3u:3849": " prajñāpāramitābhinirhartavyā.",
    "K03psp_2-3u:3850": " śariputra āha:",
    "K03psp_2-3u:3851": " kathaṃ bhagavan rūpasyānabhinirhārāya prajñāpāramitābhinirhartavyā?",
    "K03psp_2-3u:3852": " kathaṃ bhagavan yāvat sarvākārajñatānabhinirhārāya prajñāpāramitābhinirhartavyā?",
    "K03psp_2-3u:3853": " bhagvān āha:",
    "K03psp_2-3u:3854": " rūpasyānabhisaṃskārato 'nutpādato 'bhāvato 'jātito 'vināśato 'nupalabdhitaḥ,",
    "K03psp_2-3u:3855": " yāvat sarvākārajñatānabhisaṃskārato 'nutpādato 'bhāvato 'jātito 'vināśato 'nupalabdhitaḥ prajñāpāramitābhinirhartavyā.",
    "K03psp_2-3u:3856": " iti sarvadharmānabhisaṃskāraḥ",
    "K03psp_2-3u:3857": " śāriputra āha:",
    "K03psp_2-3u:3858": " evam abhinirhṛtā bhagavan prajñāpāramitā katamaṃ dharmam arpayati?",
    "K03psp_2-3u:3859": " bhagavān āha:",
    "K03psp_2-3u:3860": " evam abhinirhṛtā śāriputra prajñāpāramitā na kaṃcid dharmam arpayati,",
    "K03psp_2-3u:3861": " yato na kaṃcid dharmam arpayati tasmāt prajñāpāramiteti saṃkhyāṃ gacchati.",
    "K03psp_2-3u:3862": " śāriputra āha:",
    "K03psp_2-3u:3863": " katamaṃ dharmaṃ nārpayati?",
    "K03psp_2-3u:3864": " bhagavān āha:",
    "K03psp_2-3u:3865": " na kuśalaṃ dharmam arpayati nākuśalaṃ dharmam arpayati. evaṃ na sāvadyaṃ nānavadyaṃ",
    "K03psp_2-3u:3866": " na sāsravaṃ nānāsravaṃ na saṃskṛtaṃ nāsaṃskṛtaṃ na saṃkleśaṃ na niḥkleśaṃ na laukikaṃ",
    "K03psp_2-3u:3867": " na lokottaraṃ na saṃkliṣṭaṃ na vyavadānaṃ na saṃsāraṃ na nirvāṇam arpayati. tat kasya hetor?",
    "K03psp_2-3u:3868": " na hi prajñāpāramitā kasyacid dharmasyopalambhayogena pratyupasthitā tena kāraṇena na kaṃcid dharmam arpayati.",
    "K03psp_2-3u:3869": " atha khalu śakro devānām indro bhagavantam etad avocat:",
    "K03psp_2-3u:3870": " kim iyaṃ bhagavan prajñāpāramitā sarvākārajñatām api nārpayati?",
    "K03psp_2-3u:3871": " bhagavān āha:",
    "K03psp_2-3u:3872": " yat kauśika evaṃ vadasi,",
    "K03psp_2-3u:3873": " kim iyaṃ prajñāpāramitā sarvākārajñatām api nārpayatīti. evam etat kauśikaivam etat,",
    "K03psp_2-3u:3874": " prajñāpāramitā kauśika na kaṃcid dharmam arpayati nopalabhate sarvākārajñatām api nārpayati nopalabhate.",
    "K03psp_2-3u:3875": " devendra āha:",
    "K03psp_2-3u:3876": " kathaṃ bhagavan prajñāpāramitā sarvākārajñatām api nārpayati nopalabhate?",
    "K03psp_2-3u:3877": " bhagavān āha:",
    "K03psp_2-3u:3878": " na hi kauśika prajñāpramitā yathā nāma yathā nimittaṃ yathābhisaṃskāras tathārpayati.",
    "K03psp_2-3u:3879": " devendra āha:",
    "K03psp_2-3u:3880": " kathaiḥ punar bhagavann arpayati?",
    "K03psp_2-3u:3881": " bhagavān āha:",
    "K03psp_2-3u:3882": " yathā nopaiti nopādadāti nadhitiṣṭhati na prajahāti nābhiniviśate (PSP_2-3:146)",
    "K03psp_2-3u:3883": " tathārpayati yathā na kaṃcid dharmam arpayati muñcati na pratigṛhṇāti. evaṃ hi kauśika prajñāpāramitā sarvadharmān nārpayati na muñcati na pratigṛhṇāti.",
    "K03psp_2-3u:3884": " śakra āha: āścaryaṃ bhagavan yāvad iyaṃ prajñāpāramitā sarvadharmāṇām anutpādāya anirodhāya anabhisaṃskārāya anupalabdhaye avināśāya pratyupasthitā.",
    "K03psp_2-3u:3885": " atha khalv āyuṣmān subhūtir bhagavantam etad avocat:",
    "K03psp_2-3u:3886": " saced bhagavan bodhisattvo mahāsattvaḥ prajñāpāramitāyāṃ carann evaṃ saṃjñāsyati,",
    "K03psp_2-3u:3887": " prajñāpāramitā sarvadharmān nārpayatīti,",
    "K03psp_2-3u:3888": " riñciṣyati bhagavan prajñāpāramitāṃ dūrīkariṣyati bhagavan prajñāpāramitām.",
    "K03psp_2-3u:3889": " bhagavān āha:",
    "K03psp_2-3u:3890": " asti subhūte paryāyo yena paryāyeṇa bodhisattvo mahāsattvo riñcan prajñāpāramitāṃ",
    "K03psp_2-3u:3891": " dūrīkuryān prajñāpāramitām. saced bodhisattvo mahāsattvaḥ prajñāpāramitāyāṃ carann evaṃ saṃjñāsyati,",
    "K03psp_2-3u:3892": " rikteyaṃ prajñāpāramiteyaṃ tucchā asārā vaśikeyaṃ prajñāpāramiteti,",
    "K03psp_2-3u:3893": " riñciṣyati bodhisattvo mahāsattvaḥ prajñāpāramitāṃ dūrīkariṣyati bodhisattvo mahāsattvaḥ",
    "K03psp_2-3u:3894": " prajñāpāramitām. ayaṃ subhūte paryāyo yena paryāyeṇa riñciṣyati bodhisattvo mahāsattvaḥ",
    "K03psp_2-3u:3895": " prajñāpāramitāṃ dūrīkariṣyati bodhisattvo mahāsattvaḥ prajñāpāramitām.",
    "K03psp_2-3u:3896": " subhūtir āha:",
    "K03psp_2-3u:3897": " prajñāpāramitayā bhagavan pratyarpitayā katame dharmāḥ pratyarpitā bhavanti?",
    "K03psp_2-3u:3898": " bhagavān āha:",
    "K03psp_2-3u:3899": " prajñāpāramitayā subhūte pratyarpitayā na rūpaṃ pratyarpitaṃ bhavati,",
    "K03psp_2-3u:3900": " na vedanā na saṃjñā na saṃskārāḥ na vijñānaṃ pratyarpitaṃ bhavati. na cakṣuḥ pratyarpitaṃ bhavati,",
    "K03psp_2-3u:3901": " na śrotraṃ na ghrāṇaṃ na jihvā na kāyo na manaḥ pratyarpitaṃ bhavati. na rūpaṃ pratyarpitaṃ bhavati,",
    "K03psp_2-3u:3902": " na śabdo na gandho na raso na spraṣṭavyaṃ na dharmāḥ pratyarpitā bhavanti. na dānapāramitā pratyarpitā bhavati,",
    "K03psp_2-3u:3903": " na śīlapāramitā na kṣāntipāramitā na vīryapāramitā na dhyānapāramitā na prajñāpāramitā",
    "K03psp_2-3u:3904": " pratyarpitā bhavati. nādhyātmaśūnyatā pratyarpitā bhavati. na bahirdhāśūnyatā pratyarpitā",
    "K03psp_2-3u:3905": " bhavati. nādhyātmabahirdhāśūnyatā pratyarpitā bhavati yāvan nābhāvasvabhāvaśūnyatā",
    "K03psp_2-3u:3906": " pratyarpitā bhavati. na saptatriṃśadbodhipakṣyā dharmāḥ pratyarpitā bhavanti. na",
    "K03psp_2-3u:3907": " daśabalavaiśāradyāni na pratisaṃvido nāṣṭādaśāveṇikā buddhadharmāḥ pratyarpitā bhavanti.",
    "K03psp_2-3u:3908": " na srotaāpattiphalṃ pratyarpitaṃ bhavati. na sakṛdāgāmiphalaṃ pratyarpitaṃ bhavati.",
    "K03psp_2-3u:3909": " nānāgāmiphalaṃ pratyarpitaṃ bhavati. nārhattvaṃ pratyarpitaṃ bhavati. na pratyekabuddhatvaṃ",
    "K03psp_2-3u:3910": " pratyarpitaṃ bhavati. nānuttarā samyaksaṃbodhiḥ pratyarpitā bhavati.",
    "K03psp_2-3u:3911": " subhūtir āha:",
    "K03psp_2-3u:3912": " kathaṃ bhagavan prajñāpāramitayā pratyarpitayā na rūpaṃ pratyarpitaṃ bhavati yāvad na sarvākārajñatā pratyarpitā bhavati?",
    "K03psp_2-3u:3913": " bhagavān āha:",
    "K03psp_2-3u:3914": " rūpasya subhūte 'nupalabdhyā prajñāpāramitā pratyarpitā bhavati yāvat sarvākārajñatānupalabdhyā",
    "K03psp_2-3u:3915": " prajñāpāramitā pratyarpitā bhavati. evaṃ khalu subhūte prajñāpāramitayā pratyarpitayā",
    "K03psp_2-3u:3916": " na rūpaṃ pratyarpitaṃ bhavati yāvad na sarvākārajñatā pratyarpita bhavati.",
    "K03psp_2-3u:3917": " iti sarvadharmānupalambhābhisamayārpyaṇā",
    "K03psp_2-3u:3918": " subhūtir āha:",
    "K03psp_2-3u:3919": " mahāpāramiteyaṃ bhagavan yad uta prajñāpāramitā.",
    "K03psp_2-3u:3920": " bhagavān āha:",
    "K03psp_2-3u:3921": " tat kiṃ manyase?",
    "K03psp_2-3u:3922": " subhūte katamena paryāyeṇa mahāpāramiteyaṃ yad uta prajñāpāramitā.",
    "K03psp_2-3u:3923": " subhūtir āha:",
    "K03psp_2-3u:3924": " na bhagavan rūpaṃ mahatkaroti nālpīkaroti,",
    "K03psp_2-3u:3925": " vedanāṃ saṃjñāṃ saṃskārān na vijñānaṃ mahatkaroti nālpīkaroti. evaṃ dhātūn āyatanāni",
    "K03psp_2-3u:3926": " pratītyasamutpādāṅgāni na mahatkaroti nālpīkaroti. na dānapāramitāṃ mahatkaroti nālpīkaroti.",
    "K03psp_2-3u:3927": " evaṃ śīlaṃ kṣāntiṃ vīryaṃ dhyānaṃ na prajñāpāramitāṃ mahatkaroti nālpīkaroti. nādhyātmaśūnyatāṃ",
    "K03psp_2-3u:3928": " mahatkaroti nālpīkatoti yāvan nābhāvasvabhāvaśūnyatāṃ mahatkaroti nālpīkaroti. na",
    "K03psp_2-3u:3929": " saptatriṃśadbodhipakṣyān dharmān mahatkaroti nālpīkaroti. nāryasatyāni nāpramāṇadhyānārūpyasamāpattīḥ",
    "K03psp_2-3u:3930": " na śūnyatānimittāpraṇihitāni nābhijñā mahatkaroti nālpīkaroti. na tathāgatabalāni",
    "K03psp_2-3u:3931": " na vaiśāradyāni na pratisaṃvido nāṣṭādaśāveṇikān buddhadharmān mahatkaroti nālpīkaroti.",
    "K03psp_2-3u:3932": " na bodhiṃ mahatkaroti nālpīkaroti. na buddhadharmaṃ mahatkaroti nālpīkaroti. yāvan",
    "K03psp_2-3u:3933": " na buddhaṃ mahatkaroti nālpīkaroti. na rūpaṃ vipulīkaroti na parittīkaroti. na rūpaṃ",
    "K03psp_2-3u:3934": " balavatkaroti na durbalīkaroti. anena bhagavan paryāyeṇa mahāpāramiteyaṃ bodhisattvānāṃ",
    "K03psp_2-3u:3935": " mahāsattvānāṃ yad uta prajñāpāramitā. sacet punar navayānasaṃprasthito bodhisattvo",
    "K03psp_2-3u:3936": " mahāsattvaḥ prajñāpāramitām āgamya dhyānapāramitāṃ vīryapāramitāṃ kṣāntipāramitāṃ",
    "K03psp_2-3u:3937": " śīlapāramitāṃ dānapāramitām āgamya evaṃ jñāsyati na prajñāpāramitā rūpaṃ mahatkaroti",
    "K03psp_2-3u:3938": " nālpīkaroti yāvan na buddhadharmaṃ mahatkaroti nālpīkaroti. na rūpaṃ balavatkaroti",
    "K03psp_2-3u:3939": " na durbalīkaroti. evaṃ saṃjānan bodhisattvo mahāsattvo na carati prajñāpāramitāyāṃ. tat kasya hetoḥ?",
    "K03psp_2-3u:3940": " naiṣa bhagavan niṣyandaḥ prajñāpāramitāyāḥ. yad rūpaṃ mahad alpaṃ vā kuryād yāvad buddhadharmaṃ mahad alpaṃ vā kuryān naiṣa prajñāpāramitāyā niṣyandaḥ. tat kasya hetoḥ?",
    "K03psp_2-3u:3941": " na hy upalambhasaṃjñino bodhisattvās tathā sattvājātitayā prajñāpāramitā draṣṭavyā. rūpājātitaḥ prajñāpāramitājātitā (PSP_2-3:148)",
    "K03psp_2-3u:3942": " draṣṭavyā. vedanāsaṃjñāsaṃskārā vijñānājātitaḥ prajñāpāramitājātitā draṣṭavyā yāvad",
    "K03psp_2-3u:3943": " buddhājātitaḥ prajñāpāramitājātitā draṣṭavyā. sattvāsvabhāvatayā prajñāpāramitāsvabhāvatā",
    "K03psp_2-3u:3944": " draṣṭavyā. rūpāsvabhāvatayā prajñāpāramitāsvabhāvatā draṣṭavyā. vedanāsaṃjñāsaṃskārā",
    "K03psp_2-3u:3945": " vijñānāsvabhāvatayā prajñāpāramitāsvabhāvatā draṣṭayyā yāvad buddhāsvabhāvatayā prajñāpāramitāsvabhāvatā",
    "K03psp_2-3u:3946": " draṣṭavyā. rūpābhāvatayā prajñāpāramitābhāvatā veditavyā. vedanāsaṃjñāsaṃskārā vijñānābhāvatayā",
    "K03psp_2-3u:3947": " prajñāpāramitābhāvatā veditavyā yāvad buddhābhāvatayā prajñāpāramitābhāvatā veditavyā.",
    "K03psp_2-3u:3948": " sattvaśūnyatayā prajñāpāramitā śūnyatā veditavyā. rūpaśūnyatayā prajñāpāramitā śūnyatā",
    "K03psp_2-3u:3949": " veditavyā. vedanāsaṃjñāsaṃskārā vijñānaśūnyatayā prajñāpāramitā śūnyatā veditavyā",
    "K03psp_2-3u:3950": " yāvad buddhaśūnyatayā prajñāpāramitā śūnyata veditavyā. evaṃ sattvānimittatayā sattvāpraṇihitatayā",
    "K03psp_2-3u:3951": " prajñāpāramitānimittatāpraṇihitatā. rūpānimittatayāpraṇihitatayā prajñāpāramitānimittatāpraṇihitatā.",
    "K03psp_2-3u:3952": " vedanāsaṃjñāsaṃskārā vijñānānimittatayāpraṇihitatayā prajñāpāramitānimittatāpraṇihitatā",
    "K03psp_2-3u:3953": " yāvad buddhānimittatayāpraṇihitatayā prajñāpāramitānimittatāpraṇihitatā. evaṃ sattvāsattayā",
    "K03psp_2-3u:3954": " prajñāpāramitāsattā veditavyā. sattvācintyatayā prajñāpāramitācintyatā veditavyā.",
    "K03psp_2-3u:3955": " sattvāvināśitayā prajñāpāramitāvināśitā veditavyā. sattvānabhisaṃbodhanatayā prajñāpāramitānabhisaṃbodhanatā",
    "K03psp_2-3u:3956": " veditavyā. rūpānabhisaṃbodhanatayā prajñāpāramitānabhisaṃbodhanatā veditavyā. vedanāsaṃjñāsaṃskārā",
    "K03psp_2-3u:3957": " vijñānānabhisaṃbodhanatayā prajñāpāramitānabhisaṃbodhanatā veditvayā yāvad buddhānabhisaṃbodhanatayā",
    "K03psp_2-3u:3958": " prajñāpāramitānabhisaṃbodhanatā veditavyā. sattvabalāsamanvāgatatayā prajñāpāramitā",
    "K03psp_2-3u:3959": " balāsamanvāgatatā veditavyā. rūpabalāsamanvāgatatayā prajñāpāramitā balāsamanvāgatatā",
    "K03psp_2-3u:3960": " veditavyā. vedanāsaṃjñāsaṃskārā vijñānabalāsamanvāgatayā prajñāpāramitā balāsamanvāgatatā",
    "K03psp_2-3u:3961": " veditavyā yāvad buddhabalāsamanvāgatatayā prajñāpāramitā balāsamanvāgatatā vedjtavyā.",
    "K03psp_2-3u:3962": " anenāpi bhagavan paryāyeṇa mahāpāramiteyaṃ bodhisattvānāṃ mahāsattvānāṃ yad uta prajñāpāramitā.",
    "K03psp_2-3u:3963": " iti mahārthatety ukto 'bhinirhāraḥ",
    "K03psp_2-3u:3964": " atha khalv āyuṣmān śāriputro bhagavantam etad avocat:",
    "K03psp_2-3u:3965": " yo 'yaṃ bhagavan bodhisattvo mahāsattvaḥ prajñāpāramitām adhimokṣyate,",
    "K03psp_2-3u:3966": " kutaś cyutvā sa ihāgato bhaviṣyati?",
    "K03psp_2-3u:3967": " kiyaccirasaṃprasthitaḥ sa kulaputro vā kuladuhitā vā abhūd anuttarāyāṃ samyaksaṃbodhau?",
    "K03psp_2-3u:3968": " kiyanto vānena tathāgatāḥ paryupāsitāḥ?",
    "K03psp_2-3u:3969": " kiyacciraṃ (PSP_2-3:149)",
    "K03psp_2-3u:3970": " sa dānapāramitāyāṃ caritaḥ?",
    "K03psp_2-3u:3971": " kiyacciraṃ śīlapāramitāṃ caritaḥ?",
    "K03psp_2-3u:3972": " kiyacciraṃ kṣāntipāramitāyāṃ caritaḥ?",
    "K03psp_2-3u:3973": " kiyacciraṃ vīryapāramitāyāṃ caritaḥ?",
    "K03psp_2-3u:3974": " kiyacciraṃ dhyānapāramitāyāṃ caritaḥ?",
    "K03psp_2-3u:3975": " kiyacciraṃ prajñāpāramitāyāṃ carito ya imāṃ prajñāpāramitām arthataś ca nayataś cādhimokṣyate?",
    "K03psp_2-3u:3976": " evam ukte bhagavān āyuṣmantaṃ śāriputram etad avocat:",
    "K03psp_2-3u:3977": " sa khalu punaḥ śāriputra bodhisattvo mahāsattvo daśasu dikṣu tathāgatān arhataḥ samyaksaṃbuddhān paryupāsyehāgata ihopapanno bhaviṣyati. iti",
    "K03psp_2-3u:3978": " yaḥ khalu punaḥ śāriputra bodhisattvo mahāsattvo 'saṃkhyeyāny aprameyāṇi kalpakoṭīniyutaśatasahasrāṇi samudāgato 'bhūd anuttarāyāṃ samyaksaṃbodhau,",
    "K03psp_2-3u:3979": " sa prathamacittotpādam upādāya dānapāramitāyāṃ caritaḥ śīlapāramitāyāṃ caritaḥ kṣāntipāramitāyāṃ",
    "K03psp_2-3u:3980": " carito vīryapāramitāyāṃ carito dhyānapāramitāyāṃ caritaḥ prajñāpāramitāyāṃ caritaḥ",
    "K03psp_2-3u:3981": " sann ihāgato bhaviṣyati. sa khalu punaḥ śāriputra bodhisattvo mahāsattvaḥ prajñāpāramitayā",
    "K03psp_2-3u:3982": " dṛṣṭayā śrutayā vā śāstā mayā dṛṣṭa iti cittam utpādayiṣyati,",
    "K03psp_2-3u:3983": " śāstā mayā śruta iti cittam utpādayiṣyati. sa khalu punaḥ śāriputra bodhisattvo mahāsattva imāṃ prajñāpāramitām arthataś ca nayataś cādhigamiṣyaty",
    "K03psp_2-3u:3984": " atha khalv āyuṣmān subhūtir bhagavantam etad avocat:",
    "K03psp_2-3u:3985": " śakyā punar bhagavan prajñāpāramitā draṣṭuṃ vā śrotuṃ vā?",
    "K03psp_2-3u:3986": " bhagavān āha:",
    "K03psp_2-3u:3987": " no hīdaṃ subhūte na hi subhūte prajñāpāramitāyāḥ śrotāro draṣṭāro na prajñāpāramitāṃ",
    "K03psp_2-3u:3988": " te paśyanti na śṛṇvanti dharmajaḍatām upādaya. evaṃ dhyānapāramitāṃ vīryapāramitāṃ",
    "K03psp_2-3u:3989": " kṣāntipāramitāṃ śīlapāramitāṃ dānapāramitāṃ te na paśyanti na śṛṇvanti dharmajaḍatām",
    "K03psp_2-3u:3990": " upādāya. adhyātmaśūnyatāṃ yāvad abhāvasvabhāvaśūnyatāṃ na paśyanti na śṛṇvanti dharmajaḍatām",
    "K03psp_2-3u:3991": " upādāya. smṛtyupasthānāni na paśyanti na śṛṇvanti dharmajaḍatām upādāya. evaṃ samyakprahāṇarddhipādendriyabalabodhyaṅgamārgān",
    "K03psp_2-3u:3992": " na paśyanti na śṛṇvanti dharmajaḍatām upādāya. evam āryasatyāny apramāṇadhyānārūpyasamāpattayaḥ",
    "K03psp_2-3u:3993": " śūnyatānimittāpraṇihitāny abhijñāḥ sarvasamādhayaḥ sarvadhāraṇīmukhāni daśatathāgatabalāni",
    "K03psp_2-3u:3994": " catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān na paśyanti",
    "K03psp_2-3u:3995": " na śṛṇvanti. buddhabodhiṃ na paśyanti na śṛṇvanti dharmajaḍatām upādāya.",
    "K03psp_2-3u:3996": " iti dānādipāramitāsamudāgamaḥ",
    "K03psp_2-3u:3997": " evam ukte āyuṣmān subhūtir bhagavantam etad avocat:",
    "K03psp_2-3u:3998": " kiyacciraṃ caritaḥ sa bhagavan bodhisattvo mahāsattvo bhaviṣyati ya iha gambhīrāyāṃ prajñāpāramitāyāṃ yogam āpatsyate?",
    "K03psp_2-3u:3999": " bhagavān āha:",
    "K03psp_2-3u:4000": " vibhajyaitat subhūte vyākartavyaṃ,",
    "K03psp_2-3u:4001": " syāt subhūte paryāyo yo bodhisattvo mahāsattvaḥ prathamacittotpādam upādāya gambhīrāyāṃ",
    "K03psp_2-3u:4002": " prajñāpāramitāyāṃ yogam āpadyate. evaṃ dhyānapāramitāyāṃ vīryapāramitāyāṃ kṣāntipāramitāyāṃ",
    "K03psp_2-3u:4003": " śīlapāramitāyāṃ dānapāramitāyāṃ yogam āpadyate. tac copāyakauśalena na ca kaṃcid",
    "K03psp_2-3u:4004": " dharmaṃ pratikṣipati yathā nopacayaṃ paśyati nāpacayaṃ,",
    "K03psp_2-3u:4005": " na jātu ṣaḍbhiḥ pāramitābhir virahito bhavati na buddhair bhagavadbhir,",
    "K03psp_2-3u:4006": " yaiś ca pūjāviśeṣair ākāṅkṣet tān buddhān bhagavataḥ satkartuṃ gurukartuṃ mānayituṃ",
    "K03psp_2-3u:4007": " pūjayituṃ tasya te pūjāviśeṣāḥ sahacittotpādenaiva saṃṛdhyante. buddhakṣetreṇa buddhakṣetraṃ",
    "K03psp_2-3u:4008": " saṃkrāmati. na jātu mātuḥ kukṣāv upapadyate. na ca jātu virahito bhavati abhijñābhir.",
    "K03psp_2-3u:4009": " na ca kenacit kleśena sārdhaṃ saṃvasati. na śrāvakacittena na pratyekabuddhacittena",
    "K03psp_2-3u:4010": " sārdhaṃ saṃvasati. buddhakṣetreṇa buddhakṣetraṃ saṃkrāmati sattvāṃś ca paripācayan",
    "K03psp_2-3u:4011": " buddhakṣetraṃ ca pariśodhayan. ayaṃ subhūte bobhisattvo mahāsattvo yo 'syāṃ gambhīrāyāṃ",
    "K03psp_2-3u:4012": " prajñāpāramitāyāṃ prathamacittotpādam upādāya yogam āpatsyate. ity upāyakauśalam",
    "K03psp_2-3u:4013": " santi punaḥ subhūte mahāyānikāḥ kulaputrāḥ kuladuhitaraś ca yair bahūni buddhaśatāni",
    "K03psp_2-3u:4014": " bahūni buddhasahasrāṇi bahūni buddhaśatasahasrāṇi bahūni buddhakoṭiniyutaśatasahasrāṇi",
    "K03psp_2-3u:4015": " dṛṣṭāni bhavanti. tebhyaś cāntike śikṣamāṇair dānāni dattāni bhavanti,",
    "K03psp_2-3u:4016": " śīlaṃ rakṣitaṃ kṣāntir bhāvitā vīryam ārabdhaṃ dhyānam āsevitaṃ prajñā bhāvitā bhavati",
    "K03psp_2-3u:4017": " sā copalambhayogena. te 'syāṃ gambhīrāyāṃ prajñāpāramitāyāṃ bhāṣyamāṇāyāṃ parṣaḍbhyo",
    "K03psp_2-3u:4018": " 'pakramiṣyanti. te punaḥ kulaputrāḥ kuladuhitaraś cāgauravatayāsyāṃ gambhīrāyāṃ prajñāpāramitāyāṃ",
    "K03psp_2-3u:4019": " bhāṣyamāṇāyāṃ buddhānāṃ bhagavatām antikād apakramiṣyanti. ihaiva te kulaputrāḥ kuladuhitaraś",
    "K03psp_2-3u:4020": " ca mahāyānikāḥ saṃnipatitā ye gambhīrāyāṃ prajñāpāramitāyāṃ bhāṣyamāṇāyām apakramiṣyanti. tat kasya hetos?",
    "K03psp_2-3u:4021": " tathā hi te kulaputrāḥ kuladuhitaraś ca pūrvānte 'pi gambhīrāyāṃ prajñāpāramitāyāṃ bhāṣyamāṇāyām apakrāntā,",
    "K03psp_2-3u:4022": " etarhy api gambhīrāyāṃ prajñāpāramitāyāṃ bhāṣyamāṇāyām apakrāmānti. na kāyena na",
    "K03psp_2-3u:4023": " cittena samagrīn dāsyanti duṣprajñasaṃvartanīyaṃ karmopaceṣyanti. te tena dauṣprajñasaṃvartanīyena",
    "K03psp_2-3u:4024": " karmaṇā kṛtenopacitena imāṃ gambhīrāṃ prajñāpāramitāṃ bhāṣyamāṇāṃ pratyākhyāsyanti,",
    "K03psp_2-3u:4025": " taiḥ pratyākhyāya atītānāgatapratyutpannānāṃ buddhānāṃ bhagavatāṃ sarvajñatāpratyākhyātā",
    "K03psp_2-3u:4026": " bhavati. te tena sarvajñatāpratyākhyānena dharmavyasanasaṃvartanīyena karmaṇā kṛtenopacitena",
    "K03psp_2-3u:4027": " bahūni varṣāṇi bahūni varṣaśatāni bahūni varṣasahasrāṇi (PSP_2-3:151)",
    "K03psp_2-3u:4028": " bahūni varṣakoṭīniyutaśatasahasrāṇi mahāniraye prakṣepsyante. teṣāṃ mahānirayān mahānirayaṃ",
    "K03psp_2-3u:4029": " saṃkrāmatāṃ tejaḥsaṃvartanī vā apsaṃvartanī vā vāyusaṃvartanī vā prādurbhāvo bhaviṣyati.",
    "K03psp_2-3u:4030": " te tāsu saṃvartanīṣu prādurbhātāsv anyeṣu lokadhātuṣu ye mahānirayās teṣu prakṣepsyante.",
    "K03psp_2-3u:4031": " te tatropapannāḥ samānāḥ,",
    "K03psp_2-3u:4032": " mahānirayān mahānirayaṃ saṃkramiṣyanti. teṣāṃ mahānirayān mahānirayaṃ saṃkrāmatāṃ",
    "K03psp_2-3u:4033": " punar eva saṃvartanīyaḥ prādurbhaviṣyanti. tāsu saṃvartanīṣu prādurbhūtāsu pūrvasyāṃ diśi prakṣepsyante,",
    "K03psp_2-3u:4034": " dakṣiṇasyāṃ paścimāyām uttarasyāṃ vidikṣūrdhvam adho diśi yo mahānirayās teṣu prakṣepsyante.",
    "K03psp_2-3u:4035": " tebhyo 'pi punaḥ saṃvartanīṣu prādurbhūtāsv anyeṣu lokadhātuṣu ye mahānirayās teṣu",
    "K03psp_2-3u:4036": " prakṣepsyante. teṣu punar api tebhyo lokadhātubhyaḥ saṃvartanīṣu prādurbhūtāsu tebhyo",
    "K03psp_2-3u:4037": " mahānirayebhaś cyutās tena dharmavyasanasaṃvartanīyena karmaṇākṣīṇena punar eva ihopapatsyante.",
    "K03psp_2-3u:4038": " te punar eva mahānirayān mahānirayaṃ saṃkramiṣyanti. te teṣu mahānirayeṣūpapannā",
    "K03psp_2-3u:4039": " bahūni tīvrāṇi mahākaṭukāni mahānirayaduḥkhāni pratyanubhaviṣyanti. tāvad eva te",
    "K03psp_2-3u:4040": " tāni nirayaduḥkhāṃ pratyanubhaviṣyanti yāvat punar eva saṃvartanīyaḥ prādurbhaviṣyanti.",
    "K03psp_2-3u:4041": " saṃvartanīṣu prādurbhūtāsv itaś cyutā anyeṣu lokadhātuṣu punar eva mahānirayeṣūpapatsyante.",
    "K03psp_2-3u:4042": " evaṃ samantāt punar api daśasu dikṣu tiryagyoniṣūpapatsyante. punar eva daśasu dikṣu",
    "K03psp_2-3u:4043": " yamalokeṣūpapannā mahātīvrāṃ mahākaṭukāṃ mahāduṣkhāṃ vedanāṃ vedayantas tat karma",
    "K03psp_2-3u:4044": " kṣepayiṣyanti. te bahuduḥkhavedanīyaṃ karma kṣepayitvā kadācit karhicit mānuṣyakam",
    "K03psp_2-3u:4045": " ātmabhāvaṃ pratilapsyante. te yatra yatropapatsyante tatra tatra jātyandhā bhaviṣyanti.",
    "K03psp_2-3u:4046": " jātyandhakuleṣūpapatsyante. caṇḍālakuleṣu vā puṣkasakuleṣu vā śākunikuleṣu vā sukarikuleṣu",
    "K03psp_2-3u:4047": " vā aurabhikakuleṣu vā nīceṣu vā kutsiteṣu vā kuleṣu vā nīcavṛttisu vā upapatsyante.",
    "K03psp_2-3u:4048": " te teṣūpapannā andhā vā bhaviṣyanti kāṇā vā ajihvā vā ahastā vā apādā vā akarṇakā",
    "K03psp_2-3u:4049": " vā anāsikā vā yatra buddhaśabdaṃ na śroṣyanti na dharmaśabdaṃ na saṃghaśabdaṃ na",
    "K03psp_2-3u:4050": " bodhisattvaśabdaṃ na pratyekabuddhaśabdaṃ śroṣyanti nārhacchabdaṃ śroṣyanti te tenaiva",
    "K03psp_2-3u:4051": " dharmavyasanasaṃvartanīyena karmaṇā kṛtenopacitena.",
    "K03psp_2-3u:4052": " atha khalv āyuṣmān śāriputro bhagavantam etad avocat:",
    "K03psp_2-3u:4053": " pañca bhagavann ānantaryāṇy asya dharmavyasanasaṃvartanīyasya karmaṇaḥ kṛtasyopacitasya prativarṇikā api na bhavanti?",
    "K03psp_2-3u:4054": " bhagavān āha:",
    "K03psp_2-3u:4055": " prativarṇiketi śāriputra na vaktavyāsya dharmavyasanasaṃvartanīyakarmaṇaḥ kṛtasyopacitasya. ye prajñāpāramitāyāṃ bhāṣyamāṇāyāṃ pratibādhitavyāṃ",
    "K03psp_2-3u:4056": " nātra śikṣitavyaṃ naiṣa dharmo naiṣa vinayo naitac (PSP_2-3:152)",
    "K03psp_2-3u:4057": " chāstuḥ śāsanaṃ naitat tathāgatair arhadbhiḥ samyaksaṃbuddhair bhāṣitam iti bhāṣyante,",
    "K03psp_2-3u:4058": " ta ātmanā ca prativahitavyāṃ maṃsyante,",
    "K03psp_2-3u:4059": " anyāṃś ca sattvān vivecayiṣyanti. te svasaṃtānāny upahatya parasaṃtānāny upahantavyāni",
    "K03psp_2-3u:4060": " maṃsyante. te svasaṃtānaṃ saviṣaṃ kṛtvā parasaṃtānāny api saviṣāṇi kariṣyanti. te",
    "K03psp_2-3u:4061": " svayaṃ naṣṭāḥ. parān api nāśayiṣyanti. svayaṃ ca gambhīrāṃ prajñāramitām ajānanto",
    "K03psp_2-3u:4062": " 'buddhyamānāḥ prativahitavyāṃ maṃsyante,",
    "K03psp_2-3u:4063": " parāṃś ca tathaiva grāhayiṣyanti. nāhaṃ śāriputra teṣāṃ pudgalānāṃ śravaṇam apy abhyanujānāmi kaḥ punar vādo darśanaṃ kuta eva sthānaṃ,",
    "K03psp_2-3u:4064": " tat kasya hetor?",
    "K03psp_2-3u:4065": " dharmadūṣakā hi te śāriputra tathārūpāḥ pudgalā veditavyāḥ kaśaṃbakajātīyāḥ kṛṣṇā",
    "K03psp_2-3u:4066": " hi jātayaḥ śāriputra tathārūpāḥ pudgalā veditavyāḥ. teṣāṃ khalu punaḥ śāriputra tathārūpāṇāṃ",
    "K03psp_2-3u:4067": " pudgalānāṃ ye śrotavyaṃ śraddhātavyaṃ maṃsyante te 'nayena vyasanam āpatsyante. yaś",
    "K03psp_2-3u:4068": " cemāṃ śāriputra prajñāpāramitāṃ dūṣayiṣyati dharmadūṣakaḥ sa pudgalo veditavyaḥ.",
    "K03psp_2-3u:4069": " śāriputra āha:",
    "K03psp_2-3u:4070": " na khalu punar bhagavaṃs tasya dharmadūṣakasya pudgalasya bhagavatā tatropapannasyātmabhāvasya pramāṇam ākhyātam.",
    "K03psp_2-3u:4071": " bhagavān āha:",
    "K03psp_2-3u:4072": " tiṣṭhatu śāriputra tasya dharmadūṣakasya pudgalasya tatropapannasyātmabhāvasya pramāṇam. tat kasya hetoḥ?",
    "K03psp_2-3u:4073": " mā tasya dharmadūṣakasya pudgalasyātmabhāvasya pramāṇaṃ śrutvā uṣṇaṃ rudhiraṃ mukhād āgacchet,",
    "K03psp_2-3u:4074": " maraṇaṃ vā nigacchet maraṇamātrakaṃ vā,",
    "K03psp_2-3u:4075": " duḥkhaṃ śrutvā śokaśalpasamarpito vā bhavet. ucchoṣyed vā mlāyed vā nīlo vā harito vā lūno vā yāvad idaṃ tasya dharmadūṣakasya pudgalasya dṛśasyātmabhāvapratilābhasya pramāṇam iti,",
    "K03psp_2-3u:4076": " yasyāyam īdṛśo doṣaḥ saṃvidyata iti. na bhagavān āyuṣmataḥ śāriputrasyāvakāśaṃ karotīdaṃ tasyātmabhāvasya pramāṇaṃ bhaviṣyatīti.",
    "K03psp_2-3u:4077": " śāriputra āha:",
    "K03psp_2-3u:4078": " ākhyātu bhagavān paścimāyā janatāyā ālokāḥ kṛto bhaviṣyaty anena dharmavyasanasaṃvartanīyena karmaṇā kṛtenopacitena dharmadūṣakāḥ pudgalā īdṛśam ātmabhāvaṃ parigrahīṣyantīti.",
    "K03psp_2-3u:4079": " bhagavān āha:",
    "K03psp_2-3u:4080": " evam eva śāriputra paścimāyā janatāyā ālokaḥ kṛto bhaviṣyaty anenāsau dharmavyasanasaṃvartanīyena",
    "K03psp_2-3u:4081": " karmaṇā kṛtenopacitena mahānirayeṣu duḥkham anubhaviṣyati. yā etasyaiva duḥkhasyāpramāṇatā",
    "K03psp_2-3u:4082": " bahutaraṃ ceyacciraṃ duḥkhāni pratyanubhaviṣyantīti,",
    "K03psp_2-3u:4083": " eṣa eva śuklāṃśikasya kulaputrasya vā kuladuhitur vā tebhyo dharmavyasanasaṃvartanīyebhyaḥ.",
    "K03psp_2-3u:4084": " karmabhyo nirvṛttir bhaviṣyati. te jivitahetor api dharmaṃ na pratikṣepsyanti. mā",
    "K03psp_2-3u:4085": " bhūd asmākam īdṛśair duḥkhaiḥ samavadhānam iti.",
    "K03psp_2-3u:4086": " atha khalv āyuṣmān subhūtir bhagavantam etad avocat:",
    "K03psp_2-3u:4087": " susaṃvṛtakāyavāgmanaskarmaṇā (PSP_2-3:153)",
    "K03psp_2-3u:4088": " bhagavan kulaputreṇa vā kuladuhitā vā bhavitavyaṃ mā bhūd īdṛśānāṃ duḥkhānām anubhavanam",
    "K03psp_2-3u:4089": " iti tathāgataṃ vā na drakṣyāma iti dharmaṃ vā na śroṣyāma iti saṃghaṃ vā na drakṣyāma",
    "K03psp_2-3u:4090": " ity apagatabuddhotpādeṣu vā buddhakṣetreṣūpapatsyāmaha iti manuṣyadaridreṣu vā agrāhyavacanā",
    "K03psp_2-3u:4091": " vā bhaviṣyāma ity. anena bhagavan dharmapratikṣepavākkarmaṇā kṛtenopacitena vyasanasaṃvartanīyaṃ",
    "K03psp_2-3u:4092": " karmakṛtam upacitaṃ bhavati.",
    "K03psp_2-3u:4093": " bhagavān āha:",
    "K03psp_2-3u:4094": " anena subhūte sarvadharmapratikṣepavākkarmaṇā kṛtenopacitena dharmavyasanasaṃvartanīyaṃ",
    "K03psp_2-3u:4095": " karma kṛtaṃ bhavaty upacitam ihaiva te subhūte mohapuruṣāḥ svākhyāte dharmavinaye",
    "K03psp_2-3u:4096": " pravrajitā bhaviṣyanti. ya imāṃ prajñāpāramitāṃ dūṣayitavyāṃ maṃsyante pratibādhitavyāṃ",
    "K03psp_2-3u:4097": " maṃsyante. prajñāpāramitayā subhūte dūṣitayā pratibādhitayā buddhānāṃ bhagavatāṃ",
    "K03psp_2-3u:4098": " bodhir dūṣitā pratibādhitā bhavati,",
    "K03psp_2-3u:4099": " buddhānāṃ bhagavatāṃ bodhyā dūṣitayā pratibādhitayātītānāgatapratyutpannānāṃ buddhānāṃ",
    "K03psp_2-3u:4100": " bhagavatāṃ sarvajñatā dūṣitā bhavati pratibādhitā. sarvajñatayā dūṣitayā pratibādhitayā",
    "K03psp_2-3u:4101": " dharmaḥ. pratibādhito bhavati. dharmeṇa pratibādhitena saṃghaḥ. pratibādhito bhavati.",
    "K03psp_2-3u:4102": " saṃghena pratibādhitena laukikī samyagdṛṣṭir lokottarā ca samyakdṛṣṭiḥ pratibādhitā",
    "K03psp_2-3u:4103": " bhavati. evaṃ ṣaṭpāramitāḥ saptatriṃśadbodhipakṣyā dharmā āryasatyāny apramāṇadhyānārūpyasamāpattayaḥ.",
    "K03psp_2-3u:4104": " pratibādhitā bhavanti. śūnyatānimittāpraṇihitavimokṣamukhāny aṣṭavimokṣā navānupūrvavihārasamāpattayaḥ",
    "K03psp_2-3u:4105": " ṣaḍabhijñāḥ pratibādhitā bhavanti. adhyātmaśūnyatā yāvad abhāvasvabhāvaśūnyatā sarvasamādhayaḥ",
    "K03psp_2-3u:4106": " sarvadhāraṇīmukhāni daśabodhisattvabhūmayaḥ pratibādhitā bhavanti. daśatathāgatabalāni",
    "K03psp_2-3u:4107": " catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ pratibādhitā",
    "K03psp_2-3u:4108": " bhavanti. yāvat sarvajñatā pratibādhitā bhavati. sarvajñatayā pratibādhitayāprameyāsaṃkhyeyāparimāṇo",
    "K03psp_2-3u:4109": " 'puṇyaskandhaḥ parigṛhīto bhavati. tena vāpuṇyaskandhena parigṛhitenāprameyam asaṃkhyeyam",
    "K03psp_2-3u:4110": " aparimāṇaṃ duḥkhadaurmanasyaṃ parigṛhītaṃ bhavati.",
    "K03psp_2-3u:4111": " iti dharmavyasanasaṃvartanakarma",
    "K03psp_2-3u:4112": " subhūtir āha:",
    "K03psp_2-3u:4113": " ya ime bhagavan mohapuruṣā gambhirāṃ prajñāpāramitāṃ pratibādhiṣyanti,",
    "K03psp_2-3u:4114": " katamair ākārair imāṃ prajñāpāramitāṃ pratibādhiṣyanti?",
    "K03psp_2-3u:4115": " bhagavān āha:",
    "K03psp_2-3u:4116": " caturbhiḥ subhūte ākārais te mohapuruṣā imāṃ gambhīrāṃ prajñāpāramitāṃ pratibādhiṣyanti. katamaiś caturbhir?",
    "K03psp_2-3u:4117": " yad uta mārādhiṣṭhitāś ca te mohapuruṣā bhaviṣyanti. anabhiyuktāś ca gambhīreṣu dharmeṣu bhaviṣyanti (PSP_2-3:154)",
    "K03psp_2-3u:4118": " na ca prasādaṃ pratilapsyante. abhiniviṣṭāś ca te pañcaskandheṣu bhaviṣyanti pāpamitrahastagatā.",
    "K03psp_2-3u:4119": " doṣacaritāś ca te mohapuruṣā bhaviṣyanty ātmotkarṣakāḥ parapaṃsakāḥ. ebhiḥ subhūte",
    "K03psp_2-3u:4120": " caturbhir ākāraiḥ samanvāgatās te mohapuruṣā gambhīrāṃ prajñāpāramitāṃ pratikṣepsyanti.",
    "K03psp_2-3u:4121": " subhūtir āha:",
    "K03psp_2-3u:4122": " duradhimocyā bhagavan gambhīrā prajñāpāramitānabhiyuktena kuśalamūlavirahitena pāpamitrahastagatena.",
    "K03psp_2-3u:4123": " bhagavān āha:",
    "K03psp_2-3u:4124": " evam etat subhūte duradhimocyā gambhīrā prajñāpāramitānabhiyuktaiḥ kuśalamūlavirahitaiḥ pāpamitrahastagataiḥ.",
    "K03psp_2-3u:4125": " subhūtir āha:",
    "K03psp_2-3u:4126": " kiyad bhagavan gambhīrā prajñāpāramitā yeyaṃ duradhimocyā?",
    "K03psp_2-3u:4127": " bhagavān āha:",
    "K03psp_2-3u:4128": " rūpaṃ subhūte 'baddham amuktaṃ. tat kasya heto?",
    "K03psp_2-3u:4129": " rūpāsvabhāvo hi subhūte rūpaṃ,",
    "K03psp_2-3u:4130": " vedanāsvabhāvo hi vedanā,",
    "K03psp_2-3u:4131": " saṃjñāsvabhāvo hi saṃjñā,",
    "K03psp_2-3u:4132": " saṃskārāsvabhāvo hi saṃskārā,",
    "K03psp_2-3u:4133": " vijñānaṃ subhūte 'baddham amuktam. tat kasya hetor?",
    "K03psp_2-3u:4134": " vijñānāsvabhāvo hi vijñānam. dānapāramitā subhūte 'baddhāmuktā. tat kasya hetor?",
    "K03psp_2-3u:4135": " dānapāramitāsvabhāvā hi dānapāramitā. evaṃ śīlapāramitā kṣāntipāramitā vīryapāramitā dhyānapāramitā prajñāpāramitā subhūte 'baddhāmuktā. tat kasya hetoḥ?",
    "K03psp_2-3u:4136": " prajñāpāramitāsvabhāvā hi prajñāpāramitā. adhyātmaśūnyatā subhūte 'baddhāmuktā. tat kasya hetor?",
    "K03psp_2-3u:4137": " adhyātmaśūnyatāsvabhāvā hy adhyātmaśūnyatā,",
    "K03psp_2-3u:4138": " yāvad abhāvasvabhāvaśūnyatā subhūte 'baddhāmuktā. tat kasya hetor?",
    "K03psp_2-3u:4139": " abhāvasvabhāvaśūnyatāsvabhāvā hy abhāvasvabhāvaśūnyatā. smṛtyupasthānāni subhūte 'baddhāny amuktāni. tat kasya hetoḥ?",
    "K03psp_2-3u:4140": " smṛtyupasthānāsvabhāvā hi smṛtyupasthānām. evaṃ samyakprahāṇarddhipādendriyabodhyaṅgāni mārgāḥ subhūte 'baddhā amuktās. tat kasya hetor?",
    "K03psp_2-3u:4141": " mārgāsvabhāvā hi mārgāḥ. evaṃ daśabalāni vaiśāradyāni pratisaṃvido 'ṣṭādaśāveṇikā buddhadharmāḥ sarvākārajñatā subhūte 'baddhāmuktā. tat kasya",
    "K03psp_2-3u:4142": " sarvākārajñatāsvabhāvo hi subhūte sarvākārajñatā. rūpasya subhūte pūrvānto 'baddho 'muktas. tat kasya hetoḥ?",
    "K03psp_2-3u:4143": " pūrvāntābhāvasvabhāvo hi subhūte rūpaṃ vedanāsaṃjñāsaṃskārāḥ vijñānasya subhūte pūrvānto 'baddho 'muktas. tat kasya hetoḥ?",
    "K03psp_2-3u:4144": " pūrvāntābhāvasvabhāvo hi subhūte vijñānam,",
    "K03psp_2-3u:4145": " evaṃ yāvat sarvākārajñatāyāḥ subhūte pūrvānto 'baddho 'muktas. tat kasya hetoḥ?",
    "K03psp_2-3u:4146": " pūrvānto 'bhāvasvabhāvo hi subhūte sarvākārajñatā. rūpasya subhūte 'parānto 'baddho 'muktas. tat kasya hetor?",
    "K03psp_2-3u:4147": " aparānto 'bhāvasvabhāvo hi subhūte rūpaṃ vedanāsaṃjñāsaṃskārā vijñānasya subhūte 'parānto 'baddho 'muktaḥ. tat kasya hetor?",
    "K03psp_2-3u:4148": " aparāntābhāvasvabhāvo (PSP_2-3:155)",
    "K03psp_2-3u:4149": " hi subhūte vijñānam. evaṃ yāvat sarvākārajñatāyāḥ subhūte 'parānto 'baddho 'muktaḥ. tat kasya hetor?",
    "K03psp_2-3u:4150": " aparāntābhāvasvabhāvo hi subhūte sarvākārajñatā. rūpaṃ subhūte pratyutpannam abaddham amuktaṃ. tat kasya hetoḥ?",
    "K03psp_2-3u:4151": " pratyutpannābhāvasvabhāvo hi subhūte rūpaṃ vedanāsaṃjñāsaṃskārā,",
    "K03psp_2-3u:4152": " vijñānaṃ subhūte pratyutpannam abaddham amuktaṃ. tat kasya hetoḥ?",
    "K03psp_2-3u:4153": " pratyutpannābhāvasvabhāvo hi subhūte vijñānaṃ. yāvat sarvākārajñatā pratyutpannābaddhāmuktā. tat kasya hetoḥ?",
    "K03psp_2-3u:4154": " pratyutpannābhāvasvabhāvo hi subhūte sarvākārajñatā.",
    "K03psp_2-3u:4155": " subhūtir āha:",
    "K03psp_2-3u:4156": " duradhimocyā bhagavan prajñāpāramitānabhiyuktair anavaropitakuśalamūlaiḥ pāpamitrahastagatair māravaśagataiḥ kuśīdair hīnavīryair muṣitasmṛtibhir",
    "K03psp_2-3u:4157": " bhagavān āha:",
    "K03psp_2-3u:4158": " evam etat subhūte duradhimocyā subhūte prajñāpāramitānabhiyuktair anavaropitakuśalamūlaiḥ pāpamitrahastagatair māravaśagataiḥ kuśīdair hīnavīryair muṣitasmṛtibhir asaṃprajānaiḥ.",
    "K03psp_2-3u:4159": " iti karmāvaraṇasya catvāro hetavaḥ",
    "K03psp_2-3u:4160": " yā subhūte rūpasya viśuddhiḥ phalaviśuddhir eva sā,",
    "K03psp_2-3u:4161": " vedanāyāḥ saṃjñāyāḥ saṃskārāṇāṃ,",
    "K03psp_2-3u:4162": " yā vijñānasya viśuddhiḥ phalaviśuddhir eva sā. yā dānapāramitāyā viśuddhiḥ phalaviśuddhir eva sā. evaṃ śīlapāramitāyāḥ kṣāntipāramitāyā vīryapāramitāyā",
    "K03psp_2-3u:4163": " yā prajñāpāramitāyā viśuddhiḥ phalaviśuddhir eva sā. yādhyātmaśūnyatāyā viśuddhiḥ",
    "K03psp_2-3u:4164": " phalaviśuddhir eva sā. yāvad yābhāvasvabhāvaśūnyatāyā viśuddhiḥ phalaviśuddhir eva",
    "K03psp_2-3u:4165": " sā. evaṃ yā saptatriṃśadbodhipakṣyāṇāṃ dharmāṇāṃ viśuddhiḥ phalaviśuddhir eva sā.",
    "K03psp_2-3u:4166": " evam āryasatyānām apramāṇānāṃ dhyānārūpyasamāpattīnāṃ yā viśuddhiḥ phalaviśuddhir",
    "K03psp_2-3u:4167": " eva sā. yā śūnyatānimittāpraṇihitānāṃ viśuddhiḥ phalaviśuddhir eva sā. yāṣṭānāṃ vimokṣāṇāṃ",
    "K03psp_2-3u:4168": " navānupūrvavihārasamāpattīnāṃ viśuddhiḥ phalaviśuddhir eva sā. yā ṣaṇṇām abhijñānāṃ",
    "K03psp_2-3u:4169": " viśuddhiḥ phalaviśuddhir eva sā. evaṃ yā sarvasamādhīnāṃ sarvadhāraṇīmukhānāṃ viśuddhiḥ",
    "K03psp_2-3u:4170": " phalaviśuddhir eva sā. yā daśānāṃ bodhisattvabhūmīnāṃ viśuddhiḥ phalaviśuddhir eva",
    "K03psp_2-3u:4171": " sā. yā daśānāṃ tathāgatabalānāṃ viśuddhiś caturṇāṃ vaiśāradyānāṃ catasṛṇāṃ pratisaṃvidāṃ",
    "K03psp_2-3u:4172": " yāvad aṣṭādaśānām āveṇikānāṃ buddhadharmāṇāṃ viśuddhiḥ phalaviśuddhir eva sā. yā",
    "K03psp_2-3u:4173": " bodher viśuddhiḥ phalaviśuddhir eva sā.",
    "K03psp_2-3u:4174": " punar aparaṃ subhūte yā rūpaviśuddhiḥ phalaviśuddhir eva sā,",
    "K03psp_2-3u:4175": " yā phalaviśuddhiḥ prajñāpāramitāviśuddhiḥ sā,",
    "K03psp_2-3u:4176": " yā prajñāpāramitāviśuddhiḥ rāpaviśuddhiḥ. (PSP_2-3:156)",
    "K03psp_2-3u:4177": " sā iti hi rūpaviśuddhiś ca phalaviśuddhiś ca prajñāpāramitāviśuddhiś cādvayam etad",
    "K03psp_2-3u:4178": " advaidhīkāram abhinnam acchinnam. evaṃ yāvad yā sarvākārajñatāviśuddhiḥ prajñāpāramitāviśuddhiḥ sā,",
    "K03psp_2-3u:4179": " yā prajñāpāramitāviśuddhiḥ. sarvākārajñatāviśuddhiḥ. sā iti hi sarvākārajñatāviśuddhiś",
    "K03psp_2-3u:4180": " ca prajñāpāramitāviśuddhiś cādvayam etad advaidhīkāram abhinnam acchinnam. iti viśuddhisāmānyam",
    "K03psp_2-3u:4181": " punar aparaṃ subhūte yā ātmaviśuddhiḥ rūpaviśuddhiḥ sā,",
    "K03psp_2-3u:4182": " yā rūpaviśuddhir ātmaviśuddhiḥ sā iti hy ātmaviśuddhiś ca rūpaviśuddhiś cādvayam",
    "K03psp_2-3u:4183": " etad advaidhikāram abhinnam acchinnam. evaṃ yā sattvajīvapoṣapuruṣapudgalamanujamānavakārakavedakajānakapaśyakaviśuddhiḥ rūpaviśuddhiḥ sā,",
    "K03psp_2-3u:4184": " yā rūpaviśuddhir yāvat paśyakaviśuddhiḥ sā iti hi yāvat paśyakaviśuddhiś ca rūpaviśuddhiś",
    "K03psp_2-3u:4185": " cādvayam etad advaidhīkāram abhinnam acchinnam. evaṃ yāvad yā paśyakaviśuddhiḥ sarvajñatāviśuddhiḥ sā,",
    "K03psp_2-3u:4186": " yā sarvajñatāviśuddhiḥ paśyakaviśuddhiḥ sā iti hi paśyakaviśuddhiś ca sarvajñatāviśuddhiś cādvayam etad advaidhīkāram abhinnam acchinnam.",
    "K03psp_2-3u:4187": " punar aparaṃ subhūte ātmapariśuddhyā rūpaviśuddhī rūpaviśuddhyā ātmapariśuddhir iti",
    "K03psp_2-3u:4188": " hy ātmapariśuddhiś ca rūpapariśuddhiś cādvayam etad advaidhīkāram abhinnam acchinnam.",
    "K03psp_2-3u:4189": " evaṃ sattvajīvapoṣapuruṣapudgalamanujamānavakārakavedakajānakapaśyakapariśuddhyā",
    "K03psp_2-3u:4190": " rūpaviśuddhiḥ rūpapariśuddhyā yāvat paśyakapariśuddhir iti hi paśyakapariśuddhiś",
    "K03psp_2-3u:4191": " ca rūpapariśuddhiś cādvayam etad advaidhīkāram abhinnam acchinnam. evaṃ yāvat paśyakapariśuddhyā",
    "K03psp_2-3u:4192": " sarvajñatāpariśuddhiḥ sarvajñatāviśuddhyā paśyakapariśuddhir iti hi paśyakaviśuddhiś",
    "K03psp_2-3u:4193": " ca sarvajñatāpariśuddhiś cādvayam etad advaidhīkāram abhinnam acchinnam.",
    "K03psp_2-3u:4194": " punar aparaṃ subhūte rāgapariśuddhyā rūpapariśuddhir yāvat sarvajñatāpariśuddhir",
    "K03psp_2-3u:4195": " iti hi rāgapariśuddhiś ca sarvajñatāpariśuddhiś cādvayam etad advaidhīkāram abhinnam",
    "K03psp_2-3u:4196": " acchinnam. evaṃ doṣamohapariśuddhyā rūpapariśuddhir yāvat sarvajñatāpariśuddhir iti",
    "K03psp_2-3u:4197": " hi doṣamohapariśuddhiś ca sarvajñatāpariśuddhiś cādvayam etad advaidhīkāram abhinnam acchinnam.",
    "K03psp_2-3u:4198": " punar aparaṃ subhūte rāgadoṣamohapariśuddhyā rūpapariśuddhir evaṃ yāvat sarvajñatāpariśuddhir",
    "K03psp_2-3u:4199": " iti hi rāgadoṣamohapariśuddhiś ca sarvajñatāpariśuddhiś cādvayam etad advaidhīkāram abhinnam acchinnam.",
    "K03psp_2-3u:4200": " iti śrāvakasya kleśāvaraṇaviśuddhiḥ",
    "K03psp_2-3u:4201": " punar aparaṃ subhūte yā rūpaviśuddhiḥ phalaviśuddhir eva sā,",
    "K03psp_2-3u:4202": " evaṃ vedanāsaṃjñāsaṃskārā yā vijñānaviśuddhiḥ phalaviśuddhir eva sā. evaṃ yāvad avidyāviśuddhyā",
    "K03psp_2-3u:4203": " saṃskāraviśuddhiḥ saṃskāraviśuddhyā vijñānaviśuddhir vijñānaviśuddhyā nāmarūpaviśuddhir",
    "K03psp_2-3u:4204": " nāmarūpaviśuddhyā ṣaḍāyatanaviśuddhiḥ ṣaḍāyatanaviśuddhyā sparśaviśuddhiḥ sparśaviśuddhyā",
    "K03psp_2-3u:4205": " vedanāviśuddhiḥ vedanāviśuddhyā tṛṣṇāviśuddhiḥ tṛṣṇāviśuddhyā upādānaviśuddhir upādānaviśuddhyā",
    "K03psp_2-3u:4206": " bhavaviśuddhir bhavaviśuddhyā jātiviśuddhir jātiviśuddhyā jarāmaranaśokaparidevaduṣkhadaurmanasyopāyāsaviśuddhir",
    "K03psp_2-3u:4207": " jarāmaranaḍokaparidevaduṣkhadaurmanasyopāyāsaviśuddhyā sarvajñatāviśuddhir iti hi",
    "K03psp_2-3u:4208": " jarāmaraṇaśokaparidevaduṣkhadaurmanasyopāyāsaviśuddhiś ca sarvajñatāviśuddhiś cādvayam",
    "K03psp_2-3u:4209": " etad advaidhīkāram abhinnam acchinnam.",
    "K03psp_2-3u:4210": " iti pratyekabuddhasya jñeyāvaraṇaikadeśaviśuddhiḥ",
    "K03psp_2-3u:4211": " punar aparaṃ subhūte dānapāramitāviśuddhiḥ dānapāramitāviśuddhyā śīlapāramitāviśuddhiḥ",
    "K03psp_2-3u:4212": " śīlapāramitāviśuddhyā kṣāntipāramitāviśuddhiḥ kṣāntipāramitāviśuddhyā vīryapāramitāviśuddhir",
    "K03psp_2-3u:4213": " vīryapāramitāviśuddhyā dhyānapāramitāviśuddhir dhyānapāramitāviśuddhyā prajñāpāramitāviśuddhiḥ",
    "K03psp_2-3u:4214": " prajñāpāramitāviśuddhyā adhyātmaśūnyatāviśuddhir adhyātmaśūnyatāviśuddhyā bahirdhāśūnyatāviśuddhir",
    "K03psp_2-3u:4215": " bahirdhāśūnyatāviśuddhyā adhyātmabahirdhāśūnyatāviśuddhir adhyātmabahirdhāśūnyatāviśuddhyā,",
    "K03psp_2-3u:4216": " evaṃ yāvad abhāvasvabhāvaśūnyatāviśuddhir abhāvasvabhāvaśūnyatāviśuddhyā smṛtyupasthānaviśuddhiḥ",
    "K03psp_2-3u:4217": " smṛtyupasthānaviśuddhyā samyakprahāṇaviśuddhiḥ samyakprahāṇaviśuddhyā ṛddhipāda viśuddhir",
    "K03psp_2-3u:4218": " ṛddhipāda viśuddhyā indriya viśuddhir indriyaviśuddhyā balaviśuddhir balaviśuddhyā",
    "K03psp_2-3u:4219": " bodhyaṅgaviśuddhir bodhyaṅgaviśuddhyā mārgaviśuddhir mārgaviśuddhyā āryasatyaviśuddhir",
    "K03psp_2-3u:4220": " āryasatyaviśuddhyā apramāṇaviśuddhir apramāṇaviśuddhyā dhyānaviśuddhir dhyānaviśuddhyā",
    "K03psp_2-3u:4221": " ārūpyaviśuddhir ārūpyaviśuddhyā abhijñāviśuddhir abhijñāviśuddhyā śūnyatānimittāpraṇihitaviśuddhiḥ",
    "K03psp_2-3u:4222": " śūnyatānimittāpraṇihitaviśuddhyā aṣṭavimokṣaviśuddhir aṣṭavimokṣaviśuddhyā navānupūrvavihārasamāpattiviśuddhir",
    "K03psp_2-3u:4223": " navānupūrvavihārasamāpattiviśuddhyā sarvasamādhiviśuddhiḥ sarvasamādhiviśuddhyā sarvadhāraṇīmukhaviśuddhiḥ",
    "K03psp_2-3u:4224": " sarvadhāraṇīmukhaviśuddhyā daśabalavaiśāradyaviśuddhir daśabalavaiśāradyaviśuddhyā",
    "K03psp_2-3u:4225": " pratisaṃvidviśuddhiḥ pratisaṃvidviśuddhyā āveṇikabuddhadharmaviśuddhir āveṇikabuddhadharmaviśuddhyā",
    "K03psp_2-3u:4226": " sarvajñatāviśuddhir (PSP_2-3:158)",
    "K03psp_2-3u:4227": " iti hi sarvajñatāviśuddhiś cāveṇikabuddhadharmaviśuddhiś cādvayam etad advaidhīkāram abhinnam acchinnam.",
    "K03psp_2-3u:4228": " iti bodhisattvasya yānatrayamārgaviśuddhiḥ",
    "K03psp_2-3u:4229": " punar aparaṃ subhūte yā prajñāpāramitāviśuddhiḥ sā rūpaviśuddhir yā rūpaviśuddhiḥ",
    "K03psp_2-3u:4230": " sā yāvat sarvākārajñatāviśuddhir iti hi prajñāpāramitāviśuddhiś ca rūpaviśuddhiś",
    "K03psp_2-3u:4231": " ca sarvākārajñatāviśuddhiś cādvayam etad advaidhīkāram abhinnam acchinnaṃ,",
    "K03psp_2-3u:4232": " vedanāsaṃjñāsaṃskārā yā prajñāpāramitāviśuddhiḥ sā vijñānaviśuddhir yā vijñānaviśuddhiḥ",
    "K03psp_2-3u:4233": " sā sarvākārajñatāviśuddhir iti hi prajñāpāramitāviśuddhiś ca vijñānaviśuddhiś ca",
    "K03psp_2-3u:4234": " sarvākārajñatāviśuddhiś cādvayam etad advaidhīkāram abhinnam acchinnam. evaṃ dhyānapāramitāviśuddhir",
    "K03psp_2-3u:4235": " vīryapāramitāviśuddhiḥ kṣāntipāramitāviśuddhiḥ śīlapāramitāviśuddhir yā dānapāramitāviśuddhiḥ",
    "K03psp_2-3u:4236": " sā rūpaviśuddhir yā rūpaviśuddhiḥ sā sarvākārajñatāviśuddhir iti hi dānapāramitāviśuddhiś",
    "K03psp_2-3u:4237": " ca rūpaviśuddhiś ca sarvākārajñatāviśuddhiś cādvayam etad advaidhīkāram abhinnam acchinnaṃ,",
    "K03psp_2-3u:4238": " vedanāsaṃjñāsaṃskārā yā dānapāramitāviśuddhiḥ sā vijñānaviśuddhir yā vijñānaviśuddhiḥ",
    "K03psp_2-3u:4239": " sā sarvākārajñatāviśuddhir iti hi dānapāramitāviśuddhiś ca vijñānaviśuddhiś ca sarvākārajñatāviśuddhiś",
    "K03psp_2-3u:4240": " cādvayam etad advaidhīkāram abhinnam acchinnam.",
    "K03psp_2-3u:4241": " iti mṛdumṛdumārgaḥ",
    "K03psp_2-3u:4242": " punar aparam adhyātmaśūnyatāviśuddhyā yāvad abhāvasvabhāvaśūnyatāviśuddhyā sarvākārajñatāviśuddhir",
    "K03psp_2-3u:4243": " iti hy adhyātmaśūnyatāviśuddhiś ca yāvad abhāvasvabhāvaśūnyatāviśuddhiś ca sarvākārajñatāviśuddhiś",
    "K03psp_2-3u:4244": " cādvayam etad advaidhīkāram abhinnam acchinnam. skandhadhātvāyatanapratītyasamutpādaviśuddhyā",
    "K03psp_2-3u:4245": " yāvad daśabalavaiśāradyāveṇikabuddhadharmaviśuddhyā sarvākārajñatāviśuddhir iti hi",
    "K03psp_2-3u:4246": " skandhadhātvāyatanapratītyasamutpādaviśuddhiś ca pāramitā",
    "K03psp_2-3u:4247": " bodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvasamādhisarvadhāraṇīmukhaviśuddhir",
    "K03psp_2-3u:4248": " daśabalavaiśāradyapratisaṃvidāveṇikabuddhadharmaviśuddhiś ca sarvākārajñatāviśuddhiś",
    "K03psp_2-3u:4249": " cādvayam etad advaidhīkāram abhinnam acchinnam.",
    "K03psp_2-3u:4250": " punar aparaṃ subhūte sarvākāpajñatāviśuddhiś ca prajñārāramitāviśuddhiś cādvayam etad advaidhīkāram abhinnam acchinnam. iti mṛdumadhyamārgaḥ",
    "K03psp_2-3u:4251": " punar aparaṃ subhūte saṃskṛtaviśuddhyā asaṃskṛtaviśuddhir asaṃskṛtaviśuddhyā saṃskṛtaviśuddhir iti hi saṃskṛtaviśuddhiś cāsaṃskṛtaviśuddhiś",
    "K03psp_2-3u:4252": " cādvayam etad advaidhīkāram abhinnam acchinnam.",
    "K03psp_2-3u:4253": " punar aparaṃ subhūte 'tītaviśuddhyānāgataviśuddhir anāgataviśuddhyātītaviśuddhir",
    "K03psp_2-3u:4254": " atītānāgataviśuddhyā pratyutpannaviśuddhiḥ pratyutpannaviśuddhyātītānāgataviśuddhir",
    "K03psp_2-3u:4255": " iti hy atītānāgataviśuddhiś ca pratyutpannaviśuddhiś cādvayam etad advaidhīkāram",
    "K03psp_2-3u:4256": " abhinnam acchinnam. iti mṛdvadhimātrāmārgaḥ",
    "K03psp_2-3u:4257": " atha khalv āyuṣmān śāriputro bhagavantam etad avocat:",
    "K03psp_2-3u:4258": " gambhiraiṣā bhagavan viśuddhiḥ.",
    "K03psp_2-3u:4259": " bhagavān āha:",
    "K03psp_2-3u:4260": " atyantaviśuddhatvāc chāriputra.",
    "K03psp_2-3u:4261": " śariputra āha:",
    "K03psp_2-3u:4262": " kasya viśuddhatvāt?",
    "K03psp_2-3u:4263": " bhagavān āha:",
    "K03psp_2-3u:4264": " rūpasya viśuddhatvāc chānputra gambhīrā viśuddhiḥ. vedanā saṃjñāsaṃskārā vijñānasya",
    "K03psp_2-3u:4265": " viśuddhatvād gambhīrā. evaṃ pṛthivīdhātvabdhātutejodhātuvāyudhātvākāśadhātuvijñānadhātuviśuddhatvād",
    "K03psp_2-3u:4266": " gambhirā. evaṃ cakṣuḥśrotraghrāṇajihvākāyamanoviśuddhatvād gambhīrā. rūpaśabdagandharasasparśadharmaviśuddhatvād",
    "K03psp_2-3u:4267": " gambhīrā. dānaśīlakṣāntivīryadhyānaprajñāpāramitāviśuddhatvād gambhīrā. adhyātmaśūnyatāviśuddhyā gambhīrā,",
    "K03psp_2-3u:4268": " yāvad abhāvasvabhāvaśūnyatāviśuddhyā gambhirā. smṛtyupasthānaviśuddhyā gambhīrā.",
    "K03psp_2-3u:4269": " samyakprahāṇarddhipādendriyabalabodhyaṅgamārgaviśuddhyā gambhīrā. śūnyatānimittāpraṇihitaviśuddhyā",
    "K03psp_2-3u:4270": " gambhīrā. aṣṭavimokṣanavānupūrvavihārasamāpattiviśuddhyā gambhīrā. abhijñāviśuddhyā",
    "K03psp_2-3u:4271": " gambhīrā. sarvasamādhisarvadhāraṇīmukhaviśuddhyā gambhīrā. daśatathāgatabalavaiśāradyapratisaṃvidāveṇikabuddhadharma",
    "K03psp_2-3u:4272": " viśuddhyā gambhīrā. bodhisattvasarvākārajñatāviśuddhyā gambhīrā. iti madhyāmṛdumārgaḥ",
    "K03psp_2-3u:4273": " śāriputra āha:",
    "K03psp_2-3u:4274": " ālokabhūtā bhagavan prajñāpāramitā.",
    "K03psp_2-3u:4275": " bhagavān āha:",
    "K03psp_2-3u:4276": " atyantaviśuddhatvāc chāriputrātyantālokaviśuddhiḥ.",
    "K03psp_2-3u:4277": " śāriputra āha:",
    "K03psp_2-3u:4278": " kasya viśuddhatvāt?",
    "K03psp_2-3u:4279": " bhagavān āha:",
    "K03psp_2-3u:4280": " prajñāpāramitāviśuddhatvāc chāriputrātyantālokaviśuddhiḥ. evaṃ dhyānapāramitāviśuddhatvād",
    "K03psp_2-3u:4281": " vīryapāramitāviśuddhatvāt kṣāntipāramitāviśuddhatvāc chīlapāramitāviśuddhatvād dānapāramitāviśuddhatvād",
    "K03psp_2-3u:4282": " atyantālokaviśuddhiḥ. adhyātmaśūnyatāviśuddhyā atyantālokaviśuddhiḥ,",
    "K03psp_2-3u:4283": " yāvad abhāvasvabhāvaśūnyatā viśuddhyā atyantālokaviśuddhiḥ. smṛtyupasthānaviśuddhyā",
    "K03psp_2-3u:4284": " atyantālokaviśuddhiḥ. samyakprahāṇarddhipādendriyabalabodhyaṇgamārgaviśuddhyā atyantālokaviśuddhiḥ.",
    "K03psp_2-3u:4285": " āryasatyāpramāṇadhyānaārūpyasamāpattiviśuddhyā atyantālokaviśuddhiḥ. aṣṭavimokṣanavānupūrvavihārasamāpattiviśuddhyā",
    "K03psp_2-3u:4286": " atyantālokaviśuddhiḥ. śūnyatānimittāpraṇihitābhijñāviśuddhyā atyantālokaviśuddhiḥ.",
    "K03psp_2-3u:4287": " sarvasamādhisarvadhāraṇīmukhaviśuddhyā atyantālokaviśuddhiḥ. (PSP_2-3:160)",
    "K03psp_2-3u:4288": " daśabalavaiśāradyapratisaṃvidāveṇikabuddhadharmaviśuddhyā atyantālokaviśuddhiḥ,",
    "K03psp_2-3u:4289": " yāvat sarvākārajñatāviśuddhyā atyantālokaviśuddhiḥ.",
    "K03psp_2-3u:4290": " iti madhyamadhyāmārgaḥ",
    "K03psp_2-3u:4291": " śāriputra āha:",
    "K03psp_2-3u:4292": " apratisaṃdhir bhagavan viśuddhiḥ.",
    "K03psp_2-3u:4293": " bhagavān āha:",
    "K03psp_2-3u:4294": " atyantaviśuddhatvāc chāriputra.",
    "K03psp_2-3u:4295": " śāriputra āha:",
    "K03psp_2-3u:4296": " kasyāsaṃkrāntyā viśuddhiḥ?",
    "K03psp_2-3u:4297": " bhagavān āha:",
    "K03psp_2-3u:4298": " rūpasyāsaṃkrāntir apratisaṃdhir viśuddhiḥ,",
    "K03psp_2-3u:4299": " vedanāyāḥ saṃjñāyāḥ saṃskārāṇāṃ vijñānasyāsaṃkrāntir apratisaṃdhir viśuddhiḥ. evaṃ yāvat sarvākārajñatāyā asaṃkrāntir apratisaṃdhir viśuddhiḥ.",
    "K03psp_2-3u:4300": " iti madhyādhimātrāmārgaḥ",
    "K03psp_2-3u:4301": " śāriputra āha:",
    "K03psp_2-3u:4302": " asaṃkliṣṭā bhagavan viśuddhiḥ.",
    "K03psp_2-3u:4303": " bhagavān āha:",
    "K03psp_2-3u:4304": " atyantāsaṃkliṣṭatvāc chāriputra.",
    "K03psp_2-3u:4305": " śariputra āha:",
    "K03psp_2-3u:4306": " kasya bhagavann asaṃkleśatayā viśuddhiḥ?",
    "K03psp_2-3u:4307": " bhagavān āha:",
    "K03psp_2-3u:4308": " rūpasya prakṛtyasaṃkliṣṭatvād viśuddhiḥ,",
    "K03psp_2-3u:4309": " vedanāyāḥ saṃjñāyāḥ saṃskārāṇāṃ vijñānasya prakṛtyasaṃkliṣṭatayā viśuddhiḥ. evaṃ yāvat sarvākārajñatāyāḥ prakṛtyasaṃkliṣṭatayā viśuddhiḥ. ity",
    "K03psp_2-3u:4310": " śāriputra āha:",
    "K03psp_2-3u:4311": " aprāptir anabhisamayā bhagavan viśuddhiḥ.",
    "K03psp_2-3u:4312": " bhagavān āha:",
    "K03psp_2-3u:4313": " atyantāprāptyanabhisamayatvāc chāriputra.",
    "K03psp_2-3u:4314": " śāriputra āha:",
    "K03psp_2-3u:4315": " kasya bhagavann aprāptyānabhisamayena viśuddhiḥ?",
    "K03psp_2-3u:4316": " bhagavān āha:",
    "K03psp_2-3u:4317": " rūpasyāprāptyānabhisamayena viśuddhiḥ,",
    "K03psp_2-3u:4318": " vedanāyāḥ saṃjñāyāḥ saṃskārāṇāṃ vijñānasyāprāptyānabhisamayena viśuddhiḥ. evaṃ yāvat sarvākārajñatāyā aprāptyānabhisamayena viśuddhiḥ. ity adhimātramadhyamārgaḥ",
    "K03psp_2-3u:4319": " śāriputra āha:",
    "K03psp_2-3u:4320": " anabhinivṛttir bhagavan viśuddhiḥ.",
    "K03psp_2-3u:4321": " bhagavān āha:",
    "K03psp_2-3u:4322": " atyantānabhinivṛttatvāc chāriputra.",
    "K03psp_2-3u:4323": " śāriputra āha:",
    "K03psp_2-3u:4324": " kasya bhagavann anabhinivṛttyā viśuddhiḥ?",
    "K03psp_2-3u:4325": " bhagavān āha:",
    "K03psp_2-3u:4326": " rūpasya śāriputrānabhinivṛttyā viśuddhiḥ,",
    "K03psp_2-3u:4327": " vedanāyāḥ saṃjñāyāḥ saṃskārāṇāṃ vijñānasyānabhinivṛttyā viśuddhiḥ. evaṃ yāvat sarvākārajñatāyā anabhinivṛttyā viśuddhiḥ. ity adhimātrādhimātrāmārgaḥ",
    "K03psp_2-3u:4328": " śāriputra āha:",
    "K03psp_2-3u:4329": " anupapattir bhagavan kāmadhātor viśuddhiḥ.",
    "K03psp_2-3u:4330": " bhagavān āha:",
    "K03psp_2-3u:4331": " atyantaviśuddhatvāc chāriputra.",
    "K03psp_2-3u:4332": " śāriputra āha:",
    "K03psp_2-3u:4333": " kathaṃ bhagavan kāmadhātor anupapattir viśuddhiḥ?",
    "K03psp_2-3u:4334": " bhagavān āha:",
    "K03psp_2-3u:4335": " kāmadhātusvabhāvānupapattyā śāriputrānupapattir viśuddhiḥ.",
    "K03psp_2-3u:4336": " śāriputra āha:",
    "K03psp_2-3u:4337": " anupapattir bhagavan rūpadhātor viśuddhiḥ.",
    "K03psp_2-3u:4338": " bhagavān āha:",
    "K03psp_2-3u:4339": " atyantaviśuddhatvāc chāriputra.",
    "K03psp_2-3u:4340": " śāriputra āha:",
    "K03psp_2-3u:4341": " kathaṃ bhagavan rūpadhātor anupapattir viśuddhiḥ?",
    "K03psp_2-3u:4342": " bhagavān āha:",
    "K03psp_2-3u:4343": " rūpadhātusvabhāvānupapattyā śāriputrānupapattir viśuddhiḥ.",
    "K03psp_2-3u:4344": " śāriputra āha:",
    "K03psp_2-3u:4345": " anupapattir bhagavann ārūpyadhātor viśuddhiḥ.",
    "K03psp_2-3u:4346": " bhagavān āha:",
    "K03psp_2-3u:4347": " atyantaviśuddhatvāc chāriputra.",
    "K03psp_2-3u:4348": " śāriputra āha:",
    "K03psp_2-3u:4349": " kathaṃ bhagavann ārūpyadhātor anupapattir viśuddhiḥ?",
    "K03psp_2-3u:4350": " bhagavān āha:",
    "K03psp_2-3u:4351": " ārūpyadhātusvabhāvānupapattyā śāriputrānupapattir viśuddhiḥ. iti traidhātukapratipakṣatvaṃ bhāvanāmārgasya",
    "K03psp_2-3u:4352": " śāriputra āha:",
    "K03psp_2-3u:4353": " na jānīte bhagavan viśuddhiḥ.",
    "K03psp_2-3u:4354": " bhagavān āha:",
    "K03psp_2-3u:4355": " atyantaviśuddhatvāc chāriputra.",
    "K03psp_2-3u:4356": " śāriputra āha:",
    "K03psp_2-3u:4357": " kathaṃ bhagavan na jānīte viśuddhiḥ?",
    "K03psp_2-3u:4358": " bhagavān āha:",
    "K03psp_2-3u:4359": " dharmajaḍatām upādāya śariputra na saṃjānite viśuddhiḥ.",
    "K03psp_2-3u:4360": " śāriputra āha:",
    "K03psp_2-3u:4361": " rūpaṃ na jānāti bhagavan viśuddhiḥ.",
    "K03psp_2-3u:4362": " bhagavān āha:",
    "K03psp_2-3u:4363": " atyantaviśuddhatvāc chāriputra.",
    "K03psp_2-3u:4364": " śāriputra āha:",
    "K03psp_2-3u:4365": " kathaṃ bhagavan rūpaṃ na jānāti viśuddhiḥ?",
    "K03psp_2-3u:4366": " bhagavān āha:",
    "K03psp_2-3u:4367": " svalakṣaṇaśūnyatām upādāya śariputra rūpaṃ na jānāti viśuddhiḥ.",
    "K03psp_2-3u:4368": " śāriputra āha:",
    "K03psp_2-3u:4369": " vedanāṃ saṃjñāṃ saṃskārān vijñānaṃ bhagavan na jānāti viśuddhiḥ.",
    "K03psp_2-3u:4370": " bhagavān āha:",
    "K03psp_2-3u:4371": " atyantaviśuddhatvāc chāriputa.",
    "K03psp_2-3u:4372": " śāriputra āha:",
    "K03psp_2-3u:4373": " kathaṃ bhagavan vedanāṃ saṃjñāṃ saṃskārān vijñānaṃ na jānāti viśuddhiḥ?",
    "K03psp_2-3u:4374": " bhagavān āha:",
    "K03psp_2-3u:4375": " svalakṣaṇaśūnyatām upādāya śāriputra vedanāṃ saṃjñāṃ saṃskārān vijñānaṃ na jānāti viśuddhiḥ.",
    "K03psp_2-3u:4376": " śāriputra āha:",
    "K03psp_2-3u:4377": " sarvadharmān bhagavan na jānāti viśuddhiḥ.",
    "K03psp_2-3u:4378": " bhagavān āha:",
    "K03psp_2-3u:4379": " atyantaviśuddhatvāc chāriputra.",
    "K03psp_2-3u:4380": " śāriputra āha:",
    "K03psp_2-3u:4381": " kathaṃ bhagavān sarvadharmān na jānāti viśuddhiḥ?",
    "K03psp_2-3u:4382": " bhagavān āha:",
    "K03psp_2-3u:4383": " sarvadharmānupalabdhyā śāriputra sarvadharmān na jānāti. iti jñeyajñānādvayasamatāmārgasya",
    "K03psp_2-3u:4384": " śāriputra āha:",
    "K03psp_2-3u:4385": " sarvajñatāyā bhagavan prajñāpāramitā nāpakāraṃ karoti nopakāraṃ karoti.",
    "K03psp_2-3u:4386": " bhagavān āha:",
    "K03psp_2-3u:4387": " atyantaviśuddhatvāc chāriputra.",
    "K03psp_2-3u:4388": " śāriputra āha:",
    "K03psp_2-3u:4389": " kathaṃ bhagavan sarvajñatāyāḥ prajñāpāramitā nāpakāraṃ karoti nopakāraṃ karoti?",
    "K03psp_2-3u:4390": " bhagavān āha:",
    "K03psp_2-3u:4391": " dharmasthititām upādāya śāriputra prajñāpāramitā sarvajñatāyā nāpakāraṃ karoti nopakāraṃ karoti.",
    "K03psp_2-3u:4392": " śāriputra āha:",
    "K03psp_2-3u:4393": " prajñāpāramitāviśuddhir bhagavan na kaṃcid dharmaṃ parigṛhṇāti?",
    "K03psp_2-3u:4394": " bhagavān āha:",
    "K03psp_2-3u:4395": " atyantaviśuddhatvāc chāriputra.",
    "K03psp_2-3u:4396": " śāriputra āha:",
    "K03psp_2-3u:4397": " kathaṃ bhagavan prajñāpāramitāviśuddhir na kaṃcid dharmaṃ parigṛhṇāti?",
    "K03psp_2-3u:4398": " bhagavān āha:",
    "K03psp_2-3u:4399": " dharmadhātuparigṛhītām upādāya.",
    "K03psp_2-3u:4400": " atha khalv āyuṣmān subhūtir bhagavantam etad avocat:",
    "K03psp_2-3u:4401": " ātmaviśuddhito bhagavan rūpaviśuddhiḥ.",
    "K03psp_2-3u:4402": " bhagavān āha:",
    "K03psp_2-3u:4403": " atyantaviśuddhitām upādāya.",
    "K03psp_2-3u:4404": " subhūtir āha:",
    "K03psp_2-3u:4405": " kena kāraṇena bhagavann ātmaviśuddhyā rūpaviśuddhiḥ?",
    "K03psp_2-3u:4406": " bhagavān āha:",
    "K03psp_2-3u:4407": " ātmāsadbhūtatvāt subhūte rūpāsadbhūtatvād atyantaviśuddhiḥ.",
    "K03psp_2-3u:4408": " subhūtir āha:",
    "K03psp_2-3u:4409": " ātmaviśuddhyā bhagavan vedanāsaṃjñāsaṃskārā vijñānaviśuddhiḥ.",
    "K03psp_2-3u:4410": " bhagavān āha:",
    "K03psp_2-3u:4411": " atyantaviśuddhitām upādāya.",
    "K03psp_2-3u:4412": " subhūtir āha:",
    "K03psp_2-3u:4413": " kena kāraṇena bhagavann ātmaviśuddhyā vedanāsaṃjñāsaṃskārā vijñānaviśuddhiḥ.",
    "K03psp_2-3u:4414": " bhagavān āha:",
    "K03psp_2-3u:4415": " ātmāsadbhūtatvāt subhūte vedanāsaṃjñāsaṃskārā vijñānāsadbhūtatvād atyantaviśuddhiḥ.",
    "K03psp_2-3u:4416": " subhūtir āha:",
    "K03psp_2-3u:4417": " ātmaviśuddhyā bhagavan dānapāramitāviśuddhiḥ. evaṃ śīlapāramitā kṣāntipāramitā vīryapāramitā",
    "K03psp_2-3u:4418": " dhyānapāramitā ātmaviśuddhyā bhagavan prajñāpāramitāviśuddhiḥ. ātmaviśuddhyā bhagavan",
    "K03psp_2-3u:4419": " smṛtyupasthānaviśuddhiḥ. evaṃ samyakprahāṇarddhipādendriyabalabodhyaṅgānām,",
    "K03psp_2-3u:4420": " ātmaviśuddhyā bhagavaṅ mārgaviśuddhiḥ. ātmaviśuddhyā āryasatyāpramāṇadhyānārūpyasamāḥattiviśuddhiḥ.",
    "K03psp_2-3u:4421": " ātmaviśuddhyā śūnyatānimittāpraṇihitaviśuddhiḥ. ātmaviśuddhyā aṣṭavimokṣanavānupūrvavihārasamāpattiviśuddhiḥ.",
    "K03psp_2-3u:4422": " ātmaviśuddhyā adhyātmaśūnyatāviśuddhiḥ,",
    "K03psp_2-3u:4423": " yāvad abhāvasvabhāvaśūnyatāviśuddhiḥ. ātmaviśuddhyā samādhidhāraṇīmukhaviśuddhiḥ.",
    "K03psp_2-3u:4424": " ātmaviśuddhyā daśabalavaiśāradyapratisaṃvidviśuddhiḥ. ātmaviśuddhyā bhagavann aṣṭādaśāveṇikabuddhadharmaviśuddhiḥ.",
    "K03psp_2-3u:4425": " bhagavān āha:",
    "K03psp_2-3u:4426": " atyantaviśuddhatvāt subhūte.",
    "K03psp_2-3u:4427": " subhūtir āha:",
    "K03psp_2-3u:4428": " ātmaviśuddhyā bhagavan sarvadharmaviśuddhiḥ.",
    "K03psp_2-3u:4429": " bhagavān āha:",
    "K03psp_2-3u:4430": " atyantaviśuddhatvāt subhūte.",
    "K03psp_2-3u:4431": " subhūtir āha:",
    "K03psp_2-3u:4432": " kena kāraṇena bhagavann ātmaviśuddhyā sarvadharmaviśuddhiḥ?",
    "K03psp_2-3u:4433": " bhagavān āha:",
    "K03psp_2-3u:4434": " ātmāsadbhūtatvāt subhūte sarvadharmāsadbhūtatvād viśuddhiḥ.",
    "K03psp_2-3u:4435": " subhūtir āha:",
    "K03psp_2-3u:4436": " ātmaviśuddhyā bhagavan srotaāpattiphalaviśuddhiḥ,",
    "K03psp_2-3u:4437": " evaṃ sakṛdāgāmiphalānāgāmiphalārhattvapratyekabodhiviśuddhiḥ.",
    "K03psp_2-3u:4438": " bhagavān āha:",
    "K03psp_2-3u:4439": " svalakṣaṇaśūnyatām upādāya.",
    "K03psp_2-3u:4440": " subhūtir āha:",
    "K03psp_2-3u:4441": " ātmaviśuddhyā bhagavan bodhiviśuddhiḥ.",
    "K03psp_2-3u:4442": " bhagavān āha:",
    "K03psp_2-3u:4443": " atyantaviśuddhatvāt subhūte.",
    "K03psp_2-3u:4444": " subhūtir āha:",
    "K03psp_2-3u:4445": " kena kāraṇena bhagavann ātmaviśuddhyā bodhiviśuddhīḥ?",
    "K03psp_2-3u:4446": " bhagavān āha:",
    "K03psp_2-3u:4447": " svalakṣaṇaśūnyatām upādāya.",
    "K03psp_2-3u:4448": " subhūtir āha:",
    "K03psp_2-3u:4449": " ātmaviśuddhyā bhagavan sarvajñatāviśuddhiḥ.",
    "K03psp_2-3u:4450": " bhagavān āha:",
    "K03psp_2-3u:4451": " atyantaviśuddhatvāt subhūte.",
    "K03psp_2-3u:4452": " subhūtir āha:",
    "K03psp_2-3u:4453": " kena kāraṇena bhagavann ātmaviśuddhyā sarvajñatāviśuddhiḥ?",
    "K03psp_2-3u:4454": " bhagavān āha:",
    "K03psp_2-3u:4455": " svalakṣaṇaśūnyatām upādāya.",
    "K03psp_2-3u:4456": " subhūtir āha:",
    "K03psp_2-3u:4457": " dvayaviśuddhir bhagavan na prāptir nābhisamayaḥ.",
    "K03psp_2-3u:4458": " bhagavān āha:",
    "K03psp_2-3u:4459": " atyantaviśuddhatvāt subhūte.",
    "K03psp_2-3u:4460": " subhūtir āha:",
    "K03psp_2-3u:4461": " kena kāraṇena bhagavan dvayaviśuddhir na prāptir nābhisamayaḥ.",
    "K03psp_2-3u:4462": " bhagavān āha:",
    "K03psp_2-3u:4463": " asaṃkleśāvyavadānadharmasamatām upādāya.",
    "K03psp_2-3u:4464": " subhūtir āha:",
    "K03psp_2-3u:4465": " ātmāparyantatayā bhagavan rūpāparyantatā.",
    "K03psp_2-3u:4466": " bhagavān āha:",
    "K03psp_2-3u:4467": " atyantaviśuddhatvāt subhūte.",
    "K03psp_2-3u:4468": " subhūtir āha:",
    "K03psp_2-3u:4469": " kena kāraṇena bhagavann ātmāparyantatayā rūpāparyantatā viśuddhiḥ?",
    "K03psp_2-3u:4470": " bhagavān āha:",
    "K03psp_2-3u:4471": " atyantaśūnyatā-anavarāgraśūnyatām upādāya.",
    "K03psp_2-3u:4472": " subhūtir āha:",
    "K03psp_2-3u:4473": " ātmāparyantatayā bhagavan vedanāsaṃjñāsaṃskārā vijñānāparyantatā.",
    "K03psp_2-3u:4474": " bhagavān āha:",
    "K03psp_2-3u:4475": " atyantaviśuddhatvāt subhūte.",
    "K03psp_2-3u:4476": " subhūtir āha:",
    "K03psp_2-3u:4477": " kena kāraṇena bhagavann ātmāparyantatayā vedanāsaṃjñāsaṃskārā vijñānāparyantatāviśuddhiḥ?",
    "K03psp_2-3u:4478": " bhagavān āha:",
    "K03psp_2-3u:4479": " atyantaśūnyatā-anavarāgraśūnyatām upādāya.",
    "K03psp_2-3u:4480": " subhūtir āha:",
    "K03psp_2-3u:4481": " evaṃ bhagavan bodhisattvasya mahāsattvasya prajñāpāramitā.",
    "K03psp_2-3u:4482": " bhagavān āha:",
    "K03psp_2-3u:4483": " atyantaviśuddhatvāt subhūte.",
    "K03psp_2-3u:4484": " subhūtir āha:",
    "K03psp_2-3u:4485": " kena kāraṇena bhagavann iyaṃ bodhisattvasya mahāsattvasya prajñāpāramitā?",
    "K03psp_2-3u:4486": " bhagavān āha:",
    "K03psp_2-3u:4487": " mārgākārajñatām upādāyeyaṃ subhūte bodhisattvasya mahāsattvasya prajñāpāramitā. iti",
    "K03psp_2-3u:4488": " mārgasya codyaparihārācittāntadvayaviśuddhibhāvanāmārga ity uktā mārgajñatā āryapañcaviṃśatisāhasrikāyāṃ",
    "K03psp_2-3u:4489": " bhagavatyāṃ prajñāpāramitāyām abhisamayālaṃkārānusāreṇa saṃśodhitāyām antadvayaviśuddhiparivarto dvitīyaḥ",
    "K03psp_2-3u:4490": " Paññcaviṃśatisāhasrikā Prajñāpāramitā III",
    "K03psp_2-3u:4491": " subhūtir āha:",
    "K03psp_2-3u:4492": " prajñāpāramitā bhagavan bodhisattvānāṃ mahāsattvānāṃ nāpare tīre na pare tīre nobhayam antereṇopalabhyate.",
    "K03psp_2-3u:4493": " bhagavān āha:",
    "K03psp_2-3u:4494": " atyantaviśuddhatvāt subhūte.",
    "K03psp_2-3u:4495": " subhūtir āha:",
    "K03psp_2-3u:4496": " kena kāraṇena bhagavan bodhisattvānāṃ mahāsattvānāṃ prajñāpāramitā nāpare tīre na pare tīre nobhayam antareṇopalabhyate?",
    "K03psp_2-3u:4497": " bhagavān āha:",
    "K03psp_2-3u:4498": " atyantaviśuddhatvāt subhūte tryadhvasamatāṃ sarvadharmāṇam upādāya. ity uktā saṃsāranirvāṇāpratiṣṭhā",
    "K03psp_2-3u:4499": " subhūtir āha:",
    "K03psp_2-3u:4500": " sacet punar bhagavan mahāyānikaḥ kulaputro vā kuladuhitā vā anupāyakuśala imāṃ prajñāpāramitām evaṃ jñāsyaty upalambhayogena riñciṣyati dūrīkariṣyatīmāṃ",
    "K03psp_2-3u:4501": " bhagavān āha:",
    "K03psp_2-3u:4502": " sādhu sādhu subhūte. evam etat subhūte. nāmato 'pi subhūte saṅgo nimittato 'pi subhūte saṅgaḥ. tat kasya hetor?",
    "K03psp_2-3u:4503": " animittā hi subhūte sarvadharmā anāmakāḥ.",
    "K03psp_2-3u:4504": " subhūtir āha:",
    "K03psp_2-3u:4505": " kathaṃ bhagavan nāmato 'pi saṅgo nimittato 'pi saṅgaḥ?",
    "K03psp_2-3u:4506": " bhagavān āha:",
    "K03psp_2-3u:4507": " iha subhūte mahāyānikāḥ kulaputrāḥ kuladuhitaro vā prajñāpāramitāṃ nāmato 'pi grahīṣyanti",
    "K03psp_2-3u:4508": " nimittato 'pi grahīṣyanti nimittataś ca nāmataś ca grahītvā prajñāpāramitāṃ riñciṣyanti",
    "K03psp_2-3u:4509": " dūrīkariṣyanti. te prajñāpāramitāṃ manyamānā riñciṣyanti dūrīkariṣyanti prajñāpāramitām.",
    "K03psp_2-3u:4510": " ity uktam anupāyena dūratvam",
    "K03psp_2-3u:4511": " subhūtir āha:",
    "K03psp_2-3u:4512": " āścaryaṃ bhagavan yāvad iyaṃ prajñāpāramitā bodhisattvānāṃ mahāsattvānāṃ svākhyātā ca supariniṣṭhitā cāmī saṅgā amī cāsaṅgāḥ.",
    "K03psp_2-3u:4513": " ity uktopāyenāpi duratā",
    "K03psp_2-3u:4514": " atha khalv āyuṣmān śāriputra āyuṣmantaṃ subhūtim etad avocat;",
    "K03psp_2-3u:4515": " katama āyuṣman subhūte bodhisattvānāṃ mahāsattvānāṃ prajñāpāramitāyāṃ caratāṃ saṅgaḥ katamo 'saṅgaḥ?",
    "K03psp_2-3u:4516": " subhūtir āha:",
    "K03psp_2-3u:4517": " ihāyuṣman śāriputra bodhisattvo mahāsattvaḥ kulaputro vā kuladuhitā vā anupāyakuśalo rūpaṃ śūnyam iti saṃjñāsyate saṅgaḥ,",
    "K03psp_2-3u:4518": " vedanā saṃjñāsaṃskārā vijñānaṃ śūnyam iti saṃjñāsyate saṅgaḥ. evaṃ vyastasamastāni",
    "K03psp_2-3u:4519": " skandhadhātvāyatanāni pratītyasamutpādāṅgāni śūnyānīti saṃjñāsyate saṅgaḥ. dānapāramitā",
    "K03psp_2-3u:4520": " śūnyeti saṃjñāsyate saṅgaḥ,",
    "K03psp_2-3u:4521": " śīlapāramitā śūnyeti saṃjñāsyate saṅgaḥ,",
    "K03psp_2-3u:4522": " kṣāntipāramitā śūnyeti saṃjñāsyate saṅgaḥ,",
    "K03psp_2-3u:4523": " vīryapāramitā śūnyeti saṃjñāsyate saṅgaḥ,",
    "K03psp_2-3u:4524": " dhyānapāramitā śūnyeti saṃjñāsyate saṅgaḥ,",
    "K03psp_2-3u:4525": " prajñāpāramitā śūnyeti saṃjñāsyate saṅgaḥ. evaṃ smṛtyupasthānāni śūnyānīti saṃjñāsyate",
    "K03psp_2-3u:4526": " saṅgaḥ. samyakprahāṇarddhipādendriyabalabodhyaṅgamārgāḥ śūnyā iti saṃjñāsyate saṅgaḥ.",
    "K03psp_2-3u:4527": " āryasatyāni śūnyānīti saṃjñāsyate saṅgaḥ. apramāṇadhyānārūpyasamāpattayaḥ śūnyā iti",
    "K03psp_2-3u:4528": " saṃjñāsyate saṅgaḥ. aṣṭavimokṣā navānupūrvavihārasamāpattayaḥ śūnyatānimittāpraṇihitāni",
    "K03psp_2-3u:4529": " śūnyānīti saṃjñāsyate saṅgaḥ. evam abhijñāḥ sarvaśūnyatāḥ sarvasamādhayaḥ sarvadhāraṇīmukhāni",
    "K03psp_2-3u:4530": " śūnyānīti saṃjñāsyate saṅgaḥ. daśatathāgatabalāni catvāri vaiśāradyāṃ śūnyānīti saṃjñāsyate",
    "K03psp_2-3u:4531": " saṅgaḥ. catasraḥ pratisaṃvido 'ṣṭādaśāveṇikā buddhadharmā śūnyā iti saṃjñāsyate saṅgaḥ.",
    "K03psp_2-3u:4532": " sarvajñatā śūnyeti saṃjñāsyate saṅgaḥ.",
    "K03psp_2-3u:4533": " punar aparam āyuṣman śariputra bodhisattvo mahāsattvo 'nupāyakuśalo 'tītān dharmān",
    "K03psp_2-3u:4534": " atītā dharmā iti saṃjñāsyate saṅgaḥ. anāgatān dharmān anāgatā dharmā iti saṃjñāsyate",
    "K03psp_2-3u:4535": " saṅgaḥ. pratyutpannān dharmān pratyutpannā dharmā iti saṃjñāsyate saṅgaḥ.",
    "K03psp_2-3u:4536": " punar aparam āyuṣman śāriputra bodhisattvo mahāsattva upalambhayogena prathamacittotpādam upādāya dānapāramitāyāṃ caratīti saṅgaḥ. śīlapāramitāyāṃ caratīti saṅgaḥ,",
    "K03psp_2-3u:4537": " kṣāntipāramitāyāṃ caratīti saṅgaḥ,",
    "K03psp_2-3u:4538": " vīryapāramitāyāṃ caratīti saṅgaḥ,",
    "K03psp_2-3u:4539": " dhyānapāramitāyāṃ caratīti saṅgaḥ,",
    "K03psp_2-3u:4540": " prajñāpāramitāyāṃ caratīti saṅgaḥ. smṛtyupasthāneṣu caratīti saṅgaḥ samyakprahāṇarddhipādendriyabalabodhyaṅgamārgeṣu",
    "K03psp_2-3u:4541": " caratīti saṅgaḥ. evam apramāṇadhyānārūpyasamāpattisu caratīti saṅgaḥ. āryasatyeṣu",
    "K03psp_2-3u:4542": " śūnyatānimittāpraṇihiteṣv aṣṭavimokṣeṣu (PSP_2-3:167)",
    "K03psp_2-3u:4543": " navānupūrvavihārasamāpattiṣv abhijñāsu sarvaśūnyatāsu sarvasamādhiṣu sarvadhāraṇīmukheṣu caratīti saṅgaḥ. daśabalavaiśāradyapratisaṃvidāveṇikabuddhadharmeṣu caratīti saṅagḥ,",
    "K03psp_2-3u:4544": " yāvat sarvajñatāyāṃ caratīti saṅgaḥ. iti vipakṣaḥ",
    "K03psp_2-3u:4545": " yat punar āyuṣman śāriputraivaṃ vadasi,",
    "K03psp_2-3u:4546": " katamo bodhisattvānāṃ mahāsattvānāṃ prajñāpāramitāyāṃ caratām asaṅga iti. na khalu punaḥ śāriputra bodhisattvasya mahāsattvasya prajñāpāramitāyāṃ carata upāyakuśalasyaivaṃ bhavati,",
    "K03psp_2-3u:4547": " na rūpaṃ rūpaṃ saṃjānīte,",
    "K03psp_2-3u:4548": " evaṃ vedanāsaṃjñāsaṃskārā na vijñānaṃ vijñānaṃ saṃjānīte. nātītā dharmā atītān dharmān",
    "K03psp_2-3u:4549": " saṃjānīte. nānāgatā dharmā anāgatān dharmān saṃjānīte. na pratyutpannā dharmāḥ pratyutpannān",
    "K03psp_2-3u:4550": " dharmān saṃjānite. na khalu punaḥ śāriputra bodhisattvasya mahāsattvasya prajñāpāramitāyāṃ",
    "K03psp_2-3u:4551": " carata upāyakuśalasyaivaṃ bhavati,",
    "K03psp_2-3u:4552": " ahaṃ dānaṃ dadāmi,",
    "K03psp_2-3u:4553": " asmai dānaṃ dadāmi,",
    "K03psp_2-3u:4554": " idaṃ dānaṃ dadāmi,",
    "K03psp_2-3u:4555": " ahaṃ śīlaṃ rakṣāmi,",
    "K03psp_2-3u:4556": " idaṃ śīlaṃ rakṣāmi,",
    "K03psp_2-3u:4557": " ebhyaḥ śīlaṃ rakṣāmi,",
    "K03psp_2-3u:4558": " ahaṃ kṣāntiṃ bhāvayāmi,",
    "K03psp_2-3u:4559": " imāṃ kṣāntiṃ bhāvayāmi,",
    "K03psp_2-3u:4560": " eṣu kṣāntiṃ bhāvayāmi,",
    "K03psp_2-3u:4561": " ahaṃ vīryaṃ ārabhe,",
    "K03psp_2-3u:4562": " idaṃ vīryam ārabhe,",
    "K03psp_2-3u:4563": " eṣām arthāya vīryam ārabhe,",
    "K03psp_2-3u:4564": " ahaṃ dhyānaṃ samāpadye,",
    "K03psp_2-3u:4565": " idaṃ dhyānaṃ samāpadye,",
    "K03psp_2-3u:4566": " evaṃ dhyānaṃ samāpadye,",
    "K03psp_2-3u:4567": " ahaṃ prajñāṃ bhāvayāmi,",
    "K03psp_2-3u:4568": " imāṃ prajñāṃ bhāvayāmi,",
    "K03psp_2-3u:4569": " asmai prajñāṃ bhāvayāmi,",
    "K03psp_2-3u:4570": " ahaṃ puṇyaṃ prasavāmi,",
    "K03psp_2-3u:4571": " evaṃ puṇyaṃ prasavāmi,",
    "K03psp_2-3u:4572": " ahaṃ bodhisattvaniyāmam avakramāmi,",
    "K03psp_2-3u:4573": " ahaṃ buddhakṣetraṃ pariśodhayiṣyāmi,",
    "K03psp_2-3u:4574": " ahaṃ sattvān paripācayiṣyāmi,",
    "K03psp_2-3u:4575": " ahaṃ sarvajñatām anuprāpsye,",
    "K03psp_2-3u:4576": " sarve ta āyuṣman śāriputra bodhisattvānāṃ mahāsattvānāṃ prajñāpāramitāyāṃ caratām upāyakuśalānāṃ vikalpā na santi. tat kasya hetoḥ?",
    "K03psp_2-3u:4577": " adhyātmaśūnyatām upādāya bahirdhāśūnyatām upādāyādhyātmabahirdhāśūnyatām upādāya,",
    "K03psp_2-3u:4578": " yāvad abhāvasvabhāvaśūnyatām upādāya,",
    "K03psp_2-3u:4579": " ime ta āyuṣman śāriputra bodhisattvasya mahāsattvasya prajñāpāramitāyāṃ carata upāyakuśalasyāsaṅgaḥ. iti pratipakṣaḥ",
    "K03psp_2-3u:4580": " atha khalu śakro devānām indraḥ sthaviraṃ subhūtim etad avocat:",
    "K03psp_2-3u:4581": " katamena bhadanta subhūte paryāyeṇa bodhisattvasya mahāsattvasya saṅgo bhavati?",
    "K03psp_2-3u:4582": " subhūtir āha:",
    "K03psp_2-3u:4583": " iha kauśika bodhisattvaś cittaṃ saṃjānīte. dānaṃ saṃjānīte. evaṃ śīlaṃ kṣāntiṃ vīryaṃ dhyānaṃ prajñāṃ saṃjānīte. adhyātmaśūnyatāṃ saṃjānīte,",
    "K03psp_2-3u:4584": " bahirdhāśūnyatāṃ saṃjānīte,",
    "K03psp_2-3u:4585": " adhyātmabahirdhāśūnyatāṃ saṃjānite,",
    "K03psp_2-3u:4586": " yāvad abhāvasvabhāvaśūnyatāṃ saṃjānīte. evaṃ saptatriṃśadbodhipakṣyān dharmān āryasatyāny",
    "K03psp_2-3u:4587": " apramāṇadhyānārūpyasamāpattīḥ śūnyatānimittāpraṇihitābhijñāḥ samādhīn dhāraṇīmukhāni",
    "K03psp_2-3u:4588": " daśatathāgatabalāni catvāri vaiśāradyāni catasraḥ. (PSP_2-3:168)",
    "K03psp_2-3u:4589": " pratisaṃvido 'ṣṭādaśāveṇikān buddhadharmān saṃjānīte. buddhān bhagavataḥ saṃjānīte.",
    "K03psp_2-3u:4590": " buddhāvaropitakuśalamūlāni saṃjānīte tāni sarvāṇy abhisaṃkṣipya piṇḍayitvā tulayitvā",
    "K03psp_2-3u:4591": " anuttarāyai samyaksaṃbodhaye pariṇāmayati. ayaṃ kauśika bodhisattvasya mahāsattvasya saṅgaḥ,",
    "K03psp_2-3u:4592": " yena na śaknoty asaṅgāyāṃ prajñāpāramitāyāṃ caritum. tat kasya hetoḥ.?",
    "K03psp_2-3u:4593": " na hi kauśika rūpasya prakṛtiḥ śakyā pariṇāmayituṃ,",
    "K03psp_2-3u:4594": " na vedanāyā na saṃjñāyā na saṃskārāṇāṃ na vijñānasya kauśika prakṛtiḥ śakyā pariṇāmayitum.",
    "K03psp_2-3u:4595": " evaṃ vyastasamastānāṃ skandhadhātvāyatanānāṃ pratītyasamutpādasya na ca śakyā prakṛtiḥ",
    "K03psp_2-3u:4596": " pariṇāmayitum. evaṃ pāramitānāṃ saptatriṃśadbodhipakṣyāṇāṃ dharmāṇām āryasatyānām",
    "K03psp_2-3u:4597": " apramāṇadhyānārūpyasamāpattīnāṃ śūnyatānimittāpraṇihitānām aṣṭānāṃ vimokṣāṇāṃ navānupūrvavihārasamāpattīnāin",
    "K03psp_2-3u:4598": " abhijñānāṃ samādhīnāṃ dhāraṇīmukhānāṃ sarvaśūnyatānāṃ daśānāṃ tathāgatabalānāṃ vaiśāradyānāṃ",
    "K03psp_2-3u:4599": " pratisaṃvidām āveṇikānāṃ buddhadharmāṇāṃ na śakyā prakṛtiḥ pariṇāmayitum. na hi kauśika",
    "K03psp_2-3u:4600": " sarvākārajñatāyāḥ prakṛtiḥ. śakyā pariṇāmayitum. iti punarvipakṣaḥ.",
    "K03psp_2-3u:4601": " punar aparaṃ kauśika bodhisattvena mahāsattvena parān saṃdarśayitukāmena samādāpayitukāmena",
    "K03psp_2-3u:4602": " samuttejayitukāmena saṃpraharṣayitukāmenānuttarāyai samyaksaṃbodhaye yathā bhūtānugamena",
    "K03psp_2-3u:4603": " mānasena pare saṃdarśayitavyāḥ samādāpayitavyāḥ samuttejayitavyāḥ saṃpraharṣayitavyāḥ.",
    "K03psp_2-3u:4604": " tathā ca punaḥ saṃpraharṣayitavyā yathā bodhisattvo mahāsattvaḥ prajñāpāramitāyāṃ",
    "K03psp_2-3u:4605": " caran na vikalpam āpadyate,",
    "K03psp_2-3u:4606": " ahaṃ dānaṃ dadāmi,",
    "K03psp_2-3u:4607": " ahaṃ śīlaṃ rakṣāmy,",
    "K03psp_2-3u:4608": " ahaṃ kṣāntiṃ bhāvayāmy,",
    "K03psp_2-3u:4609": " ahaṃ vīryam ārabhe,",
    "K03psp_2-3u:4610": " 'haṃ dhyānaṃ samāpadye,",
    "K03psp_2-3u:4611": " 'haṃ prajñāṃ bhāvayāmy,",
    "K03psp_2-3u:4612": " aham adhyātmaśūnyatāyāṃ carāmy,",
    "K03psp_2-3u:4613": " ahaṃ bahirdhāśūnyatāyāṃ carāmy,",
    "K03psp_2-3u:4614": " aham adhyātmabahirdhāśūnyatāṃ carāmy,",
    "K03psp_2-3u:4615": " ahaṃ yāvad abhāvasvabhāvaśūnyatāyāṃ carāmy,",
    "K03psp_2-3u:4616": " ahaṃ saptatriṃśadbodhipakṣyān dharmān bhāvayāmy,",
    "K03psp_2-3u:4617": " aham āryasatyāni bhāvayāmy,",
    "K03psp_2-3u:4618": " aham apramāṇadhyānārūpyasamāpattīḥ samāpadye,",
    "K03psp_2-3u:4619": " 'haṃ śūnyatānimittāpraṇihitaṃ bhāvayāmy,",
    "K03psp_2-3u:4620": " aham aṣṭavimokṣān bhāvayāmy,",
    "K03psp_2-3u:4621": " ahaṃ navānupūrvavihārasamāpattīḥ samāpadye,",
    "K03psp_2-3u:4622": " 'haṃ samādhiṃ samāpadye,",
    "K03psp_2-3u:4623": " 'haṃ dhāraṇīmukhāni samāpadye,",
    "K03psp_2-3u:4624": " 'haṃ daśabalavaiśāradyāni pratisaṃvidāveṇikān buddhadharmān bhāvayāmy,",
    "K03psp_2-3u:4625": " ahaṃ bodhaye carāmīty. evaṃ bodhisattvo mahāsattvaḥ paraṃ saṃdarśayati samādāpayati samuttejayati saṃpraharṣayati,",
    "K03psp_2-3u:4626": " ātmānaṃ ca na kṣiṇoti,",
    "K03psp_2-3u:4627": " parāṃś ca buddhānujñātāyāṃ samādāpariāyāṃ saṃpraharṣayaty,",
    "K03psp_2-3u:4628": " evaṃ hi kauśika bodhisattvena mahāsattvenānuttarāyai samyaksaṃbodhaye (PSP_2-3:169)",
    "K03psp_2-3u:4629": " saṃdarśayitavyaḥ samādāpayitavyaḥ samuttejayitavyaḥ saṃpraharṣayitavyaḥ. evaṃ hi kulaputreṇa vā kuladuhitrā vā sarvāḥ saṅgakoṭyaḥ parivarjitā bhaviṣyanti. iti punarpratipakṣaḥ",
    "K03psp_2-3u:4630": " atha khalu bhagavān āyuṣmantaṃ subhūtim āmantrayāmāsa:",
    "K03psp_2-3u:4631": " sādhu sādhu subhūte yas tvaṃ bodhisattvānāṃ mahāsattvānām imāḥ saṅgakoṭir uddiśasi.",
    "K03psp_2-3u:4632": " aparās te subhūte saṅgakoṭīḥ sūkṣmatarā nirdekṣyāmi tāḥ śṛṇu sādhu ca suṣṭhu ca manasikuru",
    "K03psp_2-3u:4633": " bhāṣiṣye 'haṃ te. evaṃ bhagavann ity āyuṣmān subhūtir bhagavataḥ pratyaśrauṣīt.",
    "K03psp_2-3u:4634": " bhagavān etad avocat:",
    "K03psp_2-3u:4635": " iha subhūte kulaputro vā kuladuhitā vā anuttarāyāṃ samyaksaṃbodhau saṃprasthitas",
    "K03psp_2-3u:4636": " tathāgatān nimittato manasikaroti yāvat subhūte nimittaṃ tāvat saṅgaḥ. yad api teṣāṃ",
    "K03psp_2-3u:4637": " tathāgatānāṃ prathamacittotpādam upādāya yāvac cānuttarāṃ samyaksaṃbodhim abhisaṃbuddhānāṃ",
    "K03psp_2-3u:4638": " yāvad anupadhiśeṣe nirvāṇadhātau parinirvṛtānāṃ yāvat saddharmasthitir etasminn antare",
    "K03psp_2-3u:4639": " yat kiṃcit kuśalamūlaṃ tat sarvaṃ nimittato manasikaroti manasikṛtvā anuttarāyai",
    "K03psp_2-3u:4640": " samyaksaṃbodhaye pariṇāmayati,",
    "K03psp_2-3u:4641": " yāvat subhūte nimittato manasikaroti tāvat saṅgaḥ. yāny api teṣāṃ tathāgatānāṃ sarvasaṅgāpagatānāṃ sarvasaṅgāpagatāni kuśalamūlāni,",
    "K03psp_2-3u:4642": " tato 'nyeṣām api sattvānāṃ yāni kuśalamulāni tāny api nimittato manasikaroti manasikṛtvā anuttarāyai samyaksaṃbodhaye pariṇāmayati,",
    "K03psp_2-3u:4643": " yāvat subhūte nimittato manasikaroti tāvat saṅgaḥ. tat kasya hetor?",
    "K03psp_2-3u:4644": " na hi te tathāgatā nimittato manasikartavyā,",
    "K03psp_2-3u:4645": " na ca teṣām anyeṣāṃ vā kuśalamūlāni nimittato manasikartavyāni. iti sūkṣmasaṅgaḥ",
    "K03psp_2-3u:4646": " atha khalv āyuṣmān subhūtir bhagavantam etad avocat:",
    "K03psp_2-3u:4647": " gambhirā bhagavan prajñāpāramitā.",
    "K03psp_2-3u:4648": " bhagavān āha:",
    "K03psp_2-3u:4649": " prakṛtiviviktatvāt subhūte sarvadharmāṇām.",
    "K03psp_2-3u:4650": " subhūtir āha:",
    "K03psp_2-3u:4651": " namasikaromi bhagavan prajñāpāramitāyai.",
    "K03psp_2-3u:4652": " bhagavān āha:",
    "K03psp_2-3u:4653": " tathā hi subhūte akṛtā prajñāpāramitānabhisaṃskṛtā na sā kenacic chakyābhisaṃboddhum. iti dharmagambhīryam",
    "K03psp_2-3u:4654": " subhūtir āha:",
    "K03psp_2-3u:4655": " sarvadharmā bhagavan durabhisaṃbodhāḥ.",
    "K03psp_2-3u:4656": " bhagavān āha:",
    "K03psp_2-3u:4657": " tathā hi subhūte na dve dharmaprakṛtī ekaiva subhūte (PSP_2-3:170)",
    "K03psp_2-3u:4658": " dharmaprakṛtir,",
    "K03psp_2-3u:4659": " yā ca buddhadharmaprakṛtiḥ. sāprakṛtiḥ,",
    "K03psp_2-3u:4660": " yāprakṛtiḥ sā prakṛtir,",
    "K03psp_2-3u:4661": " yā prakṛtiḥ sānabhisaṃskṛtaḥ. evaṃ hi subhūte bodhisattvena mahāsattvena ekāṃ prakṛtim",
    "K03psp_2-3u:4662": " aprakṛtim anabhisaṃskṛtiṃ jānatā paśyatā sarvāḥ saṅgakoṭyo vivarjitā bhavanti. iti sarvasaṅgavarjanam",
    "K03psp_2-3u:4663": " subhūtir āha:",
    "K03psp_2-3u:4664": " durabhisaṃbodhā bhagavan prajñāpāramitā.",
    "K03psp_2-3u:4665": " bhagavān āha:",
    "K03psp_2-3u:4666": " tathā hi subhūte prajñāpāramitā na kenacid dṛṣṭā na śrutā na matā na vijñātā nābhisaṃbuddhā. iti durbodhatā",
    "K03psp_2-3u:4667": " subhūtir āha:",
    "K03psp_2-3u:4668": " acintyā bhagavan prajñāpāramitā.",
    "K03psp_2-3u:4669": " bhagavān āha:",
    "K03psp_2-3u:4670": " tathā hi subhūte prajñāpāramitā na kenacid vijñātā,",
    "K03psp_2-3u:4671": " na rūpeṇa na vedanayā na saṃjñayā na saṃskārair na vijñānena jñātā yāvan na vyastasamastaiḥ",
    "K03psp_2-3u:4672": " skandhadhātvāyatanaiḥ pratītyasamutpādāṅgair na pāramitābhir na bodhipakṣyair dharmair",
    "K03psp_2-3u:4673": " nāpramāṇadhyānārūpyasamāpattibhir nāṣṭavimokṣair na navabhir anupūrvavihārasamāpattibhir",
    "K03psp_2-3u:4674": " na śūnyatānimittāpraṇihitair nābhijñābhir na sarvaśūnyatābhir na sarvasamādhibhir",
    "K03psp_2-3u:4675": " na sarvadhāraṇīmukhair na tathāgatabalair na vaiśāradyair na pratisaṃvidbhir nāveṇikair",
    "K03psp_2-3u:4676": " buddhadharmair jñātā.",
    "K03psp_2-3u:4677": " subhūtir āha:",
    "K03psp_2-3u:4678": " kārikā bhagavan prajñāpāramitā.",
    "K03psp_2-3u:4679": " bhagavān āha:",
    "K03psp_2-3u:4680": " sarvadharmānupalabdhitaḥ kārikā subhūte prajñāpāramitā. ity acintyatvam ity uktau vipakṣapratipakṣau",
    "K03psp_2-3u:4681": " subhūtir āha:",
    "K03psp_2-3u:4682": " kathaṃ bhagavan bodhisattvena mahāsattvena prajñāpāramitāyāṃ caritavyam?",
    "K03psp_2-3u:4683": " bhagavān āha:",
    "K03psp_2-3u:4684": " iha subhūte bodhisattvo mahāsattvaḥ prajñāpāramitāyāṃ caran,",
    "K03psp_2-3u:4685": " saced rūpe na carati carati prajñāpāramitāyāṃ,",
    "K03psp_2-3u:4686": " saced na vedanāyāṃ na saṃjñāyāṃ na saṃskāreṣu na vijñāne na carati carati prajñāpāramitāyām.",
    "K03psp_2-3u:4687": " evaṃ vyastasamasteṣu skandhadhātvāyatanapratītyasamutpādeṣu na carati carati prajñāpāramitāyām.",
    "K03psp_2-3u:4688": " evaṃ sarvapāramitāsu sarvaśūnyatāsu sarvasamādhiṣu sarvadhāraṇīmukheṣu smṛtyupasthāneṣu",
    "K03psp_2-3u:4689": " samyakprahāṇarddhipādendriyabalabodhyaṅgeṣv āryāṣṭāṅge mārge na carati carati prajñāpāramitāyām.",
    "K03psp_2-3u:4690": " āryasatyeṣu na carati carati prajñāpāramitāyām. aṣṭasu vimokṣeṣu navānupūrvavihārasamāpattisu",
    "K03psp_2-3u:4691": " śūnyatānimittāpraṇihiteṣu na carati carati prajñāpāramitāyām. daśasu tathāgatabaleṣu",
    "K03psp_2-3u:4692": " vaiśāradyeṣu pratisaṃvitsv āveṇikeṣu buddhadharmeṣu na carati carati prajñāpāramitāyām.",
    "K03psp_2-3u:4693": " sarvajñatāyām api na carati carati prajñāpāramitāyām.",
    "K03psp_2-3u:4694": " iti rūpādiprayogaḥ",
    "K03psp_2-3u:4695": " saced rūpaṃ na nityaṃ nānityam iti carati carati prajñāpāramitāyāṃ,",
    "K03psp_2-3u:4696": " rūpaṃ na sukhaṃ na duḥkham iti carati carati prajñāpāramitāyāṃ,",
    "K03psp_2-3u:4697": " rūpaṃ nātmā nānātmeti carati carati prajñāpāramitāyāṃ,",
    "K03psp_2-3u:4698": " rūpaṃ na śubhaṃ nāśubham iti carati carati prajñāpāramitāyāṃ,",
    "K03psp_2-3u:4699": " vedanāsaṃjñāsaṃskārā vijñānaṃ na nityaṃ nānityam iti carati carati prajñāpāramitāyāṃ,",
    "K03psp_2-3u:4700": " vijñānaṃ na sukhaṃ na duḥkhaṃ iti carati carati prajñāpāramitāyāṃ vijñānaṃ nātmā",
    "K03psp_2-3u:4701": " nānātmeti carati carati prajñāpāramitāyāṃ vijñānaṃ na śubhaṃ nāśubham iti carati",
    "K03psp_2-3u:4702": " carati prajñāpāramitāyām. evaṃ vyastasamastaskandhadhātvāyatanāni pratītyasamutpādāṅgāni",
    "K03psp_2-3u:4703": " smṛtyupasthānasamyakprahāṇarddhipādendriyabalabodhyaṅgamārgā āryasatyāny apramāṇadhyānārūpyasamāpattayaḥ",
    "K03psp_2-3u:4704": " śūnyatānimittāpraṇihitāny abhijñāḥ sarvaśūnyatāḥ sarvasamādhayaḥ sarvadhāraṇīmukhāni",
    "K03psp_2-3u:4705": " daśabalavaiśāradyapratisaṃvidāveṇikabuddhadharmā yāvat sarvajñatā na nityā nānityeti",
    "K03psp_2-3u:4706": " carati carati prajñāpāramitāyāṃ,",
    "K03psp_2-3u:4707": " sarvajñatā na sukhā na duḥkheti carati carati prajñāpāramitāyāṃ,",
    "K03psp_2-3u:4708": " sarvajñatā nātmā nānātmeti carati carati prajñāpāramitāyāṃ,",
    "K03psp_2-3u:4709": " sarvajñatā na śubhā nāśubheti carati carati prajñāpāramitāyām. tat kasya hetoḥ?",
    "K03psp_2-3u:4710": " na tad rūpaṃ tathā saṃvidyate yasya nityaṃ vā anityaṃ vā sukhaṃ vā duḥkhaṃ vā ātmā vā anātmā vā śubhaṃ vā aśubhaṃ vā,",
    "K03psp_2-3u:4711": " vedanāsaṃjñāsaṃskārā na tad vijñānaṃ tathā saṃvidyate yasya nityaṃ vā anityaṃ vā",
    "K03psp_2-3u:4712": " sukhaṃ vā duḥkhaṃ vā ātmā vā anātmā vā śubhaṃ vā aśubhaṃ vā. evaṃ vyastasamastaskandhadhātvāyatanapratītyasamutpādapāramitābodhipakṣyā",
    "K03psp_2-3u:4713": " dharmā āryasatyāpramāṇadhyānārūpyasamāpattayo 'ṣṭavimokṣā navānupūrvavihārasamāpattayaḥ",
    "K03psp_2-3u:4714": " śūnyatānimittāpraṇihitābhijñāḥ sarvaśūnyatāḥ sarvasamādhayaḥ sarvadhāraṇīmukhāni",
    "K03psp_2-3u:4715": " daśabalavaiśāradyapratisaṃvidāveṇikabuddhadharmā yāvan na sā sarvajñatā tathā saṃvidyate",
    "K03psp_2-3u:4716": " yasyā nityaṃ vā anityaṃ vā sukhaṃ vā duḥkhaṃ vā ātmā vā anātmā vā śubhaṃ vā aśubhaṃ",
    "K03psp_2-3u:4717": " vā. iti rūpādyanityādiprayogaḥ",
    "K03psp_2-3u:4718": " punar aparaṃ subhūte bodhisattvo mahāsattvaḥ prajñāpāramitāyāṃ caran saced rūpam aparipūrṇaṃ paripūrṇam iti na carati carati prajñāpāramitāyāṃ,",
    "K03psp_2-3u:4719": " vedanāsaṃjñāsaṃskārā vijñānam aparipūrṇaṃ paripūrṇam iti na carati carati prajñāpāramitāyām,",
    "K03psp_2-3u:4720": " evaṃ skandhadhātvāyatanapratītyasamutpādāṅgāny aparipūrṇāni paripūrṇānīti na carati carati prajñāpāramitāyām. evaṃ sarvapāramitāḥ (PSP_2-3:172)",
    "K03psp_2-3u:4721": " sarvaśūnyatāḥ sarvasamādhayaḥ sarvadhāraṇīmukhāny aparipūrṇāni paripūrṇānīti na carati",
    "K03psp_2-3u:4722": " carati prajñāpāramitāyām. evaṃ smṛtyupasthānasamyakprahāṇarddhipādendriyabalabodhyaṅgamārgā",
    "K03psp_2-3u:4723": " aparipūrṇāḥ paripūrṇā iti na carati carati prajñāpāramitāyām. evam āryasatyāny apramāṇadhyānārūpyasamāpattayaḥ,",
    "K03psp_2-3u:4724": " aṣṭavimokṣā navānupūrvavihārasamāpattayaḥ śūnyatānimittāpraṇihitāny abhijñā aparipūrṇāḥ",
    "K03psp_2-3u:4725": " paripūrṇā iti na carati carati prajñāpāramitāyām. evaṃ daśatathāgatabalāni catvāri",
    "K03psp_2-3u:4726": " vaiśāradyāni catasraḥ pratisaṃvido 'ṣṭādaśāveṇikā buddhadharmā aparipūrṇāḥ paripūrṇā",
    "K03psp_2-3u:4727": " iti na carati carati prajñāpāramitāyāṃ yāvat sarvajñatā aparipūrṇāḥ paripūrṇā iti",
    "K03psp_2-3u:4728": " na carati carati prajñāpārainitāyāṃ. tat kasya hetoḥ?",
    "K03psp_2-3u:4729": " rūpasyāparipūrṇatā paripūrṇatā vā yā na tad rūpam evam api na carati carati prajñāpāramitāyāṃ,",
    "K03psp_2-3u:4730": " vedanāyāḥ saṃjñāyāḥ saṃskārāṇāṃ vijñānasyāparipūrṇatā paripūrṇatā vā yā na tad vijñānam",
    "K03psp_2-3u:4731": " evam api na carati carati prajñāpāramitāyām. evaṃ yāvat sarvajñatāyā aparipūrṇatā",
    "K03psp_2-3u:4732": " paripūrṇatā vā yā na sā sarvajñatā evam api na carati carati prajñāpāramitāyām. iti",
    "K03psp_2-3u:4733": " rūpādyaparipūriprayoga.",
    "K03psp_2-3u:4734": " evam ukte āyuṣmān subhūtir bhagavantam etad avocat:",
    "K03psp_2-3u:4735": " āścaryaṃ bhagavan yāvad ayaṃ bodhisattvānāṃ mahāsattvānāṃ saṅgaś cāsaṅgaś cākhyātaḥ.",
    "K03psp_2-3u:4736": " bhagavān āha:",
    "K03psp_2-3u:4737": " evam etat subhūte svākhyātaḥ. subhūte tathāgatenārhatā samyaksaṃbuddhena bodhisattvānāṃ mahāsattvānāṃ saṅgaś cāsaṅgaś ca.",
    "K03psp_2-3u:4738": " punar aparaṃ subhūte bodhisattvo mahāsattvaḥ prajñāpāramitāyāṃ caran rūpaṃ saṅgam asaṅgam iti na carati carati prajñāpāramitāyāṃ,",
    "K03psp_2-3u:4739": " vedanāsaṃjñāsaṃskārā vijñānaṃ saṅgam asaṅgam iti na carati carati prajñāpāramitāyām. cakṣuḥ saṅgam asaṅgam iti na carati carati prajñāpāramitāyām,",
    "K03psp_2-3u:4740": " evaṃ śrotraṃ ghrāṇaṃ jihvā kāyo manaḥ saṅgam asaṅgam iti na carati carati prajñāpāramitāyām. evaṃ sarvāyataneṣu dhātuṣu ca dānapāramitā sasaṅgāsaṅgeti na carati,",
    "K03psp_2-3u:4741": " carati prajñāpāramitāyām,",
    "K03psp_2-3u:4742": " evaṃ śīlaṃ kṣāntiṃ vīryaṃ dhyānaṃ prajñāpāramitā sasaṅgāsaṅgeti na carati carati",
    "K03psp_2-3u:4743": " prajñāpāramitāyām. evaṃ saptatriṃśadbodhipakṣyā dharmā āryasatyāny apramāṇadhyānārūpyasamāpattayaḥ",
    "K03psp_2-3u:4744": " sasaṅgā asaṅgā iti na carati carati prajñāpāramitāyāṃ,",
    "K03psp_2-3u:4745": " śūnyatānimittāpraṇihitāny abhijñāḥ sarvaśūnyatāḥ sasaṅgā asaṅgā iti na carati caṛati",
    "K03psp_2-3u:4746": " prajñāpāramitāyām. evaṃ daśatathāgatabalāni catvāri vaiśāradyāni catasraḥ pratisaṃvido",
    "K03psp_2-3u:4747": " 'ṣṭādaśāveṇikā buddhadharmāḥ sarvasamādhayaḥ sarvadhāraṇīmukhāni saṛvajñatā sasaṅgāsaṅgeti (PSP_2-3:173)",
    "K03psp_2-3u:4748": " na carati carati prajñāpāramitāyām.",
    "K03psp_2-3u:4749": " evaṃ caran subhūte bodhisattvo mahāsattvo na rūpaṃ sasaṅgam asaṅgam iti,",
    "K03psp_2-3u:4750": " na vedanā na saṃjñā na saṃskārā na vijñānaṃ sasaṅgam asaṅgam iti saṃjānīte. evaṃ",
    "K03psp_2-3u:4751": " skandhadhātvāyatanapratītyasamutpādapāramitāśūnyatābodhipakṣyā dharmā āryasatyāpramāṇadhyānārūpyasamāpattayo",
    "K03psp_2-3u:4752": " 'bhijñāśūnyatānimittāpraṇihitasamādhidhāraṇīmukhadaśabalavaiśāradyapratisaṃvidāveṇikabuddhadharmā",
    "K03psp_2-3u:4753": " na sasaṅgā asaṇgā iti saṃjānīte. prajñāpāramitāyāṃ caran sarvajñatā na sasaṅgāsaṅgeti",
    "K03psp_2-3u:4754": " saṃjānīte. na srotaāpattiphalaṃ na sakṛdāgāmiphalaṃ nānāgāmiphalaṃ nārhattvaṃ na",
    "K03psp_2-3u:4755": " pratyekabodhir nānuttarā samyaksaṃbodhiḥ. sasaṅgāsaṅgeti saṃjānīte. iti rūpādiṣv asaṅgaprayogaḥ",
    "K03psp_2-3u:4756": " atha khalv āyuṣmān subhūtir bhagavantam etad avocat:",
    "K03psp_2-3u:4757": " āścaryam etad bhagavan yāvad iyaṃ gambhīrā prajñāpāramitā deśyamānāpi na hīyate,",
    "K03psp_2-3u:4758": " adeśyamānāpi na hīyate,",
    "K03psp_2-3u:4759": " deśyamānāpi na vardhate,",
    "K03psp_2-3u:4760": " adeśyamānāpi na vardhate.",
    "K03psp_2-3u:4761": " evam ukte bhagavān āyuṣmantaṃ subhūtim etad avocat:",
    "K03psp_2-3u:4762": " evam etat subhūte prajñāpāramitā deśyamānāpi na hīyate,",
    "K03psp_2-3u:4763": " adeśyamānāpi na hīyate,",
    "K03psp_2-3u:4764": " deśyamānāpi na vardhate,",
    "K03psp_2-3u:4765": " adeśyamānāpi na vardhate. tadyathāpi nāma subhūte tathāgato 'rhan samyaksaṃbuddho yāvajjīvaṃ tiṣṭhann ākāśasya varṇaṃ bhāṣeta avarṇaṃ vā,",
    "K03psp_2-3u:4766": " na khalu punar ākāśasya varṇe bhāṣyamāṇe vṛddhir avarṇe bhāṣyamāṇe hāniḥ,",
    "K03psp_2-3u:4767": " na cākāśaṃ varṇena vardhate avarṇena hīyate.",
    "K03psp_2-3u:4768": " ity adhikāraprayogaḥ",
    "K03psp_2-3u:4769": " tadyathāpi nāma subhūte māyāpuruṣo varṇe bhāṣyamāṇe na vardhate,",
    "K03psp_2-3u:4770": " avarṇe bhāṣyamāṇe na parihīyate,",
    "K03psp_2-3u:4771": " varṇe bhāṣyamāṇe nānunīyate,",
    "K03psp_2-3u:4772": " avarṇe bhāṣyamāṇena pratihanyate. evam eva subhūte yā dharmāṇāṃ dharmatā sā deśitāpi tāvaty eva,",
    "K03psp_2-3u:4773": " adeśitāpi tāvaty eva. ity akartṛprayogaḥ",
    "K03psp_2-3u:4774": " subhūtir āha:",
    "K03psp_2-3u:4775": " duṣkarakārako bhagavan bodhisattvo mahāsattvo yaḥ prajñāpāramitāyāṃ caran prajñāpāramitāyāṃ bhāṣyamāṇāyāṃ na saṃsīdati,",
    "K03psp_2-3u:4776": " na vipṛṣṭhībhavati mānasam,",
    "K03psp_2-3u:4777": " atra ca prajñāpāramitāyāṃ yogam āpadyate,",
    "K03psp_2-3u:4778": " na ca pratyudāvartate 'nuttarāyāḥ samyaksaṃbodheḥ. tat kasya hetoḥ?",
    "K03psp_2-3u:4779": " ākāśabhāvanaiṣā bhagavan yad uta prajñāpāramitābhāvanā,",
    "K03psp_2-3u:4780": " na cākāśe prajñāpāramitā prajñāyate,",
    "K03psp_2-3u:4781": " na dhyānapāramitā na vīryapāramitā na kṣāntipāramitā na śīlapāramitā na dānapāramitā prajñāyate. nākāśe rūpaṃ prajñāyate,",
    "K03psp_2-3u:4782": " na vedanā na saṃjñā na (PSP_2-3:174)",
    "K03psp_2-3u:4783": " saṃskārā nākāśe vijñāyate. nākāśe 'dhyātmaśūnyatā prajñāyate,",
    "K03psp_2-3u:4784": " na bahirdhāśūnyatā prajñāyate,",
    "K03psp_2-3u:4785": " nādhyātmabahirdhāśūnyatā prajñāyate,",
    "K03psp_2-3u:4786": " yāvan nābhāvasvabhāvaśūnyatā prajñāyate. nākāśe smṛtyupasthānāni prajñāyante. nākāśe",
    "K03psp_2-3u:4787": " samyakprahāṇarddhipādendriyabalabodhyaṅgamārgāḥ prajñāyante. nākāśa āryasatyāni prajñāyante.",
    "K03psp_2-3u:4788": " nākāśe 'pramāṇadhyānārūpyasamāpattayaḥ prajñāyante. nākāśe 'ṣṭavimokṣā navānupūrvavihārasamāpattayaḥ",
    "K03psp_2-3u:4789": " prajñāyante. nākāśe śūnyatānimittāpraṇihitābhijñāḥ prajñāyante. nākāśe samādhidhāraṇīmukhāni",
    "K03psp_2-3u:4790": " prajñāyante. nākāśe samādhidhāraṇīmukhāni prajñāyante. nākāśe śamathavipaśyanā prajñāyate.",
    "K03psp_2-3u:4791": " nākāśe daśatathāgatabalāni prajñāyante. nākāśe catvāri vaiśāradyāni catasraḥ pratisaṃvidaḥ",
    "K03psp_2-3u:4792": " prajñāyante. nākāśe 'ṣṭādaśāveṇikā buddhadharmāḥ prajñāyante. nākāśe srotaāpattiphalaṃ",
    "K03psp_2-3u:4793": " prajñāyate. nākāśe sakṛdāgāmiphalaṃ prajñāyate. nākāśe 'nāgāmiphalaṃ prajñāyate.",
    "K03psp_2-3u:4794": " nākāśe 'rhattvaṃ prajñāyate. nākāśe pratyekabodhiḥ prajñāyate. nākāśe 'nuttarā samyaksaṃbodhiḥ prajñāyate.",
    "K03psp_2-3u:4795": " subhūtir āha:",
    "K03psp_2-3u:4796": " namaskaromi bhagavan bodhisattvebhyo mahāsattvebhyo yair ayaṃ saṃnāhaḥ saṃnaddhaḥ.",
    "K03psp_2-3u:4797": " ākāśasya te bhagavan kṛtaśaḥ prayoktukāmā yatitukāmā dhyāyatukāmā ye sattvānāṃ kṛtaśaḥ",
    "K03psp_2-3u:4798": " saṃnāhaṃ saṃnahyante. ākāśaṃ te bhagavan parimocayitukāmā ye sattvānāṃ kṛtaśaḥ saṃnāhaṃ",
    "K03psp_2-3u:4799": " saṃnahyante. mahāsaṃnāhasaṃnaddhās te bhagavan bodhisattvā mahāsattvā ye ākāśasamānāṃ",
    "K03psp_2-3u:4800": " dharmāṇāṃ kṛtaśaḥ saṃnāhaṃ saṃnahyante. ity uddeśaduṣkaratāprayogaḥ",
    "K03psp_2-3u:4801": " ākāśaṃ te bhagavann antarīkṣam utkṣeptukāmā ye sattvānāṃ kṛtaśaḥ saṃnāhaṃ saṃnahyante. iti prayogaduṣkaratāprayogaḥ",
    "K03psp_2-3u:4802": " mahāvīryapāramitāprāptās te bhagavan bodhisattvā mahāsattvā ye sattvānāṃ kṛtaśo 'nuttarāṃ samyaksaṃbodhim abhisaṃbodhukāmāḥ. tat kasya hetoḥ?",
    "K03psp_2-3u:4803": " saced bhagavann ayaṃ trisāhasramahāsāhasro lokadhātus tathāgataiḥ paripūrṇaḥ syāt,",
    "K03psp_2-3u:4804": " tadyathāpi nāma naḍasvanaṃ vā veṇuvanaṃ vā ikṣuvanaṃ vā śaravanaṃ vā śālivanaṃ vā,",
    "K03psp_2-3u:4805": " te tathāgatāḥ kalpaṃ vā kalpāvaśeṣaṃ vā dharmaṃ deśayeyuḥ,",
    "K03psp_2-3u:4806": " ekaikaś ca tathāgato 'prameyān asaṃkhyeyān aparimānān sattvān parinirvāpayet,",
    "K03psp_2-3u:4807": " na ca bhagavan sattvadhātor ūnatvaṃ vā pūrṇatvaṃ vā prajñāyate. tat kasya hetoḥ?",
    "K03psp_2-3u:4808": " sattvāsadbhūtatām upādāya,",
    "K03psp_2-3u:4809": " sattvaviviktatām upādāya. evam ekaikasyāṃ diśi yāvad daśasu dikṣu sarvalokadhātavas tathāgataiḥ paripūrṇā (PSP_2-3:175)",
    "K03psp_2-3u:4810": " bhaveyuḥ, tadyathāpi nāma naḍavanaṃ vā veṇuvanaṃ vā ikṣuvanaṃ vā śaravanaṃ vā śālivanaṃ vā,",
    "K03psp_2-3u:4811": " te ca tathāgatās tiṣṭhantaḥ kalpaṃ vā kalpāvaśeṣaṃ vā dharmaṃ deśayeyuḥ,",
    "K03psp_2-3u:4812": " ekaikaś ca tathāgato 'prameyān asaṃkhyeyān aparimāṇān sattvān parinirvāpayet,",
    "K03psp_2-3u:4813": " na ca bhagavan sattvadhātor ūnatvaṃ vā pūrṇatvaṃ vā prajñāyate. tat kasya hetoḥ?",
    "K03psp_2-3u:4814": " sattvāsadbhūtatām upādāya,",
    "K03psp_2-3u:4815": " sattvaviviktatām upādāya. anena bhagavan paryāyeṇaivaṃ vadāmi;",
    "K03psp_2-3u:4816": " ākāśaṃ te bhagavan parimocayitukāmā ye sattvānāṃ kṛtaśo 'nuttarāṃ samyaksaṃbodhim abhisaṃbodhukāmāḥ. iti kāritraduṣkaratāprayogaḥ.",
    "K03psp_2-3u:4817": " atha khalv anyatarasya bhikṣor etad abhavat:",
    "K03psp_2-3u:4818": " namaskaromi bhagavan bhagavatyai prajñāpāramitāyai yatra na kaścid dharma upalabhyate na nirudhyate,",
    "K03psp_2-3u:4819": " śīlaskandhaś ca prajñāyate,",
    "K03psp_2-3u:4820": " samādhiskandhaś ca prajñāyate,",
    "K03psp_2-3u:4821": " prajñāskandhaś ca prajñāyate,",
    "K03psp_2-3u:4822": " vimuktiskandhaś ca prajñāyate,",
    "K03psp_2-3u:4823": " vimuktijñānadarśanaskandhaś ca prajñāyate,",
    "K03psp_2-3u:4824": " srotaāpattiphalaṃ prajñāyate,",
    "K03psp_2-3u:4825": " sakṛdāgāmiphalaṃ prajñāyate,",
    "K03psp_2-3u:4826": " anāgāmiphalaṃ prajñāyate,",
    "K03psp_2-3u:4827": " arhattvaṃ prajñāyate,",
    "K03psp_2-3u:4828": " pratyekabuddhatvaṃ prajñāyate,",
    "K03psp_2-3u:4829": " tathāgato 'rhan samyaksaṃbuddhaḥ prajñāyate,",
    "K03psp_2-3u:4830": " trīṇi ratnāni prajñāyante,",
    "K03psp_2-3u:4831": " buddhadharmasaṃgharatnāni prajñayante,",
    "K03psp_2-3u:4832": " dharmacakrapravartanaṃ prajñāyate. ity avandhyaprayogaḥ",
    "K03psp_2-3u:4833": " atha khalu śakro devānām indra āyuṣmantaṃ subhūtim etad avocat:",
    "K03psp_2-3u:4834": " yo bhadanta subhūte gambhīrāyāṃ prajñāpāramitāyāṃ bodhisattvo mahāsattvo yogam āpatsyate kva yogam āpatsyate?",
    "K03psp_2-3u:4835": " subhūtir āha:",
    "K03psp_2-3u:4836": " ākāśe sa kauśika yogam āpatsyate yo 'tra gambhīrāyāṃ prajñāpāramitāyāṃ śikṣitavyaṃ maṃsyate.",
    "K03psp_2-3u:4837": " atha khalu śakro devānām indro bhagavantam etad avocat:",
    "K03psp_2-3u:4838": " yo bhagavan kulaputro vā kuladuhitā vā imāṃ prajñāpāramitām udgrahīṣyati dhārayiṣyati",
    "K03psp_2-3u:4839": " vācayiṣyati paryavāpsyati yoniśaś ca manasikariṣyati kāmam ahaṃ bhagavaṃs tasya rakṣāvaraṇaguptiṃ saṃvidhāsyāmi.",
    "K03psp_2-3u:4840": " subhūtir āha:",
    "K03psp_2-3u:4841": " samanupaśyasi tvaṃ kauśika taṃ dharmaṃ yasya rakṣāvaraṇaguptiṃ saṃvidhātum icchasi?",
    "K03psp_2-3u:4842": " śakra āha: nāhaṃ bhadanta subhūte taṃ dharmaṃ samanupaśyāmi yasya rakṣāvaraṇaguptiṃ saṃvidhāsyāmi.",
    "K03psp_2-3u:4843": " subhūtir āha:",
    "K03psp_2-3u:4844": " sacet kauśika kulaputrā vā kuladuhitaro vā yathopadiṣṭāyāṃ prajñāpāramitāyāṃ sthāsyanti saivaiṣāṃ rakṣāvaraṇaguptir bhaviṣyati. atha (PSP_2-3:176)",
    "K03psp_2-3u:4845": " virahitā bhaviṣyanti yathopadiṣṭayā prajñāpāramitayā lapsyante teṣāṃ manuṣyāś cāmanuṣyāś cāvatāram. ākāśasya sa kauśika rakṣāvaraṇaguptiṃ saṃvidhātavyāṃ",
    "K03psp_2-3u:4846": " yo bodhisattvānāṃ mahāsattvānāṃ prajñāpāramitāyāṃ caratāṃ rakṣāvaraṇaguptiṃ saṃvidhātavyāṃ manyeta. tat kiṃ manyase?",
    "K03psp_2-3u:4847": " kauśika pratibalas tvaṃ māyāmarīcisvapnapratiśrutkāpratibhāsaprativiṃbagandharvanagarāṇāṃ rakṣāvaraṇaguptiṃ saṃvidhātum.",
    "K03psp_2-3u:4848": " śakra āha: no bhadanta subhūte.",
    "K03psp_2-3u:4849": " subhūtir āha:",
    "K03psp_2-3u:4850": " evam eva kauśika yo bodhisattvānāṃ mahāsattvānāṃ prajñāpāramitāyāṃ caratāṃ rakṣāvaraṇaguptiṃ saṃvidhātavyāṃ manyeta,",
    "K03psp_2-3u:4851": " sa yāvad eva vighātasya klamathasya ca bhāgī syāt tat kiṃ manyase?",
    "K03psp_2-3u:4852": " kauśika pratibalas tvaṃ tathāgatasya vā tathāgatanirmitasya vā rakṣāvaraṇaguptiṃ saṃvidhātum.",
    "K03psp_2-3u:4853": " śakra āha: no bhadanta subhūte.",
    "K03psp_2-3u:4854": " subhūtir āha:",
    "K03psp_2-3u:4855": " evam etat kauśika yo bodhisattvānāṃ mahāsattvānāṃ prajñāpāramitāyāṃ caratāṃ rakṣāvaraṇaguptiṃ",
    "K03psp_2-3u:4856": " saṃvidhātavyāṃ manyeta sa yāvad eva vighatasya klamathasya ca bhāgī syāt. tat kiṃ manyase?",
    "K03psp_2-3u:4857": " kauśika pratibalastvaṃ dharmadhātor bhūtakoṭes tathatāyā acintyadhāto rakṣāvaraṇaguptiṃ saṃvidhātum.",
    "K03psp_2-3u:4858": " śakra āha: no bhadanta subhūte.",
    "K03psp_2-3u:4859": " subhūtir āha:",
    "K03psp_2-3u:4860": " evam eva kauśika yo bodhisattvānāṃ mahāsattvānāṃ prajñāpāramitāyāṃ caratāṃ rakṣāvaraṇaguptiṃ",
    "K03psp_2-3u:4861": " saṃvidhātavyāṃ manyeta sa yāvad eva vighatasya klamathasya ca bhāgī syāt. ity aparapratyayaprayogaḥ",
    "K03psp_2-3u:4862": " śakra āha: kiyatā bhadanta subhūte bodhisattvena mahāsattvena prajñāpāramitāyāṃ caratā",
    "K03psp_2-3u:4863": " svapnopamāḥ sarvadharmā māyopamā marīcyupamāḥ pratiśrutkopamāḥ pratibhāsopamā gandharvanagaropamā",
    "K03psp_2-3u:4864": " nirmitopamāḥ sarvadharmāś caparijñātā bhavanti.",
    "K03psp_2-3u:4865": " subhūtir āha:",
    "K03psp_2-3u:4866": " yadā bodhisattvā mahāsattvāḥ svapnam api na manyante,",
    "K03psp_2-3u:4867": " svapnena na manyante,",
    "K03psp_2-3u:4868": " svapnaṃ mameti na manyante,",
    "K03psp_2-3u:4869": " svapne 'pi na manyante. evaṃ yāvad nirmitam api na manyante,",
    "K03psp_2-3u:4870": " nirmitena na manyante,",
    "K03psp_2-3u:4871": " nirmitaṃ mameti na manyante,",
    "K03psp_2-3u:4872": " nirmite 'pi na manyante,",
    "K03psp_2-3u:4873": " tadā bodhisattvair mahāsattvaiḥ svapnopamāḥ sarvadharmā yāvan nirmitopamāś ca sarvadharmāḥ parijñātā bhavanti. iti saptavidhābhijñānaprayoga ity uktaḥ prayogaḥ",
    "K03psp_2-3u:4874": " punar aparaṃ kauśika bodhisattvo mahāsattvaḥ prajñāpāramitāyāṃ caran (PSP_2-3:177)",
    "K03psp_2-3u:4875": " rūpaṃ na manyate,",
    "K03psp_2-3u:4876": " rūpeṇa na manyate,",
    "K03psp_2-3u:4877": " rūpaṃ mameti na manyate,",
    "K03psp_2-3u:4878": " rūpe 'pi manyate. svapnaṃ na manyate,",
    "K03psp_2-3u:4879": " svapnena na manyate,",
    "K03psp_2-3u:4880": " svapnaṃ mameti na manyate,",
    "K03psp_2-3u:4881": " svapne 'pi na manyate,",
    "K03psp_2-3u:4882": " yāvan nirmitaṃ na manyate,",
    "K03psp_2-3u:4883": " nirmitena na manyate,",
    "K03psp_2-3u:4884": " nirmitaṃ mameti na manyate,",
    "K03psp_2-3u:4885": " nirmite 'pi na manyate,",
    "K03psp_2-3u:4886": " vedanāsaṃjñāsaṃskārā vijñānaṃ na manyate,",
    "K03psp_2-3u:4887": " vijñānena na manyate,",
    "K03psp_2-3u:4888": " vijñānaṃ mameti na manyate,",
    "K03psp_2-3u:4889": " vijñāne 'pi na manyate. evaṃ vyastasamastāḥ skandhadhātvāyatanāni pratityasamutpādaḥ",
    "K03psp_2-3u:4890": " sarvapāramitāḥ sarvaśūnyatāḥ sarvasamādhayaḥ sarvadhāraṇīmukhāni saptatriṃśadbodhipakṣyā",
    "K03psp_2-3u:4891": " dharmā āryasatyāny apramāṇadhyānārūpyasamāpattayo 'ṣṭavimokṣā navānupūrvavihārasamāpattayaḥ",
    "K03psp_2-3u:4892": " śūnyatānimittāpraṇihitāny abhijñā daśabalavaiśāradyapratisaṃvidāveṇikabuddhadharmā",
    "K03psp_2-3u:4893": " yāvat sarvajñatāṃ na manyate,",
    "K03psp_2-3u:4894": " sarvajñatayā na manyate,",
    "K03psp_2-3u:4895": " sarvajñatāṃ mameti na manyate,",
    "K03psp_2-3u:4896": " sarvajñatāyām api na manyate,",
    "K03psp_2-3u:4897": " svapnaṃ na manyate,",
    "K03psp_2-3u:4898": " svapnena na manyate,",
    "K03psp_2-3u:4899": " svapnaṃ mameti na manyate,",
    "K03psp_2-3u:4900": " svapne 'pi na manyate,",
    "K03psp_2-3u:4901": " yāvan nirmitaṃ na manyate,",
    "K03psp_2-3u:4902": " nirmitena na manyate,",
    "K03psp_2-3u:4903": " nirmitaṃ mameti na manyate,",
    "K03psp_2-3u:4904": " nirmite 'pi na manyate. ity uktā prayogasamatā",
    "K03psp_2-3u:4905": " atha khalu buddhānubhāvena ye 'smiṃs trisāhasre mahāsāhasre lokadhātau cāturmahārājakāyikā",
    "K03psp_2-3u:4906": " devās trāyastriṃṣā yāmās tuṣitā nirmāṇaratayaḥ paranirmitavaśavartino brahmapārṣadyā",
    "K03psp_2-3u:4907": " brahmapurohitā mahābrahmāṇaḥ,",
    "K03psp_2-3u:4908": " yāvac chuddhāvasakāyikā devaputrās te sarve divyāni candanacūrṇāny abhyavakīrya yena bhagavāṃs tenopasaṃkrāmanti sma,",
    "K03psp_2-3u:4909": " upasaṃkramya bhagavataḥ pādau śirasābhivandyaikānte 'tiṣṭhan.",
    "K03psp_2-3u:4910": " atha khalu catvāro mahārājānaḥ śakraś ca brahmāṇaś ca yāvac chuddhāvāsakāyikāś ca devaputrā buddhānubhāvena buddhasahasraṃ samanvāharanti sma,",
    "K03psp_2-3u:4911": " dharmaṃ deśayamānam ebhir evākṣarair ebhir eva nāmadheyaiḥ subhūtināmadheyair bhikṣubhir imām eva prajñāpāramitāṃ paripraśnīkṛtāṃ,",
    "K03psp_2-3u:4912": " deśayamānaṃ śakrāś ca devānām indrāḥ paripraśnayantīmām eva prajñāpāramitām. evaṃ",
    "K03psp_2-3u:4913": " pūrvasyāṃ diśi dakṣiṇasyāṃ paścimāyām uttarasyām ūrdhvam adho dikṣu sarvatra buddhasahasraṃ samanvāharanti sma,",
    "K03psp_2-3u:4914": " dharmaṃ deśayamānam ebhir evākṣarair ebhir eva nāmadheyaiḥ subhūtināmadheyair eva bhikṣubhir imām eva prajñāpāramitāṃ paripraśnīkṛtāṃ,",
    "K03psp_2-3u:4915": " deśayamānaṃ sarvatra ca śakrāś ca devānām indrāḥ paripraśnayantimām eva prajñāpāramitām.",
    "K03psp_2-3u:4916": " atha khalu bhagavān āyuṣmantaṃ subhūtim etad avocat:",
    "K03psp_2-3u:4917": " asminn eva subhūte pṛthivīpradeśe maitreyo bodhisattvo mahāsattvo 'nuttarāṃ samyaksaṃbodhim",
    "K03psp_2-3u:4918": " abhisaṃbudhya imām eva prajñāpāramitāṃ bhāṣiṣyate. asminn eva pṛthivīpradeśe ye 'pi",
    "K03psp_2-3u:4919": " te bhaviṣyantiha bhadrakalpe tathāgatā arhantaḥ samyaksaṃbuddhās (PSP_2-3:178)",
    "K03psp_2-3u:4920": " te 'py anuttarāṃ samyaksaṃbodhim abhisaṃbudhya imām eva prajñāpāramitāṃ bhāṣiṣyante. iti ṣoḍaśakṣaṇadarśanamārgasākṣibhāvajñāpanam",
    "K03psp_2-3u:4921": " atha khalv āyuṣmān subhūtir bhagavantam etad avocat:",
    "K03psp_2-3u:4922": " katamair bhagavann ākāraiḥ katamair liṅgaiḥ katamair nimittair maitreyo bodhisattvo mahāsattvo 'nuttarāṃ samyaksaṃbodhim abhisaṃbudhya imāṃ prajñāpāramitāṃ bhāṣiṣyate?",
    "K03psp_2-3u:4923": " bhagavān āha:",
    "K03psp_2-3u:4924": " iha subhūte maitreyo bodhisattvo mahāsattvo 'nuttarāṃ samyaksaṃbodhim abhisaṃbudhya na rūpaṃ nityam anityaṃ veti dharmaṃ deśayiṣyati. evaṃ na sukhaṃ na duḥkhaṃ nātmā nānātmā,",
    "K03psp_2-3u:4925": " na rūpaṃ śubham aśubhaṃ veti dharmaṃ deśayiṣyati. na rūpaṃ baddhaṃ muktaṃ veti dharmaṃ",
    "K03psp_2-3u:4926": " deśayiṣyati. evaṃ vedanāsaṃjñāsaṃskārā na vijñānaṃ nityam anityaṃ veti dharmaṃ deśayiṣyati.",
    "K03psp_2-3u:4927": " evaṃ na sukhaṃ na duḥkhaṃ nātmā nānātmā na vijñānaṃ śubham aśubhaṃ veti dharmaṃ deśayiṣyati.",
    "K03psp_2-3u:4928": " na vijñānaṃ baddhaṃ muktaṃ veti dharmaṃ deśayiṣyati. na rūpam atītaṃ nānāgataṃ na",
    "K03psp_2-3u:4929": " pratyutpannam iti dharmaṃ deśayiṣyati. evaṃ na vedanā na saṃjñā na saṃskārā na vijñānam",
    "K03psp_2-3u:4930": " atītaṃ nānāgataṃ na pratyutpannam iti dharmaṃ deśayiṣyati. evaṃ vyastasamasteṣu skandhadhātvāyatanapratītyasamutpādeṣu",
    "K03psp_2-3u:4931": " sarvapāramitāsu sarvaśūnyatāsu sarvasamādhiṣu sarvadhāraṇīmukheṣu saptatriṃśadbodhipakṣeṣu",
    "K03psp_2-3u:4932": " dharmeṣv āryasatyeṣv apramāṇadhyānārūpyasamāpattiṣv aṣṭasu vimokṣeṣu navānupūrvavihārasamāpattiṣu",
    "K03psp_2-3u:4933": " śūnyatānimittāpraṇihiteṣv abhijñāsu daśabaleṣu vaiśāradyeṣu pratisaṃvitsv āveṇikeṣu",
    "K03psp_2-3u:4934": " buddhadharmeṣu yāvat sarvajñatā nātītā nānāgatā na pratyutpanneti evaṃ dharmaṃ deśayiṣyati.",
    "K03psp_2-3u:4935": " iti duṣkhe dharmajñānakṣāntiḥ",
    "K03psp_2-3u:4936": " atha khalv āyuṣmān subhūtir bhagavantam etad avocat:",
    "K03psp_2-3u:4937": " kathaṃ punar bhagavan maitreyo bodhisattvo mahāsattvo 'nuttarāṃ samyaksaṃbodhim abhisaṃbudhya dharmaṃ deśayiṣyatīti?",
    "K03psp_2-3u:4938": " bhagavān āha:",
    "K03psp_2-3u:4939": " rūpam atyantaviśuddham atyantaviśuddham iti dharmaṃ deśayiṣyati,",
    "K03psp_2-3u:4940": " vedanāsaṃjñāsaṃskārā vijñānam atyantaviśuddham atyantaviśuddham iti dharmaṃ deśayiṣyati.",
    "K03psp_2-3u:4941": " evaṃ skandhadhātvāyatanapratītyasamutpādapāramitā śūnyatā bodhipakṣyadharmāryasatyāpramāṇadhyānārūpyasamāpattayo",
    "K03psp_2-3u:4942": " 'ṣṭavimokṣā navānupūrvavihārasamāpattayaḥ śūnyatānimittāpraṇitābhijñā daśabalavaiśāradyapratisaṃvidāveṇikā",
    "K03psp_2-3u:4943": " buddhadharmāḥ samādhidhāraṇīmukhāni yāvat sarvajñatātyantaviśuddhātyantaviśuddḥśti",
    "K03psp_2-3u:4944": " dharmaṃ deśayiṣyati.",
    "K03psp_2-3u:4945": " iti duṣkhe dharmajñānam",
    "K03psp_2-3u:4946": " subhūtir āha:",
    "K03psp_2-3u:4947": " pariśuddhā bhagavan prajñāpāramitā.",
    "K03psp_2-3u:4948": " bhagavān āha:",
    "K03psp_2-3u:4949": " rūpapariśuddhatvāt subhūte pariśuddhā prajñāpāramitā,",
    "K03psp_2-3u:4950": " vedanāsaṃjñāsaṃskārā vijñānapariśuddhatvāt subhūte pariśuddhā prajñāpāramitā. evaṃ",
    "K03psp_2-3u:4951": " skandhadhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattayo",
    "K03psp_2-3u:4952": " 'ṣṭavimokṣanavānupūrvavīhārasamāpattayaḥ śūnyatānimittāpraṇihitābhijñā daśabalavaiśāradyapratisaṃvidāveṇikabuddadharmā",
    "K03psp_2-3u:4953": " yāvat sarvajñatāpariśuddhatvāt subhūte pariśuddhā prajñāpāramitā. iti duṣkhe 'nvayajñānakṣāntiḥ.",
    "K03psp_2-3u:4954": " subhūtir āha:",
    "K03psp_2-3u:4955": " tat kasya heter?",
    "K03psp_2-3u:4956": " bhagavan rūpasya pariśuddhatvāt pariśuddhā prajñāpāramitā,",
    "K03psp_2-3u:4957": " kathaṃ vedanāyāḥ saṃjñāyāḥ saṃskārāṇāṃ kathaṃ vijñānasya pariśuddhatvāt pariśuddhā prajñāpāramitā?",
    "K03psp_2-3u:4958": " evaṃ skandhadhātvāyatanapratītyasamutpāda pāramitā bodhipakṣyadharmāryasatyāpramāṇadhyānārūpyasamāpattayo",
    "K03psp_2-3u:4959": " 'ṣṭavimokṣanavānupūrvavihārasamāpattayḥ śūnyatānimittāpraṇihitābhijñā daśabalavaiśāradyapratisaṃvidāveṇikā buddhadharmāḥ,",
    "K03psp_2-3u:4960": " yāvat sarvajñatāyāḥ pariśuddhatvāt pariśuddhā prajñāpāramitā?",
    "K03psp_2-3u:4961": " bhagavān āha:",
    "K03psp_2-3u:4962": " rūpasya subhūte notpādo na nirodho na saṃkleśo na vyavadānaṃ rūpapariśuddhir,",
    "K03psp_2-3u:4963": " vedanāyāḥ saṃjñāyāḥ saṃskārāṇāṃ vijñānasya subhūte notpādo na nirodho na saṃkleśo",
    "K03psp_2-3u:4964": " na vyavadānaṃ vijñānapariśuddhiḥ. evaṃ skandhadhātvāyatanapratītyasmutpādāṅgānāṃ",
    "K03psp_2-3u:4965": " sarvaśūnyatānāṃ sarvasamādhīnāṃ sarvadhāraṇīmukhānāṃ saptatriṃśadbodhipakṣyāṇāṃ dharmāṇām",
    "K03psp_2-3u:4966": " āryasatyāpramāṇadhyānārūpyasamāpattināṃ śūnyatānimittāpraṇihititānām abhijñānāṃ daśānāṃ",
    "K03psp_2-3u:4967": " tathāgatabalānāṃ vaiśāradyānāṃ pratisaṃvidām aṣṭādaśānām āveṇikānāṃ buddhadharmāṇāṃ",
    "K03psp_2-3u:4968": " notpādo na nirodho na saṃkleśo na vyavadānaṃ buddhadharmapariśuddhiḥ,",
    "K03psp_2-3u:4969": " sarvajñatāyā notpādo na nirodho na saṃkleśo na vyavadānaṃ sarvajñatāpariśuddhiḥ. iti duṣkhe 'nvayajñānam",
    "K03psp_2-3u:4970": " punar aparaṃ subhūte ākāśapariśuddhyā pariśuddhā prajñāpāramitā.",
    "K03psp_2-3u:4971": " subhūtir āha:",
    "K03psp_2-3u:4972": " kathaṃ punar bhagavann ākāśapariśuddhyā pariśuddhā prajñāpāramitā?",
    "K03psp_2-3u:4973": " bhagavān āha:",
    "K03psp_2-3u:4974": " ākāśavad rūpasya yāvat sarvajñatāyā anutpādānirodhāsaṃkleśāvyavadānapariśuddhyā pariśuddhā prajñāpāramitā. iti samudaye dharmajñānakṣāntiḥ",
    "K03psp_2-3u:4975": " ākāśanirupalepatvāt subhūte pariśuddhā prajñāpāramitā.",
    "K03psp_2-3u:4976": " subhūtir āha:",
    "K03psp_2-3u:4977": " kathaṃ bhagavann ākāśanirupaletvāt pariśuddhā prajñāpāramitā?",
    "K03psp_2-3u:4978": " bhagavān āha:",
    "K03psp_2-3u:4979": " ākāśavad rūpasya yāvat sarvajñatāyā nirupalepatvāt pariśuddhā prajñāpāramitā. iti samudaye dharmajñānam",
    "K03psp_2-3u:4980": " punar aparaṃ subhūte ākāśāgrāhyatvāt pariśuddhā prajñāpāramitā.",
    "K03psp_2-3u:4981": " subhūtir āha:",
    "K03psp_2-3u:4982": " kathaṃ bhagavann ākāśāgrāhyatvāt pariśuddhā prajñāpāramitā?",
    "K03psp_2-3u:4983": " bhagavān āha:",
    "K03psp_2-3u:4984": " ākāśavad rūpasya yāvat sarvajñatāyā agrāhyatvāt pariśuddhā prajñāpāramitā. iti samudaye 'nvayajñānakṣāntiḥ",
    "K03psp_2-3u:4985": " ākāśāvyāhāratayā subhūte pariśuddhā prajñāpāramitā.",
    "K03psp_2-3u:4986": " subhūtir āha:",
    "K03psp_2-3u:4987": " kathaṃ bhagavann ākāśāvyāhāratayā pariśuddhā prajñāpāramitā?",
    "K03psp_2-3u:4988": " bhagavān āha:",
    "K03psp_2-3u:4989": " tadyathāpi subhūte ākāśe pratiśrutkā dvayasya śabdaḥ evam eva subhūte ākāśavad rūpasya yāvat sarvajñatāyā apravyāhāratayā pariśuddhā prajñāpāramitā. iti samudaye 'nvayajñānam",
    "K03psp_2-3u:4990": " ākāśāpravyāhāratayā subhūte pariśuddhā prajñāpāramitā.",
    "K03psp_2-3u:4991": " subhūtir āha:",
    "K03psp_2-3u:4992": " kathaṃ bhagavann ākāśāpravyāhāratayā pariśuddhā prajñāpāramitā?",
    "K03psp_2-3u:4993": " bhagavān āha:",
    "K03psp_2-3u:4994": " na hi subhūte ākāśasya kaścit pravyāhāraḥ. evam eva subhūte rūpasya yāvat sarvajñatāyā apravyāhāratayā pariśuddhā prajñāpāramitā. iti nirodhe",
    "K03psp_2-3u:4995": " ākāśānupalambhatayā pariśuddhā prajñāpāramitā.",
    "K03psp_2-3u:4996": " subhūtir āha:",
    "K03psp_2-3u:4997": " kathaṃ bhagavann ākāśānupalambhatayā pariśuddhā prajñāpāramitā?",
    "K03psp_2-3u:4998": " bhagavān āha:",
    "K03psp_2-3u:4999": " na hi subhūte ākāśasya kaścid upalambhaḥ. evam eva subhūte rūpasya yāyat saryajñatāyā anupalambhatayā pariśuddhā prajñāpāramitā. iti nirodhe",
    "K03psp_2-3u:5000": " sarvadharmāṇām anutpādānirodhatvād asaṃkleśāvyavadānatvāt subhūte pariśuddhā prajñāpāramitā.",
    "K03psp_2-3u:5001": " subhūtir āha:",
    "K03psp_2-3u:5002": " kathaṃ bhagavan sarvadharmāṇām anutpādānirodhatvād asaṃkleśāvyavadānatvāt pariśuddhā prajñāpāramitā?",
    "K03psp_2-3u:5003": " bhagavān āha:",
    "K03psp_2-3u:5004": " rūpasya yāvat sarvajñatayā atyantaviśuddhatvāt pariśudhā prajñāpāramitā. iti nirodhe 'nvayajñānakṣāntiḥ",
    "K03psp_2-3u:5005": " subhūtir āha:",
    "K03psp_2-3u:5006": " yo hi kaścid bhagavan kulaputro vā kuladuhitā vā imāṃ prajñāpāramitām udgrahīṣyati dhārayiṣyati vācayiṣyati paryavāpsyati yoniśo manasikariṣyati,",
    "K03psp_2-3u:5007": " tasya na cakṣūrogo bhaviṣyati,",
    "K03psp_2-3u:5008": " na śrotrarogo na ghrāṇarogo na jihvārogo na kāyarogo bhaviṣyati,",
    "K03psp_2-3u:5009": " na manorogo bhaviṣyati,",
    "K03psp_2-3u:5010": " na hīnāṅgo bhaviṣyati,",
    "K03psp_2-3u:5011": " na jīrṇakāyo bhaviṣyati. nāpi sa kulaputro vā kuladuhitā vā viṣamāparihāreṇa kālaṃ",
    "K03psp_2-3u:5012": " kariṣyati. bahūni cāsya devatāsahasrāṇi pṛṣṭhataḥ samanubaddhāni bhaviṣyanti. dharmaśravaṇikāḥ",
    "K03psp_2-3u:5013": " cāturmahārājakāykā devā yāvac chuddhāvāsakāyikā devāḥ pṛṣṭhataḥ samanubaddhā bhaviṣyanti.",
    "K03psp_2-3u:5014": " aṣṭamyāṃ caturdasyāṃ pañcadasyāṃ ca mahān devatāsaṃghaḥ saṃnipatiṣyati. yatra saddharmabhāṇakaḥ",
    "K03psp_2-3u:5015": " kulaputro vā kuladuhitā vā imāṃ prajñāpāramitāṃ bhāṣiṣyāte. sa khalu punaḥ kulaputro",
    "K03psp_2-3u:5016": " vā kuladuhitā vā imāṃ prajñāpāramitāṃ bhāṣamāṇo bahutarapuṇyaṃ prasavati. aprameyam",
    "K03psp_2-3u:5017": " asaṃkheyam aparimāṇam acintyam atulyaṃ puṇyaṃ prasaviṣyati.",
    "K03psp_2-3u:5018": " bhagavān āha:",
    "K03psp_2-3u:5019": " evam etat subhūte evam etat,",
    "K03psp_2-3u:5020": " aprameyam asaṃkhyeaṃ aparimāṇam acintyam atulyaṃ sa kulaputro vā kuladuhitā vā bahutaraṃ",
    "K03psp_2-3u:5021": " puṇyaṃ prasaviṣyati. ya imāṃ prajñāpāramitām aṣṭamyāṃ caturdasyāṃ pañcadasyāṃ ca",
    "K03psp_2-3u:5022": " bhāṣiṣyate tasya devaparṣadaḥ purato 'nubaddhā bhaviṣyanti. tat kasya hetor?",
    "K03psp_2-3u:5023": " mahāratnam idaṃ subhūte yad uta prajñāpāramitā. iti nirodhe 'nvayajñānam",
    "K03psp_2-3u:5024": " tatredaṃ subhūte prajñāpāramitāratnaṃ sevyamānaṃ nirayād mocayiṣyati,",
    "K03psp_2-3u:5025": " tiryagyoner mocayiṣyati,",
    "K03psp_2-3u:5026": " yamalokād mocayiṣyati,",
    "K03psp_2-3u:5027": " manuṣyadaridrād mocayiṣyati. kṣatriyamahāśālakuleṣūpapādayiṣyati,",
    "K03psp_2-3u:5028": " brāhmaṇamahāśālakuleṣūpapādayiṣyati,",
    "K03psp_2-3u:5029": " gṛhapatimahāśālakuleṣūpapādayiṣyati,",
    "K03psp_2-3u:5030": " cāturmahārājakāyikeṣūpapādayiṣyati,",
    "K03psp_2-3u:5031": " yāvān naivasaṃjñānāsaṃjñāyataneṣūpapadayiṣyati. iyaṃ prajñāpāramitā srotaāpattiphalasya dātrī sakṛdāgāmiphalasyānāgāmiphalasyārhattvasya pratyekabodher,",
    "K03psp_2-3u:5032": " anuttarāyāḥ samyaksaṃbodher dātrī. tat kasya hetoḥ?",
    "K03psp_2-3u:5033": " tathā hi subhūte iha prajñāpāramitāyāṃ daśakuśalāḥ karmapathā vistareṇopadiṣṭā yatra pratiṣṭhā yatra kṣatriyamahāśālakulāni prajñāyante,",
    "K03psp_2-3u:5034": " brāhmāṇamahāśālakulāni prajñāyante,",
    "K03psp_2-3u:5035": " gṛhapatimahāśālakulāni prajñāyante. cāturmahārājakāyikā devās trāyastriṃśā yāmās tuṣitā nirmāṇarataḥ paranirmitavasavartino devāḥ prajñāyante,",
    "K03psp_2-3u:5036": " brahmapārṣadyā devāḥ prajñāyante,",
    "K03psp_2-3u:5037": " brahmapurohitā devāḥ prajñāyante,",
    "K03psp_2-3u:5038": " mahābrahmāṇo devāḥ prajñāyante,",
    "K03psp_2-3u:5039": " parīttābhā devāḥ prajñāyante,",
    "K03psp_2-3u:5040": " apramāṇābhā devāḥ prajñāyante,",
    "K03psp_2-3u:5041": " ābhāsvarā devāḥ prajñāyante,",
    "K03psp_2-3u:5042": " parīttaśubhā devāḥ prajñāyante,",
    "K03psp_2-3u:5043": " apramāṇaśubhā (PSP_2-3:182)",
    "K03psp_2-3u:5044": " devāḥ prajñāyante,",
    "K03psp_2-3u:5045": " śubhakṛtsnā devāḥ prajñāyante,",
    "K03psp_2-3u:5046": " anabhrakā devāḥ prajñāyante,",
    "K03psp_2-3u:5047": " puṇyaprasavā devāḥ prajñāyante,",
    "K03psp_2-3u:5048": " bṛhatphalā devāḥ prajñāyante,",
    "K03psp_2-3u:5049": " śuddhāvāsā devāḥ prajñāyante,",
    "K03psp_2-3u:5050": " aspṛhā devāḥ prajñayante,",
    "K03psp_2-3u:5051": " atapā devāḥ prajñāyante,",
    "K03psp_2-3u:5052": " sudṛśā devāḥ prajñāyante,",
    "K03psp_2-3u:5053": " sudarśanā devāḥ prajñāyante,",
    "K03psp_2-3u:5054": " akaniṣṭhā devāḥ prajñāyante,",
    "K03psp_2-3u:5055": " akāśānantyāyatanā devāḥ prajñāyante,",
    "K03psp_2-3u:5056": " vijñānānantāyatanā devāḥ prajñāyante,",
    "K03psp_2-3u:5057": " akiñcanyāyatanā devāḥ prajñāyante,",
    "K03psp_2-3u:5058": " naivasaṃjñāsaṃjñāyatanā devāḥ prajñāyante. srotaāpattiphalaṃ prajñāyate,",
    "K03psp_2-3u:5059": " sakṛdāgāmiphalaṃ prajñāyate,",
    "K03psp_2-3u:5060": " arhattvaṃ prajñāyate,",
    "K03psp_2-3u:5061": " pratyekabodhiḥ prajñāyate,",
    "K03psp_2-3u:5062": " anuttarā samyaksaṃbodhiḥ prajñāyate. atra hi prajñāpāramitāyāṃ catvāri dhyānāni prajñāyante,",
    "K03psp_2-3u:5063": " catvāry apramāṇāṃ prajñāyante,",
    "K03psp_2-3u:5064": " catasra ārūpyasamāpattayaḥ prajñāyante,",
    "K03psp_2-3u:5065": " dānapāramitā prajñāyate,",
    "K03psp_2-3u:5066": " śīlapāramitā prajñāyate,",
    "K03psp_2-3u:5067": " kṣāntipāramitā prajñāyate,",
    "K03psp_2-3u:5068": " vīryapāramitā prajñāyate,",
    "K03psp_2-3u:5069": " dhyānapāramitā prajñāyate,",
    "K03psp_2-3u:5070": " prajñāpāramitā prajñāyate,",
    "K03psp_2-3u:5071": " upāyakauśalapāramitā prajñāyate,",
    "K03psp_2-3u:5072": " praṇidhānapāramitā prajñāyate,",
    "K03psp_2-3u:5073": " balapāramitā prajñāyate,",
    "K03psp_2-3u:5074": " jñānapāramitā prajñāyte. smṛtyupasthānāni prajñāyante,",
    "K03psp_2-3u:5075": " samyakprahāṇarddhipādendriyabodhyaṅgamārgāḥ prajñāyante. adhyātmaśūnyatā prajñāyate,",
    "K03psp_2-3u:5076": " bahirdhāśūnyatā prajñāyate,",
    "K03psp_2-3u:5077": " adhyātmabahirdhāśūnyatā prajñāyate yāvad abhāvasvabhāvaśūnyatā prajñāyate. catvāry āryasatyāni prajñāyante,",
    "K03psp_2-3u:5078": " aṣṭavimokṣāḥ prajñāyante,",
    "K03psp_2-3u:5079": " navānupūrvavihārasamāpattayaḥ prajñāyante,",
    "K03psp_2-3u:5080": " śūnyatānimittāpraṇihitāni prajñāyante,",
    "K03psp_2-3u:5081": " ṣaḍabhijñāḥ prajñāyante,",
    "K03psp_2-3u:5082": " samādhayaḥ prajāyante,",
    "K03psp_2-3u:5083": " sarvadhāraṇīmukhāni prajñāyante,",
    "K03psp_2-3u:5084": " daśabodhisattvabhūmayaḥ prajñāyante,",
    "K03psp_2-3u:5085": " daśatathāgatabalāni prajñāyante,",
    "K03psp_2-3u:5086": " catvāri vaiśāradyāni prajñāyante,",
    "K03psp_2-3u:5087": " catasraḥ pratisaṃvidaḥ prajñāyante,",
    "K03psp_2-3u:5088": " aṣṭādaśāveṇikā buddhadharmāḥ prajñāyante,",
    "K03psp_2-3u:5089": " yāvat sarvajñatā prajñāyate,",
    "K03psp_2-3u:5090": " bodhisattvā mahāsattvāḥ prajñāyante,",
    "K03psp_2-3u:5091": " trīṇi ratnāni prajñāyante,",
    "K03psp_2-3u:5092": " buddharatnaṃ prajñāyate,",
    "K03psp_2-3u:5093": " dharmaratnaṃ prajñāyate,",
    "K03psp_2-3u:5094": " saṃgharatnaṃ prajñāyate. iha prajñāpāramitāyāṃ evamādayo dharmā vistareṇopadiṣṭās tenocyate ratnapāramiteyaṃ yad uta prajñāpāramitā. iti mārge",
    "K03psp_2-3u:5095": " na ca subhūte ratnapāramitāyāṃ kaścid dharma utpadyate vā nirudhyate vā saṃkliśyate vā vyavadāyate vā parigṛhyate vā cchoryate vā. tat kasya",
    "K03psp_2-3u:5096": " tathā hi te dharmā na saṃvidyante ye utpadyeran vā nirudhyeran vā saṃkliśyeyur vā",
    "K03psp_2-3u:5097": " vyavadāyeyur vā parigṛhyeyur vā cchoryeyur vā. nāpy asmin prajñāpāramitāratne kaścid",
    "K03psp_2-3u:5098": " dharma utpadyate vā nirudhyate vā kuśalo vā akuśalo vā sāsravo vā anāsravo vā sāvadyo",
    "K03psp_2-3u:5099": " vā anavadyo vā saṃkleśo vā (PSP_2-3:183)",
    "K03psp_2-3u:5100": " niḥkleśo vā lokiko vā lokottaro vā saṃskṛto vā asaṃskṛto vā. anenāpi subhūte paryāyeṇa ratnapāramiteyaṃ yad uta prajñāpāramitā. iti mārge dharmajñānam",
    "K03psp_2-3u:5101": " nāpīyaṃ subhūte ratnapāramitā kenacid dharmeṇopalipyeta. tat kasya hetos?",
    "K03psp_2-3u:5102": " tathā hi te dharmā nopalabhyante yair upalipyeta,",
    "K03psp_2-3u:5103": " teneyaṃ subhūte nirupaliptā ratnapāramitā. iti mārge 'nvayajñānakṣāntiḥ",
    "K03psp_2-3u:5104": " sacet punaḥ subhūte bodhisattvo mahāsattvaḥ prajñāpāramitāyāṃ carann evam api na jānāti,",
    "K03psp_2-3u:5105": " evam api na vikalpayati,",
    "K03psp_2-3u:5106": " evam api nopalabhate,",
    "K03psp_2-3u:5107": " evam api na prapañcayiṣyati,",
    "K03psp_2-3u:5108": " cariṣyati prajñāpāramitāyāṃ,",
    "K03psp_2-3u:5109": " bhāvayiṣyati prajñāpāramitāṃ,",
    "K03psp_2-3u:5110": " buddhāṃś ca bhagavato drakṣyati,",
    "K03psp_2-3u:5111": " buddhakṣetreṇa buddhakṣetraṃ saṃkramiṣyati,",
    "K03psp_2-3u:5112": " buddhān bhagavataḥ satkartuṃ gurukartuṃ mānayituṃ pūjayitum arcayitum apacāyituṃ buddhakṣetreṇa buddhakṣetraṃ saṃkrāman sattvāṃś ca paripācayiṣyati,",
    "K03psp_2-3u:5113": " buddhakṣetraṃ ca pariśodhayiṣyati,",
    "K03psp_2-3u:5114": " anuprāpsyati sarvajñatām. iti mārge 'nvayajñānam ity ukto darśanamārgaḥ",
    "K03psp_2-3u:5115": " seyaṃ punaḥ subhūte prajñāpāramitā na kasyacid dharmasyāvāhikā na nirvāhikā na darśikā",
    "K03psp_2-3u:5116": " na nidarśikā na dāyikā na cchorikā notpādikā na nirodhikā nocchedikā na śāśvatikā",
    "K03psp_2-3u:5117": " naikārthikā na nānārthikā nāgamikā na nirgamikā na saṃkleśikā na viśodhikā na hānikārikā",
    "K03psp_2-3u:5118": " na vṛddhikārikā nātītā nānāgatā na pratyutpannā. iti prathamasarvajñatādhikārasamāptidīpanam",
    "K03psp_2-3u:5119": " seyaṃ punaḥ subhūte prajñāpāramitā na kāmadhātusamatikramikā vā sthāpikā vā,",
    "K03psp_2-3u:5120": " na rūpadhātusamatikramikā vā sthāpikā vā,",
    "K03psp_2-3u:5121": " nārūpyadhātusamatikramikā vā sthāpikā vā. na dānapāramitāyā dāyikā vā na mārgasya cchorikā vā,",
    "K03psp_2-3u:5122": " na śīlakṣāntivīryadhyānaprajñopāyapraṇidhibalajñānapāramitāyā dāyikā vā cchorikā vā. nādhyātmaśūnyatāyā dāyikā vā cchorikā vā,",
    "K03psp_2-3u:5123": " na bahirdhāśūnyatāyā nādhyātmabahirdhāśūnyatāyā dāyikā vā cchorikā vā,",
    "K03psp_2-3u:5124": " yāvan nābhāvasvabhāvaśūnyatāyā dāyikā vā cchorikā vā. nāpramāṇadhyānārūpyasamāpattīnāṃ",
    "K03psp_2-3u:5125": " dāyikā vā cchorikā vā. na caturṇām āryasatyānāṃ nāṣṭānāṃ vimokṣāṇāṃ na navanupūrvavihārasamāpattīnāṃ",
    "K03psp_2-3u:5126": " na śūnyatānimittāpraṇihitānāṃ dāyikā vā cchorikā vā,",
    "K03psp_2-3u:5127": " na ṣaṇṇām abhijñānāṃ dāyikā vā cchorikā vā,",
    "K03psp_2-3u:5128": " na daśānāṃ bodhisattvabhūmīnāṃ dāyikā vā cchorikā vā,",
    "K03psp_2-3u:5129": " na daśānāṃ tathāgatabalānāṃ dāyikā vā cchorikā vā,",
    "K03psp_2-3u:5130": " na smṛtyupasthānānāṃ dāyikā vā cchorikā vā. evaṃ na samyakprahāṇarddhipādendriyabalabodhyaṅgamārgānāṃ dāyikā vā cchorikā vā, na balānāṃ (PSP_2-3:184)",
    "K03psp_2-3u:5131": " na vaiśāradyānāṃ na pratisaṃvidāṃ dāyikā vā cchorikā vā,",
    "K03psp_2-3u:5132": " nāṣṭādaśānām āveṇikānāṃ buddhadharmāṇāṃ dāyikā vā cchorikā vā,",
    "K03psp_2-3u:5133": " na samādhīnāṃ na dhāraṇīmukhānāṃ dāyikā vā cchorikā vā,",
    "K03psp_2-3u:5134": " na srotaāpattiphalasya dāyikā vā cchorikā vā,",
    "K03psp_2-3u:5135": " na sakṛdāgāmiphalasya nānāgāmiphalasya nārhattvasya na pratyekabuddhatvasya na sarvajñatāyā dāyikā vā cchorikā vā. iti dvitiyaṃ mārgajñatādhikārasamāptidīpanam",
    "K03psp_2-3u:5136": " sā khalu punar iyaṃ subhūte prajñāpāramitā na buddhadharmāṇāṃ dāyikā vā cchorikā vā,",
    "K03psp_2-3u:5137": " na pṛthagjanadharmāṇāṃ dāyikā vā cchorikā vā,",
    "K03psp_2-3u:5138": " na śrāvakapratyekabuddhadharmāṇāṃ dāyikā vā cchorikā vā,",
    "K03psp_2-3u:5139": " nāpi buddhadharmāṇāṃ dāyikā vā cchorikā vā,",
    "K03psp_2-3u:5140": " na saṃskṛtadhātor dāyikā vā cchorikā vā. tat kasya hetor?",
    "K03psp_2-3u:5141": " utpādād vā tathāgatānām anutpādād vā tathāgatānāṃ sthitaivaiṣā dharmāṇāṃ dharmatā",
    "K03psp_2-3u:5142": " dharmadhātur dharmasthititā dharmaniyāmatā. tāṃ tathāgato 'bhisaṃbudhyate 'py abhisamety",
    "K03psp_2-3u:5143": " apy abhisaṃbudhyābhisamety ācaṣṭe deśayati vivṛṇoti vibhajaty uttānīkaroti saṃprakāśayati.",
    "K03psp_2-3u:5144": " atha khalu saṃbahulāni devaputraśatasahasrāṇy upary antarīkṣe sthitvā kilikilāprakṣveḍitāny",
    "K03psp_2-3u:5145": " akārṣur divyāni cotpalakumudapuṇḍarīkapadmamāndāravāṇi puṣpāṇi kṣipanti sma. evaṃ ca vācam abhāṣanta,",
    "K03psp_2-3u:5146": " dvitīyaṃ batedaṃ dharmacakrapravartanaṃ jāmbūdvīpe paśyāmaḥ. prajñāpāramitāyāṃ nirdiśya mānāyāṃ tatrānekāni devaputrasahasrāṇy anutpattikeṣu dharmeṣu kṣāntiṃ pratilabhante sma.",
    "K03psp_2-3u:5147": " atha khalu bhagavān sthaviraṃ subhūtim āmantrayāmāsa:",
    "K03psp_2-3u:5148": " nedaṃ subhūte dvitiyaṃ dharmacakrapravartanaṃ nāpy ekaṃ nāpīyaṃ prajñāpāramitā kasyacid dharmasya pravartanāya vā nivartanāya vā pratyupasthitā. tat kasya hetor?",
    "K03psp_2-3u:5149": " abhāvasvabhāvaśūnyatām upādāya.",
    "K03psp_2-3u:5150": " subhūtir āha:",
    "K03psp_2-3u:5151": " katamā bhagavann abhāvasvabhāvaśūnyatā yad iyaṃ prajñāpāramitā na kasyacid dharmasya pravartanāya vā nivartanāya vā pratyupasthitā?",
    "K03psp_2-3u:5152": " bhagavān āha:",
    "K03psp_2-3u:5153": " prajñāpāramitā subhūte prajñāpāramitayā śūnyā. evaṃ dhyānaṃ vīryaṃ kṣāntiṃ śīlaṃ dānapāramitā dānapāramitayā śūnyā,",
    "K03psp_2-3u:5154": " adhyātmaśūnyatā adhyātmaśūnyatayā śūnyā yāvad abhāvasvabhāvaśūnyatā abhāvasvabhāvaśūnyatayā śūnyā,",
    "K03psp_2-3u:5155": " smṛtyupasthānāni smṛtyupasthānaśūnyatayā śūnyāni. evaṃ samyakprahāṇarddhipādendriyabalabodhyaṅgāni mārgā mārgaśūnyatayā (PSP_2-3:185)",
    "K03psp_2-3u:5156": " śūnyāḥ, apramāṇadhyānārūpyasamāpattayo 'pramāṇadhyānārūpyasamāpattiśūnyatayā śūnyāḥ,",
    "K03psp_2-3u:5157": " āryasatyāny āryasatyaśūnyatayā śūnyāny,",
    "K03psp_2-3u:5158": " aṣṭavimokṣā aṣṭavimokṣaśūnyatayā śūnyāḥ,",
    "K03psp_2-3u:5159": " navānupūrvavihārasamāpattayo navānupūrvavihārasamāpattiśūnyatayā śūnyāḥ,",
    "K03psp_2-3u:5160": " śūnyatānimittāpraṇihitāni śūnyatānimittapraṇihitaśūnyatayā śūnyāni,",
    "K03psp_2-3u:5161": " ṣaḍabhijñāḥ ṣaḍabhijñāśūnyatayā śūnyāḥ,",
    "K03psp_2-3u:5162": " sarvasamādhayaḥ sarvasamādhiśūnyatayā śūnyāḥ,",
    "K03psp_2-3u:5163": " dhāraṇīmukhāni dhāraṇīmukhaśūnyatayā śūnyāṃ,",
    "K03psp_2-3u:5164": " daśabalāni daśabalaśūnyatayā śūnyāni,",
    "K03psp_2-3u:5165": " vaiśāradyāni vaiśāradyaśūnyatayā śūnyāni,",
    "K03psp_2-3u:5166": " pratisaṃvidaḥ pratisaṃvicchūnyatayā śūnyāḥ,",
    "K03psp_2-3u:5167": " aṣṭādaśāveṇikabuddhadharmā aṣṭādaśāveṇikabuddhadharmaśūnyatayā śūnyāḥ,",
    "K03psp_2-3u:5168": " srotaāpattiphalaṃ srotaāpattiphalaśūnyatayā śūnyaṃ,",
    "K03psp_2-3u:5169": " evaṃ sakṛdāgāmiphalam anāgāmiphalam arhattvaṃ pratyekabuddhatvaṃ sarvajñatā sarvajñatāśūnyatayā śūnyā.",
    "K03psp_2-3u:5170": " subhūtir āha:",
    "K03psp_2-3u:5171": " mahāpāramiteyaṃ bhagavan yad uta prajñāpāramitā. sarvadharmasvabhāvāś ca sarvadharmasvabhāvaiḥ",
    "K03psp_2-3u:5172": " śūnyāḥ. bodhisattvāś ca mahāsattvāḥ prajñāpāramitām āgamyānuttarāṃ samyaksaṃbodhim",
    "K03psp_2-3u:5173": " abhisaṃbudhyante. na kaṃcid dharmam abhisaṃbudhyante dharmacakraṃ pravartanti,",
    "K03psp_2-3u:5174": " na kaṃcid dharmaṃ pravartayanti nivartayanti vā. na ca taiḥ kaścid dharmaḥ saṃdṛśyate,",
    "K03psp_2-3u:5175": " na kaścid dharmo dṛśyate. tat kasya hetos?",
    "K03psp_2-3u:5176": " tathā hi sarvadharmā nopalabhyante ye dharmāḥ pravartante vā nivartante vā. tat kasya hetos?",
    "K03psp_2-3u:5177": " tathā hy atyantānabhiniviṣṭāḥ sarvadharmāḥ. na hi śūnyatā pravartikā vā nivartikā vā,",
    "K03psp_2-3u:5178": " nānimittaṃ pravartakaṃ vā nivartakaṃ vā,",
    "K03psp_2-3u:5179": " nāpraṇihitaṃ pravartakaṃ vā nivartakaṃ vā. yā evaṃdeśanā sā prajñāpāramitāyāḥ prakāśanā kathanā prajñāpanā prasthāpanā vivaraṇā vibhajanā sūcanā uttānīkaraṇaṃ saṃprakāśanā,",
    "K03psp_2-3u:5180": " iyaṃ sā pariśuddhā prajñāpāramitāyā deśanā. yā ca prajñāpāramitāyā deśanā na kenacid deśitā na kenacit pratīcchitā,",
    "K03psp_2-3u:5181": " sā na kenacit sākṣātkṛtā. yā na kenacit sākṣātkṛtā na tatra kaścit parinirvṛto nāpi tayā dharmadeśanayā kaścid dakṣiṇīyaḥ kṛtaḥ.",
    "K03psp_2-3u:5182": " iti tṛtiyaṃ sarvākārajñatādhikārasamāptidīpanam ity uktā sarvajñatā",
    "K03psp_2-3u:5183": " āryapañcaviṃśatiśāhasrikāyāṃ bhagavatyāṃ prajñāpāramitāyām abhisamayālaṃkārānusāreṇa saṃśodhitāyāṃ sarvajñatādhikāracaryāviśeṣaparivartaḥ tṛtīyaḥ"
}