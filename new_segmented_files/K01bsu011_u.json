{
    "K01bsu011_u:0": " Bodhisattvaprātimokṣasūtram",
    "K01bsu011_u:1": " om namaḥ sarvvabuddhabodhisattvebhyaḥ /",
    "K01bsu011_u:2": " ye ca te bodhisattvānāṃ trayaḥ śīlaskandhā uktāḥ /",
    "K01bsu011_u:3": " saṃvara śīlaṃ kuśaladharmmasaṃgrāhakaśīlaṃ sattvārthakriyāśīlaṃ ca teṣu śikṣitukāmena",
    "K01bsu011_u:4": " gṛhiṇā vā pravrajitena vā 'nuttarāyāṃ samyaksaṃbodhau kṛtapraṇidhānena sahadhārmmikasya",
    "K01bsu011_u:5": " bodhisattvasya mahāpuṇyanidhānasya vāg vijñaptyartha grahaṇāvabodhasamarthasya pādayornnipatyādhyeṣaṇā kāryā /",
    "K01bsu011_u:6": " tavāhaṃ kulaputrāyuṣman bhadanteti vā 'ntikāt bodhisattvaśīlasaṃvarasamādānamākāṅkṣābhyādātum /",
    "K01bsu011_u:7": " tadarhasyanuparodhena muhūrttamadanukampayā dātuṃ śrotuñceti //",
    "K01bsu011_u:8": " trirevamadhyeṣya ekāṃsamuttarāṅgaṃ kṛtvādaśasu dikṣvatītānāgatapratyutpannānāṃ buddhānāṃ",
    "K01bsu011_u:9": " bhagavatāṃ mahābhūmipraviṣṭānāṃ ca bodhisattvānāṃ sāmīcīṃ kṛttvā teṣāṃ guṇānāmukhīkṛtya",
    "K01bsu011_u:10": " ghanarasaṃ cetaḥprasādaṃ saṃjanayya nīcairjānumaṇḍalenotkuṭukena vā sthitvā tathāgatapratimāṃ",
    "K01bsu011_u:11": " purataḥ saṃsthāpya saṃpūjya puraskṛtyaivaṃ syādvacanīyaḥ /",
    "K01bsu011_u:12": " anuprayaccha me kulaputrāyuṣmān bhadanteti vā bodhisattvaśīlasaṃvarasamādānamiti /",
    "K01bsu011_u:13": " tat ekāgrāṃ smṛtimupasthāpya citta prasādamevānuvṛṃhayata /",
    "K01bsu011_u:14": " na cirasyedānī me 'kṣayasyāprameyasya niruttarasya mahāpuṇyanidhānasya prāptirbhaviṣyatīti /",
    "K01bsu011_u:15": " evamevārthamanuvicintayatā tūṣṇīṃ bhavitavyam /",
    "K01bsu011_u:16": " tena punarvvijñena bodhisattvena sa tathā pratipanno bodhisattvo 'vikṣiptena cetasā sthitena vā niṣaṇṇena vā evaṃ syādvacanīyaḥ /",
    "K01bsu011_u:17": " śṛṇu tvamevannāman kulaputrāyuṣman bhadanteti vā bodhisattvo 'si bodhau ca kṛtapraṇidhānaḥ /",
    "K01bsu011_u:18": " tena omiti pratijñātavyaṃ /",
    "K01bsu011_u:19": " sa punaruttari evaṃsyādvacanīyaḥ /",
    "K01bsu011_u:20": " pratīcchasi tvamevannāman kulaputrāyuṣmān bhadanteti vā bodhisattvo 'si bodhau kṛtapraṇidhāno",
    "K01bsu011_u:21": " mamāntikāt sarvvāṇi bodhisattvaśikṣāpadāni sarvvañca bodhisattvaśīlaṃ saṃvaraśīlaṃ",
    "K01bsu011_u:22": " kuśaladharmmasaṃgrāhakaśīlaṃ sattvārthakriyāśīlaṃ ca yacchīlamatītānāṃ bodhisattvanāmabhūt",
    "K01bsu011_u:23": " yāni ca śikṣāpadāni /",
    "K01bsu011_u:24": " yacchīlamanāgatānām bodhisattvānāṃ bhaviṣyati yāni ca śikṣāpadāni /",
    "K01bsu011_u:25": " yacchīlametarhi daśasu dikṣu pratyutpannānāṃ bodhisattvānāṃ bhavati yāni ca śikṣāpadāni /",
    "K01bsu011_u:26": " yeṣu ca śikṣāpadeṣu yeṣu śīleṣvatītāḥ sarvvabodhisattvāḥ śikṣitavantaḥ /",
    "K01bsu011_u:27": " anāgatāḥ sarvvabodhisattvāḥ śikṣiṣyante /",
    "K01bsu011_u:28": " pratyutpannāḥ sarvvabodhisattvāḥ śikṣante /",
    "K01bsu011_u:29": " tena pratigṛṇhāmīti pratijñātavyaṃ // trirevam //",
    "K01bsu011_u:30": " samanvāharantu māṃ daśadiglokadhānusannipatitā buddhā bhagavanto bodhisattvāḥ /",
    "K01bsu011_u:31": " samanvāharatvācāryyo 'hamevannāmā yatkiñcitkāyavāṅmanobhirbuddha bodhisattvān mātāpitarau",
    "K01bsu011_u:32": " tadanyān vā sattvān samāgamyehajanmanyanyeṣu vā janmāṃ tareṣu mayāpāyaṃ kṛtaṃ kāritamanumoditam",
    "K01bsu011_u:33": " vā tat sarvvamaikadhyamabhisaṃkṣipya piṇḍayitvā tulayitvā sarvvabuddhabodhisattvānāmācāryyasya",
    "K01bsu011_u:34": " cāntike 'grayā pravarayā pratideśanayā pratideśayāmi jānan smaran na praticchādayāmi // trirevam //",
    "K01bsu011_u:35": " sohamevaṃnāmā evaṃdeśitātyaya imaṃ divasamupādāya āvodhimaṇḍaniṣadanāt buddhaṃ bhagavantaṃ",
    "K01bsu011_u:36": " mahākārūṇikaṃ sarvvajñaṃ sarvvadarśinaṃ sarvvavairabhayātītaṃ mahāpuruṣamabhedyakāyamanuttarakāyaṃ",
    "K01bsu011_u:37": " dharmmakāyaṃ śaraṇaṃ gacchāmi dvipadānāmagryam //",
    "K01bsu011_u:38": " so 'hamevaṃnāmā evaṃdeśitātyaya imaṃ divasamupādāya ābodhimaṇḍadiṣadanāddharma śaraṇaṃ gacchāmi śāntaṃ virāgāṇāṃ pravaram /",
    "K01bsu011_u:39": " so 'hamevaṃnāmā evaṃdeśitātyaya imaṃ divasamupādāya ābodhimaṇḍaniṣadanādavaivarttikabodhisattvasaṃghaṃ śaraṇaṃ gacchāmi gaṇāṇāṃ śreṣṭham // trirevam //",
    "K01bsu011_u:40": " sohamevaṃnāmā evaṃdeśitātyayastriśaraṇagato 'nantasattvadhātūttāraṇāyābhyuddharaṇāya saṃsāraduḥkhāt paritrāṇāya sarvvajñajñāne anuttare pratiṣṭhāpanāya",
    "K01bsu011_u:41": " yathā te atītānāgatapratyutpannā bodhisattvā bodhicittamutpādya buddhatvamadhigatavanto 'dhigamiṣyanti adhigacchanti ca /",
    "K01bsu011_u:42": " yathā sarvvabuddhā 'nāvaraṇena buddhajñānena buddh cakṣuṣā jānanti paśyanti yathā dharmmāṇāṃ niḥsvabhāvatāma(?) nujānanti /",
    "K01bsu011_u:43": " tena vidhinā ahamevaṃnāmā evaṃnāmna ācāryyasyāntikāt sarvvabuddhabodhisattvānāṃ ca purato 'nuttarāyāṃ samyaksambodhau cittamutpādayāmi // trirevam",
    "K01bsu011_u:44": " idaṃ cāhamatyayadeśanātriśaraṇagamanabodhicittotpādajanitaṃ kuśalamūlamanuttarāyāṃ",
    "K01bsu011_u:45": " samyaksaṃbodhau pariṇāmayāmi yadahaṃ loke aśaraṇe alayane aparāyaṇe 'dvipe trāṇaṃ",
    "K01bsu011_u:46": " śaraṇaṃ layaṇaṃ parāyaṇaṃ dvīpo bhaveyam /",
    "K01bsu011_u:47": " sarvvasattvāṃśca bhavārṇavādutīrṇastārayeyam /",
    "K01bsu011_u:48": " aparinirvṛtānanāvaraṇena dharmmadhātuparinirvāṇena parinirvvāpayeyam /",
    "K01bsu011_u:49": " anāśvastānāśvāśayeyam // trirapi //",
    "K01bsu011_u:50": " sohamevaṃnāmā evamutpāditabodhicitto 'nantasattvadhātuṃ yathā mātāpitṛbhaginībhrātṛputraduhitranyatamānyatamajñātisālohitasthānīyāṃstathā pratigṛṇhāmi",
    "K01bsu011_u:51": " pratigṛhya ca yathāśakti yathābalam yathājñānaṃ kuśalamūlaṃ samāropayāmi /",
    "K01bsu011_u:52": " itaḥ prabhṛti yatkiñcit dānaṃ dāsyāmi śīlaṃ rakṣiṣyāmi kṣāṃti saṃpādayiṣyāmi vīryamārabhya",
    "K01bsu011_u:53": " dhyānaṃ samāpatsye prajñayā vyavacāryya upāyakauśalyaṃ vā śikṣiṣye tat sarvvasattvānāmarthāya hitāya sukhāya //",
    "K01bsu011_u:54": " uttarāṃ ca samyaksaṃbodhimārabhya teṣāṃ mahābhūmipraviṣṭānāṃ bodhisattvānāṃ mahākāruṇikāṇāṃ mahāyāne sāmicīmanupravrajāmi /",
    "K01bsu011_u:55": " anupravrajya bodhisattvo 'haṃ bodhisattva iti māmitaḥ prabhṛtyācāryyo dhārayatu // trirevam //",
    "K01bsu011_u:56": " tatastenācāryyeṇa tasyāḥ pratimāyāḥ purato daśasu dikṣu buddhabodhisattvānāṃ tiṣṭhatāṃ dhriyatāṃ yāpayatāṃ pādayornnipatya sāmicīṃ kṛtvā evamārocayitavyam",
    "K01bsu011_u:57": " gṛhītamanenaivaṃnāmnā bodhisattvena mamaivaṃnāmno bodhisattvasyāntikāt yāvat trirapi bodhisatvaśīlasaṃvarasamādānam /",
    "K01bsu011_u:58": " sohamevaṃnāmā bodhisattva ātmānaṃ sākṣibhūtaṃ prajānan asyaivaṃnāmno bodhisattvasya",
    "K01bsu011_u:59": " paramāryyāṇāṃ viparokṣāṇāmapi sarvatra sarvvasattvānāṃ viparokṣabuddhīnāṃ daśadikṣvanantāparyyanteṣu",
    "K01bsu011_u:60": " lokadhātuṣvārocayāmi /",
    "K01bsu011_u:61": " asmin bodhisattvaśīlasaṃvarasamādānam // trirevam //",
    "K01bsu011_u:62": " evaṃ punaḥ śīlasaṃvarasamādānakarmmasamāptyanantaraṃ dharmmatā khalveṣā yad daśasu",
    "K01bsu011_u:63": " dikṣvanantāparyyantesu lokadhātuṣu tathāgatānāṃ tiṣṭhatāṃ dhriyatāṃ yāpayatāṃ mahābhūmipraviṣṭānāṃ",
    "K01bsu011_u:64": " ca bodhisattvānāṃ tadrupaṃ nimittam prādurbhavati yena teṣāmevaṃ bhavati /",
    "K01bsu011_u:65": " evaṃnāmnā bodhisattvena evaṃnāmno bodhisattvasyāntikāt bodhisattvaśīlasaṃvara samādānaṃ samāttamiti //",
    "K01bsu011_u:66": " evaṃ tāvat parataḥ samādānavidhiruktaḥ //",
    "K01bsu011_u:67": " yadi tairguṇairyuktaḥ pudgalo na sannihitaḥ syāt tato bodhisattvena tathāgatapratimāyāḥ purataḥ svayamapi bodhisattvaśīlasaṃvarasamādāne vacanīyam",
    "K01bsu011_u:68": " evaṃ ca karaṇīyam /",
    "K01bsu011_u:69": " ekāṃsamuttarāsaṅgaṃ kṛtvā daśasu dikṣvatītānāgatapratyutpannānāṃ buddhānāṃ bhagavatāṃ",
    "K01bsu011_u:70": " mahābhūmipraviṣṭānāṃ ca bodhisattvānāṃ sāmīcīṃ kṛtvā dakṣiṇaṃ jānumaṇḍalaṃ pṛthivyāṃ",
    "K01bsu011_u:71": " pratiṣṭhāpya utkuṭukena vā idam syādvacanīyam /",
    "K01bsu011_u:72": " ahamevaṃnāmā daśasu dikṣu sarvatathāgatān mahābhūmipraviṣṭāṃśca bodhisattvān vijñāpayāmi /",
    "K01bsu011_u:73": " teṣāṃ purataḥ sarvvāṇi bodhisatvaśikṣāpadāni sarvvaṃ ca bodhisattvaśīlaṃ samādade /",
    "K01bsu011_u:74": " yacchīlamityādi pūrvvavat yāvat bodhisattvo bodhisattva iti /",
    "K01bsu011_u:75": " māmitaḥ prabhṛti buddha bhagavanto bodhisattvāśca dhārayantviti vijñaptiḥ // 0 //"
}