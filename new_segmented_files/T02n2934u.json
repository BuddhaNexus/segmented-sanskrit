{
    "T02n2934u_001:0": " abhayapaddhati 9 caryāpaṭala 1 ubhayakramāmukhībhave'pi nāntareṇa caryāṃ mahāmudrāsiddhir iti caryāpaṭalam āha- athetyādi |",
    "T02n2934u_001:1": " 2 kāyāvāṅmanasāṃ viśiṣṭo vyāpāraś caryā |",
    "T02n2934u_001:2": " atikrāntaśāśvato- cchedādyantatvena caryāntarotkṛṣṭavād atyantavarā,",
    "T02n2934u_001:3": " lokāti- krāntatvena gatā |",
    "T02n2934u_001:4": " kvacid atyantavarāṅganām iti pāṭhaḥ,",
    "T02n2934u_001:5": " tadā tām ādāyeti śeṣaḥ |",
    "T02n2934u_001:6": " 3 na ceyam auddhatyāt sahasaiva kartavyety āha- aṣṭasiddhītyādi |",
    "T02n2934u_001:7": " pātālāñjanapādalepaguḍikāntardhā- nakhaḍgarasarasāyanasiddhayaḥ,",
    "T02n2934u_001:8": " aṣṭaśvaryaguṇā vā |",
    "T02n2934u_001:9": " anena labdhasāmarthyasya satyām icchāyāṃ caryānujñātā |",
    "T02n2934u_001:10": " yato'yaṃ yogarucir apramatto bhavati,",
    "T02n2934u_001:11": " pratyarthikāś cainaṃ na prasa- (1)",
    "T02n2934u_001:12": " hante, nigrahānugrahasamarthaś caiṣāṃ bhavati,",
    "T02n2934u_001:13": " śītātapādi- bhiś ca nābhibhūyate |",
    "T02n2934u_001:14": " 4 āṣṭalokadharmādibhir abādhitatvāt sarvāvaraṇavinir- muktaḥ,",
    "T02n2934u_001:15": " yasmād ākāśatulyatāṃ gataḥ ,",
    "T02n2934u_001:16": " sar- vadharmasamataikarasaḥ |",
    "T02n2934u_001:17": " 5 śūnyatābhāvam iti,",
    "T02n2934u_001:18": " bhikṣāprārthanasamaye dātṛbhir neti pratiṣedhe kṛte sarvadharmaparamārthaśūnyatābhāvanāṃ kuryāt |",
    "T02n2934u_001:19": " bhāvanety upāyabhāvanā |",
    "T02n2934u_001:20": " 6 anuttaraṃ prajñopāyābhinnam |",
    "T02n2934u_001:21": " dharmaparāyaṇaṃ tasminn advayadharme nirantarābhiyuktaḥ |",
    "T02n2934u_001:22": " 7 dravyetyādi |",
    "T02n2934u_001:23": " yathāmilitāhāraparituṣṭyā yathāru- cideśakālāvasthāviśeṣeṣv abhyāsaviśeṣato yogasya nirantarapravāhitayā pradīpakalikayā cirasaṃcitaguhātimiram iva cirarātrasaṃcitam api mahāntaṃ vikalpadoṣasaṃghātam apahṛtya mahāmudrāṃ sākṣātkuryād iti samudāyārthaḥ |",
    "T02n2934u_001:24": " 8 caryāyogayuktasyeti prathamārthe ṣaṣṭhī |",
    "T02n2934u_001:25": " 9 tantre dvādaśasāhasrike buddhakapālatantre |",
    "T02n2934u_001:26": " (2) 10 sahāveṃ śuddheti |",
    "T02n2934u_001:27": " yadi svarūpeṇa śuddhaṃ jagat tadā sarva evāyatnato mahāmudrāṃ prāpnuyuḥ kiṃ yogābhyāsena |",
    "T02n2934u_001:28": " nanūktaṃ viyappeṃ ṇāsiā iti |",
    "T02n2934u_001:29": " ata evoktaṃ jñānapādaiḥ- prākṛtavikalpavṛtter aparaṃ na hi kiṃcid asti bhavaduḥkham |",
    "T02n2934u_001:30": " tasya viruddhaṃ caitat sākṣād avagamyate cetaḥ ||",
    "T02n2934u_001:31": " iti |",
    "T02n2934u_001:32": " abhayapaddhatyāṃ navamaḥ paṭalaḥ ||",
    "T02n2934u_001:33": " (3) 10 divyamahauṣadhivandhyāsnānavidhipaṭala 1 parānugrahaparasya tadupāyaṃ vaktum āha- athetyādi |",
    "T02n2934u_001:34": " sattvārthaikasuniścayam iti sattvānām artha ekaḥ suṣṭhu niścīyate yasmin |",
    "T02n2934u_001:35": " hema kāyati prakāśayatīti hemakam |",
    "T02n2934u_001:36": " 2 pravālasya, pravālam |",
    "T02n2934u_001:37": " yeneti hemnā |",
    "T02n2934u_001:38": " muktādibhir dhanair dhanavanto yānti bhavanti |",
    "T02n2934u_001:39": " na te, tasya hemno na bāhyā oṣadhyas tantrāntaroktā ity uddeśaṃ nirdiśati na cāpītyādi |",
    "T02n2934u_001:40": " aparalohasyety aparaloham |",
    "T02n2934u_001:41": " kiṃtu siddhyauṣadhir āntarī |",
    "T02n2934u_001:42": " 3 rajasya, rajaḥ |",
    "T02n2934u_001:43": " 4 ke te, kā sā |",
    "T02n2934u_001:44": " (4) 5 paṭhitasiddheti paṭhito'ntarjalpena siddho mantro yasyāḥ sā tathā |",
    "T02n2934u_001:45": " 6 sa ceti sā ca sidhyati |",
    "T02n2934u_001:46": " bhājane, prajñāpadme divyam auṣadham |",
    "T02n2934u_001:47": " 7 rasam iti bodhicittam,",
    "T02n2934u_001:48": " madhye padmasya,",
    "T02n2934u_001:49": " rasaṃ nayaty ūr- dhvasthānād adha iti rasanīr avadhūtī,",
    "T02n2934u_001:50": " tasyāṃ tiṣṭhati |",
    "T02n2934u_001:51": " 8 tāruṇyeti taruṇī ṣoḍaśavarṣā |",
    "T02n2934u_001:52": " sa ceti sā ca |",
    "T02n2934u_001:53": " tathāgato, buddhakapālayoginaḥ |",
    "T02n2934u_001:54": " nirghṛṇasya,",
    "T02n2934u_001:55": " nirghṛṇāḥ,",
    "T02n2934u_001:56": " ghṛṇāsambhavas tu rajoyogāt |",
    "T02n2934u_001:57": " 9 na sidhyatīti prajñopāyaśukrayoḥ samasamaye cyutiḥ siddhinibandhanam iti bhāvaḥ |",
    "T02n2934u_001:58": " 10 buddhānām, nāyakapadam iti saṃbandhaḥ |",
    "T02n2934u_001:59": " ka- tipayakṣaṇadhāraṇena samaṃ cyutyāpi mahauṣadhī hema sādhayati,",
    "T02n2934u_001:60": " niravadhidhṛtā tu mahāsukhamayaṃ buddhatvam iti tātparyārthaḥ |",
    "T02n2934u_001:61": " dhīraś codayet,",
    "T02n2934u_001:62": " tataḥ sā mahauṣadhī kāryaṃ kāryā |",
    "T02n2934u_001:63": " 11 candram, śukram |",
    "T02n2934u_001:64": " ālepitam, raktenāpi |",
    "T02n2934u_001:65": " tatra, candre |",
    "T02n2934u_001:66": " meruḥ, suṃkāraḥ |",
    "T02n2934u_001:67": " (5) 12 kāryām, samāpattim |",
    "T02n2934u_001:68": " nikṣepayet,",
    "T02n2934u_001:69": " nikṣepaṃ kuryāt |",
    "T02n2934u_001:70": " vastu, bodhicittam |",
    "T02n2934u_001:71": " vāmadakṣiṇam,",
    "T02n2934u_001:72": " nāḍīdvayam |",
    "T02n2934u_001:73": " ākuñ- citam, kriyāviśeṣaṇam |",
    "T02n2934u_001:74": " ākuñcanaṃ ca śīghracyutivāraṇopā- ya uktaḥ,",
    "T02n2934u_001:75": " kiṃtūpadeśataḥ sphuṭaṃ jñātavyaḥ |",
    "T02n2934u_001:76": " tathā hi nābhāv ākuñcya prāṇāpānau yathopadeśaṃ cittasthairyād vaśīkṛta- cittavṛtter bodhicittasya svasthānacyutibahirakṣaratāvṛddhayaḥ kramaśo bhavanti |",
    "T02n2934u_001:77": " tad eveha vājīkaraṇam |",
    "T02n2934u_001:78": " hemādiruces tu kṣa- rati,",
    "T02n2934u_001:79": " ata evāha- saheti yugapat prajñā copāyaś ca nikṣepayet |",
    "T02n2934u_001:80": " saha tāmrapalaṃ vastv iti kaścit |",
    "T02n2934u_001:81": " pāśe, prajñāyā vāmapārśve |",
    "T02n2934u_001:82": " padmāntar iti kaścid nirdiśati |",
    "T02n2934u_001:83": " 13 paścāt karmeti samāpattim |",
    "T02n2934u_001:84": " sumerv ityādi,",
    "T02n2934u_001:85": " prathamārthe ṣaṣṭhi,",
    "T02n2934u_001:86": " bījarājo hrīḥkāraḥ |",
    "T02n2934u_001:87": " 14 guḍā, tāmraguḍakam,",
    "T02n2934u_001:88": " prājño devatāyogavān,",
    "T02n2934u_001:89": " hṛdayādi- mantrai rakṣāṃ kuryāt |",
    "T02n2934u_001:90": " ayam arthaḥ-svayaṃ bhagavad- rūpo bhagavatīrūpayuvatīsamāliṅgitaḥ svahṛdaye bodhicittaṃ candramaṇḍalākāraṃ nikhilasiddharasena raktena ca miśritaṃ tadupari suṃbījaṃ tadupari hrīḥkāraṃ vicintyedaṃ trayaṃ mahārāgeṇa drāvitasamaratotpannabodhicittena saha drutaṃ miśrībhūya padme patitaṃ prajñābodhicittarajobhyāṃ",
    "T02n2934u_001:91": " miśritaṃ tenoṣṇena tāmraṃ lohaṃ vā śīghraṃ lepayitvāgnau nikṣiped iti |",
    "T02n2934u_001:92": " 15 na ca buddho'pramāṇaṃ,",
    "T02n2934u_001:93": " tasmād idam ityādi |",
    "T02n2934u_001:94": " yad yad vastv iti,",
    "T02n2934u_001:95": " uktaṃ vakṣyamāṇaṃ ca |",
    "T02n2934u_001:96": " 16 apramāṇam, apramāṇādhyāropam |",
    "T02n2934u_001:97": " na hīyante, na tyājyan- te narakāt |",
    "T02n2934u_001:98": " 17 catur ityādi |",
    "T02n2934u_001:99": " caturaśīter dharmaskandhasahasrāṇāṃ ra- hasyaṃ niruttaram idaṃ yoginītantram |",
    "T02n2934u_001:100": " 18 hema tāro'pīti tāmraṃ hema bhavati,",
    "T02n2934u_001:101": " kāntalohaṃ tāram,",
    "T02n2934u_001:102": " idam evoṣṇaṃ śuddharasaraktikayā saha pratyahaṃ ṣaṇmāsaṃ nasyaṃ kuryāt |",
    "T02n2934u_001:103": " asyānuśaṃsaḥ,",
    "T02n2934u_001:104": " jīvatītyādi |",
    "T02n2934u_001:105": " 19 saṃyoge, vajrapadmayoḥ |",
    "T02n2934u_001:106": " 20 catvāra iti vijayakalaśasya prādhānyenānuktasiddhatvāt ||",
    "T02n2934u_001:107": " 21 atra kalaśādhivāsanaṃ yathoktaṃ caturthapaṭale viśeṣam āha- ātmana iti ātmānāmikāraktena vandhyāyāḥ pradhāna- dhātumiśreṇa |",
    "T02n2934u_001:108": " 22 kṛṣṇaraktamahāghoram iti kṛṣṇaś ca varṇo raktaś ca tābhyāṃ mahāghoraḥ |",
    "T02n2934u_001:109": " kṛṣṇo bhagavān raktacit- rasenāliṅgita ihāṣṭadevīprarikarita ity arthaḥ |",
    "T02n2934u_001:110": " kecid guravas (7)",
    "T02n2934u_001:111": " tv āhuḥ- kṛṣṇaś ceṣadraktaś ceti niṣprajña eveti |",
    "T02n2934u_001:112": " ayam arthaḥ- ihācāryaḥ saparikaraherukātmā yathāvidhivartita- maṇḍalasya paṭamaṇḍalasya vā pañcopacārapūjitasya prāg- dvāre dattadaśadigbaliḥ pañca kalaśān raktapradhānadhā- tumrakṣitāntarmukhān adhivāsya vandhyāṃ maṇḍalābhi- mukhīṃ rajo'nantaram ṛtusnānakāle svayam utthāya pra- thamaṃ vijayakalaśena hṛdayamantraṃ hūṃkāraṃ ca sāṭo- paṃ paṭhan snāpayet |",
    "T02n2934u_001:113": " tadaiva hṛdbījakiraṇākṛṣṭāparim- itavīravīraṇyaḥ karakisalayāvarjitabodhicittapūrṇakalaśaiḥ snapayanti |",
    "T02n2934u_001:114": " tadaiva ca caturbhiś caṇḍapuruṣair niṣprajñai- kātmaherukarūpaiḥ khaḍgadharair yugapad ākāśaṃ khaḍ- gena hanyate grahādimārāṇāṃ māraṇāśayena",
    "T02n2934u_001:115": " evaṃ krameṇā- parakalaśaiḥ snapayet,",
    "T02n2934u_001:116": " tadanu kāmayet,",
    "T02n2934u_001:117": " tataḥ sā sutagarbhavatī bhavet |",
    "T02n2934u_001:118": " evaṃ mṛtaputrā jīvatputreti |",
    "T02n2934u_001:119": " abhayapaddhatyāṃ daśamaḥ paṭalaḥ ||",
    "T02n2934u_001:120": " (8) 11 vidyādharakaraṇopadeśaniścayapaṭala 1 vidyādharakaraṇaṃ nirdeṣṭum āha- athetyādi |",
    "T02n2934u_001:121": " 2 caturthapaṭale śālikākaraṇavidheḥ pūrvaṃ sarvam atra boddhavyam |",
    "T02n2934u_001:122": " viśeṣam āha- anenaiveti vakṣyamāṇena |",
    "T02n2934u_001:123": " 3 daṣṭaketyādi |",
    "T02n2934u_001:124": " kālena daṣṭako bhūtaḥ sarvagāruḍibhir aśaktyā kāladaṣṭa iti tyakto yadā tadā karmārabhet ||",
    "T02n2934u_001:125": " 4 śukladehā tv iti bhagavān digdevyaś ca śuklāḥ,",
    "T02n2934u_001:126": " vidigdevyo raktāḥ |",
    "T02n2934u_001:127": " vidhivad iti samādhitrayaniṣpādenena ||",
    "T02n2934u_001:128": " 5 khaḍgaṃ piṣṭaśālimayam |",
    "T02n2934u_001:129": " 6 tasya vidyādharadvayasya |",
    "T02n2934u_001:130": " likhet kṣipet |",
    "T02n2934u_001:131": " patre bhūrjādau |",
    "T02n2934u_001:132": " 7 pallavena śvetakaravīrasya |",
    "T02n2934u_001:133": " (9) 8 ekasminn ity eko vidyādharaḥ |",
    "T02n2934u_001:134": " patati daṣṭopari |",
    "T02n2934u_001:135": " tadaiva daṣṭa uttiṣṭhati |",
    "T02n2934u_001:136": " 9 evaṃ śālikīkaraṇam udakakaraṇaṃ vidyādharakaraṇaṃ ca nirdiṣṭam |",
    "T02n2934u_001:137": " aparapañcadaśakaraṇāni dvādaśasāhasrike buddhakapālatantre nirdiṣṭāni jñeyānīti |",
    "T02n2934u_001:138": " abhayapaddhatyām ekādaśaḥ paṭalaḥ ||",
    "T02n2934u_001:139": " (10) 12 nānāmantraprayogapaṭala 1 añjanasiddhim uddeṣṭum āha- athetyādi |",
    "T02n2934u_001:140": " 2 pradhānabhūtā caturviṃśatiyoginīnām |",
    "T02n2934u_001:141": " 3 dṛṣṭā dṛṣṭāni |",
    "T02n2934u_001:142": " ya iti yeṣu |",
    "T02n2934u_001:143": " na bhāṣitaṃ tantrāntareṣu |",
    "T02n2934u_001:144": " 4 mahābhāgā praśasyā nirāvaraṇabalavaiśāradyādimahāgu- ṇabhajanāt |",
    "T02n2934u_001:145": " sattvārthatātparyāt parārthasampad uktā |",
    "T02n2934u_001:146": " hetvavasthāsvarūpatvāt sarvabuddhajananī |",
    "T02n2934u_001:147": " phalarūpatvān mahāmudrā |",
    "T02n2934u_001:148": " yogī yoginaḥ |",
    "T02n2934u_001:149": " 5 sarve sarvair āścaryaṃ prāptam |",
    "T02n2934u_001:150": " hāsasya śaktiniścayaṃ prāpyeti śeṣaḥ |",
    "T02n2934u_001:151": " 6 dhvajaṃ dhvajam iva manuṣyam |",
    "T02n2934u_001:152": " kuṇḍaṃ trikoṇam |",
    "T02n2934u_001:153": " 7 tatraiva kuṇḍe |",
    "T02n2934u_001:154": " śirasā śirasi kapāle |",
    "T02n2934u_001:155": " tasya māṃsasya |",
    "T02n2934u_001:156": " 8 aparo'parasmin kapāle |",
    "T02n2934u_001:157": " (11) 9 vighnasyeti vighnāḥ |",
    "T02n2934u_001:158": " kajjalam iti niḥśeṣam |",
    "T02n2934u_001:159": " 10 pivayed iti svayam |",
    "T02n2934u_001:160": " 11 pivāpayed iti prajñām |",
    "T02n2934u_001:161": " 12 iha buddhakapālayogī śmaśāne'valambitamānuṣasya ka- ṭyasthikṛtatrikoṇakuṇḍopari tatkapāle tatkaṭimāṃsatailapūrite śmaśānakarpaṭavartīṃ śmaśānavahnijvalitāṃ saṃsthāpyopary aparāvalambitanṛkapāle kajjalaṃ mantraṃ japan pātayet,",
    "T02n2934u_001:162": " tatka- jjalam aspṛṣṭabhūmikaṃ prathamaṃ karadvayenādāya tadanu vāmakare saṃsthāpya pītakelimālinīṃ kanyām akṣatayoniṃ rajaḥpravāhavatīm adhimuktacitrasenārūpāṃ śaniaḥ kāmayi- tvā rajomiśrobhayabodhicittasya kiṃcid ubhābhyām āsvādya bhūyasāparāṃśena saha mardayed dakṣiṇānāmāṅguṣṭhābhyām |",
    "T02n2934u_001:163": " tatas tasyā eva rajasāṣṭottaraśatāni viṭikāḥ kṛtvā prativaṭikam aṣṭottaraśatenābhimantrya mantraṃ paṭhaṃs tenākṣiṇī añjayed iti samudāyārthaḥ",
    "T02n2934u_001:164": " 13 anenaivety asyāñjitetyādinā saṃbandhaḥ |",
    "T02n2934u_001:165": " mahābāho vajrapāṇe nikhilasattvasaṃtarpaṇapravaṇabhujatvāt |",
    "T02n2934u_001:166": " yoginī paraṃ yoginītantre'tra paraṃ sulabham |",
    "T02n2934u_001:167": " (12) 14 anāmāṅguṣṭheneti dakṣiṇena |",
    "T02n2934u_001:168": " evam uttaratrāñjane dakṣiṇavyāpāraḥ |",
    "T02n2934u_001:169": " 15 bhadra iti cakṣurmalanād anañjitanetrāvastha iva bhavet |",
    "T02n2934u_001:170": " 16 saptatālapramāṇo bhavaty ativṛṣṭinivāraṇārthaḥ |",
    "T02n2934u_001:171": " 17 mahātmana iti prabhāvād iti śeṣaḥ |",
    "T02n2934u_001:172": " 18 svarūpaparivartanasyeti prathamārthe ṣaṣṭhī |",
    "T02n2934u_001:173": " 19 prayogeti prayogā vidyādharatvādiniṣpattaye laghutantre noktā vistare tūktā jñātavyā guruvaktrāt |",
    "T02n2934u_001:174": " 20 mantrajāpaviśeṣe'kṣasūtraviśeṣaṃ vaktum āha- athetyādi |",
    "T02n2934u_001:175": " 21 hastyasthikena hastyasthnābhicārārthaṃ japet |",
    "T02n2934u_001:176": " 22 mahāsthi nrasthi |",
    "T02n2934u_001:177": " 23 śakunāsthi gṛdhrāsthi |",
    "T02n2934u_001:178": " 24 lohakena lohākṣasūtreṇa |",
    "T02n2934u_001:179": " 25 sarvo'yam utpattikramapakṣe'pi prapañcas tathā tathā vineyajanānurodhād uktaḥ,",
    "T02n2934u_001:180": " utpannakrame tu kim anenety āha - citte ekkv ityādi |",
    "T02n2934u_001:181": " cittam evaikaṃ nirmalādarśas traidhātu- kasya,",
    "T02n2934u_001:182": " tena hi yac cintyate tat pratibimbam ivābhāti,",
    "T02n2934u_001:183": " sarvaṃ cedaṃ cittasamāropitam,",
    "T02n2934u_001:184": " tac ca cittaṃ paramārthataḥ svapna- (13)",
    "T02n2934u_001:185": " rūpaṃ sarvaprapañcavarjitam,",
    "T02n2934u_001:186": " ye na jānanti mūḍhās te santv avikalavikalpamahimānaḥ,",
    "T02n2934u_001:187": " ye'pi ca śrutādinā jānanti tathāpi ta evaṃvidhavikalpena gṛhyanta iti niṣprapañcatattvabhāva- nāyām udyojanākūtena karuṇāyitam iti |",
    "T02n2934u_001:188": " abhayapaddhatyāṃ dvādaśaḥ paṭalaḥ ||",
    "T02n2934u_001:189": " (14) 13 cittaviśuddhipaṭala 1 kramadvaye'pi tattvam eva sarvāvaraṇamalaviśuddhir ity āha - athetyādi |",
    "T02n2934u_001:190": " 2 viśuddhipaṭalam iti viśuddhaṃ tattvaṃ viśuddhiḥ,",
    "T02n2934u_001:191": " na tu tattvamātraṃ viśuddhiḥ,",
    "T02n2934u_001:192": " tattvasya sarvatra sarvadā ca bhāvāt sarveṣāṃ sarvadā ca viśuddhiprasaṅgāt |",
    "T02n2934u_001:193": " 3 tat punar asukaram upāyatattvam antareṇa sākṣātkartum iti yathā tad upāyopetaṃ vajrayānāśrayeṇa sākṣātkartavyaṃ tad darśayitum āha- bhaginītyādi",
    "T02n2934u_001:194": " 4 yathārutam adhimātrasya |",
    "T02n2934u_001:195": " athavā bhaginī vajrayānasamāruḍhā |",
    "T02n2934u_001:196": " tattanayā bhāgineyī |",
    "T02n2934u_001:197": " abhiṣekadāyikā jananī |",
    "T02n2934u_001:198": " duhitā vatsalā tatsthānīyā vā |",
    "T02n2934u_001:199": " 5 prājño viśuddhijñānāt |",
    "T02n2934u_001:200": " 6 mahāmudrām iti sākṣātkartum |",
    "T02n2934u_001:201": " anenopeyatattvam uktam |",
    "T02n2934u_001:202": " (15) 7 ḍombinī dhyānapriyā |",
    "T02n2934u_001:203": " nartakī paṭupracārā |",
    "T02n2934u_001:204": " dhov- viṇī śukladharmaratā |",
    "T02n2934u_001:205": " caṇḍālinī nihatamānatvāt kṣamāśīlā |",
    "T02n2934u_001:206": " trivajraśarīraśubhasaṃskāraratā carmakāriṇī |",
    "T02n2934u_001:207": " 8 adhyātmaṃ tu prajñā bhaginī lalanā |",
    "T02n2934u_001:208": " bhāgineyī rasanā |",
    "T02n2934u_001:209": " jananī avadhūtī |",
    "T02n2934u_001:210": " pūrvayor uttarayā gurūpadeśāt saṃyogo duhitā,",
    "T02n2934u_001:211": " tāsām eva prajñopāyādvayasvabhāvānāṃ tisṛṇāṃ nāḍīnāṃ saṃyogād utpadyamānaṃ mahāsukhaṃ bhāryā,",
    "T02n2934u_001:212": " tad uktam- tatsukhaṃ kāminī smṛtam iti |",
    "T02n2934u_001:213": " 9 śabdavijñānaṃ ḍombinī |",
    "T02n2934u_001:214": " rasavijñānaṃ nartakī |",
    "T02n2934u_001:215": " sparśavijñānaṃ dhovviṇī |",
    "T02n2934u_001:216": " ghrāṇavijñānaṃ caṇḍālinī |",
    "T02n2934u_001:217": " cakṣurvijñānaṃ carmakāriṇī |",
    "T02n2934u_001:218": " 10 nītārthas tu niruttarā prajñā bhaginyādikā prathama- paṭale vyākhyātā |",
    "T02n2934u_001:219": " puṇyajñānasaṃbhārābhyāṃ bhriyata iti bhāryā |",
    "T02n2934u_001:220": " śūnyataikarasatvād āgantubhiḥ sarvaprapañcair aspṛśyatvena ḍombinī |",
    "T02n2934u_001:221": " bhavanirvāṇāpratiṣṭhitatvena kutracid apratiṣṭhitatayā cañcalatvāt,",
    "T02n2934u_001:222": " vicitramāyārūpanirmā- (16)",
    "T02n2934u_001:223": " ṇair vineyeṣu nartanāc ca nartakī |",
    "T02n2934u_001:224": " mṛdumṛdvādyadhiga- makrameṇādhimātrādhimātrādisavāsanāvaraṇamaladhāvanād dhovviṇī |",
    "T02n2934u_001:225": " caṇḍā prajñā utpannasvarūpanirūpaṇam,",
    "T02n2934u_001:226": " ālir mahākaruṇā,",
    "T02n2934u_001:227": " te niratiśayapadaṃ nayatīti caṇḍālinī |",
    "T02n2934u_001:228": " dvāda- śabhavāṅgānugatāvidyācarmapāṭanāc carmakāriṇīti nirutta- rā prajñā |",
    "T02n2934u_001:229": " 11 bāhyānām ādhyātmikānāṃ ca prajñānām eteṣām eva nirut- taraprajñāguṇānām anukaraṇāt prajñātvam anugantavyam |",
    "T02n2934u_001:230": " ata eva vakṣyaty aśuddhacittaśodhanād iti |",
    "T02n2934u_001:231": " 12 etenotpannakrame bāhyaprajñā karmamudrā |",
    "T02n2934u_001:232": " adhyātma- prajñā dharmamudrā |",
    "T02n2934u_001:233": " niruttaraprajñā mahāmudrā,",
    "T02n2934u_001:234": " anayaiva śuddhiniṣṭhādhiṣṭhitatvāt |",
    "T02n2934u_001:235": " dharmamudrā dharmakāyaḥ,",
    "T02n2934u_001:236": " mahāsukhacittasvabhāvatvāt tasya |",
    "T02n2934u_001:237": " karmamudrāsaṃpuṭitaṃ tu lakṣaṇavyañjanavirājitaṃ vapuḥ saṃbhogakāyaḥ |",
    "T02n2934u_001:238": " niravadhivicitrānantamaṇḍalacakrādyākāranirmāṇaṃ bhavyavineyajanānugrahavelānatikramaṇāt samayamudrā,",
    "T02n2934u_001:239": " nirmāṇakāyaś ca |",
    "T02n2934u_001:240": " mahāmudrā tu vyāpinī svābhāvikaḥ kāyaś caturthaḥ |",
    "T02n2934u_001:241": " (17) 13 athavā mahāmudrā lakṣaṇavyañjano- jjvalabhujamukhacihnādyupetarūpaḥ saṃbhogakāyaḥ |",
    "T02n2934u_001:242": " samayamudrā cittasvabhāvaḥ pratyātmavedyo dharmakāyaḥ,",
    "T02n2934u_001:243": " samayo hi saṃbodha iti kṛtvā |",
    "T02n2934u_001:244": " dharmamudrā dharmasaṃ- bhogakāyādhiṣṭhānān nānākārā dharmatattvaprakāśanavāgāt- mikā |",
    "T02n2934u_001:245": " karmamudrā kṛtyānuṣṭhānarūpatvān nānānirmāṇaiḥ kṛtyasaṃpādanān nirmāṇakāyaḥ |",
    "T02n2934u_001:246": " 14 utpattikrame tu bāhyaprajñaiva bhāvitābhimatadevīrūpā karmamudrā,",
    "T02n2934u_001:247": " svābhāṅganā jñānamudrety aparanāmā |",
    "T02n2934u_001:248": " śarīre bhāvitahūṃkārādiś ca dharmamudrā |",
    "T02n2934u_001:249": " samayamudrā tu bījādiniṣpannamaṇḍalacakre militadevatāḥ spharaṇasaṃ- haraṇādikāriṇyaś cihnam api |",
    "T02n2934u_001:250": " svayaṃ nāyakadevatāmūrtir mahāmudreti sūcitam |",
    "T02n2934u_001:251": " 15 ādhyātmikaprajñām evendriyakleśaviṣayarūpāṃ vaktum āha - athetyādi |",
    "T02n2934u_001:252": " 16 rasam iti rasanā |",
    "T02n2934u_001:253": " 17 manam iti manasopalakṣitam iha kāyendriyam |",
    "T02n2934u_001:254": " 18 bhaginī kathaṃ bhaved rūpam ityādivakṣyamāṇa- vacanāc cakṣurādīnām upalakṣaṇatvena rūpādiviṣayā api bhaginyādirūpā jñeyāḥ |",
    "T02n2934u_001:255": " 19 yeneti yad rūpaṃ tan mohahetutvān mohaḥ |",
    "T02n2934u_001:256": " apeḥ (18) saṃbandhād dveṣādir api |",
    "T02n2934u_001:257": " rāgaṃ rāgo'pi |",
    "T02n2934u_001:258": " mānaṃ māno 'pi |",
    "T02n2934u_001:259": " īrṣyāpi |",
    "T02n2934u_001:260": " rūpādayo viṣayā mohādijanakatvān mohā- divyapadeśyāḥ,",
    "T02n2934u_001:261": " na tu tattvata ity arthaḥ |",
    "T02n2934u_001:262": " 20 cittasyeti cittasyaivāmy avasthāviśeṣāś cakṣurmo- harūpādayaḥ,",
    "T02n2934u_001:263": " cittaṃ cāśuddham eva mohādimalaiḥ,",
    "T02n2934u_001:264": " tataś cakṣurādayo'py aśuddhā ity abhiprāyaḥ |",
    "T02n2934u_001:265": " 21 kathaṃ tarhy eṣāṃ bhaginyādiprajñātvam uktam ity āha- tasmād iti |",
    "T02n2934u_001:266": " yasmād ete viśuddhā eva prajñāḥ,",
    "T02n2934u_001:267": " cittaviśuddhir evaiṣāṃ viśuddhis,",
    "T02n2934u_001:268": " tasmāc cittaṃ viśodhayet |",
    "T02n2934u_001:269": " 22 ka ity āha- mahāprājña iti |",
    "T02n2934u_001:270": " mahatī prajñā mahāmudrā tadbhāvakaḥ,",
    "T02n2934u_001:271": " tayaiva nikhilamalakṣālanāt |",
    "T02n2934u_001:272": " ata evāhātyantayogacetasa ity atikrāntabhāvābhāvādyantapra- jñopāyādvayaikarasaḥ |",
    "T02n2934u_001:273": " 23 yady evaṃ na bhāvayet tadā siddhir mahāmudrāsiddhir na bhavet |",
    "T02n2934u_001:274": " yadā tv ādareṇa nirantarabhāvanayā svasaṃviditama- hāsukhamayī śuddhir eva bhavet siddhir ihaiva manuṣyajan- mani |",
    "T02n2934u_001:275": " kṣaṇam apy anyacetāḥ san na tiṣṭhet siddhikāṅkṣakaḥ |",
    "T02n2934u_001:276": " (19) iti bhagavadvacanād ādareṇa nirantarabhāvanāmayapuṇyajñā- nasaṃbhāraparipūrau tv ekasmin |",
    "T02n2934u_001:277": " 24 evaṃvidhabhāvanāvaidhurye punar bhavāntare aniyata- saṃkhye janmāṣṭākṣaṇavinirmuktam abhyāsānukūlaṃ labhate tato'bhyāsād viśudhyati |",
    "T02n2934u_001:278": " 25 pāramitānaye tu kriyāmayapuṇyasaṃbhārād upāyaviśeṣā- bhāvāc ca tribhiḥ kalpāsaṃkhyeyair viśuddhir ukteti na viro- dhaḥ |",
    "T02n2934u_001:279": " 26 nanv iha na kiṃcid bhāvyam upadiṣṭam utpannarūpāṇām eva mudrāṇāṃ nirdeśāt,",
    "T02n2934u_001:280": " yogināṃ ca taddvāreṇaiva tathāsūcanāt |",
    "T02n2934u_001:281": " satyam |",
    "T02n2934u_001:282": " tattvato bhāvyabhāvakabhāvanānām anupapatter ādiśāntatvāt sarvadharmāṇām |",
    "T02n2934u_001:283": " 27 tad darśayati- abhāva ityādi |",
    "T02n2934u_001:284": " abhāve bhāvādhyāro- paniṣedhe'nutpāde paramārthasatye kathaṃ naiva bhāvo bhāvanā,",
    "T02n2934u_001:285": " ādhiśuddhatvāt |",
    "T02n2934u_001:286": " 28 nanv anutpādas tattvaṃ,",
    "T02n2934u_001:287": " asti bhāvyam ity āha - kīdṛśam abhāva iti |",
    "T02n2934u_001:288": " nāsty anutpādaḥ,",
    "T02n2934u_001:289": " paramārthādhigamānukūlatvāt tu paramārthas tattvam ucyate |",
    "T02n2934u_001:290": " yo'pi saṃvṛtisatyātmā bhāvaḥ so 'py abhāvo na bhāvyaḥ satyatvāt |",
    "T02n2934u_001:291": " (20) satyadvayādvaidhīkāradarśanamātreṇa mokṣād bhāvyaṃ bhāvako bhāvanety abhiniveśo yuganaddhakramādhigatānāṃ nāstīti bhāvaḥ |",
    "T02n2934u_001:292": " tad uktaṃ śrīsamāje- abhāve bhāvanābhāvo bhāvanā naiva bhāvanā |",
    "T02n2934u_001:293": " iti bhāvo na bhāvaḥ syād bhāvanā nopalabhyate ||",
    "T02n2934u_001:294": " iti |",
    "T02n2934u_001:295": " 30 ata evopasaṃharati- kathaṃ bhaved iti bhāvanā,",
    "T02n2934u_001:296": " ato nopalabhyata iti bhāvaḥ |",
    "T02n2934u_001:297": " 31 tat kim utpannakrame bhāvanāyā uccheda eva?",
    "T02n2934u_001:298": " nocchedhaḥ |",
    "T02n2934u_001:299": " 32 tarhi kīdṛśī sā?",
    "T02n2934u_001:300": " vakṣyate yādṛśī sā |",
    "T02n2934u_001:301": " 33 evaṃ paramārthato bhāvyādyabhiniveśaṃ nirākṛtya rūpā- dyabhiniveśaṃ nirācikīrṣur āha- bhaginītyādi |",
    "T02n2934u_001:302": " 34 katham? yato gaurādibhedabhinnaṃ rūpam,",
    "T02n2934u_001:303": " saṃyuktam indriyeṇa parasparopakāryopakārakabhāvāt saṃbaddham,",
    "T02n2934u_001:304": " drakṣyaty aśuddhacittaḥ,",
    "T02n2934u_001:305": " na tu śuddhacittaḥ,",
    "T02n2934u_001:306": " paramārthata indriyaviṣayatajjñānānāṃ naiḥsvābhāvyāt |",
    "T02n2934u_001:307": " evam uttaratra |",
    "T02n2934u_001:308": " (21) 35 trividham iti manojñāmanojñodāsīnabhedāt |",
    "T02n2934u_001:309": " 36 īdṛśayogayuktasyeti mahāmudrāyogayuktaḥ |",
    "T02n2934u_001:310": " 37 ghrāyata iti ghrāṇaṃ gandhaḥ |",
    "T02n2934u_001:311": " 38 adṛṣṭamānety adṛśyamānam ajñāyamānam,",
    "T02n2934u_001:312": " ata eva rāgo dveṣādir api na jāyate gandhādibhyaḥ |",
    "T02n2934u_001:313": " 39 svādarūpasyeti svādasvarūpaṃ nāsti,",
    "T02n2934u_001:314": " rasanārasayor abhā- vāt |",
    "T02n2934u_001:315": " 40 manena manasopalakṣitena kāyendriyeṇa,",
    "T02n2934u_001:316": " sukhaṃ sparśaviṣayajam,",
    "T02n2934u_001:317": " upalakṣaṇād duḥkham upekṣāṃ ca bhuṅkte |",
    "T02n2934u_001:318": " tad api kīdṛśam |",
    "T02n2934u_001:319": " 41 mana-indriyaṃ mānasam,",
    "T02n2934u_001:320": " sukham upalakṣaṇatvād duḥkhaṃ harṣaṃ viṣādam upekṣāṃ ca bhuṅkte |",
    "T02n2934u_001:321": " tad api kīdṛśam iti saṃbandhaḥ |",
    "T02n2934u_001:322": " 42 nanu kathaṃ rūpādayaḥ pañca viṣayās,",
    "T02n2934u_001:323": " tadviṣayāṇi pañca cakṣurādīndriyāṇi,",
    "T02n2934u_001:324": " tadvijñānāni ca pañca prajñāsvarūpāṇi vyavasthāpitāni,",
    "T02n2934u_001:325": " na ṣaṣṭhaviṣayendriyajñānāni?",
    "T02n2934u_001:326": " 43 ucyate- mana-indriyaṃ cakṣurādīndriyavat pṛthaṅ nāsti,",
    "T02n2934u_001:327": " anantarātītam eva tu vijñānam uttaraṣaḍvijñānaviśeṣotpattyā- dhipatyān mana-indriyam ucyate,",
    "T02n2934u_001:328": " tasya viśeṣaś cittacaittās tad- viṣayaṃ ca manovijñānam |",
    "T02n2934u_001:329": " (22) 44 tatrāvikalpakau mana-indriyatadviṣayau pañ- cendriyajñānasvabhāvau,",
    "T02n2934u_001:330": " caittāś ca cittebhyo nānye,",
    "T02n2934u_001:331": " tad uktam- cittebhyaś caitasā nānye |",
    "T02n2934u_001:332": " iti |",
    "T02n2934u_001:333": " 45 vikalpakau tu manovijñānasvabhāvau,",
    "T02n2934u_001:334": " manovijñānaṃ tu- cedasandhānavairāgyahānicyutyupapattayaḥ |",
    "T02n2934u_001:335": " manovijñāna eveṣṭāḥ |",
    "T02n2934u_001:336": " iti nyāyāt pradhānatvād upabhoktr iti nopakaraṇopabhogyaṃ prajñārūpaṃ vyavasthāpitam |",
    "T02n2934u_001:337": " niruttaraprajñātvaṃ tu prāg vya- sthāpitaṃ manovijñānasyāsty eva |",
    "T02n2934u_001:338": " yat tūktaṃ mana iti tad iha niḥśeṣabhāvagrāmavicāraprakramārtham |",
    "T02n2934u_001:339": " 46 tathā hy anena prabandhenāṣṭādaśa dhātava uktāḥ |",
    "T02n2934u_001:340": " ta eva samāsād dvādaśāyatanāni,",
    "T02n2934u_001:341": " atisaṃkṣepāt pañca skandhāḥ,",
    "T02n2934u_001:342": " trai- dhātukaṃ ca ta eva,",
    "T02n2934u_001:343": " tac ca cittamātram |",
    "T02n2934u_001:344": " tad uktaṃ laṅkāvatāre - (23)",
    "T02n2934u_001:345": " cittamātraṃ bho jinaputrā yad uta traidhātu- kam |",
    "T02n2934u_001:346": " iti |",
    "T02n2934u_001:347": " 47 āryanāgārjunapādaiś coktaṃ bodhicittavivaraṇe- ātmagrahanivṛttyarthaṃ skandhadhātvādide- śanā |",
    "T02n2934u_001:348": " sāpi dhvastā mahābhāgaiś cittamātravyava- sthayā ||",
    "T02n2934u_001:349": " iti |",
    "T02n2934u_001:350": " 48 tac ca cittaṃ sāṃvṛtam |",
    "T02n2934u_001:351": " tad uktaṃ tatraiva- cittamātram idaṃ sarvam iti yā deśanā muneḥ |",
    "T02n2934u_001:352": " uttrāsaparihārārthaṃ bālānāṃ sā na tattvataḥ ||",
    "T02n2934u_001:353": " iti |",
    "T02n2934u_001:354": " 49 katham atāttvikaṃ cittam ity āha- ubhayavicāraṇād iti bhāvābhāvasvarūpanirūpaṇāt |",
    "T02n2934u_001:355": " (24) 50 tarhi vicārakaṃ cittaṃ pāramārthikam astīty āha- vicāram iti vicārayatīty acā vicāraṃ vicārakaṃ vijñānaṃ tatrobhayavicāraṇe sati na",
    "T02n2934u_001:356": " tad uktam ācāryaśān- tidevapādaiḥ- vicārite vicārye tu vicārasyāsti nāśrayaḥ |",
    "T02n2934u_001:357": " nirāśrayatvān nodeti tac ca nirvāṇam ucyate ||",
    "T02n2934u_001:358": " 51 tathā- yadā na bhāvo nābhāvo mateḥ saṃtiṣṭhate puraḥ |",
    "T02n2934u_001:359": " tadānyagatyabhāvena nirālambā praśāmyati ||",
    "T02n2934u_001:360": " iti |",
    "T02n2934u_001:361": " 52 rājaratnāvalyāṃ coktam- vijñānāgner jagaddharmāḥ sarva evendhanaṃ matāḥ |",
    "T02n2934u_001:362": " (25) tān yathāvatpravicayajvālair dagdhvopaśāmyati ||",
    "T02n2934u_001:363": " iti |",
    "T02n2934u_001:364": " 53 katham ubhayavicāraṇam?",
    "T02n2934u_001:365": " ity āha- bhāva ityādi |",
    "T02n2934u_001:366": " bhāvābhāvayoḥ parasparaṃ tādātmyaṃ nāsti, virodhāt |",
    "T02n2934u_001:367": " 54 bhedo'stīty āha- bhāvābhāva ubhayaśūnyam iti |",
    "T02n2934u_001:368": " bhāvābhāvasvabhāvau śūnyau |",
    "T02n2934u_001:369": " cittasyaikānekasvabhāvarahitatvena niḥsvabhāvatvāt |",
    "T02n2934u_001:370": " 55 tathā hi na tad ekam,",
    "T02n2934u_001:371": " ekatve hi nīlapītarūpatayā citrāvabhā- sinī saṃvittir na syāt,",
    "T02n2934u_001:372": " sakalasya pītāder nīlāntargatatvena pratī- tiprasaṅgāt |",
    "T02n2934u_001:373": " nīlasyāpi pūrvāparamadhyabhedena sthūlāvabhā- sitayā ca pratītir na syāt |",
    "T02n2934u_001:374": " digbhāgabhedo yasyāsti tasyaikatvaṃ na yujyate |",
    "T02n2934u_001:375": " (26) iti nyāyāt paramāṇumātra eva pratibhāsaḥ syāt |",
    "T02n2934u_001:376": " 56 nāpy anekam,",
    "T02n2934u_001:377": " anekatve hi cittasya paramāṇuśo bhedāt tadanyasamvedanābhāve ca pratiparamāṇusvasaṃvidrūpatayā sa eva pratiparamāṇu pratibhāsaprasaṅgaḥ |",
    "T02n2934u_001:378": " 57 ubhayarūpatāpi na yujyate tathāvidhasaṃvedanābhāvāt |",
    "T02n2934u_001:379": " sarvatra hy asmākaṃ darśanaṃ pramāṇam |",
    "T02n2934u_001:380": " na cānugatavyāvṛt- tirūpāṃ saha pṛthag vā pratyakṣāṃ saṃvittim upalabhāmahe,",
    "T02n2934u_001:381": " anumānātmikāṃ vā,",
    "T02n2934u_001:382": " tasyās tatpūrvakatvāt |",
    "T02n2934u_001:383": " 58 anupalabhamānāś ca katham apramāṇām anugatavyāvṛt- tirūpatāṃ parikalpayāmaḥ |",
    "T02n2934u_001:384": " 59 atha citratayā sthūlākārā svasaṃvidrūpā saṃvittir aśakyāpahnutis tāvad asti |",
    "T02n2934u_001:385": " sā cānugatavyāvṛttirūpatāṃ vinā na syād iti sā tadbhāvānyathānupapattyā parikalpyate |",
    "T02n2934u_001:386": " 60 tan na |",
    "T02n2934u_001:387": " anubhayarūpatayaiva niṣprapañcatayā sphuṭataram upapatter arthāpattikṣayāt |",
    "T02n2934u_001:388": " 61 ata evotpādo'pi na yujyate |",
    "T02n2934u_001:389": " kāryakāraṇabhāve pramā- ṇābhāvāt |",
    "T02n2934u_001:390": " paurvāparyeṇa hi pramāṇapravṛttau kāryakāraṇa- bhāvavyavasthā |",
    "T02n2934u_001:391": " na cākāradvayaviviktam advayasaṃvedanaṃ (27)",
    "T02n2934u_001:392": " paurvāparyapravṛttimat |",
    "T02n2934u_001:393": " na tadaparam api samvedanam asti pramāṇābhāvād iti pratipāditam |",
    "T02n2934u_001:394": " 62 yadā caivam kāryakāraṇabhāve pramāṇābhāvād utpāda eva nāsti tadā kutaḥ svataḥ parata ubhayato'hetuto veti |",
    "T02n2934u_001:395": " tad evam utpādābhāvāc cittasya bhāvarūpatāpi nāsti |",
    "T02n2934u_001:396": " 63 bhavatīti hi bhāvo'sattāpūrvake prādurbhāva eva vyavasthā- pyate |",
    "T02n2934u_001:397": " ata eva tatpracyutirūpābhāvarūpatāpi nāsti |",
    "T02n2934u_001:398": " bhāvābhā- vasvabhāvābhāvāc ca sarvaprapañcābhāvas teṣāṃ bhāvābhāvā- dhiṣṭhānatayā tābhyāṃ vyāptatvāt,",
    "T02n2934u_001:399": " vyāpakābhāve ca vyāpya- syāpy abhāvāt |",
    "T02n2934u_001:400": " tato'nena vicāreṇa nisprapañcatā śūnyatāva- gamyate |",
    "T02n2934u_001:401": " 64 idam eva ca tattvadarśanam |",
    "T02n2934u_001:402": " yat prajñācakṣuṣā nirūpayataḥ samyagjñānāloke sati sarvadharmāṇām adarśanam iti |",
    "T02n2934u_001:403": " yatho- ktaṃ bhagavatyām- katamad buddhānāṃ bhagavatāṃ jñāna- cakṣuḥ?",
    "T02n2934u_001:404": " yena na kiṃcit paśyanti |",
    "T02n2934u_001:405": " tathā katamat paramārthadarśanaṃ?",
    "T02n2934u_001:406": " yat sar- vadharmāṇām adarśanam |",
    "T02n2934u_001:407": " (28) iti |",
    "T02n2934u_001:408": " 65 tatas tattvayogino'pi sarveryāpathavyavasthitāḥ sar- vadharmān paśyanto'pi na paśyanti |",
    "T02n2934u_001:409": " īdṛg evādarśanam abhi- pretam,",
    "T02n2934u_001:410": " na tu suptanimīlitalocanayor iva yad amanasikāra- taḥ |",
    "T02n2934u_001:411": " evaṃ hi vāsanāyā aprahāṇād asaṃjñisamāpattyādivyut- thitasyeva punar api rūpādyabhiniveśamūlānāṃ rāgādīnām ut- patter amukta eva yogī bhavet",
    "T02n2934u_001:412": " 66 na cānādikāliko rūpādyabhiniveśo manasikāra- parivarjanamātrāt prahīyate asaṃjñisamāpannāder api prahāṇaprasaṅgāt |",
    "T02n2934u_001:413": " na ca rūpādiviṣayasaṃśayaprahāṇaṃ vinā tanmanasikāraparivarjanam api śakyam,",
    "T02n2934u_001:414": " dahanāparivar- jane dāhāparivarjanavat |",
    "T02n2934u_001:415": " tasmāt saṃśayabījāpagamād eva rū- pādyabhiniveśo'panetavyo na tu kaṇṭakavad utkīlyeti niś- cayaḥ |",
    "T02n2934u_001:416": " 67 tad evaṃ bhāvābhāvasvabhāvaparabhāvādimanaskārati- raskāreṇa sarvato manaḥ saṃhṛtya na kiṃcid api cintayet |",
    "T02n2934u_001:417": " tasyaivam acintayataḥ pūrvam eva cirakālaparyupāsitagu- (29)",
    "T02n2934u_001:418": " ror yogino yā guruprasādādhigataiva bhagavatī prajñotpadya- te samuparatapramāṇaprameyaphalavibhāgatayā svaprakāśa- svabhāvāniṣprapañcatayā ca prapañcātmakasaṃsārasvabhāva- duḥkhaughavigamāt paramānandasvarūpatām adarśanayogena sākṣād avetya,",
    "T02n2934u_001:419": " tatprabhāvād aho bata mohasya sāmarthyam! yenaite sattvā nirvāṇasvabhāvam apy ātmānaṃ nāvabudhyante,",
    "T02n2934u_001:420": " kathaṃ nāmaitān avabodhayeyam iti vicintya tadātmakam eva sakalaṃ jagad ālambyānālambanarūpā mahākaruṇotpadyate |",
    "T02n2934u_001:421": " 68 tadātmakam evotpannamaṇḍalarūpam ātmānaṃ sarva- bhāvasvabhāvaṃ mahākaruṇātmakaṃ bhagavatyā prajñayā mahāmudrāparanāmikayā tadātmakatvād abhinnasvabhāvaṃ paśyet |",
    "T02n2934u_001:422": " tadā śūnyatākaruṇayos tādātmyam |",
    "T02n2934u_001:423": " sa ca nirvikalpo yogaḥ |",
    "T02n2934u_001:424": " 69 sa eva- pratyāhāras tathā dhyānaṃ prāṇāyāmaś ca dhāraṇā |",
    "T02n2934u_001:425": " anusmṛtiḥ samādhiś ca ṣaḍaṅgo yoga iṣyate ||",
    "T02n2934u_001:426": " iti samājottaroktah ṣaḍaṅgo yogaḥ |",
    "T02n2934u_001:427": " (30) 70 tathā hi kumāryāḥ pratisenādarśanam ivendriyāṇāṃ śūnyataikarasasvaviṣayagrahaṇaṃ pratyāhāraḥ |",
    "T02n2934u_001:428": " 71 tato dhyānam |",
    "T02n2934u_001:429": " tac ca vitarko bhāvanirūpaṇam |",
    "T02n2934u_001:430": " vicāro bhāvasya śūnyatāsvarūpatvavicāraṇam |",
    "T02n2934u_001:431": " evaṃ vicārayatas tattvapraveśābhimukhyena yat saumanasyaṃ sā prītiḥ |",
    "T02n2934u_001:432": " tataḥ kāyapraśrabdhyādi mahāsukham |",
    "T02n2934u_001:433": " evam abhyasyataḥ sarvadharmaśūnyataikaniṣṭhā prajñātmikā cittaikāgrateti pañcavidham |",
    "T02n2934u_001:434": " 72 tato lalanārasanayor niruddhasyāvadhūtīmārgeṇaiva praveśasthitivyutthānātmikā prāṇavāyoḥ pravṛttiḥ prāṇāyāmaḥ |",
    "T02n2934u_001:435": " 73 tato'vadhūtyā bahiranirgamo bodhicittabindau cit- tavāhanaprāṇavāyor niveśanaṃ śūnyataikarasaṃ dhāraṇā |",
    "T02n2934u_001:436": " tadā ca caṇḍālī nisargato jvalati |",
    "T02n2934u_001:437": " śaśī ca taduddīpitaḥ sutarāṃ sravati |",
    "T02n2934u_001:438": " tadā vajramaṇyantargatam acyutaṃ bodhicittaṃ krameṇa niṣyandādisukhāpūrṇaṃ vaimalyaṃ yāved eṣyati |",
    "T02n2934u_001:439": " 74 tato dhāraṇāpraviṣṭe citte nimittapratibhāsapūrvakam utpa- nnamaṇḍaladevatādarśanaṃ pratibimbākāraṃ nirvikalpakaṃ tato'nekaraśmispharaṇaṃ tatas traidhātukaspharaṇam ity anusmṛtiḥ |",
    "T02n2934u_001:440": " (31) 75 tataḥ sa eva nirvikalpo yogo'kṣaramahāsukhamayayugana- ddhātmakajñānadehamahāvajradharasvabhāvaḥ samādhir iti |",
    "T02n2934u_001:441": " 76 evaṃ ca yogī yadā niṣprapañcaprajñopāyayogātmā tadā sar- vapuṇyamayaḥ sarvajñānamayaḥ samastamāṇḍaleyadevatāt- makaḥ sakalapāramitāmayaś ca nāthair vyavasthāpyate |",
    "T02n2934u_001:442": " 77 tad uktam- ayaṃ sa paramo yogaḥ sarvasaṃkalpavarjitaḥ |",
    "T02n2934u_001:443": " yogī yatra sthitaḥ sākṣāt sarvajño bhagavān bhavet ||",
    "T02n2934u_001:444": " idaṃ tat paramaṃ tattvaṃ prajñopāyamayaṃ śivam |",
    "T02n2934u_001:445": " idam evādvayaṃ jñānaṃ bodhicittam idaṃ param ||",
    "T02n2934u_001:446": " iti |",
    "T02n2934u_001:447": " 78 uktaṃ cāryanāgārjunapādaiḥ- yaḥ pumān kṣaṇam apy ekaṃ bodhicittaṃ prabhāvayet |",
    "T02n2934u_001:448": " aśakyo gaṇituṃ tasya puṇyarāśir iyān iti ||",
    "T02n2934u_001:449": " cittaratnam asaṃkliṣṭam idam ekāntam ucyate |",
    "T02n2934u_001:450": " (32) asaṃhāryam anāhāryaṃ kleśamārāditaskaraiḥ ||",
    "T02n2934u_001:451": " iti |",
    "T02n2934u_001:452": " 79 sarvam etad abhipretyāha- ete cittasya śuddhateti |",
    "T02n2934u_001:453": " eta eṣā |",
    "T02n2934u_001:454": " 80 ata eva mahāsukharūpāyā vajradharabhūmer atraiva pra- tipādanāt pāramitānayād asya viśeṣaḥ |",
    "T02n2934u_001:455": " 81 nanv asāv advayajñānarūpaiva tat ko'sya viśeṣaḥ?",
    "T02n2934u_001:456": " 82 asti viśeṣas tādrūpyapratipādanam eva |",
    "T02n2934u_001:457": " yathā vas- tutaḥ śūnyataikarasānāṃ balavaiśāradyādīnāṃ śrāvakanaye pratipāditānām api śūnyatāyā apratipādanāt,",
    "T02n2934u_001:458": " pāramitānaye ca pratipādanān mahān viśeṣo gīyate |",
    "T02n2934u_001:459": " 83 nanu ca prathamadhyānalābhino'pi cakravartina iva sukham upadiśyate,",
    "T02n2934u_001:460": " kiṃ punar ubhayanairātmyaprativedhe?",
    "T02n2934u_001:461": " tathāhi pramododrekād eva prathamā bhūmiḥ pramuditocyate |",
    "T02n2934u_001:462": " 84 satyam |",
    "T02n2934u_001:463": " na tv etat sahajaṃ sukham |",
    "T02n2934u_001:464": " ata eva na mahāsukham,",
    "T02n2934u_001:465": " na copāyabhūtam ādikarmikāvasthāyām |",
    "T02n2934u_001:466": " na hi sūcichidraṃ chidram ity evākāśenāpi sāmyam anubhavati |",
    "T02n2934u_001:467": " 85 nanūktaṃ prajñāpāramitāyām- (33)",
    "T02n2934u_001:468": " yac cānuttaraṃ samyaksambodhisukham iti? 86 uktam etat |",
    "T02n2934u_001:469": " na tv asyopāyo darśitaḥ |",
    "T02n2934u_001:470": " upāyabhūtasa- hajamahāsukhānupadeśāt |",
    "T02n2934u_001:471": " tasmāt tad apy anenaiva krameṇa boddhavyam |",
    "T02n2934u_001:472": " 87 tat kiṃ pāramitānaye na bodhiḥ? 88 naivam |",
    "T02n2934u_001:473": " prajñāpāramitayā vinā kuto'nuttarāyāḥ samyak- sambodher gandho'pi |",
    "T02n2934u_001:474": " paraṃ paryante'py avaśyam etam upāyam apekṣata ity ucyata ity alam ativistareṇa |",
    "T02n2934u_001:475": " viditopadeśair evaiṣa viśeṣaḥ parisphuṭaṃ vijñāsyate |",
    "T02n2934u_001:476": " 89 mahāsukhasādhanatvena pradhānaṃ sparśaviṣayaṃ tadindriyaṃ tajjñānaṃ ca karuṇādirūpaṃ pañcaprajñārūpaṃ ca pratipādayitum āha- ata ityādi |",
    "T02n2934u_001:477": " 90 bāhyaprajñāyāḥ kāyasya viṣayasya tadyogād ādhyātmi- kakāyajñānayoś ca śodhanād yad bhavati tad vakṣyāmi dṛṣṭi- yuktam iti |",
    "T02n2934u_001:478": " 91 dṛṣṭā varāṅganā karuṇā duḥkhaviyogaḥ |",
    "T02n2934u_001:479": " āliṅgitā maitrī sukhasaṃyogaḥ |",
    "T02n2934u_001:480": " dvīndriyasaṃgharṣaṇān muditā (34)",
    "T02n2934u_001:481": " sukhāviyogaḥ |",
    "T02n2934u_001:482": " bodhicittakṣaraṇād upekṣā sarvavikalpavira- haḥ |",
    "T02n2934u_001:483": " 92 evam ādhyātmikakāyajñāne karuṇādirūpe,",
    "T02n2934u_001:484": " evaṃbhāvayo- gayuktasyeti,",
    "T02n2934u_001:485": " karuṇādirūpamahāmudrāyukto na rāgādibhir badhyate |",
    "T02n2934u_001:486": " vinā tu mahāmudrāyogaṃ badhyate jagad ity āha - darśanād ityādi |",
    "T02n2934u_001:487": " kiṃcid adhikaṃ tatphalam |",
    "T02n2934u_001:488": " sarvaśeṣataḥ kṣaraṇāt |",
    "T02n2934u_001:489": " 93 evaṃ harṣaviṣādaphalayuktaṃ,",
    "T02n2934u_001:490": " utpannaṃ traidhātu- kam |",
    "T02n2934u_001:491": " śūnyatayā vinā karuṇādayo'pi na muktihetava iti bhāvaḥ |",
    "T02n2934u_001:492": " 94 upasaṃharati- saṃśuddhetyādi |",
    "T02n2934u_001:493": " trayavastv iti viṣayen- driyavijñānaiḥ |",
    "T02n2934u_001:494": " 95 evam abhyāsaparasya yathāmilitāhārasaṃskāram āha- yad ityādi |",
    "T02n2934u_001:495": " viṇmūtrādipañcāmṛtapradīpamayam amṛtaṃ parikalpayet |",
    "T02n2934u_001:496": " 96 na kevalaṃ tad ratikrīḍādikaṃ ca mahāmudrāpi mahāmudrārūpaṃ draṣṭavyam,",
    "T02n2934u_001:497": " īdṛgbhāvanāyuktaḥ sidhyate |",
    "T02n2934u_001:498": " 97 katham? ity āha- pañceti |",
    "T02n2934u_001:499": " bhaginyādiyoginyaḥ |",
    "T02n2934u_001:500": " lakṣmīmahāmudrāpradāyiketi (35) |",
    "T02n2934u_001:501": " svaparārthasampallakṣanā lakṣmīr mahāmudraiva |",
    "T02n2934u_001:502": " tāṃ pra- dadati pūjitāḥ,",
    "T02n2934u_001:503": " ata āha- pūjayed iti |",
    "T02n2934u_001:504": " 98 katham? ity āha- kāmate |",
    "T02n2934u_001:505": " 99 nanv āsāṃ paramā pūjā kamanam eva, sa ca doṣaḥ |",
    "T02n2934u_001:506": " na doṣaḥ |",
    "T02n2934u_001:507": " yato na lipyate |",
    "T02n2934u_001:508": " 100 nanu kamanam eva lepaḥ |",
    "T02n2934u_001:509": " na, yasmāl lepa ucyate,",
    "T02n2934u_001:510": " īrṣyādibhir yogas tasya yoginaḥ,",
    "T02n2934u_001:511": " taiś cerṣyādidoṣair asau na bādhyate |",
    "T02n2934u_001:512": " 101 nanu katham īdṛśī pūjā śreyo'nubandhinī?",
    "T02n2934u_001:513": " samāropaviśeṣāt |",
    "T02n2934u_001:514": " dvividho hi samāropas tattvarūpo'tattvarūpaś ca |",
    "T02n2934u_001:515": " tatra tattvarūpātmasamāropasya mātrādisamāropavat pāraṃparyeṇa bodhisādhanatvād adoṣaḥ |",
    "T02n2934u_001:516": " 102 nanu keṣāṃcid anubhavasyāpi niṣiddhatvād virodhaḥ syāt |",
    "T02n2934u_001:517": " na, dvividhaṃ hi karma samutthāpyotthāpakabhedena |",
    "T02n2934u_001:518": " tatra sarvaṃ kāyavākkarma samutthāpyam |",
    "T02n2934u_001:519": " mānasaṃ tu samut- thāpakam |",
    "T02n2934u_001:520": " tac ca dvividham |",
    "T02n2934u_001:521": " alobhādirūpaṃ taditaraṃ ca |",
    "T02n2934u_001:522": " tatra lobhādisamutthitaṃ sarvakāyavākkarmākuśalam,",
    "T02n2934u_001:523": " tac ca pratiṣiddham |",
    "T02n2934u_001:524": " alobhādisamutthaṃ tu sarvaṃ kuśalam eva |",
    "T02n2934u_001:525": " (36) 103 mahāmudrādvayayogayuktaś ca yogī sakalam alobhādyāt- makaṃ jagad avalokayati |",
    "T02n2934u_001:526": " tato'sau sarveryāpathasaṃyuto'py akuśalānupalambharūpatvāt kuśalātmaivety āha- sa yogītyādi |",
    "T02n2934u_001:527": " 104 tattvaṃ mahāmudrāsvabhāvaḥ |",
    "T02n2934u_001:528": " ataḥ saṃsāradoṣair na cchupyate |",
    "T02n2934u_001:529": " tasmāt prajñopāyasvabhāvādvayabodhicittabhāva- naiva sarvapāpaviśodhanī sarvaśreyaskarī ca |",
    "T02n2934u_001:530": " 105 tad uktam āryanāgārjunapādaiḥ- mahāyānam idaṃ śreṣṭhaṃ bodhicittam idaṃ param |",
    "T02n2934u_001:531": " utpādayantu yatnena bodhicittaṃ samāhitāḥ ||",
    "T02n2934u_001:532": " nānyopāyo'sti saṃsāre sva- parārthaprasiddhaye |",
    "T02n2934u_001:533": " bodhicittād ṛte buddhair dṛṣṭapūrvaḥ kadācana ||",
    "T02n2934u_001:534": " iti |",
    "T02n2934u_001:535": " 106 evaṃ ca vijñātavyam- ayaṃ sa paramo yogas tasmād vandyas tathāgataiḥ |",
    "T02n2934u_001:536": " (37) tataḥ prasūtir yogānām anantānāṃ prakīrtitā ||",
    "T02n2934u_001:537": " tasmād eva samādhīnām anantānāṃ samudbhavaḥ |",
    "T02n2934u_001:538": " mudrāmaṇḍalamantrāṇāṃ tato yogād viśuddhatā ||",
    "T02n2934u_001:539": " śāntikaṃ pauṣṭikaṃ karma yad anyad api mantrajam |",
    "T02n2934u_001:540": " jāhnavīvālukāsaṃkhyā yāvatyaḥ kṣudrasiddhayaḥ ||",
    "T02n2934u_001:541": " mudrāsiddhaya evānyā yāvatyo bhuvi viśrutāḥ |",
    "T02n2934u_001:542": " kathitāś cittavajreṇa etadyogasamutthitāḥ ||",
    "T02n2934u_001:543": " yac ca nirvedhabhāgīyaṃ caturdhā bhūmayo daśa |",
    "T02n2934u_001:544": " phalāvasthā ca sarvaṃ tad yogād asmāt samut- thitam ||",
    "T02n2934u_001:545": " bhūtā ye ca bhaviṣyanti bhavanti jinasūnavaḥ |",
    "T02n2934u_001:546": " lokeśādyā mahāsattvās te'py atraiva vyavasthi- tāḥ ||",
    "T02n2934u_001:547": " atītānāgatā buddhā vartamānā matāś ca ye |",
    "T02n2934u_001:548": " khaḍgaśrāvakasaṃghāś ca te'py asmāt prabhaviṣṇavaḥ ||",
    "T02n2934u_001:549": " (38) yogacaryākriyābhedād yāvannirmāṇasaṃbha- vaḥ |",
    "T02n2934u_001:550": " tāvantaḥ sarva etasmād yogād eva vinirgatāḥ ||",
    "T02n2934u_001:551": " parikalpitarūpaś ca vāsanābalabhāvinaḥ |",
    "T02n2934u_001:552": " yāvantaḥ sthiracalā bhāvās tāvantas tad- apāśrayāḥ ||",
    "T02n2934u_001:553": " iti ||",
    "T02n2934u_001:554": " 107 pañcakāmān vinā nīrasaiva śūnyatā syād ity āha- yāvetyādi |",
    "T02n2934u_001:555": " yāvan na viṣayarasaiḥ paripālyate bodhicittāṅkuras tāvan na buddhakāyakalpataruḥ prādurbhavati,",
    "T02n2934u_001:556": " jalasekarahitāṅkurāt tarusaṃpattir iva |",
    "T02n2934u_001:557": " 108 tad uktaṃ sarahapādaiḥ- tanutaracittāṅkurako viṣayarasair yadi na sicy- ate śuddhaiḥ |",
    "T02n2934u_001:558": " gaganavyāpī phaladaḥ kalpatarutvaṃ kathaṃ labhate ||",
    "T02n2934u_001:559": " (39) iti paṇḍitābhayākaraguptakṛtāyām abhayapaddhatyāṃ śrībuddhakāpalamahātantraṭīkāyāṃ trayodaśaḥ paṭalaḥ ||",
    "T02n2934u_001:560": " (40) 14 jāpamudrādhyeṣaṇāsarvatantranidānapaṭala 1 abhimataniruttarārthadeśanayā saṃjātaprasādātiśayā yathā stuvanti tad darśayitum āha- athetyādi",
    "T02n2934u_001:561": " 2 mahāsukhavikrīḍanād devī |",
    "T02n2934u_001:562": " 3 jananī mārgarūpā |",
    "T02n2934u_001:563": " 4 lakṣmīr adhigamaprahāṇasaṃpatphalarūpā |",
    "T02n2934u_001:564": " 5 agotrakāṇām uttrāsasthānatvād ghorā |",
    "T02n2934u_001:565": " 6 mahāyaśā vighuṣṭakīrtiḥ |",
    "T02n2934u_001:566": " 7 maitrīmayatvād vatsalā |",
    "T02n2934u_001:567": " 8 maṇḍalacakrādyanantarddhivikurvaṇād devī |",
    "T02n2934u_001:568": " 9 mahākṛpāmahāprajñābhyām abhinnatvān mahāmudrā (41)",
    "T02n2934u_001:569": " svārthasampat |",
    "T02n2934u_001:570": " 10 mahārthaphaladeśikā,",
    "T02n2934u_001:571": " mahārtho vajradharatvam,",
    "T02n2934u_001:572": " tad eva paramaṃ phalaṃ mārgābhyāsasya,",
    "T02n2934u_001:573": " tad vineyebhyo deśayatīti parārthasampattyā stuvanti |",
    "T02n2934u_001:574": " 11 deśanāviṣayadvāreṇaiva stuvanti- buddhetyādi |",
    "T02n2934u_001:575": " 12 buddhair vairocanādibhiḥ |",
    "T02n2934u_001:576": " 13 yeṣām iti yā siddhiḥ,",
    "T02n2934u_001:577": " bodhisattvānāṃ cāgocaraḥ |",
    "T02n2934u_001:578": " 14 devīti devyā |",
    "T02n2934u_001:579": " 15 ekaruteneti na tu prathamaṃ durbodham abhidhāya va- canāntaraiḥ prakaṭitā |",
    "T02n2934u_001:580": " 16 mahābhājanā,",
    "T02n2934u_001:581": " mahatīnāṃ laukikalokottarasiddhīnāṃ bhā- janam |",
    "T02n2934u_001:582": " 17 sarveti caturviṃśatiyoginīsvarūpā |",
    "T02n2934u_001:583": " 18 ye te, yā sā siddhiḥ |",
    "T02n2934u_001:584": " 19 āha citrasenā |",
    "T02n2934u_001:585": " 20 ayam ity asya |",
    "T02n2934u_001:586": " 21 buddhaguṇā balavaiśāradyādayaḥ |",
    "T02n2934u_001:587": " 22 te'pi māṃ kṣāmyantu,",
    "T02n2934u_001:588": " yatas teṣāṃ hetuphalātmako ji- navarair vineyeṣu gopitaḥ sudurlabho'rthaḥ sugūḍhago- care'smiṃs tantre mayā prakaṭīkṛtaḥ |",
    "T02n2934u_001:589": " sa ca mayi jinavaraiḥ (42)",
    "T02n2934u_001:590": " prakaṭīkṛtaḥ,",
    "T02n2934u_001:591": " ato manmukhena tair eva kṛtā deśaneyam iti bhāvaḥ |",
    "T02n2934u_001:592": " 23 mayi ca viparītadeśanāparādhādhyāropād akṣamā na kartavyety āha- kṣamaṃtu,",
    "T02n2934u_001:593": " kṣāmyantu jinavarā iti vibhaktivipariṇāmaḥ |",
    "T02n2934u_001:594": " 24 sarvatantram uktvābhiṣiktānām evātrādhikāra iti darśayituṃ paryante'bhiṣekavidhim āha-athetyādi |",
    "T02n2934u_001:595": " 25 adhyeṣyate,",
    "T02n2934u_001:596": " guhyaprajñājñānābhiṣekārtham |",
    "T02n2934u_001:597": " 26 mahādevīti mahādevīm |",
    "T02n2934u_001:598": " 27 cchinneti tvayā,",
    "T02n2934u_001:599": " cchanneti pāṭhe vyāpikā mayi |",
    "T02n2934u_001:600": " 28 tasyeti tasyāḥ |",
    "T02n2934u_001:601": " 29 kim evam prajñātoṣaṇe yatna ity āha- sarvabuddhaiḥ pūjitā |",
    "T02n2934u_001:602": " hetuphalāvasthayoḥ karmamudrāyogenaiva hi mahāmudrāsiddhir ity āmnāyaḥ |",
    "T02n2934u_001:603": " 30 katham evam ity āha- atraiva prajñāyāṃ sthitā buddhādayaḥ |",
    "T02n2934u_001:604": " te hi mahāsukhasva- bhāvāḥ,",
    "T02n2934u_001:605": " tadāśrayaś ca prajñā,",
    "T02n2934u_001:606": " tasyāṃ yathāvidhi prajñājñānā- bhiṣekaṃ gṛhṇīyāt |",
    "T02n2934u_001:607": " 31 ata eva prajñājñānasya svarūpaṃ pratipādayati- (43) indītyādi |",
    "T02n2934u_001:608": " 32 indriyam, upalakṣaṇād viṣayādiś ca |",
    "T02n2934u_001:609": " 33 appety ātmā cittam,",
    "T02n2934u_001:610": " cittam ātmeti kalpitam iti vacanāt |",
    "T02n2934u_001:611": " atha vātmaprajñaptiviṣayāḥ pañcopādānaskandhā ātmā |",
    "T02n2934u_001:612": " 34 sarvam idam asvabhāvaṃ yatra nopalabhyate sā paramā- nandagatiḥ |",
    "T02n2934u_001:613": " paramānando'tra sahajānanda eva prajñājñānā- paranāmā,",
    "T02n2934u_001:614": " indriyādyadhyāropavigamāt |",
    "T02n2934u_001:615": " 35 tad uktaṃ dvikalpatantre- paramānande tu saṃprāpte nānātvavarjite kṣaṇe |",
    "T02n2934u_001:616": " iti |",
    "T02n2934u_001:617": " 36 udayakrameṇaivāsya saṃprāptiḥ pratipattavyā |",
    "T02n2934u_001:618": " sa ca pratha- mapaṭale nirūpitaḥ |",
    "T02n2934u_001:619": " 37 paramānandam eva hetutvena namasyati- tasmā ityādi |",
    "T02n2934u_001:620": " 38 yadudayena,",
    "T02n2934u_001:621": " yasya sahajānandasyodayena |",
    "T02n2934u_001:622": " (44) 39 phalatayā namati |",
    "T02n2934u_001:623": " yaś cābhyāsān nirvedhabhāgīyā- dyadhigamakrameṇābhinandā samantato'bhijñābala- vaiśāradyādibhir atiśayaguṇaratnaiḥ samṛddhā jinānāṃ nikhilakleśakalaṅkāpagamāt sundarī samantabhadrā paramaprītivasatir mūrtiś caturthaḥ kāyo vajradharaḥ,",
    "T02n2934u_001:624": " paṇḍitānāṃ samyaksambuddhānāṃ hṛdi tādātmyena saka- lavikalpavikṣepapratikṣepān nibhṛtaṃ ko'py avāgbuddhigo- caraḥ- ata evainam adhigamya citrasenādīnāṃ tūṣṇīṃbhāve- na vyavasthānaṃ vakṣyati- eko'dvayaḥ paramānandaḥ sar- vāvaraṇavāsanāvaśeṣanidrāvirahāj jāgarti,",
    "T02n2934u_001:625": " tasmai namaḥ |",
    "T02n2934u_001:626": " 40 tad anena ślokena tad eva prajñājñānaṃ rūpaviśeṣeṇa jalam iva taraṅgarūpeṇotpannaṃ caturtho'bhiṣeka ity uktam |",
    "T02n2934u_001:627": " sa punar ayaṃ mahāsukhamayo vajradharaḥ sarvatantranidā- nam |",
    "T02n2934u_001:628": " iti paṇḍitābhayākaraguptakṛtāyām abhayapaddhatyāṃ śrībuddhakapālamahātantraṭīkāyāṃ caturdaśaḥ paṭalaḥ samāptaḥ |",
    "T02n2934u_001:629": " (45) śrīmaddherukavīravartmavivṛter uccairud- añcacchubhāc chittvā saṃsṛtinirvṛtibhramam asau tan- maṇḍale mīlatu |",
    "T02n2934u_001:630": " loko'haṃ tu muner amuṣya bibhṛyāṃ mūrtīr anantāḥ prati- prāṇiprahvam adabhraśarma vidadhad dhvas- taprapañcaṃ ciram || 1 ||",
    "T02n2934u_001:632": " sūrir vikramaśīlasyā- bhayo marmaspṛśaṃ girām |",
    "T02n2934u_001:633": " rājyābde rāmapālasya pañcaviṃśe'karod imām || 2 ||",
    "T02n2934u_001:635": " (46) tribhavavijayalakṣmīkṣmābhir akṣīṇamūrtyā jagadatanuhitāyādvaitadharmorjitasya |",
    "T02n2934u_001:636": " magadhapatisutaśrīyakṣapālasya dhāmnāṃ dhṛtipariṇataye tatprārthanād granthiteyam || 3 ||",
    "T02n2934u_001:638": " jīyād ānandakandādvayaparamarasollāsaviśrā- mabhūmī- vikrīḍadvajrakanyākalilamunighanavyūhaso- pānapaṅktyām |",
    "T02n2934u_001:639": " prajñāśrīr yadvihāryām iyam akṛ- takṛtārthārthisatkalpavallyām asyāś cāsmākavṛttyāstv asamaśubhasudhāpū- rapātheyatṛptiḥ || 4 ||",
    "T02n2934u_001:641": " sapādaṣoḍaśaślokaśatī saṃpiṇḍitā pramā paṇḍitair maṇḍanāyāsyāḥ prameva hṛdi vāstavī || || (47)"
}