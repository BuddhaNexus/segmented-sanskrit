{
    "T11bsa069_u:0": " Tarkaśāstram /",
    "T11bsa069_u:1": " atha prathamaṃ prakaraṇam /",
    "T11bsa069_u:2": " (śāstramāha)",
    "T11bsa069_u:3": " bhavān manyate 'smadvacanamanyāyyamiti cedbhavato 'pi vacanamanyāyyam /",
    "T11bsa069_u:4": " yadi bhavadvacanamanyāyyaṃ,",
    "T11bsa069_u:5": " tadāsmadvacanaṃ nyāyyam /",
    "T11bsa069_u:6": " yadi [bhavatocyate] bhavadvacanaṃ nyāyyaṃ,",
    "T11bsa069_u:7": " paramasmadvacanamanyāyyaṃ tanna yuktam /",
    "T11bsa069_u:8": " kiñca yadanyāyyaṃ tadetatsvato nyāyyaṃ,",
    "T11bsa069_u:9": " tasmād yadanyāyyaṃ tannāsti /",
    "T11bsa069_u:10": " yadi svato 'nyāyyaṃ tadetadanyāyyamasaccaiva,",
    "T11bsa069_u:11": " tasmādahamanyāyya[vādī] iti cedbhavatocyate tadayuktam /",
    "T11bsa069_u:12": " anyacca / mama vacanamanyāyyamiti cedbhavatocyate,",
    "T11bsa069_u:13": " tato bhavānajña iti spaṣṭam /",
    "T11bsa069_u:14": " kuta iti cet /",
    "T11bsa069_u:15": " yadanyāyyaṃ tannirābhāsam /",
    "T11bsa069_u:16": " vacanaṃ nyāyābhāvādbhinnamabhinnaṃ vā ? /",
    "T11bsa069_u:17": " abhinnaṃ cedvacanamapi nāstīti mama vacanamanyāyyamiti bhavatā kathamucyate /",
    "T11bsa069_u:18": " atha bhinnaṃ,",
    "T11bsa069_u:19": " tato vacanaṃ nyāyyamiti mama vacanamanyāyyamiti kathaṃ bhavatocyate /",
    "T11bsa069_u:20": " vacanasvalakṣaṇakhaṇḍanācca /",
    "T11bsa069_u:21": " bhavatkhaṇḍanavacanamasmadvacanasya samakālīnamasamakālīnaṃ vā?",
    "T11bsa069_u:22": " samakālīnaṃ cedasmadvacanakhaṇḍane 'samarthaṃ,",
    "T11bsa069_u:23": " yathā gośṛṅge 'śvakarṇau vā parasparaṃ khaṇḍayituṃ na śaknuvataḥ /",
    "T11bsa069_u:24": " samakālīnatvāt /",
    "T11bsa069_u:25": " asamakālīnañced,",
    "T11bsa069_u:26": " bhavataḥ khaṇḍanaṃ pūrvamasmadvacanaṃ paścāt /",
    "T11bsa069_u:27": " athāsmadvacanānuccāraṇāt,",
    "T11bsa069_u:28": " kiṃ bhavatā khaṇḍyate? /",
    "T11bsa069_u:29": " tasmādbhavataḥ khaṇḍanamasidvam /",
    "T11bsa069_u:30": " athāsmadvacanaṃ (Tś 4)",
    "T11bsa069_u:31": " pūrvaṃ, bhavataḥ khaṇḍanaṃ tu paścād,",
    "T11bsa069_u:32": " evaṃ tarhyasmadvacanasidvatvāt kasya khaṇḍanaṃ bhaviṣyati? /",
    "T11bsa069_u:33": " samakālīnañcet,",
    "T11bsa069_u:34": " tato 'smadvacanaṃ bhavataśca khaṇḍanamityetayoretat khaṇḍanametacca khaṇḍanīyamiti viśeṣo na syāt /",
    "T11bsa069_u:35": " yathā nadīsamudravārisaṃyogakāle viśeṣāsambhavaḥ /",
    "T11bsa069_u:36": " aparañca / bhavataḥ khaṇḍanaṃ svakhaṇḍanārthamasvakhaṇḍanārthaṃ vā?",
    "T11bsa069_u:37": " svakhaṇḍanārthañcet,",
    "T11bsa069_u:38": " tataḥ svataḥ svārthahīnaṃ bhavedasmadvacananu siddham /",
    "T11bsa069_u:39": " asvakhaṇḍanārthañced, asiddham /",
    "T11bsa069_u:40": " kuta iti cet,",
    "T11bsa069_u:41": " svārthataḥ khaṇḍanāsidveḥ /",
    "T11bsa069_u:42": " siddhañcet,",
    "T11bsa069_u:43": " svārthahāniḥ parārthasidviśca /",
    "T11bsa069_u:44": " kiñcāsmadvacanamanyāyyamiti ced,",
    "T11bsa069_u:45": " vacanameva na bhavet /",
    "T11bsa069_u:46": " vacanañcennaivānyāyyam /",
    "T11bsa069_u:47": " anyāyyamiti cet,",
    "T11bsa069_u:48": " tadvirudvam /",
    "T11bsa069_u:49": " yathā kumārī putravatīti /",
    "T11bsa069_u:50": " yato yadi kumārī putravatīti na sampadyate /",
    "T11bsa069_u:51": " yadi putravatī,",
    "T11bsa069_u:52": " tarhi naiva kumārī /",
    "T11bsa069_u:53": " kumārīti putravatīti cobhayaṃ virudvam /",
    "T11bsa069_u:54": " tasmānmama vacanamanyāyyamiti cedbhavatocyate tadayuktam /",
    "T11bsa069_u:55": " etatpunaḥ pratyakṣavirudvam /",
    "T11bsa069_u:56": " bhavānasmākaṃ vacanaṃ śrutvānyāyyaṃ manyate cet,",
    "T11bsa069_u:57": " tattarhi śrutatvātpratyakṣasiddham /",
    "T11bsa069_u:58": " pratyakṣaṃ hi balavattaraṃ tasmādbhavadvacanahāniḥ /",
    "T11bsa069_u:59": " yathā kaścinmanyeta śrotravijñānataḥ śabdasyānupalabdhiratha śrotravijñānataḥ śabdasyopalabdhiḥ pratyakṣasidveti,",
    "T11bsa069_u:60": " tadā pratyakṣasya balavattaratvāttadvacanahāniḥ /",
    "T11bsa069_u:61": " anumānaviruddhaṃ caitat /",
    "T11bsa069_u:62": " mama vacanamanumānenopalabhyate cettato nyāyyamiti spaṣṭam /",
    "T11bsa069_u:63": " anyāyyaṃ hi vacanaṃ naiva vidyate /",
    "T11bsa069_u:64": " yadi vacanamasti tadā nyāyyamiti jñāyate /",
    "T11bsa069_u:65": " yathā kaścinmanyeta śabdo 'nityo hetumattvāt /",
    "T11bsa069_u:66": " yacca hetumattadanityaṃ, (Tś 5)",
    "T11bsa069_u:67": " yathā ghaṭaḥ /",
    "T11bsa069_u:68": " sa hetumattvādanityaḥ /",
    "T11bsa069_u:69": " yadi hetumāṃstadānityaḥ śabdo,",
    "T11bsa069_u:70": " yadi nityo naiva hetumān /",
    "T11bsa069_u:71": " ityanityatānumānasidvā /",
    "T11bsa069_u:72": " anumānabalānnityatahāniḥ /",
    "T11bsa069_u:73": " nyāyyamiti,",
    "T11bsa069_u:74": " yadvacanaṃ tannyāyyam /",
    "T11bsa069_u:75": " yannyāyyamityanumānasiddhaṃ,",
    "T11bsa069_u:76": " tadanyāyyamiti pratiṣidvam /",
    "T11bsa069_u:77": " lokavirudvaṃ caitat /",
    "T11bsa069_u:78": " yadbhavatoktaṃ mama vacanamanyāyyamiti tallokavirudvam /",
    "T11bsa069_u:79": " kasmāditi, loke hi caturvidhanyāyasatvāt /",
    "T11bsa069_u:80": " [tathā hi] hetuphalanyāyaḥ sāpekṣanyāyaḥ sādhananyāyastathatānyāyaśca /",
    "T11bsa069_u:81": " hetuphalanyāyaḥ /",
    "T11bsa069_u:82": " yathā bījamaṅkuraśca /",
    "T11bsa069_u:83": " sāpekṣanyāyaḥ /",
    "T11bsa069_u:84": " yathā dīrghaṃ hrasvaṃ,",
    "T11bsa069_u:85": " pitā putraḥ /",
    "T11bsa069_u:86": " sādhananyāyaḥ /",
    "T11bsa069_u:87": " yathā pañcāvayavavākyaṃ sādhanārtham /",
    "T11bsa069_u:88": " tathatānyāyastrividhaḥ /",
    "T11bsa069_u:89": " yathānātmatathatānityatātathatā nirodhatathatā ca /",
    "T11bsa069_u:90": " iha loke vacanaṃ phalaṃ,",
    "T11bsa069_u:91": " nyāyo heturiti /",
    "T11bsa069_u:92": " iha loke yadā phalaṃ dṛṣṭaṃ tadā sahetukaṃ jñātam /",
    "T11bsa069_u:93": " yadā vacanamupalabdhaṃ,",
    "T11bsa069_u:94": " tadā nyāyyaṃ jñātam /",
    "T11bsa069_u:95": " yanmama vacanamanyāyyamiti bhavatoktaṃ tallokavirudvam /",
    "T11bsa069_u:96": " anyāyyaṃ vacanamityasya nāstyavakāśaḥ /",
    "T11bsa069_u:97": " yad bhavatoktaṃ mama vacanamanyahisaṃvāditvāditi tadidamidānīṃ bhavatā sārdhaṃ vicārya nirdhāryate /",
    "T11bsa069_u:98": " yadi kaścidanyadvadettadā tasya doṣaḥ syat /",
    "T11bsa069_u:99": " bhidyate bhavataḥ pratijñāsmatpratijñātaḥ /",
    "T11bsa069_u:100": " atha tadbhavataḥ svoktam /",
    "T11bsa069_u:101": " tadānyaduktam /",
    "T11bsa069_u:102": " tasmādbhavāneva doṣamāpadyate /",
    "T11bsa069_u:103": " yadi bhavadartho 'smaduktādanyastadānyatvadoṣo bhavata eva na tu mama /",
    "T11bsa069_u:104": " yadi nānyat,",
    "T11bsa069_u:105": " tarhi matpakṣatulyameva,",
    "T11bsa069_u:106": " tena nāstyanyatvam /",
    "T11bsa069_u:107": " athocyate mamānyaditi tanmithyā /",
    "T11bsa069_u:108": " anyaccānyasmānnānyadityananyatvam /",
    "T11bsa069_u:109": " (Tś 6) yadyanyadanyasmādanyat,",
    "T11bsa069_u:110": " tato 'nyanna bhavet /",
    "T11bsa069_u:111": " yathā manuṣyo goranyo na gaurbhavati,",
    "T11bsa069_u:112": " yadyanyadanyasmādanyat,",
    "T11bsa069_u:113": " tadā tadekaṃ bhavet /",
    "T11bsa069_u:114": " yadyekaṃ tato nānyat,",
    "T11bsa069_u:115": " tatkimucyate mamānyaditi /",
    "T11bsa069_u:116": " ataścaitanyāyyamiti /",
    "T11bsa069_u:117": " ahaṃ nyāyamavalambya bhavatā vivade /",
    "T11bsa069_u:118": " tasmādanyathāhaṃ vadāmi /",
    "T11bsa069_u:119": " yadyāvayorbheda eva na syānna tadā bhavatā vivādo 'haṃ tu bhavadarthameva vadāmi /",
    "T11bsa069_u:120": " sarvamuktamanyaditi ced,",
    "T11bsa069_u:121": " bhavatāpi kiñciduktamiti bhavānapyanyadvadatīti doṣo bhavata eva /",
    "T11bsa069_u:122": " yadi bhavato vākyaṃ nānyat,",
    "T11bsa069_u:123": " tarhi mamāpi vacanaṃ nānyaditi yad bhavatoktamahamanyadvadāmīti tadayuktam /",
    "T11bsa069_u:124": " atha bhavadvacanaṃ mithyaiva /",
    "T11bsa069_u:125": " śeṣaṃ pūrvavat /",
    "T11bsa069_u:126": " yad (bhavato)",
    "T11bsa069_u:127": " ktaṃ mama vacanamasiddhamiti tadidānīṃ (bhavatā sārdhaṃ)",
    "T11bsa069_u:128": " vicārya nirdhāryate /",
    "T11bsa069_u:129": " yadi vacanamasiddhaṃ,",
    "T11bsa069_u:130": " tadā tadeva vacanamasiddham /",
    "T11bsa069_u:131": " yadi vacanasyāsiddhatvaṃ,",
    "T11bsa069_u:132": " tadā vacanameva na prāptam /",
    "T11bsa069_u:133": " atha vacanaṃ na prāptaṃ,",
    "T11bsa069_u:134": " kathaṃ bhavatocyate mayā yaduktaṃ tadasiddhamiti /",
    "T11bsa069_u:135": " atha vacanaṃ prāptaṃ tatsidvameva syāt /",
    "T11bsa069_u:136": " yadi maduktamasiddhamiti bhavatocyate tadayuktam /",
    "T11bsa069_u:137": " yadi sarvaṃ vacanamasiddha,",
    "T11bsa069_u:138": " tarhi bhavaduktaṃ mama khaṇdanamapyasiddham /",
    "T11bsa069_u:139": " yadi bhavaduktaṃ khaṇḍanamasiddhaṃ na syāt,",
    "T11bsa069_u:140": " tarhi mama vacanamapi naivāsiddham /",
    "T11bsa069_u:141": " yadi (bhavato)",
    "T11bsa069_u:142": " cyate maduktamasiddhaṃ tadayuktam /",
    "T11bsa069_u:143": " yadasiddhaṃ tatsvata eva siddham /",
    "T11bsa069_u:144": " tasmānnāstyasiddham /",
    "T11bsa069_u:145": " yadyasiddha na svataḥ siddhaṃ,",
    "T11bsa069_u:146": " tadāsiddhaṃ na syāt /",
    "T11bsa069_u:147": " yadi siddhaṃ,",
    "T11bsa069_u:148": " nāstyasiddhaṃ,",
    "T11bsa069_u:149": " tato yad (bhavato)",
    "T11bsa069_u:150": " ktaṃ maduktamasiddhamiti tanniravakāśam /",
    "T11bsa069_u:151": " yadi bhavatocyate mama khaṇḍanamananubhāṣaṇameva tadā na mama matasyopalabdhi /",
    "T11bsa069_u:152": " (Tś 7) atha nopalabhyate mama mataṃ,",
    "T11bsa069_u:153": " tato mama khaṇḍanaṃ kartuṃ na śakyate /",
    "T11bsa069_u:154": " tadidānīṃ (bhavatā sārdhaṃ)",
    "T11bsa069_u:155": " vicārya nirdhāryate /",
    "T11bsa069_u:156": " yadi bhavān matkhaṇḍanaṃ nānubhāṣate,",
    "T11bsa069_u:157": " tadā bhavān khaṇḍanaṃ vaktuṃ na śaknoti /",
    "T11bsa069_u:158": " kiṃ punarmanyate bhavān khaṇḍanamananubhāṣya khaṇḍanaṃ śakyaṃ,",
    "T11bsa069_u:159": " athavā khaṇḍanamanubhāṣya khaṇḍanaṃ śakyam /",
    "T11bsa069_u:160": " yadi tāvad (bhavān)",
    "T11bsa069_u:161": " ananubhāṣya (khaṇḍanaṃ vaktuṃ śaknoti)",
    "T11bsa069_u:162": " , ahamapyananubhāṣya khaṇḍanaṃ vaktuṃ śaknuyām /",
    "T11bsa069_u:163": " athavā khaṇḍanamanubhāṣya khaṇḍanaṃ vaktuṃ śakyaṃ,",
    "T11bsa069_u:164": " tadā sadaiva khaṇḍanānubhāṣaṇam syāt /",
    "T11bsa069_u:165": " kutaḥ? khaṇḍanātpunaḥ khaṇḍanasyotpannatvāt /",
    "T11bsa069_u:166": " tadā khaṇḍanānavasthā /",
    "T11bsa069_u:167": " na ca sa kālo vidyate yatra na khaṇḍanānubhāṣaṇam /",
    "T11bsa069_u:168": " [ataḥ] yatra khaṇḍanaṃ vaktuṃ śakyate sa kālo nāsti /",
    "T11bsa069_u:169": " aparañca khaṇḍanamiti khaṇḍanānnāma /",
    "T11bsa069_u:170": " yadi tatkhaṇḍanānubhāṣaṇānnāma khaṇḍanamiti vaktuṃ śakyate,",
    "T11bsa069_u:171": " ananubhāṣya tu khaṇḍanamiti vaktuṃ ja śakyate /",
    "T11bsa069_u:172": " tataḥ pūrvakhaṇḍanasya nāma paścādanubhāṣaṇaṃ prāptam /",
    "T11bsa069_u:173": " paravartikhaṇḍanaṃ nāma na tāvadanubhāṣaṇaṃ prāpnoti /",
    "T11bsa069_u:174": " tṛtīyantu dvitīyasya khaṇḍanasya nāmānubhāṣaṇaṃ prāptam /",
    "T11bsa069_u:175": " caturthaṃ tṛtīyasya khaṇḍanasya nāmānubhāṣaṇaṃ prāptam /",
    "T11bsa069_u:176": " iti sadānubhāṣaṇādanavasthā /",
    "T11bsa069_u:177": " ananubhāṣya khaṇḍanaṃ nāma vaktuṃ śakyamiti ced,",
    "T11bsa069_u:178": " ananubhāṣyāpi tataḥ prathamaṃ khaṇḍanaṃ nāma vaktuṃ śakyam /",
    "T11bsa069_u:179": " prathamaṃ khaṇḍanam nāmānanubhāṣya khaṇḍanaṃ nāma vaktuṃ śakyamiti cet,",
    "T11bsa069_u:180": " dvitīyamapi khaṇḍanaṃ nāmānanubhāṣya khaṇḍanaṃ nāma vaktuṃ śakyate /",
    "T11bsa069_u:181": " dvitīyaṃ khaṇḍanaṃ nāmānanubhāṣya khaṇḍanamiti vaktuṃ śakyata iti cet,",
    "T11bsa069_u:182": " prathamaṃ khaṇḍanaṃ (Tś 8)",
    "T11bsa069_u:183": " nāmāpyananubhāṣya khaṇḍanaṃ nāma vaktuṃ śakyeta /",
    "T11bsa069_u:184": " kintu prathamaṃ khaṇḍanaṃ nāmāvaśyamanubhāṣyam /",
    "T11bsa069_u:185": " tasmātkhaṇḍanaṃ nāma vaktuṃ śakyate /",
    "T11bsa069_u:186": " atha dvitīyaṃ khaṇḍanaṃ nāmāpyavaśyamanubhāṣyaṃ,",
    "T11bsa069_u:187": " tadā khaṇḍanaṃ nāma vaktuaṃ śakyate natvananubhāṣya vaktavyam /",
    "T11bsa069_u:188": " yadi punaḥ khaṇḍanamananubhāṣya vadet,",
    "T11bsa069_u:189": " khaṇḍanasya nigrahasthānāpattiḥ /",
    "T11bsa069_u:190": " yadi bhavān svakhaṇḍanaṃ nānubhāṣate,",
    "T11bsa069_u:191": " tato bhavaduktakhaṇḍanasya nigrahasthānāpattiḥ /",
    "T11bsa069_u:192": " yadi bhavān khaṇḍanamananubhāṣya khaṇḍanaṃ vadet,",
    "T11bsa069_u:193": " khaṇḍanaṃ vadaṃśca nigrahasthāne na patet,",
    "T11bsa069_u:194": " tadāhamapi khaṇḍanamananubhāṣya khaṇḍanaṃ vadanna nigrāhyaḥ /",
    "T11bsa069_u:195": " kiñca yadā bhavadvacanaṃ mama[mataṃ] khaṇḍayati,",
    "T11bsa069_u:196": " tadāhamanubhāṣe /",
    "T11bsa069_u:197": " yadā tvahaṃ bhavanmataṃ khaṇḍayāmi tadā bhavānapyanubhāṣate /",
    "T11bsa069_u:198": " atha parasparānubhāṣaṇaṃ,",
    "T11bsa069_u:199": " na tadā khaṇḍanapratiṣṭhāpanam /",
    "T11bsa069_u:200": " yadi parasparānubhāṣaṇaṃ,",
    "T11bsa069_u:201": " tadā samyagarthahāniḥ /",
    "T11bsa069_u:202": " yathā potāvanyonyasambadvau samudravelāsamaye parasparasaṃgharṣeṇa dolāyamānau /",
    "T11bsa069_u:203": " aparañca / sarve śabdā yadā mukhānnirgatāstadā naṣṭā eveti kathaṃ madvacanānubhāṣaṇam? /",
    "T11bsa069_u:204": " atha śabdo vināśadharmā /",
    "T11bsa069_u:205": " apunarāgamanātpunarbhāṣaṇamaśakyam /",
    "T11bsa069_u:206": " atha śabdaḥ sthitiśīlastadānubhāṣaṇamaśakyaṃ, nityatvāt /",
    "T11bsa069_u:207": " naṣṭa iti cen,",
    "T11bsa069_u:208": " na kiñcidanubhāṣitavyaṃ tadabhāvāt /",
    "T11bsa069_u:209": " śabdo naṣṭa iti cet,",
    "T11bsa069_u:210": " tvadanubhāṣaṇāyaitanme vacanamiti yadbhavān bravīti sa kutarka eva /",
    "T11bsa069_u:211": " yad (bhavato)",
    "T11bsa069_u:212": " ktaṃ madvacanaṃ pūrva,",
    "T11bsa069_u:213": " [bhavata] khaṇḍanaṃ tu paścāditi tadidānīṃ (bhavatā sārdhaṃ)",
    "T11bsa069_u:214": " vicārya nirdhāryate /",
    "T11bsa069_u:215": " yadi madvacanaṃ pūrvaṃ,",
    "T11bsa069_u:216": " khaṇḍanantu paścāditi tanyāyyam /",
    "T11bsa069_u:217": " kuta iti (Tś 9) cen,",
    "T11bsa069_u:218": " madvacanaṃ pūrvaṃ bhavadvacanaṃ tu paścāditi /",
    "T11bsa069_u:219": " yadyasmadvacanaṃ paravartivacanaṃ khaṇḍayati,",
    "T11bsa069_u:220": " tato 'smadartho viśiṣyate bhavadvacanasya tu hāniḥ /",
    "T11bsa069_u:221": " kiñca yadyucyate bhavatā sarvāṇi vacanāni pūrvavartīni khaṇḍanantu paravartīti,",
    "T11bsa069_u:222": " tadā bhavānapi pūrvameva vacanaṃ vadatīti paścātkhaṇḍanaṃ bhavet /",
    "T11bsa069_u:223": " yadi bhavadvacanasya pūrvavartitve 'pi paścātkhaṇḍanaṃ nāsti,",
    "T11bsa069_u:224": " tarhi madvacanasya pūrvavartitve 'pi,",
    "T11bsa069_u:225": " paścātkhaṇḍanaṃ na syāt /",
    "T11bsa069_u:226": " yacca khaṇḍanaṃ pūrvasya paravartīti svabhāvataḥ pūrvasya khaṇḍanaṃ na paścādasti /",
    "T11bsa069_u:227": " yadi svabhāvata eva pūrvasya khaṇḍanaṃ paścāt syāt,",
    "T11bsa069_u:228": " tadā pūrvaṃ paścādityubhe na syātām /",
    "T11bsa069_u:229": " tasmādyadbhavatoktaṃ pūrvasya khaṇḍanaṃ parabhāvīti tadayuktam /",
    "T11bsa069_u:230": " yadi svabhāvataḥ pūrvasya khaṇḍanaṃ na paścāt /",
    "T11bsa069_u:231": " hetvabhāvāt /",
    "T11bsa069_u:232": " tadā pūrvasyāpi khaṇḍanaṃ parabhāvi na bhavet /",
    "T11bsa069_u:233": " yadbhavatoktaṃ madvacanaṃ pūrvaṃ,",
    "T11bsa069_u:234": " khaṇḍanaṃ tu parabhāvi tanmithyā /",
    "T11bsa069_u:235": " yadabhihitaṃ bhavatā,",
    "T11bsa069_u:236": " mayā hetvantaramuktamiti tadidānīṃ (bhavatā sārdhaṃ)",
    "T11bsa069_u:237": " vicārya nirdhāryate /",
    "T11bsa069_u:238": " yadi pūrvahetuṃ parityajya hetvantarapratiṣṭhāpanānnigrahasthānamāpadyate,",
    "T11bsa069_u:239": " tadā bhavān nigrahasthānamāpannaḥ /",
    "T11bsa069_u:240": " kathamiti ced,",
    "T11bsa069_u:241": " bhavatā pūrvahetuṃ parityajya hetvantarapratiṣṭhāpanāt /",
    "T11bsa069_u:242": " yadi hetvantarapratiṣṭhāpanādbhavato na nigrahasthānatvāpattistadā mamāpi tathā /",
    "T11bsa069_u:243": " kiñca maduktahetuto bhavaduktahetorbhedaḥ /",
    "T11bsa069_u:244": " yadyanyaṃ hetuṃ vadāmi tanmama nyāyyam /",
    "T11bsa069_u:245": " yadyanyaṃ hetuṃ na vadeyaṃ,",
    "T11bsa069_u:246": " tato bhavaddhetuṃ vadeyam /",
    "T11bsa069_u:247": " tato na pratipakṣatayā virodho 'pi tvāvayostulyavacanataiva /",
    "T11bsa069_u:248": " yadi sadṛśa eva heturāvābhyāṃ pratiṣṭhāpitaḥ,",
    "T11bsa069_u:249": " tadā bhavānasmaddhetuṃ khaṇḍayatīti svahetumeva khaṇḍayati /",
    "T11bsa069_u:250": " (Tś 10)",
    "T11bsa069_u:251": " api ca yadi sarvāṇi vacanāni hetvantarāṇi syustadābhavaduktāni vacanānyapi hetvantarāṇi bhaveyuḥ /",
    "T11bsa069_u:252": " tataśca bhavato nigrahasthānāpattiḥ /",
    "T11bsa069_u:253": " atha vacanānyuccārayannapi na bhavān nigrāhyastarhi yadbhavatoktaṃ hetuṃ pratiṣṭhāpayannahaṃ nigrāhya iti tadayuktam /",
    "T11bsa069_u:254": " yadbhavatoktamarthāntaraṃ vadāmīti tadidānīṃ (bhavatā sārdhaṃ)",
    "T11bsa069_u:255": " vicāryaṃ nirdhāryate /",
    "T11bsa069_u:256": " anyā me pratijñā,",
    "T11bsa069_u:257": " anyā ca bhavata iti yattannyāyyameva /",
    "T11bsa069_u:258": " athāhaṃ bhavataḥ pratipakṣatayā virodhītyarthāntaraṃ bravīmi /",
    "T11bsa069_u:259": " yadi matamasmadartho bhavadarthādananyastadāsmadartho bhavadarthapratipakṣatayā na virudvo /",
    "T11bsa069_u:260": " yadi bhavānasmadarthaṃ khaṇḍayati,",
    "T11bsa069_u:261": " tarhi bhavataḥ svārthasyaiva khaṇḍanaṃ bhavet /",
    "T11bsa069_u:262": " yadarthāntaraṃ na tatsvayamarthāntarama /",
    "T11bsa069_u:263": " tasmānnāstyarthāntaram /",
    "T11bsa069_u:264": " yadi tvarthāntaraṃ svayamevārthāntaraṃ,",
    "T11bsa069_u:265": " na tadārthāntaram /",
    "T11bsa069_u:266": " tasmādyadbhavatoktamahamarthāntaraṃ vadāmīti na yuktam /",
    "T11bsa069_u:267": " aparañca yaduktaṃ sarvaṃ tadarthāntarañcettadā bhavaduktamapyarthāntaraṃ bhavet /",
    "T11bsa069_u:268": " yadi bhavaduktamarthāntaraṃ na bhavettadā yadbhavatā pratijñātaṃ sarvamarthāntaramiti tadayuktam /",
    "T11bsa069_u:269": " yad (bhavato)",
    "T11bsa069_u:270": " ktamahaṃ pūrvacanādananyadvacanaṃ vadāmīti tadidānīṃ (bhavatā sārdhaṃ)",
    "T11bsa069_u:271": " vicārya nirdhāryate /",
    "T11bsa069_u:272": " asmatpratijñā bhavatpratijñāyāḥ pratipakṣabhāvena viruddhā /",
    "T11bsa069_u:273": " yadasmatpratijñā bhavatpratijñāyāḥ pratipakṣabhāvena virudvā,",
    "T11bsa069_u:274": " tannyāyyam /",
    "T11bsa069_u:275": " kuta iti cet /",
    "T11bsa069_u:276": " sarvatrāhaṃ bhavadarthakhaṇḍanārthaṃ vadāmi,",
    "T11bsa069_u:277": " tasmādasmadvacanamananyat /",
    "T11bsa069_u:278": " yadi mayārthāntaramuktaṃ,",
    "T11bsa069_u:279": " tarhi bhavatpratijñāsmadarthādanyā /",
    "T11bsa069_u:280": " yadyahamarthāntaraṃ vadāmi tadā (Tś 11)",
    "T11bsa069_u:281": " bhavadarthaṃ vadāmi /",
    "T11bsa069_u:282": " evantāvannāhaṃ bhavadviruddo /",
    "T11bsa069_u:283": " tataśca yadi bhavān māṃ khaṇḍayati,",
    "T11bsa069_u:284": " tarhi svārthasyaiva khaṇḍanam /",
    "T11bsa069_u:285": " anyacca / yathā mayā pūrvamuktamanityaḥ śabda iti /",
    "T11bsa069_u:286": " etāni vacanāni vināśasvabhāvāni kṣayasvabhāvāni ca /",
    "T11bsa069_u:287": " idānīmanyadvacanamuccaryate /",
    "T11bsa069_u:288": " tataśca yadbhavatoktaṃ bhavān pūrvavacanaṃ vadatīti tanmithyā /",
    "T11bsa069_u:289": " aparañca / yadbhavatoktaṃ maduktamananyaditi /",
    "T11bsa069_u:290": " tatra yadyahamanyadvadāmi tadā tadanyayat /",
    "T11bsa069_u:291": " yadyahamananyadvadāmi tadananyat /",
    "T11bsa069_u:292": " yadyahaṃ tadvadaṃstanna sādhayituṃ śaknomi,",
    "T11bsa069_u:293": " tadā yadbhavatoktamananyaditi tadyuktam /",
    "T11bsa069_u:294": " yacca (bhavato)",
    "T11bsa069_u:295": " ktaṃ mayā sarvamuktaṃ nānujñāyata iti tadidānīṃ (bhavatā sārdhaṃ)",
    "T11bsa069_u:296": " vicārya nirdhāryate /",
    "T11bsa069_u:297": " sarvaṃ nānujñāyata iti yaduktaṃ bhavatā etadvacanaṃ sarvasminnantarbhavati na vā? /",
    "T11bsa069_u:298": " yadi tāvatsarvasminnantarbhavati tadā bhavān svayaṃ svoktaṃ nānujānāti /",
    "T11bsa069_u:299": " yadi svayaṃ nānujānātyasmadarthaḥ svata eva siddho bhavedbhavavacanasya tu hāniḥ syāt /",
    "T11bsa069_u:300": " atha sarvasminnāntarbhavati tadā tasya sarvatvameva na syāt /",
    "T11bsa069_u:301": " yadi sarvatvameva na bhavet,",
    "T11bsa069_u:302": " tadā bhavatā yadananujñātaṃ tatsarvam /",
    "T11bsa069_u:303": " yadi sarvamananujñātaṃ tadāsmadartho bhavatā naivānanujñātaḥ /",
    "T11bsa069_u:304": " asmadarthaḥ siddho bhavatastu sarvasya pratiṣedhaḥ /",
    "T11bsa069_u:305": " iti prathamaṃ prakaraṇam /",
    "T11bsa069_u:306": " (Tś 12)",
    "T11bsa069_u:307": " atha dvitīyaṃ prakaraṇam /",
    "T11bsa069_u:308": " (śāstramāha)",
    "T11bsa069_u:309": " khaṇḍanasya trividhadoṣāpattiḥ /",
    "T11bsa069_u:310": " viparīnakhaṇḍanamasatkhaṇḍanaṃ viruddhakhaṇḍanañceti /",
    "T11bsa069_u:311": " yadi khaṇḍanametattrividhadoṣopetaṃ tadā nigrahasthānam /",
    "T11bsa069_u:312": " [tatra] viparītakhaṇḍanam /",
    "T11bsa069_u:313": " yadi pratiṣṭhāpitaṃ khaṇḍanaṃ samyagarthena na saṃyuktaṃ syāttadā tadviparītakhaṇḍanamityucyate /",
    "T11bsa069_u:314": " viparītakhaṇḍanaṃ daśavidham /",
    "T11bsa069_u:315": " vaidharmyakhaṇḍanam (3)",
    "T11bsa069_u:316": " vikalpakhaṇḍanam (4)",
    "T11bsa069_u:317": " aviśeṣakhaṇḍanam (5)",
    "T11bsa069_u:318": " prāptyaprāptikhaṇḍanam (6)",
    "T11bsa069_u:319": " upalabdhikhaṇḍanam (8)",
    "T11bsa069_u:320": " saṃśayakhaṇḍanam (9)",
    "T11bsa069_u:321": " anuktikhaṇḍanam (10)",
    "T11bsa069_u:322": " kāryabhedakhaṇḍanam /",
    "T11bsa069_u:323": " 1. [tatra] sādharmyakhaṇḍanam /",
    "T11bsa069_u:324": " vastusādharmyapratyavasthānaṃ sādharmyakhaṇḍanamityucyate /",
    "T11bsa069_u:325": " (śāstramāha)",
    "T11bsa069_u:326": " śabdo 'nityaḥ pratyanotpannatvādyathā ghaṭaḥ prayatnotpannaḥ /",
    "T11bsa069_u:327": " utpannaśca vinaṣṭaḥ /",
    "T11bsa069_u:328": " śabdo 'pi tatheti śabdo 'nitya iti sthāpite prativādī prāha /",
    "T11bsa069_u:329": " yadi ghaṭasādharmyācchabdo 'nityastadākāśasādharmyācchabdo nityaḥ syāt /",
    "T11bsa069_u:330": " tataścākāśavacchabdo nitya iti /",
    "T11bsa069_u:331": " [atra] sādharmyamamūrtatvam /",
    "T11bsa069_u:332": " (śāstraṃ punarāha)",
    "T11bsa069_u:333": " śabdo 'nityaḥ prayatnotpannatvāt /",
    "T11bsa069_u:334": " yannityaṃ na tatprayatnenotpannaṃ yathākāśaṃ nityaṃ na prayatnenotpannam /",
    "T11bsa069_u:335": " śabdastu na tathā /",
    "T11bsa069_u:336": " tasmācchabdo 'nitya iti sthāpite prativādī prāha /",
    "T11bsa069_u:337": " yadi (śabdasya)",
    "T11bsa069_u:338": " nityākāśavaidharmyacchabdo 'nitya iti,",
    "T11bsa069_u:339": " tadā kiṃ prāptam? /",
    "T11bsa069_u:340": " yadyākāśasādharmyaṃ (Tś 13)",
    "T11bsa069_u:341": " tato nitya eva śabda iti /",
    "T11bsa069_u:342": " sādharmyaṃ cāmūrtatvaṃ tasmānnityaḥ /",
    "T11bsa069_u:343": " (śāstramāha)",
    "T11bsa069_u:344": " ete khaṇḍane viparīte 'siddhe ca (khaṇḍane) /",
    "T11bsa069_u:345": " kuta iti cet /",
    "T11bsa069_u:346": " aikāntikaikarasadharmasthāpanaṃ hi heturiti manyate /",
    "T11bsa069_u:347": " sarvadharmāṇāṃ prayatnotpannatvenānityatāvarṇanāt /",
    "T11bsa069_u:348": " so 'nityatāvarṇakaheturaikāntikaikarasastasmādanityatānapasaraṇīyaiva /",
    "T11bsa069_u:349": " tatsāmānajātīyaṃ cikhyāpayiṣatayā ghaṭādyudāharaṇamuktam /",
    "T11bsa069_u:350": " prativādī tvanaikāntikaikarasārthapratyavasthānena khaṇḍanaṃ bhāṣate yathā yadi bhavān",
    "T11bsa069_u:351": " sādharmyeṇa śabdasyānityatāṃ sthāpayati tadāhamapi vaidharmyeṇa śabdasya nityatāṃ pratiṣṭhāpayāmi /",
    "T11bsa069_u:352": " yadi ca bhavadarthaḥ siddho mamāpyarthaḥ siddho bhavediti /",
    "T11bsa069_u:353": " (śāstramāha)",
    "T11bsa069_u:354": " bhavataḥ khaṇḍanamayuktam /",
    "T11bsa069_u:355": " kuta iti cet /",
    "T11bsa069_u:356": " bhavatprayuktasya hetoranaikāntikanityatvānityatvāvyāptivarṇanāt /",
    "T11bsa069_u:357": " asmābhistrilakṣaṇo hetuḥ sthāpitaḥ /",
    "T11bsa069_u:358": " tadyathā pakṣadharmmaḥ sapakṣasatvaṃ vipakṣavyāvṛttiśca /",
    "T11bsa069_u:359": " tasmādvetusiddhiranapasaraṇīyā /",
    "T11bsa069_u:360": " bhavaddhetustu na tathā tasmādbhavatkhaṇḍanaṃ viparītam /",
    "T11bsa069_u:361": " yadi bhavatā pratiṣṭhāpito heturasmaddhetutulyobhavettadā samyakkhaṇḍanaṃ sidhyeta /",
    "T11bsa069_u:362": " yadyanityatāpratijñā nityatāṃ khaṇḍayati tadā [nityatā-] khaṇḍanasiddhiḥ /",
    "T11bsa069_u:363": " kuta iti cet /",
    "T11bsa069_u:364": " nityatāsthāpakahetunānityatāsthāpakahetuḥ khaṇḍyate cet,",
    "T11bsa069_u:365": " tadānityatāviparyāsadoṣo vyaktīkartuṃ na śakyata iti prasiddham /",
    "T11bsa069_u:366": " nityatāhetoranaikāntikaikarasatvādanityatāhetoraikāntikaikarasatvācca /",
    "T11bsa069_u:367": " (Tś 14)",
    "T11bsa069_u:368": " 2. vaidharmyakhaṇḍanam /",
    "T11bsa069_u:369": " vastuvaidharmyapratyavasthānaṃ vaidharmyakhaṇḍanamityucyate /",
    "T11bsa069_u:370": " (śāstramāha)",
    "T11bsa069_u:371": " anityaḥ śabdaḥ /",
    "T11bsa069_u:372": " kasmāt? kṛtakatvāt /",
    "T11bsa069_u:373": " yat kṛtakaṃ tadanityam /",
    "T11bsa069_u:374": " yathākāśaṃ nityamakṛtakatvāt /",
    "T11bsa069_u:375": " śabdasya tathātvābhāvācchabdo 'nityaḥ /",
    "T11bsa069_u:376": " prativādī prāha /",
    "T11bsa069_u:377": " yadi śabdo nityākāśavidharmyādanitya iti,",
    "T11bsa069_u:378": " tadā kiṃ prāptam /",
    "T11bsa069_u:379": " yadi ghaṭavaidharmyaṃ śabdasya,",
    "T11bsa069_u:380": " tadā sa nitya iti /",
    "T11bsa069_u:381": " tadvaidharmyamamūrtatvam /",
    "T11bsa069_u:382": " ghaṭo mūrtastasmādghaṭo 'nityaḥ śabdastu nityaḥ /",
    "T11bsa069_u:383": " (śāstramāha)",
    "T11bsa069_u:384": " śabdo 'nityaḥ kṛtakatvāt /",
    "T11bsa069_u:385": " yathā ghaṭo 'nityaḥ kṛtakatvāt,",
    "T11bsa069_u:386": " tathā śabdo 'pi /",
    "T11bsa069_u:387": " prativādī prāha /",
    "T11bsa069_u:388": " yadi ghaṭasādharmyācchabdasyānityatā bhavatā sthāpitā,",
    "T11bsa069_u:389": " tadā kiṃ prāptam? /",
    "T11bsa069_u:390": " śabdo nitya eva ghaṭavaidharmyādvaidharmyamamūrtatvam /",
    "T11bsa069_u:391": " ghaṭastu mūrtaḥ /",
    "T11bsa069_u:392": " (śāstramāha)",
    "T11bsa069_u:393": " viparīta ete khaṇḍane /",
    "T11bsa069_u:394": " kuta iti cet /",
    "T11bsa069_u:395": " asmatsthāpitānityatāhetoraikāntikaikarasatvāt /",
    "T11bsa069_u:396": " bhavatpratiṣṭhāpitanityatāhetostvanaikāntikaikarasatvānnityatvānityatvavyāptivarṇanāt /",
    "T11bsa069_u:397": " tasmādaniścitaheturaikāntikahetuṃ khaṇḍayituṃ na śaknoti /",
    "T11bsa069_u:398": " yo 'smābhiḥ sthāpito hetuḥ kṛtakatvācchabdo 'nitya iti tasya (hetoḥ)",
    "T11bsa069_u:399": " pakṣadharmmaḥ sapakṣasattvaṃ vipakṣavyāvṛttiśca /",
    "T11bsa069_u:400": " trayalakṣaṇasampannatvāt so 'napasaraṇīyaḥ /",
    "T11bsa069_u:401": " yaḥ punarbhavatpratiṣṭhāpito hetuḥ śabdo nityo 'mūrtatvāditi tasya pakṣadharmaḥ sapakṣe vipakṣe ca vartata ityasiddho hetuḥ /",
    "T11bsa069_u:402": " 3. vikalpakhaṇḍanam /",
    "T11bsa069_u:403": " sādharmye vaidharmyapratyavasthānaṃ vikalpakhaṇḍanamucyate /",
    "T11bsa069_u:404": " (Tś 15)",
    "T11bsa069_u:405": " (śāstramāha)",
    "T11bsa069_u:406": " śabdo 'nityaḥ pratyatnenotpannatvādghaṭavaditi śabdasyānityatā /",
    "T11bsa069_u:407": " prativādī prāha /",
    "T11bsa069_u:408": " bhavāñchabdasya prayatnenotpannatvādghaṭavatsādharmyaṃ sthāpayati /",
    "T11bsa069_u:409": " asti punastadvaidharmyam /",
    "T11bsa069_u:410": " pakkatvamapakvatvaṃ,",
    "T11bsa069_u:411": " cākṣuṣatvamacākṣuṣatvamityādi evaṃ ghaṭaśabdayoḥ pratyekaṃ viśeṣaḥ /",
    "T11bsa069_u:412": " śabdaḥ prayatnenotpannatvānnityaḥ ghaṭastu prayatnenotpanno 'pyanityaḥ /",
    "T11bsa069_u:413": " tasmācchabdo nityaḥ /",
    "T11bsa069_u:414": " viparītametatkhaṇḍanam /",
    "T11bsa069_u:415": " kuta iti cet /",
    "T11bsa069_u:416": " asmatsthāpitaheturanityatāvyāvṛtto nityatāvyāvṛttaḥ /",
    "T11bsa069_u:417": " etaddhetusthāpanamanityatānumānārtham /",
    "T11bsa069_u:418": " yathāgnyanumānārthaṃ dhūmaḥ prayujyate /",
    "T11bsa069_u:419": " dhūmo hyagnyavyāvṛttaḥ /",
    "T11bsa069_u:420": " tasmādasmatsthāpitahetuḥ sidvo 'napasaraṇīyaśca /",
    "T11bsa069_u:421": " bhavatā śabdasyāpakva iti viśeṣaṇaṃ prayujyate /",
    "T11bsa069_u:422": " tataśca nitya iti /",
    "T11bsa069_u:423": " tadecchādveṣaduḥkhasukhavāyvādīnyapakvāni na punaretāni nityāni /",
    "T11bsa069_u:424": " tasmādapakvatvaṃ nityatāhetutvena na pratiṣṭhāpayitavyam /",
    "T11bsa069_u:425": " na cācākṣuṣatvamapi nityatāhetutvena pratiṣṭhāpayitavyam /",
    "T11bsa069_u:426": " kuta iti cet /",
    "T11bsa069_u:427": " icchadveṣaduḥkhasukhavāyvādīnyacākṣuṣāṇi na punarnityāni /",
    "T11bsa069_u:428": " bhavaddhetuḥ sapakṣe vipakṣe ca vartate tasmādasādhakaḥ /",
    "T11bsa069_u:429": " bhavaddheturmama (heto)",
    "T11bsa069_u:430": " stulyo matpratijñāyāśca khaṇḍanāsamartha iti cet /",
    "T11bsa069_u:431": " asmatsthāpanaṃ trividhahetusamāśritaṃ tasmādatulyam /",
    "T11bsa069_u:432": " yadatulyaṃ tulyamiti bhavatoktaṃ tasmādbhavataḥ khaṇḍanaṃ viparītam /",
    "T11bsa069_u:433": " 4. aviśeṣakhaṇḍanam /",
    "T11bsa069_u:434": " ekasādharmyakhyāpanātsarvasyāviśeṣeṇa pratyavasthānamaviśeṣakhaṇḍanamucyate /",
    "T11bsa069_u:435": " śabdo 'nityaḥ kāraṇabhedena śabdasya bhedāddīpavat /",
    "T11bsa069_u:436": " (Tś 16) yadi vartikā mahatī jyotirmahat /",
    "T11bsa069_u:437": " yadi vartikā kṣudrā jyotirapi kṣudram,",
    "T11bsa069_u:438": " iti sthāpite /",
    "T11bsa069_u:439": " prativādī prāha yadi sādharmyādyathā ghaṭādyanityaṃ śabdo 'pi tathā syāttadā sarvasya sarveṇāviśeṣaprasaṅgaḥ /",
    "T11bsa069_u:440": " kuta iti cet /",
    "T11bsa069_u:441": " sarvasya sarveṇa sādharmyāt /",
    "T11bsa069_u:442": " sādharmyaṃ kiṃ punaścet /",
    "T11bsa069_u:443": " sattaikatvaṃ prameyatvamityetat sādharmyamucyate /",
    "T11bsa069_u:444": " sadharmāṇyapi sarvāṇi vastūni viśeṣṭavastubhyo bhinnānīti cecchabdo 'pi tathā /",
    "T11bsa069_u:445": " ghaṭādisadharmāpi śabdo nityo ghaṭastvanityaḥ /",
    "T11bsa069_u:446": " kuta iti cet /",
    "T11bsa069_u:447": " sattvādisādharmye 'pi svabhāvaviśeṣasambhavāt /",
    "T11bsa069_u:448": " yathā dīpaḥ śabdo manuṣyo 'śva ityādi /",
    "T11bsa069_u:449": " iti sādharmyasamāśritamanumānamasiddham /",
    "T11bsa069_u:450": " viparītametatkhaṇḍanaṃ kuta iti cet /",
    "T11bsa069_u:451": " sarveṣāṃ na mayā sattvādisādharmyaṃ pratiṣidvamapi tu teṣāṃ viśeṣa evāvadhāryate /",
    "T11bsa069_u:452": " sādharmyasampattitraividhyamanityatāṃ sthāpayati /",
    "T11bsa069_u:453": " taccāsmābhiranityatāsādhanāyocyate na tu sādharmyamātramupādīyate na khalvasti sā kāpi yuktiryā naivaṃ vicāryate /",
    "T11bsa069_u:454": " kasmāditi cet /",
    "T11bsa069_u:455": " naikamapi vidyate tādṛśaṃ yadanyavastuno na sadṛśaṃ na ca viśiṣṭaṃ syāt /",
    "T11bsa069_u:456": " tasmādyadi sādharmyamasti tadā tatsapakṣavarti sarvavipakṣavyāvṛttam /",
    "T11bsa069_u:457": " yadi tadupādānena hetusthāpanaṃ,",
    "T11bsa069_u:458": " siddho hetureṣa /",
    "T11bsa069_u:459": " sādharmyamātreṇa hetupratiṣṭhāpanaṃ tvasiddhaṃ tasmādviparītam /",
    "T11bsa069_u:460": " punaścānityaḥ śabdaḥ kṛtakatvādghaṭavat /",
    "T11bsa069_u:461": " tasmācchabdo 'nityaḥ /",
    "T11bsa069_u:462": " prativādī prāha /",
    "T11bsa069_u:463": " hetuḥ pratijñā cābhāvānna bhidyete /",
    "T11bsa069_u:464": " ko nāmārtho hetusamutpādasya /",
    "T11bsa069_u:465": " hetvasaṃyoge śabdasyānutpāda (Tś 17) iti /",
    "T11bsa069_u:466": " anutpannatvādabhāva evetyetasyārthaḥ /",
    "T11bsa069_u:467": " kathaṃ nāma śabdo 'nitya iti /",
    "T11bsa069_u:468": " anutpannaḥ śabda utpattimupalabhata utpanno vinaśyati /",
    "T11bsa069_u:469": " vināśāccābhāva evetyetasyārthaḥ /",
    "T11bsa069_u:470": " iti hetuḥ pratijñā cābhāvavat /",
    "T11bsa069_u:471": " viparītametatkhaṇḍanam /",
    "T11bsa069_u:472": " kuta iti cet /",
    "T11bsa069_u:473": " asmatpratijñāyā abhāvaḥ pradhvaṃsābhāvātmakaḥ /",
    "T11bsa069_u:474": " asmatsthāpitahetorabhāvaḥ prāgabhāvaḥ /",
    "T11bsa069_u:475": " prāgabhāvaḥ sarvalokaprasiddhatvātsiddho 'nityatāhetutvena sthāpitaḥ /",
    "T11bsa069_u:476": " pradhvaṃsābhāvaḥ sāṃkhyādyaprasidvatvādasiddhaḥ /",
    "T11bsa069_u:477": " artho hi siddhena hetunā sthāpyate /",
    "T11bsa069_u:478": " yadi siddhā pratijñopādīyate 'siddhastu heturbhavataḥ khaṇḍanasya viparyāso 'dhikataro bhavet /",
    "T11bsa069_u:479": " sarveṣāṃ vastūnāṃ pūrvamabhūtvā paścādabhāva iti mayoktam /",
    "T11bsa069_u:480": " tasmācchabdaḥ pūrvamasaṃścet paścādapyasan /",
    "T11bsa069_u:481": " yadi pūrvamasattvaṃ bhavato 'nanujñātaṃ tadaitadbhavatā cintyatām /",
    "T11bsa069_u:482": " yadi pūrvaṃ śabdaḥ sanneva na cāsti pratibandhastadā kasmācchrotreṇa nopalabhyate /",
    "T11bsa069_u:483": " tasmātpūrvamasattvaṃ nāgapadavaditi jñāyate /",
    "T11bsa069_u:484": " yadi kañcidviśiṣṭabuddhirabhimatamarthaṃ sādhayituṃ na śaknoti,",
    "T11bsa069_u:485": " iṣṭasādhanaṃ ca na yuktisampannaṃ so 'rtho nirasanīyaḥ /",
    "T11bsa069_u:486": " 5. prāptyaprāptikhaṇḍanam /",
    "T11bsa069_u:487": " hetuḥ sādhyaṃ prāpnoti na vā? /",
    "T11bsa069_u:488": " yadi tāvat sādhyaṃ prāpnoti tadāsādhakaḥ /",
    "T11bsa069_u:489": " atha hetuḥ sādhyaṃ na prāpnoti tadāpyasādhakaḥ /",
    "T11bsa069_u:490": " etatprāptyaprāptikhaṇḍanamucyate /",
    "T11bsa069_u:491": " prativādī prāha /",
    "T11bsa069_u:492": " yadi hetuḥ sādhyaṃ prāpnoti tadā sādhyena saṃsargātsādhyaṃ na sādhayati /",
    "T11bsa069_u:493": " yathā nadīvāri samudravāripraviṣṭaṃ na punarnadīvāri,",
    "T11bsa069_u:494": " hetustadvadasādhakaḥ /",
    "T11bsa069_u:495": " (Tś 18) yadi sādhyamasiddhaṃ,",
    "T11bsa069_u:496": " tadā heturaprāpakaḥ /",
    "T11bsa069_u:497": " yadi prāpakastadā kiṃ siddhasyārthasya hetunā /",
    "T11bsa069_u:498": " tasmāddheturasiddhaḥ /",
    "T11bsa069_u:499": " atha na prāpnoti tadā so 'nyavastuvadasādhakaṃ,",
    "T11bsa069_u:500": " tasmaddheturasiddhaḥ /",
    "T11bsa069_u:501": " yadi heturaprāpakastadāsamarthaḥ /",
    "T11bsa069_u:502": " yathāgniraprāpya dahanāsamartho 'siścāprāpya chedanāsamarthaḥ /",
    "T11bsa069_u:503": " viparītametatkhaṇḍanaṃ /",
    "T11bsa069_u:504": " dvividho hetuḥ /",
    "T11bsa069_u:505": " utpattiheturvyañjanahetuśca /",
    "T11bsa069_u:506": " yadi bhavataḥ khaṇḍanamutpattihetusamāśritaṃ tadā siddhaṃ khaṇḍanam /",
    "T11bsa069_u:507": " yadi vyañjanahetusamāśritaṃ tadā viparītam /",
    "T11bsa069_u:508": " kasmāditi cet /",
    "T11bsa069_u:509": " uktaṃ mayā yaddhetuḥ sādhyaṃ notpādayatyapi tu parapratipādanārthaṃ sādhyaṃ vyanaktyavyāvṛttatvāt /",
    "T11bsa069_u:510": " sādhyasattve 'pi sādhyasya yathārthajñānaṃ na jāyate /",
    "T11bsa069_u:511": " kuta iti cet /",
    "T11bsa069_u:512": " mohāt /",
    "T11bsa069_u:513": " tasmād vyañjanaheturityucyate /",
    "T11bsa069_u:514": " yathā rūpasattve 'pi pradīpaprayojanaṃ tadvyañjanārthaṃ na tu tadutpattyartham /",
    "T11bsa069_u:515": " tasmādvyañjanahetāvutpattikhaṇḍanaṃ viparītakhaṇḍanam /",
    "T11bsa069_u:516": " 6. ahetukhaṇḍanaṃ /",
    "T11bsa069_u:517": " traikālye hetorasambhava ityahetukhaṇḍanamucyate /",
    "T11bsa069_u:518": " prativādī prāha /",
    "T11bsa069_u:519": " kiṃ hetuḥ sādhyātpūrvaṃ paścādyugapadvā /",
    "T11bsa069_u:520": " yadi tāvaddhetuḥ prāk sādhyañca paścāttadāsati sādhye,",
    "T11bsa069_u:521": " hetuḥ kasya sādhakaḥ? /",
    "T11bsa069_u:522": " atha paścāt,",
    "T11bsa069_u:523": " sādhyañca prāk,",
    "T11bsa069_u:524": " tadā siddhe sādhye kiṃ hetunā? /",
    "T11bsa069_u:525": " atha yugapattadāhetuḥ /",
    "T11bsa069_u:526": " yathā yugapatsadbhāvāṅgoḥ śṛṅge dakṣiṇaṃ vāmaṃ vā parasparotpādake ityayuktam /",
    "T11bsa069_u:527": " tasmādyaugapadyañcettadā hetutvāsambhavaḥ /",
    "T11bsa069_u:528": " viparītametatkhaṇḍanam /",
    "T11bsa069_u:529": " kuta iti cet /",
    "T11bsa069_u:530": " yatpūrvaṃ samutpannaṃ (Tś 19)",
    "T11bsa069_u:531": " tadeva hetunā vyajyate yathā dīpaḥ vidyamānānyeva vastūni vyanakti na tvavidyamānāni vastūnyutpādayati /",
    "T11bsa069_u:532": " bhavān punarutpattihetunā me vyañjakahetuṃ khaṇḍayati tasmādviparītametatkhaṇḍanaṃ,",
    "T11bsa069_u:533": " na tu siddham /",
    "T11bsa069_u:534": " atha manyase yadyeṣa heturvyañjakaheturbhavati jñānābhāve sa kasya hetuḥ /",
    "T11bsa069_u:535": " tasmād vyañjakaheturasiddha iti kṛte khaṇḍane,",
    "T11bsa069_u:536": " tadā prāptikriyāsambhave heturnāma nopapadyate kriyāsadbhāve tu heturnāmopapadyate /",
    "T11bsa069_u:537": " yadā vyañjanakriyā tadaiva heturnāmopapadyate /",
    "T11bsa069_u:538": " taduktaṃ bhavati pūrvaṃ heturnāma nopapadyate paścāttu heturnāmopapadyate /",
    "T11bsa069_u:539": " yaccābhihitaṃ hetuḥ prāk kriyā tu paścāditi tadadoṣam /",
    "T11bsa069_u:540": " athaivaṃ sati,",
    "T11bsa069_u:541": " kriyāyā hetuto 'nutpattiriti cedetat khaṇḍanamasiddham /",
    "T11bsa069_u:542": " kasmāditi cet /",
    "T11bsa069_u:543": " etatprāgeva [sad] vastu paścāddheturnāmopapadyate /",
    "T11bsa069_u:544": " vastuni vinaṣṭe paścāt kriyotpattiriti cet,",
    "T11bsa069_u:545": " tadaitatkhaṇḍanaṃ sidhyati na tvevamucyate,",
    "T11bsa069_u:546": " pūrvaṃ bhāve 'pi [hetoriti] nāmānupapattiḥ paścāttu nāmopapattiḥ /",
    "T11bsa069_u:547": " tasmātphalasya hetuta utpattiḥ /",
    "T11bsa069_u:548": " 7. upalabdhikhaṇḍanam /",
    "T11bsa069_u:549": " viśiṣṭahetunānityatāvarṇanādeṣo 'heturiti upalabdhikhaṇḍanamucyate /",
    "T11bsa069_u:550": " prativādī prāha /",
    "T11bsa069_u:551": " yadi prayatna[ānantarīyaka]tvācchabdo 'nityastadā yatra prayatno na vidyate tatra nityatāprasaṅgaḥ /",
    "T11bsa069_u:552": " yathā vidyudvāyvādīnyaprayatna [ānantarīyaka]āṇyanityeṣu cāntarbhūtāni tasmādanityatve sādhye na prayatnamātraṃ samāśrayaṇīyaṃ prayatnasyāsādhanatvāt",
    "T11bsa069_u:553": " sādhanañcedyatra yatra prayatno nāsti tatra tatra nityatāyāḥ sambhavaḥ /",
    "T11bsa069_u:554": " yathāgniṃ vinā na dhūmasthitiḥ /",
    "T11bsa069_u:555": " dhūmo 'gneḥ saddheturdhūmāgnyoravyatirekāt /",
    "T11bsa069_u:556": " (Tś 20) prayatnastu na tathā,",
    "T11bsa069_u:557": " tasmādasiddho hetuḥ /",
    "T11bsa069_u:558": " kiñca prayatno nānityatāsthāpanāsamarthaḥ /",
    "T11bsa069_u:559": " kuta iti cet /",
    "T11bsa069_u:560": " vyāptyabhāvāt /",
    "T11bsa069_u:561": " vyāptisambhave hyanityatāsthāpanopapattiḥ /",
    "T11bsa069_u:562": " vyāptyasambhave tvanityatāsthāpanānupapattiḥ /",
    "T11bsa069_u:563": " yathā kasyacitpratijñā syāt sarve taravo divyacetanā iti /",
    "T11bsa069_u:564": " kasmāditi cet /",
    "T11bsa069_u:565": " tarūṇāṃ nidrāsambhavācchirīṣavat /",
    "T11bsa069_u:566": " tatrāha khaṇḍayitā /",
    "T11bsa069_u:567": " tarūṇāṃ divyacetanāsiddhā /",
    "T11bsa069_u:568": " kasmāt? hetorvyāptyabhāvāt /",
    "T11bsa069_u:569": " śirīṣa eva svapiti na tvapare taravaḥ /",
    "T11bsa069_u:570": " sa svapno na sarvāṃstarūn vyāpnoti tasmātsarveṣāṃ tarūṇāṃ divyacetanatvapratiṣṭhāpane svapno 'samarthaḥ /",
    "T11bsa069_u:571": " prayatno 'pi tathā sarveṣāmanityānāmavyāpakatvādanityatāsthāpane 'samarthaḥ //",
    "T11bsa069_u:572": " viparītametatkhaṇḍanam /",
    "T11bsa069_u:573": " mayaivaṃ noktam /",
    "T11bsa069_u:574": " naitaducyate mayā yatprayatnaḥ sarvānityatākhyāpane samartho heturanye tu hetavo 'samarthāḥ /",
    "T11bsa069_u:575": " yadyanyo 'nityatākhyāpane samartho heturvidyate tadāhaṃ sukhī /",
    "T11bsa069_u:576": " asmadarthasiddheḥ /",
    "T11bsa069_u:577": " asmatsthāpito hetuḥ khyāpanasamarthaḥ,",
    "T11bsa069_u:578": " anyo 'pi hetuḥ khyāpanasamarthaḥ /",
    "T11bsa069_u:579": " tasmātpratijñā siddhā /",
    "T11bsa069_u:580": " yathā dhūmenāgniranumitaḥ /",
    "T11bsa069_u:581": " yadi kaścidvadetprabhayāgnirapi siddho 'smadarthe 'pi tathāsambhavaḥ /",
    "T11bsa069_u:582": " prayatnotpattiranityatākhyāpanasamarthā /",
    "T11bsa069_u:583": " yadyanye 'pi hetavo 'nityatākhyāpanasamarthā,",
    "T11bsa069_u:584": " anityatāpi siddhā /",
    "T11bsa069_u:585": " tasmādviparītaṃ khaṇḍanaṃ bhavataḥ /",
    "T11bsa069_u:586": " asmanmatākhaṇḍanāt /",
    "T11bsa069_u:587": " yadyahaṃ bravīmi yadyadanityaṃ tattatsarvaṃ prayatnasamutpannamiti tadā prayatnotpattihetoravyāpitvādasiddhatvamiti bhavatā khaṇḍanaṃ vaktavyam",
    "T11bsa069_u:588": " tadaitacca khaṇḍanaṃ viśiṣyate /",
    "T11bsa069_u:589": " yadāhaṃ bravīmi śabdābikamanityaṃ prayatnasamutpannatvāttadā yatsarvamanityaṃ (Tś 21)",
    "T11bsa069_u:590": " tatprayatnasamutpannamiti nocyate /",
    "T11bsa069_u:591": " tasmādviparītaṃ khaṇḍanaṃ bhavataḥ /",
    "T11bsa069_u:592": " 8. saṃśayakhaṇḍanam /",
    "T11bsa069_u:593": " vipakṣasādharmyātsaṃśayavādena khaṇḍanam /",
    "T11bsa069_u:594": " anityaḥ śabdaḥ prayatnasamutpannatvāt /",
    "T11bsa069_u:595": " yadyatprayatnasamutpannaṃ tattadanityaṃ ghaṭavat /",
    "T11bsa069_u:596": " iti sthāpite prativādī prāha /",
    "T11bsa069_u:597": " yatsamutpannaṃ tatprayatena vyaktaṃ yathā mūlakīlakodakaṃ prayatnena vyaktaṃ na tu prayatnena samutpannam /",
    "T11bsa069_u:598": " śabdo 'pi tathā /",
    "T11bsa069_u:599": " tasmātprayatnadvārā hetusthāpanamaniyatamanutpanna utpanne ca bhāvāt /",
    "T11bsa069_u:600": " tasmāt taṃ hetumāśritya śabde saṃśayotpattiḥ /",
    "T11bsa069_u:601": " kathaṃ ca śabdo 'vadhāryate?",
    "T11bsa069_u:602": " kiṃ ghatavadasamutpannaḥ samutpadyate mūlakīlodakavatsamutpanno vā vyajyate?",
    "T11bsa069_u:603": " tasmadanaikāntikatā /",
    "T11bsa069_u:604": " tasmādutpattihetoḥ saṃśayotpādakatvādasādhakatvamiti jñeyam /",
    "T11bsa069_u:605": " kasmāt /",
    "T11bsa069_u:606": " utpādakatvād vyaktīkaraṇācca /",
    "T11bsa069_u:607": " viparītametatkhaṇḍanam /",
    "T11bsa069_u:608": " kuta iti cet /",
    "T11bsa069_u:609": " noktamasmābhiryacchabdaḥ prayatnena vyaktaḥ /",
    "T11bsa069_u:610": " api tu yataḥ prayatnena samutpannastasmācchabdo 'nitya iti /",
    "T11bsa069_u:611": " punarbhavatā kiṃ khaṇḍyate /",
    "T11bsa069_u:612": " yadi (bhavato)",
    "T11bsa069_u:613": " cyate prayatnakāryaṃ dvividhamutpattirabhivyaktiśca /",
    "T11bsa069_u:614": " utpattirghaṭādivadabhivyaktirmūlakīlo dakādivat /",
    "T11bsa069_u:615": " śabdo 'pi prayatnakāryaḥ /",
    "T11bsa069_u:616": " tasmāttasmin nityatānityatāsaṃśayotpattiriti /",
    "T11bsa069_u:617": " tadayuktam /",
    "T11bsa069_u:618": " kuta iti cet /",
    "T11bsa069_u:619": " mūlakīlodakāderaprayatnakāryatvāt /",
    "T11bsa069_u:620": " mūlakīlodakābhivyaktiḥ prayatnakāryyeti cet /",
    "T11bsa069_u:621": " etadasmanmataṃ na khaṇḍayati /",
    "T11bsa069_u:622": " abhivyaktiranutpannā prayatnenotpatti labhate /",
    "T11bsa069_u:623": " tasmātprayatnakāryamekavidhaṃ sadaivanityatvāditi bhavatkhaṇḍanamayuktam /",
    "T11bsa069_u:624": " (Tś 22) atha manyase yatprayatna-[kāryaṃ] taddvidham /",
    "T11bsa069_u:625": " anityaṃ nityañca /",
    "T11bsa069_u:626": " ghaṭotpattiranityā ghaṭadhvaṃso nityaḥ /",
    "T11bsa069_u:627": " śabdo 'pi tatheti /",
    "T11bsa069_u:628": " eṣa saṃśayo 'yuktaḥ /",
    "T11bsa069_u:629": " kasmāt? asiddhatvāt /",
    "T11bsa069_u:630": " yadi bhavato ghaṭadhvaṃsasya dhvaṃse sadbhāvastataḥ sadbhāvāddhvaṃsābhāvaḥ syāt /",
    "T11bsa069_u:631": " yadi dhvaṃse 'bhāvastadā dhvaṃso 'bhāva eva /",
    "T11bsa069_u:632": " kuta iti cet /",
    "T11bsa069_u:633": " bhāvābhāvāt /",
    "T11bsa069_u:634": " andhakāravat /",
    "T11bsa069_u:635": " andhakāre jyotiṣo 'bhāvaḥ tasmādandhakāraḥ /",
    "T11bsa069_u:636": " dhvaṃso 'pi tathā /",
    "T11bsa069_u:637": " dhvaṃse bhāvābhāvaḥ tasmāddhvaṃsabhāva iti cet /",
    "T11bsa069_u:638": " tadayuktaṃ khapuṣpabandhyāputraśaśaviṣāṇeṣu bhāvābhāvātteṣāmapi sadbhāvaprasaṅgaḥ /",
    "T11bsa069_u:639": " yadi khapuṣpādīnāṃ sadbhāvo bhavatā nānujñāyate,",
    "T11bsa069_u:640": " tadā ghaṭadhvaṃsasyāpi tathātvam /",
    "T11bsa069_u:641": " tasmātsadbhāva iti na vaktavyam /",
    "T11bsa069_u:642": " tasmātprayatnakāryamekavidhaṃ sadaivānityatvāt /",
    "T11bsa069_u:643": " tasmādayukto bhavataḥ saṃśayaḥ /",
    "T11bsa069_u:644": " apratipattiścedbhavataḥ pratipādanārthamahaṃ vyañjanahetuṃ vadāmi /",
    "T11bsa069_u:645": " anityaḥ śabdaḥ /",
    "T11bsa069_u:646": " kasmāt /",
    "T11bsa069_u:647": " prāgvyavadhānābhāvātprayatnenotpattiniṣpattiḥ /",
    "T11bsa069_u:648": " tasmādanityaḥ śabdo ghaṭavaditi jñātam /",
    "T11bsa069_u:649": " yatprayatnenopalabhyate yacca prayatnena kriyate tadubhayaṃ bhinnamiti bhavatā pratiṣṭhāpitam /",
    "T11bsa069_u:650": " tadayuktam /",
    "T11bsa069_u:651": " ko 'yamartho yatprayatnenopalabhyate tadanityamiti /",
    "T11bsa069_u:652": " kasmāt /",
    "T11bsa069_u:653": " yasmādanutpannaṃ samutpadyate samutpannañca vinaśyati /",
    "T11bsa069_u:654": " tasmānmūlakīlodakādestathāpyanityatāsambhavaḥ /",
    "T11bsa069_u:655": " yaccocyate yadabhivyaktaṃ nityamiti tasya kiṃ prayojanam /",
    "T11bsa069_u:656": " 9. anuktikhaṇḍanam /",
    "T11bsa069_u:657": " pūrvamanuktatvādanityatābhāva etadanuktikhaṇḍanam /",
    "T11bsa069_u:658": " pratijñā pūrvavat /",
    "T11bsa069_u:659": " prativādī prāha /",
    "T11bsa069_u:660": " prayatna iti vacanaṃ śabdasyānityatāheturiti cettadā kiṃ prāpyate? (Tś 23)",
    "T11bsa069_u:661": " prayatna ityanukte tadā śabdo nityaḥ /",
    "T11bsa069_u:662": " etadeva prāpyate,",
    "T11bsa069_u:663": " pūrvakāle nitye sati kathamadhunānityaḥ syāt /",
    "T11bsa069_u:664": " viparītametatkhaṇḍanam /",
    "T11bsa069_u:665": " kasmāt /",
    "T11bsa069_u:666": " asmābhiḥ sthāpito heturabhivyaktyartho notpattyartho na vā vināśārthaḥ /",
    "T11bsa069_u:667": " yadyasmatsthāpitasya hetorvināśaḥ syāttadā bhavatkhaṇḍanaṃ viśiṣyeta /",
    "T11bsa069_u:668": " yadā heturmayānuktastadā śabdasyānityatānabhivyakteti cedbhavatkhaṇḍanam /",
    "T11bsa069_u:669": " etatkhaṇḍanābhāsa eva /",
    "T11bsa069_u:670": " yadi vināśahetunā mām khaṇḍayati bhavān tadviparītakhaṇḍanaṃ syāt /",
    "T11bsa069_u:671": " 10. kāryabhedakhaṇḍanam- kāryyabhedād ghaṭavatacchabda iti na vaktavyam /",
    "T11bsa069_u:672": " etat kāryabhedakhaṇḍanamucyate /",
    "T11bsa069_u:673": " anityaḥ śabdaḥ kṛtakatvād ghaṭavaditi sthāpite prativādī prāha ghaṭaśabdayoḥ kāryabhedaḥ /",
    "T11bsa069_u:674": " kāryabhedāt tulyānityatānupapattiḥ /",
    "T11bsa069_u:675": " viparītametatkhaṇdanam /",
    "T11bsa069_u:676": " kasmāt? /",
    "T11bsa069_u:677": " anitya śabdo ghaṭasamānakāryatvāditi noktaṃ mayā /",
    "T11bsa069_u:678": " api tu sarvāṇi vastūni tulyena nyāyena kṛtakatvād anityānītyevamuktam /",
    "T11bsa069_u:679": " na tu samānakāryāpekṣatvād ghaṭavacchabdo 'nitya iti /",
    "T11bsa069_u:680": " dhūmo bhinno 'pyagnivyañjakaḥ /",
    "T11bsa069_u:681": " ghaṭo 'pi tathā śabdasyanityatāvyañjakaḥ /",
    "T11bsa069_u:682": " anyacca paraṇoktaṃ kāryaviśeṣakhaṇḍanam /",
    "T11bsa069_u:683": " anyadasti yenocyate nityaḥ śabda ākāśasamāśritatvāt /",
    "T11bsa069_u:684": " ākāśo nityaḥ /",
    "T11bsa069_u:685": " yatkiñcidākāśasamāśritaṃ tannityam /",
    "T11bsa069_u:686": " yathā paramāṇoḥ pārimāṇḍalyam /",
    "T11bsa069_u:687": " paramāṇurnityaḥ pārimāṇḍalyañca paramāṇusamāśritaṃ,",
    "T11bsa069_u:688": " tasmātpārimāṇḍalyaṃ nityam /",
    "T11bsa069_u:689": " śabdo 'pi tadvadākāśasamāśritatvānnityaḥ /",
    "T11bsa069_u:690": " anyacca /",
    "T11bsa069_u:691": " nityaḥ śabdaḥ /",
    "T11bsa069_u:692": " kasmāt /",
    "T11bsa069_u:693": " śrāvaṇatvāt /",
    "T11bsa069_u:694": " yathā śabdatvaṃ (Tś 24)",
    "T11bsa069_u:695": " śravaṇagrāhyaṃ nityañca,",
    "T11bsa069_u:696": " tathā śabdo 'pi tasmānnityaḥ /",
    "T11bsa069_u:697": " etatpratijñāntaram /",
    "T11bsa069_u:698": " vaiśeṣika āha /",
    "T11bsa069_u:699": " yadi nityaṃ hetunā sthāpyate,",
    "T11bsa069_u:700": " tato hetukriyatvādanityam /",
    "T11bsa069_u:701": " tasmācchabdo 'nityaḥ /",
    "T11bsa069_u:702": " viparītametatkhaṇḍanam /",
    "T11bsa069_u:703": " kasmāt? na mayoktaṃ hetunā nityatotpanneti,",
    "T11bsa069_u:704": " api tu heturanityatāṃ vyanakti /",
    "T11bsa069_u:705": " parasyājñānātparasya pratipādanārthamasmatsthāpitaheturvyañjanaheturna tvutpattihetuḥ /",
    "T11bsa069_u:706": " bhavatkhaṇḍanamutpattihetoreva /",
    "T11bsa069_u:707": " tasmādviparītam /",
    "T11bsa069_u:708": " kiñca pratijñākhaṇḍane bhavadukte na mayānujñāte /",
    "T11bsa069_u:709": " kuta iti cet /",
    "T11bsa069_u:710": " nāsmābhiranityateṣṭā pratītā vā /",
    "T11bsa069_u:711": " tasmādukto mayaiṣo 'rthaḥ /",
    "T11bsa069_u:712": " etaddaśavidhaṃ viparītakhaṇḍanamucyate /",
    "T11bsa069_u:713": " viparyayeṇa taddoṣasthāpanāt /",
    "T11bsa069_u:714": " yadi khaṇḍanaṃ tattulyaṃ bhavettadā viparītakhaṇḍanāpattiḥ /",
    "T11bsa069_u:715": " aparamasatkhaṇḍanam /",
    "T11bsa069_u:716": " mithyāvacanādasat /",
    "T11bsa069_u:717": " mithyāvacanaṃ tvayathārthamanarthakañca /",
    "T11bsa069_u:718": " etaducyate 'satkhaṇḍanam /",
    "T11bsa069_u:719": " asatkhaṇḍanaṃ trividhamavarṇya(vyañjaka)",
    "T11bsa069_u:720": " khaṇḍanamarthāpatti(vyañjaka)",
    "T11bsa069_u:721": " khaṇḍanaṃ, pratidṛṣṭa(ārthavyañjaka)",
    "T11bsa069_u:722": " khaṇḍanañca /",
    "T11bsa069_u:723": " 1. avarṇya(vyañjaka)khaṇḍanam /",
    "T11bsa069_u:724": " pratyakṣaviṣaye yaddhetvanveṣaṇaṃ tadavarṇyakhaṇḍanamucyate /",
    "T11bsa069_u:725": " anityaḥ śabdaḥ /",
    "T11bsa069_u:726": " kuta iti cet /",
    "T11bsa069_u:727": " kṛtrimatvādghaṭavaditi sthāpite prativādī prāha /",
    "T11bsa069_u:728": " asmābhirdṛṣṭaṃ yadghaṭaḥ kṛtrimaḥ /",
    "T11bsa069_u:729": " kena hetunā tadanityatānumīyate /",
    "T11bsa069_u:730": " yadi hetuṃ vinā (Tś 25)",
    "T11bsa069_u:731": " ghaṭasya nityatā sthāpitā śabdo 'pi nityetāhetumantareṇa nityo bhavet /",
    "T11bsa069_u:732": " asattatkhaṇḍanam /",
    "T11bsa069_u:733": " kasmāt? /",
    "T11bsa069_u:734": " yat[pūrvameva]pratītaṃ na tasya hetunā sādhanam /",
    "T11bsa069_u:735": " yadi pratīyate yadvaṭaḥ sahetuko 'nityaśceti kimanityatāhetvanmveṣaṇena /",
    "T11bsa069_u:736": " tasmādasadetatkhaṇḍanam /",
    "T11bsa069_u:737": " 2. arthāpatti(vyañjaka)khaṇḍanam /",
    "T11bsa069_u:738": " vipakṣe 'rthāpattiretadarthāpattikhaṇḍanam /",
    "T11bsa069_u:739": " ātmā na vidyate /",
    "T11bsa069_u:740": " kuta iti cet /",
    "T11bsa069_u:741": " anabhivyaktatvādvandhyāputravaditi sthāpite prativādī prāha /",
    "T11bsa069_u:742": " tadetadarthādāpattiryadyabhivyaktaṃ sadanabhivyaktaṃ tvasaditi /",
    "T11bsa069_u:743": " athābhivyaktaṃ kadācitsatkadācidasa /",
    "T11bsa069_u:744": " anabhivyaktaṃ tadvat /",
    "T11bsa069_u:745": " alātacakramarīcigandharvanagaravat /",
    "T11bsa069_u:746": " tadabhivyaktam /",
    "T11bsa069_u:747": " tatsadbhāvasthāpanaṃ tvaśakyam /",
    "T11bsa069_u:748": " yadyabhivyaktasya sadbhāvasthāpanamaśakyaṃ tadānabhivyaktasyāsadbhāvapratiṣṭhāpanaṃ [sutarāma] śakyam /",
    "T11bsa069_u:749": " asattatkhaṇḍanam /",
    "T11bsa069_u:750": " ko 'sau nyāyo yenaitadarthādāpattirbhavet /",
    "T11bsa069_u:751": " yadanabhivyaktaṃ tadatyantamasaditi naitadarthādāpadyate /",
    "T11bsa069_u:752": " abhivyaktaṃ dvividhamanarthāpattirarthāpattiśca /",
    "T11bsa069_u:753": " yadi vṛṣṭirbhavati tadā meghenāpi bhavitavyam /",
    "T11bsa069_u:754": " meghe satyapi tu kadācidṛṣṭirbhavati kadācinna bhavatītyanaikāntikatā /",
    "T11bsa069_u:755": " dhūmenāgneranumānam /",
    "T11bsa069_u:756": " nātrārthādāpattiḥ /",
    "T11bsa069_u:757": " dhūme dṛṣṭe satyagniranumīyate dhūme tvasati agnerabhāvaḥ /",
    "T11bsa069_u:758": " anarthāpattiriyam /",
    "T11bsa069_u:759": " kasmāditi cet /",
    "T11bsa069_u:760": " taptāyaḥpiṇḍe lohitāṅgāre ca dhūmābhāve 'pya 'gneḥ sadbhāvaḥ /",
    "T11bsa069_u:761": " tasmādabhivyakteṣvarthāpattikhaṇḍanamabhūtam /",
    "T11bsa069_u:762": " anyacca / rūpamevālātacakramarīcigandharvanagarāṇīti pratibhātīndriyabhramāccittaviparyāsena /",
    "T11bsa069_u:763": " tacca vartamāna eva (Tś 26)",
    "T11bsa069_u:764": " sadanāgate tvasat /",
    "T11bsa069_u:765": " rūpamātramindriyabhramāccittaviparyāsena kadācit sad[vastīva] prakāśate /",
    "T11bsa069_u:766": " yaduktaṃ bhavatābhivyaktasya sattvamanaikāntikaṃ tadayuktam /",
    "T11bsa069_u:767": " kiñca bandhyāputradṛṣṭāntenāyamevārtho mayā niścīyate /",
    "T11bsa069_u:768": " yadabhivyaktisthānānna prabhraṃśate tadvastvabhāva eva /",
    "T11bsa069_u:769": " bandhyāutravat /",
    "T11bsa069_u:770": " yaccānabhivyaktisthānātprabhraṃśate naiṣo me dṛṣṭāntaḥ /",
    "T11bsa069_u:771": " aṇvākāśādiṣu tu kadācidabhivyaktiḥ kadācidanabhivyaktiḥ /",
    "T11bsa069_u:772": " bhavadarthāpattiḥ prati mayārthāpattiruktā /",
    "T11bsa069_u:773": " yadabhivyaktisthānādekāntena prabhraṃśate tadvastu sadeva /",
    "T11bsa069_u:774": " alātacakrādiṣu cakramevānaikāntikam /",
    "T11bsa069_u:775": " tacca cakrasyānaikāntikatā yat pravartanakāle sat,",
    "T11bsa069_u:776": " sthitikāle cāsat /",
    "T11bsa069_u:777": " tasmāt neyamarthāpattiḥ /",
    "T11bsa069_u:778": " anarthāpattāvarthāpattikhaṇḍanaṃ cedetat khaṇḍanamasat /",
    "T11bsa069_u:779": " punaranyathāpyarthāpattikhaṇḍanaṃ vadanti /",
    "T11bsa069_u:780": " yadi ghaṭasādharmyādanityaḥ śabda ityarthādāpannaṃ tadāsādharmyānnityaḥ /",
    "T11bsa069_u:781": " asādharmyaṃ yacchabdaḥ śravaṇagrāhyo 'mūrtaśca ghaṭastu cakṣurgrāhyo mūrtaśca /",
    "T11bsa069_u:782": " asādharmyācchabdo nityaḥ /",
    "T11bsa069_u:783": " evaṃvidhakhaṇḍanaṃ sādharmyakhaṇḍanato 'rthāpattikhaṇḍanāviśeṣānna mayānujñātam /",
    "T11bsa069_u:784": " 3. pratidṛṣṭāntakhaṇḍanam /",
    "T11bsa069_u:785": " pratidṛṣṭāntabalāt sādhanam /",
    "T11bsa069_u:786": " etaducyate pratidṛṣṭānta (vyañjaka) khaṇḍanam /",
    "T11bsa069_u:787": " anityaḥ śabdo 'nityaghaṭasādharmyāditi cet /",
    "T11bsa069_u:788": " tadāhamapi tasya nityatāṃ vyaktīkaromi /",
    "T11bsa069_u:789": " yathā nityākāśasādharmyānnityaḥ śabdaḥ /",
    "T11bsa069_u:790": " yadi nityatāsādharmyānnityatāprāptistadānityatāsādharmyātkathamanityatā /",
    "T11bsa069_u:791": " asattatkhaṇḍanam /",
    "T11bsa069_u:792": " kuta iti cet /",
    "T11bsa069_u:793": " abhāvamātra vastvākāśamucyate /",
    "T11bsa069_u:794": " (Tś 27) yadi sato nityavaṃ siddhastadā dṛṣṭāntaḥ sada khaṇḍanam /",
    "T11bsa069_u:795": " kintvatrāmato nityatā /",
    "T11bsa069_u:796": " ākāśamasadvastvera naitannityamanityaṃ vā vaktuṃ śakyate /",
    "T11bsa069_u:797": " asiddho dṛṣṭānta etasya khaṇḍanasya /",
    "T11bsa069_u:798": " adṛṣṭānte dṛṣṭāntatākalpanāt /",
    "T11bsa069_u:799": " tasmādasadetatkhaṇḍanam /",
    "T11bsa069_u:800": " yadi kaścinmanyate sadvastvevākāśo nityaśca /",
    "T11bsa069_u:801": " etadviparītakhaṇḍanaṃ natu satkhaṇḍanam /",
    "T11bsa069_u:802": " kasmāt? /",
    "T11bsa069_u:803": " amūrtatvasyanaikāntikatvāt /",
    "T11bsa069_u:804": " ākāśo 'mūrto nityaśca cittasukhaduḥkhecchādikantvamūrtamanityam /",
    "T11bsa069_u:805": " amūrtaḥ śabdaḥ kimākāśavannityo bhaveccittasukhādivadanityo vā /",
    "T11bsa069_u:806": " amūrtatvamanaikāntikatvādasiddho hetuḥ /",
    "T11bsa069_u:807": " tasmādviparītametkhaṇḍanam /",
    "T11bsa069_u:808": " aparaṃ ca sahetukatvācchabdo 'nityaḥ /",
    "T11bsa069_u:809": " vastu sahetukañcet tadānityamiti jñeyaṃ ghaṭādivaditi sthāpite /",
    "T11bsa069_u:810": " prativādī prāha /",
    "T11bsa069_u:811": " asminnarthe saṃśayaḥ /",
    "T11bsa069_u:812": " kasmāditi cet /",
    "T11bsa069_u:813": " ghaṭotpādaḥ sahetuko 'nityaḥ /",
    "T11bsa069_u:814": " ghaṭadhvaṃsastu sahetuko nityaḥ /",
    "T11bsa069_u:815": " śabdasya sahetukatvācchabde saṃśayotpattiḥ /",
    "T11bsa069_u:816": " sahetukaghaṭotpādavadanityaḥ sahetukaghaṭadhvaṃsavannityo vā /",
    "T11bsa069_u:817": " asadetkhaṇḍanam /",
    "T11bsa069_u:818": " kasmāt? yadyasaddravyaṃ nityamucyate daṇḍāghātavinaṣṭavastūnāmapi nityatāpattiḥ /",
    "T11bsa069_u:819": " kiñca śabdo 'nityaḥ /",
    "T11bsa069_u:820": " kutaḥ aindriyakatvāt /",
    "T11bsa069_u:821": " ghaṭādivaditi sthāpite /",
    "T11bsa069_u:822": " prativādī prāha /",
    "T11bsa069_u:823": " atrāpi saṃśayasambhavaḥ /",
    "T11bsa069_u:824": " yadyaindriyakaḥ sāmānyavattadā nityatāpattiḥ /",
    "T11bsa069_u:825": " yadi śabda aindriyakastadā sāmānyavannityaḥ /",
    "T11bsa069_u:826": " yadi sāmānyavanna nityo bhavet,",
    "T11bsa069_u:827": " tadā ghaṭadṛṣṭāntenānityo na bhavet /",
    "T11bsa069_u:828": " asadetatkhaṇḍanam /",
    "T11bsa069_u:829": " kasmāt /",
    "T11bsa069_u:830": " yadi gavādisāmānyaṃ gavādivyatiriktaṃ syāttadā pṛthaktvena grāhyaṃ draṣṭavyañca (Tś 28)",
    "T11bsa069_u:831": " sāmānyantu gavādivyatiriktaṃ pṛthaktvena gṛhyate na ca dṛśyate /",
    "T11bsa069_u:832": " tasmādanityamiti jñeyam /",
    "T11bsa069_u:833": " anyacca / ātmā na vidyate /",
    "T11bsa069_u:834": " kuta iti cet /",
    "T11bsa069_u:835": " anabhivyaktatvāt /",
    "T11bsa069_u:836": " sarpaśravaṇavat /",
    "T11bsa069_u:837": " iti sthāpite prativādī prāha /",
    "T11bsa069_u:838": " samudrabinduparimāṇaṃ himālayagurutvañca madeva kintvanabhivyakte /",
    "T11bsa069_u:839": " ātmano 'pi tathātvasambhavaḥ /",
    "T11bsa069_u:840": " sanneva kintvanabhivyaktaḥ /",
    "T11bsa069_u:841": " tasmādanabhivyaktiheturnātmābhāvaṃ sthāpayituṃ samarthaḥ /",
    "T11bsa069_u:842": " saṅkhyāparimāṇasya sañcitādapṛthaktvam /",
    "T11bsa069_u:843": " tatparimeyasañcitamanukrameṇeyaditīyaditi ca pradarśyate /",
    "T11bsa069_u:844": " tatsaṅkhyāparimāṇaṃ smṛtidhāraṇārthaṃ,",
    "T11bsa069_u:845": " ekaṃ,",
    "T11bsa069_u:846": " daśa,",
    "T11bsa069_u:847": " sahasraṃ niyutamityādyucyate /",
    "T11bsa069_u:848": " samudrabinduparimāṇasya himālayagurutvasya cāpṛthaktvena satvābhāvāt /",
    "T11bsa069_u:849": " yadyaparakhaṇḍanaṃ tatkhaṇḍanasadṛśaṃ taddoṣasthāpanādasatkhaṇḍanamityucyate /",
    "T11bsa069_u:850": " viruddhakhaṇḍanam /",
    "T11bsa069_u:851": " arthavisaṃvādakaṃ viruddhamityucyate,",
    "T11bsa069_u:852": " yathā prabhāndhakārau sthitigatī visaṃvādake /",
    "T11bsa069_u:853": " tadviruddhakhaṇḍanamityucyate /",
    "T11bsa069_u:854": " viruddhakhaṇḍanaṃ trividham /",
    "T11bsa069_u:855": " anutpattikhaṇḍanaṃ,",
    "T11bsa069_u:856": " nityatākhaṇḍanaṃ,",
    "T11bsa069_u:857": " svārthaviruddhakhaṇḍanañca /",
    "T11bsa069_u:858": " 1. athānutpattikhaṇḍanam /",
    "T11bsa069_u:859": " prāgutpatteḥ prayatnanirapekṣatvānnitya ityanutpattikhaṇḍanam /",
    "T11bsa069_u:860": " prativādī prāha /",
    "T11bsa069_u:861": " yadyanityaḥ śabdaḥ prayatna[ānantarīyaka]tvāttadā prāgutpatteraprayatna[ānantarīyaka]tvānnityaḥ /",
    "T11bsa069_u:862": " viruddhaṃ tatkhaṇḍanam /",
    "T11bsa069_u:863": " kuta iti cet /",
    "T11bsa069_u:864": " utpatteḥ pūrvaṃ śabdo 'sanneva /",
    "T11bsa069_u:865": " asaṃścet, kathaṃ nityaḥ /",
    "T11bsa069_u:866": " yadi kaścidvadedvandhyāputraḥ (Tś 29)",
    "T11bsa069_u:867": " kṛṣṇo bandhyāputraḥ śveta iti tadapi siddham bhavet /",
    "T11bsa069_u:868": " yadyasannityatānupapattiḥ /",
    "T11bsa069_u:869": " yadi nityo 'sattānupapattiḥ /",
    "T11bsa069_u:870": " asannityamiti svato viruddham /",
    "T11bsa069_u:871": " etadasatkhaṇḍaneṣvarthāpattisamam /",
    "T11bsa069_u:872": " kasmāt /",
    "T11bsa069_u:873": " asatkhaṇḍanāt /",
    "T11bsa069_u:874": " śabdo 'nityaḥ prayatna[ānantarīyakatvā]diti sthāpita etadarthādāpadyate /",
    "T11bsa069_u:875": " aprayatna[ānantarīya]katvānnitya iti tadasat /",
    "T11bsa069_u:876": " kutaḥ /",
    "T11bsa069_u:877": " prayatna[ānantarīya] kaṃ trividham,",
    "T11bsa069_u:878": " nityamanityamasacca /",
    "T11bsa069_u:879": " nityamākāśavat /",
    "T11bsa069_u:880": " anityaṃ vidyudādivat /",
    "T11bsa069_u:881": " asadākāśakusumāditiva /",
    "T11bsa069_u:882": " etatritayamaprayatna[ānantarīya] kaṃ bhavatā tvekena prakāreṇa nityamiti manyate /",
    "T11bsa069_u:883": " tasmādasat /",
    "T11bsa069_u:884": " 2. nityatākhaṇḍanam /",
    "T11bsa069_u:885": " nityamanityabhāvānnityaḥ śabdaḥ /",
    "T11bsa069_u:886": " etannityatākhaṇḍanamucyate /",
    "T11bsa069_u:887": " prativādī prāha /",
    "T11bsa069_u:888": " anitye nityamanityatā,",
    "T11bsa069_u:889": " sarvadharmāṇāṃ svabhāvānirāsāt /",
    "T11bsa069_u:890": " anitye nityamanityatvabhāvānnityatā siddhā /",
    "T11bsa069_u:891": " viruddhametat /",
    "T11bsa069_u:892": " kasmāt /",
    "T11bsa069_u:893": " yadyanityaṃ nityatālābhaḥ katham /",
    "T11bsa069_u:894": " yadi kaścidvadedandhakāre prabhāstīti tadvacanamapi siddhaṃ bhavet /",
    "T11bsa069_u:895": " tannaiveti cettato bhavatkhaṇḍanamapi viruddhamasacca /",
    "T11bsa069_u:896": " kasmāditi cet /",
    "T11bsa069_u:897": " anityateti pṛthagdharmo 'nityena na sambaddhaḥ yo nityo mantavyaḥ /",
    "T11bsa069_u:898": " anityatā naiva pṛthagbhāvaḥ /",
    "T11bsa069_u:899": " yadyanutpannaṃ vastūtpattiṃ labhata utpannantu vinaśyati tato 'nityamityucyate /",
    "T11bsa069_u:900": " anityamasaditi cedyadanityena nityaṃ śthāpitaṃ tasyāpyasattāprasaṅgaḥ /",
    "T11bsa069_u:901": " 3. svārthaviruddham /",
    "T11bsa069_u:902": " yadi parārthasvaṇḍane svārthahānistadā tatsvārthaviruddhakhaṇḍanamucyate /",
    "T11bsa069_u:903": " (Tś 30)",
    "T11bsa069_u:904": " anityaḥ śabdaḥ kṛtakatvādaṅkurādivaditi sthāpite /",
    "T11bsa069_u:905": " prativādī prāha /",
    "T11bsa069_u:906": " yadi heturanityatāṃ prāpnoti tadānityatātulyaḥ /",
    "T11bsa069_u:907": " yadyanityatāṃ na prāpnoti tadānityatāsādhanāsamarthaḥ /",
    "T11bsa069_u:908": " tasmādasiddho heturiti /",
    "T11bsa069_u:909": " yadi tāvattava khaṇḍanaṃ matpratijñāṃ prāpnoti,",
    "T11bsa069_u:910": " matpratijñātulyatve 'smadarthakhaṇḍanāsamartham /",
    "T11bsa069_u:911": " atha na matpratijñāṃ prāpnoti tathāpyasmadarthakhaṇḍanāsamartham /",
    "T11bsa069_u:912": " tasmādbhavatkhaṇḍane bhavadarthahāniḥ /",
    "T11bsa069_u:913": " prativādī punarāha /",
    "T11bsa069_u:914": " yadi hetuḥ pūrvaṃ pratijñā tu paścāt,",
    "T11bsa069_u:915": " tadā pratijñābhāve sa kasya hetuḥ /",
    "T11bsa069_u:916": " atha pratijñā pūrvaṃ hetustu paścāttadā,",
    "T11bsa069_u:917": " siddhāyāṃ pratijñāyāṃ kiṃ hetunetyeṣo 'pyasiddho hetuḥ /",
    "T11bsa069_u:918": " yadi bhavatkhaṇḍanaṃ pūrvamasmatpratijñā tu paścādasmadarthābhāve kiṃ bhavatā khaṇḍyate /",
    "T11bsa069_u:919": " yadyasmatpratijñā pūrvaṃ bhavatkhaṇḍanaṃ tu paścāttadāsmatpratijñāyāṃ sthāpitāyāṃ kiṃ bhavatkhaṇḍanena /",
    "T11bsa069_u:920": " bhavānasmatkhaṇḍanānujñānādasmatkhaṇḍanopādānena mā khaṇḍayatīti cettadayuktam /",
    "T11bsa069_u:921": " kasmāditi cet /",
    "T11bsa069_u:922": " mayā prakaṭitaṃ yadbhavatkhaṇḍanaṃ bhavadarthameva pratiṣedhati na tu bhavatkhaṇḍanamavalambyāsmadartho pratiṣṭhāpitaḥ /",
    "T11bsa069_u:923": " aparakhaṇḍane tatkhaṇḍanatulye sati taddoṣapratiṣṭhāpanaṃ viruddhakhaṇḍanamucyate /",
    "T11bsa069_u:924": " samyakkhaṇḍanaṃ pañcavidham /",
    "T11bsa069_u:925": " iṣṭārthadūṣaṇam,",
    "T11bsa069_u:926": " aniṣṭārthavyaktiḥ,",
    "T11bsa069_u:927": " prasaṅgavyaktiḥ,",
    "T11bsa069_u:928": " viṣamārthavyaktiḥ,",
    "T11bsa069_u:929": " marvānyāyasiddhilābhavyaktiḥ /",
    "T11bsa069_u:930": " prativādī prāha /",
    "T11bsa069_u:931": " astyātmā saṃghātasya parārthatvāt /",
    "T11bsa069_u:932": " (Tś 31) yathā śayanāsanādisaṃghātaḥ parārthaḥ /",
    "T11bsa069_u:933": " cakṣurādīndriyasaṃghāto 'pi parārthaḥ /",
    "T11bsa069_u:934": " parastvātmā /",
    "T11bsa069_u:935": " tasmādastyātmeti jñātam /",
    "T11bsa069_u:936": " nāstyātmā / kuta iti cet /",
    "T11bsa069_u:937": " ekāntānabhivyaktatvāt /",
    "T11bsa069_u:938": " yadekāntānabhivyaktaṃ tadasadeva /",
    "T11bsa069_u:939": " yathānīśvarapuruṣasya dvitīyo mūrdhā /",
    "T11bsa069_u:940": " dvitīyo mūrdhā rūpagandhādimūrdhākārato na pṛthak mantavyaḥ /",
    "T11bsa069_u:941": " tasmādasan /",
    "T11bsa069_u:942": " ātmano 'pi tathātvasambhavaḥ /",
    "T11bsa069_u:943": " cakṣurādīndriyeṣu na hi sa pṛthagabhivyaktaḥ /",
    "T11bsa069_u:944": " tasmādasan /",
    "T11bsa069_u:945": " astyātmeti cettadayuktam /",
    "T11bsa069_u:946": " tadiṣṭadūṣaṇamucyate /",
    "T11bsa069_u:947": " yadi punarbhavān vadati yadātmalakṣaṇamaviśeṣyaṃ,",
    "T11bsa069_u:948": " sa tu sanniti tadā dvitīyo mūrdhaviśeṣyo 'pi sanneva bhavet /",
    "T11bsa069_u:949": " dvitīyo mūrdhā sanniti bhavatā cenna pratipādyate tadātmanyapi tathā pratipattavyam /",
    "T11bsa069_u:950": " iyamucyate 'niṣṭārthavyaktiḥ /",
    "T11bsa069_u:951": " yadi bhavanmate ubhau tulyamevāviśeṣyau /",
    "T11bsa069_u:952": " nyāyāsamāśrayāccātmā sanna punardvitīyo mūrdhā /",
    "T11bsa069_u:953": " tadāhamapi nyāyāsamaśrayātsanneva dvitīyo mūrdhā na tvātmeti cedvadeyameṣo 'rthaḥ sidvo bhavet /",
    "T11bsa069_u:954": " athāsmadartho na siddho bhavadartho 'pi na sidva ityucyate prasaṅgavyaktiḥ /",
    "T11bsa069_u:955": " anyacca / ātmā dvitīya iva mūrdhāviśeṣyaḥ na tvasanniti cettadā vaiṣamyadoṣo bhavanmūrdhyāpatet /",
    "T11bsa069_u:956": " yadi kaścidvadedvandhyāputraḥ sālaṅkāro bandhyāputro niralaṅkāra iti tadapi siddhaṃ bhavet /",
    "T11bsa069_u:957": " yadi kaścidevaṃ vadettadā vaiṣamyadoṣāpattiḥ /",
    "T11bsa069_u:958": " bhavato 'pi tathātvasambhavaḥ /",
    "T11bsa069_u:959": " iyaṃ vaiṣamyadoṣavyaktiḥ /",
    "T11bsa069_u:960": " athocyate nyāyāsamāśrayānniyatamevāstyātmā,",
    "T11bsa069_u:961": " nyāyāsamāśrayānniyatameva nāsti dvitīyo mūrdheti siddhaṃ ca tadvacanamiti tadā (Tś 32)",
    "T11bsa069_u:962": " mūrkhabālānyāyavacanānyapi sidhyeyuryathākāśo dṛśyaḥ,",
    "T11bsa069_u:963": " śītolo 'gniḥ,",
    "T11bsa069_u:964": " grāhyoḥ vāyurityādi mūrkhavacanāninyāyāsamāśritānyapi bhavatsādhyavat siddhāni bhaveyuḥ /",
    "T11bsa069_u:965": " asiddhāni cedbhavadartho 'pyevaṃ syāt /",
    "T11bsa069_u:966": " iyamucyate sarvānyāyasiddhilābhavyaktiḥ //",
    "T11bsa069_u:967": " iti dvitīyaṃ prakaraṇam /",
    "T11bsa069_u:968": " (Tś 33)",
    "T11bsa069_u:969": " atha tṛtīyaṃ prakaraṇam /",
    "T11bsa069_u:970": " dvāviṃśatividhā nigrahasthānāpattiḥ /",
    "T11bsa069_u:971": " 1 pratijñāhāniḥ,",
    "T11bsa069_u:972": " 2 pratijñāntaram,",
    "T11bsa069_u:973": " 3 pratijñāvirodha,",
    "T11bsa069_u:974": " 4 pratijñāsaṃnyāsaḥ,",
    "T11bsa069_u:975": " 5 hetvantaram,",
    "T11bsa069_u:976": " 6 arthāntaram,",
    "T11bsa069_u:977": " 7 nirarthakam,",
    "T11bsa069_u:978": " 8 avijñātārtham,",
    "T11bsa069_u:979": " 9 apārthakam,",
    "T11bsa069_u:980": " 10 aprāptakālaṃ,",
    "T11bsa069_u:981": " 11 nyūnam,",
    "T11bsa069_u:982": " 12 adhikam,",
    "T11bsa069_u:983": " 13 punaruktam,",
    "T11bsa069_u:984": " 14 ananubhāṣaṇam,",
    "T11bsa069_u:985": " 15 ajñānam,",
    "T11bsa069_u:986": " 16 apratibhā,",
    "T11bsa069_u:987": " 17 vikṣepaḥ (vyājairdūṣaṇaparihāraḥ)",
    "T11bsa069_u:988": " 18 matānujñā (paradūṣaṇānujñā)",
    "T11bsa069_u:989": " , 19 paryanuyojyopekṣaṇam (nigrahasthānaprāptasya nigrahasthānāpattyupekṣaṇam)",
    "T11bsa069_u:990": " , 20 niranuyojyānuyogaḥ (asthāne nigrahasthānābhiyogaḥ)",
    "T11bsa069_u:991": " , 21 apasiddhāntaḥ,",
    "T11bsa069_u:992": " 22 hetvābhāsāśceti dvāviṃśatibidhāni nigrahasthānāni /",
    "T11bsa069_u:993": " yadi kasyacinnigrahasthānāpattirbhavet,",
    "T11bsa069_u:994": " na punastena saha vādaḥ kartavyaḥ /",
    "T11bsa069_u:995": " 1. pratijñāhāniḥ /",
    "T11bsa069_u:996": " svapratijñāyāṃ pratipakṣābhyanujñeti pratijñāhāniḥ /",
    "T11bsa069_u:997": " nityaḥ śabdaḥ /",
    "T11bsa069_u:998": " kasmāt /",
    "T11bsa069_u:999": " amūrtatvāt /",
    "T11bsa069_u:1000": " ākāśavat /",
    "T11bsa069_u:1001": " iti sthāpite 'paraḥ prāha /",
    "T11bsa069_u:1002": " śabda ākāśasādharmyannitya iti cettato yadi vaidharmyaṃ syāt,",
    "T11bsa069_u:1003": " tadānityaḥ /",
    "T11bsa069_u:1004": " vaidharmyañca śabdasya sahetukatvamākāśasya tvahetukatvamiti /",
    "T11bsa069_u:1005": " śabda aindriyaka ākāśastvanaindriyakaḥ /",
    "T11bsa069_u:1006": " tasmācchabdo 'nitya iti pratyavasthita idamāha /",
    "T11bsa069_u:1007": " sādharmyaṃ vaidharmyaṃ vā na mayā samālocyate /",
    "T11bsa069_u:1008": " nityasādharmyaṃ tu mayoktam /",
    "T11bsa069_u:1009": " yadi nityasadharmā tadā nitya iti /",
    "T11bsa069_u:1010": " (Tś 34)",
    "T11bsa069_u:1011": " atrāparaḥ / nityasādharmyamanaikāntikam /",
    "T11bsa069_u:1012": " amūrtānyanityānyapi bastūni vidyante /",
    "T11bsa069_u:1013": " yathā sukhaduḥkhādīni /",
    "T11bsa069_u:1014": " tasmādasiddho hetuḥ /",
    "T11bsa069_u:1015": " vaidharmyaṃ tu sarvamanityaṃ nityavyatiriktamiti niścitaṃ vyanakti /",
    "T11bsa069_u:1016": " tasmādanityatāsādhane samarthamityukte brūyāt /",
    "T11bsa069_u:1017": " anityaṃ sahetukam /",
    "T11bsa069_u:1018": " nityaṃ tvahetukamiti mayāpi pratipāditam /",
    "T11bsa069_u:1019": " iti pratijñāhāninigrahasthānāpattiḥ /",
    "T11bsa069_u:1020": " 2. pratijñāntaram /",
    "T11bsa069_u:1021": " pratijñātārthapratiṣedhe pareṇa kṛte dharmāntaravikalpādarthanirdeśaḥ pratijñāntaramucyate /",
    "T11bsa069_u:1022": " nityaḥ śabdaḥ /",
    "T11bsa069_u:1023": " kasmāt /",
    "T11bsa069_u:1024": " asparśatvāt /",
    "T11bsa069_u:1025": " ākāśavaditi sthāpite aparaḥ prāha /",
    "T11bsa069_u:1026": " asparśatvahetunā nityaḥ śabda iti bhavatā sthāpitam /",
    "T11bsa069_u:1027": " asparśatvahetuścānaikāntikaḥ /",
    "T11bsa069_u:1028": " cittecchakrodhādyasparśamapyanityam /",
    "T11bsa069_u:1029": " śabdo 'pyasparśastasmādanaikāntikatā /",
    "T11bsa069_u:1030": " ākāśādivannityaścittādivadanityo vetyasparśatvamanaikāntikameva /",
    "T11bsa069_u:1031": " tasmādbhavaddheturasiddhaḥ /",
    "T11bsa069_u:1032": " yadi heturasiddhastadā pratijñāpyasiddheti prasiddhamiti pratyavasthita idamāha /",
    "T11bsa069_u:1033": " śabdo nityatā ceti na mama pratijñā /",
    "T11bsa069_u:1034": " api tu nityatā śabdena saṃbaddhā,",
    "T11bsa069_u:1035": " śabdaśca nityatathā sambaddha ityasmatpratijñā /",
    "T11bsa069_u:1036": " yo mayā nirdiṣṭaḥ śabdaḥ sa rūpādiniṣedhārthaḥ /",
    "T11bsa069_u:1037": " yā ca mayā nirdiṣṭā nityatā,",
    "T11bsa069_u:1038": " sā nityatāniṣedhārthā /",
    "T11bsa069_u:1039": " nityatā śabdānna vyatiricyate rūpādibhyastu vyatiricyate /",
    "T11bsa069_u:1040": " śabdo nityatāyā na vyatiricyate śrotragrāhyādikāttu vyatiricyate /",
    "T11bsa069_u:1041": " yadyasmānna vyatiricyate,",
    "T11bsa069_u:1042": " tattena sambaddham,",
    "T11bsa069_u:1043": " eṣāsmatpratijñā /",
    "T11bsa069_u:1044": " mayā na śabdo na ca nityatā sthāpyate /",
    "T11bsa069_u:1045": " bhavān punaḥ śabdañca nityatāñca khaṇḍayati (Tś 35)",
    "T11bsa069_u:1046": " na tu mama pratijñāṃ khaṇḍayati /",
    "T11bsa069_u:1047": " iyamucyate pratijñāntarānagrahasthānāpattiḥ /",
    "T11bsa069_u:1048": " 3. pratijñāvirodhaḥ /",
    "T11bsa069_u:1049": " hetupratijñayorvirodhaḥ pratijñāvirodha ityucyate /",
    "T11bsa069_u:1050": " prativādī prāha /",
    "T11bsa069_u:1051": " nityaḥ śabdaḥ /",
    "T11bsa069_u:1052": " kasmāt /",
    "T11bsa069_u:1053": " sarvasyānityatvāt /",
    "T11bsa069_u:1054": " ākāśavat /",
    "T11bsa069_u:1055": " iti sthāpite 'paraḥ prāha bhavatoktaṃ sarvamanityaṃ tasmānnityaḥ śabda iti /",
    "T11bsa069_u:1056": " atha śabdaḥ sarvasminnantarbhavati na vā /",
    "T11bsa069_u:1057": " sarvasminnantarbhavati cet /",
    "T11bsa069_u:1058": " sarvasyānityatvācchabdo 'pyanityaḥ /",
    "T11bsa069_u:1059": " sarvasminnāntarbhavati cettadā sarvamityasiddham /",
    "T11bsa069_u:1060": " kuta iti cet /",
    "T11bsa069_u:1061": " śabdasyāsaṅgrahāt /",
    "T11bsa069_u:1062": " hetuvacane pratijñāhāniḥ /",
    "T11bsa069_u:1063": " pratijñāvacane ca hetuhāniḥ /",
    "T11bsa069_u:1064": " tasmādbhavato 'rtho 'siddhaḥ /",
    "T11bsa069_u:1065": " iyaṃ pratijñāvirodhanigrahasthānāpattirucyate /",
    "T11bsa069_u:1066": " 4. pratijñāsaṃnyāsaḥ /",
    "T11bsa069_u:1067": " pareṇa svapratijñāpratiṣedhe kṛte saṃnyāso 'samarthaneti pratijñāsaṃnyāsaḥ /",
    "T11bsa069_u:1068": " nityaḥ śabdaḥ /",
    "T11bsa069_u:1069": " kutaḥ /",
    "T11bsa069_u:1070": " aindriyakatvāt /",
    "T11bsa069_u:1071": " yathā sāmānyamaindriyakaṃ nityañca /",
    "T11bsa069_u:1072": " śabdo 'pyaindriyakatvānnityaḥ /",
    "T11bsa069_u:1073": " iti sthāpite 'paraḥ prāha nityaḥ śabda aindriyakatvāditi bhavatoktam /",
    "T11bsa069_u:1074": " atha yadaindriyakaṃ tadanityalakṣaṇākrāntaṃ ghaṭādivat /",
    "T11bsa069_u:1075": " ghaṭo hyaindriyakatvādanityaḥ /",
    "T11bsa069_u:1076": " tasmācchabdopyanitya iti /",
    "T11bsa069_u:1077": " yadbhavatoktaṃ sāmānyavannityamiti tadayuktam /",
    "T11bsa069_u:1078": " tathā hi gavādisāmānyaṃ gavāderabhinnaṃ bhinnaṃ vā /",
    "T11bsa069_u:1079": " abhinnañced,",
    "T11bsa069_u:1080": " gaureva san sāmānyaṃ tvasat /",
    "T11bsa069_u:1081": " bhinnañced,",
    "T11bsa069_u:1082": " gorvyatiriktaṃ sāmānyaṃ prakāśeta na tu gorvyatiriktaṃ sāmānyaṃ prakāśate tasmāddṛṣṭānto na nityatāsādhakaḥ /",
    "T11bsa069_u:1083": " pratijñā cāsiddhā /",
    "T11bsa069_u:1084": " (Tś 36) iti dūṣaṇe kṛte prativādī prāha kenaitatsthāpitam /",
    "T11bsa069_u:1085": " iyaṃ pratijñāsannyāsanigrahasthānāpattirityucyate /",
    "T11bsa069_u:1086": " 5. hetvantaram /",
    "T11bsa069_u:1087": " aviśeṣahetau sthāpite paścāddhetvantaroktiriti hetvantaram /",
    "T11bsa069_u:1088": " nityaḥ śabdaḥ /",
    "T11bsa069_u:1089": " kasmāt /",
    "T11bsa069_u:1090": " dviranabhivyaktatvāt /",
    "T11bsa069_u:1091": " yannityaṃ tatsarvaṃ sakṛdabhivyaktamākāśavat /",
    "T11bsa069_u:1092": " śabdasyāpi tathātvam /",
    "T11bsa069_u:1093": " iti sthāpite 'paraḥ prāha /",
    "T11bsa069_u:1094": " nityaḥ śabdo dviranabhivyaktatvāt /",
    "T11bsa069_u:1095": " ākāśavaditi na tveṣa heturyuktaḥ /",
    "T11bsa069_u:1096": " kuta iti ceddviranabhivyaktasya nityatānaikāntikatvāt /",
    "T11bsa069_u:1097": " yathā vāyoḥ sparśasya ca sakṛdevābhivaktavāpi vāyuranityaḥ /",
    "T11bsa069_u:1098": " śabdo 'pi tatheti pratyavasthita idamāha /",
    "T11bsa069_u:1099": " śabdo vāyuvilakṣaṇaḥ /",
    "T11bsa069_u:1100": " vāyurhi tvagindriyagrāhyaḥ /",
    "T11bsa069_u:1101": " śabdastu śravaṇagrāhyaḥ /",
    "T11bsa069_u:1102": " tasmācchabdo vāyuvilakṣaṇa iti /",
    "T11bsa069_u:1103": " atrāparaḥ prāha /",
    "T11bsa069_u:1104": " pūrvamuktaṃ bhavatā śabdo nityo dviranabhivyaktatvādityadhunā tūcyate śabdo vāyuvilakṣaṇaḥ pṛthagindriyagrāhyatvāditi prathamahetutyāgena bhavata hetvantaraṃ pratiṣṭhāpitam /",
    "T11bsa069_u:1105": " tasmādbhavato heturasiddhaḥ /",
    "T11bsa069_u:1106": " iyaṃ hetvantaranigrahasthānāpattirucyate /",
    "T11bsa069_u:1107": " 6. arthāntaram /",
    "T11bsa069_u:1108": " prakṛtārthāpratisambaddhārthābhidhānamarthāntaram /",
    "T11bsa069_u:1109": " nityaḥ śabdaḥ /",
    "T11bsa069_u:1110": " kasmāt /",
    "T11bsa069_u:1111": " rūpādipañcaskandhā daśahetupratyayāḥ /",
    "T11bsa069_u:1112": " etaducyate arthāntaram /",
    "T11bsa069_u:1113": " 7. nirarthakam /",
    "T11bsa069_u:1114": " yadā vāda iṣṭastadā mantrabhāṣaṇamiti nirarthakiam /",
    "T11bsa069_u:1115": " (Tś 37)",
    "T11bsa069_u:1116": " 8. avijñātārtham /",
    "T11bsa069_u:1117": " pariṣatprativādibhyāṃ trirabhihitamapyavijñātamityavijñātārtham /",
    "T11bsa069_u:1118": " yadi kaściddharmaṃ vakti pariṣattu prativādī ca jijñāsāvapi trirabhihitaṃ jñātumasamarthau /",
    "T11bsa069_u:1119": " yathā (kaścidvaded)",
    "T11bsa069_u:1120": " aṇuramūrtaḥ sukhotpādakaḥ duḥkhotpādako 'prāpto sāpakarṣotkarṣaḥ samito 'sannyāso na vināśaḥ /",
    "T11bsa069_u:1121": " śabdo nityaḥ kasmāt /",
    "T11bsa069_u:1122": " anityasya nityatvāt /",
    "T11bsa069_u:1123": " iyamavijñātārthanigrahasthānāpattirucyate /",
    "T11bsa069_u:1124": " 9. apārthakam /",
    "T11bsa069_u:1125": " paurvāparyyāsambandho 'pārthakam /",
    "T11bsa069_u:1126": " yathā kaścidvadet /",
    "T11bsa069_u:1127": " daśavidhaṃ phalaṃ trividhaḥ kaṃbala ekavidhaṃ pānabhojanametadapārthakamucyate /",
    "T11bsa069_u:1128": " 10. aprāptakālam /",
    "T11bsa069_u:1129": " pratijñāyāṃ duṣṭāyāṃ paścāddhetusthāpanamaprāptakālam /",
    "T11bsa069_u:1130": " nityaḥ śabdaḥ /",
    "T11bsa069_u:1131": " yathā pārimāṇḍalyāśrayasya paramāṇornityatvātpārimāṇḍalyaṃ nityaṃ śabdasyāpi tathātvasambhava iti kṛte 'paraḥ prāha /",
    "T11bsa069_u:1132": " bhavatā nityatāsthāpane heturnoktaḥ,",
    "T11bsa069_u:1133": " pañcāvayavanyūnavacanasthāpanādbhavadartho 'siddha iti dūṣita idaṃ prāha /",
    "T11bsa069_u:1134": " asti me heturnāmnā tu noktaḥ /",
    "T11bsa069_u:1135": " ko 'yaṃ heturiti cet /",
    "T11bsa069_u:1136": " nityākāśāśrayatvamiti /",
    "T11bsa069_u:1137": " atrāparaḥ / yathā gṛhe dagdhe tatparitrāṇāyodakānveṣaṇaṃ tathānavasare 'rtharakṣaṇāya hetusthāpanam /",
    "T11bsa069_u:1138": " etadaprāptakālamucyate /",
    "T11bsa069_u:1139": " 11. nyūnam / pañcāvayavā anyatamena hīnā iti nyūnam /",
    "T11bsa069_u:1140": " pratijñā heturudāharaṇamupanayanaṃ nigamanamiti pañcāvayavāḥ /",
    "T11bsa069_u:1141": " (Tś 38)",
    "T11bsa069_u:1142": " yathā (kaścidvadatya)",
    "T11bsa069_u:1143": " nityaḥ śabda ityayaṃ prathamo 'vayavaḥ /",
    "T11bsa069_u:1144": " kṛtakatvāditi dvitīyo 'vayavaḥ /",
    "T11bsa069_u:1145": " yadvastu kṛtakaṃ tadanityaṃ yathā ghaṭaḥ kṛtako 'nityaśceti tṛtīyo 'vayavaḥ /",
    "T11bsa069_u:1146": " śabdo 'pi tatheti caturtho 'vayavaḥ /",
    "T11bsa069_u:1147": " tasmācchabdo 'nitya iti pañcamo 'vayavaḥ /",
    "T11bsa069_u:1148": " pañcāvayavānāmanyatamena nyūnatā nyūnanigrahasthānāpattirityucyate /",
    "T11bsa069_u:1149": " 12. adhikam / bahuhetūdāharaṇoktiradhikam /",
    "T11bsa069_u:1150": " yathā (kaścidvade)",
    "T11bsa069_u:1151": " cchabdo 'nityaḥ /",
    "T11bsa069_u:1152": " kasmāt? /",
    "T11bsa069_u:1153": " prayatnānantarīyakatvādamūrtatvādaindriyakatvādutpādavināśābhyāṃ vācyatvāccaitaddhetubāhulyamityucyate /",
    "T11bsa069_u:1154": " api ca śabdo 'nityaḥ kṛtakatvād ghaṭavatpaṭavatgṛhavatkarmmavat /",
    "T11bsa069_u:1155": " etaddṛṣṭāntabāhulyamityucyate /",
    "T11bsa069_u:1156": " vādī prāha / bhavatā hetūdāharaṇabahulyamuktam /",
    "T11bsa069_u:1157": " yadyeko hetuḥ sādhanāsamarthastadā kathamekahetuprayogaḥ /",
    "T11bsa069_u:1158": " atha sādhanasamarthastadā kiṃ hetubāhulyena udāharaṇabahulye 'pi tathātvasambhavaḥ /",
    "T11bsa069_u:1159": " tadbāhulyokteraprayojanatvāt /",
    "T11bsa069_u:1160": " 13. punaruktam /",
    "T11bsa069_u:1161": " punaruktaṃ trividhaṃ,",
    "T11bsa069_u:1162": " śabdapunaruktaṃ,",
    "T11bsa069_u:1163": " artha punaruktaṃ,",
    "T11bsa069_u:1164": " arthāpattipunaruktañca /",
    "T11bsa069_u:1165": " śabdapunaruktaṃ yathā (kaścidvade)",
    "T11bsa069_u:1166": " cchakraḥ śakraḥ /",
    "T11bsa069_u:1167": " arthapunaruktaṃ yathā (kaścidvadet)",
    "T11bsa069_u:1168": " cakṣurakṣi /",
    "T11bsa069_u:1169": " arthāpattipunaruktaṃ yathā (kaścidvadet)",
    "T11bsa069_u:1170": " satyaṃ saṃsāro duḥkhaṃ satyaṃ nirvāṇaṃ sukham /",
    "T11bsa069_u:1171": " prathamameva vacanaṃ vaktavyaṃ dvitīyaṃ tvaprayojanam /",
    "T11bsa069_u:1172": " kasmāt /",
    "T11bsa069_u:1173": " pūrvavacanasya spaṣṭārthatvāt /",
    "T11bsa069_u:1174": " pūrvavacanasyārtha spaṣṭaśced,",
    "T11bsa069_u:1175": " dvitīyavacanena kiṃ spaṣṭaṃ bhavet /",
    "T11bsa069_u:1176": " yadi na kiñcit prakaṭayitavyaṃ tadā tadaprayojanam /",
    "T11bsa069_u:1177": " etatpunaruktamityucyate /",
    "T11bsa069_u:1178": " 14. ananubhāṣaṇam /",
    "T11bsa069_u:1179": " pariṣadā vijñātāyāḥ pratijñāyāstrirabhihitāyā (Tś 39)",
    "T11bsa069_u:1180": " api yadi kaścitpratyuccāraṇāsamarthastadānanubhāṣaṇam /",
    "T11bsa069_u:1181": " 15. ajñānam / pariṣadā vijñātāyā api pratijñāyāḥ kenacidavijñānamajñānamucyate /",
    "T11bsa069_u:1182": " 16. apratibhā / yadi parasya pratijñāṃ nyāyavadīkṣate dūṣaṇe cāsamarthastadāpratibhā /",
    "T11bsa069_u:1183": " apare tu vadanti /",
    "T11bsa069_u:1184": " ajñāne 'pratibhāyāñcobhayatrānigrahasthānāpattiḥ /",
    "T11bsa069_u:1185": " kasmāt? /",
    "T11bsa069_u:1186": " yadi kaścidarthaṃ na vijānāti dūṣaṇe cāsamarthastena saha vādo na kartavya iti /",
    "T11bsa069_u:1187": " ete tvatimande nigrahasthāne /",
    "T11bsa069_u:1188": " anyeṣu nigrahasthāneṣu,",
    "T11bsa069_u:1189": " sadoṣasya vacanasya vividhenopāyenoddharaṇaṃ śakyam /",
    "T11bsa069_u:1190": " atra tūbhayatra na kaścidupāya uddharaṇasamarthaḥ /",
    "T11bsa069_u:1191": " eṣa manuṣyaḥ pūrvaṃ pāṇḍityagauravaṃ sthāpayati,",
    "T11bsa069_u:1192": " paścāttu pāṇḍityaṃ prakaṭayitumaśaktaḥ /",
    "T11bsa069_u:1193": " 17. vikṣepaḥ / svapratijñāyā doṣaṃ jñātvā vyājaiḥ parihāraḥ kāryāntarakathanam /",
    "T11bsa069_u:1194": " yathāhaṃ svayaṃ rogī,",
    "T11bsa069_u:1195": " ahaṃ paraṃ roginaṃ draṣṭumicchāmi /",
    "T11bsa069_u:1196": " tadā tu yadi nāpakrāmati paradūṣaṇanirākaraṇaṃ na kalpayati /",
    "T11bsa069_u:1197": " kasmāt /",
    "T11bsa069_u:1198": " bandhusnehāpagamabhayāt /",
    "T11bsa069_u:1199": " iti vikṣepanigrahasthānāpattirucyate /",
    "T11bsa069_u:1200": " 18. matānujñā / paradūṣaṇe svapakṣadoṣābhyupagama iti matānujñā /",
    "T11bsa069_u:1201": " yadi kaścit pareṇa dūṣaṇe kṛte,",
    "T11bsa069_u:1202": " svapakṣadoṣamanujānāti,",
    "T11bsa069_u:1203": " yathā mama doṣa evaṃ bhavato 'pītyabhyupagacchan /",
    "T11bsa069_u:1204": " iyaṃ matānujñocyate /",
    "T11bsa069_u:1205": " 19. paryanuyojyopekṣaṇam /",
    "T11bsa069_u:1206": " yadi kaścinnigrahasthānaṃ prāpnuyāt,",
    "T11bsa069_u:1207": " tasya nigrahāpattyanudbhāvanaṃ taddūṣaṇecchayā tu (Tś 40)",
    "T11bsa069_u:1208": " dūṣaṇasthāpanam /",
    "T11bsa069_u:1209": " tadarthe ca hīne kiṃ prayojanaṃ dūṣaṇena /",
    "T11bsa069_u:1210": " asiddhametaddūṣaṇam /",
    "T11bsa069_u:1211": " etaducyate paryanuyojyopekṣaṇam /",
    "T11bsa069_u:1212": " 20. niranuyojyānuyogaḥ /",
    "T11bsa069_u:1213": " kasyacidanigrāhyatve 'pi nigrahasthānābhiyogo niranuyojyānuyogaḥ /",
    "T11bsa069_u:1214": " anyacca /",
    "T11bsa069_u:1215": " prativādini svapratijñāhānyāpanne svapakṣabhinnārthopādānenāsthāne paranigrahasthānadyotanam /",
    "T11bsa069_u:1216": " ayamapi niranuyojyānuyogaḥ /",
    "T11bsa069_u:1217": " 21. apasiddhāntaḥ /",
    "T11bsa069_u:1218": " pūrvaṃ caturvidhe siddhānte svayamaṅgīkṛte 'pi paścāccedyathāsiddhāntaṃ na brūyādayamapasiddhāntaḥ /",
    "T11bsa069_u:1219": " 22. hetvābhāsāḥ /",
    "T11bsa069_u:1220": " yathā pūrvamuktāstrividhāḥ /",
    "T11bsa069_u:1221": " asiddho 'neikāntiko viruddhaśceti hetvābhāsāḥ /",
    "T11bsa069_u:1222": " asiddhaḥ / yathā kaścit sthāpayedaśva āgacchati /",
    "T11bsa069_u:1223": " kasmāt /",
    "T11bsa069_u:1224": " śṛṅgadarśanāt /",
    "T11bsa069_u:1225": " aśvo 'śṛṅga iti śṛṅgaheturasiddho 'śvāgamanasthāpanāsamarthaḥ /",
    "T11bsa069_u:1226": " anaikāntikaḥ /",
    "T11bsa069_u:1227": " yathā kaścit sthāpayetgaurāgacchati /",
    "T11bsa069_u:1228": " kasmāt /",
    "T11bsa069_u:1229": " śṛṅgadarśanāt /",
    "T11bsa069_u:1230": " yaḥ saśṛṅga sa gaurityanaikāntikaḥ chāgarurvādīnāṃ saśṛṅgatvāt /",
    "T11bsa069_u:1231": " śṛṅgaheturanaikāntikaḥ /",
    "T11bsa069_u:1232": " tasmādgavāgamanasthāpanāsamarthaḥ /",
    "T11bsa069_u:1233": " viruddhaḥ / yathā kaścit sthāpayetprabhāte rātriḥ /",
    "T11bsa069_u:1234": " kasmāt /",
    "T11bsa069_u:1235": " aruṇodayāt /",
    "T11bsa069_u:1236": " aruṇodayo rātryā viruddhaḥ /",
    "T11bsa069_u:1237": " aruṇodayahetū rātristhāpanāsamarthaḥ /",
    "T11bsa069_u:1238": " yadi kenacideṣa hetuḥ prayujyate tadā hetvābhāsanigrahasthānāpattiḥ /",
    "T11bsa069_u:1239": " iti tṛtīyaṃ prakaraṇam /",
    "T11bsa069_u:1240": " samāptaścāyaṃ grantha /"
}