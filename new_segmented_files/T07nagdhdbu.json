{
    "T07nagdhdbu:0": " ācārya nāgārjunapādaviracitam",
    "T07nagdhdbu:1": " āryadharmadhātugarbhavivaraṇam",
    "T07nagdhdbu:2": " bhāratīyabhāṣāyām- āryadharmadhātugarbhavivaraṇam/",
    "T07nagdhdbu:3": " bhoṭabhāṣāyām- phag-pā-chos-kyi-yiṅ-kyi-ñiṅ-poī-nama-para-ḍela-pā/",
    "T07nagdhdbu:4": " namo ratnatrayāya",
    "T07nagdhdbu:5": " ye dharmā hetuprabhavā hetuṃ teṣāṃ tathāgato hyavadat /",
    "T07nagdhdbu:6": " teṣāṃ ca yo nirodha evaṃvādī mahāśramaṇaḥ //",
    "T07nagdhdbu:7": " ityuktam /",
    "T07nagdhdbu:8": " atra 'ye dharmā' iti saptabhiḥ prakārairavagantavyāḥ /",
    "T07nagdhdbu:9": " tadyathā- vijñānaṃ nāmarūpaṃ ṣaḍāyatanaṃ sparśaḥ vedanā jātirjarāmaraṇamiti /",
    "T07nagdhdbu:10": " ime dharmāḥ api pañcabhyaḥ prakārebhya utpadyanta iti 'hetuprabhavāḥ' ityuktam /",
    "T07nagdhdbu:11": " ke te pañca hetavaḥ?",
    "T07nagdhdbu:12": " avidyā tṛṣṇā upādānaṃ saṃskārā bhavaśceti /",
    "T07nagdhdbu:13": " saptavidhānāṃ dharmāṇāṃ pañcaprakārāṇāṃ ca teṣāṃ hetūnāṃ nirodhastāvad 'hetuṃ teṣāṃ ca yo nirodhaḥ' ityādinābhihitaḥ /",
    "T07nagdhdbu:14": " sa evopaśamaḥ mokṣo nirvāṇamiti /",
    "T07nagdhdbu:15": " sa ca kenoktaḥ?",
    "T07nagdhdbu:16": " 'tathāgato hyavadat /",
    "T07nagdhdbu:17": " iti /",
    "T07nagdhdbu:18": " tenopadiṣṭa ityabhiprāyeṇa tathā kathitam /",
    "T07nagdhdbu:19": " arthānāṃ yathā sthitistathā (yathāvat)",
    "T07nagdhdbu:20": " avabodhāt 'tathāgataḥ' ityucyate /",
    "T07nagdhdbu:21": " vastūnāṃ yathā sthitiḥ,",
    "T07nagdhdbu:22": " tasyā abhrāntatayā anyebhyo deśanād vā 'tathāgataḥ' /",
    "T07nagdhdbu:23": " evaṃvidho yo deśakaḥ,",
    "T07nagdhdbu:24": " yaścaivaṃ svayaṃ bodhakaḥ śravaṇaśīlayuktaśca sa 'evaṃvādī' (mahāśramaṇaḥ) ityuktaḥ /",
    "T07nagdhdbu:25": " 'mahān'-śabdaḥ pradhāna-adbhutaparamapravaraparyāyaḥ /",
    "T07nagdhdbu:26": " yo vādī vidvān vīraḥ tapasvī mahotsāhaḥ tīvravīryaḥ adbhutakarmakāri ca bhavati,",
    "T07nagdhdbu:27": " sa eva 'mahān' iti /",
    "T07nagdhdbu:28": " (sa) aśeṣajñātavyānāṃ jñānād 'vidvān' /",
    "T07nagdhdbu:29": " aśeṣakleśānāṃ damane samarthatvād 'vīraḥ' /",
    "T07nagdhdbu:30": " śīlasya samyagbhāvanayā 'tapasvī' /",
    "T07nagdhdbu:31": " guṇādiṣvaparikhedād 'mahotsāhaḥ' /",
    "T07nagdhdbu:32": " yasya śiraḥ kapālaṃ vā agninā dīptam,",
    "T07nagdhdbu:33": " tadavān iva 'tīvravīryaḥ tathā adbhutadharmāṇāṃ sākṣātkāritvād 'adbhutakarmakārī' iti /",
    "T07nagdhdbu:34": " etādṛśa eva 'mahān' ityucyate /",
    "T07nagdhdbu:35": " śramaṇaḥ iti pāpānāṃ kleśānāṃ copaśamād 'śramaṇaḥ' /",
    "T07nagdhdbu:36": " sarvapāpānāṃ prakṣālanād 'brāhmaṇaḥ' /",
    "T07nagdhdbu:37": " kleśaklamathaparivarjanād 'śramaṇaḥ' svakīyamalāpasāraṇāt 'pravrajitaḥ' iti /",
    "T07nagdhdbu:38": " ityevaṃvidhairguṇaiḥ samanvāgata iti /",
    "T07nagdhdbu:39": " bhagavatā buddhenokta ityanena yogaḥ karaṇīyaḥ /",
    "T07nagdhdbu:40": " evameva duḥkhasamudayanirodhamārgasatyeṣvapi yogaḥ karaṇīyaḥ /",
    "T07nagdhdbu:41": " avidyāhetoḥ saṃskārāḥ,",
    "T07nagdhdbu:42": " ityārabhya jarāmaraṇaparyantaṃ (svabhāvataḥ siddhaṃ)",
    "T07nagdhdbu:43": " kartāramanapekṣya samutpādastāvad 'anulomaḥ' /",
    "T07nagdhdbu:44": " avidyādihetūnāṃ nivṛtteravabodhaḥ 'pratilomaḥ' ityuktaḥ /",
    "T07nagdhdbu:45": " avidyānivṛtteḥ saṃskārādayo nivartanta ityupadeśakārakatvāt (bhagavān buddha eva)",
    "T07nagdhdbu:46": " 'mahāśramaṇaḥ' iti /",
    "T07nagdhdbu:47": " // ācāryanāgārjunapādaviracitaṃ 'āryadharmadhātugarbhavivaraṇam' samāptam //",
    "T07nagdhdbu:48": " bhāratīyopādhyāyena jñānagarbheṇa 'mahālocāvā vande palacekmahābhāgena cānūdya saṃśodhya ca sunirṇītam /",
    "T07nagdhdbu:49": " // bhavatu sarvamaṅgalam //"
}