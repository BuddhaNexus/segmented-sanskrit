{
    "K14ajitsvyu:0": " oṃ namaḥ sarvajñāya //",
    "K14ajitsvyu:1": " evaṃ mayā śrutam ekasmin samaye bhagavān* śrāvastyāṃ viharati sma jetavane anāthapiṇḍadasyārāme mahatā bhikṣusaṃghena sārdham ardhatrayodaśabhir bhikṣusahasraiḥ /",
    "K14ajitsvyu:2": " tadyathā āyuṣmatā cājñātakauṇḍinyena āyuṣmatā ca mahānāmnā āyuṣmatā ca revatena āyuṣmatā",
    "K14ajitsvyu:3": " ca vakkulena āyuṣmatā ca śāripu[treṇa āyuṣmatā ca] pūrṇena maitrāyaṇī[putreṇa] ca śrāvakaniyutaiḥ /",
    "K14ajitsvyu:4": " te sarve yena bhagavān yena ca jetavanaṃ vihāraṃ tenopasaṃkrāntā bhagavataḥ pādau śirasābhivandya bhagavataḥ puratas tasthur dvātriṃśatā bodhisatvasahasraiḥ",
    "K14ajitsvyu:5": " tadyathā sahacittotpādadharmacakrapravartanena ca bodhisatvena mahāsatvena anikṣiptadhureṇa",
    "K14ajitsvyu:6": " ca bodhisatvena mahāsatvena maitreyeṇa ca bodhisatvena mahāsatvena avalokiteśvareṇa",
    "K14ajitsvyu:7": " ca bodhisatvena mahāsatvena mahāsthāmaprāptena ca bodhisatvena mahāsatvena /",
    "K14ajitsvyu:8": " evaṃpramukhair dvātriṃśatā bodhisatvasahasraiḥ /",
    "K14ajitsvyu:9": " te sarve yena bhagavān yena ca jetavanaṃ vihāraṃ tenopasaṃkrāntā",
    "K14ajitsvyu:10": " bhagavataḥ pādau śirasābhivandya bhagavataḥ puratas tasthuḥ /",
    "K14ajitsvyu:11": " atha khalu bhagavān pūrvāhṇakālasamaye nivāsya pātracīvaramā[traḥ] śrāvastīṃ mahānagarīṃ piṇḍāya prāviśat* /",
    "K14ajitsvyu:12": " atha bhagavān āyuṣmantam ānandam (Asv 104)",
    "K14ajitsvyu:13": " āmantrayate sma /",
    "K14ajitsvyu:14": " gacchānanda pātraṃ cakrikaṃ śikyamānaya /",
    "K14ajitsvyu:15": " athāyuṣmān ānando bhagavataḥ śrutamātreṇa pātraṃ cakrikaṃ śikyaṃ bhagavate upanāmayām āsa /",
    "K14ajitsvyu:16": " athāyuṣmān ānando bhagavataḥ kṛtāñjalipuṭo bhagavantaṃ gāthābhir adhyabhāṣata /",
    "K14ajitsvyu:17": " yadā tvaṃ praviśasi piṇḍapātika",
    "K14ajitsvyu:18": " vimocaye tvaṃ bahavaṃ hi prāṇinām* /",
    "K14ajitsvyu:19": " –MS: vimocayeyaṃ ... uttārayeyaṃ",
    "K14ajitsvyu:20": " uttāraye tvaṃ bahavaṃ satvā",
    "K14ajitsvyu:21": " narakabhayāj jātijarāmahābhayā //",
    "K14ajitsvyu:22": " saṃsāraduḥkhakalilā mahābhayād",
    "K14ajitsvyu:23": " {vimocayeyaṃ tava lokanāyakāḥ} /",
    "K14ajitsvyu:24": " mahānubhāvo varadakṣiṇīyo",
    "K14ajitsvyu:25": " vimocayitvā {bahavaṃ hi satvā /",
    "K14ajitsvyu:26": " saṃsāraduḥkhakalilā mahābhayaḥ",
    "K14ajitsvyu:27": " vimocayitvā} punaraṃ hi āgamī //",
    "K14ajitsvyu:28": " athāyuṣmān ānando bhagavata imā gāthā bhāṣitvā tūṣṇīṃ sthito 'bhūt* /",
    "K14ajitsvyu:29": " atha bhagavān* śrāvastyāṃ mahānagaryāṃ nātidūre sthito 'bhūt* /",
    "K14ajitsvyu:30": " atha te sarve gavākṣatoraṇaniryūhakā [hiraṇya]mayāḥ sphaṭikamayā rūpyamayāḥ prādurabhūvan* /",
    "K14ajitsvyu:31": " tathā śrāvastyāṃ ma[hānagaryāṃ] mahāntaṃ janakāyaṃ saṃsthito 'bhūvan* /",
    "K14ajitsvyu:32": " atha sa janakāyaḥ saṃśayajāto babhūva ko hetuḥ kaḥ pratyayaḥ nagarasya śubhanimittaṃ prādurabhūt* /",
    "K14ajitsvyu:33": " mā cedaṃ nagaraṃ bhasmapralayaṃ syāt* /",
    "K14ajitsvyu:34": " atha tatra janakāye anekavarṣaśatasahasriko (Asv 105)",
    "K14ajitsvyu:35": " jīrṇo vṛddho mahallakaḥ puruṣaḥ saṃsthito 'bhūt* /",
    "K14ajitsvyu:36": " atha sa puruṣas taṃ janakāyaṃ samāśvāsayann evam āha /",
    "K14ajitsvyu:37": " mā bhaiṣur bhoḥ kulaputrāḥ /",
    "K14ajitsvyu:38": " asminn eva pṛthivīpradeśe jetavanaṃ nāma vihāraḥ /",
    "K14ajitsvyu:39": " tatra śākyamunir nāma tathāgato 'rhan samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devānāṃ ca manuṣyāṇāṃ",
    "K14ajitsvyu:40": " ca buddho bhagavān* /",
    "K14ajitsvyu:41": " so 'yaṃ śrāvastīṃ mahānagarīṃ piṇḍāya prāviśat* /",
    "K14ajitsvyu:42": " tasyāgamanakālasamaye idaṃ śubhanimittam abhūt* /",
    "K14ajitsvyu:43": " atha sa janakāyas taṃ jīrṇakaṃ puruṣaṃ kṛtāñjalir [evam āha] /",
    "K14ajitsvyu:44": " yat tasya bhagavatas tathāgatasyārhataḥ samyaksaṃbuddhasya gu[ṇavarṇasamudīraṇa]samaye idaṃ śubhanimittam abhūt* /",
    "K14ajitsvyu:45": " dṛṣṭamātrasya tasya tathāgatasyārhataḥ samyaksaṃbuddhasya kīdṛśaḥ puṇyābhisaṃskāro bhaviṣyati /",
    "K14ajitsvyu:46": " atha sa jīrṇakapuruṣas taṃ janakāyaṃ bhagavato guṇavarṇasamudīraṇatayā gāthābhir adhyabhāṣata /",
    "K14ajitsvyu:47": " yo lokanāthasya hi nāmu yaḥ śruṇe",
    "K14ajitsvyu:48": " saṃsāraduḥkhā vinimuktu so naro /",
    "K14ajitsvyu:49": " apāyagāmī na kadāci bheṣyate",
    "K14ajitsvyu:50": " svargaṃ ca so yāsyati śīghram evam* /",
    "K14ajitsvyu:51": " yo lokanāthasya hi nāmu yaḥ śruṇe",
    "K14ajitsvyu:52": " dṛḍhapratijño bahukalpakoṭibhiḥ /",
    "K14ajitsvyu:53": " mahānubhāvo sugato mahātmanaḥ",
    "K14ajitsvyu:54": " kalpānakoṭīnayutān acintiyān* //",
    "K14ajitsvyu:55": " (Asv 106)",
    "K14ajitsvyu:56": " so bodhisatvo sthita gaṅgavālukān",
    "K14ajitsvyu:57": " kadāci so gacchati durgatī bhayam* /",
    "K14ajitsvyu:58": " yo lokanāthasya hi nāmu yaḥ śruṇe",
    "K14ajitsvyu:59": " apāyagāmī na kadāci bheṣyate //",
    "K14ajitsvyu:60": " kalpānakoṭīnayutān acintiyā",
    "K14ajitsvyu:61": " rājā sa bhotī sada cakravartī /",
    "K14ajitsvyu:62": " yo lokanāthasya hi nāmu dhārayet* //",
    "K14ajitsvyu:63": " yat kiṃci pūrvaṃ sada pāpu yat kṛtaṃ",
    "K14ajitsvyu:64": " sarvaṃ kṣayaṃ yāsyati śīghram etat* /",
    "K14ajitsvyu:65": " śakro 'pi devendramahānubhāvo",
    "K14ajitsvyu:66": " kalpānakoṭīnayutān acintiyā //",
    "K14ajitsvyu:67": " sukhāvatīṃ gacchati buddhakṣetraṃ",
    "K14ajitsvyu:68": " paryaṅkabaddho sa ca bodhisatvo /",
    "K14ajitsvyu:69": " brahmasvaro susvaru maṃjughoṣa",
    "K14ajitsvyu:70": " bhavanti varṣānasahasrakoṭibhiḥ //",
    "K14ajitsvyu:71": " apāyagāmī na kadāci bheṣyate",
    "K14ajitsvyu:72": " yo lokanāthasya hi nāmu dhārayet* /",
    "K14ajitsvyu:73": " atha sa jīrṇakaḥ puruṣo janakāyaṃ bhagavato guṇavarṇam udīrayitvā tūṣṇīṃ sthito 'bhūt* /",
    "K14ajitsvyu:74": " atha bhagavān pūrveṇa nagaradvāreṇa śrāvastīṃ mahānagarīṃ praviṣṭo 'bhūt* /",
    "K14ajitsvyu:75": " tatra ca nagaradvāre dvādaśakoṭyaḥ padmānāṃ prādurabhūvan* /",
    "K14ajitsvyu:76": " teṣu ca padmeṣu dvādaśakoṭyo bodhisatvānāṃ paryaṅkaniṣaṇṇāḥ (Asv 107)",
    "K14ajitsvyu:77": " prādurabhūvan prāñjalayaḥ /",
    "K14ajitsvyu:78": " atha bhagavataḥ praviṣṭamātreṇa śrāvastyāṃ mahānagaryāṃ navanavatikoṭīniyutaśatasahasrāṇi",
    "K14ajitsvyu:79": " satvānāṃ sukhāvatyāṃ lokadhātau pratiṣṭhāpitāni caturaśītisatvakoṭīniyutaśatasahasrāṇy",
    "K14ajitsvyu:80": " ābhiratyā lo[kadhāto]r akṣobhyatathāgatasya buddhakṣetraṃ pratiṣṭhāpitāni /",
    "K14ajitsvyu:81": " atha bhagavān ā[nandena saha nagarā]valambikāyā dārikāyā gṛhe samāgato 'bhūt* /",
    "K14ajitsvyu:82": " atha bhagavān nagarāvalambikāyā dārikāyā gṛhe cakrikaṃ kaṭakaṭāpayām āsa /",
    "K14ajitsvyu:83": " atha sā dārikā taṃ cakrīśabdaṃ śrutvā saṃśayajātābhūt* /",
    "K14ajitsvyu:84": " ko hetuḥ kaḥ pratyayaḥ /",
    "K14ajitsvyu:85": " mama gṛhe na kadācit piṇḍapātika āgato 'bhūt* /",
    "K14ajitsvyu:86": " atha sā nagarāvalambikā dārikā śūnyākāragṛhe niṣaṇṇā aśrukaṇṭhī rudantī paridevantī sthitābhūt tīkṣṇadhāram asiṃ gaveṣantī paridevantī rudantī sthitābhūt* /",
    "K14ajitsvyu:87": " atha [sā] dārikā śūnyākāragṛhe niṣaṇṇā paridevantī aśru[kaṇṭhī] rudantī gāthābhir adhyabhāṣata /",
    "K14ajitsvyu:88": " aho bata duḥkhu daridrake gṛhe",
    "K14ajitsvyu:89": " varaṃ mama maraṇu na cāpi jīvitam* /",
    "K14ajitsvyu:90": " kiṃ cāpi me kāryuṣu jīvitena",
    "K14ajitsvyu:91": " yadyaivāhaṃ duḥkhu śarīra pīḍitam* /",
    "K14ajitsvyu:92": " kana ...................... hyatrāṇaṃ bhavate parāyaṇam* /",
    "K14ajitsvyu:93": " anāthabhūtā aham adyameva yadyaivāhaṃ jāta daridrake gṛhe //",
    "K14ajitsvyu:94": " (Asv 108)",
    "K14ajitsvyu:95": " atha sa nagarāvalambikā dārikā śūnyākāragṛhe [niṣaṇṇā] imā gāthā bhāṣitvā tūṣṇīṃ sthitābhūt* /",
    "K14ajitsvyu:96": " atha śuddhavāsakāyiko devaputro 'ntarīkṣagataḥ sthitaś cintayati sma /",
    "K14ajitsvyu:97": " paśyec ced imāṃ bhagavān* /",
    "K14ajitsvyu:98": " anekaduṣkarakoṭiniyutaśatasahasracīrṇacaritaḥ sa śākyamunis tathāgato nagarāvalambikāyā dārikāyā gṛhe sthito 'bhūt* /",
    "K14ajitsvyu:99": " atha śuddhavāsakāyiko devaputraḥ śatasahasramūlyaṃ muktāhāraṃ gṛhītvā śatarasabhojanapiṭakaṃ",
    "K14ajitsvyu:100": " gṛhītvā kāśikāni vastrāṇi gṛhītvā yena nagarāvalambikāyā dārikāyā gṛhaṃ tenopasaṃkrānto 'bhūt* /",
    "K14ajitsvyu:101": " atha śuddhavāsakāyiko devaputro nagarāvalambikāṃ dārikām evam āha /",
    "K14ajitsvyu:102": " prāvara dārike imāni kāśikāni vastrāṇi imāny anekaśatasahasramūlyāny ābharaṇāni /",
    "K14ajitsvyu:103": " prāvṛtya cedaṃ śatasahasramūlyaṃ muktāhāraṃ gṛhītvā imaṃ śatarasabhojanapiṭakaṃ gṛhītvā bhagavantam upanāmaya /",
    "K14ajitsvyu:104": " atha sā dārikā tāni kāśikāni vastrāṇi prāvṛtya śatasahasramūlyaṃ muktāhāraṃ gṛhītvā taṃ śatarasabhojanapiṭakaṃ gṛhītvā yena bhagavāṃs tenopasaṃkrāntā",
    "K14ajitsvyu:105": " upasaṃkramya",
    "K14ajitsvyu:106": " bhagavantam upanāmayati sma /",
    "K14ajitsvyu:107": " atha bhagavāṃs tāṃ nagarāvalambikām evam āha /",
    "K14ajitsvyu:108": " pariṇāmaya tvaṃ dārike yathā pariṇāmitaṃ vipaśyiśikhiviśvabhukkakutsundakanakamunikāśyapaprabhṛtibhiḥ sadbhis tathāgatair arhadbhiḥ samyaksaṃbuddhaiḥ",
    "K14ajitsvyu:109": " anto bhaviṣyati strībhāvād anto bhaviṣyati daridragṛhāt* /",
    "K14ajitsvyu:110": " atha sā dārikā taṃ piṇḍapātaṃ pariṇāmayitvā (Asv 109)",
    "K14ajitsvyu:111": " bhagavantam upanāmayām āsa /",
    "K14ajitsvyu:112": " anena piṇḍapātakuśalamūlena mā kasmiṃścid daridragṛhe upapadyeya /",
    "K14ajitsvyu:113": " atha sā nagarāvalambikā dārikā taṃ piṇḍapātaṃ pariṇāmayitvā bhagavate datvā svagṛhagamanam ārabdhā /",
    "K14ajitsvyu:114": " atha bhagavāṃs tāṃ nagarāvalambikāṃ dārikām evam āha /",
    "K14ajitsvyu:115": " pratinivartasva dārike /",
    "K14ajitsvyu:116": " pūrvajātinidānaṃ samanusmarāmi /",
    "K14ajitsvyu:117": " tad ahaṃ pa[rikīrta]yiṣyāmi /",
    "K14ajitsvyu:118": " atha sā dārikā pratinivṛtya sarvāṅgapraṇi[pātena] bhagavantaṃ prapatitā /",
    "K14ajitsvyu:119": " atha sā nagarāvalambikā dārikā bhagava[ntaṃ gā]thābhir adhyabhāṣata /",
    "K14ajitsvyu:120": " avaśyaṃ me pūrvakṛtena karmaṇā",
    "K14ajitsvyu:121": " yenāhaṃ [jāta] daridrake gṛhe /",
    "K14ajitsvyu:122": " karohi kāruṇya mamaṃ hi duḥkhita",
    "K14ajitsvyu:123": " [vinivartayasva] narakā hi pālān* //",
    "K14ajitsvyu:124": " karohi kāruṇya mama duḥkhitāyā",
    "K14ajitsvyu:125": " istribhāvā upapannu nāyaka /",
    "K14ajitsvyu:126": " tvaṃ lokanātha jaravyādhiśoka",
    "K14ajitsvyu:127": " vimocaye maṃ mama duḥkhitāyāḥ //",
    "K14ajitsvyu:128": " trāṇaṃ bhavāhī śaraṇaṃ parāyaṇaṃ",
    "K14ajitsvyu:129": " vimocayāhī mama duḥkhitāyāḥ /",
    "K14ajitsvyu:130": " kṛtaṃ hi nātha praṇidhiṃ tvayā hi",
    "K14ajitsvyu:131": " ye keci satvā iha jambudvīpe //",
    "K14ajitsvyu:132": " (Asv 110)",
    "K14ajitsvyu:133": " tiṣṭhanti ye vai daśasu diśāsu",
    "K14ajitsvyu:134": " satvā hi sarve sukhitā [kari]ṣye /",
    "K14ajitsvyu:135": " sarve ca haṃ mocayi duḥkhasāgarāt",
    "K14ajitsvyu:136": " trāṇaṃ bhavāhī śa[raṇaṃ parāya]ṇam* //",
    "K14ajitsvyu:137": " tvayaṃ hi nātha mayi mocayī jagat*",
    "K14ajitsvyu:138": " avaśyaṃ me pūrvakṛ[tena] karmaṇā /",
    "K14ajitsvyu:139": " yenāhaṃ jātu daridrake gṛhe",
    "K14ajitsvyu:140": " trāṇaṃ bhavāhī mama [duḥkhitāyāḥ] //",
    "K14ajitsvyu:141": " [bhavaṃ] tu nātha jaravyādhimocakaṃ",
    "K14ajitsvyu:142": " trāṇaṃ bhavāhī guṇa saṃci[tāgra] /",
    "K14ajitsvyu:143": " na cā kariṣye punar eva pāpaṃ",
    "K14ajitsvyu:144": " yad vedayāmī imi vedanāni //",
    "K14ajitsvyu:145": " kṛpaṃ jani ...... magra satvā",
    "K14ajitsvyu:146": " trāṇaṃ bhavāhī śaraṇaṃ parāyaṇam* /",
    "K14ajitsvyu:147": " ye keci satvā iha jambudvīpe",
    "K14ajitsvyu:148": " nāmaṃ ca vai dhāraya paśca kāle //",
    "K14ajitsvyu:149": " parinirvṛtasya tata paścakāle",
    "K14ajitsvyu:150": " bhaviṣyati śāsanavipralopam* /",
    "K14ajitsvyu:151": " yat kiṃci pāpaṃ tadapūrva yat kṛtaṃ",
    "K14ajitsvyu:152": " sarvaṃ kṣayaṃ yāsyati śīghram e[ta]t* //",
    "K14ajitsvyu:153": " atha sā nagarāvalambikā dārikā bhagavantaṃ gāthā bhāṣitvā pu[nar api] gṛhagamanam ārabdhā /",
    "K14ajitsvyu:154": " atha bhagavān tāṃ nagarāvalambikāṃ (Asv 111)",
    "K14ajitsvyu:155": " [dārikāṃ kala]viṅkarutasvaranirghoṣeṇaivam āha /",
    "K14ajitsvyu:156": " pratinivartasva [dārike pūrvajātinidānaṃ sa]manusmarāmi tad ahaṃ parikīrtayiṣyāmi /",
    "K14ajitsvyu:157": " [atha sā dārikā] pratinivṛtyaivam āha /",
    "K14ajitsvyu:158": " parikīrtaya lokavināyakādya",
    "K14ajitsvyu:159": " ya[d yat kṛtaṃ] pāpa sadā sudāruṇam* /",
    "K14ajitsvyu:160": " avaśya me pāpu kṛtaṃ sudāruṇaṃ",
    "K14ajitsvyu:161": " yenā[haṃ jātu] daridrake gṛhe //",
    "K14ajitsvyu:162": " tvaṃ sārthavāhu iha sarvaloke",
    "K14ajitsvyu:163": " vimocaye maṃ iha istribhāvā /",
    "K14ajitsvyu:164": " trāṇaṃ bhavāhī śaraṇaṃ parāyaṇaṃ",
    "K14ajitsvyu:165": " kṛtajñahaṃ nitya bhavāmi nāyake //",
    "K14ajitsvyu:166": " saṃśrāvaye maṃ imu dharmanetrī",
    "K14ajitsvyu:167": " nāsau kadācit tajate apāyam* /",
    "K14ajitsvyu:168": " saṃśodhayī karma yathākṛtaṃ mayā",
    "K14ajitsvyu:169": " trāṇaṃ bhavāhī śaraṇaṃ parāyaṇam* //",
    "K14ajitsvyu:170": " asaṅgajñānī varalokanāyaka",
    "K14ajitsvyu:171": " vandāmi nātha śaraṇaṃ kṛtāñjalī //",
    "K14ajitsvyu:172": " atha bhagavāṃs tāṃ dārikām evam āha /",
    "K14ajitsvyu:173": " bhūtapūrvo dārike atīte 'dhvani asaṃkhyeyaiḥ kalpaiḥ ratnaśikhī nāma tathāgato 'rhan",
    "K14ajitsvyu:174": " samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathiḥ",
    "K14ajitsvyu:175": " śāstā devānāṃ ca manuṣyāṇāṃ ca buddho bhagavān* /",
    "K14ajitsvyu:176": " tena (Asv 112) khalu punaḥ samayena padmāvatī nāma rājadhāny abhūt* /",
    "K14ajitsvyu:177": " tena khalu punaḥ samayena padmāvatyāṃ rājadhānyāṃ padmaprabho nāma gṛhapatir abhūt* /",
    "K14ajitsvyu:178": " tasya padmaprabhasya gṛhapates tvaṃ [duhi]tābhūḥ /",
    "K14ajitsvyu:179": " tena khalu punaḥ samayena grāmanagaranigamajanapadeṣu piṇḍapātiko bhikṣuḥ piṇḍapātāyāvatarati /",
    "K14ajitsvyu:180": " yadā tvadgṛham āgato 'bhūt tadā tvaṃ dārike piṇḍapātaṃ gṛhītvā gṛhān niṣkrāntā punar eva praviṣṭābhūḥ /",
    "K14ajitsvyu:181": " na cāhaṃ muṇḍitaśiraso 'dhanyasya piṇḍapātaṃ dāsyāmi /",
    "K14ajitsvyu:182": " tena karmopacayena tvayā dārike dvādaśa kalpasahasrāṇi punaḥ punar daridragṛhe duḥkhāny anubhūtāni /",
    "K14ajitsvyu:183": " ekena tvayā",
    "K14ajitsvyu:184": " dārike kuśalamūlena bodhivyākaraṇaṃ pratilapsyase /",
    "K14ajitsvyu:185": " yat tvayā tasya bhikṣo rūpaliṅgasaṃsthā na dṛṣṭā bhaviṣyasi tvaṃ dārike anāgate 'dhvani",
    "K14ajitsvyu:186": " acintyair aparimāṇaiḥ kalpair nagaradhvajo nāma tathāgato 'rhan samyaksaṃbuddho vidyācaraṇasaṃpannaḥ",
    "K14ajitsvyu:187": " sugato lokavid anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān* loke /",
    "K14ajitsvyu:188": " atha sā dārikā bhagavantaṃ triḥ pradakṣiṇaṃ kṛtvaivam āha /",
    "K14ajitsvyu:189": " kīdṛśaṃ bhagavan mama buddhakṣetraṃ bhaviṣyati yatraivāhaṃ buddho bhaviṣyāmi /",
    "K14ajitsvyu:190": " bhagavān āha /",
    "K14ajitsvyu:191": " aparimitaguṇasaṃcayā nāma sā buddhakṣetraṃ bhaviṣyati /",
    "K14ajitsvyu:192": " yādṛśī ca sā sukhāvatī lokadhātuḥ tādṛśaṃ tad buddhakṣetraṃ bhaviṣyati /",
    "K14ajitsvyu:193": " paryaṅkaniṣaṇṇā āryopapādukā bodhisatvā bhaviṣyanti /",
    "K14ajitsvyu:194": " īdṛśaṃ tad buddhakṣetram* / (Asv 113)",
    "K14ajitsvyu:195": " atha ca sā dārikā tuṣṭā udagrā āttamanāḥ pramuditā prītisaumasyajātā svagṛhagamanam ārabdhā /",
    "K14ajitsvyu:196": " atha bhagavāṃs tāṃ dārikām evam āha /",
    "K14ajitsvyu:197": " tvaṃ dārike saptame divase kālaṃ kariṣyasi /",
    "K14ajitsvyu:198": " kālaṃ kṛtvā /",
    "K14ajitsvyu:199": " pūrvasyān diśi magadhaviṣaye rājā ajitaseno nāma /",
    "K14ajitsvyu:200": " tasya rājño 'jitasenasya antaḥpurasahasram asti /",
    "K14ajitsvyu:201": " tasya khalu punā rājño 'jitasenasya putro janiṣyase /",
    "K14ajitsvyu:202": " eṣa eva tava paścimo garbhavāso bhaviṣyati /",
    "K14ajitsvyu:203": " atha bhagavān paścimakena nagaradvāreṇa śrāvastyā mahānagaryā niṣkrānto yena jetavanaṃ vihāras tenopasaṃkrāntaḥ /",
    "K14ajitsvyu:204": " athāyuṣmān ānando bhagavantaṃ dūrata evāgacchantaṃ dṛṣṭvā pādau śirasābhivandya triḥpradakṣiṇīkṛtya bhagavantaṃ gāthābhir adhyabhāṣata /",
    "K14ajitsvyu:205": " suvarṇavarṇaṃ varalakṣaṇārcitaṃ",
    "K14ajitsvyu:206": " dvāviṃśatilakṣaṇarūpadhāriṇam* /",
    "K14ajitsvyu:207": " yadā tvayā āgatu piṇḍapātikā",
    "K14ajitsvyu:208": " vimocayitvā iha sarvasatvā //",
    "K14ajitsvyu:209": " sukhena saṃsthāpayi sarvasatvā",
    "K14ajitsvyu:210": " maitrībalaṃ sarvajagat tvayā kṛtam* /",
    "K14ajitsvyu:211": " sa piṇḍapātaṃ varam āṇḍanāyaka",
    "K14ajitsvyu:212": " vimocitas te jagatī bhayā ca //",
    "K14ajitsvyu:213": " ye bodhisatvā iha jambudvīpe",
    "K14ajitsvyu:214": " sarve ca mārgaṃ tava darśayanti /",
    "K14ajitsvyu:215": " (Asv 114)",
    "K14ajitsvyu:216": " parinirvṛtasya sada paścakāle",
    "K14ajitsvyu:217": " dhāretu sūtraṃ imu buddhavarṇitam* //",
    "K14ajitsvyu:218": " parinirvṛtasya tava paścakāle",
    "K14ajitsvyu:219": " bhaviṣyati śāsanavipralopam* /",
    "K14ajitsvyu:220": " imām nayaṃ dhārayi sūtraratnam* //",
    "K14ajitsvyu:221": " athāyuṣmān ānanda imā gāthā bhāṣitvā bhagavantaṃ triḥpradakṣiṇīkṛtya bhagavataḥ puratas tasthau /",
    "K14ajitsvyu:222": " atha bhagavān āyuṣmantam ānandam āmantrayate sma /",
    "K14ajitsvyu:223": " gacchānanda gaṇḍīm ākoṭaya /",
    "K14ajitsvyu:224": " te śrāvakāḥ paribhokṣyanti piṇḍapātam* /",
    "K14ajitsvyu:225": " athāyuṣmān ānando bhagavantam āmantrayate sma /",
    "K14ajitsvyu:226": " kīdṛśaṃ bhagavan gaṇḍīśabdasya kuśalamūlaṃ bhaviṣyati /",
    "K14ajitsvyu:227": " bhagavān āha /",
    "K14ajitsvyu:228": " śṛṇu ānanda gaṇḍīśabdasya kuśalamūlaṃ parikīrtayāmi /",
    "K14ajitsvyu:229": " ye kecid ānanda gaṇḍīśabdaṃ śroṣyanti teṣāṃ pañcānantaryāṇi kṛtyāni parīkṣayaṃ yāsyanti /",
    "K14ajitsvyu:230": " avaivartikās te bhaviṣyanti kṣipraṃ cānuttarāṃ samyaksaṃbodhim abhisaṃbhotsyante /",
    "K14ajitsvyu:231": " ānanda āha /",
    "K14ajitsvyu:232": " kīdṛśaṃ bhagavaṃs taiḥ satvaiḥ kuśalamūlam avaropitam* /",
    "K14ajitsvyu:233": " bhagavān āha /",
    "K14ajitsvyu:234": " śṛṇu ānanda ye satvāḥ paścime kāle paścime samaye mama parinirvṛtasya saddharmavipralope vartamāne saddharmasyāntardhānakālasamaye grāmanagaranigamajanapadarāṣṭrarājadhānīṣu",
    "K14ajitsvyu:235": " ye satvā [vā] araṇyāyatane gaṇḍyākoṭanaśabdaṃ śroṣyanti namo buddhāyeti kariṣyanti teṣāṃ pañcānantaryāṇi karmāṇi parikṣayaṃ (Asv 115) yāsyanti",
    "K14ajitsvyu:236": " īdṛśāny ānanda gaṇḍīśabdasya kuśalamūlāni /",
    "K14ajitsvyu:237": " athāyuṣmān ānandaḥ śāntapraśāntena gaṇḍīm ākoṭayate sma /",
    "K14ajitsvyu:238": " atha tena gaṇdīśabdena sarve te mahāśrāvakāḥ sannipatitā abhūvan* /",
    "K14ajitsvyu:239": " yathā yathā āsane niṣaṇṇāḥ piṇḍapātaṃ paribhuñjante sma /",
    "K14ajitsvyu:240": " atha tatraiva śrāvakamadhye nandimitro nāma mahāśrāvakaḥ sannipatito 'bhūt* sanniṣaṇṇaḥ /",
    "K14ajitsvyu:241": " atha bhagavān āyuṣmantaṃ nandimitraṃ mahāśrāvakam āmantrayate sma /",
    "K14ajitsvyu:242": " gaccha tvaṃ nandimitra mahāśrāvaka pūrvasyān diśi magadhaviṣaye rājño 'jitasenasya kalyāṇamitraparicaryāṃ kuru /",
    "K14ajitsvyu:243": " atha nandimitro mahāśrāvako bhagavantam evam āha /",
    "K14ajitsvyu:244": " na bhagavan* śakṣyāmas taṃ pṛthivīpradeśaṃ gantum* /",
    "K14ajitsvyu:245": " durāsadās te satvāḥ /",
    "K14ajitsvyu:246": " te māṃ jīvitād vyavaropayiṣyanti /",
    "K14ajitsvyu:247": " atha bhagavān āyuṣmantaṃ",
    "K14ajitsvyu:248": " taṃ nandimitraṃ mahāśrāvakam evam āha /",
    "K14ajitsvyu:249": " na te satvās te śakṣyante bālāgram api kampayituṃ prāgeva jīvitād vyavaropayitum* /",
    "K14ajitsvyu:250": " atha nandimitro mahāśrāvakaḥ pratyūṣakālasamaye suvarṇavarṇaṃ vastraṃ prāvṛtya yena pūrvasyān diśi magadhaviṣaye rājño 'jitasenasya rājadhānī tenānukrānto 'bhūt* /",
    "K14ajitsvyu:251": " atha rājā ajitasenas taṃ nandimitraṃ mahāśrāvakaṃ dṛṣṭvā tuṣṭa udagra āttamanāḥ pramuditaḥ prītisaumanasyajāto 'bhūt* /",
    "K14ajitsvyu:252": " atha rājñājitasenena amātyaḥ preṣito 'bhūt* /",
    "K14ajitsvyu:253": " gacchainaṃ bhikṣum ānaya /",
    "K14ajitsvyu:254": " tadā so 'mātyo yena nandimitro mahāśrāvakas (Asv 116)",
    "K14ajitsvyu:255": " tenopasaṃkrāntaḥ /",
    "K14ajitsvyu:256": " atha so 'mātyo nandimitraṃ mahāśrāvakam evam āha /",
    "K14ajitsvyu:257": " āgaccha mahāśrāvaka bhikṣo rājā te ājñāpayati /",
    "K14ajitsvyu:258": " atha nandimitro mahāśrāvako 'mātyam evam āha /",
    "K14ajitsvyu:259": " mama rājñā kiṃ kāryaṃ mama rājā kiṃ kariṣyati /",
    "K14ajitsvyu:260": " athāmātyo yena rājājitasenas tenopasaṃkrāntaḥ /",
    "K14ajitsvyu:261": " taṃ rājānam ajitasenam evam āha /",
    "K14ajitsvyu:262": " na ca sa bhikṣus tava pārśve āgacchati",
    "K14ajitsvyu:263": " / atha rājñājitasenena pañcāmātyaśatāni preṣitāni /",
    "K14ajitsvyu:264": " na ca sa bhikṣū rājño 'jitasenasya pārśvam āgacchati /",
    "K14ajitsvyu:265": " atha sa rājā svakenaivātmabhāvena yena sa nandimitramahāśrāvakas tenopasaṃkrāntaḥ /",
    "K14ajitsvyu:266": " upasaṃkramya kṛtāñjalir evam āha /",
    "K14ajitsvyu:267": " āgaccha bho bhikṣo mama rājadhānīṃ praviśa /",
    "K14ajitsvyu:268": " atha rājā ajitaseno dakṣiṇahaste taṃ bhikṣuṃ gṛhītvā svakāṃ rājadhānīṃ praviṣṭo 'bhūt* /",
    "K14ajitsvyu:269": " atha rājñājitasenena nandimitrasya bhikṣoḥ siṃhāsanaṃ dattam abhūt* /",
    "K14ajitsvyu:270": " atha rājājitaseno bhadrapīṭhake niṣadya taṃ nandimitraṃ mahāśrāvakam evam āha /",
    "K14ajitsvyu:271": " kutra tvaṃ bhikṣo gacchasi /",
    "K14ajitsvyu:272": " ko hetuḥ kaḥ pratyayaḥ /",
    "K14ajitsvyu:273": " atha nandimitro mahāśrāvako rājānam ajitasenam evam āha /",
    "K14ajitsvyu:274": " ye kecid bhikṣupravrajitās te sarve bhikṣāhārāḥ piṇḍapātam avacarantaḥ paribhuñjanti /",
    "K14ajitsvyu:275": " atha rājā ajitasenas taṃ nandimitraṃ mahāśrāvakam evam āha /",
    "K14ajitsvyu:276": " paribhuṅkṣva mama gṛhe piṇḍapātam* /",
    "K14ajitsvyu:277": " yāvajjīvaṃ piṇḍapātaṃ pradāsyāmi /",
    "K14ajitsvyu:278": " yadi te bhikṣo mama",
    "K14ajitsvyu:279": " svamāṃsena kāryaṃ svamāṃsaṃ dāsyāmi /",
    "K14ajitsvyu:280": " atha nandimitro mahāśrāvako rājānam ajitasenaṃ gāthābhir adhyabhāṣata / (Asv 117)",
    "K14ajitsvyu:281": " bhuṃjāmi tad bhojanu yad dadāhi",
    "K14ajitsvyu:282": " mṛṣṭānnapānaṃ rasapānam uttamam* /",
    "K14ajitsvyu:283": " kleśā hi nirmukta tvayā bhaviṣyasi",
    "K14ajitsvyu:284": " sudurlabhaṃ labdha manuṣyalābham* //",
    "K14ajitsvyu:285": " sudurlabhaṃ śāsanu nāyakasya",
    "K14ajitsvyu:286": " śraddhāprasādaṃ paramaṃ sudurlabham* /",
    "K14ajitsvyu:287": " ye śāsane pra[vra]jitā ca bhikṣavā",
    "K14ajitsvyu:288": " sudurlabhaṃ śāsanu nāyakānām* //",
    "K14ajitsvyu:289": " sudurlabhaṃ sugatavarasya darśanaṃ",
    "K14ajitsvyu:290": " namo 'stu te buddha mahānubhāvo /",
    "K14ajitsvyu:291": " namo 'stu te dharmamayaṃ mahāmune",
    "K14ajitsvyu:292": " namo 'stu te kleśavicakṣaṇāryam* //",
    "K14ajitsvyu:293": " namo 'stu te sarvajarapramokṣaṇāt*",
    "K14ajitsvyu:294": " namo 'stu te mārganidarśanāryam* //",
    "K14ajitsvyu:295": " namo 'stu te mārgapathasya darśakaṃ",
    "K14ajitsvyu:296": " namo 'stu te bodhipathasya darśakam* //",
    "K14ajitsvyu:297": " atha nandimitro mahāśrāvako rājānam ajitasenaṃ bhagavato guṇavarṇam udīrayitvā tūṣṇīṃ sthito 'bhūt* /",
    "K14ajitsvyu:298": " atha rājānam ajitasenaṃ taṃ nandimitro mahāśrāvako gāthābhir adhyabhāṣata /",
    "K14ajitsvyu:299": " sudurlabhaṃ bhikṣu tathaiva darśanaṃ",
    "K14ajitsvyu:300": " sudurlabhaṃ tasya bhaveya darśanam* /",
    "K14ajitsvyu:301": " (Asv 118)",
    "K14ajitsvyu:302": " ye bhikṣusaṃghasya dadeya dānaṃ",
    "K14ajitsvyu:303": " na tasya yakṣā na ca rākṣasāś ca //",
    "K14ajitsvyu:304": " na {pretakumbhāṇḍamahoragāś} ca (?)",
    "K14ajitsvyu:305": " vighnaṃ na kurvanti kadāci teṣām* /",
    "K14ajitsvyu:306": " ye bhikṣusaṃghāya dadanti dānaṃ",
    "K14ajitsvyu:307": " sudurlabhaṃ tasya manuṣyalābham* //",
    "K14ajitsvyu:308": " yo durlabhaṃ darśanu bhikṣubhāvaṃ",
    "K14ajitsvyu:309": " sudurlabhaṃ kalpaśatair acintiyaiḥ /",
    "K14ajitsvyu:310": " yo lokanāthasya hi nāmu dhāraye",
    "K14ajitsvyu:311": " kalpāna koṭīnayutān acintiyā //",
    "K14ajitsvyu:312": " na jātu gacche vinipātadurgatiṃ",
    "K14ajitsvyu:313": " yo īdṛśaṃ paśyati bhikṣurājam* /",
    "K14ajitsvyu:314": " na tasya bhotī vinipātadurgatiṃ",
    "K14ajitsvyu:315": " yo īdṛśaṃ paśyati bhikṣurājam* //",
    "K14ajitsvyu:316": " kalyāṇamitraṃ mama mārgadarśako",
    "K14ajitsvyu:317": " (yaṃ) sa āgatāye mama piṇḍapātikā /",
    "K14ajitsvyu:318": " yo dāsyate asya hi piṇḍapātaṃ",
    "K14ajitsvyu:319": " muktā na bheṣyaṃti jarārtavyādhayā //",
    "K14ajitsvyu:320": " kleśā vinirmukta sadā tu bheṣyati",
    "K14ajitsvyu:321": " te tasya dāsyantiha piṇḍapātam* //",
    "K14ajitsvyu:322": " atha sa rājā ajitaseno nandimitraṃ mahāśrāvakaṃ guṇavarṇam udīrayitvā tūṣṇīṃ sthito 'bhūt* /",
    "K14ajitsvyu:323": " atha nandimitro mahāśrāvako (Asv 119)",
    "K14ajitsvyu:324": " rājānam ajitasenam evam āha /",
    "K14ajitsvyu:325": " evam astu mahārāja bhuñje piṇḍapātaṃ tava gṛhe /",
    "K14ajitsvyu:326": " atha rājā ajitasenaḥ khādanīyena bhojanīyena taṃ nandimitramahāśrāvakaṃ santarpayati sma /",
    "K14ajitsvyu:327": " atha nandimitramahāśrāvako rājānam ajitasenam evam āha /",
    "K14ajitsvyu:328": " kiṃ tava mahārāja asmin pṛthivīpradeśe udyānabhūmir asti /",
    "K14ajitsvyu:329": " rājā āha /",
    "K14ajitsvyu:330": " asti mahāśrāvaka udyānabhūmir mama ramaṇīyā suśobhanā /",
    "K14ajitsvyu:331": " nandimitra āha /",
    "K14ajitsvyu:332": " gacchāmy ahaṃ mahārāja /",
    "K14ajitsvyu:333": " tām udyānabhūmiṃ prekṣe /",
    "K14ajitsvyu:334": " rājā āha /",
    "K14ajitsvyu:335": " gaccha nandimitra /",
    "K14ajitsvyu:336": " udyānabhūmiṃ prekṣasva /",
    "K14ajitsvyu:337": " atha nandimitramahāśrāvako yena rājño 'jitasenasyodyānabhūmis tenopasaṃkrāntaḥ /",
    "K14ajitsvyu:338": " atha tatrodyānabhūmau ye udyānaguṇās te sarve santīti /",
    "K14ajitsvyu:339": " yā graiṣmikyaḥ puṣkariṇyas tāḥ śītalajalaparipūrṇā yā vārṣikyas tā nātyuṣṇā nātiśītalajalaparipūrṇāḥ /",
    "K14ajitsvyu:340": " tāś ca puṣkariṇyaḥ suvarṇasopānasaṃcchannā divyā ramaṇīyāḥ /",
    "K14ajitsvyu:341": " ye ca jāṃbūpakaparibhogaguṇās te sarve santīti /",
    "K14ajitsvyu:342": " adhimuktakacampakāśokamucilindapāṭalasumanāsaugandhikapuṣpāṇi santīti /",
    "K14ajitsvyu:343": " (Asv 120) ye tiryagyonigatāḥ pakṣiṇaḥ śukaśārikācakravākamayūrakokilādayas te nānārutāni kurvanti sma /",
    "K14ajitsvyu:344": " atha tatraiva udyānabhūmau",
    "K14ajitsvyu:345": " suvarṇavarṇāḥ suvarṇatuṇḍāḥ suvarṇapakṣāḥ suvarṇapādāḥ pakṣiṇāḥ prādurbhūtāḥ /",
    "K14ajitsvyu:346": " te sarve buddhaśabdaṃ niścārayanti /",
    "K14ajitsvyu:347": " atha nandimitramahāśrāvako yena rājño 'jitasenasya rājadhānī tenopasaṃkrāntaḥ /",
    "K14ajitsvyu:348": " atha rājā ajitasenas taṃ nandimitraṃ mahāśrāvakam evam āha /",
    "K14ajitsvyu:349": " āgatas tvaṃ mahāśrāvaka /",
    "K14ajitsvyu:350": " dṛṣṭodyānabhūmiḥ /",
    "K14ajitsvyu:351": " nandimitra āha /",
    "K14ajitsvyu:352": " dṛṣṭā mayodyānabhūmī ramaṇīyā suśobhanā /",
    "K14ajitsvyu:353": " atha nandimitraṃ mahāśrāvakaṃ rājā ajitaseno gāthābhir adhyabhāṣata /",
    "K14ajitsvyu:354": " ye jambudvīpe paribhogamāsī",
    "K14ajitsvyu:355": " adhimuktakacampakadhānuṣkārikā /",
    "K14ajitsvyu:356": " aśokamucilinda tathaiva pāṭalā",
    "K14ajitsvyu:357": " saugandhikāś ca sumanā ca vārṣikā //",
    "K14ajitsvyu:358": " tadā pāriyātrā nadītīranirmitā",
    "K14ajitsvyu:359": " suvarṇavarṇā sada pakṣiṇā abhūt* /",
    "K14ajitsvyu:360": " mārgaṃ ca te darśayi agrabodhaye",
    "K14ajitsvyu:361": " divyā manojñā madhurasvarāṃś ca",
    "K14ajitsvyu:362": " saṃśrāvayiṣyanti ca nityakālam* //",
    "K14ajitsvyu:363": " atha nandimitramahāśrāvako rājño 'jitasenasya gāthā bhāṣitvā tūṣṇīṃ sthito 'bhūt* /",
    "K14ajitsvyu:364": " atha rāja ajitaseno bherīṃ parāhante sma /",
    "K14ajitsvyu:365": " (Asv 121) atha tena bherīśabdena sametyāmātyagaṇas taṃ rājānam ajitasenam evam āha /",
    "K14ajitsvyu:366": " kasyārthe mahārāja bherī parāhatā /",
    "K14ajitsvyu:367": " atha sa rājā āha /",
    "K14ajitsvyu:368": " hastirathaṃ ca aśvarathaṃ ca sajjaṃ kṛtaṃ syāt* /",
    "K14ajitsvyu:369": " aham udyānabhūmiṃ gamiṣyāmi krīḍanārthāya /",
    "K14ajitsvyu:370": " atha tā amātyakoṭyo vacanaṃ śrutvā śīghram eva tad hastiratham aśvarathaṃ sajjaṃ kṛtavatyaḥ /",
    "K14ajitsvyu:371": " atha tena kṣaṇalavamuhūrtamātreṇa rājājitaseno yena sodyānabhūmis tenopasaṃkrāntaḥ /",
    "K14ajitsvyu:372": " sa ca nandimitramahāśrāvakas tenaivopasaṃkrānto rājānam ajitasenam evam āha /",
    "K14ajitsvyu:373": " asmin pṛthivīpradeśe mahārāja mama kuṭikaṃ kārayitavyaṃ yatrāhaṃ sanniṣaṇṇas tava gṛhe piṇḍapātaṃ paribhokṣyāmi /",
    "K14ajitsvyu:374": " atha rājā ajitaseno nandimitramahāśrāvakam evam āha /",
    "K14ajitsvyu:375": " kīdṛśaṃ tava kuṭikaṃ kārayitavyam* /",
    "K14ajitsvyu:376": " nandimitra āha /",
    "K14ajitsvyu:377": " yādṛśās tava mahārāja",
    "K14ajitsvyu:378": " mahācittotpādaśraddhāprasādās tādṛśaṃ kuṭikaṃ kāraya /",
    "K14ajitsvyu:379": " atha rājā ajitaseno jyeṣṭhāmātyam evam āha /",
    "K14ajitsvyu:380": " asminn eva pṛthivīpradeśe kuṭikaṃ kāraya /",
    "K14ajitsvyu:381": " atha jyeṣṭhāmātyo rājānam evam āha /",
    "K14ajitsvyu:382": " kīdṛśaṃ mahārāja kuṭikaṃ kārayāmi /",
    "K14ajitsvyu:383": " rājā ajitasena evam āha /",
    "K14ajitsvyu:384": " triṃśadyojanāni dīrgheṇa ṣaḍyojanāny ūrdhvāyāṃ saptaratnamayaṃ maṇimuktisaṃcchāditaṃ kuṭikaṃ kāraya /",
    "K14ajitsvyu:385": " atha so 'mātyaḥ kuṭikaṃ kārayati /",
    "K14ajitsvyu:386": " saptaratnamayaṃ (Asv 122)",
    "K14ajitsvyu:387": " maṇimuktisaṃcchāditaṃ kārayitvā yena rājā ajitasenas tenopasaṃkrānto rājānam ajitasenam evam āha /",
    "K14ajitsvyu:388": " kṛtaṃ mahārāja mayā kuṭikaṃ yādṛśam ājñaptam* /",
    "K14ajitsvyu:389": " rājā āha /",
    "K14ajitsvyu:390": " tatraiva pṛthivīpradeśe caṃkramaḥ kārayitavyaś caturyojanāni dīrgheṇa dve yojane vistāreṇa /",
    "K14ajitsvyu:391": " atha so 'mātyas taṃ caṃkramaṃ kārayitvā yena rājā ajitasenas tenopasaṃkrānto rājānaṃ gāthābhir adhyabhāṣata /",
    "K14ajitsvyu:392": " kṛtaṃ mayā caṃkramu suṣṭhu śobhanaṃ",
    "K14ajitsvyu:393": " ājñā tvayā yat kṛtapūrvam eva ca /",
    "K14ajitsvyu:394": " satvāna moceti prakṛtiṃ śubhāśubhaṃ",
    "K14ajitsvyu:395": " vimocaye prāṇina sarvam etat* //",
    "K14ajitsvyu:396": " aho sulabdhā praṇidhīkṛtaṃ tvayā",
    "K14ajitsvyu:397": " vimocayī sarvajagat* sadevakam* /",
    "K14ajitsvyu:398": " praṇidhiṃ kṛtaṃ yat tvayam īdṛśaṃ bhave",
    "K14ajitsvyu:399": " dharmaṃ prakāśeti mi dharmabhāṇako //",
    "K14ajitsvyu:400": " niṣaṇṇa sthitvā kuṭikā ca caṃkrame",
    "K14ajitsvyu:401": " ājñā kṛtaṃ yat tvaya yādṛśī kṛtā /",
    "K14ajitsvyu:402": " sa caṃkramaṃ caiva kṛtaṃ suśobhanaṃ",
    "K14ajitsvyu:403": " maṇiratnasaṃcchādita taṃ sa bhūmim* //",
    "K14ajitsvyu:404": " atha rājā ajitaseno yena svakā rājadhānī tenopasaṃkrāntaḥ /",
    "K14ajitsvyu:405": " atha nandimitramahāśrāvakaḥ pratinivṛtya tatraiva (Asv 123)",
    "K14ajitsvyu:406": " kuṭike niṣaṇṇo vikiraṇaṃ nāma bodhisatvasamādhiṃ samāpanno 'bhūt* /",
    "K14ajitsvyu:407": " anyena keśān anyena nayanāny anyena dantān anyena grīvā anyena bāhū anyena hṛdayam anyenodaram anyenorū anyena jaṅghe anyena pādau samāpanno 'bhūt* /",
    "K14ajitsvyu:408": " atha sa rājā ajitasenaḥ saptāhasyātyayena taṃ bhikṣuṃ na paśyati /",
    "K14ajitsvyu:409": " atha rājā jyeṣṭhakumāram evam āha /",
    "K14ajitsvyu:410": " āgaccha kulaputra gamiṣyāmi tāṃ kuṭikām* /",
    "K14ajitsvyu:411": " yena sa bhikṣus tenopasaṃkramiṣyāmi /",
    "K14ajitsvyu:412": " atha sa rājā saputro yena sā kuṭikā tenopasaṃkrānto 'bhūt* /",
    "K14ajitsvyu:413": " atha sa rājā ajitasenas taṃ bhikṣum ātmabhāvaṃ khaṇḍaṃ khaṇḍaṃ kṛtaṃ dṛṣṭvā saṃśayajāto 'bhūt* /",
    "K14ajitsvyu:414": " saṃtrastaromakūpajāto vastrāṇi pāṭayan paridevan rudan aśrukaṇṭhaḥ putram evam āha /",
    "K14ajitsvyu:415": " ānaya putra tīkṣṇadhāram asim* /",
    "K14ajitsvyu:416": " ātmānaṃ jīvitād vyavaropayiṣyāmi /",
    "K14ajitsvyu:417": " atha sa rājakumāraḥ prāṃjaliṃ kṛtvā rājānaṃ gāthābhir adhyabhāṣata /",
    "K14ajitsvyu:418": " mā śokacittasya bhave nṛpendra",
    "K14ajitsvyu:419": " mā vedayī vedanam īdṛśāni /",
    "K14ajitsvyu:420": " ātmaghātaṃ karitvā tu niraye tvaṃ gamiṣyasi",
    "K14ajitsvyu:421": " rauravaṃ narakaṃ cāpi gamiṣyasi sudāruṇam* //",
    "K14ajitsvyu:422": " ... dakṣiṇīyo ayaṃ loke jaravyādhipramocakaḥ / (Asv 124)",
    "K14ajitsvyu:423": " na cāyaṃ ghātito yakṣair na bhūtair na ca rākṣasaiḥ /",
    "K14ajitsvyu:424": " bodhisatvo 'py ayaṃ loke jaravyādhipramocakaḥ //",
    "K14ajitsvyu:425": " dakṣiṇīyo ayaṃ loke jaravyādhipramocakaḥ /",
    "K14ajitsvyu:426": " durlabho darśanaṃ asya bodhimārgasya darśakaḥ //",
    "K14ajitsvyu:427": " kalyāṇamitram ayaṃ āsī tava kāraṇam āgatam* /",
    "K14ajitsvyu:428": " dakṣiṇīyo ayaṃ loke sarvasatvasukhāv aham* //",
    "K14ajitsvyu:429": " sarvajñaṃ pāramiprāptaṃ lokanāthena preṣitam* /",
    "K14ajitsvyu:430": " dṛḍhavīryaṃ dṛḍhasthāmaṃ lokanāthaṃ maharṣiṇam* //",
    "K14ajitsvyu:431": " yo nāma tasya dhāreti nāsau gacchati durgatim* /",
    "K14ajitsvyu:432": " apāyaṃ na gamiṣyanti svargalokopapattaye //",
    "K14ajitsvyu:433": " atha sa rājakumāras taṃ pitaraṃ gāthā bhāṣitvā tūṣṇīṃ sthito 'bhūt* /",
    "K14ajitsvyu:434": " atha rājā ajitasenaḥ svakaṃ putram evam āha /",
    "K14ajitsvyu:435": " kathaṃ tvaṃ kumāra jānīṣe yad ayaṃ bhikṣuḥ samādhiṃ samāpanno 'bhūt* /",
    "K14ajitsvyu:436": " atha sa rājakumāra evam āha /",
    "K14ajitsvyu:437": " paśya mahārāja ayaṃ bhikṣur bodhisatvasamādhiṃ samāpannaḥ sarvakleśavinirmukto bhavasāgarapāraṃgataḥ sarvasatvahitārthaṃ ca mārgaṃ darśayate śubham* /",
    "K14ajitsvyu:438": " atha sa rājakumāro rājānam evam āha /",
    "K14ajitsvyu:439": " āgaccha tāta caṃkramaṃ gamiṣyāmaḥ /",
    "K14ajitsvyu:440": " atha sa rājā sa ca rājakumāro bahubhir dārakaśataiḥ sārdhaṃ yena sa caṃkramas tenopasaṃkrāntau /",
    "K14ajitsvyu:441": " atha sa bhikṣus tataḥ samādher vyutthito rājānam ajitasenam evam āha /",
    "K14ajitsvyu:442": " āgaccha mahārāja kiṃ karoṣy asmin sthāne / (Asv 125)",
    "K14ajitsvyu:443": " atha rājā taṃ bhikṣuṃ dṛṣṭvā maulipaṭṭaṃ rājakumārasya dadāti /",
    "K14ajitsvyu:444": " tava rājyaṃ bhavatu /",
    "K14ajitsvyu:445": " dharmeṇa pālaye nādharmeṇa /",
    "K14ajitsvyu:446": " rājakumāra āha /",
    "K14ajitsvyu:447": " bahūny asaṃkhyeyāni rājakāryāṇi mayā kṛtāni /",
    "K14ajitsvyu:448": " na ca kadācit tṛptir āsīt* /",
    "K14ajitsvyu:449": " tava tāta rājyaṃ bhavatu /",
    "K14ajitsvyu:450": " na mama rājyena kāryaṃ na bhogena naiśvaryādhipatyena kāryam* /",
    "K14ajitsvyu:451": " tava rājyaṃ bhavatu tāta /",
    "K14ajitsvyu:452": " dharmeṇa pālaye nādharmeṇeti /",
    "K14ajitsvyu:453": " atha rājā yena sa bhikṣus tenopasaṃkrāntaḥ prāñjalir evam āha /",
    "K14ajitsvyu:454": " sudurlabhaṃ [darśana] tubhyam ārṣāḥ",
    "K14ajitsvyu:455": " kṛtāñjaliḥ [samabhimukhī] nāyakānām* /",
    "K14ajitsvyu:456": " mokṣāgamaṃ darśanu tubhyam ārṣāḥ",
    "K14ajitsvyu:457": " sudurlabhaṃ karmaśatair acintiyaiḥ //",
    "K14ajitsvyu:458": " ye darśanaṃ dāsyati tubhyam ārṣā",
    "K14ajitsvyu:459": " muktā ca so bheṣyati kalpakoṭibhiḥ /",
    "K14ajitsvyu:460": " na jātu gacche vinipātadurgatiṃ",
    "K14ajitsvyu:461": " yo nāmadheyaṃ śṛṇute muhūrtam* //",
    "K14ajitsvyu:462": " rājā āha /",
    "K14ajitsvyu:463": " niṣadya yugye ratanāmaye śubhe",
    "K14ajitsvyu:464": " vrajāmy ahaṃ yena sa rājadhānīm* /",
    "K14ajitsvyu:465": " dadāmy ahaṃ bhojanu suprabhūtaṃ",
    "K14ajitsvyu:466": " dadāmy ahaṃ kāśikavastram etat* /",
    "K14ajitsvyu:467": " (Asv 126)",
    "K14ajitsvyu:468": " sūkṣmāṇi jālāni ca saṃhitāni",
    "K14ajitsvyu:469": " yāṃ cīvarāṃ tubhya dadāmi adya //",
    "K14ajitsvyu:470": " atha sa bhikṣū ratnamaye yugye gṛhītvā yena rājadhānī tenopasaṃkrāntaḥ /",
    "K14ajitsvyu:471": " santarpito bhojanena /",
    "K14ajitsvyu:472": " atha nandimitramahāśrāvako rājānam ajitasenaṃ gāthābhir adhyabhāṣata /",
    "K14ajitsvyu:473": " saṃtarpito bhojana suprabhūtaṃ",
    "K14ajitsvyu:474": " mṛṣṭānnapānarasam uttamaṃ śubham* /",
    "K14ajitsvyu:475": " ye bhikṣusaṃghāya dadaṃti dānaṃ",
    "K14ajitsvyu:476": " te bodhimaṇḍena cireṇa gacchata //",
    "K14ajitsvyu:477": " sudurlabhaṃ darśana nāyakasya na",
    "K14ajitsvyu:478": " cireṇa so gacchati buddhakṣetram* /",
    "K14ajitsvyu:479": " amitāyuṣasya varabuddhakṣetre",
    "K14ajitsvyu:480": " sukhāvatīṃ gacchati śīghram etat* //",
    "K14ajitsvyu:481": " atha nandimitramahāśrāvakaḥ ajitasenasya rājño gāthā bhāṣitvā tūṣṇīṃ sthito 'bhūt* /",
    "K14ajitsvyu:482": " atha rājā ajitaseno bherīṃ parāhanti sma /",
    "K14ajitsvyu:483": " atha tena bherīśabdena sarvās tā amātyakoṭyo rājānam evam āhuḥ /",
    "K14ajitsvyu:484": " kasyārthe mahārāja bherī parāhatā /",
    "K14ajitsvyu:485": " rājā āha /",
    "K14ajitsvyu:486": " saptame divase hastiratham aśvarathaṃ sajjaṃ kṛtaṃ syāt* /",
    "K14ajitsvyu:487": " ahaṃ saptame divase jetavanaṃ nāma vihāraṃ gamiṣyāmi śākyamunes tathāgatasyārhataḥ samyaksaṃbuddhasya darśanāya vandanāya paryupāsanāya dharmaśravaṇāya (Asv 127) /",
    "K14ajitsvyu:488": " athāmātyakoṭyas taṃ rājānam ajitasenam evam āhuḥ /",
    "K14ajitsvyu:489": " kṛtam asmābhiḥ mahārāja hastiratham aśvarathaṃ sajjam* /",
    "K14ajitsvyu:490": " atha rājā ajitaseno hastirathe avaruhya taṃ ca nandimitramahāśrāvakaṃ ratnamaye rathe avarohya yena jetavanaṃ vihāras tenopasaṃkrāntaḥ /",
    "K14ajitsvyu:491": " atha bhagavān rājānam ajitasenaṃ dūrata evāgacchantaṃ dṛṣṭvā tān sarvaśrāvakān āmantrayata /",
    "K14ajitsvyu:492": " sarvair nānāṛddhivikurvitaṃ darśayitavyam* /",
    "K14ajitsvyu:493": " atha te sarve mahāśrāvakā",
    "K14ajitsvyu:494": " jvālāmālaṃ nāma bodhisatvasamādhiṃ samāpannā abhūvan* /",
    "K14ajitsvyu:495": " atha rājā dūratas taṃ jvālāmālaṃ dṛṣṭvā nandimitramahāśrāvakam evam āha /",
    "K14ajitsvyu:496": " kasyārthe imaṃ parvataṃ jvālāmālībhūtaṃ paśyāmi /",
    "K14ajitsvyu:497": " nandimitra āha /",
    "K14ajitsvyu:498": " atra śākyamunis tathāgato 'rhan samyaksaṃbuddhaḥ sthitiṃ dhriyate yāpayati dharmaṃ ca deśayati /",
    "K14ajitsvyu:499": " te ca bodhisatvā jvālāmālaṃ nāma bodhisatvasamādhiṃ samāpannāḥ /",
    "K14ajitsvyu:500": " atha rājā ajitaseno hastirathād avatīrya pādābhyāṃ putrasahasreṇa sārdhaṃ yena bhagavāṃs tenopasaṃkrāntaḥ /",
    "K14ajitsvyu:501": " atha bhagavān suvarṇavarṇena kāyena vyāmaprabhayā caṃkramate sma /",
    "K14ajitsvyu:502": " atha rājā ajitaseno bhagavato rūpavarṇaliṃgasaṃsthānaṃ dṛṣṭvā mūrcchitvā dharaṇitale nipatitaḥ /",
    "K14ajitsvyu:503": " atha bhagavān suvarṇavarṇaṃ bāhuṃ prasārya taṃ rājānam utthāpayati sma /",
    "K14ajitsvyu:504": " uttiṣṭha mahārāja kasyārthe prapatitaḥ / rājā aha / (Asv 128)",
    "K14ajitsvyu:505": " bahūni kalpāni acintiyāni",
    "K14ajitsvyu:506": " jātīśatākoṭi acintiyāni /",
    "K14ajitsvyu:507": " na me kadācid iha dṛṣṭarūpaṃ",
    "K14ajitsvyu:508": " tvaṃ lokanātho varadakṣiṇīyo //",
    "K14ajitsvyu:509": " tvaṃ sārthavāha jaravyādhimocakaṃ",
    "K14ajitsvyu:510": " suvarṇavarṇaṃ varalakṣaṇāṃgam* /",
    "K14ajitsvyu:511": " dvātṛṃśatā lakṣaṇadhāriṇaṃ mune",
    "K14ajitsvyu:512": " nāsau kadācid vrajate apāyabhūmim* /",
    "K14ajitsvyu:513": " yo lokanāthasya hi rūpu paśye",
    "K14ajitsvyu:514": " tvaṃ lokanāthā śirasā namasyāmī //",
    "K14ajitsvyu:515": " atha rājā ajitasenaḥ kṛtāñjaliḥ bhagavantam evam āha /",
    "K14ajitsvyu:516": " ahaṃ bhagavan tava śāsane pravrajiṣyāmi /",
    "K14ajitsvyu:517": " atha bhagavān tuṣṭa udagra āttamanāḥ pramuditaḥ prītisaumansyajātaḥ /",
    "K14ajitsvyu:518": " alabdhalābhā ye [tatra] mama śāsanaṃ vaistārikaṃ bhavati /",
    "K14ajitsvyu:519": " taṃ rājānam ajitasenam evam āha /",
    "K14ajitsvyu:520": " gaccha tvaṃ mahārāja svagṛhe saptame divase āgamiṣyāmi /",
    "K14ajitsvyu:521": " atha rājā ajitasenas tuṣṭa udagra āttamanāḥ pramuditaḥ prītisaumansyajātas taṃ kalyāṇamitraṃ bhikṣuṃ purataḥsthāpya svagṛhaṃ gatvā sarvān amātyān āmantrayate sma /",
    "K14ajitsvyu:522": " sarvair grāmanagaranigamajanapadaiḥ pathaṃ śodhayitavyaṃ gṛhe gṛhe dhvajāny ucchrāpitavyāni gṛhe gṛhe ratnamayāni (Asv 129)",
    "K14ajitsvyu:523": " kumbhāni paripūrayitavyāni /",
    "K14ajitsvyu:524": " tadā taiḥ sarvair amātyair ājñātam* /",
    "K14ajitsvyu:525": " sarvagrāmanagaranigamajanapadaiḥ pathaṃ śodhitaṃ dhvajāny ucchrāpitāni ratnamayāni kumbhāni paripūritāni /",
    "K14ajitsvyu:526": " yatra rājā ajitasenaḥ prativasati tatra dvādaśakoṭyo dhvajānām ucchrāpitā dvādaśakoṭyo ratnamayānāṃ kumbhānāṃ paripūritāḥ /",
    "K14ajitsvyu:527": " yāvat saptame divase tathāgato 'rhan samyaksaṃbuddhaḥ śāriputramaudgalyāyanānandapūrṇamaitrāyaṇīputrapramukhair",
    "K14ajitsvyu:528": " mahāśrāvakasaṃghaiḥ parivṛtaḥ puraskṛtaḥ ajitasenasya rājño rājadhānīm anuprāptaḥ /",
    "K14ajitsvyu:529": " atha rājā ajitasenaḥ puṣpapiṭakaṃ gṛhītvā kalyāṇamitraṃ purataḥsthāpya",
    "K14ajitsvyu:530": " bhagavantaṃ puṣpair avakiran bhagavantam evam āha /",
    "K14ajitsvyu:531": " anena kuśalamūlena sarvasatvā anuttarāṃ samyaksaṃbodhim abhisampadyante /",
    "K14ajitsvyu:532": " atha rājñā ajitasenena āsanāni prajñaptāni /",
    "K14ajitsvyu:533": " tasya bhagavataḥ siṃhāsanaṃ pradattam* /",
    "K14ajitsvyu:534": " atha bhagavān siṃhāsane niṣaṇṇo rājño 'jitasenasya dharmān deśitavān* /",
    "K14ajitsvyu:535": " atha rājñā ajitasenena prabhūtenāhāreṇa khādanīyena bhojanīyena santarpitaḥ /",
    "K14ajitsvyu:536": " atha rājā ajitaseno jyeṣṭhakaṃ rājakumāraṃ dadāti /",
    "K14ajitsvyu:537": " imaṃ rājakumāraṃ pravrājaya /",
    "K14ajitsvyu:538": " tad ahaṃ paścāt pravrajiṣyāmi /",
    "K14ajitsvyu:539": " atha bhagavān āyuṣmantam ānandam āmantrayate sma /",
    "K14ajitsvyu:540": " gacchānanda imaṃ rājakumāraṃ pravrājaya /",
    "K14ajitsvyu:541": " (Asv 130) athāyuṣmatānandena sa rājakumāraḥ pravrājitaḥ /",
    "K14ajitsvyu:542": " saha pravrajitamātreṇa arhatphalaṃ prāptam abhūt* /",
    "K14ajitsvyu:543": " sarvabuddhakṣetrāṇi paśyati sma /",
    "K14ajitsvyu:544": " atha sa rājakumāro 'ntarīkṣagatas taṃ pitaraṃ gāthābhir adhyabhāṣata /",
    "K14ajitsvyu:545": " mā vilaṃba kurute tāta",
    "K14ajitsvyu:546": " mā khedaṃ kiṃci yāsyasi /",
    "K14ajitsvyu:547": " aho sulabdhaṃ sugatāna darśanaṃ",
    "K14ajitsvyu:548": " aho sulabdhaṃ sugatāna lābham* //",
    "K14ajitsvyu:549": " aho sulabdhaṃ paramaṃ hi lābhaṃ",
    "K14ajitsvyu:550": " pravrajyalābhaṃ sugatena varṇitam* /",
    "K14ajitsvyu:551": " saṃsāramokṣo sugatena varṇitaṃ",
    "K14ajitsvyu:552": " pravrajya śīghraṃ ma vilaṃba tāta //",
    "K14ajitsvyu:553": " mā khedayī lokavināyakendraṃ",
    "K14ajitsvyu:554": " sudurlabhaṃ labdha manuṣyalābhaṃ",
    "K14ajitsvyu:555": " ...sudurlabhaṃ darśanu nāyakānām* /",
    "K14ajitsvyu:556": " śīghraṃ ca pravrajya mayā hi labdhaṃ",
    "K14ajitsvyu:557": " prāptaṃ mayā uttamam agrabodhim* /",
    "K14ajitsvyu:558": " śrutvā na rājā tada putravākyaṃ",
    "K14ajitsvyu:559": " sa pravrajī śāsani nāyakasya //",
    "K14ajitsvyu:560": " atha rājakumāro 'ntarīkṣagato gāthāṃ bhāṣitva tūṣṇīṃ sthito 'bhūt* /",
    "K14ajitsvyu:561": " atha rājā ajitasenaḥ putrasya vākyaṃ śrutvā tuṣṭa udagra (Asv 131)",
    "K14ajitsvyu:562": " āttamanāḥ pramuditaḥ [prīti]saumansyajāto bhagavantam uddiśya vihāraṃ kārayati sma /",
    "K14ajitsvyu:563": " tūryakoṭyo 'nupradattāḥ /",
    "K14ajitsvyu:564": " antaḥpurasahasram asyāstrīndriyam antarhitapuruṣendriyaṃ prādurabhūt* /",
    "K14ajitsvyu:565": " atha rājā ajitaseno bhagavataḥ śāsane pravrajito 'bhūt* /",
    "K14ajitsvyu:566": " tāś cāmātyakoṭyo bhagavataḥ śāsane pravrajitā abhūvan* /",
    "K14ajitsvyu:567": " tac cāntaḥpurapuruṣasahasraṃ pravrajitam abhūt* /",
    "K14ajitsvyu:568": " bhagavān rājānam ajitasenaṃ pravrājya yena jetavanaṃ vihāras tena gamanam ārabdhavān* /",
    "K14ajitsvyu:569": " athāyuṣmān ānando bhagavantam evam āha /",
    "K14ajitsvyu:570": " ayaṃ rājā ajitaseno rājyaṃ parityajya vihāraṃ kārayitvā bhagavataḥ śāsane pravrajito 'bhūt* /",
    "K14ajitsvyu:571": " asya kīdṛśaṃ kuśalamūlaṃ bhaviṣyati /",
    "K14ajitsvyu:572": " bhagavān āha /",
    "K14ajitsvyu:573": " sādhu sādhu ānanda yat tvayā parikīrtitam* /",
    "K14ajitsvyu:574": " ayaṃ rājā ajitaseno mama śāsane pravrajito bhaviṣyati /",
    "K14ajitsvyu:575": " anāgate 'dhvany aparimitaiḥ kalpair acintyair aparimāṇair ajitaprabho nāma tathāgato",
    "K14ajitsvyu:576": " 'rhan samyaksaṃbuddho loke bhaviṣyati vidyācaraṇasaṃpannaḥ sugato lokavid anuttaraḥ",
    "K14ajitsvyu:577": " puruṣadamyasārathiḥ śāstā devānāṃ ca manuṣyāṇāṃ ca buddho bhagavān* /",
    "K14ajitsvyu:578": " ānanda āha /",
    "K14ajitsvyu:579": " ayaṃ nandimitramahāśrāvako rājñaḥ kalyāṇamitram abhūt* /",
    "K14ajitsvyu:580": " kīdṛśaṃ vāsya kuśalamūlaṃ bhaviṣyati /",
    "K14ajitsvyu:581": " bhagavān āha /",
    "K14ajitsvyu:582": " (Asv 132) ayam ānanda nandimitramahāśrāvakas tatraiva kālasamaye nandiprabho nāma tathāgato 'rhan samyaksaṃbuddho loke bhaviṣyati /",
    "K14ajitsvyu:583": " ānanda āha /",
    "K14ajitsvyu:584": " kīdṛśaṃ bhagavan* teṣāṃ tathāgatānāṃ buddhakṣetraṃ bhaviṣyati / bhagavān",
    "K14ajitsvyu:585": " āha / aparimitaguṇasaṃcayā nāma sā buddhakṣetraṃ bhaviṣyati yatreme tathāgatā bhaviṣyanti /",
    "K14ajitsvyu:586": " ānanda āha /",
    "K14ajitsvyu:587": " ya imaṃ dharmaparyāyaṃ sakalaṃ samāptaṃ paścime kāle paścime samaye saṃprakāśayiṣyati tasya kīdṛśaḥ puṇyaskandho bhaviṣyati /",
    "K14ajitsvyu:588": " bhagavān āha /",
    "K14ajitsvyu:589": " yadā mayānanda duṣkarakoṭiniyutaśatasahasrāṇi caritvā bodhir abhisaṃbuddhā tadā te satvā bodhim abhisaṃbhotsyante /",
    "K14ajitsvyu:590": " ya etaddharmaparyāyāt* catuṣpadikām api gāthāṃ śroṣyanti avaivartikāś ca te satvā bhaviṣyanty anuttarāyāṃ samyaksaṃbodhau /",
    "K14ajitsvyu:591": " ānanda āha /",
    "K14ajitsvyu:592": " ya imaṃ dharmaparyāyaṃ dharmabhāṇakāḥ saṃprakāśayiṣyanti teṣāṃ kīdṛśaṃ kuśalamūlaṃ bhaviṣyati /",
    "K14ajitsvyu:593": " bhagavān āha /",
    "K14ajitsvyu:594": " śṛṇu ānanda rājā bhaviṣyati cakravartī caturdvīpeśvaraḥ /",
    "K14ajitsvyu:595": " ya imaṃ dharmaparyāyaṃ sakalaṃ samāptaṃ saṃprakāśayiṣyanti muktāś ca bhaviṣyanti jātijarāvyādhiparidevaduḥkhadaurmanasyopāyāsebhyaḥ parimuktā bhaviṣyanti / ānanda āha",
    "K14ajitsvyu:596": " / ye paścime kāle paścime samaye satvā imaṃ dharmaparyāyaṃ pratikṣepsyanti na pattīyiṣyanti teṣāṃ kā gatir bhaviṣyati kaḥ parāyaṇam* /",
    "K14ajitsvyu:597": " (Asv 133) bhagavān āha /",
    "K14ajitsvyu:598": " alam alam ānanda /",
    "K14ajitsvyu:599": " mā me pāpakaṃ karmaskandhaṃ paripṛccha /",
    "K14ajitsvyu:600": " na mayā śakyaṃ parikīrtayitum* /",
    "K14ajitsvyu:601": " anyatra buddhakoṭibhir na śakyaṃ parikīrtayitum* /",
    "K14ajitsvyu:602": " ānanda āha /",
    "K14ajitsvyu:603": " parikīrtaya bhagavan parikīrtaya /",
    "K14ajitsvyu:604": " sugato bhagavān āha /",
    "K14ajitsvyu:605": " śṛṇu ānanda saddharmapratikṣepakasya gatiṃ parikīrtayiṣyāmi /",
    "K14ajitsvyu:606": " raurave mahānarake hāhahe mahānarake avīcau mahānarake tiryagyonau yamaloke ca pretaviṣaye bahūni kalpasahasrāṇi duḥkham anubhavitavyam* /",
    "K14ajitsvyu:607": " yadi kadācin manuṣyaloke upapatsyate dīrghaśuṣkatālukaṇṭho bhaviṣyati /",
    "K14ajitsvyu:608": " dvādaśayojanāni tasya jihvā bhaviṣyati /",
    "K14ajitsvyu:609": " dvādaśahalyāni pravahiṣyanti ye evaṃ vāg bhāṣiṣyante /",
    "K14ajitsvyu:610": " mā bhoḥ kulaputrā bhoḥ kvacit saddharmaṃ pratikṣepsyatha /",
    "K14ajitsvyu:611": " saddharmapratikṣepakasya evaṃ gatir bhavati /",
    "K14ajitsvyu:612": " ānanda āha /",
    "K14ajitsvyu:613": " kena hetunā bhagavan saddharmaḥ",
    "K14ajitsvyu:614": " pratikṣipto bhavati /",
    "K14ajitsvyu:615": " bhagavān āha /",
    "K14ajitsvyu:616": " ye satvāḥ paścime kāle paścime samaye eteṣāṃ sūtrānudhārakāṇāṃ dharmabhāṇakānām ākrośiṣyanti",
    "K14ajitsvyu:617": " paribhāṣiṣyante kutsayiṣyanti paṃsayiṣyanti tasya dharmabhāṇakasya duṣṭacittam utpādayiṣyanti",
    "K14ajitsvyu:618": " tebhyaḥ saddharmaḥ pratikṣipto bhaviṣyati /",
    "K14ajitsvyu:619": " yaḥ satvaḥ (Asv 134)",
    "K14ajitsvyu:620": " trisāhasramahāsāhasryāṃ lokadhātau satvānām akṣīṇy utpāṭayet* ayaṃ tato bahutaram apuṇyaskandho bhavet* /",
    "K14ajitsvyu:621": " evam eva ya eteṣāṃ sūtradhārakāṇāṃ dharmabhāṇakānāṃ duṣṭacittaprekṣitā ayaṃ tato bahutaram apuṇyaskandhaṃ prasaviṣyate /",
    "K14ajitsvyu:622": " atha ānando bhagavato gāthāḥ pratyabhāṣata /",
    "K14ajitsvyu:623": " bahusūtrasahasrāṇi $ śrutaṃ me śāstusaṃmukhāt* &",
    "K14ajitsvyu:624": " na [ca] me īdṛśaṃ sūtraṃ % śrutapūrvaṃ kadācana //",
    "K14ajitsvyu:625": " parinirvṛtasya śāstusya $ paścātkāle subhairave &",
    "K14ajitsvyu:626": " idaṃ sūtraṃ prakāśiṣye % dhārayiṣye imaṃ nayam* //",
    "K14ajitsvyu:627": " yatra sūtraratne asmiṃ $ paścātkāle bhaviṣyati &",
    "K14ajitsvyu:628": " rakṣāṃ kariṣyāmi teṣāṃ % paścātkale subhairave //",
    "K14ajitsvyu:629": " pratikṣipiṣyāmi nedaṃ $ gaṃbhīraṃ buddhabhāṣitam* //",
    "K14ajitsvyu:630": " athāyuṣmān ānando bhagavato gāthā bhāṣitvā tūṣṇīṃ sthito 'bhūt* /",
    "K14ajitsvyu:631": " atha kāśyapo mahāśrāvako bhagavantaṃ gāthābhir adhyabhāṣata /",
    "K14ajitsvyu:632": " suvarṇavarṇaṃ varalakṣaṇāṃgaṃ",
    "K14ajitsvyu:633": " dvātriṃśatā lakṣaṇadhāriṇaṃ jinam* /",
    "K14ajitsvyu:634": " subhāṣitaṃ sūtra mahānubhāvagaṃ",
    "K14ajitsvyu:635": " gaṃbhīradharmaṃ nipuṇaṃ sudurdṛśam* //",
    "K14ajitsvyu:636": " (Asv 135)",
    "K14ajitsvyu:637": " prakāśitaṃ sūtram idaṃ niruttaraṃ",
    "K14ajitsvyu:638": " mā paścakāle parinirvṛte jine /",
    "K14ajitsvyu:639": " dhāriṣye maṃ sūtranayaṃ niruttaraṃ /",
    "K14ajitsvyu:640": " athāyuṣmān* śāradvatīputro bhagavantaṃ gāthābhir adhyabhāṣata /",
    "K14ajitsvyu:641": " namo 'stu te buddha mahānubhāva",
    "K14ajitsvyu:642": " prakāśitaṃ sūtram idaṃ niruttaram* /",
    "K14ajitsvyu:643": " parinirvṛtasya tava lokanāyakā",
    "K14ajitsvyu:644": " likhiṣyati sūtram etaṃ niruttaram* //",
    "K14ajitsvyu:645": " na cāpi so gacchati durgatībhayaṃ",
    "K14ajitsvyu:646": " svargaṃ ca so gacchati kṣipram etat* //",
    "K14ajitsvyu:647": " athāyuṣmān pūrṇo maitrāyaṇīputro bhagavantaṃ gāthābhir adhyabhāṣata /",
    "K14ajitsvyu:648": " kṛtajño bahusatvānāṃ $ mocako durgatībhayāt* &",
    "K14ajitsvyu:649": " prakāśitaṃ tvayā sūtraṃ % gambhīraṃ buddhadakṣiṇam* //",
    "K14ajitsvyu:650": " ahaṃ hi paścime kāle $ nirvṛte tvayi nāyake &",
    "K14ajitsvyu:651": " idaṃ sūtraṃ prakāśiṣye % hitāya sarvaprāṇinām* // iti",
    "K14ajitsvyu:652": " atha brahmā sahāṃpatir bhagavantaṃ gāthābhir adhyabhāṣata /",
    "K14ajitsvyu:653": " namo 'stu te buddha mahānubhāvā",
    "K14ajitsvyu:654": " prakāśitaṃ sūtram idaṃ tvayā śubham* /",
    "K14ajitsvyu:655": " (Asv 136)",
    "K14ajitsvyu:656": " parinirvṛtasya tava lokanāyaka",
    "K14ajitsvyu:657": " rakṣāṃ kariṣyāmi ha sūtraratne //",
    "K14ajitsvyu:658": " atha catvāro mahārājā bhagavantaṃ gāthābhir adhyabhāṣanta /",
    "K14ajitsvyu:659": " aho [suramyaṃ] varasūtraratnaṃ",
    "K14ajitsvyu:660": " prakāśitaṃ īdṛśa paścakāle /",
    "K14ajitsvyu:661": " ................ sūtraratnaṃ",
    "K14ajitsvyu:662": " prakāśitaṃ paśyati paścakāle //",
    "K14ajitsvyu:663": " sugatāna vai lokavināyakānāṃ",
    "K14ajitsvyu:664": " ahaṃ hi dhāriṣyama sūtraratnam* /",
    "K14ajitsvyu:665": " rakṣāṃ kariṣyāmy aha sūtraratnaṃ",
    "K14ajitsvyu:666": " imavocad bhagavān āttamanā //",
    "K14ajitsvyu:667": " sā ca sarvāvatī parṣad bhagavato bhāṣitam abhyanandat* /",
    "K14ajitsvyu:668": " ajitasenavyakaraṇanirdeśo nāma mahāyānasūtraṃ samāptam* //",
    "K14ajitsvyu:669": " deyadharmo 'yaṃ bālosiṃhena sārdhaṃ bhāryājājatitrana sārdhaṃ mātāpitroḥ paramaduṣkartroḥ",
    "K14ajitsvyu:670": " sārdhaṃ kṣiṇīena akhiloṭiena diśoṭajāja maṃgali ... utrayannagarvidoṭiena vaṭrari-khuśoṭi-khuśogoṭiena",
    "K14ajitsvyu:671": " sārdhaṃ sarvasatvaiḥ sarva ... bhir yatra puṇya tadbha ... sarvasatvānām anuttaraḥ",
    "K14ajitsvyu:672": " ... sārdhaṃ paramakalyāṇamitrasthirabandhuena /",
    "K14ajitsvyu:673": " likhitam idaṃ pustakaṃ dharmabhāṇakanarendradattena /"
}