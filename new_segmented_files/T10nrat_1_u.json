{
    "T10nrat_1_u:0": " // namo ratnatrayāya //",
    "T10nrat_1_u:1": " sarvadoṣavinirmuktaṃ guṇaiḥ sarvair alaṃkṛtaṃ /",
    "T10nrat_1_u:2": " praṇamya sarvajñam ahaṃ sarvasattvaikabāndhavaṃ // RATNA_01.01",
    "T10nrat_1_u:3": " dharmam ekāntakalyāṇaṃ rāja [ n dha ] rmodayāya te /",
    "T10nrat_1_u:4": " vakṣyāmi dharmaḥ siddhiṃ hi yāti saddharmabhājane // RATNA_01.02",
    "T10nrat_1_u:5": " prāg dharmābhyudayo yatra paścān naiḥśreyasodayaḥ /",
    "T10nrat_1_u:6": " samprāpyābhyudayaṃ yasmād eti naiḥśreyasaṃ kramāt // RATNA_01.03",
    "T10nrat_1_u:7": " sukham abhyudaya [ s tatra mokṣo ] naiḥśreyaso mataḥ /",
    "T10nrat_1_u:8": " asya sādhanasaṃkṣepaḥ śraddhāprajñe samāsataḥ // RATNA_01.04",
    "T10nrat_1_u:9": " śrāddhatvād bhajate dharmaṃ prājñatvād vetti tattvataḥ /",
    "T10nrat_1_u:10": " prajñā pradhānaṃ tv anayoḥ śraddhā pūrvaṅgamāsya tu // RATNA_01.05",
    "T10nrat_1_u:11": " chandād dveṣād bhayān mohād yo dharmaṃ nātivartate /",
    "T10nrat_1_u:12": " sa śrāddha iti vijñeyaḥ śreyaso bhājanaṃ param // RATNA_01.06",
    "T10nrat_1_u:13": " kāyavāṅmānasaṃ karma sarvaṃ samyak parīkṣya yaḥ /",
    "T10nrat_1_u:14": " parātmahitam ājñāya sadā kuryāt sa paṇḍitaḥ // RATNA_01.07",
    "T10nrat_1_u:15": " ahiṃsā cauryaviratiḥ paradāravivarjanam /",
    "T10nrat_1_u:16": " mithyāpaiśunyapāruṣyābaddhavādeṣu saṃyamaḥ // RATNA_01.08",
    "T10nrat_1_u:17": " lobhavyāpādanāstik [ yadṛṣṭīnāṃ parivarjanaṃ /",
    "T10nrat_1_u:18": " ete karmapathā ] śuklā daśa kṛṣṇā viparyayāt // RATNA_01.09",
    "T10nrat_1_u:19": " amadyapānaṃ svājīvo 'vihiṃsā dānam ādarāt /",
    "T10nrat_1_u:20": " pūjyapūjā ca maitrī ca dharmaś caiṣa samāsataḥ // RATNA_01.10",
    "T10nrat_1_u:21": " śarīratāpanād dharmaḥ kevalān [ nāsti tena hi ] /",
    "T10nrat_1_u:22": " [ 2,a ] na paradrohaviratir na pareṣām anugrahaḥ // RATNA_01.11",
    "T10nrat_1_u:23": " dānaśīlakṣamāspaṣṭaṃ yaḥ saddharmamahāpatham /",
    "T10nrat_1_u:24": " anādṛtya vrajet kāyakleśago daṇḍakotpathaiḥ // RATNA_01.12",
    "T10nrat_1_u:25": " sa saṃsārāṭavīṃ ghorām anantajanapādapām /",
    "T10nrat_1_u:26": " kleśavyālāvalīḍhāṅgaḥ sudīrghaṃ pratipadyate // RATNA_01.13",
    "T10nrat_1_u:27": " hiṃsayā jāyate 'lpāyuḥ bahvābādho vihiṃsayā /",
    "T10nrat_1_u:28": " cauryeṇa bhogavyasanī saśa [ truḥ ] paradārikaḥ // RATNA_01.14",
    "T10nrat_1_u:29": " pratyākhyānaṃ mṛṣāvādāt paiśunyāt mitrabhedanam /",
    "T10nrat_1_u:30": " apriyaśravaṇaṃ raukṣyād abāddhād durbhagaṃ vacaḥ // RATNA_01.15",
    "T10nrat_1_u:31": " manorathān hanty abhidhyā vyāpādo bhayadaḥ smṛtaḥ /",
    "T10nrat_1_u:32": " mithyādṛṣṭiḥ kudṛṣṭitvaṃ madyapānaṃ matibhramaḥ // RATNA_01.16",
    "T10nrat_1_u:33": " apradānena dāridryaṃ mithyājivena vañcanā /",
    "T10nrat_1_u:34": " stambhena duḥkuḷīnatvam alpaujaskatvam īrṣayā // RATNA_01.17",
    "T10nrat_1_u:35": " krodhād durvarṇatā maurkhyam apraśnena vipaścitām /",
    "T10nrat_1_u:36": " phalam etan manuṣyatve sarvebhyaḥ prāk ca durgatiḥ // RATNA_01.18",
    "T10nrat_1_u:37": " esāṃ akuśalākhyānāṃ vipāko yaḥ prakīrtitaḥ /",
    "T10nrat_1_u:38": " kuśalānāṃ ca sarveṣāṃ viparītaḥ phalodayaḥ // RATNA_01.19",
    "T10nrat_1_u:39": " lobho dveṣaś ca mohas ca tajjaṃ karmeti cāśubham /",
    "T10nrat_1_u:40": " alobhāmohādveṣāś ca tajjaṃ karmetarac chubhaṃ // RATNA_01.20",
    "T10nrat_1_u:41": " aśubhāt sarvaduḥkhāni sarvadurgatayas tathā /",
    "T10nrat_1_u:42": " śubhāt sugatayaḥ sarvāḥ sarvajanmasukhāni ca // RATNA_01.21",
    "T10nrat_1_u:43": " nivṛttir [ 2,b ] aśubhāt kṛtsnāt pravṛttis tu śubhe sadā /",
    "T10nrat_1_u:44": " manasā karmaṇā vācā dharmo 'yaṃ dvividhaḥ smṛtaḥ // RATNA_01.22",
    "T10nrat_1_u:45": " narakapretatiryagbhyo dharmād asmād vimucyate /",
    "T10nrat_1_u:46": " nṛṣu deveṣu cāpnoti sukhaśrīrājyavistarān // RATNA_01.23",
    "T10nrat_1_u:47": " dhyānāpramāṇārūpyais tu brahmādyasukham aśnute /",
    "T10nrat_1_u:48": " ityabhyudayadharmo 'yaṃ phalaṃ cāsya samāsataḥ // RATNA_01.24",
    "T10nrat_1_u:49": " naiḥśreyasaḥ punar dharmaḥ sūkṣmo gambhīradarśanaḥ /",
    "T10nrat_1_u:50": " bālānāṃ [ aśrotravatām ] uktas trāsakāro jinaiḥ // RATNA_01.25",
    "T10nrat_1_u:51": " nāsmy ahaṃ na bhaviṣyāmi na me 'sti na bhaviṣyati /",
    "T10nrat_1_u:52": " iti bālasya santrāsaḥ paṇḍitasya bhayakṣayaḥ // RATNA_01.26",
    "T10nrat_1_u:53": " ahaṃkāraprasūteyaṃ mamakāropasaṃhitā /",
    "T10nrat_1_u:54": " prajā prajāhitaikāntavādinā 'bhihitā khila // RATNA_01.27",
    "T10nrat_1_u:55": " asty ahaṃ mama cāstīti mithyaitat paramārthataḥ /",
    "T10nrat_1_u:56": " yathābhūtaparijñānān na bhavaty ubhayam yataḥ // RATNA_01.28",
    "T10nrat_1_u:57": " ahaṃkārodbhavāḥ skandhāḥ so 'haṃkāro 'nṛto 'rthataḥ /",
    "T10nrat_1_u:58": " bījaṃ yasyānṛtaṃ tasya prarohaḥ satyataḥ kutaḥ // RATNA_01.29",
    "T10nrat_1_u:59": " skandhān asatyān dṛṣṭvaivam ahaṃkāraḥ prahīyate /",
    "T10nrat_1_u:60": " ahaṃkāraprahāṇāc ca na punaḥ skandhasaṃbhavaḥ // RATNA_01.30",
    "T10nrat_1_u:61": " yathādarśam upādāya [ svamukhapratibimbakam /",
    "T10nrat_1_u:62": " dṛśya ] te nāma tac caivam na kiṃcid api tattvataḥ // RATNA_01.31",
    "T10nrat_1_u:63": " ahaṃkāras tathā skandhān upādāyopalabhyate /",
    "T10nrat_1_u:64": " na ca kaścit sa tattvena svamukhapratibimbavat // RATNA_01.32",
    "T10nrat_1_u:65": " yathādarśam anādāya svamukhapratibimbakam /",
    "T10nrat_1_u:66": " na dṛśyate tathā skandhān [ 3,",
    "T10nrat_1_u:67": " a ] anādāyāham ity api // RATNA_01.33",
    "T10nrat_1_u:68": " evaṃvidhārthaśravaṇād dharmacakṣur avāptavān /",
    "T10nrat_1_u:69": " āryānanandaḥ svayaṃ caiva bhikṣubhyo 'bhīkṣṇam uktavān // RATNA_01.34",
    "T10nrat_1_u:70": " skandhagrāho yāvad asti tāvad evāham ity api /",
    "T10nrat_1_u:71": " ahaṃkāre sati punaḥ karma janma tataḥ punaḥ // RATNA_01.35",
    "T10nrat_1_u:72": " trivartmaitad anādyantamadhyaṃ saṃsāramaṇḍalaṃ /",
    "T10nrat_1_u:73": " alātamaṇḍalaprakhyaṃ bhramaty anyonyahetukaṃ // RATNA_01.36",
    "T10nrat_1_u:74": " svaparobhayatas tasya traikālyato 'py aprāptitaḥ /",
    "T10nrat_1_u:75": " ahaṃkāraḥ kṣayaṃ yāti tataḥ karma ca janma ca // RATNA_01.37",
    "T10nrat_1_u:76": " evaṃ hetuphalotpādaṃ paśyaṃs tatkṣayaṃ eva ca /",
    "T10nrat_1_u:77": " nāstitām astitāṃ caiva naiti lokasya tattvataḥ // RATNA_01.38",
    "T10nrat_1_u:78": " sarvaduḥkhakṣayaṃ dharmaṃ śrutvaivam aparīkṣakaḥ /",
    "T10nrat_1_u:79": " saṃkampaty aparijñānād abhayasthānakātaraḥ // RATNA_01.39",
    "T10nrat_1_u:80": " na bhaviṣyati nirvāṇe sarvam etan na te bhayam /",
    "T10nrat_1_u:81": " ucyamāna ihābhāvas tasya te kiṃ bhayaṃkaraḥ // RATNA_01.40",
    "T10nrat_1_u:82": " mokṣe nātmā na ca skandhā mokṣaś ced īdṛṣaḥ priyaḥ /",
    "T10nrat_1_u:83": " ātmaskandhāpanayanaṃ kim ihaiva tavāpriyaṃ // RATNA_01.41",
    "T10nrat_1_u:84": " na cābhāvo 'pi nirvāṇaṃ kuta eva tasya bhāvatā /",
    "T10nrat_1_u:85": " bhāvābhāvaparāmarśakṣayo nirvāṇam ucyate // RATNA_01.42",
    "T10nrat_1_u:86": " samāsān nāstitādṛṣṭiḥ phalaṃ nāstīti karmaṇaḥ /",
    "T10nrat_1_u:87": " apuṇyāpāyikī caiṣā mithyādṛṣṭir iti smṛtā // RATNA_01.43",
    "T10nrat_1_u:88": " samāsād astitādṛṣtiḥ phalaṃ cāstīti karmaṇām /",
    "T10nrat_1_u:89": " puṇyā sugatiniṣyandā samyagdṛṣṭir iti smṛtā // RATNA_01.44",
    "T10nrat_1_u:90": " jñāne [ 3,b ] nāstyastitāśānteḥ pāpapuṇyavyatikramaḥ /",
    "T10nrat_1_u:91": " durgateḥ sugateś cāsmāt sa mokṣah sadbhir ucyate // RATNA_01.45",
    "T10nrat_1_u:92": " sahetum udayaṃ paśyan nāstitām ativartate /",
    "T10nrat_1_u:93": " astitām api nopaiti nirodhaṃ saha hetunā // RATNA_01.46",
    "T10nrat_1_u:94": " prāgjātaḥ sahajātaś ca hetur ahetuko 'rthataḥ /",
    "T10nrat_1_u:95": " prajñapter apratītatvād utpatteś caiva tattvataḥ // RATNA_01.47",
    "T10nrat_1_u:96": " asmin satīdaṃ bhavati dīrghe hrasvaṃ yathā sati /",
    "T10nrat_1_u:97": " [ tasyotpādād udetīdaṃ dīpotpādād yathā ] prabhā // RATNA_01.48",
    "T10nrat_1_u:98": " hrasve 'sati punar dīrghaṃ na bhavati svabhāvataḥ /",
    "T10nrat_1_u:99": " pradīpasyāpy anutpādāt prabhāyā apy asaṃbhavaḥ // RATNA_01.49",
    "T10nrat_1_u:100": " evaṃ hetuphalotpādaṃ dṛṣtvā nopaiti nāstikyaṃ /",
    "T10nrat_1_u:101": " abhyupetyāsya lokasya yāthābhūtyaṃ prapañcajam // RATNA_01.50",
    "T10nrat_1_u:102": " nirodhaṃ ca prapañcotthaṃ yāthābhūtyād upāgataḥ /",
    "T10nrat_1_u:103": " nopayāty astitāṃ tasmān mucyate 'dvayaniśritaḥ // RATNA_01.51",
    "T10nrat_1_u:104": " durād ālokitaṃ rūpam āsannair dṛśyate sphuṭam /",
    "T10nrat_1_u:105": " marīcir yadi vāri syād āsannaiḥ kiṃ na dṛśyate // RATNA_01.52",
    "T10nrat_1_u:106": " dūrībhūtair yathābhūto loko 'yaṃ dṛśyate tathā /",
    "T10nrat_1_u:107": " na dṛśyate tadāsannair animitto marīcivat // RATNA_01.53",
    "T10nrat_1_u:108": " [ marīcis toyasadṛśī yathā nāmbo na ] cārthataḥ /",
    "T10nrat_1_u:109": " skandhās tathātmasadṛśā natmāno nāpi te 'rthataḥ // RATNA_01.54",
    "T10nrat_1_u:110": " mariciṃ toyam ity etad iti matvāgato 'tra san /",
    "T10nrat_1_u:111": " yadi nāstīti tat toyaṃ [ gṛhṇīyān mūḍha eva saḥ // RATNA_01.55",
    "T10nrat_1_u:112": " marīcipratimaṃ lo ] kam [ 4,",
    "T10nrat_1_u:113": " a ] evam astīti gṛhṇataḥ /",
    "T10nrat_1_u:114": " nāstīti cāpi moho 'yaṃ sati mohe na mucyate // RATNA_01.56",
    "T10nrat_1_u:115": " nāstiko durgatiṃ yāti sugatiṃ yāti cāstikaḥ /",
    "T10nrat_1_u:116": " yathābhūtaparijñānān mokṣam advayaniśritaḥ // RATNA_01.57",
    "T10nrat_1_u:117": " anicchan nāstitāstitve yathābhūtaparijñayā /",
    "T10nrat_1_u:118": " nāstitāṃ labhate mohāt kasmān na labhate 'stitāṃ // RATNA_01.58",
    "T10nrat_1_u:119": " syād astidūṣaṇād asya nāstitākṣipyate 'rthataḥ /",
    "T10nrat_1_u:120": " nāstitādūṣanād eva kasmān nākṣipyate 'stitā // RATNA_01.59",
    "T10nrat_1_u:121": " na pratijñā na caritaṃ na cittaṃ bodhiniśrayāt /",
    "T10nrat_1_u:122": " nāstikatve 'rthato yeṣāṃ kathaṃ te nāstikāḥ smṛṭāḥ // RATNA_01.60",
    "T10nrat_1_u:123": " sasāṃkhyaulūkyanirgranthapudgalaskandhavādinam /",
    "T10nrat_1_u:124": " pṛccha lokaṃ yadi vadaty astināstivyatikramam // RATNA_01.61",
    "T10nrat_1_u:125": " dharmayautakam ity asmān nāstyastitvavyatikramam /",
    "T10nrat_1_u:126": " viddhi gaṃbhīram ity uktaṃ buddhānāṃ śāsanāmṛtam // RATNA_01.62",
    "T10nrat_1_u:127": " vibhavaṃ naiti nāyāti na tiṣṭhaty api cakṣaṇam /",
    "T10nrat_1_u:128": " traikālyavyativṛttātmā loka eva kuto 'rthataḥ // RATNA_01.63",
    "T10nrat_1_u:129": " dvayor apy āgatigatī prasthitiś ca na tattvataḥ /",
    "T10nrat_1_u:130": " lokanirvāṇayos tasmād viśeṣaḥ ka ivārthataḥ // RATNA_01.64",
    "T10nrat_1_u:131": " sthiter abhāvād udayo nirodhaś ca na tattvataḥ /",
    "T10nrat_1_u:132": " uditaḥ sthitaś ceti niruddhaś ca kuto 'rthataḥ // RATNA_01.65",
    "T10nrat_1_u:133": " katham aksaṇiko bhāvaḥ pariṇāmaḥ sadā yadi /",
    "T10nrat_1_u:134": " nāsti cet pariṇāmaḥ syād anyathātvaṃ kuto 'rthataḥ // RATNA_01.66",
    "T10nrat_1_u:135": " ekadeśe [ 4,b ] kṣayād vā syāt kṣaṇikaṃ sarvaśo 'pi vā /",
    "T10nrat_1_u:136": " vaiṣamyānupalabdheś ca dvidhāpy etad ayuktimat // RATNA_01.67",
    "T10nrat_1_u:137": " kṣaṇike sarvathā bhāvet kutaḥ kācit purāṇatā /",
    "T10nrat_1_u:138": " sthairyād akṣaṇike cāpi kutaḥ kācit purāṇatā // RATNA_01.68",
    "T10nrat_1_u:139": " yathānto 'sti kṣaṇasyaivam ādir madhyaṃ ca kalpyatām /",
    "T10nrat_1_u:140": " tryātmakatvāt kṣaṇasyaivaṃ na lokasya kṣaṇaṃ sthitiḥ // RATNA_01.69",
    "T10nrat_1_u:141": " ādimadhyāvasānāni c [ intyāni kṣaṇavat punaḥ /",
    "T10nrat_1_u:142": " ādimadhyā ] vasānatvaṃ na svataḥ parato 'pi vā // RATNA_01.70",
    "T10nrat_1_u:143": " naiko 'nekapradeśatvān nāpradeśaś ca kaścana /",
    "T10nrat_1_u:144": " vinaikam api nāneko nāstitvam api cāstitām // RATNA_01.71",
    "T10nrat_1_u:145": " vināśāt pratipakṣād vā syād astitvasya nāstitā /",
    "T10nrat_1_u:146": " vināśaḥ pratipakṣo vā kathaṃ syād astyasaṃbhavāt // RATNA_01.72",
    "T10nrat_1_u:147": " nirvṛtes tena lokasya nopaity ūnatvam arthataḥ /",
    "T10nrat_1_u:148": " antavān iti lokaś ca pṛṣṭas tuṣṇīṃ jino 'bhavat // RATNA_01.73",
    "T10nrat_1_u:149": " sarvajña iti sarvajño budhais tenaiva gamyate /",
    "T10nrat_1_u:150": " yenaitad dharmagāmbhīryaṃ novācābhājane loke // RATNA_01.74",
    "T10nrat_1_u:151": " iti naiḥśreyaso dharmo gambhīro niṣparigrahaḥ /",
    "T10nrat_1_u:152": " anālaya ity proktaḥ saṃbuddhais tattvadarśibhiḥ // RATNA_01.75",
    "T10nrat_1_u:153": " asmād anālayād dharmād ālayābhiratā janāḥ /",
    "T10nrat_1_u:154": " astināstyavyatikrantā bhītā naśyanty amedhasaḥ // RATNA_01.76",
    "T10nrat_1_u:155": " te naṣṭā nāśayanty anyān abhayasthānabhīravaḥ /",
    "T10nrat_1_u:156": " tathā kuru yathā rājan naṣṭair na vipranāśyase // RATNA_01.77"
}