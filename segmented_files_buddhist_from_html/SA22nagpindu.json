{
  "SA22nagpindu:0": "piṇḍīkramaḥ",
  "SA22nagpindu:1": "ācāryanāgārjunapraṇītaḥ",
  "SA22nagpindu:2": "piṇḍīkramaḥ",
  "SA22nagpindu:3": "namaḥ sarvajñāya",
  "SA22nagpindu:4": "trailokyācāramuktaṃ gaganasamagataṃ sarvabhāvasvabhāvam,",
  "SA22nagpindu:5": "śuddhaṃ śāntaṃ viviktaṃ paramaśivamayaṃ yogināmeva gamyam /",
  "SA22nagpindu:6": "durbodhaṃ durvicāraṃ svaparahitatamaṃ vyāpinaṃ nirnimittam,",
  "SA22nagpindu:7": "vande kāyaṃ jinānāṃ sukhamasamasamaṃ nirvikalpaikamūrtim // Pik_1 //",
  "SA22nagpindu:8": "śrīmatsamājatantrasya ṣaṭkoṭyarthāvabodhataḥ /",
  "SA22nagpindu:9": "piṇḍīkramamahaṃ vakṣye sarvasattvahitodayam // Pik_2 //",
  "SA22nagpindu:10": "vikalpavāsanādoṣān jagattrayavimohakān /",
  "SA22nagpindu:11": "samabhivīkṣya tān dhīmān yogatantreṇa śodhayet // Pik_3 //",
  "SA22nagpindu:12": "pañca kāmān parityajya tapobhirna ca pīḍayet / Pik_",
  "SA22nagpindu:13": "sukhena dhārayed vodhiṃ yogatantrānusārataḥ // Pik_4 //",
  "SA22nagpindu:14": "teneha saṃvarastho 'yamabhedastu sadā vratī /",
  "SA22nagpindu:15": "kāyavākcittavajrasya sādhanaṃ tu samārabhet // Pik_5 //",
  "SA22nagpindu:16": "mahāṭavīpradeśeṣu phalapuṣpādyalaṅkṛte /",
  "SA22nagpindu:17": "parvate vijate sādhyaṃ sarvasiddhisamuccayam // Pik_6 //",
  "SA22nagpindu:18": "mṛdvāsanasamāsīnaḥ sattvaparyaṅkasaṃsthitaḥ /",
  "SA22nagpindu:19": "dveṣavajrasamādhisthaḥ sthānarakṣāṃ vicintayet // Pik_7 //",
  "SA22nagpindu:20": "daśakrodhān samutsṛjya jvālābhāsurabhīṣaṇān /",
  "SA22nagpindu:21": "hūṃkārodbhūtabhānusthān pratyālīḍhapade sthitān // Pik_8 //",
  "SA22nagpindu:22": "daśadigmaṇḍalāgre tu sañcintyaivaṃ yathākramam /",
  "SA22nagpindu:23": "sarvavidhnavināśārthaṃ sumbhamājñāya kīlayet // Pik_9 //",
  "SA22nagpindu:24": "aṃ sumbha nisumbha hūṃ gṛhṇa gṛhṇa hūṃ gṛhṇāpaya gṛhṇāpaya hūṃ ānaya ho bhagavan vidyārāja hūṃ phaṭ /",
  "SA22nagpindu:25": "anena krodharūpeṇa ākṛṣyaivaṃ vināyakān /",
  "SA22nagpindu:26": "kīlayed vidhivat sarvān prayogeṇa tu buddhimān // Pik_10 //",
  "SA22nagpindu:27": "vajrāmṛtamahārājaṃ vrajakīlaṃ vibhāvayet /",
  "SA22nagpindu:28": "nīlotpaladalaśyāmaṃ jvālāmālākulapratham // Pik_11 //",
  "SA22nagpindu:29": "nābhideśādadhoobhāgaṃ śūlākāraṃ vibhāvayet /",
  "SA22nagpindu:30": "ūrdhvaṃ krodhākṛtiṃ caiva trimukhākāraṣaḍbhujam // Pik_12 //",
  "SA22nagpindu:31": "adho vighnagaṇān vīkṣya tān mantraṃ samudāharan /",
  "SA22nagpindu:32": "nikhanet vajrakīlaṃ tu vighnadeheṣu niścalam // Pik_13 //",
  "SA22nagpindu:33_0": "oṃ gha gha ghātaya ghātaya sarvaduṣṭān phaṭ phaṭ kīlaya kīlaya sarvapāpān phaṭ phaṭ",
  "SA22nagpindu:33_1": "hūṃ hūṃ hūṃ vajrakīla vajradhara ājñāpayati sarvavighnānāṃ kāyavākcittavajraṃ kīlaya hūṃ hūṃ hūṃ phaṭ /",
  "SA22nagpindu:34": "vajramudgarahastaṃ ca sumbharājaṃ vibhāvayet /",
  "SA22nagpindu:35": "vajravahniṃ samantācca vispharantaṃ vicintya vai /",
  "SA22nagpindu:36": "duṣṭān pralapitāṃścinted dahyamānānitastataḥ // Pik_14 //",
  "SA22nagpindu:37": "daśadik kīlayitvā tu adha ūrdhvamadhiṣya ca /",
  "SA22nagpindu:38": "bhāvayet paramārthena niḥsvabhāvabhavatrayam // Pik_15 /",
  "SA22nagpindu:39": "abhāve bhāvanābhāvo bhāvanā naiva bhāvanā /",
  "SA22nagpindu:40": "iti bhāvo na bhāvaḥ syād bhāvanā nopalabhyate // Pik_16 //",
  "SA22nagpindu:41": "anayā gāthayā śūnyaṃ dhyātvā sthiracarātmakam /",
  "SA22nagpindu:42": "anena vidhiyogena jñānabhūmiradhiṣyate // Pik_17 //",
  "SA22nagpindu:43": "ākāśadhātumadhyasthaṃ bhāvayed vāyumaṇḍalam /",
  "SA22nagpindu:44": "dvi-hūṃ yaṃ bījaniṣpannaṃ vajradvayasamāyutam // Pik_18 //",
  "SA22nagpindu:45": "agnimaṇḍalakaṃ cāpi tasyopari vibhāvayet /",
  "SA22nagpindu:46": "dvi-hūṃ raṃ bījaniṣpannaṃ vajradvayasamāṅkitam // Pik_19 //",
  "SA22nagpindu:47": "vārimaṇḍalakaṃ cāpi tasyopari vibhāvayet /",
  "SA22nagpindu:48": "dvi-hūṃ vaṃ bījaniṣpannaṃ vajradvayasamāyutam // Pik_20 //",
  "SA22nagpindu:49": "pṛthvīmaṇḍalakaṃ cāpi tasmopari vibhāvayet /",
  "SA22nagpindu:50": "dvi-hūṃ laṃ bījaniṣpannaṃ vajradvayasamanvitam // Pik_29 //",
  "SA22nagpindu:51": "caturmaṇḍalasaṃhāre vajrabhūbhāgamaṇḍalam /",
  "SA22nagpindu:52": "tatra bhrūṃkāraniṣpatraṃ kūṭāgāraṃ vibhāvayet // Pik_22 //",
  "SA22nagpindu:53": "caturastraṃ caturdvāraṃ catustoraṇaśobhitam /",
  "SA22nagpindu:54": "catuḥsūtrasamāyuktamaṣṭambhopaśobhitam // Pik_23 //",
  "SA22nagpindu:55": "hārārddhahāraracitaṃ maṇivajrārdhacandrakam /",
  "SA22nagpindu:56": "khacitaṃ vajraratnaistu dvāraniryūhasandhiṣu // Pik_24 //",
  "SA22nagpindu:57": "kumbhastambhamahāvajraṃ kramaśīrṣastu pakṣiṇī /",
  "SA22nagpindu:58": "ghaṇṭāpatākasaṃśobhaṃ cāmarādivibhūṣitam // Pik_25 //",
  "SA22nagpindu:59": "madhyamaṇḍalake dhyāyādātmānaṃ mudrayā yutam /",
  "SA22nagpindu:60": "trimukhaṃ ṣaḍbhujākāramindranīlasamapratham // Pik_26 //",
  "SA22nagpindu:61": "śrīvairocana-ratnau ca amitābhaśca karmarāṭ /",
  "SA22nagpindu:62": "pūrvādidikṣu sañcintyāstrimukhākāraṣaḍbhujāḥ // Pik_27 //",
  "SA22nagpindu:63": "moharatyādikā devyastrimukhākāraṣaḍbhujāḥ /",
  "SA22nagpindu:64": "āgneyīṃ diśāmārabhya sanniveśyā yathākramam // Pik_28 //",
  "SA22nagpindu:65": "rūpavajrādikāstadvad bāhyakoṇacatuṣṭaye /",
  "SA22nagpindu:66": "sthitaiva sparśavajrā tu vajrasattvasamāyutā // Pik_29 //",
  "SA22nagpindu:67": "paṭṭikāyāṃ nyaset pūrve maitreyaṃ kṣitigarbhakam /",
  "SA22nagpindu:68": "vajrapāṇiṃ khagarbhaṃ ca nyased dakṣiṇato vratī // Pik_30 //",
  "SA22nagpindu:69": "lokeśaṃ mañcughoṣaṃ ca paścimāyāṃ nyaset punaḥ /",
  "SA22nagpindu:70": "sarvāvaraṇaviṣkambhiṃ samantabhadrañcottare // Pik_31 //",
  "SA22nagpindu:71": "yamāntakaśca prāgdvāre dakṣiṇe tvaparājitaḥ /",
  "SA22nagpindu:72": "paścime tu hayagrīva uttare 'mṛtakuṇḍaliḥ // Pik_32 //",
  "SA22nagpindu:73": "acalaṣṭakkirājaśca nīladaṇḍo mahābalaḥ /",
  "SA22nagpindu:74": "pūrvādikoṇamārabhya pravicintyā yathāyatham // Pik_33 //",
  "SA22nagpindu:75": "sumbharājamahākrodhamadhastāt pravicintayet /",
  "SA22nagpindu:76": "uṣṇīṣacakravartī ca pravicintyastathopari // Pik_34 //",
  "SA22nagpindu:77": "dhyātvaivamadhimuktayā vai māṇḍaleyān yathāvidhi /",
  "SA22nagpindu:78": "punaḥ sampuṭayogena svakāye tān praveśayet // Pik_35 //",
  "SA22nagpindu:79": "kāyacakragatān buddhān sañcintyaivaṃ yathāyatham /",
  "SA22nagpindu:80": "pāramārthikacakreṇa tathatāyāṃ praveśayet // Pik_36 //",
  "SA22nagpindu:81": "mārayet tvāgataṃ vyūhaṃ sutarāṃ siddhimāpnuyāt /",
  "SA22nagpindu:82": "asyārtho vajramālāyāṃ vistṛto visphuṭaṃ yathā // Pik_37 //",
  "SA22nagpindu:83": "rūpaskandhagatādarśo bhūdhāturnayanendriyam /",
  "SA22nagpindu:84": "rūpaṃ ca pañcamaṃ yāti krodhamaitreyasaṃyutam // Pik_38 //",
  "SA22nagpindu:85": "vedanā skandhasamatā abdhātuḥ śravaṇendriyam /",
  "SA22nagpindu:86": "śabdaśca pañcamaṃ yāti krodhadvayasamanvitam // Pik_39 //",
  "SA22nagpindu:87": "saṃjñā ca pratyavaikṣaṇyaṃ hutabhug nāsikendriyam /",
  "SA22nagpindu:88": "gandhaśca pañcaṃ yāti krodhadvayasamanvitam // Pik_40 //",
  "SA22nagpindu:89": "saṃskāraḥ kṛtyānuṣṭānaṃ māruto rasanendriyam /",
  "SA22nagpindu:90": "rasaśca pañcamaṃ yāti krodhadvayasamanvitam // Pik_41 //",
  "SA22nagpindu:91": "urdhvādhaḥ krodhasaṃyuktaṃ prakṛtyābhāsameva ca /",
  "SA22nagpindu:92": "vijñānaskandhamāyāti vijñānaṃ ca prabhāsvaram // Pik_42 //",
  "SA22nagpindu:93": "nirvāṇaṃ sarvaśūnyaṃ ca dharmakāyaśca gadyate /",
  "SA22nagpindu:94": "dṛḍhīkaraṇahetutvān mantrametadudāharet // Pik_43 //",
  "SA22nagpindu:95": "oṃ śūnyatājñānavajrasvabhāvātmako 'ham /",
  "SA22nagpindu:96": "paramārthamaṇḍalaṃ hyetannirābhāsamalakṣaṇam /",
  "SA22nagpindu:97": "paramārthasatyanāmāpi sarvatāthāgatālayaḥ // Pik_44 //",
  "SA22nagpindu:98": "prabhāsvarapraviṣṭasya vyutthānaṃ ca pradarśate /",
  "SA22nagpindu:99": "mantramūrtiprayogeṇa devatālambanaṃ prati // Pik_45 //",
  "SA22nagpindu:100": "ākāśadhātumadhyasthaṃ bhāvayet sūryamaṇḍalam /",
  "SA22nagpindu:101": "tasyopari punarmantrī candrabimbaṃ vibhāvayet // Pik_46 //",
  "SA22nagpindu:102": "tatra cāṣṭadalaṃ padmaṃ raktavarṇaṃ vibhāvayet /",
  "SA22nagpindu:103": "padmopari mahāmantraṃ tryakṣaraṃ bhāvayet punaḥ // Pik_47 //",
  "SA22nagpindu:104": "mantraṃ padmaṃ tathā sūryaṃ praviṣṭaṃ candramaṇḍale /",
  "SA22nagpindu:105": "candramaṇḍalamāpūrṇaṃ bodhicittaṃ vibhāvayet // Pik_48 //",
  "SA22nagpindu:106": "sthāvaraṃ jaṅgamaṃ sarvaṃ tatraiva pravicintayet /",
  "SA22nagpindu:107": "dṛḍhīkaraṇahetutvānmantrametadudāharet // Pik_49 //",
  "SA22nagpindu:108": "oṃ dharmadhātusvabhāvātmako 'ham /",
  "SA22nagpindu:109": "yogamevaṃ samālambya anuyogaṃ samācaret /",
  "SA22nagpindu:110": "punaśca tryakṣaraṃ yogī candramadhye vicintayet // Pik_50 //",
  "SA22nagpindu:111": "tatastryakṣarasambhūtaṃ sitakundendusannibham /",
  "SA22nagpindu:112": "ādināthaṃ vicintyātha atiyogaṃ samārabhet // Pik_51 //",
  "SA22nagpindu:113": "akṣobhyānupraveśena trimukhaṃ ṣaḍbhujojjvalam /",
  "SA22nagpindu:114": "indranīlaprabhaṃ dīptaṃ vajrasattvaṃ vibhāvayet // Pik_52 //",
  "SA22nagpindu:115": "vajraṃ cakraṃ tathā padmaṃ savyahasteṣu bhāvayet /",
  "SA22nagpindu:116": "ghaṇṭāṃ ratnaṃ tathā khaṅgaṃ vāmahasteṣu bhāvayet // Pik_53 //",
  "SA22nagpindu:117": "tato nyāsaṃ prakurvīta skandhādīnāṃ vibhāgavit /",
  "SA22nagpindu:118": "vairocanādisumbhāntaṃ bījanyāsena tattvataḥ // Pik_54 //",
  "SA22nagpindu:119": "vairocanīyabījaṃ tu oṃkāraṃ śuklavarṇakam /",
  "SA22nagpindu:120": "rūpaskandhasvabhāvena nyasen mūrdhani mantravit // Pik_55 //",
  "SA22nagpindu:121": "āḥkāramamittābhasya saṃjñāskandhasvabhāvakam /",
  "SA22nagpindu:122": "raktavarṇaṃ mukhe dhyātvā vāgaiśvaryamavāpnuyāt // Pik_56 //",
  "SA22nagpindu:123": "akṣobhyasya tu hūkāraṃ rājāvartakasuprabham /",
  "SA22nagpindu:124": "vinyaseddhṛdaye mantrī vijñānaskandharūpataḥ // Pik_57 //",
  "SA22nagpindu:125": "svākāraṃ ratnanāthasya vedanāskandharūpataḥ /",
  "SA22nagpindu:126": "pītavarṇaṃ nyasennābhau vedanāśuddhihetukam // Pik_58 //",
  "SA22nagpindu:127": "pādadvaye tu hāḥkāraṃ saṃskāaskandhabhāvataḥ /",
  "SA22nagpindu:128": "haritābhaṃ nyasenmantrī karmanāthasya tattvataḥ // Pik_59 //",
  "SA22nagpindu:129": "moharatyādikairmantrī pṛthivyādīn praveśayet /",
  "SA22nagpindu:130": "kharatvaṃ dravatā auṣṇyamīraṇatvaṃ ca te kramāt // Pik_60 //",
  "SA22nagpindu:131": "thlīṃkāraṃ cakṣuṣi nyasya kṣitigarbhaṃ vibhāvayet /",
  "SA22nagpindu:132": "oṃkāraṃ karṇayornyasya vajrapāṇiṃ vibhāvayet // Pik_61 //",
  "SA22nagpindu:133": "oṃkāraṃ vinyased ghrāṇe khagarbhaṃ tu vibhāvayet /",
  "SA22nagpindu:134": "oṃkāraṃ rasane dhyātvā lokeśaṃ ca vikalpayet // Pik_62 //",
  "SA22nagpindu:135": "hūṃkāraṃ manasi dhyātvā mañjughoṣaṃ prabhāvayet /",
  "SA22nagpindu:136": "oṃkāraṃ sarvakāye ca dhyātvā viṣkambhiṇaṃ smaret // Pik_63 //",
  "SA22nagpindu:137": "maiṃ-kāreṇa śiraḥsaṃsthaṃ maitreyaṃ parikalpayet /",
  "SA22nagpindu:138": "bhadraṃ samantato dhyātvā sarvasandhiṣu sannyaset // Pik_64 //",
  "SA22nagpindu:139": "yamāntakaḥ savyabhuje apasavye 'parājitaḥ /",
  "SA22nagpindu:140": "hayagrīvo mukhe bhāvyo vajre cāmṛtakuṇḍaliḥ // Pik_65 //",
  "SA22nagpindu:141": "acalaṃ dakṣiṇe bhāge vāme ca ṭakkirājakam /",
  "SA22nagpindu:142": "jānau ca dakṣiṇe cintennīladaṇḍaṃ mahojjavalam // Pik_66 //",
  "SA22nagpindu:143": "vāmajānau mahābalaṃ mūrdhni coṣṇīṣajriṇam /",
  "SA22nagpindu:144": "pādāntadvayavinyastaṃ sumbharājaṃ vicintayet // Pik_67 //",
  "SA22nagpindu:145": "nyāsaṃ kṛtvā tato mantrī skandhādīnāṃ yathāvidhi /",
  "SA22nagpindu:146": "kāyamaṇḍalamāpanno mahāyogaṃ samārabhet // Pik_68 //",
  "SA22nagpindu:147": "mūrdhni madhyagataṃ cintet sampūrṇaṃ candramaṇḍalam /",
  "SA22nagpindu:148": "tatra oṃkāraṃ śuklābhaṃ prasphurat-pañcaraśmikam // Pik_69 //",
  "SA22nagpindu:149": "tato devīṃ viniścārya ādhipatyaprayogataḥ /",
  "SA22nagpindu:150": "locanāṃ vividhāṃ cintet sarvavyomni prapūritām // Pik_70 //",
  "SA22nagpindu:151": "kāyavajraṃ vicintyātha vyomāpūrya vyavasthitam /",
  "SA22nagpindu:152": "tanmadhye 'dhipatiṃ cintedātmanaśca puraḥsthitam // Pik_71 //",
  "SA22nagpindu:153": "dvātriṃśallakṣaṇadharaṃ vyañcanāśītibhūṣitam /",
  "SA22nagpindu:154": "prārthayet tu tato mantrī gāthādvayamudāharan // Pik_72 //",
  "SA22nagpindu:155": "buddhakāyadharaḥ śrīmāṃstrivajrābhedyabhāvitaḥ /",
  "SA22nagpindu:156": "adhiṣṭhānapadaṃ me 'dya karotu kāyavajriṇaḥ // Pik_73 //",
  "SA22nagpindu:157": "daśadiksaṃsthitā buddhāstrivajrābhedyabhāvitāḥ /",
  "SA22nagpindu:158": "adhiṣṭhānapadaṃ me 'dya kurvantu kāyavajriṇaḥ // Pik_74 //",
  "SA22nagpindu:159": "locanāsahasaṃyuktaṃ śāścataṃ ca vibhāvayet /",
  "SA22nagpindu:160": "tatpraveśyādhitiṣṭheta pañcuskandhaprapūritam // Pik_75 //",
  "SA22nagpindu:161": "yatkāyaṃ sarvabuddhānāṃ pañcaskandhaprapūritam /",
  "SA22nagpindu:162": "buddhākāyasvabhāvena mamāpi tādṛśaṃ bhavet // Pik_76 //",
  "SA22nagpindu:163": "oṃ sarvatathāgatakāyavajrasvabhāvātmako 'ham /",
  "SA22nagpindu:164": "jihvābjamadhyagataṃ cinted āḥkāraṃ raktavarṇakam /",
  "SA22nagpindu:165": "pāṇḍarākhyāṃ ca sagaṇāṃ saṃspharet vyomapūritām // Pik_77 //",
  "SA22nagpindu:166": "vāgvajraṃ ca tathā mantrī vyomāpūrya vyavasthitam /",
  "SA22nagpindu:167": "prārthayet tu tato mantrī gāthādvayamudāharan // Pik_78 //",
  "SA22nagpindu:168": "dharmo vai vākpathaḥ śrīmāṃstrivajrābhedyabhāvitaḥ /",
  "SA22nagpindu:169": "adhiṣṭhānapadaṃ me 'dya karotu vāgvajriṇaḥ // Pik_79 //",
  "SA22nagpindu:170": "daśadiksaṃsthitā buddhāstrivajrābhedyabhāvitāḥ /",
  "SA22nagpindu:171": "adhiṣṭhānapadaṃ me 'dya kurvantu vāgvajriṇaḥ // Pik_80 //",
  "SA22nagpindu:172": "svanāyakena saṃyuktāṃ pāṇḍarāṃ sahasaiva tu /",
  "SA22nagpindu:173": "jihvāpraviṣṭāṃ sañcintya vāgadhiṣṭhānamārabhet // Pik_81 //",
  "SA22nagpindu:174": "yadeva vajradharmasya vācā niruktisampadā /",
  "SA22nagpindu:175": "mamāpi tādṛśī vācā bhaved dharmadharopamā // Pik_82 //",
  "SA22nagpindu:176": "oṃ sarvatathāgatavāgvajrasvabhāvātmako 'ham /",
  "SA22nagpindu:177": "vinyasya hṛdaye mantrī śaśibimbaṃ samujjvalam /",
  "SA22nagpindu:178": "rājāvartanibhaṃ tatra hūṃkāraṃ pañcaraśmikam // Pik_83 //",
  "SA22nagpindu:179": "tato niścārayed devīṃ māmakīṃ sagaṇāṃ tataḥ /",
  "SA22nagpindu:180": "cittavajraṃ tathā dhyātvā prārthayeta yathā puraḥ // Pik_84 //",
  "SA22nagpindu:181": "cittavajradharaḥ śrīmāṃstrivajrābhedyabhāvitaḥ /",
  "SA22nagpindu:182": "adhiṣṭhānapadaṃ me 'dya karotu cittavajriṇaḥ // Pik_84 //",
  "SA22nagpindu:183": "daśadiksaṃsthitā buddhāstrivajrābhedyabhāvitāḥ /",
  "SA22nagpindu:184": "adhiṣṭhānapadaṃ me 'dya kurvantu cittavajriṇaḥ // Pik_84 //",
  "SA22nagpindu:185": "cittavajrasamāyuktaṃ hṛdaye sampraveśya ca /",
  "SA22nagpindu:186": "māmakīvyūhamakhilaṃ cittādhiṣṭhānamārabhet // Pik_87 //",
  "SA22nagpindu:187": "yaccittaṃ samantabhadrasya guhyakendrasya dhīmataḥ /",
  "SA22nagpindu:188": "mamāpi tādṛśaṃ cittaṃ bhaved vajradharopamam // Pik_88 // Pik_",
  "SA22nagpindu:189": "oṃ sarvatathāgatacittavajrasvabhāvātmako 'ham /",
  "SA22nagpindu:190": "evaṃ pṛthagadhiṣṭhāya kulatrayavibhāgataḥ /",
  "SA22nagpindu:191": "punaḥ sarvātmakaṃ kuryānmantreṇānena buddhimān // Pik_89 //",
  "SA22nagpindu:192": "oṃ sarvatathāgatakāyavākcittavajrasvabhāvātmako 'ham /",
  "SA22nagpindu:193": "adhiṣṭhāyaivamātmānaṃ śaśimaṇḍalamadhyagam /",
  "SA22nagpindu:194": "ṣaḍbhiścihnaiḥ samāyuktaṃ cintet samayasattvakam // Pik_90 //",
  "SA22nagpindu:195": "hṛnmadhyasaṃsthitaṃ sūkṣmaṃ jñānasattvaṃ vibhāvayet /",
  "SA22nagpindu:196": "samādhisattvasaṃjñaṃ ca hūṃkāraṃ taddṛḍhī nyaset // Pik_91 //",
  "SA22nagpindu:197": "niṣpādyaivaṃ mahāyogaṃ trisattvātmakamātmavān /",
  "SA22nagpindu:198": "anena vidhiyogena mahāsādhānamārabhet // Pik_92 //",
  "SA22nagpindu:199": "prāpya kanyāṃ viśālākṣīṃ rūpayauvanamaṇḍitām /",
  "SA22nagpindu:200": "nīlotpaladalaśyāmāṃ rajakasya mahātmanaḥ // Pik_93 //",
  "SA22nagpindu:201": "suśikṣitāṃ samādāya sādhake bhaktivatsalām /",
  "SA22nagpindu:202": "oṃkāraṃ śirasi dhyātvā āḥkāraṃ vākyathe nyaset // Pik_94 //",
  "SA22nagpindu:203": "hūṃkāraṃ hṛdaye dhyātvā svā nābhau hā dvipādayoḥ /",
  "SA22nagpindu:204": "locanāṃ māmakīṃ cāpi tathā pāṇḍaravāsinīm // Pik_15 //",
  "SA22nagpindu:205": "tārāṃ cāpi tathā mantrī pṛthivyādiṣu sannyaset /",
  "SA22nagpindu:206": "rūpavajrādikā devīstasyāmeva vibhāvayet // Pik_ 96 //",
  "SA22nagpindu:207": "kṣitigarbhādibhistāsāṃ samāpattiṃ vibhāvayet /",
  "SA22nagpindu:208": "dakṣiṇe vajravetālīṃ bhuje vāme 'parājitām // Pik_97 //",
  "SA22nagpindu:209": "bhṛkuṭiṃ ca mukhe tasyā ekajaṭāṃ ca guhyake /",
  "SA22nagpindu:210": "bhūyo dakṣiṇapārśvasthāṃ viśvavajrīṃ tathāgatīm // Pik_98 //",
  "SA22nagpindu:211": "viśvaratnāṃ ca vāme tu mudrāyāḥ pravibhāvayet /",
  "SA22nagpindu:212": "purnadakṣiṇajānusthāṃ viśvapadmāṃ tathāgatīm // Pik_99 //",
  "SA22nagpindu:213": "viśvakarmāṃ ca vāme tu mūrdhni gaganavajriṇīm / Pik_",
  "SA22nagpindu:214": "pādāntadvayavinyastāṃ dharaṇīndharadevatīm // Pik_100 //",
  "SA22nagpindu:215": "evaṃ saṃskṛtya tāṃ yogī vajrapadmathārabhet /",
  "SA22nagpindu:216": "mantrī hūṃkārajaṃ vajraṃ dhyāyād vai pañcasūcikam // Pik_101 //",
  "SA22nagpindu:217": "madhyasūcau tathā tasya praṇavaṃ va vibhāvayet /",
  "SA22nagpindu:218": "tathaivāṣṭadalaṃ padmam āḥkāreṇa tu bhāvayet /",
  "SA22nagpindu:219": "pañcaraśmisamākīrṇaṃ tataḥ sādhanamārabhet // Pik_102 //",
  "SA22nagpindu:220": "oṃ sarvatathāgatānurāgaṇavajrasvabhāvātmako 'ham /",
  "SA22nagpindu:221": "hūṃkāragītena tu cālayeta samudvahan vajradharasya garvam /",
  "SA22nagpindu:222": "svabodhicittodayakāla eva phaṭkāramantraṃ samudīrayet saḥ // Pik_103 //",
  "SA22nagpindu:223": "visargānte punarmantrī bodhicittena pūjayet /",
  "SA22nagpindu:224": "daśadiksaṃsthitān buddhān mantrametadudīrayet // Pik_104 //",
  "SA22nagpindu:225": "oṃ sarvatathāgatapūjājrasvabhāvātmako 'ham /",
  "SA22nagpindu:226": "svamantrākṣaraniṣpannaṃ trivajrādhiṣṭhitasvakam /",
  "SA22nagpindu:227": "padmamadhye tu niṣpādya dveṣavajro bhavet punaḥ // Pik_105 //",
  "SA22nagpindu:228": "vajradhṛg-mantraniṣpannaṃ paśyedakṣobhyavajriṇam /",
  "SA22nagpindu:229": "jaṭāmukuṭadharaṃ nātham akṣobhyakṛtaśekharam // Pik_106 //",
  "SA22nagpindu:230": "nṛpāvartakasaṅkāśaṃ kṛṣṇaraktasitānanam / Pik_",
  "SA22nagpindu:231": "sarvālaṅkārasampūrṇaṃ ṣaḍbhujaṃ tu vibhāvayet // Pik_107 //",
  "SA22nagpindu:232": "vajraṃ cakraṃ tathā padmaṃ savyahasteṣu dhārayet /",
  "SA22nagpindu:233": "ghaṇṭāṃ cintāmaṇiṃ khaḍgaṃ tasya vāmeṣu bhāvayet // Pik_108 //",
  "SA22nagpindu:234": "niṣkramya hṛdayādeṣa vyavalokya diśo daśa /",
  "SA22nagpindu:235": "buddharddhimakhilāṃ kṛtvā dharmacakraṃ pravartya ca // Pik_109 //",
  "SA22nagpindu:236": "saṃśodhya nikhilān sattvān dveṣavajrapade sthitān /",
  "SA22nagpindu:237": "āgatya vajranāthasya purato 'bhiniṣīdati // Pik_110 //",
  "SA22nagpindu:238": "anupraveśya tanmantrī hṛdyātmānaṃ vibhāvayet /",
  "SA22nagpindu:239": "pūrvarūpaṃ parāvṛttya dveṣavajrapade sthitaḥ // Pik_111 //",
  "SA22nagpindu:240": "indranīlaprabhaṃ dīptaṃ sūryamaṇḍalamadhyagam /",
  "SA22nagpindu:241": "svamudrāliṅgitaṃ vīraṃ sarvālaṅkārabhūṣitam // Pik_112 //",
  "SA22nagpindu:242": "raudraśāntamahārāgaṃ mukhatrayavirājitam /",
  "SA22nagpindu:243": "dveṣavajrasamādhisthaḥ protsṛjet sarvamaṇḍalam // Pik_113 //",
  "SA22nagpindu:244": "jinajig-mantraniṣpannaṃ sṛjed vairocanaṃ vibhum /",
  "SA22nagpindu:245": "śaraccandrāṃśusaṅkāśaṃ jaṭāmukuṭamaṇḍitam // Pik_114 //",
  "SA22nagpindu:246": "sitaraktakṛṣṇavadanaṃ ṣaḍbhujaṃ śāntarūpiṇam /",
  "SA22nagpindu:247": "cakravajrasitāmbhojaṃ dakṣiṇeṣu vicintayet // Pik_115 //",
  "SA22nagpindu:248": "ghaṇṭāṃ cintāmaṇiṃ khaḍgaṃ vāmeṣvasya vibhāvayet /",
  "SA22nagpindu:249": "hṛdayāt tathaiva nirgatya mohacaryāsthitāḥ prajāḥ // Pik_116 //",
  "SA22nagpindu:250": "saṃśodhya punarāgatya punaścake niṣīdati /",
  "SA22nagpindu:251": "ratnadhṛg-mantraniṣpannaṃ ratnaketuṃ sṛjed budhaḥ // Pik_117 //",
  "SA22nagpindu:252": "jaṭājūṭadharaṃ saumyamakṣobhyakṛtaśekharam /",
  "SA22nagpindu:253": "pītakṛṣṇasitāsyaṃ ca ṣaḍbhujaṃ cāpi cintayet // Pik_118 //",
  "SA22nagpindu:254": "tasya cintāmaṇiṃ vajraṃ cakraṃ savyeṣu bhāvayet /",
  "SA22nagpindu:255": "ghaṇṭāṃ ca pītakamalaṃ khaḍgaṃ vāmeṣu bhāvayet // Pik_119 //",
  "SA22nagpindu:256": "hṛdayāt tathaiva nirgatya ahaṅkārapade sthitān /",
  "SA22nagpindu:257": "saṃśodhya dakṣiṇe bhāge ratnamadhye niṣīdati // Pik_120 //",
  "SA22nagpindu:258": "ārolig-mantraniṣpannaṃ sṛjedamitavajriṇam /",
  "SA22nagpindu:259": "padmarāgaprabhaṃ saumyamakṣobhyakṛtaśekharam // Pik_121 //",
  "SA22nagpindu:260": "jaṭāmukuṭadharaṃ nāthaṃ raktakṛṣṇasitānanam /",
  "SA22nagpindu:261": "śṛṅgārarasasaṃyuktaṃ ṣaḍbhujaṃ tu vibhāvayet // Pik_122 //",
  "SA22nagpindu:262": "padmanālaṃ gṛhītvā tu vāmena saha ghaṇṭayā /",
  "SA22nagpindu:263": "hṛtpradeśasthitaṃ padmaṃ dakṣiṇena vikāśayet // Pik_123 //",
  "SA22nagpindu:264": "savyayorvajracakre tu vāmayoḥ ratnakhaḍgakau / Pik_",
  "SA22nagpindu:265": "pūrvavad rāgiṇaḥ śodhya pṛṣṭhato 'bje niṣīdatī // Pik_124 //",
  "SA22nagpindu:266": "amoghavajriṇaṃ mantrī prajñādhṛg-mantranirmitam /",
  "SA22nagpindu:267": "haritābhaṃ sṛjennāthaṃ jaṭāmukuṭamaṇḍitam // Pik_125 //",
  "SA22nagpindu:268": "haritakṛṣṇasitāsyaṃ ca ṣaḍbhujaṃ raśmibhāsuram /",
  "SA22nagpindu:269": "khaḍgaṃ ca viśvavajraṃ ca cakraṃ savyeṣu bhāvayet // Pik_126 //",
  "SA22nagpindu:270": "ghaṇṭāmapasavyahasteṣu haritapadmaṃ maṇiṃ tathā /",
  "SA22nagpindu:271": "abhūtavacasaḥ sattvān viśodhya punarāgataḥ // Pik_127 //",
  "SA22nagpindu:272": "uttarasyāṃ diśi tathā viśvavajre niṣīdati /",
  "SA22nagpindu:273": "dveṣo mohastathā rāgaścintāmaṇiḥ samayastathā // Pik_128 //",
  "SA22nagpindu:274": "kulā hyete tu vai pañca kāmamokṣaprasādhakāḥ /",
  "SA22nagpindu:275": "mantrānmoharaterjātāṃ sṛjed devīṃ tu locanām // Pik_129 //",
  "SA22nagpindu:276": "śvetāṃ śāntarasopetāṃ mūrdhni vairocanāṅkitām /",
  "SA22nagpindu:277": "sitaraktakṛṣṇavadanāṃ ṣaḍbhujāṃ tu vibhāvayet // Pik_130 //",
  "SA22nagpindu:278": "savye cakraṃ va vajraṃ ca tathaiva sitamutpalam /",
  "SA22nagpindu:279": "vāme ghaṇṭāṃ tathā ratnaṃ khaḍgaṃ cāpi vibhāvayet // Pik_139 //",
  "SA22nagpindu:280": "hṛdayāt tu vinirgatya vyavalokya diśo daśa /",
  "SA22nagpindu:281": "grahavyādhyāture loke śāntiṃ kṛtvā mahākṛpā // Pik_132 //",
  "SA22nagpindu:282": "āgatya cakramadhye tu pūrvakoṇe niṣīdati /",
  "SA22nagpindu:283": "mantrād dveṣaraterjātā sṛjed devīṃ tu māmakīm /",
  "SA22nagpindu:284": "nīlotpaladalaśyāmāṃ cāruvaktrāṃ manoramām / Pik_",
  "SA22nagpindu:285": "kṛṣṇaraktasitāsyāṃ ca akṣobhyakṛtaśekharām // Pik_134 //",
  "SA22nagpindu:286": "savyeṣu vajraṃ cakraṃ ca nīlaraktotpalaṃ tathā /",
  "SA22nagpindu:287": "ghaṇṭāṃ ratnaṃ ca khaḍgaṃ ca vāhasteṣu dhārayet // Pik_135 //",
  "SA22nagpindu:288": "mahāvighnabhayārtānāṃ rakṣāṃ kṛtvā mahākṛpā /",
  "SA22nagpindu:289": "niṣkramya punarāgatya nairṛtyāṃ sā niṣīdati // Pik_136 //",
  "SA22nagpindu:290": "mantrād rāgaraterjātā sṛjet pāṇḍaravāsinīm /",
  "SA22nagpindu:291": "raktakṛsṇasitāsyāṃ vai padmarāgamaṇiprabhām // Pik_137 //",
  "SA22nagpindu:292": "sāmitābhajaṭājūṭāṃ ṣaḍbhujāṃ tu vibhāvayet /",
  "SA22nagpindu:293": "gṛhītvolpalanālaṃ tu vāmena saha ghaṇṭayā // Pik_138 //",
  "SA22nagpindu:294": "utpalaṃ hṛtpradeśasthaṃ rakta savyena bodhayet /",
  "SA22nagpindu:295": "vajraṃ cakraṃ ca savyābhyāṃ maṇiṃ khaḍgaṃ ca vāmataḥ // Pik_139 //",
  "SA22nagpindu:296": "dhārayantī vinirgatya śāntiṃ kṛtvā mahāture /",
  "SA22nagpindu:297": "āgatya padmamadhye vai vāyukoṇe niṣīdati // Pik_140 //",
  "SA22nagpindu:298": "mantrād vajraraterjātāṃ sṛjet tārāṃ manoramām /",
  "SA22nagpindu:299": "haritakṛṣṇasitāsyāṃ ca dūrvāpatrasamaprabhām // Pik_141 //",
  "SA22nagpindu:300": "amoghena kṛtosṇīṣāṃ ṣaḍbhujāṃ tu vibhāvayet /",
  "SA22nagpindu:301": "viśvavajraṃ ca cakraṃ ca savyato 'sitamutpalam // Pik_142 //",
  "SA22nagpindu:302": "vāmeṣu vinyased ghaṇṭāṃ ratnaṃ khaḍgaṃ tathā vratī /",
  "SA22nagpindu:303": "sarvasattvān vaśīkṛtya viśvavajrāsanā punaḥ // Pik_143 //",
  "SA22nagpindu:304": "nirgatāsau samāgamya śivasthāne niṣīdati /",
  "SA22nagpindu:305": "dvitīye tu puṭe yogī rūpavajrādikaṃ sṛjet // Pik_144 //",
  "SA22nagpindu:306": "agnikoṇe sṛjed devīṃ rūpavajrāṃ manoramām /",
  "SA22nagpindu:307": "trimukhāṃ ṣaḍbhujāṃ śvetāṃ śrīvairocanamaulikām // Pik_145 //",
  "SA22nagpindu:308": "gṛhītadarpaṇāṃ dvābhyāṃ śeṣaṃ moharateriva /",
  "SA22nagpindu:309": "nairṛtyāṃ vinyased devīṃ śabdavajrāṃ tu ṣaḍbhujām // Pik_146 //",
  "SA22nagpindu:310": "pītavarṇāṃ trivaktrāṃ ca ratnasambhavamaulikām /",
  "SA22nagpindu:311": "vīṇāvyagradvihastāṃ ca śeṣaṃ māmakīvad bhavet // Pik_147 //",
  "SA22nagpindu:312": "vāyusthāne nyased devīṃ gandhavajrāṃ tu ṣaḍbhujām /",
  "SA22nagpindu:313": "raktavarṇāṃ trivaktrāṃ ca amitābhajaṭādharām // Pik_148 //",
  "SA22nagpindu:314": "śaṅkhavyagradvihastāṃ ca śeṣaiḥ pāṇḍaravāsinīm /",
  "SA22nagpindu:315": "aiśānyāṃ vinyased devīṃ rasavajrāṃ tu ṣaḍbhujām // Pik_149 //",
  "SA22nagpindu:316": "trimukhāṃ śyāmavarṇā ca dandubhisvaramaulikām /",
  "SA22nagpindu:317": "hastastharasabhāṇḍāṃ ca śeṣaistārāsamākṛtim // Pik_150 //",
  "SA22nagpindu:318": "vajrasattvaṃ samāliṅgya cakramadhye vyavasthitām /",
  "SA22nagpindu:319": "cintayet sparśavajrāṃ tu patitulyāṃ mukhādibhiḥ // Pik_151 //",
  "SA22nagpindu:320": "tṛtīye tu puṭe pūrve paṭṭikāyāṃ sṛjed vratī /",
  "SA22nagpindu:321": "maiṃ-thlīṃ bījaviniṣpanau maitreyakṣitigarbhakau // Pik_152 //",
  "SA22nagpindu:322": "praṇavena samutpannau vajrapāṇikhagarbhakau /",
  "SA22nagpindu:323": "paṭṭikāyāṃ sṛjenmantrīṃ dakṣiṇāyāṃ yathākramam // Pik_153 //",
  "SA22nagpindu:324": "o-hūṃkāraviniṣpannaṃ lokeśaṃ mañcughoṣakam /",
  "SA22nagpindu:325": "paścimāyāṃ sṛjedetāvuttarasyāṃ punaḥ sṛjet // Pik_154 //",
  "SA22nagpindu:326": "oṃ-saṃ-bījaviniṣpannaṃ saviṣkambhisamantakam /",
  "SA22nagpindu:327": "ete svanāthamukuṭā varnādyaistatsamāḥ punaḥ // Pik_155 //",
  "SA22nagpindu:328": "bhujaiḥ praharaṇaiścāpi svasvādhipatibhiḥ samāḥ /",
  "SA22nagpindu:329": "maitreyaḥ kevalaṃ savye nāgapuṣpaṃ bibharti ca // Pik_156 //",
  "SA22nagpindu:330": "saṃśodhyāyatanānyete divyanetrādidāyakāḥ /",
  "SA22nagpindu:331": "sattvānāṃ punarāgatya niṣīdantyāsaneṣu vai // Pik_157 //",
  "SA22nagpindu:332": "yamāntakṛnmantrabhavaṃ kṛṣṇaraktasitānanam /",
  "SA22nagpindu:333": "yamāntakaṃ sṛjenmantrī suliṅgagahanākulam // Pik_158 //",
  "SA22nagpindu:334": "daṇḍaṃ cakraṃ tathā vajraṃ savyahasteṣu dhārayan /",
  "SA22nagpindu:335": "hṛddeśe tarjanīpāśaṃ ghaṇṭā paraśuṃ ca vāmataḥ // Pik_159 //",
  "SA22nagpindu:336": "vighnān santrāsayan ghorān indrādīn sagaṇānapi /",
  "SA22nagpindu:337": "padmasūryaṃ samākramya pūrvasyāṃ diśi tiṣṭhati // Pik_160 //",
  "SA22nagpindu:338": "prajñāntakṛnmantrabhavaṃ ratnasambhavamaulikam /",
  "SA22nagpindu:339": "aparājitaṃ sṛjenmantrī śvetābhamahibhūṣaṇam // Pik_161 //",
  "SA22nagpindu:340": "sitakṛṣṇaraktavadanaṃ bṛhatkukṣiṃ trilocanam /",
  "SA22nagpindu:341": "daṃṣṭrākarālavikaṭaṃ sphuliṅgagahanākulam // Pik_162 //",
  "SA22nagpindu:342": "vajraṃ daṇḍaṃ tathā khaḍgaṃ savyahasteṣu dhārayan /",
  "SA22nagpindu:343": "hṛddeśe tarjanīpāśaṃ ghaṇṭāṃ paraśuṃ ca vāmataḥ // Pik_163 //",
  "SA22nagpindu:344": "vighnān santrāsayan ghorān pratyālīḍhapadena tu /",
  "SA22nagpindu:345": "padmasūryaṃ samākramya yāmyāṃ diśi sa tiṣṭhatio // Pik_164 //",
  "SA22nagpindu:346": "yamāntakṛnmantrabhavaṃ hayagrīvaṃ sṛjed vratī /",
  "SA22nagpindu:347": "padmarāganibhaṃ tryakṣaṃ raktakṛṣṇasitānanam // Pik_165 //",
  "SA22nagpindu:348": "karālāsyaṃ bṛhatkukṣimamitābhakirīṭinam /",
  "SA22nagpindu:349": "pratyālīḍhapadaṃ vīraṃ sphuliṅgagahanākulam // Pik_166 //",
  "SA22nagpindu:350": "padmaṃ khaṅgaṃ ca musalaṃ savyahasteṣu bhāvayet /",
  "SA22nagpindu:351": "ghaṇṭāṃ sagarvaparaśuṃ pāśaṃ savyetareṣu ca // Pik_167 //",
  "SA22nagpindu:352": "padmasūryaṃ samāruhya vyavalokya diśo daśa /",
  "SA22nagpindu:353": "vidhnasantrāsanaṃ kṛtvā vāruṇyāṃ diśi tiṣṭhati // Pik_168 //",
  "SA22nagpindu:354": "vidhnāntakṛnmantrabhavaṃ dundubhisvaramaulikam /",
  "SA22nagpindu:355": "nīlotpaladalaśyāmaṃ sṛjedamṛtakuṇḍalim // Pik_169 //",
  "SA22nagpindu:356": "nīlaraktasitāsyaṃ ca karālamukhavibhramam /",
  "SA22nagpindu:357": "bṛhatkukṣiṃ trinayanaṃ raktajvālāvibhūṣitam // Pik_170 //",
  "SA22nagpindu:358": "viśvavajraṃ tathā vakraṃ musalaṃ cāpi savyataḥ /",
  "SA22nagpindu:359": "dhārayaṃstarjanīpāśaṃ ghaṇṭāṃ paraśuṃ ca vāmataḥ // Pik_171 //",
  "SA22nagpindu:360": "vidhnasantrāsanaṃ kṛtvā pratyālīḍhapadena tu /",
  "SA22nagpindu:361": "padmasūryaṃ samāruhya kauberyāṃ diśi tiṣṭhati // Pik_172 //",
  "SA22nagpindu:362": "svamantrākṣaraniṣpannamacalaṃ ca sṛjet punaḥ /",
  "SA22nagpindu:363": "indranīlaprabhaṃ tryakṣaṃ śrīvairocanamaulikam // Pik_173 //",
  "SA22nagpindu:364": "daṃṣṭrākarālavadanaṃ kṛṣṇaraktasitānanam /",
  "SA22nagpindu:365": "aṭṭahāsaravaṃ ghoraṃ bṛhatkukṣiṃ mahābalam // Pik_174 //",
  "SA22nagpindu:366": "khaṅkaṃ vajraṃ tathā cakraṃ savyahasteṣu dhārayet /",
  "SA22nagpindu:367": "tarjanīṃ cāpi paraśuṃ pāśaṃ vāmeṣu pāṇiṣu // Pik_178 //",
  "SA22nagpindu:368": "vighnān jvarādikān hatvā pratyālīḍhapadena tu /",
  "SA22nagpindu:369": "padmasūryaṃ samāruhya vahnisthāne sa tiṣṭhati // Pik_176 //",
  "SA22nagpindu:370": "svamantrākṣaraniṣpannaṃ ṭakkirājaṃ sṛjed vratī /",
  "SA22nagpindu:371": "indranīlaprabhaṃ vīraṃ ratnasambhamaulikam // Pik_177 //",
  "SA22nagpindu:372": "kṛṣṇaraktasitāsyaṃ ca bṛhatkukṣiṃ bhayānakam / Pik_",
  "SA22nagpindu:373": "dadhānaṃ vajraṃ hūṃkāramudrāṃ paṇidvayena tu // Pik_178 //",
  "SA22nagpindu:374": "vajraṃ khaḍgaṃ ca savyābhyāṃ vāmataḥ pāśamaṅkuśam /",
  "SA22nagpindu:375": "pratyālīḍhena sūryastho nairṛtyāṃ vidhnanāśakaḥ // Pik_179 //",
  "SA22nagpindu:376": "svamantrākṣaranispannaṃ nīladṇḍaṃ sṛjed vratī /",
  "SA22nagpindu:377": "nīlameghanibhaṃ tryakṣamamitābhakirīṭinam // Pik_180 //",
  "SA22nagpindu:378": "nīlaraktasitāsyaṃ ca bṛhatkukṣiṃ bhayāvaham /",
  "SA22nagpindu:379": "daṇḍaṃ khaṅgaṃ tathā savyahasteṣu dhārayan // Pik_181 //",
  "SA22nagpindu:380": "hṛdeśe tarjanīpāśaṃ padmaṃ paraśuṃ ca vāmataḥ /",
  "SA22nagpindu:381": "hatvetyupadravabhayaṃ pratyālīḍhapade sthitaḥ // Pik_182 //",
  "SA22nagpindu:382": "padmasūryaṃ samāruhya vāyavyāṃ diśi tiṣṭhati /",
  "SA22nagpindu:383": "svamantrākṣaraniṣpannaṃ dundubhisvaramaulikam // Pik_183 //",
  "SA22nagpindu:384": "mahābalaṃ sṛjenmantrī nīlotpaladalaprabham /",
  "SA22nagpindu:385": "kṛṇṇaraktasitāsyaṃ ca tryakṣaṃ bhairavanāditam // Pik_184 //",
  "SA22nagpindu:386": "nāgabhūṣitasarvāṅgaṃ bṛhatkukṣiṃ bhayānakam /",
  "SA22nagpindu:387": "daṇḍaṃ khaḍgaṃ tathā cakraṃ savyahasteṣu dhārayan // Pik_185 //",
  "SA22nagpindu:388": "hṛddeśe tarjanīpāśaṃ padmaṃ paraśuṃ ca vāmataḥ /",
  "SA22nagpindu:389": "ḍākinyādibhayadhvaṃsī pratyālīḍhapadena saḥ // Pik_186 //",
  "SA22nagpindu:390": "padmasūryaṃ samāruhya aiśānyāṃ diśi tiṣṭhati /",
  "SA22nagpindu:391": "svamantrākṣaraniṣpannaṃ sṛjeduṣṇīṣacakriṇam // Pik_187 //",
  "SA22nagpindu:392": "ākāśaśyāmakaṃ ghoramakṣobhyakṛtaśekharam /",
  "SA22nagpindu:393": "kṛṣṇaraktasitāsyaṃ ca tryakṣaṃ lambodaraṃ vibhum // Pik_188 //",
  "SA22nagpindu:394": "vāmadakṣiṇahastābhyāmuṣṇīṣaṃ mūrdhniṃ dhārayan /",
  "SA22nagpindu:395": "vajraṃ padmaṃ ca savyābhyāṃ tarjanīkhaḍgamanyataḥ // Pik_189 //",
  "SA22nagpindu:396": "sarvopadravavidhvaṃsī pratyālīḍhapadodyataḥ /",
  "SA22nagpindu:397": "padmasūryaṃ samāruhya brahmasthāne sa tiṣṭhati // Pik_190 //",
  "SA22nagpindu:398": "svamantrākṣaraniṣpannaṃ sumbharājaṃ sṛjed vratī /",
  "SA22nagpindu:399": "ākāśasuprabhaṃ tryakṣaṃ kṛṣnaraktasitānanam // Pik_191 //",
  "SA22nagpindu:400": "bṛhatkukṣiṃ karālāsyamakṣobhyakṛtaśekharam /",
  "SA22nagpindu:401": "vajraṃ cakraṃ tathā ratnaṃ savyahasteṣu dhārayan // Pik_192 //",
  "SA22nagpindu:402": "hṛddeśe tarjanīpāśaṃ padmakhaḍgaṃ ca vāmataḥ /",
  "SA22nagpindu:403": "kālakūṭādikaṃ sarvaviṣaṃ sthāvarajaṅgamam // Pik_193 //",
  "SA22nagpindu:404": "hatvā vināyakān sarvān śāntiṃ kṛtvā tu sarvataḥ /",
  "SA22nagpindu:405": "ājñāṃ sampādya nikhilāṃ pratyālīḍhapade sthitaḥ /",
  "SA22nagpindu:406": "padmasūryaṃ samāruhya bhuvo 'dhastāt sa tiṣṭhati // Pik_194 //",
  "SA22nagpindu:407": "utsṛjya maṇḍalaṃ sarvaṃ dvātriṃśaddevatāmayam /",
  "SA22nagpindu:408": "cakramadhyasthito bhūtvā sūkṣmayogamathārabhet // Pik_194 //",
  "SA22nagpindu:409": "nāsagre sarṣapaṃ cintet sarṣape sacarācaram /",
  "SA22nagpindu:410": "bhāvayejjñānapadaṃ ramyaṃ rahasyaṃ jñānakalpitam // Pik_196 //",
  "SA22nagpindu:411": "sthiraṃ tu sphārayed ratnamasthiraṃ naiva sphārayet /",
  "SA22nagpindu:412": "sphārayet pravarairmeghaibuddhajvālāsamaprabhaiḥ // Pik_197 //",
  "SA22nagpindu:413": "bhikṣāśinā na japtapyaṃ na ca bhaikṣarato bhavet /",
  "SA22nagpindu:414": "japenmantramabhinnāṅgaṃ sarvakāmopabhogakṛt // Pik_198 //",
  "SA22nagpindu:415": "uccārya saṃsphared vajraṃ samāptau saṃhāramādiśet /",
  "SA22nagpindu:416": "idaṃ tat sarvabuddhānāṃ japoktaṃ paramārthataḥ // Pik_iti / Pik_ 199 //",
  "SA22nagpindu:417": "sūkṣmayogajapaṃ cāpi dvidhā kṛtvā yathāruci /",
  "SA22nagpindu:418": "ātmānaṃ ca punarmantrī tathatāyāṃ praveśayet // Pik_200 //",
  "SA22nagpindu:419": "maṇḍalasthāścaturdevyo na paśyantyastataḥ patim /",
  "SA22nagpindu:420": "gāthācatuṣṭayenetthaṃ bodhayanti mahāsukham // Pik_201 //",
  "SA22nagpindu:421": "tvaṃ vajrasattva bhuvaneśvara sattvadhāto trāyāhi māṃ ratinojñamahārthakāmaiḥ /",
  "SA22nagpindu:422": "kāmāhi māṃ janaka sattvamahāgrabandho yadīcchase jīvatu mahya nātha // Pik_202 //",
  "SA22nagpindu:423": "tvaṃ vajrakāya bahusattvapriyāgracakra buddhārthabodhiparamārthahitānudarśīṃ /",
  "SA22nagpindu:424": "rāgeṇa rāgasamayāṃ mama kāmayasva yadīcchase jīvatu mahya nātha // Pik_203 //",
  "SA22nagpindu:425": "tvaṃ vajravāca sakalasya hitānukampī lokārthakāryakaraṇe sada sampravṛttaḥ /",
  "SA22nagpindu:426": "kāmāhi māṃ sugatacarya samantabhadra yadīcchase jīvatu mahya nātha // Pik_204 //",
  "SA22nagpindu:427": "tvaṃ vajrakāma samayāgra mahāhitārtha saṃbuddhavaṃśatilakaḥ samatānukampī /",
  "SA22nagpindu:428": "kāmāhi mām guṇanidhiṃ bahuratnabhūtāṃ yadīcchase jīvatu mahya nātha // Pik_205 //",
  "SA22nagpindu:429": "evamutthāpitaṃ nāthaṃ sadbhūtaguṇakīrtanaiḥ /",
  "SA22nagpindu:430": "akṣobhyādisvabhāvena saṃstuvanti tathāgatāḥ // Pik_206 //",
  "SA22nagpindu:431": "akṣobhyavajra mahājñāna vajradhātu mahābudha /",
  "SA22nagpindu:432": "trimaṇḍala trivajrāgra bhāṣa guhyaṃ namo 'stu te // Pik_207 //",
  "SA22nagpindu:433": "vairocana mahāśuddha vajraśānta mahārate /",
  "SA22nagpindu:434": "prakṛtiprabhāsvarān dharmān deśa vajra namo 'stu te // Pik_208 //",
  "SA22nagpindu:435": "ratnarāja sugambhīra khavajrākāśanirmala /",
  "SA22nagpindu:436": "svabhāvaśuddha nirlepa bhāṣa guhyaṃ namo 'stu te // Pik_209 //",
  "SA22nagpindu:437": "vajrāmitamahārāja nirvikalpa khavajriṇa /",
  "SA22nagpindu:438": "rājapāramitāprāpta bhāṣa vajra namo 'stu te // Pik_210 //",
  "SA22nagpindu:439": "amoghavajra saṃbuddha sarvāśāparipūraka /",
  "SA22nagpindu:440": "śuddhasvabhāvasambhūta vajrasattva namo 'stu te // Pik_211 //",
  "SA22nagpindu:441": "nutvātha buddhaiaranurāgya cakram prakāśya guhyaṃ paramaṃ yathāyatham /",
  "SA22nagpindu:442": "svakāyacakre viniveśya cakram mahāsukhastiṣṭhati nātha ekaḥ // Pik_212 //",
  "SA22nagpindu:443": "evaṃ caturyogakarastu yogī hūṃkāragarbhaṃ pravicintya lokam /",
  "SA22nagpindu:444": "dṛṣṭvā japat tadbhavavajrasattvaṃ vyutthāya taddhīrvicared yathāvad // iti / Pik_213 //",
  "SA22nagpindu:445": "samādhimālambayan mantrī śuṣkamūrtiryadā bhavet /",
  "SA22nagpindu:446": "vicintayedimaṃ yogaṃ kāyavākcittaprīṇanam // Pik_214 //",
  "SA22nagpindu:447": "vitastimātramākramya mūrdhni maṇḍalakalpanā /",
  "SA22nagpindu:448": "oṃkāraṃ tatragaṃ dhvātvā pañcāmṛtanipātanam // Pik_215 //",
  "SA22nagpindu:449": "anena vajrayogena tejasvī bhavati kṣaṇāt /",
  "SA22nagpindu:450": "kāyavākcittasausthityaṃ labhate nātra saṃśayaḥ // Pik_216 //",
  "SA22nagpindu:451": "evamabhyāsato mantrī śodhayed bodhayet yathā /",
  "SA22nagpindu:452": "hṛtkaṇṭhaṃ caiva saṃśodhyaṃ prīṇayecca tathāgatān // Pik_217 //",
  "SA22nagpindu:453": "hūṃkāreṇa ca saṃśodhya āḥkāreṇa tu bodhayet /",
  "SA22nagpindu:454": "jvālayet praṇavākrāntam iyamāhāraśodhanā // Pik_218 //",
  "SA22nagpindu:455": "kaṇṭhe śaṅkhaṃ vicintyādau tasmin hrīḥkārasambhavam /",
  "SA22nagpindu:456": "padmamaṣṭadalaṃ cinted hūṃkāraṃ karṇikopari // Pik_219 //",
  "SA22nagpindu:457": "hūṃkārajaṃ mahāvajraṃ pañcaśūkaṃ vibhāvayet /",
  "SA22nagpindu:458": "madhyaśūkāgre sañcinted oṃkāraṃ kaṇṭhaśodhanam // Pik_220 //",
  "SA22nagpindu:459": "meghanādaṃ hṛdi dhyātvā triśikhāgniṃ tataḥ spharet /",
  "SA22nagpindu:460": "tatrāhāraṃ ca juhuyād homamādhyātmikaṃ tvidam // Pik_221 //",
  "SA22nagpindu:461": "vāyavyaṃ dīpayed agniṃ vāruṇaṃ pacate tu saḥ /",
  "SA22nagpindu:462": "māhendramaṇḍalaṃ sthānaṃ yatra sañcarate haviḥ // Pik_222 //",
  "SA22nagpindu:463": "annaṃ pānaṃ ca yat kiñcit tat sarvaṃ vāruṇena tu /",
  "SA22nagpindu:464": "aśanaṃ mukhapadmena hṛtpadyaṃ sampraveśayet // Pik_223 //",
  "SA22nagpindu:465": "nābhipadmagataṃ paścāt sampuṭīkaraṇayogataḥ /",
  "SA22nagpindu:466": "gudapadmād vinirgatya bhaśmāntaṃ ca vinirdiśet // Pik_224 //",
  "SA22nagpindu:467": "na jarā nāpi rogaśca na mṛtyurna viṣādikam /",
  "SA22nagpindu:468": "nākālamaraṇaṃ tasya sarvopadravanāśanam // Pik_iti / Pik_ 225 //",
  "SA22nagpindu:469": "śrīvajramālāvaramanthanena gūḍhaṃ samājāmbunidhiṃ mathitvā /",
  "SA22nagpindu:470": "yat sādanāṅgāmṛtamāpi tena lokaḥ samasto 'maratāmupaitu // Pik_226 //",
  "SA22nagpindu:471": "// piṇḍīkramasādhanaṃ samāptam //",
  "SA22nagpindu:472": "/ kṛtirācāryaśrīnāgārjunapādānām /"
}