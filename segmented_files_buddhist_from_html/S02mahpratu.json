{
  "S02mahpratu:0": "namo bhagavatyai āryamahāpratisarāyai /",
  "S02mahpratu:1": "lokārthasiddhiparamaṃ bahuratnacitraṃ",
  "S02mahpratu:2": "saddharmakośam asamaṃ śravaṇāya dhīrāḥ /",
  "S02mahpratu:3": "āyāntu rākṣasamahoragadaityasaṃghāḥ",
  "S02mahpratu:4": "pūjāvidhānaniratā garuḍā narendrāḥ // 1 //",
  "S02mahpratu:5": "āryām imāṃ pratisarāṃ smṛtimātranāthāṃ",
  "S02mahpratu:6": "rakṣāvidhānacaturāṃ jagataḥ samantāt /",
  "S02mahpratu:7": "saṃvarṇitāṃ stutiśataiś ca tathāgatais taiḥ",
  "S02mahpratu:8": "sarvārthasiddhinicayāṃ praṇamāmi bhūyaḥ // 2 //",
  "S02mahpratu:9": "[1] evaṃ mayā śrutam /",
  "S02mahpratu:10": "ekasmin samaye bhagavān mahāvajrameruśikharakūṭāgāre viharati sma /",
  "S02mahpratu:11": "mahāvajrasamādhibhūmipratiṣṭhāne mahāvajrakalpavṛkṣasamalaṃkṛte mahāvajrapuṣkiriṇīratnapadmaprabhodbhāsite mahāvajravālikāsaṃstṛtabhūmibhāge /",
  "S02mahpratu:12": "mahāvajrādhiṣṭhāne mahāvajramaṇḍalamātre /",
  "S02mahpratu:13": "śakrasya devānām indrasya bhavane /",
  "S02mahpratu:14": "mahāvajrasiṃhāsanakoṭīniyutaśatasahasravirājite dharmadeśanāprātihāryasarvabuddhādhiṣṭhānādhiṣṭhite sarvadharmasamatāpraveśe sarvajñatāniryāte /",
  "S02mahpratu:15_0": "[2] caturaśītibhir bodhisattvakoṭīniyutaśatasahasraiḥ sarvair ekajātipratibaddhair",
  "S02mahpratu:15_1": "avaivartikair anuttarāyāṃ samyaksambodhau mahāsthāmaprāptair mahāvajravimokṣasamādhibuddhakṣetravikurvaṇaprātihāryasaṃdarśakaiḥ /",
  "S02mahpratu:16_0": "ekakṣaṇalavamuhūrtasarvasattvacittacaritānupraveśavicitramadhurodāragambhīradharmadeśanāpratibhānaprātihāryasamanvāgatair",
  "S02mahpratu:16_1": "anekabuddhakṣetratathāgatamahāpūjāmeghārcanāvimokṣamukhadhāraṇīsamādhivaśitābhijñāveṇikabodhyaṅgamārgabhūmipāramitopāyakauśalyasaṃgrahavastumaitrīkaruṇāmuditopekṣābalaviviktaparyavadātacittasaṃtānaiḥ /",
  "S02mahpratu:17": "[3] tadyathā / vajragarbheṇa ca bodhisattvena mahāsattvena /",
  "S02mahpratu:18": "vajragātreṇa ca /",
  "S02mahpratu:19": "vajramatinā ca /",
  "S02mahpratu:20": "vajrahastena ca /",
  "S02mahpratu:21": "vajrasaṃhatena ca /",
  "S02mahpratu:22": "vajranārāyaṇena ca /",
  "S02mahpratu:23": "vajravikurvitena ca /",
  "S02mahpratu:24": "vajrakūṭena ca /",
  "S02mahpratu:25": "vajrarāśinā ca /",
  "S02mahpratu:26": "suvajreṇa ca /",
  "S02mahpratu:27": "vajraketunā ca bodhisattvena mahāsattvena /",
  "S02mahpratu:28": "evampramukhaiś caturaśītibhir bodhisattvakoṭīniyutaśatasahasraiḥ /",
  "S02mahpratu:29_0": "[4] sambahulaiś ca mahāśrāvakaiḥ sarvair arhadbhiḥ kṣīṇāsravair ucchinnabhavasaṃyojanaiḥ",
  "S02mahpratu:29_1": "samyagājñāsuvimuktacittaiḥ suvimuktaprajñair acintyaṛddhibalaprātihāryavikurvaṇamahāsthāmaprāptair",
  "S02mahpratu:29_2": "asaṅgajñānadarśibhiḥ sarvair vigatamalair nirdagdhasarvakleśavāsanābījaiḥ /",
  "S02mahpratu:30": "[5] yad utāyuṣmatā ca śāradvatīputreṇa /",
  "S02mahpratu:31": "āyuṣmatā ca pūrṇena maitrāyaṇīputreṇa /",
  "S02mahpratu:32": "āyuṣmatā ca kaphiṇena /",
  "S02mahpratu:33": "āyuṣmatā ca subhūtinā /",
  "S02mahpratu:34": "āyuṣmatā ca mahāmaudgalyāyanena /",
  "S02mahpratu:35": "āyuṣmatā ca cundena /",
  "S02mahpratu:36": "āyuṣmatā ca nandena /",
  "S02mahpratu:37": "āyuṣmatā ca mahākāśyapena /",
  "S02mahpratu:38": "āyuṣmatā coruvilvākāśyapena /",
  "S02mahpratu:39": "evampramukhaiḥ sambahulaiś ca mahāśrāvakaiḥ /",
  "S02mahpratu:40": "[6] maheśvaradevaputrapramukhaiś cāsaṃkhyeyair aparimāṇānabhilāpyānabhilāpyaiḥ śuddhāvāsakāyikair devaputraiḥ /",
  "S02mahpratu:41": "brahmaṇā ca sahāpatinā /",
  "S02mahpratu:42": "brahmakāyikadevaputrapramukhaiḥ /",
  "S02mahpratu:43": "suyāmena ca devaputreṇa /",
  "S02mahpratu:44": "suyāmakāyikadevaputraparivāreṇa /",
  "S02mahpratu:45": "saṃtuṣitena ca /",
  "S02mahpratu:46": "nirmāṇaratinā ca /",
  "S02mahpratu:47": "paranirmitavaśavartinā ca /",
  "S02mahpratu:48": "śakreṇa ca devānām indreṇa sarvadevaputraparivāreṇa /",
  "S02mahpratu:49": "[7] vemacitriṇā cāsurendreṇa /",
  "S02mahpratu:50": "balinā ca /",
  "S02mahpratu:51": "prahlādena ca /",
  "S02mahpratu:52": "rāhuṇā ca /",
  "S02mahpratu:53": "vairocanena ca /",
  "S02mahpratu:54": "evampramukhair aparimitāprameyāsaṃkhyeyair asurendraiḥ /",
  "S02mahpratu:55": "[8] sāgareṇa ca nāgarājena /",
  "S02mahpratu:56": "takṣakena ca /",
  "S02mahpratu:57": "vāsukinā ca /",
  "S02mahpratu:58": "śaṅkhapālena ca /",
  "S02mahpratu:59": "karkoṭakena ca /",
  "S02mahpratu:60": "padmena ca /",
  "S02mahpratu:61": "mahāpadmena ca /",
  "S02mahpratu:62": "evampramukhair aparimitāprameyāsaṃkhyeyair nāgarājaiḥ /",
  "S02mahpratu:63": "[9] drumeṇa ca kiṃnararājena /",
  "S02mahpratu:64": "anekakiṃnararājaparivāreṇa /",
  "S02mahpratu:65": "pañcaśikhena ca gandharvarājena /",
  "S02mahpratu:66": "anekagandharvarājaparivāreṇa /",
  "S02mahpratu:67": "sarvārthasiddhena ca vidyādhararājena /",
  "S02mahpratu:68": "anekavidyādhararājaparivāreṇa /",
  "S02mahpratu:69": "suparṇākṣena ca garuḍarājena /",
  "S02mahpratu:70": "anekagaruḍarājaparivāreṇa /",
  "S02mahpratu:71": "vaiśravaṇena ca /",
  "S02mahpratu:72": "māṇibhadreṇa ca /",
  "S02mahpratu:73": "pūrṇabhadreṇa ca /",
  "S02mahpratu:74": "pāñcikena ca mahāyakṣarājena /",
  "S02mahpratu:75": "anekayakṣarājaparivāreṇa /",
  "S02mahpratu:76": "[10] hārītyā ca pañcaputraśataparivārayā /",
  "S02mahpratu:77": "saptabhiś ca lokamātṛbhiḥ /",
  "S02mahpratu:78": "saptabhiś ca mahārākṣasībhiḥ /",
  "S02mahpratu:79": "saptabhiś ca maharṣibhiḥ /",
  "S02mahpratu:80": "antarīkṣacaraiś ca /",
  "S02mahpratu:81": "sarvanakṣatragrahadevataiḥ /",
  "S02mahpratu:82": "digbhiś ca vidigbhiś ca /",
  "S02mahpratu:83": "pṛthivyā ca sarasvatyā ca /",
  "S02mahpratu:84": "bhūtaiś ca /",
  "S02mahpratu:85": "vighnaiś ca /",
  "S02mahpratu:86": "vināyakaiś ca /",
  "S02mahpratu:87": "pretabhūtamahardhikaiḥ /",
  "S02mahpratu:88": "sarvaiś ca parvatarājaiḥ /",
  "S02mahpratu:89": "varuṇena ca lokapālena sarvasamudraparivāreṇa /",
  "S02mahpratu:90": "virūḍhakena ca /",
  "S02mahpratu:91": "virūpākṣeṇa ca /",
  "S02mahpratu:92": "daṇḍapāṇinā ca /",
  "S02mahpratu:93": "nairṛtena ca /",
  "S02mahpratu:94": "jātavedasā ca /",
  "S02mahpratu:95": "saptabhiś ca mahāvāyubhiḥ /",
  "S02mahpratu:96": "īśānena ca sapatnīkena anekagaṇakoṭīniyutaśatasahasraparivāreṇa /",
  "S02mahpratu:97": "nārāyaṇena ca saparivāreṇa /",
  "S02mahpratu:98": "dattakena ca /",
  "S02mahpratu:99": "dāmakena ca /",
  "S02mahpratu:100": "lohakena ca /",
  "S02mahpratu:101": "mahāgaṇapatinā ca /",
  "S02mahpratu:102": "megholkena ca /",
  "S02mahpratu:103": "vināyakendreṇa /",
  "S02mahpratu:104": "anekavighnavināyakaparivāreṇa /",
  "S02mahpratu:105": "ṣaṣṭyā ca koṭarayā /",
  "S02mahpratu:106": "catasṛbhiś ca bhaginībhiḥ sabhrātṛkābhiḥ /",
  "S02mahpratu:107": "vajrasaṃkalayā ca /",
  "S02mahpratu:108": "catuḥṣaṣṭibhiś ca vajradūtībhiḥ /",
  "S02mahpratu:109": "vajrasenena ca /",
  "S02mahpratu:110": "subāhunā ca /",
  "S02mahpratu:111": "mūrdhaṭakena ca /",
  "S02mahpratu:112": "anekavajrakulaparivāreṇa /",
  "S02mahpratu:113": "tadanyaiś ca buddhadharmasaṃghābhiprasannair aparimitāprameyāsaṃkhyeyair devanāgayakṣagandharvāsuragaruḍakiṃnaramahoragabhūtapretapiśāconmādāpasmārasādhyamahallakaustārakaiḥ /",
  "S02mahpratu:114": "sūryeṇa ca devaputreṇa /",
  "S02mahpratu:115": "candreṇa ca devaputreṇa /",
  "S02mahpratu:116": "saṃdhyayā ca devatayā /",
  "S02mahpratu:117": "uṣayā ca devatayā /",
  "S02mahpratu:118": "sarvaiś ca ṛtubhiḥ /",
  "S02mahpratu:119": "rodasinyā ca sārdham /",
  "S02mahpratu:120_0": "[11] ity api bhagavān supravartitadharmacakraḥ supariniṣṭhitabuddhakāryaḥ suparipūrṇapuṇyajñānasaṃbhāraḥ",
  "S02mahpratu:120_1": "suparigṛhītasarvajñatāmahābodhipāramitābhūmilābho jvalitadvātriṃśanmahāpuruṣalakṣaṇālaṃkṛtaśarīraś",
  "S02mahpratu:120_2": "caturaśītyanuvyañjanavirājitasarvāṅgāvayavaśobhaḥ sarvasattvānavalokitamūrdhānirjitaḥ",
  "S02mahpratu:120_3": "sarvamārakarmakovidaḥ sarvasattvajñānapañcavidhacakṣuḥ sarvākāravaropetasarvajñajñānasamanvāgataḥ",
  "S02mahpratu:120_4": "sarvabuddhadharmasamanvāgataḥ sarvamāraparapravādipramathana udgatakīrtiśabdaśloka",
  "S02mahpratu:120_5": "ārṣabhasiṃhanādanādī samucchinnāvidyāndhakāro 'saṃkhyeyāparimāṇakalpakoṭīniyutaśatasahasradānaśīlakṣāntivīryadhyānaprajñopāyabalapraṇidhānajñānapāramitāprāpto",
  "S02mahpratu:120_6": "duṣkaracaryāvinivartito dvātriṃśanmahāpuruṣalakṣaṇacaturaśītyanuvyañjanālaṃkṛtagātraśobhaḥ",
  "S02mahpratu:120_7": "mahāvajraratnapadmagarbhasiṃhāsane anekavajraratnamuktākiṅkiṇījālakalakalonnādite",
  "S02mahpratu:120_8": "anekavajraratnavedikāpādapīṭhasupratiṣṭhite anekavajraratnamakaramukhodgīrṇalohitamuktāvalīnibaddhagaṇḍūṣake",
  "S02mahpratu:120_9": "anekavajraratnapadmakarṇikāvilagnakarketanendranīlamahānīlapuṣparāgaraśmijvālāvabhāsite",
  "S02mahpratu:120_10": "samantaprāsādike anekavajraratnaśalākāvibhūṣitoddaṇḍātapatrakoṭīniyutaśatasahasrakṛtachāyāparikare",
  "S02mahpratu:120_11": "anekakalpadrumopaśobhitavistāre sumerumātre vajraratnapadmāsane niṣaṇṇaḥ /",
  "S02mahpratu:121_0": "kāñcanaparvatarāja iva śriyā jvalan sūryasahasrātirekaprabhāmaṇḍalavirājitabhūmibhāgaḥ",
  "S02mahpratu:121_1": "suparipūrṇacandra iva sarvalokapriyadarśano mahākalpavṛkṣa iva buddhadharmasaṃkusumito",
  "S02mahpratu:121_2": "dharmaṃ deśayati sma ādau kalyāṇaṃ madhye kalyāṇaṃ paryavasāne kalyāṇaṃ svarthaṃ",
  "S02mahpratu:121_3": "suvyañjanaṃ kevalaṃ paripūrṇaṃ pariśuddhaṃ paryavadātaṃ brahmacaryaṃ saṃprakāśayati sma /",
  "S02mahpratu:122": "[12] atha khalu bhagavān mūrdhnaḥ saṃdher ūrṇākośāt sarvabuddhasaṃdarśanaṃ nāma raśmijālaṃ pramuñcati sma /",
  "S02mahpratu:123": "tena ca raśmijālenāyaṃ trisāhasramahāsāhasro lokadhātur avabhāsitaḥ sphuṭīkṛto 'bhūt /",
  "S02mahpratu:124": "yāvanti ca gaṅgānadīvālikopamāni buddhakṣetrāṇi tāni sarvāṇi tenāvabhāsena sphuṭāny abhūvan /",
  "S02mahpratu:125_0": "ye ca teṣu buddhakṣetreṣu buddhā bhagavanto 'nekasiṃhāsanavyūhakūṭāgāravimāneṣu dharmaṃ",
  "S02mahpratu:125_1": "deśayanti sma sārdhaṃ mahāśrāvakair bodhisattvair mahāsattvair bhikṣubhikṣuṇyupāsakopāsikābhir",
  "S02mahpratu:125_2": "devanāgayakṣagandharvāsuragaruḍakiṃnaramahoragaiḥ /",
  "S02mahpratu:126": "atha khalu bhagavān vistīrṇāṃ parṣadam āmantrayate sma /",
  "S02mahpratu:127": "[13] pratisarāṃ pravakṣyāmi sarvasattvānukampayā /",
  "S02mahpratu:128": "dhāraṇī duṣkṛtasyaiṣā sarvaduṣṭapramardanī // 1 //",
  "S02mahpratu:129": "yasyāḥ śravaṇamātreṇa pāpā gacchanti saṃkṣayam /",
  "S02mahpratu:130": "sarvasattvasukhadā hy eṣā sarvavyādhipramocanī // 2 //",
  "S02mahpratu:131": "kāruṇyāt sarvasattvānāṃ lokanāthena bhāṣitā /",
  "S02mahpratu:132": "paritrāṇāya sarveṣāṃ dehināṃ durgatigāmiṇām // 3 //",
  "S02mahpratu:133": "anayā kṛtarakṣas tu praviśed asurālayam /",
  "S02mahpratu:134": "aḍakavatīṃ tathā gacched rākṣasāṇām ālayaṃ bhuvi // 4 //",
  "S02mahpratu:135": "bhūtanāgapiśācānāṃ yuddhe bhairavadāruṇe /",
  "S02mahpratu:136": "adhṛṣyaḥ sarvaśatrūṇāṃ sarvabhūtagaṇair api // 5 //",
  "S02mahpratu:137": "grahāḥ sarve vinaśyanti nāmagrahaṇakīrtanaiḥ /",
  "S02mahpratu:138": "skandonmādā apasmārāḥ piśācā ḍākinīs tathā // 6 //",
  "S02mahpratu:139": "ojobhakṣā mahātejā hiṃsante mānuṣīṃ prajām /",
  "S02mahpratu:140": "te sarve stambhitā bhonti pratisarasyaiva tejasā // 7 //",
  "S02mahpratu:141": "paracakrā vinaśyanti kākhordā ye ca dāruṇāḥ /",
  "S02mahpratu:142": "mantrakarmā na bādhante mūlakarmāc ca mucyate // 8 //",
  "S02mahpratu:143": "na viṣaṃ na garaṃ nāgni na śastraṃ naiva codakam /",
  "S02mahpratu:144": "aśanir vidyutaś caiva kālavāyur na bādhate // 9 //",
  "S02mahpratu:145": "sarvaśatrūn pramathnāti vidyārājñyā hi tejasā /",
  "S02mahpratu:146": "sarve 'rthās tasya sidhyanti jayaṃ prāpnoti nityaśaḥ // 10 //",
  "S02mahpratu:147": "yaḥ kaścid dhārayed vidyāṃ kaṇṭhe bāhau baddhāpi vā /",
  "S02mahpratu:148": "tasya sarvāṇi kāryāṇi sidhyante nātra saṃśayaḥ // 11 //",
  "S02mahpratu:149": "nityaṃ rakṣanti devendrā nāgarājās tathaiva ca /",
  "S02mahpratu:150": "bodhisattvā mahāvīryā buddhāḥ pratyekanāyakāḥ // 12 //",
  "S02mahpratu:151": "śrāvakāḥ sarvabuddhānāṃ vidyādevyo maharddhikāḥ /",
  "S02mahpratu:152": "rakṣāṃ kurvanti satataṃ pratisarādhārakasya vai // 13 //",
  "S02mahpratu:153": "vajrapāṇiś ca yakṣendro rājānaś caturas tathā /",
  "S02mahpratu:154": "tasya rakṣāṃ kariṣyanti divārātrau na saṃśayaḥ // 14 //",
  "S02mahpratu:155": "śakraś ca tridaśaiḥ sārdhaṃ brahmaviṣṇumaheśvarāḥ /",
  "S02mahpratu:156": "nandikeśo mahākālaḥ kārttikeyo gaṇeśvaraḥ // 15 //",
  "S02mahpratu:157": "sarve mātṛgaṇās tasya tathānye mārakāyikāḥ /",
  "S02mahpratu:158": "ṛṣayaś ca mahātejā devāś caiva maharddhikāḥ // 16 //",
  "S02mahpratu:159": "nityaṃ rakṣāṃ kariṣyanti pratisarādhārakasya vai /",
  "S02mahpratu:160": "buddhāś caiva mahātmāno vidyādevyo mahābalāḥ // 17 //",
  "S02mahpratu:161": "māmakī bhṛkuṭī caiva tārādevī tathāṅkuśī /",
  "S02mahpratu:162": "vajrasaṃkalayā śvetā mahāśvetā tathaiva ca // 18 //",
  "S02mahpratu:163": "mahākālī ca dūtyaś ca vajradūtyas tathā parāḥ /",
  "S02mahpratu:164": "supāśī vajrapāśī ca vajrapāṇir mahābalā // 19 //",
  "S02mahpratu:165": "vajramālā mahāvidyā tathaivāmṛtakuṇḍalī /",
  "S02mahpratu:166": "aparājitā mahādevī kālakarṇī mahābalā // 20 //",
  "S02mahpratu:167": "tathā dhanyā mahābhāgā padmakuṇḍalir eva ca /",
  "S02mahpratu:168": "puṣpadantī maṇicūḍā svarṇakeśī ca piṅgalā // 21 //",
  "S02mahpratu:169": "mahātejā tathā devī dhanyā ca vidyunmālinī /",
  "S02mahpratu:170": "rākṣasy ekajaṭā caiva buddhā kṣitikanāyakā // 22 //",
  "S02mahpratu:171": "kāpālinī mahābhāgā dhanyā laṅkeśvarī tathā /",
  "S02mahpratu:172": "anyāś ca bahavo vidyāḥ sattvānugrahakārikāḥ // 23 //",
  "S02mahpratu:173": "tasya rakṣāṃ kariṣyanti yasya vidyā kare sthitā /",
  "S02mahpratu:174": "hārītī pāñcikaś caiva śaṅkhinī kūṭadantinī // 24 //",
  "S02mahpratu:175": "śrīdevī sarasvatī caiva taṃ rakṣanti sadānugāḥ /",
  "S02mahpratu:176": "mahāpratisarām etāṃ yā strī dhārayate sadā // 25 //",
  "S02mahpratu:177": "sarvasiddhir bhavet tasyāḥ putragarbhā ca nityaśaḥ /",
  "S02mahpratu:178": "sukhaṃ garbhāṇi vardhante sukhaṃ prasūyati gurviṇī // 26 //",
  "S02mahpratu:179": "vyādhayaś cāpi naśyanti sarvapāpā na saṃśayaḥ /",
  "S02mahpratu:180": "puṇyavān balavān nityaṃ dhanadhānyaiḥ pravardhate // 27 //",
  "S02mahpratu:181": "ādeyavacanaś cāpi pūjanīyo bhaviṣyati /",
  "S02mahpratu:182": "śucir dhārayate yas tu striyo vā puruṣo 'pi vā // 28 //",
  "S02mahpratu:183": "sa bhavet sarvasattvānāṃ mokṣaṇārthaṃ samudyataḥ /",
  "S02mahpratu:184": "sukhitaś ca bhaven nityaṃ sarvavyādhivivarjitaḥ // 29 //",
  "S02mahpratu:185": "rājāno vaśagās tasya sāntaḥpuramahājanāḥ /",
  "S02mahpratu:186": "nityaṃ ca jvalate lakṣmyā puṇyarāśir vivardhate // 30 //",
  "S02mahpratu:187": "sidhyante sarvakalpāś ca praviṣṭaḥ sarvamaṇḍale /",
  "S02mahpratu:188": "sarvatra samayajño 'sau jinasya vacanaṃ yathā // 31 //",
  "S02mahpratu:189": "duḥsvapnā na prabādhante sarvapāpaharaṃ param /",
  "S02mahpratu:190": "kilbiṣāś caiva naśyanti pratyamitrās tathaiva ca // 32 //",
  "S02mahpratu:191": "sarvagrahavināśārthaṃ bhāṣitā jñānamaheśvaraiḥ /",
  "S02mahpratu:192": "sarvakāmaṃdadā hy eṣā bhāvayed yas tu nityaśaḥ // 33 //",
  "S02mahpratu:193": "tad idānīṃ saṃpravakṣyāmi bhūtasaṃghāḥ śṛṇotha me /",
  "S02mahpratu:194": "[14] namaḥ sarvatathāgatānām /",
  "S02mahpratu:195": "namo namaḥ sarvabuddhabodhisattvasaṃghebhyaḥ /",
  "S02mahpratu:196": "oṃ vipulagarbhe /",
  "S02mahpratu:197": "vipulavimale /",
  "S02mahpratu:198": "jayagarbhe /",
  "S02mahpratu:199": "vajrajvālāgarbhe /",
  "S02mahpratu:200": "gatigahane /",
  "S02mahpratu:201": "gaganaviśodhane /",
  "S02mahpratu:202": "sarvapāpaviśodhane /",
  "S02mahpratu:203": "oṃ guṇavati /",
  "S02mahpratu:204": "gaganavicāriṇi /",
  "S02mahpratu:205": "gagariṇi /",
  "S02mahpratu:206": "giri 2 /",
  "S02mahpratu:207": "gamari 2 /",
  "S02mahpratu:208": "gaha 2 /",
  "S02mahpratu:209": "gargāri 2 /",
  "S02mahpratu:210": "gagari 2 /",
  "S02mahpratu:211": "gambhari 2 /",
  "S02mahpratu:212": "gabhi 2 /",
  "S02mahpratu:213": "gahi 2 /",
  "S02mahpratu:214": "gamani /",
  "S02mahpratu:215": "gare /",
  "S02mahpratu:216": "guha 2 /",
  "S02mahpratu:217": "guhani 2 /",
  "S02mahpratu:218": "cale /",
  "S02mahpratu:219": "mucile /",
  "S02mahpratu:220": "jaye /",
  "S02mahpratu:221": "vijaye /",
  "S02mahpratu:222": "sarvabhayavigate /",
  "S02mahpratu:223": "garbhasaṃbharaṇi /",
  "S02mahpratu:224": "siri 2 miri 2 ghiri 2 /",
  "S02mahpratu:225": "samantākarṣaṇi /",
  "S02mahpratu:226": "sarvaśatrupramathani /",
  "S02mahpratu:227": "rakṣa 2 māṃ sarvasattvānāṃ ca /",
  "S02mahpratu:228": "ciri 2 /",
  "S02mahpratu:229": "vigatāvaraṇe /",
  "S02mahpratu:230": "āvaraṇavināśani /",
  "S02mahpratu:231": "suri 2 muri 2 cili 2 /",
  "S02mahpratu:232": "kamale /",
  "S02mahpratu:233": "vimale /",
  "S02mahpratu:234": "jaye /",
  "S02mahpratu:235": "jayāvahe /",
  "S02mahpratu:236": "jayavati /",
  "S02mahpratu:237": "bhagavati /",
  "S02mahpratu:238": "ratnamakuṭamālādhari /",
  "S02mahpratu:239": "bahuvividhavicitraveṣadhāriṇi /",
  "S02mahpratu:240": "bhagavati /",
  "S02mahpratu:241": "mahāvidyādevi /",
  "S02mahpratu:242": "rakṣa 2 māṃ sarvasattvānāṃ ca samantāt sarvatra /",
  "S02mahpratu:243": "sarvapāpaviśodhani /",
  "S02mahpratu:244": "huru 2 /",
  "S02mahpratu:245": "rakṣa 2 māṃ sarvasattvānāṃ cānāthān atrāṇān aparāyaṇān /",
  "S02mahpratu:246": "parimocaya māṃ sarvaduḥkhebhyaḥ /",
  "S02mahpratu:247": "caṇḍi 2 /",
  "S02mahpratu:248": "caṇḍini /",
  "S02mahpratu:249": "vegavati /",
  "S02mahpratu:250": "sarvaduṣṭanivāraṇi /",
  "S02mahpratu:251": "vijayavāhini /",
  "S02mahpratu:252": "huru 2 muru 2 curu 2 /",
  "S02mahpratu:253": "āyuḥpālani /",
  "S02mahpratu:254": "suravaramathani /",
  "S02mahpratu:255": "sarvadevagaṇapūjite /",
  "S02mahpratu:256": "dhiri 2 /",
  "S02mahpratu:257": "samantāvalokite /",
  "S02mahpratu:258": "prabhe 2 /",
  "S02mahpratu:259": "suprabhaviśuddhe /",
  "S02mahpratu:260": "sarvapāpaviśodhani /",
  "S02mahpratu:261": "dhara 2 /",
  "S02mahpratu:262": "dharaṇidhare /",
  "S02mahpratu:263": "sumu 2 /",
  "S02mahpratu:264": "musu 2 /",
  "S02mahpratu:265": "ruru cale /",
  "S02mahpratu:266": "cālaya duṣṭān /",
  "S02mahpratu:267": "pūraya āśām /",
  "S02mahpratu:268": "śrīvapurdhare /",
  "S02mahpratu:269": "jayakamale /",
  "S02mahpratu:270": "kṣiṇi 2 /",
  "S02mahpratu:271": "varadāṅkuśe /",
  "S02mahpratu:272": "oṃ padmaviśuddhe /",
  "S02mahpratu:273": "śodhaya 2 /",
  "S02mahpratu:274": "śuddhe /",
  "S02mahpratu:275": "bhara 2 bhiri 2 bhuru 2 /",
  "S02mahpratu:276": "maṅgalaviśuddhe /",
  "S02mahpratu:277": "pavitramukhi /",
  "S02mahpratu:278": "khaḍgini 2 /",
  "S02mahpratu:279": "khara 2 /",
  "S02mahpratu:280": "jvalitaśikhare /",
  "S02mahpratu:281": "samantaprasāritāvabhāsitaśuddhe /",
  "S02mahpratu:282": "jvala 2 /",
  "S02mahpratu:283": "sarvadevagaṇasamākarṣaṇi /",
  "S02mahpratu:284": "satyavrate /",
  "S02mahpratu:285": "tara 2 /",
  "S02mahpratu:286": "tāraya 2 māṃ sarvasattvāṃś ca /",
  "S02mahpratu:287": "nāgavilokite /",
  "S02mahpratu:288": "lahu 2 hulu 2 hutu 2 turu 2 kiṇi 2 kṣiṇi 2 /",
  "S02mahpratu:289": "sarvagrahabhakṣaṇi /",
  "S02mahpratu:290": "piṅgali 2 /",
  "S02mahpratu:291": "mucu 2 cumu 2 sumu 2 /",
  "S02mahpratu:292": "suvicare /",
  "S02mahpratu:293": "tara 2 /",
  "S02mahpratu:294": "nāgavilokini /",
  "S02mahpratu:295": "tāraya māṃ sarvasattvāṃś ca bhagavati aṣṭamahābhayebhyaḥ sarvatra samantena diśābandhena vajraprākāravajrapāśabandhena /",
  "S02mahpratu:296": "vajrajvālāviśuddhe /",
  "S02mahpratu:297": "bhuri 2 /",
  "S02mahpratu:298": "bhagavati /",
  "S02mahpratu:299": "garbhavati /",
  "S02mahpratu:300": "garbhaviśodhani /",
  "S02mahpratu:301": "kukṣisaṃpūraṇi /",
  "S02mahpratu:302": "jvala 2 /",
  "S02mahpratu:303": "cala 2 /",
  "S02mahpratu:304": "jvālini /",
  "S02mahpratu:305": "varṣatu devaḥ samantena divyodakena /",
  "S02mahpratu:306": "amṛtavarṣaṇi /",
  "S02mahpratu:307": "devatāvatāriṇi /",
  "S02mahpratu:308": "abhiṣiñcatu māṃ sarvasattvāṃś ca /",
  "S02mahpratu:309": "sugatavaravacanāmṛtavaravapuṣe /",
  "S02mahpratu:310": "rakṣa 2 mama sarvasattvāṃś ca sarvatra sarvadā sarvabhayebhyaḥ sarvopadravebhyaḥ sarvopasargebhyaḥ sarvavyādhibhyaḥ sarvaduṣṭabhayabhītasya /",
  "S02mahpratu:311": "sarvakalikalahavigrahavivādaduḥsvapnadurnimittāmaṅgalyapāpaviśodhani /",
  "S02mahpratu:312": "sarvayakṣarākṣasanāgavidāriṇi /",
  "S02mahpratu:313": "bala 2 /",
  "S02mahpratu:314": "balavati /",
  "S02mahpratu:315": "jaya 2 /",
  "S02mahpratu:316": "jayatu māṃ sarvatra sarvakālaṃ /",
  "S02mahpratu:317": "sidhyatu me iyaṃ mahāvidyā /",
  "S02mahpratu:318": "sādhaya maṇḍalaṃ ghātaya vighnān /",
  "S02mahpratu:319": "jaya 2 /",
  "S02mahpratu:320": "siddhe /",
  "S02mahpratu:321": "sidhya 2 /",
  "S02mahpratu:322": "budhya 2 /",
  "S02mahpratu:323": "pūraya 2 /",
  "S02mahpratu:324": "pūraṇi 2 /",
  "S02mahpratu:325": "pūraya āśāṃ /",
  "S02mahpratu:326": "sarvavidyodgatamūrte /",
  "S02mahpratu:327": "jayottari /",
  "S02mahpratu:328": "jayavati /",
  "S02mahpratu:329": "tiṣṭha 2 /",
  "S02mahpratu:330": "samayam anupālaya /",
  "S02mahpratu:331": "tathāgatahṛdayaśuddhe /",
  "S02mahpratu:332": "vyavalokaya māṃ sarvasattvānāṃ cāṣṭamahādāruṇabhayeṣu /",
  "S02mahpratu:333": "sara 2 /",
  "S02mahpratu:334": "prasara 2 /",
  "S02mahpratu:335": "sarvāvaraṇaviśodhani/",
  "S02mahpratu:336": "samantākāramaṇḍalaviśuddhe /",
  "S02mahpratu:337": "vigate 2 /",
  "S02mahpratu:338": "vigatamale /",
  "S02mahpratu:339": "viśodhani /",
  "S02mahpratu:340": "kṣiṇi 2 /",
  "S02mahpratu:341": "sarvapāpaviśuddhe /",
  "S02mahpratu:342": "malavigate /",
  "S02mahpratu:343": "tejovati /",
  "S02mahpratu:344": "vajravati /",
  "S02mahpratu:345": "trailokyādhiṣṭhite svāhā /",
  "S02mahpratu:346": "sarvatathāgatamūrdhābhiṣikte svāhā /",
  "S02mahpratu:347": "sarvabodhisattvābhiṣikte svāhā /",
  "S02mahpratu:348": "sarvadevatābhiṣikte svāhā /",
  "S02mahpratu:349": "sarvatathāgatahṛdayādhiṣṭhitahṛdaye svāhā /",
  "S02mahpratu:350": "sarvatathāgatasamayasiddhe svāhā /",
  "S02mahpratu:351": "indre indravati indravyavalokite svāhā /",
  "S02mahpratu:352": "brahme brahmādhyuṣite svāhā /",
  "S02mahpratu:353": "viṣṇunamaskṛte svāhā /",
  "S02mahpratu:354": "maheśvaravanditapūjitāyai svāhā /",
  "S02mahpratu:355": "vajradharavajrapāṇibalavīryādhiṣṭhite svāhā /",
  "S02mahpratu:356": "dhṛtarāṣṭrāya svāhā /",
  "S02mahpratu:357": "virūḍhakāya svāhā /",
  "S02mahpratu:358": "virūpākṣāya svāhā /",
  "S02mahpratu:359": "vaiśravaṇāya svāhā /",
  "S02mahpratu:360": "caturmahārājanamaskṛtāya svāhā /",
  "S02mahpratu:361": "yamāya svāhā /",
  "S02mahpratu:362": "yamapūjitanamaskṛtāya svāhā /",
  "S02mahpratu:363": "varuṇāya svāhā /",
  "S02mahpratu:364": "mārutāya svāhā /",
  "S02mahpratu:365": "mahāmārutāya svāhā /",
  "S02mahpratu:366": "agnaye svāhā /",
  "S02mahpratu:367": "nāgavilokitāya svāhā /",
  "S02mahpratu:368": "devagaṇebhyaḥ svāhā /",
  "S02mahpratu:369": "nāgagaṇebhyaḥ svāhā /",
  "S02mahpratu:370": "yakṣagaṇebhyaḥ svāhā /",
  "S02mahpratu:371": "rākṣasagaṇebhyaḥ svāhā /",
  "S02mahpratu:372": "gandharvagaṇebhyaḥ svāhā /",
  "S02mahpratu:373": "asuragaṇebhyaḥ svāhā /",
  "S02mahpratu:374": "garuḍagaṇebhyaḥ svāhā /",
  "S02mahpratu:375": "kiṃnaragaṇebhyaḥ svāhā /",
  "S02mahpratu:376": "mahoragagaṇebhyaḥ svāhā /",
  "S02mahpratu:377": "manuṣyagaṇebhyaḥ svāhā /",
  "S02mahpratu:378": "amanuṣyagaṇebhyaḥ svāhā /",
  "S02mahpratu:379": "sarvagrahebhyaḥ svāhā /",
  "S02mahpratu:380": "sarvabhūtebhyaḥ svāhā /",
  "S02mahpratu:381": "sarvapretebhyaḥ svāhā /",
  "S02mahpratu:382": "piśācebhyaḥ svāhā /",
  "S02mahpratu:383": "apasmārebhyaḥ svāhā /",
  "S02mahpratu:384": "kumbhāṇḍebhyaḥ svāhā /",
  "S02mahpratu:385": "oṃ dhuru 2 svāhā /",
  "S02mahpratu:386": "turu 2 svāhā /",
  "S02mahpratu:387": "muru 2 svāhā /",
  "S02mahpratu:388": "hana 2 sarvaśatrūṇāṃ svāhā /",
  "S02mahpratu:389": "daha 2 sarvaduṣṭāṇāṃ svāhā /",
  "S02mahpratu:390": "paca 2 sarvapratyarthikapratyamitrāṇāṃ svāhā /",
  "S02mahpratu:391": "ye mama ahitaiṣiṇas teṣāṃ sarveṣāṃ śarīraṃ jvālaya sarvaduṣṭacittānāṃ svāhā /",
  "S02mahpratu:392": "jvalitāya svāhā /",
  "S02mahpratu:393": "prajvalitāya svāhā /",
  "S02mahpratu:394": "dīptajvālāya svāhā /",
  "S02mahpratu:395": "samantajvālāya svāhā /",
  "S02mahpratu:396": "māṇibhadrāya svāhā /",
  "S02mahpratu:397": "pūrṇabhadrāya svāhā /",
  "S02mahpratu:398": "mahākālāya svāhā /",
  "S02mahpratu:399": "mātṛgaṇāya svāhā /",
  "S02mahpratu:400": "yakṣiṇīnāṃ svāhā /",
  "S02mahpratu:401": "rākṣasīnāṃ svāhā /",
  "S02mahpratu:402": "ākāśamātṛrṇāṃ svāhā /",
  "S02mahpratu:403": "samudravāsinīnāṃ svāhā /",
  "S02mahpratu:404": "rātricarāṇāṃ svāhā /",
  "S02mahpratu:405": "divasacarāṇāṃ svāhā /",
  "S02mahpratu:406": "trisaṃdhyācarāṇāṃ svāhā /",
  "S02mahpratu:407": "velācarāṇāṃ svāhā /",
  "S02mahpratu:408": "avelācarāṇāṃ svāhā /",
  "S02mahpratu:409": "garbhaharebhyaḥ svāhā /",
  "S02mahpratu:410": "garbhasaṃdhāraṇi svāhā /",
  "S02mahpratu:411": "hulu 2 svāhā /",
  "S02mahpratu:412": "oṃ svāhā /",
  "S02mahpratu:413": "svaḥ svāhā /",
  "S02mahpratu:414": "bhūḥ svāhā /",
  "S02mahpratu:415": "bhuvaḥ svāhā /",
  "S02mahpratu:416": "bhūr bhuvaḥ svāhā /",
  "S02mahpratu:417": "ciṭi 2 svāhā /",
  "S02mahpratu:418": "viṭi 2 svāhā /",
  "S02mahpratu:419": "dharaṇi svāhā /",
  "S02mahpratu:420": "dhāraṇi svāhā /",
  "S02mahpratu:421": "agni svāhā /",
  "S02mahpratu:422": "tejovapu svāhā /",
  "S02mahpratu:423": "cili 2 svāhā /",
  "S02mahpratu:424": "sili 2 svāhā /",
  "S02mahpratu:425": "mili 2 svāhā /",
  "S02mahpratu:426": "budhya 2 svāhā /",
  "S02mahpratu:427": "sidhya 2 svāhā /",
  "S02mahpratu:428": "maṇḍalabandhe svāhā /",
  "S02mahpratu:429": "sīmābandhani svāhā /",
  "S02mahpratu:430": "sarvaśatrūṇāṃ bhañjaya 2 svāhā /",
  "S02mahpratu:431": "jambhaya 2 svāhā /",
  "S02mahpratu:432": "stambhaya 2 svāhā /",
  "S02mahpratu:433": "chinda 2 svāhā /",
  "S02mahpratu:434": "bhinda 2 svāhā /",
  "S02mahpratu:435": "bhañja 2 svāhā /",
  "S02mahpratu:436": "bandha 2 svāhā /",
  "S02mahpratu:437": "mohaya 2 svāhā /",
  "S02mahpratu:438": "maṇiviśuddhe svāhā /",
  "S02mahpratu:439": "sūrye sūryaviśuddhe svāhā /",
  "S02mahpratu:440": "viśodhani svāhā /",
  "S02mahpratu:441": "candre 2 pūrṇacandre svāhā /",
  "S02mahpratu:442": "grahebhyaḥ svāhā /",
  "S02mahpratu:443": "nakṣatrebhyaḥ svāhā /",
  "S02mahpratu:444": "śive svāhā /",
  "S02mahpratu:445": "śānti svāhā /",
  "S02mahpratu:446": "svastyayane svāhā /",
  "S02mahpratu:447": "śivaṃkari svāhā /",
  "S02mahpratu:448": "śāntikari svāhā /",
  "S02mahpratu:449": "puṣṭikari svāhā /",
  "S02mahpratu:450": "balavardhani svāhā /",
  "S02mahpratu:451": "śrīkari svāhā /",
  "S02mahpratu:452": "śrīvardhani svāhā/",
  "S02mahpratu:453": "śrījvālini svāhā /",
  "S02mahpratu:454": "namuci svāhā /",
  "S02mahpratu:455": "maruci svāhā /",
  "S02mahpratu:456": "vegavati svāhā /",
  "S02mahpratu:457": "oṃ sarvatathāgatamūrte /",
  "S02mahpratu:458": "pravaravigatabhaye /",
  "S02mahpratu:459": "śamayasva me bhagavati sarvapāpān /",
  "S02mahpratu:460": "svastir bhavatu mama sarvasattvānāṃ ca /",
  "S02mahpratu:461": "muni 2 /",
  "S02mahpratu:462": "vimuni /",
  "S02mahpratu:463": "cari /",
  "S02mahpratu:464": "calane /",
  "S02mahpratu:465": "bhayavigate /",
  "S02mahpratu:466": "bhayaharaṇi /",
  "S02mahpratu:467": "bodhi 2 /",
  "S02mahpratu:468": "bodhaya 2 /",
  "S02mahpratu:469": "buddhili 2 /",
  "S02mahpratu:470": "sarvatathāgatahṛdayajuṣṭe svāhā /",
  "S02mahpratu:471": "oṃ muni 2 /",
  "S02mahpratu:472": "munivare /",
  "S02mahpratu:473": "abhiṣiñcantu māṃ sarvasattvāṃś ca sarvatathāgatāḥ sarvavidyābhiṣekair mahāvajrakavacamudrāmudritaiḥ /",
  "S02mahpratu:474": "sarvatathāgatahṛdayādhiṣṭhitavajre svāhā /",
  "S02mahpratu:475": "samantajvālāmālāviśuddhisphuritacintāmaṇimudrāhṛdayāparājitā dhāraṇī asyā mahāpratisarāmahāvidyārājñyāḥ /",
  "S02mahpratu:476": "[15] sahaśravaṇamātreṇāyaṃ mahābrāhmaṇa tasya kulaputrasya vā kuladuhitur vā sarvapāpavinirmuktir bhavati /",
  "S02mahpratu:477": "yasya punar iyaṃ hṛdayagatā bhavati sa mahābrāhmaṇa vajrakāya iti veditavyaḥ /",
  "S02mahpratu:478": "nāgnis tasya kāye kramiṣyati /",
  "S02mahpratu:479": "kim iti saṃjñātam /",
  "S02mahpratu:480": "[16] yadā kapilavastuni mahānagaravare rāhulabhadraḥ kumāro mātuḥ kukṣigato 'bhūt tadā gopayā śākyakanyayā ātmānam agnikhadāyāṃ prakṣiptaḥ /",
  "S02mahpratu:481": "tatra padminī prādurbhūtā /",
  "S02mahpratu:482": "tadā rāhulabhadraḥ kumāraḥ kukṣigata imāṃ vidyāṃ manasy akārṣīt /",
  "S02mahpratu:483": "asyā vidyāyā anusmaraṇamātreṇa so 'gnis tasmin kṣaṇe śītībhāvam upagataḥ /",
  "S02mahpratu:484": "tato gopāyāḥ śākyakanyāyāḥ śarīram agninā na spṛṣṭam iti /",
  "S02mahpratu:485": "[17] tat kasya hetoḥ /",
  "S02mahpratu:486": "eṣā vidyā sarvatathāgatādhiṣṭhānādhiṣṭhitā /",
  "S02mahpratu:487": "tena hetunā mahābrāhmaṇāgnir na dahati /",
  "S02mahpratu:488": "na ca viṣeṇa śakyaṃ jīvitād vyaparopayitum /",
  "S02mahpratu:489": "tat katham iti /",
  "S02mahpratu:490": "[18] yadā mahābrāhmaṇa śūrpārake mahānagaravare kośabalikasya śreṣṭhinaḥ putro vidyāvādiko babhūva tena tadvidyābalena takṣako nāgarājā ākarṣitaḥ /",
  "S02mahpratu:491": "ākarṣayitvā ca pramādavaśād baddho na dāntaḥ /",
  "S02mahpratu:492": "yāvat tenāsau krodhād daṣṭaḥ sa tīvrāṃ vedanāṃ vedayati /",
  "S02mahpratu:493": "jānāti ca yathā me jīvitaṃ niruddham iti /",
  "S02mahpratu:494": "tatra bahavo vādikā āhūtā na ca kaścic chaknoti viṣaṃ ceṣṭayitum /",
  "S02mahpratu:495": "atha tatraiva śūrpārake mahānagare vimalaśuddhir nāmopāsikā prativasati mahākaruṇāsamanvāgatā /",
  "S02mahpratu:496": "tasyā iyaṃ mahāvidyārājñī mukhāgre 'bhūt /",
  "S02mahpratu:497": "sā tasyāntikam upasaṃkrāntā upasaṃkramyemāṃ mahāvidyāṃ pravartayām āsa /",
  "S02mahpratu:498": "ekavelāyām anusmṛtamātreṇa nirviṣaṃ smṛtiṃ pratilabdhaṃ kṛtvā tato mahāvyasanāt parimocayitvā imām eva mahāvidyāṃ hṛdayagatāṃ kārayati sma yathā vidhivad anujñātam iti /",
  "S02mahpratu:499": "[19] api ca mahābrāhmaṇa kiṃ parijñātam iti /",
  "S02mahpratu:500": "vārāṇasyāṃ mahānagaryām anupūrveṇānuvicaramāṇo rājā brahmadatta iti saṃkhyāṃ gacchati /",
  "S02mahpratu:501": "tasya prātisīmiko balacakrarājā caturaṅgaṃ balakāyaṃ saṃnāhya vārāṇasīṃ mahānagarīṃ parivārya vināśayitum ārabdhaḥ /",
  "S02mahpratu:502": "tato rājño brahmadattasyāmātyair niveditam /",
  "S02mahpratu:503": "deva paracakreṇa nagaram apahṛtam /",
  "S02mahpratu:504": "kiṃ nu khalu vayam upāyaṃ kuryāmo yenaitat paracakraṃ vinaśyet /",
  "S02mahpratu:505": "ājñāṃ prayaccha /",
  "S02mahpratu:506": "rājā kathayati /",
  "S02mahpratu:507": "alpotsukā bhavanto bhavatha /",
  "S02mahpratu:508": "asti mama mahāpratisarā nāma mahāvidyārājñī yenāham imaṃ caturaṅgaṃ balakāyaṃ parājayiṣyāmi bhasmīkariṣyāmi ca /",
  "S02mahpratu:509": "amātyāḥ śirasā praṇipatyocuḥ /",
  "S02mahpratu:510": "kim idaṃ mahārāja /",
  "S02mahpratu:511": "nāsmābhiḥ kadācid api śrutam iti /",
  "S02mahpratu:512": "rājā prāha /",
  "S02mahpratu:513": "aham idānīṃ pratyakṣadarśanaṃ kariṣyāmi /",
  "S02mahpratu:514_0": "atha sa rājā brahmadatto nānāgandhodakena snātaśiraḥ śucivastraṃ prāvṛtya imaṃ mahāvidyārājaṃ",
  "S02mahpratu:514_1": "yathāvidhinālikhya śiraḥkośe sthāpya imām eva vidyārājñīkavacaṃ kṛtvā saṃgrāmamadhye",
  "S02mahpratu:514_2": "'vatīrya ekākinaiva sarvo 'sau caturaṅgabalakāyaḥ parājitaḥ /",
  "S02mahpratu:515": "āmardya ca tāvad anayā śaraṇaṃ gata iti kṛtvāsau balacakrarājā mukta",
  "S02mahpratu:516": "[20] iti mahābrāhmaṇa pratyakṣamahānubhāveyaṃ mahāvidyārājñī sarvatathāgatahṛdayamudrādhiṣṭhitā pratyakṣa eveti dhārayitavyā /",
  "S02mahpratu:517": "sarvatathāgatasamaiṣā draṣṭavyā /",
  "S02mahpratu:518": "paścime kāle paścime samaye alpāyuṣkāṇāṃ mandapuṇyānāṃ parīttabhāgyānāṃ sattvānāṃ hitāya draṣṭavyā /",
  "S02mahpratu:519": "yaḥ kaścin mahābrāhmaṇa imāṃ mahāpratisarāṃ mahāvidyārājñīṃ yathāvidhinā likhitvā bāhau kaṇṭhe vā dhārayiṣyati sa sarvatathāgatādhiṣṭhito veditavyaḥ /",
  "S02mahpratu:520": "sarvatathāgatakāya iti veditavyaḥ /",
  "S02mahpratu:521": "vajrakāya iti veditavyaḥ /",
  "S02mahpratu:522": "sarvatathāgatadhātugarbha iti veditavyaḥ /",
  "S02mahpratu:523": "sarvatathāgatanetra iti veditavyaḥ /",
  "S02mahpratu:524": "jvalitārciḥśarīra iti veditavyaḥ /",
  "S02mahpratu:525": "abhedyakavaca iti veditavyaḥ /",
  "S02mahpratu:526": "sarvaśatrūṇāṃ pramathana iti veditavyaḥ /",
  "S02mahpratu:527": "sarvapāpāvaraṇanirdahana iti veditavyaḥ /",
  "S02mahpratu:528": "narakagativiśodhaka iti veditavyaḥ /",
  "S02mahpratu:529": "kim iti pūrvaparijñātaṃ mahābrāhmaṇa /",
  "S02mahpratu:530": "[21] anyatamasmin pradeśe bhikṣur aśrāddhas tathāgatakulaśikṣākhaṇḍakaḥ adattādāyī /",
  "S02mahpratu:531": "sukhāyadvārahārikaḥ sāṃghikaṃ cāturdiśikaṃ gaṇaprāptaṃ ca yad dravyaṃ tat paudgalikaṃ sarvam adhiṣṭhāya bhakṣayati /",
  "S02mahpratu:532": "yāvad apareṇa samayena mahatā vyādhinā spṛṣṭaḥ mahatīṃ duḥkhāṃ vedanām anubhavati /",
  "S02mahpratu:533": "sa tapasvī atrāṇo 'pratisaraṇo mahāntam utkrośanaśabdaṃ karoti /",
  "S02mahpratu:534": "atha tasminn eva pradeśe upāsako brāhmaṇaḥ prativasati /",
  "S02mahpratu:535": "tena tacchabdaṃ śrutam /",
  "S02mahpratu:536": "śrutvā ca punar yena sa bhikṣus tenopasaṃkrānta upasaṃkramya tasya bhikṣor imāṃ mahāpratisarāṃ mahāvidyārājñīṃ likhitvā kaṇṭhe badhnāti sma /",
  "S02mahpratu:537": "samanantarabaddhe ca mahāpratisare tasya bhikṣoḥ sarvā vedanāḥ praśāntāḥ sarvavyādhibhiḥ parimuktaḥ svasthaḥ saṃvṛtta iti /",
  "S02mahpratu:538": "sa tasyā eva rātryā atyayāt sūpasthitasmṛtiḥ kālagataḥ /",
  "S02mahpratu:539": "sa tasmin kaḍevare utsṛṣṭe 'vīcau mahānarake upapannaḥ /",
  "S02mahpratu:540": "tac ca tasya mṛtaśarīraṃ bhikṣubhiḥ kūṭe sthāpitam /",
  "S02mahpratu:541": "sā tasya mahāpratisarā mahāvidyārājñī kaṇṭhe baddhaivāvasthitā /",
  "S02mahpratu:542": "samanantaropapannasya tasya bhikṣos tasminn avīcau teṣāṃ nārakāṇāṃ sattvānāṃ sarvaduḥkhavedanāḥ praśāntāḥ /",
  "S02mahpratu:543": "te ca nārakāḥ sattvāḥ sarvasukhasamarpitā abhūvan /",
  "S02mahpratu:544": "ye ca te mahāntā āvīcikā agniskandhās te 'pi sarveṇa sarvam upaśāntā iti /",
  "S02mahpratu:545": "atha te yamapuruṣā vispandamānā yamasya dharmarājasyemaṃ niścayaṃ vistareṇārocayanti sma /",
  "S02mahpratu:546": "ativismayam idaṃ deva dṛśyate narakasaṃkaṭe /",
  "S02mahpratu:547": "praśāntā dāruṇā duḥkhāḥ sattvānāṃ karmajāś ca ye // 1 //",
  "S02mahpratu:548": "praśāntās te 'pi aṅgārā dehasthā dehināṃ sadā /",
  "S02mahpratu:549": "karapattrā na bādhante kṣuradhārā na sajjate // 2 //",
  "S02mahpratu:550": "astrāś ca bhagnāḥ sarve praśāntā lohakumbhayaḥ /",
  "S02mahpratu:551": "asipattravane pattrā na bādhante karmajāḥ punaḥ // 3 //",
  "S02mahpratu:552": "yamas tvaṃ dharmarājo 'si dharmeṇa śāsayase nṛṇām /",
  "S02mahpratu:553": "idaṃ tu kāraṇaṃ nālpaṃ tvam asmākaṃ vaktum arhasi // 4 //",
  "S02mahpratu:554": "tato 'sau dharmarājā dharmātmā dharmaniścayaḥ /",
  "S02mahpratu:555": "karuṇāśayanaṣṭānāṃ vacanaṃ śrutvedam īdṛśam // 5 //",
  "S02mahpratu:556": "kim etat kathyatāṃ śīghraṃ katham etat punar bruvan /",
  "S02mahpratu:557": "tatas te duṣṭasattvānāṃ yamapuruṣāḥ sudāruṇāḥ // 6 //",
  "S02mahpratu:558": "yamasya dharmarājasya idaṃ vacanam abruvan /",
  "S02mahpratu:559": "ayaṃ deva mahāsattva utpanno narakasaṃkaṭe // 7 //",
  "S02mahpratu:560": "avīcir yasya nāmedaṃ tenāsau saṃkaṭa ucyate /",
  "S02mahpratu:561": "karmaṇāṃ yasya vaicitryaṃ sattvā yena sukhīkṛtāḥ // 8 //",
  "S02mahpratu:562": "sukhito hy eṣa sarvatra punar yāsyati surālayam /",
  "S02mahpratu:563": "yamo 'pi dharmarājā vai dṛṣṭvā kathayati vismitaḥ // 9 //",
  "S02mahpratu:564": "maharddhiko 'yaṃ mahac cāsya śarīraṃ paurvajanmikam /",
  "S02mahpratu:565": "yathā dhātuśatair vṛndaiḥ stūpaṃ śobhati śāstunaḥ // 10 //",
  "S02mahpratu:566": "tathāsya śobhate kāyaḥ pratisarābaddhakaṇṭhakaḥ /",
  "S02mahpratu:567": "[22] atha te narakapālakā yakṣā yamasya dharmarājasyedaṃ vacanam abruvan /",
  "S02mahpratu:568": "katham idaṃ deva pratisarety ucyate /",
  "S02mahpratu:569": "dharmarāja uvāca /",
  "S02mahpratu:570": "pratipat smārayed yas tu sa na gacchati durgatim /",
  "S02mahpratu:571": "sugatiṃ gacchate hy asau pratisarābhāvabhāvitaḥ // 11 //",
  "S02mahpratu:572": "athavā narakapālā vai gacchatha puṣkalāvatīm /",
  "S02mahpratu:573": "tad drakṣyatha mahākūṭaṃ devataiḥ parivāritam // 12 //",
  "S02mahpratu:574": "tad dṛṣṭvā sarvasattveṣu maitracittā bhaviṣyatha /",
  "S02mahpratu:575": "[23] atha te yamapuruṣā tasyām eva rātryāṃ puṣkalāvatīṃ gatāḥ /",
  "S02mahpratu:576": "te paśyanti tadā tatra rājadhānīsamīpataḥ /",
  "S02mahpratu:577": "tac ca kūṭaṃ samantena ekajvālāsamākulam // 13 //",
  "S02mahpratu:578": "mṛtaśarīraṃ ca paśyanti pratisarābaddhakaṇṭhakam /",
  "S02mahpratu:579": "devā nāgāś ca gandharvā yakṣarākṣasakiṃnaraiḥ // 14 //",
  "S02mahpratu:580": "parivāritaṃ samantena pūjāṃ kurvanty anuttarām /",
  "S02mahpratu:581": "[24] yāvat tasya tair yakṣaiḥ pratisarakūṭo nāma sthāpitaḥ /",
  "S02mahpratu:582": "atha te yakṣāḥ punar āgatya yamasya dharmarājasya niścayaṃ vistareṇārocayanti sma /",
  "S02mahpratu:583": "evam etad deva yathā tvayābhihitam /",
  "S02mahpratu:584": "samanantarārocite 'smin vacanaparyavasāne sa mahāsattvas taṃ nārakaṃ śarīraṃ vijahya trayastriṃśeṣu deveṣūpapannaḥ /",
  "S02mahpratu:585": "tena hetunā pratisarapūrvī devaputra ity ucyate /",
  "S02mahpratu:586": "[25] tena hi mahābrāhmaṇa parijñātapūrvam /",
  "S02mahpratu:587": "tasmād avaśyam eveyaṃ mahāpratisareti dhārayitavyā vācayitavyā likhitavyā yathāvidhinā nityaṃ śarīragatāṃ kṛtvā dhārayitavyā /",
  "S02mahpratu:588": "sa nityaṃ sarvavyasanaduḥkhebhyaḥ parimucyate /",
  "S02mahpratu:589": "sarvadurgatibhayabhairavebhya uttarati /",
  "S02mahpratu:590": "na ca vidyutā śakyaṃ pātayitum /",
  "S02mahpratu:591": "kim iti vidyutā parijñātapūrvam /",
  "S02mahpratu:592": "[26] mahābrāhmaṇa hiṅgumardane mahānagaravare vimalaśaṅkho nāma śreṣṭhī mahādhanakanakasamṛddhaḥ paripūrṇakośakoṣṭhāgārasaṃpanno babhūva /",
  "S02mahpratu:593": "sārthavāha iti khyātavān /",
  "S02mahpratu:594": "atha sa mahāsārthavāho yānapātram āsādya mahāsamudre 'vatīrṇaḥ /",
  "S02mahpratu:595": "yāvat timiṅgilaiḥ so 'sya poto 'vaṣṭabdhaḥ /",
  "S02mahpratu:596": "vināśayitukāmā nāgāś ca saṃkṣubdhā mahāntaṃ garjanāsphoṭaṃ kurvanti vidyudulkām utsṛjanti vajrāśaniṃ pravarṣitum ārabdhāḥ /",
  "S02mahpratu:597_0": "tatas te vaṇijo mahatā duḥkhenābhyāhatacittās taṃ mahāntaṃ nāgasaṃkṣobhaṃ vidyudulkāṃ",
  "S02mahpratu:597_1": "vajrāśaniṃ cotsṛjantaṃ taiś ca timiṅgilaiḥ potam avaṣṭabdhaṃ dṛṣṭvā mahāntam utkrośanāśabdaṃ kartum ārabdhāḥ /",
  "S02mahpratu:598": "te devatāviśeṣān āyācayanti /",
  "S02mahpratu:599": "na ca kaścit teṣāṃ paritrāṇaṃ bhavati /",
  "S02mahpratu:600": "tatas te sārthavāhasyopagamya karuṇakaruṇam idaṃ vacanam abruvan /",
  "S02mahpratu:601": "paritrāyasva mahāsattva mocayāsmān mahābhayāt /",
  "S02mahpratu:602": "atha khalu mahāsārthavāho dṛḍhacitto mahāmatiḥ // 1 //",
  "S02mahpratu:603": "vaṇijo viklavībhūtān idaṃ vacanam abravīt /",
  "S02mahpratu:604": "mā bhair mā bhair vaṇijo bhavanto dhīratāṃ vrajata // 2 //",
  "S02mahpratu:605": "ahaṃ vo mocayiṣyāmi ato duḥkhamahārṇavāt /",
  "S02mahpratu:606": "tato dhīramanaso bhūtvā vaṇija idaṃ vacanam abruvan // 3 //",
  "S02mahpratu:607": "kim etan mahāsattva brūhi śīghram avighnataḥ /",
  "S02mahpratu:608": "yāvaj jīvitam asmākaṃ tvatprabhāvān mahāmate // 4 //",
  "S02mahpratu:609": "kathyatāṃ jñānamāhātmyaṃ paścāt tvaṃ kiṃ kariṣyasi /",
  "S02mahpratu:610": "tataḥ sārthapatis teṣām imāṃ vidyām udāharat // 5 //",
  "S02mahpratu:611": "asti me mahāvidyā pratisarānāmaviśrutā /",
  "S02mahpratu:612": "damanī sarvaduṣṭānāṃ mahābalaparākramā // 6 //",
  "S02mahpratu:613": "tenāhaṃ mocayiṣyāmi atiduḥkhamahābhayāt /",
  "S02mahpratu:614": "[27] tataḥ sa mahāsārthavāhas tasyāṃ velāyām imāṃ mahāpratisarāṃ mahāvidyārājñīṃ likhitvā dhvajāgrāvaropitāṃ kārayati sma /",
  "S02mahpratu:615": "samanantaradhvajāgrāvaropite 'smin mahāpratisare sarva eva te timiṅgilās tat potam ekajvālībhūtaṃ paśyanti /",
  "S02mahpratu:616": "tatas te nāgā maitramanasas teṣām antike 'vatīrya pūjāṃ kartum ārabdhāḥ /",
  "S02mahpratu:617": "te ca timiṅgilā asyā eva mahāpratisarāvidyārājñyā anubhāvena dahyamānā niṣpalāyitā vilayaṃ gatās te ca sārthikās tair mahānāgair mahati mahāratnadvīpe prāpitā iti /",
  "S02mahpratu:618": "[28] jñānavatī mahāvidyā mahāpratisarā sarvatathāgatādhiṣṭhitā /",
  "S02mahpratu:619": "tena hetuneyaṃ mahābrāhmaṇa mahāvidyeti khyātā /",
  "S02mahpratu:620": "avaśyam eveyaṃ dhvajāgrāvaropitāṃ kṛtvā dhārayitavyā /",
  "S02mahpratu:621": "sarvavātaśītākālameghavidyudaśaniṃ praśamayati /",
  "S02mahpratu:622": "sarvadevamanuṣyāmanuṣyavigrahavivādeṣu parimocayati /",
  "S02mahpratu:623": "sarvadaṃśamaśakaśalabhaprāṇakajātā vividharūpāḥ sasyavināśakā na prabhavanti /",
  "S02mahpratu:624": "praśamaṃ gacchanti /",
  "S02mahpratu:625": "sarve ca duṣṭacittā mṛgapakṣiṇo daṃṣṭriṇo vinaśyanti /",
  "S02mahpratu:626": "sarvāṇi ca puṣpaphalapattravanaspatyoṣadhisasyādīny abhivardhante /",
  "S02mahpratu:627": "surasāni svādūni mṛdūni ca bhaviṣyanti /",
  "S02mahpratu:628": "samyag eva paripācitāni bhaviṣyanti /",
  "S02mahpratu:629": "ativṛṣṭyanāvṛṣṭidoṣāḥ sarveṇa sarvaṃ na bhaviṣyanti /",
  "S02mahpratu:630": "kālavṛṣṭir bhaviṣyati nākālavṛṣṭiḥ /",
  "S02mahpratu:631": "ye ca tasmin viṣaye mahānāgās te ca samyag eva kālena kālaṃ varṣadhārā utsṛjanti /",
  "S02mahpratu:632_0": "yasmin viṣaye iyaṃ mahāvidyārājñī mahāpratisarā nāma pracariṣyati tatra taiḥ sattvair",
  "S02mahpratu:632_1": "jñātvā pūjāsatkāraṃ kṛtvā nānāgandhair nānādhūpair nānāpuṣpair nānāvastraiḥ pariveṣṭayitvā",
  "S02mahpratu:632_2": "caityasyopari dhvajāgrāvaropitāṃ kṛtvā nānāvādyatūryasaṃgītibhir vādyamānābhiḥ pradakṣiṇīkartavyā /",
  "S02mahpratu:633": "teṣāṃ mahāsattvānāṃ yathācintitam āśāṃ paripūrayiṣyanti devatāḥ śakrabrahmaprabhṛtayaḥ /",
  "S02mahpratu:634": "athavā yathā yathā vidhinā likhyate tathā tathā samṛdhyate /",
  "S02mahpratu:635": "putrārthī labhate putraṃ garbhasaṃdhāriṇī parā /",
  "S02mahpratu:636": "sukhena vardhate garbhaḥ sukhena ca prasūyate // 1 //",
  "S02mahpratu:637": "kālena vardhate garbhaḥ kālena parimucyate /",
  "S02mahpratu:638": "[29] kim iti mahābrāhmaṇa pūrvavac chrūyatām /",
  "S02mahpratu:639": "ihaiva magadhaviṣaye rājā prasāritapāṇir nāmnā /",
  "S02mahpratu:640": "sa cāputrako babhūva /",
  "S02mahpratu:641": "kim iti prasāritapāṇir iti khyātavān /",
  "S02mahpratu:642": "tena rājñā jātamātreṇa pāṇiṃ prasārya mātuḥ stanaṃ gṛhītvā yāvad āptaṃ kṣīraṃ pītam /",
  "S02mahpratu:643": "tau ca stanau sahasparśamātreṇa suvarṇavarṇau saṃvṛttau /",
  "S02mahpratu:644": "nityakālaṃ ca mahākṣīreṇa pravardhate /",
  "S02mahpratu:645": "tena kāraṇena rājñaḥ prasāritapāṇir iti nāma sthāpitam abhūt /",
  "S02mahpratu:646": "anyac ca tasya rājño yadā yācanakajanā āgacchanti tadā sa rājā dakṣiṇaṃ pāṇiṃ prasārayaty antarīkṣe /",
  "S02mahpratu:647": "bodhisattvaḥ sa rājā tena hetunā tasya buddhābhiprasannā devatā divyai ratnaviśeṣaiḥ suvarṇamaṇibhiś ca pāṇiṃ paripūrayanti /",
  "S02mahpratu:648": "sa rājā tebhyo yācanakajanapadebhyo 'nuprayacchati /",
  "S02mahpratu:649": "yathācintitamātreṇa sarvayācanakānāṃ sarvasukhasaṃpattikāmān dadāti /",
  "S02mahpratu:650": "devānāṃ ca mahānti mahāpūjāsatkārāṇi karoti putrahetor na ca putraṃ pratilabhate /",
  "S02mahpratu:651": "sa paurāṇāṃ tathāgatacaityānāṃ punaḥ punaḥ satkāraṃ kartum ārabdhaḥ /",
  "S02mahpratu:652": "mahānti pūjāsatkārāṇi karoti /",
  "S02mahpratu:653": "dānāni dadāti /",
  "S02mahpratu:654": "upavāsam upavasati /",
  "S02mahpratu:655": "mahānti puṇyāni karoti /",
  "S02mahpratu:656": "akṣīṇāny eva dānāni dadāti /",
  "S02mahpratu:657": "tat kasya hetoḥ /",
  "S02mahpratu:658_0": "[30] bhūtapūrvaṃ mahābrāhmaṇa asminn eva magadhaviṣaye mallā nāma janapade kuśinagare",
  "S02mahpratu:658_1": "mahāpattanavare bhagavataḥ prabhūtaratnasya śāsane samutpanno dharmacittakaḥ kaścin",
  "S02mahpratu:658_2": "mahāsattvo dharmamatir nāma śreṣṭhī prativasati /",
  "S02mahpratu:659": "sa sarvasattvānām antike mahākaruṇācittam upasthāpyemām eva mahāvidyāṃ mahāpratisarām ārabhya dharmaṃ deśayati /",
  "S02mahpratu:660": "atha kaścid eva daridrapuruṣas taṃ dharmaṃ śrutvā tasya mahāśreṣṭhina idaṃ vacanam abravīt /",
  "S02mahpratu:661": "aham āryasya niveśane bhṛtikarma kariṣyāmi dharmaṃ ca śroṣyāmi /",
  "S02mahpratu:662": "yadā mama kiṃcid bhaviṣyati tadāhaṃ dharmaṃ pūjayiṣyāmi /",
  "S02mahpratu:663": "tasya gṛhavyāpāraṃ kurvato dharmaṃ ca śṛṇvato apareṇa samayena tena śreṣṭhinā tasyaikaṃ dīnāraṃ dattam /",
  "S02mahpratu:664": "tena sarvasattvaparitrāṇārthaṃ bodhicittam utpādya sarvasattvasādhāraṇaṃ kṛtvā mahāpratisararatneti niryātitam /",
  "S02mahpratu:665": "evaṃ ca praṇidhānaṃ kṛtam /",
  "S02mahpratu:666": "anena dānamahāphalena mama sarvasattvānāṃ ca dāridryasamucchedaḥ syāt /",
  "S02mahpratu:667": "tena kāraṇena tad dānaṃ parikṣayaṃ na gacchati /",
  "S02mahpratu:668_0": "[31] evaṃ bahuvidhānekavidhaḥ puṇyābhisaṃskāraḥ kṛto devatāś ca pūjitā yāvanto buddhā",
  "S02mahpratu:668_1": "bhagavantaḥ pūjitās tadā śuddhāvāsakāyikābhir devatābhiḥ svapne darśanaṃ dattam evaṃ cābhihitam /",
  "S02mahpratu:669": "bho mahārāja samantajvālāmālāviśuddhisphuritacintāmaṇimudrāhṛdayāparājitā mahādhāraṇī vidyārājñī mahāpratisarā nāma /",
  "S02mahpratu:670": "yathāvidhinālikhya yathāvidhinā kalpo 'bhihita upavāsoṣitāyā yathāvidhinā agramahiṣyā devyāḥ śarīre baddhvā tatas te putrapratilābho bhaviṣyati /",
  "S02mahpratu:671_0": "atha sa rājā prativibuddhas tasyā rātryā atyayena saṃkhyālipinakṣatragrahavipañcakān",
  "S02mahpratu:671_1": "kulabrāhmaṇān saṃnipātya yathāvidhinā kalpopadiṣṭe puṣyanakṣatrarāje pratipanne susnātagātrāyā",
  "S02mahpratu:671_2": "upavāsoṣitāyā agramahiṣyā devyā yathāvidhinālikhyemāṃ mahāpratisarāṃ vidyārājñīṃ kaṇṭhe baddhavān /",
  "S02mahpratu:672": "mahatīṃ mahābuddhacaityeṣu pūjām akārṣīt /",
  "S02mahpratu:673": "anekāni ca ratnaviśeṣāni sattvānāṃ dānāni dattāni /",
  "S02mahpratu:674": "tato navānāṃ māsānām atyayāt putro jātaḥ /",
  "S02mahpratu:675": "abhirūpaḥ prāsādiko darśanīyaḥ paramayā śubhavarṇapuṣkalatayā samanvāgataḥ /",
  "S02mahpratu:676": "[32] iti jñātvā mahābrāhmaṇa sarvakāmaṃgamāparājitā mahāpratisararatneti viśrutā mahāvidyārājñī sarvatathāgatapūjitā /",
  "S02mahpratu:677": "śakrasyāpīyaṃ cūḍāmaṇiḥ sarvathā /",
  "S02mahpratu:678_0": "[33] yadā śakro devendro mahāsaṃgrāmam asuraiḥ sārdhaṃ kartukāmas tadā imām eva kavacaṃ",
  "S02mahpratu:678_1": "kṛtvā cūḍāyām avasthāpya sarvāsurān nirjitya parājitya sukhaṃ svastinā kṣemena devapuraṃ praviśati /",
  "S02mahpratu:679": "sarvāsurair adhṛṣyo bhavati /",
  "S02mahpratu:680": "[34] evaṃ hi mahābrāhmaṇa prathamacittotpādam upādāya bodhisattvasyemāṃ mahāpratisarāṃ mahāvidyārājñīṃ dhārayataḥ sarvamārair anavamṛdyatā bhavati /",
  "S02mahpratu:681": "yasyaiṣā kāyakaṇṭhagatā bhaviṣyati sa sarvatathāgatādhiṣṭhito bhaviṣyati /",
  "S02mahpratu:682": "sarvabodhisattvasaṃrakṣito bhaviṣyati /",
  "S02mahpratu:683": "sarvadevamanuṣyarājarājāmātyabrāhmaṇagṛhapatibhiś ca satatasamitaṃ vanditaḥ pūjitaḥ saṃmānito bhaviṣyati /",
  "S02mahpratu:684": "sarvadevāsuragaruḍakiṃnaramahoragābhyarcitaḥ pūjito bhaviṣyati /",
  "S02mahpratu:685": "sa mahāsattva ity uvāca bhagavān mārabalapramardakaḥ /",
  "S02mahpratu:686": "sarvavyādhivigato bhaviṣyati /",
  "S02mahpratu:687": "sarvetyupadravopasargāś cāsya praśāmyanti /",
  "S02mahpratu:688": "tasya mahāsattvasya sarvaśokavigamo bhaviṣyati /",
  "S02mahpratu:689": "sarvadevatāś cāsya satatasamitaṃ rakṣāvaraṇaguptiṃ saṃvidhāsyanti /",
  "S02mahpratu:690_0": "[35] imāni cānena catvāry aparājitāmahāmantrahṛdayāni satatasamitaṃ likhitvā kāyagatāni",
  "S02mahpratu:690_1": "kṛtvā dhārayitavyāni satatasamitaṃ manasikartavyāni svādhyāyitavyāni bhāvayitavyāni cādhyāśayena /",
  "S02mahpratu:691": "sarvaduḥsvapnadurnimittāmaṅgalyabhāvā vinaśyanti sarvasukhasaṃpattayaś ca prādurbhaviṣyanti /",
  "S02mahpratu:692": "atra mantrapadāḥ siddhāḥ sarvakarmakarāḥ śubhāḥ /",
  "S02mahpratu:693": "oṃ amṛtavare vara 2 pravaraviśuddhe hūṃ 2 phaṭ 2 svāhā /",
  "S02mahpratu:694": "oṃ amṛtavilokini garbhasaṃrakṣaṇi ākarṣaṇi hūṃ 2 phaṭ 2 svāhā /",
  "S02mahpratu:695": "aparājitāhṛdayam /",
  "S02mahpratu:696": "oṃ vimale jayavare amṛte hūṃ 2 phaṭ 2 svāhā /",
  "S02mahpratu:697": "oṃ bhara 2 saṃbhara indriyabalaviśodhani hūṃ 2 phaṭ 2 ruru cale svāhā /",
  "S02mahpratu:698": "upahṛdayavidyā /",
  "S02mahpratu:699": "[36] aśeṣaiḥ sarvabuddhabodhisattvaiś ca ekasaṃnipāte ekasvaranirghoṣeṇa imāni dhāraṇīmantrapadāni bhāṣitāni /",
  "S02mahpratu:700": "mahāpratisarāmahāvidyārājñīhṛdayakavacāny etāni mantrapadāni sarvatathāgatamudrayā mudritāni /",
  "S02mahpratu:701": "atidurlabham apy eṣāṃ śravaṇaṃ kiṃ punar likhanapaṭhanavācanadhāraṇaparadeśanā /",
  "S02mahpratu:702": "buddhakṛtyam etad iti jñātavyam /",
  "S02mahpratu:703": "iyaṃ hy atīva sarvatathāgataiḥ praśaṃsitānumoditā vyākṛtā /",
  "S02mahpratu:704": "paramadurlabheyaṃ mahādhāraṇī /",
  "S02mahpratu:705": "aparājitā mahāpratisarā /",
  "S02mahpratu:706_0": "nāmadheyam api paramadurlabhaṃ sarvapāpakṣayaṃkarī mahābalaparākramā mahātejā mahāprabhāvā",
  "S02mahpratu:706_1": "mahāguṇodbhāvanī sarvamārakāyikadevatāvidhvaṃsanakarī sarvavāsanānusaṃdhimārapāśacchedanakarī /",
  "S02mahpratu:707": "paramantramudrāviṣakākhordacūrṇakiraṇaprayogavidveṣaṇābhicārukāṇāṃ ca duṣṭacittānāṃ vidhvaṃsanakarī /",
  "S02mahpratu:708": "buddhabodhisattvāryagaṇavarapūjābhiratānāṃ paripālanakarī /",
  "S02mahpratu:709": "mahāyānodgrahaṇalikhanavācanapaṭhanasvādhyāyanaśravaṇadhāraṇābhiyuktānāṃ paripālikeyaṃ mahādhāraṇī /",
  "S02mahpratu:710": "yāvadbuddhabodhiparipūrayitrīyaṃ mahābrāhmaṇa mahāpratisarā vidyārājñī na kvacit pratihanyate /",
  "S02mahpratu:711": "sarvatra ca mahāpūjāṃ prāpnoti yathāhaṃ śāstā jitavidviṣaḥ /",
  "S02mahpratu:712": "[37] kim iti / pūrvaṃ parijñātavatīyaṃ mahāvidyā sarvavighnavināyakānāṃ vidhvaṃsayitrī /",
  "S02mahpratu:713_0": "yadā ca bhagavān vipulaprahasitavadanamaṇikanakaratnojjvalaraśmiprabhāsābhyudgatarājas",
  "S02mahpratu:713_1": "tathāgato 'rhan samyaksaṃbuddhaḥ prathamābhisaṃbuddho yena bodhimaṇḍas tenopasaṃkrāntaḥ",
  "S02mahpratu:713_2": "sarvabuddhapraśastaṃ dharmacakraṃ pravartayitukāmas tadā tasya bhagavataḥ sarvamāraiḥ",
  "S02mahpratu:713_3": "saparivārair anekamārakoṭīniyutaśatasahasraparivṛtair nānārūpavirūpabhayabhairavaśabdākulair",
  "S02mahpratu:713_4": "bahuvividhamāraviṣayavikurvaṇādhiṣṭhānair nānāpraharaṇavṛṣṭim abhinirmāyāgatya caturdiśaṃ",
  "S02mahpratu:713_5": "parivāryānantāparyantamārakoṭīniyutaśatasahasrātirekāḥ pāpīyāṃso antarāyaṃ kartum ārabdhāḥ /",
  "S02mahpratu:714": "tataḥ sa bhagavān vipulaprahasitavadanamaṇikanakaratnojjvalaraśmiprabhāsābhyudgatarājo muhūrtaṃ tūṣṇīm āsthāya imāṃ mahāpratisarāṃ mahāvidyāṃ manasā saptakṛtvaḥ pravartayām āsa /",
  "S02mahpratu:715_0": "samanantarapravartite 'smin mahāpratisare vidyārāje tatkṣaṇād eva sarve te mārāḥ",
  "S02mahpratu:715_1": "pāpīyāṃso dadṛśur bhagavata ekaikasmād romavivarād anekakoṭīniyutaśatasahasrāṇi saṃnaddhabaddhakavacānāṃ",
  "S02mahpratu:715_2": "jvalitakhaḍgaparaśupāśamudgarāsitriśūlahastānām evaṃ vācaṃ pravyāharamāṇāni nirgacchanti /",
  "S02mahpratu:716": "gṛhnata 2 bandhata 2 duṣṭamārāṃ vidhvaṃsayata duṣṭacittānāṃ vicūrṇayata jīvitaṃ sarvaduṣṭagrahavighnavināyakānāṃ ye bhagavato viheṭhāṃ kurvanti /",
  "S02mahpratu:717": "tatas te sarvaduṣṭamārān maitrīkhaḍgenābhinirjitān kṛtvā kecic chikṣāpadāni grāhitāḥ kecid yāvad anuttarāyāṃ samyaksaṃbodhau vyākṛtās tatra mahānubhāvāḥ /",
  "S02mahpratu:718": "anye punas tāṃs tathāgataromavivaravinirgatān mahāpuruṣān dṛṣṭvā tasmin nagare vihvalībhūtā ṛddhiparihīnā pratibhānabalaparākramapranaṣṭā vidhvastāḥ samastāḥ prapalīnā iti /",
  "S02mahpratu:719": "tato bhagavatā dharmacakraṃ pravartitaṃ yathānyair buddhair iti /",
  "S02mahpratu:720": "sarvavighnavināyakān mārāṃś ca pāpīyāṃso vidhvaṃsayitvā uttīrṇaḥ pāraṃgataḥ /",
  "S02mahpratu:721_0": "[38] evaṃ hi mahābrāhmaṇa mahābalavegaṛddhipāramitāprāpteyaṃ mahāpratisarā mahāvidyārājñī",
  "S02mahpratu:721_1": "smaraṇamātreṇa sarvavyasanabhayabhairavebhyaḥ parimocayati āśayapariśuddhānāṃ sattvānāṃ",
  "S02mahpratu:721_2": "nānyeṣāṃ duṣṭacetasām /",
  "S02mahpratu:722": "tasmāt tarhi mahābrāhmaṇa nityam evānusmaraṇena manasikāreṇa manasikartavyā /",
  "S02mahpratu:723": "sarvakālaṃ ca likhitvā kāyagatāṃ kṛtvā dhārayitavyā /",
  "S02mahpratu:724": "[39] kim iti pūrvoktavatī vāk /",
  "S02mahpratu:725": "ujjayanyāṃ mahānagaryāṃ rājño brahmadattasya vijite kenacit puruṣeṇāparādhaḥ kṛtaḥ /",
  "S02mahpratu:726": "sa rājñā brahmadattena vadhakapuruṣebhya ājñaptaḥ /",
  "S02mahpratu:727": "bhavanto gacchatainaṃ puruṣaṃ jīvitād vyaparopayatha /",
  "S02mahpratu:728": "atha te vadhakapuruṣās taṃ rājñājñaptaṃ puruṣaṃ gṛhītvā parvatavivaraṃ gatvāsiṃ kośān niṣkāsya taṃ puruṣaṃ jīvitād vyavaropayitum ārabdhāḥ /",
  "S02mahpratu:729": "tadā sa puruṣa imāṃ mahāpratisarāṃ mahāvidyārājñīṃ manasā smṛtavān /",
  "S02mahpratu:730": "likhitāṃ ca dakṣine bāhau dhārayati sma /",
  "S02mahpratu:731": "tasya mahāsattvasyāsyā mahāvidyāyāḥ prabhāvenāsir ekajvālībhūtā khaṇḍakhaṇḍaṃ yathā pāṃsumayo vikīrṇa iti /",
  "S02mahpratu:732": "tatas te vadhakapuruṣā imam eva niścayaṃ rājño vistareṇārocayām āsuḥ /",
  "S02mahpratu:733": "tato rājā prakupitaḥ kathayati /",
  "S02mahpratu:734": "gacchatha bhoḥ puruṣā anyatamasmin pradeśe yakṣaguhāsti /",
  "S02mahpratu:735": "tatra bahūni yakṣaśatasahasrāṇi prativasanti piśitāśinaḥ /",
  "S02mahpratu:736": "tatra nītvā chorayata /",
  "S02mahpratu:737": "tataḥ sa puruṣas tair vadhakapuruṣais tasyāṃ yakṣaguhāyāṃ choritaḥ /",
  "S02mahpratu:738_0": "samanantarachorite tasmin yakṣaguhāyāṃ tatas te yakṣāḥ sarve tuṣṭamanasaḥ pradhāvitā",
  "S02mahpratu:738_1": "mānuṣaṃ bhakṣayiṣyāma iti te paśyanti asyā mahāpratisarāyā anubhāvena taṃ puruṣam",
  "S02mahpratu:738_2": "ekajvālāmālārciṣaṃ dedīpyamānaṃ dṛṣṭvā ca sarva eva saṃtrastā dahyamānaṃ śarīraṃ paśyanti /",
  "S02mahpratu:739": "atha te yakṣā vismayam āpannās taṃ puruṣaṃ gṛhītvā bahirdvāre 'vasthāpya pradakṣiṇaṃ kartum ārabdhāḥ /",
  "S02mahpratu:740": "yāvat tair vadhakapuruṣai rājño 'yaṃ niścayo vistareṇārocitaḥ /",
  "S02mahpratu:741": "tato bhūyo rājā kupitaś caṇḍībhūtaḥ kathayati /",
  "S02mahpratu:742": "yady evaṃ bhavanto gacchathainaṃ puruṣaṃ baddhvā nadyāṃ prakṣipatha /",
  "S02mahpratu:743": "sa taiḥ puruṣair baddhvā nadyāṃ prakṣiptaḥ /",
  "S02mahpratu:744": "samanantaraprakṣipte ca tasmin mahāpuruṣe sā nadī nirudakībhūtā yathā sa puruṣaḥ sthalagata eva tiṣṭhati /",
  "S02mahpratu:745": "te ca bandhanāḥ khaṇḍakhaṇḍaṃ vicūrṇitāḥ /",
  "S02mahpratu:746": "rājñā śrutam /",
  "S02mahpratu:747": "tato rājā vismayotphullitavadanaḥ kathayati /",
  "S02mahpratu:748": "aho vismayam idaṃ puruṣasya /",
  "S02mahpratu:749": "kim atra kāraṇaṃ syād iti me vitarkaḥ /",
  "S02mahpratu:750": "atha sa rājā taṃ puruṣaṃ āhūyaivam āha /",
  "S02mahpratu:751": "kiṃ tvaṃ bhoḥ puruṣa jānāsi /",
  "S02mahpratu:752": "puruṣa uvāca /",
  "S02mahpratu:753": "nāhaṃ mahārāja kiṃcid api jānāmi anyatra mahāpratisarāṃ mahāvidyāṃ dhārayāmi /",
  "S02mahpratu:754": "tasyā eva deva prabhāvaḥ /",
  "S02mahpratu:755": "rājā āha /",
  "S02mahpratu:756": "aho āścaryaṃ mahat /",
  "S02mahpratu:757": "mahāvidyā subhāṣitā /",
  "S02mahpratu:758": "mohanī mṛtyudaṇḍasya sarvabuddhair adhiṣṭhitā /",
  "S02mahpratu:759": "tāraṇī sarvasattvānāṃ rujāduḥkhapramocanī // 1 //",
  "S02mahpratu:760": "mahāvidyā mahātejākālamṛtyupramocanī /",
  "S02mahpratu:761": "bhāṣitā kāruṇikair nāthair mahāroganivāraṇī // 2 //",
  "S02mahpratu:762": "[40] tato rājñā prahṛṣṭamānasena mahāpratisarā mahāvidyārājñī pūjitābhinanditā /",
  "S02mahpratu:763": "tasya puruṣasya paṭṭabandhaṃ kṛtvā svakasya janapadasya purastān nagarajyeṣṭhatāyām abhiṣeko dattaḥ /",
  "S02mahpratu:764": "[41] evaṃ mahābrāhmaṇeyaṃ mahāpratisarā vidyārājñī sarvatra mahatīṃ pūjāṃ labhate /",
  "S02mahpratu:765": "anatikramaṇīyā sarvaduṣṭacittaiḥ sattvaiḥ /",
  "S02mahpratu:766": "pūrvam iyaṃ parijñātā mahāvidyārājñī na kvacit pratihanyate /",
  "S02mahpratu:767": "tasmād avaśyaṃ kāyagatāṃ kṛtvā dhārayitavyā /",
  "S02mahpratu:768": "api tu mahābrāhmaṇa sunakṣatreṇeyaṃ supraśastavidhānena likhitavyā /",
  "S02mahpratu:769": "atha sa mahābrāhmaṇo 'tīvaprahṛṣṭamanā bhagavantaṃ pañcamaṇḍalakenābhipraṇamya praṣṭum ārabdhaḥ /",
  "S02mahpratu:770": "kīdṛśena bhagavan vidhāneneyaṃ mahāvidyārājñī likhitavyā /",
  "S02mahpratu:771": "bhagavān āha /",
  "S02mahpratu:772": "śṛṇu mahābrāhmaṇa tvām ahaṃ vakṣye sarvasattvānukampayā /",
  "S02mahpratu:773": "[42] yena sattvāḥ sukhino bhonti mucyante karmasaṃkaṭāt /",
  "S02mahpratu:774": "vyādhitānāṃ ca mokṣārthaṃ strīnāṃ garbhasamudbhavam // 1 //",
  "S02mahpratu:775": "bhaviṣyati ca sattvānāṃ dāridryavraṇarohaṇam /",
  "S02mahpratu:776": "upavāsoṣito bhūtvā nakṣatre puṣyasaṃmate // 2 //",
  "S02mahpratu:777": "buddhapūjāparo bhūtvā cittam utpādya bodhaye /",
  "S02mahpratu:778": "karuṇāmreḍitacittena maitryā cāpi samanvitaḥ // 3 //",
  "S02mahpratu:779": "hitādhānaparaś cāpi sarvasattveṣu nityaśaḥ /",
  "S02mahpratu:780": "snātvā candanakarpūraiḥ sakastūryodakena ca // 4 //",
  "S02mahpratu:781": "śucivastrāṇi prāvṛtya dhūpitāni ca dhūpanaiḥ /",
  "S02mahpratu:782": "tato maṇḍalakaṃ kṛtvā mṛdgomayasamanvitam // 5 //",
  "S02mahpratu:783": "pūrṇakumbhāṃś ca catvāraḥ pañcamaṃ madhyamaṇḍale /",
  "S02mahpratu:784": "puṣpadhūpāś ca gandhāś ca dātavyātra mahārhāḥ // 6 //",
  "S02mahpratu:785": "dhūpanaṃ candanaṃ caiva spṛkkāgaru tathaiva ca /",
  "S02mahpratu:786": "pañcaśarkarās turuṣkāś ca dātavyāni vidhānataḥ // 7 //",
  "S02mahpratu:787": "nānāvidhāni puṣpāni yathākālaṃ yathāvidhi /",
  "S02mahpratu:788": "sarvapuṣpaphalair bījair gandhaiś cāpi sumaṇḍitān // 8 //",
  "S02mahpratu:789": "ghṛtamākṣikadugdhaiś ca pāvakaiḥ pāyasādibhiḥ /",
  "S02mahpratu:790": "pūrayed balikumbhāṃś ca lakṣaṇāḍhyān sumaṅgalān // 9 //",
  "S02mahpratu:791": "sthāpayec caturo dikṣu pañcamaṃ madhyamaṇḍale /",
  "S02mahpratu:792": "sthāpanīyāḥ śarāvāś ca koṇeṣu gandhapūritāḥ // 10 //",
  "S02mahpratu:793": "catvāraḥ kīlakāś cāpi khādirā dṛḍhaveṣṭitāḥ /",
  "S02mahpratu:794": "pañcaraṅgena sūtreṇa veṣṭayitvā vicakṣaṇaḥ // 11 //",
  "S02mahpratu:795": "samabhāgena māpyaitān nikhanyān maṇḍalād bahiḥ /",
  "S02mahpratu:796": "evaṃ kṛte likhed vipra yad icchet siddhim ātmanaḥ // 12 //",
  "S02mahpratu:797": "śuklabhojanabhuktena likhitavyaṃ sukhaiṣiṇā /",
  "S02mahpratu:798": "paṭe vā vastrabhūrje vānyatra vā yatra kutracit // 13 //",
  "S02mahpratu:799": "likhet strīṣu putrārthī samyag gorocanena vai /",
  "S02mahpratu:800": "madhye ca dārakaṃ kuryāt sarvālaṃkāravibhūṣitam // 14 //",
  "S02mahpratu:801": "ratnapūrṇaṃ tathā pātraṃ vāmahastena dhārayet /",
  "S02mahpratu:802": "kāryaḥ padme niṣaṇṇo 'sau praphullitavibhūṣite // 15 //",
  "S02mahpratu:803": "maṇihārasuvarṇaṃ ca nānāratnaṃ viśeṣataḥ /",
  "S02mahpratu:804": "durdharṣāś cāpi kartavyāś catuḥkoṇeṣu parvatāḥ // 16 //",
  "S02mahpratu:805": "evaṃ likhet prayatnena yad icchej jīvituṃ sukham /",
  "S02mahpratu:806": "kuṅkumena likhet vāpi puruṣānāṃ tu viśeṣataḥ // 17 //",
  "S02mahpratu:807": "tasyepsitāni kāryāṇi sidhyante nātra saṃśayaḥ /",
  "S02mahpratu:808": "nānārūpāś ca kartavyā mudrācihnāś ca padminī // 18 //",
  "S02mahpratu:809": "dve padme athavā trīṇi catvāri pañca vā likhet /",
  "S02mahpratu:810": "padmānāṃ ca tathā kuryāt kesarāṇi samantataḥ // 19 //",
  "S02mahpratu:811": "supuṣpitaṃ padmaṃ kurvīta sadaṇḍaṃ paṭṭabaddhakam /",
  "S02mahpratu:812": "triśūlaṃ padmaṃ kurvītāṣṭakoṇaṃ paṭṭabaddhakam // 20 //",
  "S02mahpratu:813": "saparaśuṃ tathā padmam aṣṭapattraṃ samantataḥ /",
  "S02mahpratu:814": "sakhaḍgaṃ padmaṃ kurvīta sa padmaṃ sitam eva ca // 21 //",
  "S02mahpratu:815": "śaṅkhaṃ padme tathā kuryāt sarvatra vidhivistaram iti /",
  "S02mahpratu:816": "sarvatra vidhicihnāni kārayed vicakṣaṇaḥ // 22 //",
  "S02mahpratu:817": "varjayed bālarūpāṇi yatra cittaṃ praduṣyati /",
  "S02mahpratu:818": "devarūpaṃ ca kartavyaṃ nānālaṃkārabhūṣitam // 23 //",
  "S02mahpratu:819": "bhikṣuṃ vajradharaṃ kuryād duṣṭatarjanatatparam /",
  "S02mahpratu:820": "caturaś ca mahārājñaś catuḥpārśveṣu saṃlikhet // 24 //",
  "S02mahpratu:821": "brāhmaṇe īśvaro lekhyaḥ kṣatriyeṣu maheśvaraḥ /",
  "S02mahpratu:822": "śūdreṣu sadā saumyaṃ cakrasvāminam ālikhet // 25 //",
  "S02mahpratu:823": "vaiśyeṣu vaiśravaṇam indraṃ caiva sureśvaram /",
  "S02mahpratu:824": "dārake sadā lekhyaḥ prajāpatir mahāmatiḥ // 26 //",
  "S02mahpratu:825": "śyāmavarṇā bhaved yā tu raudraṃ tasyāḥ samālikhet /",
  "S02mahpratu:826": "gaurāyā rūpasaṃpannaṃ likhen nityaṃ yaśasvinam // 27 //",
  "S02mahpratu:827": "sthūlāyāṃ māṇibhadraś ca likhitavyaḥ prayatnataḥ /",
  "S02mahpratu:828": "kṛṣāyāṃ pūrṇabhadras tu mayā hy uktaṃ svayambhuvā // 28 //",
  "S02mahpratu:829": "gurviṇyāś ca mahākālaṃ likhec ca brahmadevatām /",
  "S02mahpratu:830": "anyāṃś cāpi yathāpūrvaṃ vidhinoktān samālikhet // 29 //",
  "S02mahpratu:831": "likhitvaivaṃ prayatnena vidhidṛṣṭena karmaṇā /",
  "S02mahpratu:832": "dhārayet satataṃ kaṇṭhe bhadrakaṃ tasya bhaviṣyati // 30 //",
  "S02mahpratu:833": "jvālāgraṃ cintāmaṇiṃ kuryād vajrāgre padmasaṃsthitam /",
  "S02mahpratu:834": "padmasya kesare pāśaṃ cakraṃ cāpi tathā param // 31 //",
  "S02mahpratu:835": "vajraṃ padme samālikhya mudgaraṃ padmasaṃsthitam /",
  "S02mahpratu:836": "śaktiṃ likhet tathā padme yathā vidhiṣu dṛśyate // 32 //",
  "S02mahpratu:837": "jvālāgrā maṇayaḥ sarve visphuliṅgasamākulāḥ /",
  "S02mahpratu:838": "paṭṭabaddhāś ca kartavyā yathā vidhiṣu kīrtitāḥ // 33 //",
  "S02mahpratu:839": "nāgāś ca phaṇinaḥ kāryā maṇijvālā navaśīrṣāḥ /",
  "S02mahpratu:840": "te 'pi sarve prayatnena hṛdi vajrapratiṣṭhitāḥ // 34 //",
  "S02mahpratu:841": "pārthivānāṃ balaṃ nityaṃ sārthavāhaṃ likhed budhaḥ /",
  "S02mahpratu:842": "vidyādharāṇāṃ ca sarveṣāṃ vidyādevīṃ samālikhet // 35 //",
  "S02mahpratu:843": "candrasūryau sanakṣatrau rāhuketugrahāṣṭakam /",
  "S02mahpratu:844": "likhec ca ṣaṇḍapaṇḍānāṃ putralābho bhaviṣyati // 36 //",
  "S02mahpratu:845": "niścayād vidhinālikhya sarvasiddhir bhaviṣyati /",
  "S02mahpratu:846": "tasmāt sarvaprayatnena dhārayen matimān naraḥ // 37 //",
  "S02mahpratu:847": "[43] sarvasiddhikaraṃ hy etan maṅgalyaṃ pāpanāśanam /",
  "S02mahpratu:848": "prāpnoti paramaṃ sthānaṃ svayambhūvacanaṃ yathā // 38 //",
  "S02mahpratu:849": "loke 'smin paramaṃ saukhyaṃ paraloke sukhaṃ param /",
  "S02mahpratu:850": "trayastriṃśabhavanādau sthānaṃ tasya surālayam // 39 //",
  "S02mahpratu:851": "jambudvīpe śubhe ramye viśiṣṭe kulasaṃmate /",
  "S02mahpratu:852": "kṣatriyeṣu viśiṣṭeṣu brāhmaṇeṣu viśeṣataḥ // 40 //",
  "S02mahpratu:853": "janma tasya mahātmasya vidyā sukhaṃ ca nityaśaḥ /",
  "S02mahpratu:854": "sarvabuddhair na śakyaṃ hi puṇyaskandhaṃ prakīrtitum // 41 //",
  "S02mahpratu:855": "yat puṇyaṃ samavāpnoti pratisarādhārako naraḥ /",
  "S02mahpratu:856": "narakadvārāḥ pithitāḥ sarvasvargadvārā apāvṛtāḥ // 42 //",
  "S02mahpratu:857": "sukhasaṃpattisaṃpanno bhaviṣyati mahāmatiḥ /",
  "S02mahpratu:858": "buddhāś ca bodhisattvāś ca āśvāsayanti ca nityaśaḥ // 43 //",
  "S02mahpratu:859": "kāyena sukhasaṃpanno balena mahatā bhavet /",
  "S02mahpratu:860": "yathāpi tad vai jinendroktaṃ cakravartī bhaviṣyati // 44 //",
  "S02mahpratu:861": "āśvāsanaṃ nṛdevānāṃ trāsanaṃ duṣṭacetasām /",
  "S02mahpratu:862": "bhaviṣyaty acireṇāsau yasya vidyā subhāṣitā // 45 //",
  "S02mahpratu:863": "nāsau hanyati śastreṇa na viṣeṇa na cāgninā /",
  "S02mahpratu:864": "nākālamaraṇaṃ cāsya dūre gacchanti pāpakāḥ // 46 //",
  "S02mahpratu:865": "darśanāt sparśanāc caiva śravaṇād eva sarvataḥ /",
  "S02mahpratu:866": "bhūtagrahavivādāś ca udakāgnibhayaṃ tathā // 47 //",
  "S02mahpratu:867": "mṛgā vyāḍāhayo nāgā vyādhayaś ca sudāruṇāḥ /",
  "S02mahpratu:868": "te sarve na bhaviṣyanti yeṣāṃ vidyā subhāṣitā // 48 //",
  "S02mahpratu:869": "sarvathā sarvamārais tu śṛṇu vakṣyāmi tattvataḥ /",
  "S02mahpratu:870": "pūjanīyā bhaviṣyanti sarvasattvottamā hi te // 49 //",
  "S02mahpratu:871": "mahāvidyārājasyāyaṃ mahāpratisarasya kalpaḥ samāptaḥ /",
  "S02mahpratu:872": "[44] athāto vidyādharasya rakṣāvidhānakalpaṃ vyākhyāsyāmi sarvasattvānukampayā /",
  "S02mahpratu:873": "yena rakṣāvidhānena mahāsiddhir bhaviṣyati /",
  "S02mahpratu:874": "yatra tatra kṛtā rakṣā bhavaty avadhyo na saṃśayaḥ // 1 //",
  "S02mahpratu:875": "nirbhayaṃ nirjvaraṃ caiva sarvagrahanivāraṇam /",
  "S02mahpratu:876": "nakṣatrānukūlaṃ ca karmasaṃkalachedanam // 2 //",
  "S02mahpratu:877": "durbhuktaṃ durlaṅghitaṃ caiva sarvaśatrugaṇaiḥ kṛtam /",
  "S02mahpratu:878": "duḥprekṣitaṃ durlikhitaṃ kākhordā ye ca dāruṇāḥ // 3 //",
  "S02mahpratu:879": "cūrṇamantrakṛtaṃ caiva viṣabhuktaṃ tathā garam /",
  "S02mahpratu:880": "sarve tasya praśāmyanti rakṣāṃ dhārayate 'tra yaḥ // 4 //",
  "S02mahpratu:881": "pratyaṅgirā vipacyante yo vidyāṃ samatikramet /",
  "S02mahpratu:882": "paracakrā dāruṇā ye 'pi pratyamitrā mahābhayāḥ // 5 //",
  "S02mahpratu:883": "sarve te pralayaṃ yānti pratisarāśāpatarjitāḥ /",
  "S02mahpratu:884": "buddhā rakṣanti sarvajñā bodhisattvāś ca sūratāḥ // 6 //",
  "S02mahpratu:885": "rakṣanti pratyekabuddhāḥ śrāvakāś ca mahātapāḥ /",
  "S02mahpratu:886": "anye ca bahuvidhā bhūyo devā nāgā maharddhikāḥ // 7 //",
  "S02mahpratu:887": "rakṣāṃ kurvanti tasyeme asmin yuktasya nityaśaḥ /",
  "S02mahpratu:888": "asyāḥ śravaṇamātreṇa vidyārakṣā anuttarā // 8 //",
  "S02mahpratu:889": "nirbhayaṃ bhavati sarvatra ity evaṃ munir abravīt /",
  "S02mahpratu:890": "duḥsvapnā duṣkṛtā ye ca upasargā ye ca dāruṇāḥ // 9 //",
  "S02mahpratu:891": "vyādhispṛṣṭā mahārogair ye grastā rājayakṣmaṇā /",
  "S02mahpratu:892": "anye ca bahuvidhā rogā gaṇḍalūtā vicarcikāḥ // 10 //",
  "S02mahpratu:893": "ītayo dāruṇā ye ca grasante mānuṣīṃ prajām /",
  "S02mahpratu:894": "manuṣyāṇāṃ vināśārthaṃ hiṃsakāḥ paramadāruṇāḥ // 11 //",
  "S02mahpratu:895": "sarve te vinaśyanti rakṣā yatra mahābalā /",
  "S02mahpratu:896": "anena kṛtarakṣas tu vadhyaprāpto 'pi mucyate // 12 //",
  "S02mahpratu:897": "yadi grastaḥ kālapāśena nītaś cāpi yamālayam /",
  "S02mahpratu:898": "tasya āyur vivardheta pratisarālikhanād api // 13 //",
  "S02mahpratu:899": "parikṣīṇāyuṣo yas tu saptāhamṛta eva ca /",
  "S02mahpratu:900": "yāval likhitamātreṇa rakṣā eṣā anuttarā // 14 //",
  "S02mahpratu:901": "athavā śravaṇamātreṇa kṛtarakṣāvidhānataḥ /",
  "S02mahpratu:902": "sarvasvastiṃ avāpnoti sukhaṃ jīvati īpsayā // 15 //",
  "S02mahpratu:903": "aṣṭaṣaṣṭisahasrāṇi koṭīniyutaśatāni ca /",
  "S02mahpratu:904": "trāyastriṃśāś ca ye devāḥ sarve śakrapurogamāḥ // 16 //",
  "S02mahpratu:905": "rakṣārthaṃ tasya sattvasya pṛṣṭhataḥ samupasthitāḥ /",
  "S02mahpratu:906": "catvāro lokapālāś ca vajrapāṇir mahābalaḥ // 17 //",
  "S02mahpratu:907": "vidyākulaśataiḥ sārdhaṃ rakṣāṃ kurvanti nityaśaḥ /",
  "S02mahpratu:908": "somaḥ sumanāḥ sūryabrahmaviṣṇumaheśvarāḥ // 18 //",
  "S02mahpratu:909": "yamaś ca māṇibhadraś ca baladevo mahābalaḥ /",
  "S02mahpratu:910": "pūrṇabhadro mahāvīro hārītī ca saputrikā // 19 //",
  "S02mahpratu:911": "pañcālaḥ pāñcikaś caiva kārttikeyo gaṇeśvaraḥ /",
  "S02mahpratu:912": "śrīr api ca mahādevī vaiśravaṇaś ca sarasvatī // 20 //",
  "S02mahpratu:913": "śaṅkhinī puṣpadantī ca tathaivaikajaṭāpi ca /",
  "S02mahpratu:914": "dhanyā etā mahāyakṣā rakṣāṃ kurvanti nityaśaḥ // 21 //",
  "S02mahpratu:915": "ṣaṇḍānāṃ putrajananaṃ garbhasthānavivardhanam /",
  "S02mahpratu:916": "rakṣeyaṃ mahatī tasya yāvaj jīvaṃ bhaviṣyati // 22 //",
  "S02mahpratu:917": "puruṣāṇāṃ jayadā nityaṃ yuddhe saṃgrāmabhairave /",
  "S02mahpratu:918": "anena varadā bhonti devatā dharmaniścitāḥ // 23 //",
  "S02mahpratu:919": "athavā pāpavināśe tu likhanād eva mucyate /",
  "S02mahpratu:920": "tathāgatā vilokayanti bodhisattvās tathaiva ca // 24 //",
  "S02mahpratu:921": "yaśaś ca vardhate tasya puṇyam āyuś ca vardhate /",
  "S02mahpratu:922": "dhanadhānyasamṛddhiś ca bhaviṣyati na saṃśayaḥ // 25 //",
  "S02mahpratu:923": "sukhaṃ svapiti medhāvī sukhaṃ ca prativibudhyate /",
  "S02mahpratu:924": "adhṛṣyaḥ sarvaśtrūṇāṃ sarvabhūtagaṇair api // 26 //",
  "S02mahpratu:925": "saṃgrāme vartamānasya jayo bhavati nityaśaḥ /",
  "S02mahpratu:926": "vidyāyāṃ sādhyamānāyām iyaṃ rakṣā anuttarā // 27 //",
  "S02mahpratu:927": "sukhaṃ ca sādhayed vidyāṃ vighno 'sya na bhaviṣyati /",
  "S02mahpratu:928": "sidhyanti sarvakalpāś ca praviṣṭaḥ sarvamaṇḍale // 28 //",
  "S02mahpratu:929": "kṣipraṃ ca samayajño 'sau bhavet sarvatra jātiṣu /",
  "S02mahpratu:930": "vaiśvāsiko bhavet tatra jinānāṃ guhyadhāraṇe // 29 //",
  "S02mahpratu:931": "sarvamaṅgalasaṃpūrṇaḥ sarvasiddhimanorathaḥ /",
  "S02mahpratu:932": "anayā likhitamātreṇa sarvasaukhyaṃ samṛdhyati // 30 //",
  "S02mahpratu:933": "sukhaṃ kālakriyāṃ kṛtvā bhavet svargaparāyaṇaḥ /",
  "S02mahpratu:934": "vivāde kalahe caiva vigrahe paramadāruṇe // 31 //",
  "S02mahpratu:935": "sarvabhayavinirmukto jinoktaṃ vacanaṃ yathā /",
  "S02mahpratu:936": "sa nityaṃ jātismaro bhoti jātau jātau na saṃśayaḥ // 32 //",
  "S02mahpratu:937": "rājāno vaśagās tasya sāntaḥpuramahājanāḥ /",
  "S02mahpratu:938": "sa mānyaś ca bhaven nityaṃ sādhubhir lokasaṃmataiḥ // 33 //",
  "S02mahpratu:939": "sarveṣāṃ ca priyo bhavati ye devā ye ca mānuṣāḥ /",
  "S02mahpratu:940": "rakṣāṃ tasya kariṣyanti divārātrau na saṃśayaḥ // 34 //",
  "S02mahpratu:941": "[45] atra mantrapadāḥ siddhāḥ samyaksaṃbuddhabhāṣitāḥ /",
  "S02mahpratu:942": "namo buddhāya /",
  "S02mahpratu:943": "namo dharmāya /",
  "S02mahpratu:944": "namaḥ saṃghāya /",
  "S02mahpratu:945": "namo bhagavate śākyamunaye mahākāruṇikāya tathāgatāyārhate samyaksaṃbuddhāya /",
  "S02mahpratu:946": "namas tebhyaḥ samyaksaṃbuddhebhyaḥ /",
  "S02mahpratu:947": "bhāvenaitān namaskṛtya buddhaśāsanavṛddhaye /",
  "S02mahpratu:948": "aham idānīṃ saṃpravakṣyāmi sarvasattvānukampayā // 1 //",
  "S02mahpratu:949": "imāṃ vidyāṃ mahātejāṃ mahābalaparākramām /",
  "S02mahpratu:950": "yasyāṃ bhāṣitamātrāyāṃ munīnāṃ vajrāsane // 2 //",
  "S02mahpratu:951": "mārāś ca mārakāyāś ca grahāḥ sarvavināyakāḥ /",
  "S02mahpratu:952": "vighnāś ca santi ye kecit tatkṣaṇād vilayaṃ gatāḥ // 3 //",
  "S02mahpratu:953": "[46] tadyathā /",
  "S02mahpratu:954": "oṃ giri 2 / giriṇi /",
  "S02mahpratu:955": "girivati /",
  "S02mahpratu:956": "guṇavati /",
  "S02mahpratu:957": "ākāśavati /",
  "S02mahpratu:958": "ākāśaśuddhe /",
  "S02mahpratu:959": "pāpavigate /",
  "S02mahpratu:960": "ākāśe /",
  "S02mahpratu:961": "gaganatale /",
  "S02mahpratu:962": "ākāśavicāriṇi /",
  "S02mahpratu:963": "jvalitaśikhare /",
  "S02mahpratu:964": "maṇimauktikakhacitamaulidhare /",
  "S02mahpratu:965": "sukeśe /",
  "S02mahpratu:966": "suvaktre /",
  "S02mahpratu:967": "sunetre /",
  "S02mahpratu:968": "suvarṇe /",
  "S02mahpratu:969": "suvarṇagaure /",
  "S02mahpratu:970": "atīte /",
  "S02mahpratu:971": "anutpanne /",
  "S02mahpratu:972": "anāgate /",
  "S02mahpratu:973": "pratyutpanne /",
  "S02mahpratu:974": "namaḥ sarveṣāṃ buddhānāṃ jvalitatejasām /",
  "S02mahpratu:975": "buddhe /",
  "S02mahpratu:976": "subuddhe /",
  "S02mahpratu:977": "bhagavati /",
  "S02mahpratu:978": "surakṣaṇi /",
  "S02mahpratu:979": "sukṣame /",
  "S02mahpratu:980": "suprabhe /",
  "S02mahpratu:981": "sudame /",
  "S02mahpratu:982": "sudānte /",
  "S02mahpratu:983": "vare /",
  "S02mahpratu:984": "bhagavati /",
  "S02mahpratu:985": "bhadravati /",
  "S02mahpratu:986": "bhadre /",
  "S02mahpratu:987": "subhadre /",
  "S02mahpratu:988": "vimale /",
  "S02mahpratu:989": "jayabhadre /",
  "S02mahpratu:990": "pracaṇḍe /",
  "S02mahpratu:991": "caṇḍe /",
  "S02mahpratu:992": "vajracaṇḍe /",
  "S02mahpratu:993": "mahācaṇḍe /",
  "S02mahpratu:994": "ghori /",
  "S02mahpratu:995": "gandhāri /",
  "S02mahpratu:996": "gauri /",
  "S02mahpratu:997": "caṇḍāli /",
  "S02mahpratu:998": "mātaṅgi /",
  "S02mahpratu:999": "varcasi /",
  "S02mahpratu:1000": "sumati /",
  "S02mahpratu:1001": "pukkasi /",
  "S02mahpratu:1002": "śavari /",
  "S02mahpratu:1003": "śāvari /",
  "S02mahpratu:1004": "śaṅkari /",
  "S02mahpratu:1005": "dramiḍi /",
  "S02mahpratu:1006": "drāmiḍi /",
  "S02mahpratu:1007": "raudriṇi /",
  "S02mahpratu:1008": "sarvārthasādhani /",
  "S02mahpratu:1009": "hana 2 sarvaśatrūṇām /",
  "S02mahpratu:1010": "daha 2 sarvaduṣṭānāṃ pretapiśācaḍākinīnāṃ manuṣyāmanuṣyāṇām /",
  "S02mahpratu:1011": "paca 2 hṛdayaṃ vidhvaṃsaya jīvitaṃ sarvaduṣṭagrahāṇām /",
  "S02mahpratu:1012": "nāśaya 2 sarvapāpāni me bhagavati /",
  "S02mahpratu:1013": "rakṣa 2 māṃ sarvasattvānāṃ ca sarvatra sarvabhayopadravebhyaḥ /",
  "S02mahpratu:1014": "sarvaduṣṭānāṃ bandhanaṃ kuru /",
  "S02mahpratu:1015": "sarvakilbiṣanāśani /",
  "S02mahpratu:1016": "mārtaṇḍe /",
  "S02mahpratu:1017": "mṛtyudaṇḍanivāraṇi /",
  "S02mahpratu:1018": "mānadaṇḍe /",
  "S02mahpratu:1019": "mānini /",
  "S02mahpratu:1020": "mahāmānini /",
  "S02mahpratu:1021": "cale /",
  "S02mahpratu:1022": "ciṭi 2 /",
  "S02mahpratu:1023": "viṭi 2 /",
  "S02mahpratu:1024": "niṭi 2 /",
  "S02mahpratu:1025": "niṭini /",
  "S02mahpratu:1026": "tuṭe /",
  "S02mahpratu:1027": "ghoriṇi /",
  "S02mahpratu:1028": "vīriṇi /",
  "S02mahpratu:1029": "pravarasamare /",
  "S02mahpratu:1030": "caṇḍāli /",
  "S02mahpratu:1031": "mātaṅgi /",
  "S02mahpratu:1032": "rundhasi /",
  "S02mahpratu:1033": "sarasi /",
  "S02mahpratu:1034": "varcasi /",
  "S02mahpratu:1035": "sumati /",
  "S02mahpratu:1036": "pukkasi /",
  "S02mahpratu:1037": "śavari /",
  "S02mahpratu:1038": "śāvari /",
  "S02mahpratu:1039": "śaṅkari /",
  "S02mahpratu:1040": "dramiḍi /",
  "S02mahpratu:1041": "drāmiḍi /",
  "S02mahpratu:1042": "dahani /",
  "S02mahpratu:1043": "pacani /",
  "S02mahpratu:1044": "mardani /",
  "S02mahpratu:1045": "sarale 2 /",
  "S02mahpratu:1046": "saralambhe /",
  "S02mahpratu:1047": "hīnamadhyotkṛṣṭavidāriṇi /",
  "S02mahpratu:1048": "vidhāriṇi /",
  "S02mahpratu:1049": "mahile 2 /",
  "S02mahpratu:1050": "mahāmahile /",
  "S02mahpratu:1051": "nigaḍe /",
  "S02mahpratu:1052": "nigaḍabhañje /",
  "S02mahpratu:1053": "matte /",
  "S02mahpratu:1054": "mattini /",
  "S02mahpratu:1055": "dānte /",
  "S02mahpratu:1056": "cakre /",
  "S02mahpratu:1057": "cakravākini /",
  "S02mahpratu:1058": "jvale 2 /",
  "S02mahpratu:1059": "jvāle 2 /",
  "S02mahpratu:1060": "jvalini /",
  "S02mahpratu:1061": "śavari /",
  "S02mahpratu:1062": "śāvari /",
  "S02mahpratu:1063": "sarvavyādhiharaṇi /",
  "S02mahpratu:1064": "cūḍi 2 /",
  "S02mahpratu:1065": "cūḍini 2 /",
  "S02mahpratu:1066": "nimi 2 /",
  "S02mahpratu:1067": "nimindhari /",
  "S02mahpratu:1068": "trilokajanani /",
  "S02mahpratu:1069": "trilokālokakari /",
  "S02mahpratu:1070": "traidhātukavyavalokani /",
  "S02mahpratu:1071": "vajraparaśupāśamudgarakhaḍgaśaṅkhacakratriśūlacintāmaṇimahāvidyādhāriṇi /",
  "S02mahpratu:1072": "rakṣa 2 māṃ sarvasattvānāṃ ca sarvatra sarvasthānagataṃ sarvaduṣṭabhayebhyaḥ sarvamanuṣyāmanuṣyabhayebhyaḥ sarvavyādhibhyaḥ /",
  "S02mahpratu:1073": "vajre /",
  "S02mahpratu:1074": "vajravati /",
  "S02mahpratu:1075": "vajrapāṇidhare /",
  "S02mahpratu:1076": "hili 2 /",
  "S02mahpratu:1077": "mili 2 /",
  "S02mahpratu:1078": "kili 2 /",
  "S02mahpratu:1079": "cili 2 /",
  "S02mahpratu:1080": "sili 2 /",
  "S02mahpratu:1081": "vara 2 /",
  "S02mahpratu:1082": "varade /",
  "S02mahpratu:1083": "sarvatra jayalabdhe svāhā /",
  "S02mahpratu:1084": "pāpavidāriṇi svāhā /",
  "S02mahpratu:1085": "sarvavyādhiharaṇi svāhā /",
  "S02mahpratu:1086": "sarvatra bhayaharaṇi svāhā /",
  "S02mahpratu:1087": "svastir bhavatu mama sarvasattvānāṃ ca svāhā /",
  "S02mahpratu:1088": "śānti svāhā /",
  "S02mahpratu:1089": "puṣṭi svāhā /",
  "S02mahpratu:1090": "jayatu jaye /",
  "S02mahpratu:1091": "jayavati /",
  "S02mahpratu:1092": "jaya /",
  "S02mahpratu:1093": "vimale /",
  "S02mahpratu:1094": "vipule svāhā /",
  "S02mahpratu:1095": "sarvatathāgatamūrte svāhā /",
  "S02mahpratu:1096": "oṃ bhūri 2 /",
  "S02mahpratu:1097": "vajravati /",
  "S02mahpratu:1098": "tathāgatahṛdayapūraṇi /",
  "S02mahpratu:1099": "saṃdhāraṇi /",
  "S02mahpratu:1100": "bala 2 /",
  "S02mahpratu:1101": "jayavidye hūṃ 2 phaṭ 2 svāhā /",
  "S02mahpratu:1102_0": "[47] yasya kasyacin mahābrāhmaṇa anayā tathāgatamūrtyā vidyāmantrapadadhāraṇyā rakṣā",
  "S02mahpratu:1102_1": "kṛtā paritrāṇaṃ parigrahaḥ paripālanaṃ śāntiḥ svastyayanaṃ kṛtaṃ bhavet tasya parikṣīṇam",
  "S02mahpratu:1102_2": "āyuḥ punar eva vivardhate /",
  "S02mahpratu:1103": "suciraṃ sukhaṃ ca jīvati /",
  "S02mahpratu:1104": "smṛtisaṃpannaś ca bhavati /",
  "S02mahpratu:1105": "uccāraṇamātreṇa vā vajrāvamārjanena vākālamaraṇān mahāvyādhibhyaś ca parimucyate /",
  "S02mahpratu:1106": "sarvarogāś cāsya praśāmyanti /",
  "S02mahpratu:1107": "dairghyaglānyam avamārjanamātreṇa praśamaṃ gacchati /",
  "S02mahpratu:1108": "dine dine svādhyāyaṃ kuryān mahāprājño bhavati /",
  "S02mahpratu:1109": "tejobalavīryapratibhānasaṃpanno bhavati /",
  "S02mahpratu:1110": "sarvapāpakarmāvaraṇāni cāsya niyatavedanīyāni niravaśeṣaṃ parikṣayaṃ yāsyanti /",
  "S02mahpratu:1111": "sarvabuddhabodhisattvadevanāgayakṣādīni cāsya ojobalavīryaṃ kāye prakṣepsyanti /",
  "S02mahpratu:1112": "mahāprītibahulo bhaviṣyati /",
  "S02mahpratu:1113": "antaśo mahābrāhmaṇa iyaṃ mahāvidyāmantrapadarakṣā tiryagyonigatānām api mṛgapakṣiṇāṃ karṇapuṭe nipatiṣyati te sarve 'vaivartikā bhaviṣyanty anuttarāyāṃ samyaksaṃbodhau /",
  "S02mahpratu:1114_0": "kaḥ punar vādo ya imāṃ mahāpratisarāṃ dhāraṇīṃ śrāddhaḥ kulaputro vā kuladuhitā vā",
  "S02mahpratu:1114_1": "bhikṣur vā bhikṣuṇī vā upāsako vā upāsikā vā rājā vā rājaputro vā brāhmaṇo vā kṣatriyo",
  "S02mahpratu:1114_2": "vā tadanyo vā yaḥ kaścit sakṛc chroṣyati śrutvā ca mahatyā śraddhayā gauraveṇādhyāśayena",
  "S02mahpratu:1114_3": "likhiṣyati likhāpayiṣyati dhārayiṣyati vācayiṣyati tīvreṇa manasā bhāvayiṣyati parebhyaś",
  "S02mahpratu:1114_4": "ca vistareṇa saṃprakāśayiṣyati tasya mahābrāhmaṇa aṣṭāv akālamaraṇāni sarvathā na",
  "S02mahpratu:1114_5": "pratikāṅkṣitavyāni /",
  "S02mahpratu:1115": "na cāsya kāye mahāvyādhayo bhaviṣyanti /",
  "S02mahpratu:1116": "na cāsya śarīre 'gnir na viṣaṃ na śastraṃ na garaṃ na kākhordakiraṇaṃ na mantrakarma na cūrṇayogo na cāṅgaśūlaṃ na jvaro na śiro 'rtir vā /",
  "S02mahpratu:1117": "ekāhikadvaitīyakatraitīyakacāturthakasaptāhikā vā jvarāḥ kāye na kramiṣyanti /",
  "S02mahpratu:1118": "sa smṛta eva sukhaṃ svapiti /",
  "S02mahpratu:1119": "smṛta eva vibudhyate /",
  "S02mahpratu:1120": "mahāparinirvāṇalābhī bhaviṣyati /",
  "S02mahpratu:1121": "sakṛt sahadharmeṇa mahati mahaiśvaryaṃ cādhigacchati /",
  "S02mahpratu:1122": "yatra yatropapadyate tatra tatra jātau jātau jātismaro bhaviṣyati /",
  "S02mahpratu:1123": "sarvasattvānāṃ ca priyo bhaviṣyati /",
  "S02mahpratu:1124": "vandanīyaś ca bhaviṣyati /",
  "S02mahpratu:1125": "sarvanarakatiryagyonigatigahanapretopapattibhyaś ca parimukto bhaviṣyati /",
  "S02mahpratu:1126": "yathā cārkamaṇḍalaṃ sarvasattvānāṃ tathā raśmyeva bhāsakaro bhaviṣyati /",
  "S02mahpratu:1127": "yathā candramaṇḍalam amṛtena prabhavatāṃ sarvasattvānāṃ kāyaṃ prahlādayati tathā dharmāmṛtena sarvasattvānāṃ cittasaṃtānāni prahlādayiṣyati /",
  "S02mahpratu:1128": "sarvaduṣṭayakṣarākṣasabhūtapretapiśācāpasmāraḍākinīgrahavighnavināyakādayaḥ sarve 'sya mahāpratisaravidyārājaprabhāvena na śaktā viheṭhanāṃ kartum /",
  "S02mahpratu:1129": "upasaṃkramatāṃ ca teṣām ayaṃ mahāvidyārājā smartavyā /",
  "S02mahpratu:1130": "tatas te sarvaduṣṭacittā vidyādharasya vaśyā ājñāśravaṇavidheyā bhavanti /",
  "S02mahpratu:1131": "asyā evānubhāvena yad uta mahāpratisarāvidyārājñyā na cāsya śatrubhayaṃ bhaviṣyati /",
  "S02mahpratu:1132": "anatikramaṇīyaś ca bhaviṣyati sarvaśatrugaṇai rājarājamahāmātyair brāhmaṇagṛhapatibhiś ca /",
  "S02mahpratu:1133": "antaśo 'pi ca vadhyārho vadhakapuruṣair ucchritāny api śastrāṇi khaṇḍakhaṇḍaṃ gacchanti pāṃsumayānīva viśīryante /",
  "S02mahpratu:1134": "tasmiṃś ca samaye sarvadharmā asyāmukhībhaviṣyanti /",
  "S02mahpratu:1135": "mahac cāsya smṛtibalaṃ bhaviṣyati /",
  "S02mahpratu:1136": "[48] rakṣoghnaṃ paramaṃ hy etat pavitraṃ pāpanāśanam /",
  "S02mahpratu:1137": "śrīkaraṃ dhīkaraṃ cāpi sarvaguṇavivardhanam // 1 //",
  "S02mahpratu:1138": "sarvamaṅgalakarī hy eṣā sarvāmaṅgalanāśanī /",
  "S02mahpratu:1139": "susvapnadarśanī cāpi duḥsvapnasya vināśanī // 2 //",
  "S02mahpratu:1140": "strīpuṃsayoḥ parā rakṣā vidyeyaṃ hi mahābalā /",
  "S02mahpratu:1141": "aṭavīkāntāradurgeṣu nityaṃ muñcati tatkṣaṇāt // 3 //",
  "S02mahpratu:1142": "sarvakāmāṃś ca labhate saṃbuddhavacanaṃ yathā /",
  "S02mahpratu:1143": "patha utpatham āpanna etāṃ vidyām anusmaret // 4 //",
  "S02mahpratu:1144": "panthānaṃ labhate śīghraṃ bhojanaṃ pānam uttamam /",
  "S02mahpratu:1145": "kāyena manasā vācā yat kṛtaṃ pūrvajanmasu // 5 //",
  "S02mahpratu:1146": "aśubhaṃ bahuvidhaṃ kiṃcit tat sarvaṃ kṣapayiṣyati /",
  "S02mahpratu:1147": "smaraṇād dhāraṇāc caiva udgrahāl lekhanād api // 6 //",
  "S02mahpratu:1148": "paṭhanād vācanāc caiva japanāt paradeśanāt /",
  "S02mahpratu:1149": "bhaviṣyaty acireṇāsau sarvadharmagatiṃgataḥ // 7 //",
  "S02mahpratu:1150": "evaṃ hi dharmarase prāpte pāpā gacchanti saṃkṣayam /",
  "S02mahpratu:1151": "sidhyante sarvakāryāṇi manasā yad yad īpsitam // 8 //",
  "S02mahpratu:1152": "sarvamṛtyubhayeṣv eṣā trāṇaṃ tasya bhaviṣyati /",
  "S02mahpratu:1153": "rājāgnir udakaṃ caiva vidyud vā taskaro 'pi vā // 9 //",
  "S02mahpratu:1154": "yuddhasaṃgrāmakalahā daṃṣṭriṇo ye ca dāruṇāḥ /",
  "S02mahpratu:1155": "te sarve pralayaṃ yānti vidyāyā lakṣajāpataḥ // 10 //",
  "S02mahpratu:1156": "vidyemāṃ paramāṃ siddhāṃ sarvabuddhehi deśitām /",
  "S02mahpratu:1157": "kīrtamānā na sīdanti bodhisaṃbhārapūraye // 11 //",
  "S02mahpratu:1158": "sarveṣu caiva sthāneṣu imāṃ vidyāṃ prayojayet /",
  "S02mahpratu:1159": "yāni cecchanti kāryāṇi svaparārthaprasiddhaye // 12 //",
  "S02mahpratu:1160": "sidhyanty ayatnatas tāni vidyāto nātra saṃśayaḥ /",
  "S02mahpratu:1161": "[49] idānīṃ sampravakṣyāmi āturāṇāṃ cikitsanam /",
  "S02mahpratu:1162": "caturaśraṃ maṇḍalaṃ kuryān mṛdgomayasamanvitam // 1 //",
  "S02mahpratu:1163": "pañcaraṅgikacūrṇena citrayen maṇḍalaṃ śubham /",
  "S02mahpratu:1164": "caturaḥ pūrṇakumbhāṃś ca sthāpayed vidhinā budhaḥ // 2 //",
  "S02mahpratu:1165": "puṣpāṇy avakiret tatra dhūpayed dhūpam uttamam /",
  "S02mahpratu:1166": "balikarma ca kurvīta mahāsāhasrapramardanam // 3 //",
  "S02mahpratu:1167": "pūrvavad gandhapuṣpāṃś ca dadyāc cātra vidhānavit /",
  "S02mahpratu:1168": "catasras tīrikāḥ sthāpyāḥ sarvāś ca paṭṭabaddhikāḥ // 4 //",
  "S02mahpratu:1169": "snāpayitvāturaṃ paścāc chucivastrasamāvṛtam /",
  "S02mahpratu:1170": "śubhagandhānuliptāṅgaṃ praveśayen madhyamaṇḍalam // 5 //",
  "S02mahpratu:1171": "pūrvāmukhaṃ niṣādyainaṃ vidyām etām udāharet /",
  "S02mahpratu:1172": "saptaśo japtayā cāsya rakṣāṃ kuryād vicakṣaṇaḥ // 6 //",
  "S02mahpratu:1173": "āturasya tato 'rthāya vārāṃś cāpy ekaviṃśati /",
  "S02mahpratu:1174": "udāhared imāṃ vidyāṃ sarvarogopaśāntaye // 7 //",
  "S02mahpratu:1175": "bhūyaś ca sapta vārān vai balikumbhasumantritam /",
  "S02mahpratu:1176": "paścān nivedayen mantrī balipuṣpān yathāvidhi // 8 //",
  "S02mahpratu:1177": "ity evaṃ dakṣiṇe pārśve kṣipeta sapta eva tu /",
  "S02mahpratu:1178": "paścimāyāṃ ca saptaiva uttarāyāṃ tathā diśi // 9 //",
  "S02mahpratu:1179": "adha ūrdhvaṃ tu saptaiva kṛtā rakṣā bhaviṣyati /",
  "S02mahpratu:1180": "evaṃ kṛte dvijaśreṣṭha sarvaduḥkhāt pramucyate // 10 //",
  "S02mahpratu:1181": "eṣā rakṣā samākhyātā śākyasiṃhena tāyinā /",
  "S02mahpratu:1182": "nāsty asyāḥ parā kācid rakṣāvidyā tridhātuke // 11 //",
  "S02mahpratu:1183": "[50] na tasya mṛtyur na jarā na rogo",
  "S02mahpratu:1184": "na cāpriyaṃ nāpi ca viprayogaḥ /",
  "S02mahpratu:1185": "yasyeyaṃ vidyā subhāṣitātmā",
  "S02mahpratu:1186": "bhaviṣyati mṛtyugaṇena pūjitaḥ // 1 //",
  "S02mahpratu:1187": "yamo 'pi tasya varadharmarājā",
  "S02mahpratu:1188": "kariṣyate pūjāṃ sagauraveṇa /",
  "S02mahpratu:1189": "kathayiṣyate devapuraṃ hi gaccha",
  "S02mahpratu:1190": "kṣaṇikaṃ mamedaṃ narakaṃ kariṣyasi // 2 //",
  "S02mahpratu:1191": "tato vimānaiś ca bahuprakārair",
  "S02mahpratu:1192": "maharddhiko yāti surālayaṃ śubham /",
  "S02mahpratu:1193": "evaṃ hy asau kiṃnarayakṣarākṣasaiḥ",
  "S02mahpratu:1194": "saṃpūjitas tatra sadā bhaviṣyati // 3 //",
  "S02mahpratu:1195": "[51] vajrapāṇiś ca yakṣendra indraś caiva śacīpatiḥ /",
  "S02mahpratu:1196": "hārītī pāñcikaś caiva lokapālā maharddhikāḥ // 1 //",
  "S02mahpratu:1197": "candrasūryau sanakṣatrau ye grahāḥ paramadāruṇāḥ /",
  "S02mahpratu:1198": "te ca sarve mahānāgā devatā ṛṣayas tathā // 2 //",
  "S02mahpratu:1199": "asurā garuḍā gandharvāḥ kiṃnarāś ca mahoragāḥ /",
  "S02mahpratu:1200": "nityānubaddhā rakṣārthaṃ yasya vidyā mahābalā // 3 //",
  "S02mahpratu:1201": "likhitāṃ dhārayet prājño bāhau baddhvā maharddhikām /",
  "S02mahpratu:1202": "mahatīṃ labhate pūjāṃ saṃpadaṃ cāpi nityaśaḥ // 4 //",
  "S02mahpratu:1203": "[52] idam avocad bhagavān āttamanās te ca bhikṣavas te ca bodhisattvāḥ sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandann iti /",
  "S02mahpratu:1204": "mahāpratisarāyā mahāvidyārājñyā rakṣāvidhānakalpo vidyādharasyāyaṃ samāptaḥ /"
}