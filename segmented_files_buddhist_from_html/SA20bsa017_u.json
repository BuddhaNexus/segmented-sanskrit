{
  "SA20bsa017_u:0": "Tattvaratnāvalokaḥ (Tra)",
  "SA20bsa017_u:1": "om namaḥ śrīsadgurupādebhyaḥ /",
  "SA20bsa017_u:2": "anupamasukharūpī śrīnivāso 'nivāso nirupamadaśadevīrūpavidyaḥ savidyaḥ /",
  "SA20bsa017_u:3": "tribhuvanahitasaukhyaprāptikāro 'vikāro jayati kamalapāṇiryāvadāśāvikāsāḥ // Tra_1 //",
  "SA20bsa017_u:4": "śrīmantranītigatacārucaturthasekarūpaṃ vidanti nahi ye sphuṭaśabdaśūnyam /",
  "SA20bsa017_u:5": "nānopadeśagaṇasaṃkulasaptabhedais teṣāṃ sphuṭāvagataye kriyate prayatnaḥ // Tra_2 //",
  "SA20bsa017_u:6": "saṃbhrāntabodhā nikhilā hi tīrthyās tattvasya sādhyasya ca rūpavittau /",
  "SA20bsa017_u:7": "tebhyaḥ prakṛṣṭaḥ kila tattvavettā vedāntavādīti[jana] pravādaḥ // Tra_3 //",
  "SA20bsa017_u:8": "ānandarūpaṃ svavidaprakampyaṃ vedāntinaḥ sādhyamuṣanti sāntam /",
  "SA20bsa017_u:9": "saśrāvakākhaḍgajināśca sādhyam icchanti rūpādyupadhervirāmam // Tra_4 //",
  "SA20bsa017_u:10": "ākāraśūnyaṃ gaganendurūpaṃ pratyātmavedyaṃ karuṇārasaṃ ca /",
  "SA20bsa017_u:11": "sallakṣaṇairbhūṣitamarthakāri dānādiniṣyandamapetasaukhyam // Tra_5 //",
  "SA20bsa017_u:12": "sānandasallakṣaṇamaṇḍitāṅgaṃ saṃbhujyamānaṃ daśabhūmisaṃsthaiḥ /",
  "SA20bsa017_u:13": "sattvārthakāri pravadanti sādhyaṃ dānadiṣaṭpāramitānayasthā // Tra_6 //",
  "SA20bsa017_u:14": "saṃpūrya dānādiguṇānaśeṣān saṃbuddhya kṛtyaṃ sakalaṃ ca kṛtvā /",
  "SA20bsa017_u:15": "yabhdūtakoṭeḥ karaṇaṃ ca sākṣāt sādhyaṃ tadapyasti nirodharūpam // Tra_7 //",
  "SA20bsa017_u:16": "svābhāṅgaṇā(nā)",
  "SA20bsa017_u:17": "śleṣi tadarthakāri duḥkhaiḥ sukhaiścaiva vimuktirūpam /",
  "SA20bsa017_u:18": "aśītyanuvyañjanabhūṣitāṅgam apetakalpaṃ pravadanti sādhyam // Tra_8 //",
  "SA20bsa017_u:19": "svadevatākāraviśeṣaśūnyaṃ prāgeva saṃbhāvya sukhaṃ sphuṭaṃ sat /",
  "SA20bsa017_u:20": "mahāsukhākhyaṃ jagadarthakāri cintāmaṇiprakhyamuvāca kaścit // Tra_9 //",
  "SA20bsa017_u:21": "kṛtvā sākṣāt svādhipaṃ sātarūpaṃ paścāt tyaktvā sātamātraṃ phalaṃ syāt /",
  "SA20bsa017_u:22": "śuddhaṃ sākṣācchakyate naiva kartuṃ tenākāro bhāvitaḥ svādhipasya // Tra_10 //",
  "SA20bsa017_u:23": "gagaṇasamaśarīraṃ lakṣaṇairbhūṣitāṅgaṃ nirupamasukhapūrṇaṃ svābhayā saṃgataṃ ca /",
  "SA20bsa017_u:24": "sphuradamitamunīndraḥ sarvasattvārthakāri pravadati punaranyaḥ sādhyamucchedaśūnyam // Tra_11 //",
  "SA20bsa017_u:25": "kṛtvā sākṣāt svādhipaṃ sātarūpaṃ bhāvopekṣājñānamātraṃ phalaṃ syāt /",
  "SA20bsa017_u:26": "āsaṃsārasthāyi sattvārthakāri cintāratnaprakhyamekāntaśāntam // Tra_12 //",
  "SA20bsa017_u:27": "kṛtvā sākṣānmaṇḍalaṃ sātarūpaṃ paścāttasya svecchayā nirvṛtiṃ ca /",
  "SA20bsa017_u:28": "sattvārthasyāpyastyabhāvo na vāsmin prādurbhāvo nirvṛtādasti yasmāt // Tra_13 //",
  "SA20bsa017_u:29": "kṛtvā sphuṭaṃ rūpamabhīṣṭameṣāṃ paścānnirodhaṃ phalamāha kaścit /",
  "SA20bsa017_u:30": "abhinnarūpaśca yato nirodho na pakṣabhede 'pi tato 'sti bhedaḥ // Tra_14 //",
  "SA20bsa017_u:31": "prajñājñānāduttaraṃ bodhicittāsvādasturyaṃ seṣa(ka)",
  "SA20bsa017_u:32": "māhāvaraṃ tat /",
  "SA20bsa017_u:33": "yasmāt sarvo bhāvanāsu prayāso vyarthaḥ prāptastatphalasya prasiddheḥ // Tra_15 //",
  "SA20bsa017_u:34": "prajñājñānāduttaraṃ prāptarāmāsvādasturyaṃ sekamāhādhamaṃ tat /",
  "SA20bsa017_u:35": "yasmāt sarvo bhāvanādau prayatno buddhoddiṣṭo niṣphalaḥ saṃprasaktaḥ // Tra_16 //",
  "SA20bsa017_u:36": "dambholibījaśrutidhautaśuddhapāthojña(ja)",
  "SA20bsa017_u:37": "bhūtāṅkurabhūtapuṣṭi /",
  "SA20bsa017_u:38": "turīyaśasyaṃ paripākameta(ti)",
  "SA20bsa017_u:39": "sphuṭaṃ caturthaṃ viduṣo 'pi gūḍham // Tra_17 //",
  "SA20bsa017_u:40": "pañcapradīpāmṛtabinducandrabhrūmadhyabindudbhavamaṇḍalāni /",
  "SA20bsa017_u:41": "vāyoḥ svarūpaṃ galaśuṇḍikādyam atattvarūpaṃ svayamūhanīyam // Tra_18 //",
  "SA20bsa017_u:42": "svapnendrajālapratibimbamāyāmarīcigandharvapurāmbucandraiḥ /",
  "SA20bsa017_u:43": "anyaiśca sarvairupamābhidheyair naivāsti sādhyaṃ kathitādihānyat // Tra_19 //",
  "SA20bsa017_u:44": "gambhīraśūnyapratibhāsamātraśāntātisūkṣmānabhilāpyaśabdaiḥ /",
  "SA20bsa017_u:45": "nirlepanī[rū]panirañjanādyair bhrāntirna kāryāparasādhyasattve // Tra_20 //",
  "SA20bsa017_u:46": "// tattvaratnāvalokaḥ samāptaḥ //",
  "SA20bsa017_u:47": "kṛtiriyaṃ paṇḍitavāgīśvarakīrtipādānām //"
}