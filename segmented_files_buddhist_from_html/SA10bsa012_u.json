{
  "SA10bsa012_u:0": "Pratītyasamutpādahṛdayakārikā (Pshk)",
  "SA10bsa012_u:1": "nāgārjunakṛtā",
  "SA10bsa012_u:2": "dvādaśa ye 'ṅgaviśeṣā muninoddiṣṭāḥ pratītyasambhūtāḥ /",
  "SA10bsa012_u:3": "te kleśakarmaduḥkheṣu saṅgṛhītāstriṣu yathāvat // Pshk_1 //",
  "SA10bsa012_u:4": "ādyāṣṭamanavamāḥ syuḥ kleśāḥ karma dvitīyadaśamau ca /",
  "SA10bsa012_u:5": "śeṣāḥ sapta ca duḥkhaṃ trisaṅgrahā dvādaśa tu dharmāḥ // Pshk_2 //",
  "SA10bsa012_u:6": "tribhyo bhavati dvandvaṃ dvandvātprabhavanti sapta saptabhyaḥ /",
  "SA10bsa012_u:7": "traya udbhavanti bhūyastadeva[tu] bhramati bhavacakram // Pshk_3 //",
  "SA10bsa012_u:8": "hetuphalañca[hi]sarvaṃ jagadanyo nāsti kaścidiha sattvaḥ /",
  "SA10bsa012_u:9": "śūnyebhya eva śūnyā dharmāḥ prabhavanti dharmebhyaḥ // Pshk_4 //",
  "SA10bsa012_u:10": "svādhyāyadīpamudrādarpaṇaghoṣa 'rkakāntabījāmlaiḥ /",
  "SA10bsa012_u:11": "skandhapratisandhirasaṅkramaśca vidvadbhiravadhāryau // Pshk_5 //",
  "SA10bsa012_u:12": "ya ucchedaṃ prakalpayatyatisūkṣme 'pi vastuni /",
  "SA10bsa012_u:13": "pratītyasambhavasyārthamavijñaḥ sa na paśyati // Pshk_6 //",
  "SA10bsa012_u:14": "nāpaneyamataḥ kiñcit prakṣepyaṃ nāpi kiñcana /",
  "SA10bsa012_u:15": "draṣṭavyaṃ bhūtato bhūtaṃ bhūtadarśī vimucyate // Pshk_7 //",
  "SA10bsa012_u:16": "pratītyasamutpādahṛdayakārikā ācārya nāgārjunakṛtā samāptā /"
}