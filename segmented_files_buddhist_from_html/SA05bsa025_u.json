{
  "SA05bsa025_u:0": "Ratnāvalī / (NRa)",
  "SA05bsa025_u:1": "(Vaidya 296)",
  "SA05bsa025_u:2": "/ namo ratnatrayāya //",
  "SA05bsa025_u:3": "sarvadoṣavinirmuktaṃ guṇaiḥ sarvairalaṃkṛtam /",
  "SA05bsa025_u:4": "praṇamya sarvajñamahaṃ sarvasattvaikabāndhavam // NRa_1.1 //",
  "SA05bsa025_u:5": "dharmamekāntakalyāṇaṃ rāja[n dha]rmodayāya te /",
  "SA05bsa025_u:6": "vakṣyāmi dharmaḥ siddhiṃ hi yāti saddharmabhājane // NRa_1.2 //",
  "SA05bsa025_u:7": "prāgdharmābhyudayo yatra paścānaiḥśreyasodayaḥ /",
  "SA05bsa025_u:8": "saṃprāpyābhyudayaṃ yasmādeti naiḥśreyasaṃ kramāt // NRa_1.3 //",
  "SA05bsa025_u:9": "sukhamabhyudaya[statra mokṣo]naiḥśreyaso mataḥ /",
  "SA05bsa025_u:10": "asya sādhanasaṃkṣepaḥ śraddhāprajñe samāsataḥ // NRa_1.4 //",
  "SA05bsa025_u:11": "śrāddhatvābhdajate dharmaṃ prājñatvādvetti tattvataḥ /",
  "SA05bsa025_u:12": "prajñā pradhānaṃ tvanayoḥ śraddhā pūrvaṃgamāsya tu // NRa_1.5 //",
  "SA05bsa025_u:13": "chandād dveṣābhdayānmohādyo dharmaṃ nātivartate /",
  "SA05bsa025_u:14": "sa śrāddha iti vijñeyaḥ śreyaso bhājanaṃ param // NRa_1.6 //",
  "SA05bsa025_u:15": "kāyavāṅmānasaṃ karma sarvaṃ samyakparīkṣya yaḥ /",
  "SA05bsa025_u:16": "parātmahitamājñāya sadā kuryātsa paṇḍitaḥ // NRa_1.7 //",
  "SA05bsa025_u:17": "(Vaidya 297)",
  "SA05bsa025_u:18": "ahiṃsā cauryaviratiḥ paradāravivarjanam /",
  "SA05bsa025_u:19": "mithyāpaiśunyapāruṣyābaddhavādeṣu saṃyamaḥ // NRa_1.8 //",
  "SA05bsa025_u:20": "lobhavyāpādanāstikyadṛṣṭīnāṃ parivarjanam /",
  "SA05bsa025_u:21": "ete karmapathāḥ śuklā daśa kṛṣṇā viparyayāt // NRa_1.9 //",
  "SA05bsa025_u:22": "amadyapānaṃ svājīvo 'vihiṃsā dānamādarāt /",
  "SA05bsa025_u:23": "pūjyapūjā ca maitrī ca dharmaścaiṣa samāsataḥ // NRa_1.10 //",
  "SA05bsa025_u:24": "śarīratāpanāddharmaḥ kevalā(nnāsti tena hi) /",
  "SA05bsa025_u:25": "na paradrohaviratirna paresāmanugrahaḥ // NRa_1.11 //",
  "SA05bsa025_u:26": "dānaśīlakṣamāspaṣṭaṃ yaḥ saddharmamahāpatham /",
  "SA05bsa025_u:27": "anādṛtya vrajet kāyakleśago daṇḍakotpathaiḥ // NRa_1.12 //",
  "SA05bsa025_u:28": "sa saṃsārāṭavīṃ ghorāmanantajanapādapām /",
  "SA05bsa025_u:29": "kleśavyālāvalīḍhāṅgaḥ sudīrghaṃ pratipadyate // NRa_1.13 //",
  "SA05bsa025_u:30": "hiṃsayā jāyate 'lpāyuḥ bahavābādho vihiṃsayā /",
  "SA05bsa025_u:31": "cauryeṇa bhogavyasanī saśa(truḥ)",
  "SA05bsa025_u:32": "pāradārikaḥ // NRa_1.14 //",
  "SA05bsa025_u:33": "pratyākhyānaṃ mṛṣāvādāt paiśunyānmitrabhedanam /",
  "SA05bsa025_u:34": "apriyaśravaṇaṃ raukṣyādabāddhā(dapārthā?)",
  "SA05bsa025_u:35": "ddurbhagaṃ vacaḥ // NRa_1.15 //",
  "SA05bsa025_u:36": "manorathān hantyamidhyā vyāpādo bhayadaḥ smṛtaḥ /",
  "SA05bsa025_u:37": "mithyādṛṣṭiḥ kudṛṣṭitvaṃ madyapānaṃ matibhramaḥ // NRa_1.16 //",
  "SA05bsa025_u:38": "apradānena dāridyaṃ mithyājīvena vañcanā /",
  "SA05bsa025_u:39": "stambhena duṣkulīnatvamalpaujaskatvamīrṣyayā // NRa_1.17 //",
  "SA05bsa025_u:40": "krodhāddurvarṇatā maurkhyamapraśnena vipaścitām /",
  "SA05bsa025_u:41": "phalametanmanuṣyatve sarvebhyaḥ prāk ca durgatiḥ // NRa_1.18 //",
  "SA05bsa025_u:42": "eṣāmakuśalākhyānāṃ vipāko yaḥ prakīrtitaḥ /",
  "SA05bsa025_u:43": "kuśalānāṃ ca sarveṣāṃ viparītaḥ phalodayaḥ // NRa_1.19 //",
  "SA05bsa025_u:44": "lobho dveṣaśca mohaśca tajjaṃ karmeti cāśubham /",
  "SA05bsa025_u:45": "alobhāmohādveṣāśca tajjaṃ karmetaracchubham // NRa_1.20 //",
  "SA05bsa025_u:46": "abhubhātsarvaduḥkhāni sarvadurgatayastathā /",
  "SA05bsa025_u:47": "śubhātsugatayaḥ sarvāḥ sarvajanmasukhāni ca // NRa_1.21 //",
  "SA05bsa025_u:48": "nivṛttiraśubhātkṛtsnātpravṛttistu śubhe sadā /",
  "SA05bsa025_u:49": "manasā karmaṇā vācā dharmo 'yaṃ dvividhaḥ smṛtaḥ // NRa_1.22 //",
  "SA05bsa025_u:50": "narakapretatiryagbhyo dharmādasmādvimucyate /",
  "SA05bsa025_u:51": "nṛṣu deveṣu cāpnoti sukhaśrirājyavistarān // NRa_1.23 //",
  "SA05bsa025_u:52": "(Vaidya 298)",
  "SA05bsa025_u:53": "dhyānāpramāṇārūpyaistu brahmādyasukhamaśnute /",
  "SA05bsa025_u:54": "ityabhyudayadharmo 'yaṃ phalaṃ cāsya samāsataḥ // NRa_1.24 //",
  "SA05bsa025_u:55": "naiḥśreyasaḥ punardharmaḥ sūkṣmo gambhīradarśanaḥ /",
  "SA05bsa025_u:56": "bālānāṃ[aśrotravatām] uktastrāsakaro jinaiḥ // NRa_1.25 //",
  "SA05bsa025_u:57": "nāsmyahaṃ na bhaviṣyāmi na me 'sti na bhaviṣyati /",
  "SA05bsa025_u:58": "iti bālasya saṃtrāsaḥ paṇḍitasya bhayakṣayaḥ // NRa_1.26 //",
  "SA05bsa025_u:59": "ahaṃkaraprasūteyaṃ mamakāropasaṃhitā /",
  "SA05bsa025_u:60": "prajā prajāhitaikāntavādinābhihitākhilā // NRa_1.27 //",
  "SA05bsa025_u:61": "astyahaṃ mama cāstīti mithyaitatparamārthibhiḥ /",
  "SA05bsa025_u:62": "yathābhūtaparijñānānna bhavatyubhayaṃ yataḥ // NRa_1.28 //",
  "SA05bsa025_u:63": "ahaṃkārodbhavāḥ skandhāḥ so 'haṃkāro 'nṛto 'rthataḥ /",
  "SA05bsa025_u:64": "bījaṃ yasyānṛtaṃ tasya prarohaḥ satyataḥ kutaḥ // NRa_1.29 //",
  "SA05bsa025_u:65": "skandhānasatyān dṛṣṭvaivamahaṃkāraḥ prahīyate /",
  "SA05bsa025_u:66": "ahaṃkāraprahāṇācca na punaḥ skandhasaṃbhavaḥ // NRa_1.30 //",
  "SA05bsa025_u:67": "yathādarśamupādāya(svamukhapratibimbakam /",
  "SA05bsa025_u:68": "dṛśya) te nāma taccaivaṃ na kiṃcidapi tattvataḥ // NRa_1.31 //",
  "SA05bsa025_u:69": "ahaṃkārastathā skandhānupādāyopalabhyate /",
  "SA05bsa025_u:70": "na ca kaścitsa tattvena svamukhapratibimbavat // NRa_1.32 //",
  "SA05bsa025_u:71": "yathādarśamanādāya svamukhapratibimbakam /",
  "SA05bsa025_u:72": "na dṛśyate tathā skandhānanādāyāhamityapi // NRa_1.33 //",
  "SA05bsa025_u:73": "evaṃvidhārthaśravaṇāddharmacakṣuravāptavān /",
  "SA05bsa025_u:74": "āryānandaḥ svayaṃ caiva bhikṣubhyo 'bhīkṣṇamuktavān // NRa_1.34 //",
  "SA05bsa025_u:75": "skandhagrāho yāvadasti tāvadevāhamityapi /",
  "SA05bsa025_u:76": "ahaṃkāre sati punaḥ karma janma tataḥ punaḥ // NRa_1.35 //",
  "SA05bsa025_u:77": "trivartmaitadanādyantamadhyaṃ saṃsāramaṇḍalam /",
  "SA05bsa025_u:78": "alātamaṇḍalaprakhyaṃ bhramatyanyonyahetukam // NRa_1.36 //",
  "SA05bsa025_u:79": "svaparobhayatastasya traikālyato 'pyaprāptitaḥ /",
  "SA05bsa025_u:80": "ahaṃkāraḥ kṣayaṃ yāti tataḥ karma ca janma ca // NRa_1.37 //",
  "SA05bsa025_u:81": "evaṃ hetuphalotpādaṃ paśyaṃstatkṣayameva ca /",
  "SA05bsa025_u:82": "nāstitāmastitāṃ caiva naiti lokasya tattvataḥ // NRa_1.38 //",
  "SA05bsa025_u:83": "(Vaidya 299)",
  "SA05bsa025_u:84": "sarvaduḥkhakṣayaṃ dhama śrutvaivamaparīkṣakaḥ /",
  "SA05bsa025_u:85": "saṃkampatyaparijñānādabhayasthānakātaraḥ // NRa_1.39 //",
  "SA05bsa025_u:86": "na bhaviṣyati nirvāṇe sarvametanna te bhayam /",
  "SA05bsa025_u:87": "ucyamāna ihābhāvastasya te kiṃ bhayaṃkaraḥ // NRa_1.40 //",
  "SA05bsa025_u:88": "mokṣe nātmā na ca skandhā mokṣaścedīdṛśaḥ priyaḥ /",
  "SA05bsa025_u:89": "ātmaskandhāpanayanaṃ kimihaiva tavāpriyam // NRa_1.41 //",
  "SA05bsa025_u:90": "na cābhāvo 'pi nirvānaṃ kuta eva tasya[vāsya] bhāvatā /",
  "SA05bsa025_u:91": "bhāvābhāvaparāmarśakṣayo nirvāṇamucyate // NRa_1.42 //",
  "SA05bsa025_u:92": "samāsānnāstitādṛṣṭiḥ phalaṃ nāstīti karmaṇaḥ /",
  "SA05bsa025_u:93": "apuṇyāpāyīkī caiṣā mithyādṛṣṭiriti smṛtā // NRa_1.43 //",
  "SA05bsa025_u:94": "samāsādastitādṛṣṭiḥ phalaṃ cāstīti karmaṇām /",
  "SA05bsa025_u:95": "puṇyā sugatiniṣyandā samyagdṛṣṭiriti smṛtā // NRa_1.44 //",
  "SA05bsa025_u:96": "jñāne nāstyastitāśānteḥ pāpapuṇyavyatikramaḥ /",
  "SA05bsa025_u:97": "durgateḥ sugateścāsmāt sa mokṣaḥ sabhdirucyate // NRa_1.45 //",
  "SA05bsa025_u:98": "sahetumudayaṃ paśyan nāstitāmativartate /",
  "SA05bsa025_u:99": "astitāmapi nopaiti nirodhaṃ saha hetunā // NRa_1.46 //",
  "SA05bsa025_u:100": "prāgjātaḥ sahajātaśca heturahetuko 'rthataḥ /",
  "SA05bsa025_u:101": "prajñapterapratītatvādutpatteścaiva tattvataḥ // NRa_1.47 //",
  "SA05bsa025_u:102": "asmin satīdaṃ bhavati dīrghe hrasvaṃ yathā sati /",
  "SA05bsa025_u:103": "[tasyotpādādudetīdaṃ dīpotpādādyathā] prabhā // NRa_1.48 //",
  "SA05bsa025_u:104": "hrasve 'sati punardīrghaṃ na bhavati svabhāvataḥ /",
  "SA05bsa025_u:105": "pradīpasyāpyanutpādātprabhāyā apyasaṃbhavaḥ // NRa_1.49 //",
  "SA05bsa025_u:106": "evaṃ hetuphalotpādaṃ dṛṣṭvā nopaiti nāstikyam(nāstitām) /",
  "SA05bsa025_u:107": "abhyupetyāsya lokasya yāthābhūtyaṃ prapañcajam // NRa_1.50 //",
  "SA05bsa025_u:108": "nirodhaṃ ca prapañcotthaṃ yāthābhūtyādupāgataḥ /",
  "SA05bsa025_u:109": "nopayātyastitāṃ tasmānmucyate 'dvayaniścitaḥ // NRa_1.51 //",
  "SA05bsa025_u:110": "dūrādālokitaṃ rūpamāsannairdṛśyate sphuṭam /",
  "SA05bsa025_u:111": "marīciryadi vāri syādāsannaiḥ kiṃ na dṛśyate // NRa_1.52 //",
  "SA05bsa025_u:112": "dūrībhūtairyathābhūto loko 'yaṃ dṛśayate tathā /",
  "SA05bsa025_u:113": "na dṛśyate tadāsannairanimitto marīcivat // NRa_1.53 //",
  "SA05bsa025_u:114": "[marīcistoyasadṛśī yathā nāmbu na] cārthataḥ /",
  "SA05bsa025_u:115": "skandhāstathātmasadṛśā nātmāno nāpi te 'rthataḥ // NRa_1.54 //",
  "SA05bsa025_u:116": "(Vaidya 300)",
  "SA05bsa025_u:117": "marīcīṃ toyamityetaditi matvāgato 'tra san /",
  "SA05bsa025_u:118": "yadi nāstīti tattoyaṃ [gṛṇhīyānmūḍha eva saḥ // NRa_1.55 //",
  "SA05bsa025_u:119": "marīcipratimaṃ lokamevamastīti gṛṇhataḥ /",
  "SA05bsa025_u:120": "nāstīti cāpi moho 'yaṃ sati mohe na mucyate // NRa_1.56 //",
  "SA05bsa025_u:121": "nāstiko durgatiṃ yātiṃ sugatiṃ yati cāstikaḥ /",
  "SA05bsa025_u:122": "yathābhūtaparijñānānmokṣamadvayaniśritaḥ // NRa_1.57 //",
  "SA05bsa025_u:123": "anicchan nāstitāstitve yathābhūtaparijñayā /",
  "SA05bsa025_u:124": "nāstitāṃ labhate mohāt kasmānna labhate 'stitām // NRa_1.58 //",
  "SA05bsa025_u:125": "syādastidūṣaṇādasya nāstitākṣipyate 'rthataḥ /",
  "SA05bsa025_u:126": "nāstitādūṣaṇādeva kasmānnākṣipyate 'stitā // NRa_1.59 //",
  "SA05bsa025_u:127": "na pratijñā na caritaṃ na cittaṃ bodhiniśrayāt /",
  "SA05bsa025_u:128": "nāstikatve 'rthato yeṣāṃ kathaṃ te nāstikāḥ smṛtāḥ // NRa_1.60 //",
  "SA05bsa025_u:129": "sasāṃkhyaulūkyanirgranthapugdalaskandhavādinam /",
  "SA05bsa025_u:130": "pṛccha lokaṃ yadi vadatyastināstivyatikramam // NRa_1.61 //",
  "SA05bsa025_u:131": "dharmayautakamityasmānnāstyastitvavyatikramam /",
  "SA05bsa025_u:132": "viddhi gambhīramityuktaṃ buddhānāṃ śāsanāmṛtam // NRa_1.62 //",
  "SA05bsa025_u:133": "vibhavaṃ naiti nāyāti na tiṣṭhatyapi ca kṣaṇam /",
  "SA05bsa025_u:134": "traikālyavyativṛttātmā loka eva kuto 'rthataḥ // NRa_1.63 //",
  "SA05bsa025_u:135": "dvayorapyāgatigatī prasthitiśca na tattvataḥ /",
  "SA05bsa025_u:136": "lokaniryāṇayostasmādviśeṣaḥ ka ivārthataḥ // NRa_1.64 //",
  "SA05bsa025_u:137": "sthiterabhāvādudayo nirodhaśca na tattvataḥ /",
  "SA05bsa025_u:138": "uditaśca sthitaśceti niruddhaśca kuto 'rthataḥ // NRa_1.65 //",
  "SA05bsa025_u:139": "kathamakṣaṇiko bhāvaḥ pariṇāmaḥ sadā yadi /",
  "SA05bsa025_u:140": "nāsti cetpariṇāmaḥ syādanyathātvaṃ kuto 'rthataḥ // NRa_1.66 //",
  "SA05bsa025_u:141": "ekadeśe kṣayādvā syāt kṣaṇikaṃ sarvaśo 'pi vā /",
  "SA05bsa025_u:142": "vaiṣamyānupalabdheśca dvidhāpyetadayuktimat // NRa_1.67 //",
  "SA05bsa025_u:143": "kṣaṇike sarvathā bhāve kutaḥ kācitpurāṇatā /",
  "SA05bsa025_u:144": "sthairyādakṣaṇike cāpi kutaḥ kācitpurāṇatā // NRa_1.68 //",
  "SA05bsa025_u:145": "yathānto 'sti kṣaṇasyaivamādirmadhyaṃ ca kalpyatām /",
  "SA05bsa025_u:146": "tryātmakatvāt kṣaṇasyaivaṃ na lokasya kṣaṇaṃ sthitiḥ // NRa_1.69 //",
  "SA05bsa025_u:147": "(Vaidya 301)",
  "SA05bsa025_u:148": "ādimadhyāvasānāni[cintyāni kṣaṇavatpunaḥ /",
  "SA05bsa025_u:149": "ādimadhyā] vasānatvaṃ na svataḥ parato 'pi vā // NRa_1.70 //",
  "SA05bsa025_u:150": "naiko 'nekapradeśatvānnāpradeśaśca kaścan /",
  "SA05bsa025_u:151": "vinaikamapi nāneko nāstitvamapi cāstitām // NRa_1.71 //",
  "SA05bsa025_u:152": "vināśāt pratipakṣādvā syādastitvasya nāstitā /",
  "SA05bsa025_u:153": "vināśaḥ pratipakṣo vā kathaṃ syādastyasaṃbhavāt // NRa_1.72 //",
  "SA05bsa025_u:154": "nirvṛtestena lokasya nopaityūnatvamarthataḥ /",
  "SA05bsa025_u:155": "antavāniti lokaśca pṛṣṭastūṣṇīṃ jino 'bhavat // NRa_1.73 //",
  "SA05bsa025_u:156": "sarvajña iti sarvajño budhaistenaiva gamyate /",
  "SA05bsa025_u:157": "yenaitaddharmagāmbhīryaṃ novācābhajane loke // NRa_1.74 //",
  "SA05bsa025_u:158": "iti naiḥśreyaso dharmo gambhīro niṣparigrahaḥ /",
  "SA05bsa025_u:159": "anālaya iti proktaḥ saṃbuddhaistatvadarśibhiḥ // NRa_1.75 //",
  "SA05bsa025_u:160": "asmādanālayāddharmādāyalayābhiratā janāḥ /",
  "SA05bsa025_u:161": "astināstyavyatikrāntā bhītā naśyantyamedhasaḥ // NRa_1.76 //",
  "SA05bsa025_u:162": "te naṣṭā nāśayantyanyānabhayasthānabhīravaḥ /",
  "SA05bsa025_u:163": "tathā kuru yathā rājān naṣṭairna vipraṇāśyase // NRa_1.77 //",
  "SA05bsa025_u:164": "2",
  "SA05bsa025_u:165": "kadalī pāṭitā yadvanniḥśeṣāvayavaiḥ saha /",
  "SA05bsa025_u:166": "na kiṃcitpuruṣastadvatpāṭitaḥ saha dhātubhiḥ // NRa_2.1 //",
  "SA05bsa025_u:167": "sarvadharmā anātmāna ityato bhāṣitaṃ jinaiḥ /",
  "SA05bsa025_u:168": "dhātuṣaṭkaṃ ca taiḥ sarvaṃ nirṇitaṃ tacca nārthataḥ // NRa_2.2 //",
  "SA05bsa025_u:169": "naivamātmā na cānātmā yāthābhūtyena labhyate /",
  "SA05bsa025_u:170": "ātmānātmakṛte dṛṣṭī vavārāsmānmahāmuniḥ // NRa_2.3 //",
  "SA05bsa025_u:171": "dṛṣṭaśrutādyaṃ muninā na satyaṃ na mṛṣoditam /",
  "SA05bsa025_u:172": "pakṣāddhi pratipakṣaḥ syādubhayaṃ tacca nārthataḥ // NRa_2.4 //",
  "SA05bsa025_u:173": "iti satyānṛtātīto loko 'yaṃ paramārthataḥ /",
  "SA05bsa025_u:174": "asmādeva ca tattvena nopaityasti ca nāsti ca // NRa_2.5 //",
  "SA05bsa025_u:175": "yaccaivaṃ sarvathā neti sarvajñastatkathaṃ vadet /",
  "SA05bsa025_u:176": "sāntamityathavānantaṃ dvayaṃ vādvayameva vā // NRa_2.6 //",
  "SA05bsa025_u:177": "asaṃkhyeyā gatā buddhāstathaiṣyantyatha sāṃpratāḥ /",
  "SA05bsa025_u:178": "koṭyagraśaśca sattvāntastebhyastraikālyajo mataḥ // NRa_2.7 //",
  "SA05bsa025_u:179": "vṛddhiheturna lokasya kṣayastrikālyasaṃbhavaḥ /",
  "SA05bsa025_u:180": "sarvajñena kathaṃ tasya pūrvānto 'vyākṛtaḥ kṛtaḥ // NRa_2.8 //",
  "SA05bsa025_u:181": "(Vaidya 302)",
  "SA05bsa025_u:182": "etattu dharmagāmbhīya yattadguhyaṃ pṛthagjane /",
  "SA05bsa025_u:183": "māyopamatvaṃ lokasya buddhānāṃ śāsanāmṛtam // NRa_2.9 //",
  "SA05bsa025_u:184": "māyāgajasya dṛśyeta yathā janmānta eva ca /",
  "SA05bsa025_u:185": "na ca kaścitsa tattvena janmāntaścaiva vidyate // NRa_2.10 //",
  "SA05bsa025_u:186": "māyopamasya lokasya tathā janmānta eva ca /",
  "SA05bsa025_u:187": "dṛśyate paramārthena na ca janmānta eva ca // NRa_2.11 //",
  "SA05bsa025_u:188": "yathā māyāgajo naiti kutaścidyāti na kvacit /",
  "SA05bsa025_u:189": "cittamohanamātratvādbhāvatvena na tiṣṭhati // NRa_2.12 //",
  "SA05bsa025_u:190": "tathā māyopamo loko naiti yāti na kutracit /",
  "SA05bsa025_u:191": "cittamohanamātratvābhdāvatvena na tiṣṭhati // NRa_2.13 //",
  "SA05bsa025_u:192": "trakālyavyativṛttātmā loka evaṃ nu ko 'rthataḥ /",
  "SA05bsa025_u:193": "yo 'sti nāstyathavāpi syādanyatra vyavahārataḥ // NRa_2.14 //",
  "SA05bsa025_u:194": "catuṣprakāramityasmāt śānto 'nanto dvayo 'dvayaḥ /",
  "SA05bsa025_u:195": "buddhena hetornānyasmādayamavyākṛtaḥ kṛtaḥ // NRa_2.15 //",
  "SA05bsa025_u:196": "śarīrāśucitā tāvat sthūlā pratyakṣagocarā /",
  "SA05bsa025_u:197": "satataṃ dṛśyamānāpi yadā citta na tiṣṭhati // NRa_2.16 //",
  "SA05bsa025_u:198": "tadātisūkṣmo gambhīraḥ saddharmo 'yamanālayaḥ /",
  "SA05bsa025_u:199": "apratyakṣaḥ kathaṃ citte sukhenāvatariṣyati // NRa_2.17 //",
  "SA05bsa025_u:200": "saṃbudhyāsmānnivṛtto 'bhūddharmaṃ deśayituṃ muniḥ /",
  "SA05bsa025_u:201": "durjñānamatigāmbhīryād jñātvā dharmamimaṃ janaiḥ // NRa_2.18 //",
  "SA05bsa025_u:202": "vināśayati durjñāto dharmo 'yamavipaścitam /",
  "SA05bsa025_u:203": "nāstitādṛṣṭisamale yasmādasminnimajjati // NRa_2.19 //",
  "SA05bsa025_u:204": "aparo 'pyasya durjñānānmūrkhaḥ paṇḍitamānikaḥ /",
  "SA05bsa025_u:205": "pratikṣepavinaṣṭātmā yātyavīcimadhomukhaḥ // NRa_2.20 //",
  "SA05bsa025_u:206": "durbhuktena yathānnena vināśamadhigacchati /",
  "SA05bsa025_u:207": "subhuktenāyurārogyaṃ balaṃ saukhyāni cāśnute // NRa_2.21 //",
  "SA05bsa025_u:208": "durjñātena tathānena vināśamadhigacchati /",
  "SA05bsa025_u:209": "samyagjñātenātra suikhaṃ bodhiṃ cāpnotyanuttarām // NRa_2.22 //",
  "SA05bsa025_u:210": "tasmādatra pratikṣepaṃ dṛṣṭiṃ tyaktvā ca nāstikīm /",
  "SA05bsa025_u:211": "samyagjñānaparaṃ yatnaṃ kuru sarvārthasiddhaye // NRa_2.23 //",
  "SA05bsa025_u:212": "dharmasyāsyāparijñānādahaṃkāro 'nuvartate /",
  "SA05bsa025_u:213": "tataḥ śubhāśubhaṃ karma tato janma śubhāśubham // NRa_2.24 //",
  "SA05bsa025_u:214": "(Vaidya 303)",
  "SA05bsa025_u:215": "tasmādyāvadavijñāto dharmo 'haṃkāraśātanaḥ /",
  "SA05bsa025_u:216": "dānaśīlakṣamādharme tāvadādaravān bhava // NRa_2.25 //",
  "SA05bsa025_u:217": "dharmapūrvāṇi kāryāṇi dharmamadhyāni pārthiva /",
  "SA05bsa025_u:218": "sādhayan dharmaniṣṭhāni neha nāmutra sīdati // NRa_2.26 //",
  "SA05bsa025_u:219": "dharmātkīrtiḥ sukhaṃ caiva neha bhīrna mumūrṣataḥ /",
  "SA05bsa025_u:220": "paralokasukhaṃ sphītaṃ tasmāddharma sadā bhaja // NRa_2.27 //",
  "SA05bsa025_u:221": "dharma eva parā nītirdharmālloko 'nurajyate /",
  "SA05bsa025_u:222": "rañjitena hi lokena neha nāmutra vañcyate // NRa_2.28 //",
  "SA05bsa025_u:223": "adharmeṇa tu yā nītistayā loko 'parajyate /",
  "SA05bsa025_u:224": "lokoparañjanāccaiva neha nāmutra nandati // NRa_2.29 //",
  "SA05bsa025_u:225": "parātisaṃdhānaparā kaṣṭā durgatipaddhatiḥ /",
  "SA05bsa025_u:226": "anarthavidyā duṣprajñairarthavidyā kathaṃ kṛtā // NRa_2.30 //",
  "SA05bsa025_u:227": "parātisaṃdhānaparo nītimān kathamarthataḥ /",
  "SA05bsa025_u:228": "yena janmasahasrāṇi bahūnyātmaiva vañcyate // NRa_2.31 //",
  "SA05bsa025_u:229": "riporapriyamanvicchan doṣāṃstyaktvā guṇān śraya /",
  "SA05bsa025_u:230": "svahitāvāptirevam tu ripoścāpyapriyaṃ bhavet // NRa_2.32 //",
  "SA05bsa025_u:231": "dānena priyavadyena hitenaikārthacaryayā /",
  "SA05bsa025_u:232": "ebhirācara lokasya dharmasyaiva ca saṃgraham // NRa_2.33 //",
  "SA05bsa025_u:233": "viśvāsaṃ janayatyekaṃ satyaṃ rājñāṃ yathā dṛḍham /",
  "SA05bsa025_u:234": "tathaivābhūtamapyeṣāmaviśvāsakaraṃ param // NRa_2.34 //",
  "SA05bsa025_u:235": "nāvisaṃvādavatsatyaṃ [sattve] udgatamarthataḥ /",
  "SA05bsa025_u:236": "paraikāntahitaṃ satyamahitatvānmṛṣetarat // NRa_2.35 //",
  "SA05bsa025_u:237": "doṣān pracchādayatyekastyāgo rājñāṃ yathojjvalaḥ /",
  "SA05bsa025_u:238": "tathā kārpaṇyamapyeṣāṃ guṇasarvasvaghātakam // NRa_2.36 //",
  "SA05bsa025_u:239": "upaśāntasya gāmbhīryaṃ gāmbhīryādgauravaṃ param /",
  "SA05bsa025_u:240": "gauravāddīptirājñā ca tasmādupaśamaṃ bhaja // NRa_2.37 //",
  "SA05bsa025_u:241": "ahāryabuddhiḥ prājñatvādaparapratyayaḥ sthiraḥ /",
  "SA05bsa025_u:242": "nātisaṃdhīyate rājā tasmātprajñāparo bhava // NRa_2.38 //",
  "SA05bsa025_u:243": "satyatyāgaśamaprajño caturbhadro narādhipaḥ /",
  "SA05bsa025_u:244": "dharmaścaturbhadra iva stūyate devamānuṣaiḥ // NRa_2.39 //",
  "SA05bsa025_u:245": "nigṛhyavādibhiḥ suddhaiḥ prajñākāruṇyanirmalaiḥ /",
  "SA05bsa025_u:246": "sahāsīnasya satataṃ prajñā dharmaśca vardhate // NRa_2.40 //",
  "SA05bsa025_u:247": "(Vaidya 304)",
  "SA05bsa025_u:248": "durlabhāḥ pathyavaktāraḥ śrotārastvatidurlabhāḥ /",
  "SA05bsa025_u:249": "tebhyo 'tidurlabhatamā ye pathyasyāśukāriṇaḥ // NRa_2.41 //",
  "SA05bsa025_u:250": "pathyamapyapriyaṃ tasmājñātvā śīghraṃ samācara /",
  "SA05bsa025_u:251": "pibedauṣadhamapyugramārogyāyātmavāniva // NRa_2.42 //",
  "SA05bsa025_u:252": "jīvitārogyarājyānāṃ cintayānityatāṃ sadā /",
  "SA05bsa025_u:253": "tataḥ saṃvegavān dharmamekāntena prayāsyase // NRa_2.43 //",
  "SA05bsa025_u:254": "avaśyaṃ maraṇaṃ paśyan pāpadduḥkhaṃ mṛtasya ca /",
  "SA05bsa025_u:255": "ehikena sukhenāpi na pāpaṃ kṣātumarhasi // NRa_2.44 //",
  "SA05bsa025_u:256": "kasmiṃścedabhyaṃ dṛṣṭaṃ bhayaṃ dṛṣṭaṃ kvacitkṣaṇe /",
  "SA05bsa025_u:257": "yadyekasmin samāśvāsaḥ kimekasminna te bhayam // NRa_2.45 //",
  "SA05bsa025_u:258": "madyātparibhavo loke kāryahānirdhanakṣayaḥ /",
  "SA05bsa025_u:259": "ākāryakaraṇaṃ mohāt[madyaṃ tyaja tataḥ sadā] // NRa_2.46 //",
  "SA05bsa025_u:260": "...",
  "SA05bsa025_u:261": "(Sanskrit text of 2.47-95 and 3 lost/)",
  "SA05bsa025_u:262": "4",
  "SA05bsa025_u:263": "adharmamanvāyyamapi prāyo rājānujīvibhiḥ /",
  "SA05bsa025_u:264": "ācaran stūyate tasmāt kṛcchrādvetti kṣamākṣamam // NRa_4.1 //",
  "SA05bsa025_u:265": "anyo 'pi tāvadyaḥ kaściddurvacaḥ kṣamamapriyam /",
  "SA05bsa025_u:266": "kimu rājā mahābhaumastvaṃ mayā bhikṣuṇā satā // NRa_4.2 //",
  "SA05bsa025_u:267": "tvatkṛtādeva tu snehājjagatāmanukampayā /",
  "SA05bsa025_u:268": "ahameko vadāmi tvāṃ pathyamapyapriyaṃ bhṛśam // NRa_4.3 //",
  "SA05bsa025_u:269": "satyaṃ ślakṣṇārthavatpathyaṃ śiṣyaḥ kāle 'nukampayā /",
  "SA05bsa025_u:270": "vācya ityāha bhagavāṃstadevamabhidhīyase // NRa_4.4 //",
  "SA05bsa025_u:271": "akrodhe satyavākye ca ślādhyamāno yadi sthitaḥ /",
  "SA05bsa025_u:272": "śravyaṃ saṃparigṛṇhīyāt sattoyaṃ snāpyamānavat // NRa_4.5 //",
  "SA05bsa025_u:273": "tasya me vadato vākyaṃ tvamihāmutra ca kṣamam /",
  "SA05bsa025_u:274": "jñātvā kuru hitāyedamātmano jagato 'pi ca // NRa_4.6 //",
  "SA05bsa025_u:275": "yācakebhyaḥ purā dānāt prāpyārthāṃścenna dāsyasi /",
  "SA05bsa025_u:276": "akṛtajñatvalobhābhyāṃ nārthān punaravāpsyasi // NRa_4.7 //",
  "SA05bsa025_u:277": "iha pathyadanaṃ loke na vahatyabhṛto bhṛtaḥ /",
  "SA05bsa025_u:278": "yācakastvabhṛto 'mutra hīnaḥ śataguṇodvahaḥ // NRa_4.8 //",
  "SA05bsa025_u:279": "udāracittaḥ satataṃ bhavodārakriyārataḥ /",
  "SA05bsa025_u:280": "udārakarmaṇaḥ sarvamudāraṃ jāyate phalam // NRa_4.9 //",
  "SA05bsa025_u:281": "(Vaidya 305)",
  "SA05bsa025_u:282": "manorathairapi klībairanālīḍhaṃ narādhipaiḥ /",
  "SA05bsa025_u:283": "kuru dharmāspadaṃ śrīmatkhyātaṃ ratnatrayāspadam // NRa_4.10 //",
  "SA05bsa025_u:284": "sāmantarājaromāñcakaraṃ dharmāspadaṃ na yat /",
  "SA05bsa025_u:285": "mṛtasyāpyapraśasyatvād rājaṃstadakṛtaṃ varam // NRa_4.11 //",
  "SA05bsa025_u:286": "atyaudāryādudārāṇāṃ vismayotsāhavardhanam /",
  "SA05bsa025_u:287": "utsāhanghaṃ ca mandānāṃ sarvasvenāpi kāraya // NRa_4.12 //",
  "SA05bsa025_u:288": "utsṛjyāmutra gantavyaṃ sarvasvamavaśena te /",
  "SA05bsa025_u:289": "dharme niyuktaṃ yātyeva purastātsarvameva tat // NRa_4.13 //",
  "SA05bsa025_u:290": "sarvasvaṃ pūrvanṛpaternṛpasya vaśamāgatam /",
  "SA05bsa025_u:291": "kiṃ pūrvakasya dharmāya sukhāya yaśase 'pi vā // NRa_4.14 //",
  "SA05bsa025_u:292": "bhuktādarthādiha sukhaṃ dattātpāratrikaṃ sukham /",
  "SA05bsa025_u:293": "abhuktādattanaṣṭatvādduḥkhameva kutaḥ sukham // NRa_4.15 //",
  "SA05bsa025_u:294": "vinaśyan sacivairdātumasvātantryānna śakyasi /",
  "SA05bsa025_u:295": "āpaticchedaniḥsnehairnavarājapriyaiṣibhiḥ // NRa_4.16 //",
  "SA05bsa025_u:296": "sarvasvenāpyataḥ svasthaḥ śīghraṃ dharmāspadaṃ kuru /",
  "SA05bsa025_u:297": "mṛtyupratyayamadhyasthaḥ pravātasthapradīpavat // NRa_4.17 //",
  "SA05bsa025_u:298": "dharmādhikārā ye cānye pūrvarājapravarvitāḥ /",
  "SA05bsa025_u:299": "devadroṇyādayaste 'pi pravartyantāṃ yathāsthitāḥ // NRa_4.18 //",
  "SA05bsa025_u:300": "ahiṃsakaiḥ śubhācārairvratasthairatithipriyaiḥ /",
  "SA05bsa025_u:301": "sarvakṣamairakalahairbhajyeraṃstaiḥ sado(dya)taiḥ // NRa_4.19 //",
  "SA05bsa025_u:302": "andhavyādhitahīnāṅgadīnānāthavanīpakāḥ /",
  "SA05bsa025_u:303": "te 'pyannapānaṃ sāmyena labherannavighaṭṭitāḥ // NRa_4.20 //",
  "SA05bsa025_u:304": "anarthānāmapi satāṃ dhārmikāṇāmanugrahān /",
  "SA05bsa025_u:305": "apyanyarājyasaṃsthānāmanurūpān pravartaya // NRa_4.21 //",
  "SA05bsa025_u:306": "sarvadharmādhikāreṣu dharmādhikṛtamutthitam /",
  "SA05bsa025_u:307": "alubdhaṃ paṇḍitaṃ dharmyaṃ kuru tesāmabādhakam // NRa_4.22 //",
  "SA05bsa025_u:308": "nītijñān dhārmikān snigdhān śucīn bhaktānakātarān /",
  "SA05bsa025_u:309": "kulīnān śīlasaṃpannān kṛtajñān sacivān kuru // NRa_4.23 //",
  "SA05bsa025_u:310": "akṣudrāṃstyāginaḥ śūrān snigdhān saṃbhoginaḥ sthirān /",
  "SA05bsa025_u:311": "kuru nityāpramattāṃśca dhārmikān daṇḍanāyakān // NRa_4.24 //",
  "SA05bsa025_u:312": "dharmaśīlān śūcīn dakṣān kāryajñān śāstrakovidān /",
  "SA05bsa025_u:313": "kṛtavṛttīn samān snigdhān vṛddhānadhikṛtān kuru // NRa_4.25 //",
  "SA05bsa025_u:314": "(Vaidya 306)",
  "SA05bsa025_u:315": "pratimāsaṃ ca tebhyastvaṃ sarvamāyavyayaṃ śṛṇu /",
  "SA05bsa025_u:316": "śrutvā dharmādhikārādyaṃ kāryaṃ sarvaṃ svayaṃ vada // NRa_4.26 //",
  "SA05bsa025_u:317": "dharmārthaṃ yadi te rājyaṃ na kīrtyarthaṃ na kāmataḥ /",
  "SA05bsa025_u:318": "tataḥ saphalamatyarthamanarthārthamato 'nyathā // NRa_4.27 //",
  "SA05bsa025_u:319": "parasparāmiṣībhūte loko 'smin prāyaśo nṛpa /",
  "SA05bsa025_u:320": "yathā rājyaṃ ca dharmaśca bhavettava tathā śṛṇu // NRa_4.28 //",
  "SA05bsa025_u:321": "jñānavṛddhāḥ kule jātā nyāyajñāḥ pāpabhīravaḥ /",
  "SA05bsa025_u:322": "sametā bahavo nityaṃ santu te kāryadarśinaḥ // NRa_4.29 //",
  "SA05bsa025_u:323": "daṇḍabandhaprahāradīn kuryuste nyāyato 'pi cet /",
  "SA05bsa025_u:324": "kāruṇyārdraḥ sadā bhūtvā tvamanugrahavān bhava // NRa_4.30 //",
  "SA05bsa025_u:325": "hitāyaiva tvayā cittamunnāmyaṃ sarvadehinām /",
  "SA05bsa025_u:326": "kāruṇyātsatataṃ rājaṃstīvrapāpakṛtāmapi // NRa_4.31 //",
  "SA05bsa025_u:327": "tīvrapāpeṣu hiṃsreṣu kṛpā kāryā viśeṣataḥ /",
  "SA05bsa025_u:328": "ta eva hi kṛpāsthānaṃ hatātmāno mahātmanām // NRa_4.32 //",
  "SA05bsa025_u:329": "pratyahaṃ pañcarātraṃ vā baddhān kṣīṇān vimocaya /",
  "SA05bsa025_u:330": "śeṣānapi yathāyogaṃ mā kāṃścit naiva mocaya // NRa_4.33 //",
  "SA05bsa025_u:331": "yeṣvamokṣaṇacittaṃ te jāyate teṣvasaṃvaraḥ /",
  "SA05bsa025_u:332": "tasmādasaṃvarāt pāpamajasramupacīyate // NRa_4.34 //",
  "SA05bsa025_u:333": "yāvacca na vimucyeraṃstāvatsyuḥ sukhabandhanāḥ /",
  "SA05bsa025_u:334": "nāpitasnānapānānnabhaiṣajyavasanānvitāḥ // NRa_4.35 //",
  "SA05bsa025_u:335": "apātreṣviva putreṣu pātrīkaraṇakāṅkṣayā /",
  "SA05bsa025_u:336": "kāruṇyā[ttāḍanaṃ kāryaṃ na dveṣān]nārthalipsayā // NRa_4.36 //",
  "SA05bsa025_u:337": "vimṛśya samyagvijñāya praduṣṭān ghātakānapi /",
  "SA05bsa025_u:338": "ahatvā pīḍayitvā ca kuru nirviṣayān narān // NRa_4.37 //",
  "SA05bsa025_u:339": "svatantraḥ paśya sarvaṃ ca viṣayaṃ cāracakṣuṣā /",
  "SA05bsa025_u:340": "nityāpramattaḥ smṛtimān kuru kāryaṃ ca dhārmikam // NRa_4.38 //",
  "SA05bsa025_u:341": "pradānamānasatkārairguṇasthān satataṃ bhaja /",
  "SA05bsa025_u:342": "udārairanurūpaistu śeṣānapi yathāvidhi // NRa_4.39 //",
  "SA05bsa025_u:343": "saṃmānasphītakusumaḥ saṃpradānamahāphalaḥ /",
  "SA05bsa025_u:344": "rājavṛkṣaḥ kṣamācchāyaḥ sevyate bhṛtyapakṣibhiḥ // NRa_4.40 //",
  "SA05bsa025_u:345": "tyāgaśīlamayo rājā tejasvī bhavati priyaḥ /",
  "SA05bsa025_u:346": "śarkarāmodako yadvadelāmaricakarkaśaḥ // NRa_4.41 //",
  "SA05bsa025_u:347": "(Vaidya 307)",
  "SA05bsa025_u:348": "mātsyanyāyaśca te naivaṃ nyāyādrājyaṃ bhaviṣyati /",
  "SA05bsa025_u:349": "na cānyāyo na vādharmo dharmaścaivaṃ bhaviṣyati // NRa_4.42 //",
  "SA05bsa025_u:350": "paralokāttvayā rājyaṃ nānītaṃ nāpi neṣyasi /",
  "SA05bsa025_u:351": "dharmāt prāptamato 'syārthe nādharmaṃ kartumarhasi // NRa_4.43 //",
  "SA05bsa025_u:352": "rājyena bhāṇḍamūlyena duḥkhabhāṇḍaparaṃparām /",
  "SA05bsa025_u:353": "rājan yathā nārjayasi prayatnaḥ kriyatāṃ tathā // NRa_4.44 //",
  "SA05bsa025_u:354": "rājyena bhāṇḍamūlyena rājyabhāṇḍaparaṃparām /",
  "SA05bsa025_u:355": "rājan yathā nirviśasi prayatnaḥ kriyatāṃ tathā // NRa_4.45 //",
  "SA05bsa025_u:356": "caturdvīpamapi prāpya pṛthivīṃ cakravartinaḥ /",
  "SA05bsa025_u:357": "śārīraṃ mānasaṃ caiva sukhadvayamidaṃ matam // NRa_4.46 //",
  "SA05bsa025_u:358": "duḥkhapratikriyāmātraṃ śārīraṃ vedanāsukham /",
  "SA05bsa025_u:359": "saṃjñāmayaṃ mānasaṃ tu kevalaṃ kalpanākṛtam // NRa_4.47 //",
  "SA05bsa025_u:360": "duḥkhapratikriyāmātraṃ kalpanāmātrameva ca /",
  "SA05bsa025_u:361": "lokasya sukhasarvasvaṃ vyarthametadato 'rthataḥ // NRa_4.48 //",
  "SA05bsa025_u:362": "dvīpadeśapurāvāsapradeśasthānavāsasām /",
  "SA05bsa025_u:363": "śayyānnapānahastyaśvastrīṇāṃ caikaikabhogyatā // NRa_4.49 //",
  "SA05bsa025_u:364": "yadā ca yatra cittaṃ syāt tadānena sukhaṃ kila /",
  "SA05bsa025_u:365": "śeṣāṇāmamanaskārātteṣāṃ vyarthatvamarthataḥ // NRa_4.50 //",
  "SA05bsa025_u:366": "viṣayān pañcabhiḥ pañca cakṣurādibhirindriyaiḥ /",
  "SA05bsa025_u:367": "na kalpayati cedgaṇhan nāsmātteṣu tadā sukham // NRa_4.51 //",
  "SA05bsa025_u:368": "jānīte viṣayaṃ yaṃ yaṃ yena yenendriyeṇa ca /",
  "SA05bsa025_u:369": "tadā na śeṣaiḥ śeṣāṇi vyarthānyeva yatastadā // NRa_4.52 //",
  "SA05bsa025_u:370": "indriyairupalabdhasya viṣayasyākṛtiṃ manaḥ /",
  "SA05bsa025_u:371": "upalabhya vyatītasya kalpayan manyate sukham // NRa_4.53 //",
  "SA05bsa025_u:372": "ekamarthaṃ vijānāti yadyapyekamihendriyam /",
  "SA05bsa025_u:373": "tadapyarthaṃ vinā vyarthaṃ vyartho 'rtho 'pi ca tadvinā // NRa_4.54 //",
  "SA05bsa025_u:374": "pratītya mātāpitarau yathoktaḥ putrasaṃbhavaḥ /",
  "SA05bsa025_u:375": "cakṣūrūpe pratītyaivamukto vijñānasaṃbhavaḥ // NRa_4.55 //",
  "SA05bsa025_u:376": "atītānāgatā vyarthā viṣayāḥ sārdhamindriyaiḥ /",
  "SA05bsa025_u:377": "tadudvayānatiriktatvād vyarthā ye 'pi ca sāṃpratāḥ // NRa_4.56 //",
  "SA05bsa025_u:378": "alātacakraṃ gṛṇhāti yathā cakṣurviparyayāt /",
  "SA05bsa025_u:379": "tathendriyāṇi gṛṇhanti viṣayān sāṃpratāniva // NRa_4.57 //",
  "SA05bsa025_u:380": "(Vaidya 308)",
  "SA05bsa025_u:381": "indriyāṇindriyāerthāśca pañcabhūtamayā matāḥ /",
  "SA05bsa025_u:382": "pratisvaṃ bhūtavaiyarthyādeṣāṃ vyarthatvamarthataḥ // NRa_4.58 //",
  "SA05bsa025_u:383": "nirindhano 'gnirbhūtānāṃ vinirbhāge prasajyate /",
  "SA05bsa025_u:384": "saṃparke lakṣaṇābhāvaḥ śeṣeṣvapyeṣa nirṇayaḥ // NRa_4.59 //",
  "SA05bsa025_u:385": "evaṃ dvidhāpi bhūtānāṃ vyarthatvātsaṃgatirvṛthā /",
  "SA05bsa025_u:386": "vyarthatvātsaṃgateścaivaṃ rūpaṃ vyarthamato 'rthataḥ // NRa_4.60 //",
  "SA05bsa025_u:387": "vijñānavedanāsaṃjñāsaṃskārāṇāṃ ca sarvaśaḥ /",
  "SA05bsa025_u:388": "pratyekamātmavaiyarthyadvaiyarthyaṃ paramārthataḥ // NRa_4.61 //",
  "SA05bsa025_u:389": "sukhābhimāno duḥkhasya pratīkāre yathārthataḥ /",
  "SA05bsa025_u:390": "tathā sukhābhimāno 'pi sukhasya pratighātajaḥ // NRa_4.62 //",
  "SA05bsa025_u:391": "sukhe saṃyogatṛṣṇaivaṃ naiḥsvābhāvyātprahīyate /",
  "SA05bsa025_u:392": "duḥkhe viyogatṛṣṇā ca paśyatāṃ muktirityataḥ // NRa_4.63 //",
  "SA05bsa025_u:393": "kaḥ paśyatīti ceccittaṃ vyahāreṇa kathyate /",
  "SA05bsa025_u:394": "na hi caittaṃ vinā cittaṃ vyarthatvānna saheṣyate // NRa_4.64 //",
  "SA05bsa025_u:395": "vyarthamevaṃ jaganmatvā yāthābhūtyānnirāspadaḥ /",
  "SA05bsa025_u:396": "nirvāti nirupādāno nirupādānavanhivat // NRa_4.65 //",
  "SA05bsa025_u:397": "bodhisattvo 'pi dṛṣṭaivaṃ saṃbodhau niyato mataḥ /",
  "SA05bsa025_u:398": "kevalaṃ tasya kāruṇyādā bodherbhavasaṃtatiḥ // NRa_4.66 //",
  "SA05bsa025_u:399": "bodhisattvasya saṃbhāro mahāyāne tathāgataiḥ /",
  "SA05bsa025_u:400": "nirdiṣṭaḥ sa tu saṃmūḍhaiḥ pradviṣṭaścaiva nindyate // NRa_4.67 //",
  "SA05bsa025_u:401": "guṇadoṣānabhijño vā doṣasaṃjñī guṇeṣu vā /",
  "SA05bsa025_u:402": "athavāpi guṇadveṣī mahāyānasya nindakaḥ // NRa_4.68 //",
  "SA05bsa025_u:403": "paropaghātino doṣān parānugrāhiṇo guṇān /",
  "SA05bsa025_u:404": "jñātvocyate guṇadveṣī mahāyānasya nindakaḥ // NRa_4.69 //",
  "SA05bsa025_u:405": "yatsvārthanirapekṣatvāt parārthaikarasapriyam /",
  "SA05bsa025_u:406": "guṇākaraṃ mahāyānaṃ taddviṣī tena dahyate // NRa_4.70 //",
  "SA05bsa025_u:407": "śrāddho 'pi durgṛhītena dviṣyāt kruddho 'thavetaraḥ /",
  "SA05bsa025_u:408": "śrāddho 'pi dagdha ityuktaḥ kā cintā dveṣābandhure // NRa_4.71 //",
  "SA05bsa025_u:409": "viṣeṇāpi viṣaṃ hanyādyathaivoktaṃ cikitsakaiḥ /",
  "SA05bsa025_u:410": "duḥkhenāpyahitaṃ hanyādityukte kiṃ virudhyate // NRa_4.72 //",
  "SA05bsa025_u:411": "manaḥpūrvaṃgamā dharmā manaḥśreṣṭhā iti śruteḥ /",
  "SA05bsa025_u:412": "hitaṃ hitamanāḥ kurvan duḥkhenāpyahitaṃ katham // NRa_4.73 //",
  "SA05bsa025_u:413": "(Vaidya 309)",
  "SA05bsa025_u:414": "duḥkhamapyāyatīpathyaṃ kāryaṃ kimu sukhaṃ hitam /",
  "SA05bsa025_u:415": "ātmanaśca pareṣāṃ ca dharma eṣā sanātanaḥ // NRa_4.74 //",
  "SA05bsa025_u:416": "mātrāsukhaparityāgāt paścāccedvipulaṃ sukham /",
  "SA05bsa025_u:417": "tyajenmātrāsukhaṃ dhīraḥ saṃpaśyan vipulaṃ sukham // NRa_4.75 //",
  "SA05bsa025_u:418": "na mṛśyate ca yadyetat kaṭubhaiṣajyadāyinaḥ /",
  "SA05bsa025_u:419": "tataścikitsakādyāśca hatā naivaṃ ca yujyate // NRa_4.76 //",
  "SA05bsa025_u:420": "apathyamapi yaddṛṣṭaṃ tatpathyaṃ paṇḍitaiḥ kvacit /",
  "SA05bsa025_u:421": "utsargaścāpavādaśca sarvaśāstreṣu śasyate // NRa_4.77 //",
  "SA05bsa025_u:422": "karuṇāpūrvakāḥ sarve niṣyandā jñānanirmalāḥ /",
  "SA05bsa025_u:423": "uktā yatra mahāyāne kastannindetsacetanaḥ // NRa_4.78 //",
  "SA05bsa025_u:424": "atyaudāryātigāmbhīryādviṣaṇṇairakṛtātmabhiḥ /",
  "SA05bsa025_u:425": "nindyate 'dya mahāyānaṃ mohāt svaparavairibhiḥ // NRa_4.79 //",
  "SA05bsa025_u:426": "dānaśīlakṣamāvīryadhyānaprajñākṛpātmakam /",
  "SA05bsa025_u:427": "mahāyānamatastasmin kasmāddurbhāṣitaṃ vacaḥ // NRa_4.80 //",
  "SA05bsa025_u:428": "parārtho dānaśīlābhyāṃ kṣāntyā vīryeṇa cātmanaḥ /",
  "SA05bsa025_u:429": "dhyānaṃ prajñā ca mokṣāya mahāyānārthasaṃgrahaḥ // NRa_4.81 //",
  "SA05bsa025_u:430": "parā[tmahita]mokṣārthāḥ saṃkṣepādbuddhaśāsanam /",
  "SA05bsa025_u:431": "te ṣaṭpāramitāgarbhāstasmād bauddhamidaṃ vacaḥ // NRa_4.82 //",
  "SA05bsa025_u:432": "puṇyajñānamayo yatra buddhairbodhermahāpathaḥ /",
  "SA05bsa025_u:433": "deśitastanmahāyānamajñānādvai na dṛśyate // NRa_4.83 //",
  "SA05bsa025_u:434": "khamivācintyaguṇatvādukto 'cintyaguṇo jinaḥ /",
  "SA05bsa025_u:435": "mahāyāne yato buddhamāhātmyaṃ kṣamyatāmidam // NRa_4.84 //",
  "SA05bsa025_u:436": "āryaśāradvatasyāpi śīlamātre 'pyagocaraḥ /",
  "SA05bsa025_u:437": "yasmāt tadbuddhamāhātmyamacintyaṃ kiṃ na mṛṣyate // NRa_4.85 //",
  "SA05bsa025_u:438": "anutpādo mahāyāne paresāṃ śūnyatā kṣayaḥ /",
  "SA05bsa025_u:439": "kṣayānutpādayośrcaikyamarthataḥ kṣamyatāṃ yataḥ // NRa_4.86 //",
  "SA05bsa025_u:440": "śūnyatā buddhamāhātmyamevaṃ yuktyānupaśyatām /",
  "SA05bsa025_u:441": "mahāyānetaroktāni na sameyuḥ kathaṃ satām // NRa_4.87 //",
  "SA05bsa025_u:442": "tathāgatābhisaṃdhyoktānyasukhaṃ jñātumityataḥ /",
  "SA05bsa025_u:443": "ekayānatriyānoktādātmā rakṣya upekṣayā // NRa_4.88 //",
  "SA05bsa025_u:444": "upekṣayā hi nāpuṇyaṃ dvesātpāpaṃ kutaḥ śubham /",
  "SA05bsa025_u:445": "mahāyāne yato dveṣo nātmakāmaiḥ kṛto 'rhati // NRa_4.89 //",
  "SA05bsa025_u:446": "(Vaidya 310)",
  "SA05bsa025_u:447": "na bodhisattvapraṇidhirna caryāpariṇāmanā /",
  "SA05bsa025_u:448": "uktāḥ śrāvakayāne 'smādbodhisattvaḥ kutastataḥ // NRa_4.90 //",
  "SA05bsa025_u:449": "adhiṣṭhānāni noktāni bodhisattvasya bodhaye /",
  "SA05bsa025_u:450": "buddhairanyatpramāṇaṃ ca ko 'sminnarthe jinādhikaḥ // NRa_4.91 //",
  "SA05bsa025_u:451": "adhiṣṭhānāryasatyārthabodhipakṣopasaṃhitāt /",
  "SA05bsa025_u:452": "mārgācchāvakasāmānyādbauddhaṃ kenādhikaṃ phalam // NRa_4.92 //",
  "SA05bsa025_u:453": "bodhicaryāpratiṣṭhārtha na sūtre bhāṣitaṃ vacaḥ /",
  "SA05bsa025_u:454": "bhāṣitaṃ ca mahāyāne grāhyamasmādvicakṣaṇaiḥ // NRa_4.93 //",
  "SA05bsa025_u:455": "yathaiva vaiyākaraṇo mātṛkāmapi pāṭhayet /",
  "SA05bsa025_u:456": "buddho 'vadattathā dharmaṃ vineyānāṃ yathākṣamam // NRa_4.94 //",
  "SA05bsa025_u:457": "keṣāṃcidavadaddharmaṃ pāpebhyo vinivṛttaye /",
  "SA05bsa025_u:458": "keṣāṃcitpuṇyasiddhayarthaṃ keṣāṃcidū dvayaniśritam // NRa_4.95 //",
  "SA05bsa025_u:459": "dvayāniśritamekeṣāṃ gambhīraṃ bhīrubhīṣaṇam /",
  "SA05bsa025_u:460": "śūnyatākaruṇāgarbhamekeṣāṃ bodhisādhanam // NRa_4.96 //",
  "SA05bsa025_u:461": "iti sadbhirmahāyāne kartavyaḥ pratighakṣayaḥ /",
  "SA05bsa025_u:462": "prasādaścādhikaḥ kāryaḥ samyaksaṃbodhisiddhaye // NRa_4.97 //",
  "SA05bsa025_u:463": "mahāyānaprasādena taduktācaraṇena ca /",
  "SA05bsa025_u:464": "prāpyate 'nuttarā bodhiḥ sarvasaukhyāni cāntarā // NRa_4.98 //",
  "SA05bsa025_u:465": "dānaṃ śīlaṃ kṣamā satyaṃ gṛhasthasya viśeṣataḥ /",
  "SA05bsa025_u:466": "dharma uktaḥ kṛpāgarbhaḥ sa sātmīkriyatāṃ dṛḍham // NRa_4.99 //",
  "SA05bsa025_u:467": "atha lokasya vaidharmyādrājyaṃ dharmeṇa duṣkaram /",
  "SA05bsa025_u:468": "tato dharmayaśorthaṃ te pravrajyādhigamaḥ kṣamaḥ // NRa_4.100 //",
  "SA05bsa025_u:469": "ratnāvalyāṃ rājavṛttopadeśo nāma caturthaḥ paricchedaḥ //"
}