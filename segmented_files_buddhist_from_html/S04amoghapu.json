{
  "S04amoghapu:0": "Āryāmoghapāśanāmahṛdayasūtram*",
  "S04amoghapu:1": "oṃ namaḥ śrīlokanāthāya /",
  "S04amoghapu:2": "amoghapāśāya bhagavate namaḥ /",
  "S04amoghapu:3": "evaṃ mayā śrutam ekasmin samaye bhagavān potalake parvate viharati sma /",
  "S04amoghapu:4_0": "āryāvalokiteśvarasya bhuvane anekaśālatālatamālacampakāśokātimuktakanānāratnavṛkṣasamalaṅkṛte",
  "S04amoghapu:4_1": "mahatā bhikṣusaṅghena sārdham aṣṭādaśabhir bhikṣusahasraiḥ navanavatibhiś ca bodhisattvakoṭiniyutaśatasahasraiḥ",
  "S04amoghapu:4_2": "anekaiś ca śuddhāvāsikāyikair devaputrakoṭiniyutaśatasahasraiḥ parivṛtaḥ puraskṛta",
  "S04amoghapu:4_3": "īśvaro maheśvarabrahmakāyikadevaputrān adhikṛtya dharmaṃ deśayati sma /",
  "S04amoghapu:5_0": "atha khalu āryāvalokiteśvaro bodhisattvo mahāsattva utthāyāsanād ekāṃsam uttarāsaṃgaṃ",
  "S04amoghapu:5_1": "kṛtvā dakṣiṇajānumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ kṛtvā",
  "S04amoghapu:5_2": "praṇamya prahasitavadano bhūtvā bhagavantam etad avocat* /",
  "S04amoghapu:6_0": "asti mama bhagavan amoghapāśarājaṃ nāma hṛdayaṃ yan mayā pūrvam ekanavatikalpavilokitāyāṃ",
  "S04amoghapu:6_1": "lokadhātau lokendrarājatathāgatasya arhatsamyaksaṃbuddhasya sakāśād udgrahītaṃ yena",
  "S04amoghapu:6_2": "bhagavān (AphSū 160)",
  "S04amoghapu:7": "īśvaro maheśvaradevaputrapramukhāni bahūni śuddhāvāsikāyikadevaputrapramukhāny anekadevaputraśatasahasrāṇi samādāpitāny anuttarāyāṃ samyaksambodhau /",
  "S04amoghapu:8": "asaṃmohajñānavyūhapramukhāni ca mayā daśasamādhiśatasahasrāṇi pratilabdhāni /",
  "S04amoghapu:9": "yasmiṃś ca punar bhagavan pṛthivīpradeśe idam amoghapāśahṛdayaṃ pracaret* /",
  "S04amoghapu:10": "veditavyaṃ bhagavan tasmin pṛthivīpradeśe īśvaramaheśvarabrahmakāyikapramukhāni dvādaśadevaputraśatasahasrāṇi rakṣāvaraṇaguptaye sthāsyanti /",
  "S04amoghapu:11": "caityasaṃmato bhagavan pṛthivīpradeśo bhaviṣyati yatredam amoghapāśahṛdayaṃ pracariṣyati /",
  "S04amoghapu:12": "anekabuddhakoṭiniyutaśatasahasrāvaropitakuśalamūlās te bhagavan sattvā bhaviṣyanti /",
  "S04amoghapu:13": "ya idaṃ amoghapāśahṛdayaṃ śroṣyanti /",
  "S04amoghapu:14_0": "yaḥ kaścid bhagavan kilviṣakārī syāt sarvapāpāspadaḥ pāpadharmasamācārī āryāpavādakaḥ",
  "S04amoghapu:14_1": "saddharmapratikṣepakaḥ avīciparāyaṇaḥ sarvabuddhabodhisattvāryaśrāvakapratyekabuddhapratikṣepakaḥ",
  "S04amoghapu:14_2": "saced vipratisāraṃ gacched āyatyaṃ saṃvaram āpadyate /",
  "S04amoghapu:15": "tasyaiva tāvad bhagavan upavāsajāpena ihaiva janmani tat karma viśudhyati parikṣayaṃ gacchati nivartitaṃ bhavati /",
  "S04amoghapu:16": "ekāhikena jvareṇa dvyāhikena tryāhikena vā cāturthikena vā jvareṇa evaṃ saptāhikena vā jvareṇa /",
  "S04amoghapu:17_0": "akṣiśūlena vā dantaśūlena vā karṇaśūlena vā nāsāśūlena vā dantoṣṭhaśūlena vā jivhāśūlena",
  "S04amoghapu:17_1": "vā tāluśūlena vā hṛdayaśūlena vā udaraśūlena vā pārśvaśūlena vā kaṭiśūlena vā aṅgaśūlena",
  "S04amoghapu:17_2": "vā pratyaṅgaśūlena vā arśagrahaṇīśūlena vā atisāreṇa vā hastapādavedanayā vā śirorujā",
  "S04amoghapu:17_3": "vā balāhakacitrakuṣṭhavicarcikākiṭibhabhagandaralohaliṅgagalagrahavisphoṭakāpasmārakākhordākhyair",
  "S04amoghapu:17_4": "vā kṛtāpakṛtyair māraṇabandhanatāḍanatarjanabhūtākhyānair (AphSū 161) vā /",
  "S04amoghapu:18": "saṃkṣepato bhagavan kāyapīḍayā vā cittapīḍayā vā dusvapnadarśanena vā tat karma parikṣayaṃ gacchati /",
  "S04amoghapu:19": "paryavadānaṃ gacchati /",
  "S04amoghapu:20_0": "prāg eva śuddhasattvānāṃ śraddhādhimuktikānāṃ yadi bhagavan catasraḥ parṣadaś catvāro",
  "S04amoghapu:20_1": "varṇaḥ māyā imadhyanāpi ya idaṃ madīyam amoghapāśahṛdayaṃ śroṣyati udgrahīṣyati dhārayiṣyati",
  "S04amoghapu:20_2": "vācayiṣyati likhiṣyati likhāpayiṣyati paryavāpsyati anyeṣāṃ ca sattvānāṃ śrāvayiṣyati",
  "S04amoghapu:20_3": "antas tiryagyonigatānāṃ vā sattvānāṃ karṇapūṭe sthitvā karṇajāpaṃ dāsyati /",
  "S04amoghapu:21": "imāni ca mantrapadāni cintayiṣyati /",
  "S04amoghapu:22": "apratikṣepataḥ arūpataḥ avikalpataḥ asaṃprabhavataḥ aciram agamataḥ akaraṇataḥ niḥkleśataḥ samacittanikṣepataḥ virahitapañcaskandhaḥ /",
  "S04amoghapu:23": "anena yogena buddhānusmṛtir bhāvayitavyā /",
  "S04amoghapu:24": "tad eṣāṃ daśabhyo digbhyo buddhasahasraṃ saṃmukhaṃ darśanaṃ kariṣyanti /",
  "S04amoghapu:25": "atyayadeśanāṃ ca kariṣyati /",
  "S04amoghapu:26": "peyālam* /",
  "S04amoghapu:27": "yāvat pustakalikhitaṃ kṛtvā gṛhe sthāpayiṣyati /",
  "S04amoghapu:28": "kiṃ bahunā bhagavann anyonyaspardhayā vā śroṣyati /",
  "S04amoghapu:29": "svāmibhayena vā parānuvṛttyā vā uccagghanahetunā vā śroṣyanti /",
  "S04amoghapu:30": "jñātavyaṃ bhagavan paṇḍitenāryāvalokiteśvarasyānubhāvena teṣāṃ karṇapuṭe sthitvā sa śabdo nipatiṣyati /",
  "S04amoghapu:31": "tadyathāpi nāma bhagavan kaścid eva puruṣaś candanaṃ vā karpūraṃ vā kesaraṃ vā kastūrikāṃ vā ākṛṣya paribhāṣya śilāyāṃ vā bhūmau vā piṣṭvā ātmānaṃ lepayet* /",
  "S04amoghapu:32": "na ca tasya candanasya karpūrasya kesarasya kastūrikāyāś caivaṃ bhavati anenāham ākṛṣṭaḥ paribhāṣito vā gandhenātikramiṣyāmīti /",
  "S04amoghapu:33": "api ca sugandha eva saḥ /",
  "S04amoghapu:34": "evam eva bhagavann idaṃ madīyam amoghapāśahṛdayaṃ yaḥ kaścid uccaghana vā ullāpya /",
  "S04amoghapu:35": "peyālam* /",
  "S04amoghapu:36": "(AphSū 162) yāvat* māyāśabdenāpātheyenāpi pūjayet* /",
  "S04amoghapu:37": "teṣāṃ bhagavan khaṭukāṃ sattvānāṃ sa eva kuśalahetur bhaviṣyati /",
  "S04amoghapu:38": "yatra yatropapatsyante tatra tatra avirahitāś ca bhaviṣyanti śīlasamādhiprajñāpuṇyasaṃbhāragandhena /",
  "S04amoghapu:39": "śīlasaugandhikam eva karoti /",
  "S04amoghapu:40": "yaḥ kaścid bhagavan kulaputro vā kuladuhitā vā bhikṣur vā bhikṣuṇī vā upāśako vā upāśikā vā tadanyo vā kaścit sattvaḥ amoghapāśahṛdayam uddiṣya śuklāṣṭamyām upavāsaṃ kuryāt* /",
  "S04amoghapu:41": "saptavārān amoghapāśahṛdayam anālāpataḥ āvartayet* tasya bhagavan dṛṣṭa eva dharmā viṃśatir anuśaṃsāḥ pratikāṃkṣitavyāḥ /",
  "S04amoghapu:42": "katame viṃśati?",
  "S04amoghapu:43": "yaduta rogāś cāsya kāye notpatsyante /",
  "S04amoghapu:44": "utpannāś cāsya rogāḥ karmavaśena śīghraṃ prasamaṃ yāsyanti /",
  "S04amoghapu:45": "snigdhamanojñaślakṣṇagātraś ca bhaviṣyati /",
  "S04amoghapu:46": "bahujanapriyaś ca bhaviṣyati /",
  "S04amoghapu:47": "guhyārthapratilambhaś cāsya bhaviṣyanti /",
  "S04amoghapu:48": "utpannāś cāsyārthaṃ na caurā pratimocayanti /",
  "S04amoghapu:49": "agninā dahyate /",
  "S04amoghapu:50": "nodakena hrīyate /",
  "S04amoghapu:51": "na rājā śaknoti manasāpahartum* /",
  "S04amoghapu:52": "karmāntāś cāsya sphītā bhaviṣyanti /",
  "S04amoghapu:53": "nāśaninodakabhayaṃ bhaviṣyati /",
  "S04amoghapu:54": "na vātavṛṣṭibhayaṃ bhaviṣyati /",
  "S04amoghapu:55": "saptavārān amoghapāśahṛdayena bhasmodakaṃ vā parijapya digvidig adha ūrdhvaś ca kṣetrasya bandho dātavyaḥ /",
  "S04amoghapu:56": "sarvopadravopaśamiṣyati /",
  "S04amoghapu:57": "na caujohārā ojo 'pahartuṃ śaknuvanti /",
  "S04amoghapu:58": "sarvasattvānāṃ ca priyo bhaviṣyati mana-āpaś ca bhaviṣyati /",
  "S04amoghapu:59": "na cāsya śatrubhayaṃ bhaviṣyati /",
  "S04amoghapu:60": "utpannaś cāsya śatrubhayaṃ śīghraṃ praśamaṃ yāsyati /",
  "S04amoghapu:61": "na cāsya manuṣyabhayaṃ bhaviṣyati /",
  "S04amoghapu:62": "na ca kākhordabhayaṃ na ca ḍākinībhayaṃ na ca tīvrāḥ kleśopakleśā bhaviṣyanti /",
  "S04amoghapu:63": "nāgninā na viṣeṇa na śastreṇa kālaṃ kariṣyanti /",
  "S04amoghapu:64": "yatra yatropapatsyante tatra tatrāvirahitāś ca bhaviṣyanti maitrīkaruṇāmuditopekṣayā /",
  "S04amoghapu:65": "ime viṃśatir anuśaṃsāḥ pratikāṃkṣitavyāḥ /",
  "S04amoghapu:66": "aparān aṣṭau dharmān pratilapsyante /",
  "S04amoghapu:67": "katamān aṣṭau?",
  "S04amoghapu:68": "maraṇakāle āryāvalokiteśvaro bhikṣurūpeṇa saṃmukhaṃ darśanaṃ dāsyati /",
  "S04amoghapu:69": "sukhena kālaṃ kariṣyati /",
  "S04amoghapu:70": "na bhrāntadṛṣṭir (AphSū 163)",
  "S04amoghapu:71": "bhaviṣyati /",
  "S04amoghapu:72": "na hastavikṣepaṃ kariṣyati /",
  "S04amoghapu:73": "na pādavikṣepaṃ noccāraṃ na prasrāvaṃ na cārūḍhaḥ kālaṃ kariṣyati /",
  "S04amoghapu:74": "supratiṣṭhitasmṛtir bhaviṣyati /",
  "S04amoghapu:75": "nādhomukhaḥ kālaṃ kariṣyati /",
  "S04amoghapu:76": "maraṇakāle 'kṣayapratibhānaṃ cāsya bhaviṣyati /",
  "S04amoghapu:77": "yatra yatra cāsya buddhakṣetre praṇidhis tatra tatropapattir bhaviṣyati /",
  "S04amoghapu:78": "avirahitaś ca bhaviṣyati kalyāṇamitraiḥ /",
  "S04amoghapu:79": "dine dine trikālaṃ trīṇi vārān āvartayitavyam* /",
  "S04amoghapu:80": "madyamāṃsapalāṇḍuguñjanakalaśunaśaṃkārakṛtocchiṣṭaviśeṣārthino hy etad varjyaḥ /",
  "S04amoghapu:81": "ayaṃ cāmoghapāśahṛdayaṃ nāma dharmaparyāyaḥ sarvasattvānāṃ balābalaṃ jñātvā śroṣayitavyaḥ /",
  "S04amoghapu:82": "ācāryamuṣṭir na kartavyā /",
  "S04amoghapu:83": "yasmād dhi gate malamātsaryerṣyāpagato bodhisattvā bhavanti /",
  "S04amoghapu:84": "sattvānām arthakaraṇena bodhiḥ prāpyate bodhisattvānāṃ gaṇanāṃś ca gacchanti /",
  "S04amoghapu:85": "bodhir ity ucyate prajñāsattva upāyaḥ /",
  "S04amoghapu:86": "etau dvau dharmau sattvānām arthakaraṇenaiva prāpyete /",
  "S04amoghapu:87": "sacen me bhagavann anujānīyād yan nv aham imaṃ hṛdayaṃ tathāgatasya purataḥ kīrtaye catasṛṇāṃ parṣadām arthāya hitāya sukhāyānyeṣāṃ ca pāpakāriṇām* /",
  "S04amoghapu:88": "atha khalu bhagavān āryāvalokiteśvaro bodhisattvaṃ mahāsattvam etad avocat* /",
  "S04amoghapu:89": "bhāṣasva śuddhasattvāya yasyedānīṃ kālaṃ manyase /",
  "S04amoghapu:90": "anumoditaṃ tathāgatena paścimakāle paścimasamaye bodhisattvayānikānāṃ pitṛkāryaṃ kariṣyati /",
  "S04amoghapu:91": "atha khalu āryāvalokiteśvaro bodhisattvo mahāsattvo 'nimiṣanayano bhūtvā bhagavantam etad avocat* /",
  "S04amoghapu:92": "śṛṇu me bhagavan sarvabuddhabodhisattvanamaskṛtam idaṃ vimokṣamukhamaṇḍalaṃ bahujanahitāya bahujanasukhāya lokānukampāya mahato janakāyasyārthāya hitāya sukhāya vimokṣārthāya /",
  "S04amoghapu:93": "nāmas tryadhvānugatapratiṣṭhitebhyaḥ sarvabuddhabodhisattvebhyaḥ /",
  "S04amoghapu:94": "namaḥ pratyekabuddhāryaśrāvakasaṃghebhyo 'tītānāgatapratyutpannebhyaḥ /",
  "S04amoghapu:95": "namaḥ samyaggatānām* /",
  "S04amoghapu:96": "(AphSū 164) namaḥ samyakpratipannānām* /",
  "S04amoghapu:97": "namaḥ śāradvatīputrāya mahāmataye /",
  "S04amoghapu:98": "namaḥ āryamaitreyapramukhebhyo mahābodhisattvasaṃghebhyaḥ /",
  "S04amoghapu:99": "namaḥ supratiṣṭhitaśailendrarājapramukhebhyaḥ tathāgatebhyo 'rhadbhyaḥ samyakasaṃbuddhebhyo bhagavadbhyaḥ /",
  "S04amoghapu:100": "namaḥ suvarṇavarṇasupratibhāsavinivartiteśvararājāya tathāgatāya /",
  "S04amoghapu:101": "namaḥ siṃhavikrīḍitarājāya tathāgatāya /",
  "S04amoghapu:102": "namo amitābhāya tathāgatāya /",
  "S04amoghapu:103": "namaḥ supratiṣṭhitamaṇikūṭarājāya tathāgatāya /",
  "S04amoghapu:104": "namaḥ samantaraśmyudgataśrīkūṭarājāya tathāgatāya /",
  "S04amoghapu:105": "namo vipaśyine tathāgatāya /",
  "S04amoghapu:106": "namaḥ śikhine tathāgatāya /",
  "S04amoghapu:107": "namo viśvabhuve tathāgatāya /",
  "S04amoghapu:108": "namaḥ krakucchandāya tathāgatāya /",
  "S04amoghapu:109": "namaḥ kanakamunaye tathāgatāya /",
  "S04amoghapu:110": "namaḥ kāśyapāya tathāgatāyā /",
  "S04amoghapu:111": "namaḥ śākyamunaye tathāgatāyārhate samyaksambuddhāya / tadyathā Ō",
  "S04amoghapu:112": "oṃ mune mune mahāmunaye svāhā /",
  "S04amoghapu:113": "oṃ śame śame mahāśame rakṣa rakṣa māṃ sarvasattvāṃś ca sarvapāpaṃ praśamane svāhā /",
  "S04amoghapu:114": "namaḥ suparikīrtitanāmadheyāya tathāgatāya /",
  "S04amoghapu:115": "namaḥ samantāvabhāsavijitasaṃgrāmaśriye tathāgatāya /",
  "S04amoghapu:116": "namaḥ indraketudhvajaśriye tathāgatāya /",
  "S04amoghapu:117": "namo ratnaprabhāseśvararājāya tathāgatāya /",
  "S04amoghapu:118": "namo 'pratihatabhaiṣajyarājāya tathāgatāya /",
  "S04amoghapu:119": "namo vikrāntagāmine tathāgatāya /",
  "S04amoghapu:120": "namo buddhāya /",
  "S04amoghapu:121": "namo dharmāya /",
  "S04amoghapu:122": "namaḥ saṃghāya /",
  "S04amoghapu:123": "namo 'tītānāgatapratyutpannebhyo buddhebhyo bhagavadbhyaḥ / tadyathā Ō",
  "S04amoghapu:124": "smṛtivarddhani mativarddhani gativarddhani dhṛtivarddhani prajñāvarddhani pratibhānavarddhani dhyānavarddhani samādhivarddhani śamathavarddhani vipaśyanāvarddhani /",
  "S04amoghapu:125": "sarvabodhipakṣadharmavarddhani sakalabuddhadharmaparipūrṇāya svāhā /",
  "S04amoghapu:126": "namo ratnatrayāya /",
  "S04amoghapu:127": "nama āryāvalokiteśvarāya bodhisattvāya mahāsattvāya mahākāruṇikāya /",
  "S04amoghapu:128": "namo mahāsthāmaprāptāya (AphSū 165)",
  "S04amoghapu:129": "bodhisattvāya mahāsattvāya mahākāruṇikāya /",
  "S04amoghapu:130": "ebhyo namaskṛtvā idam āryāvalokiteśvaramukhodgīrṇam amoghapāśarājanāma hṛdayaṃ tathāgatasaṃmukhaṃ bhāṣitaṃ mahatparṣanmadhye 'ham idānīm āvartayiṣye /",
  "S04amoghapu:131": "sidhyantu me mantrapadā sarvakāryāṇi sarvabhayebhyo mama sarvasattvānāṃ ca rakṣā bhavatu / tadyathā Ō",
  "S04amoghapu:132": "oṃ cara cara ciri ciri curu curu mara mara miri miri muru muru mahākāruṇika /",
  "S04amoghapu:133": "sara sara siri siri suru suru curu curu ciri ciri viri viri miri miri mahāpadmahasta /",
  "S04amoghapu:134": "kala kala kili kili kulu kulu mahāśuddhasattva /",
  "S04amoghapu:135": "buddhya buddhya bodha bodha bodhi bodhi bodhaya bodhaya kaṇa kaṇa kiṇi kiṇi kuṇu kuṇu paramaśuddhasattva /",
  "S04amoghapu:136": "kara kara kiri kiri kuru kuru mahāsthāmaprāpta /",
  "S04amoghapu:137": "cala cala saṃcala saṃcala vicala vicala pracala pracala eṭaṭa eṭaṭa bhara bhara bhiri bhiri bhuru bhuru tara tara tiri tiri turu turu ehy ehi mahākāruṇika /",
  "S04amoghapu:138": "mahāpaśupativeśadhara /",
  "S04amoghapu:139": "dhara dhara dhiri dhiri dhuru dhuru tara tara sara sara cara cara para para vara vara mara mara lara lara hara hara hāhā hīhī hūhū oṃ kārabrahmaveśadhara /",
  "S04amoghapu:140_0": "dhara dhara dhiri dhiri dhuru dhuru tara tara sara sara cara cara nara nara vara",
  "S04amoghapu:140_1": "vara hara hara raśmiśatasahasrapratimaṇḍitaśarīra jvala jvala tapa tapa bhāsa bhāsa",
  "S04amoghapu:140_2": "bhrama bhrama (AphSū 166)",
  "S04amoghapu:141": "bhagavan somādityayamavaruṇakuberabrahmendravāyvagnidhanada-ṛṣidevagaṇābhyarcitacaraṇa /",
  "S04amoghapu:142": "suru suru curu curu muru muru dhuru dhuru sanatkumārarudravāsavaviṣṇudhanadavāyvagni-ṛṣināyakavināyakabahuvividhaveśadhara /",
  "S04amoghapu:143": "dhara dhara dhiri dhiri dhuru dhuru tara tara thara thara dhara dhara para para lara lara hara hara yara yara sara sara vara vara varadāyaka /",
  "S04amoghapu:144_0": "samantāvalokitavilokitalokeśvaramaheśvaratribhuvaneśvarasarvaguṇasamalaṅkṛtāvalokiteśvara",
  "S04amoghapu:144_1": "muhu muhu muru muru muya muya muñca muñca rakṣa rakṣa māṃ sarvasattvāṃś ca sarvabhayebhyaḥ",
  "S04amoghapu:144_2": "sarvopadravebhyaḥ sarvopasargebhyaḥ sarvagrahebhyaḥ sarvavyādhibhyaḥ sarvaviṣebhyaḥ sarvajvarebhyaḥ /",
  "S04amoghapu:145": "evaṃ bandha bandha tāḍanatarjanarājataskarāgnyudakaviṣaśastraparimocaka /",
  "S04amoghapu:146": "kaṇa kaṇa kiṇi kiṇi kuṇu kuṇu cara cara ciri ciri curu curu indriyabalabodhyaṃgacaturāryasatyasaṃprakāśaka /",
  "S04amoghapu:147": "tapa tapa tama tama dama dama śama śama masa masa dhama dhama mahākāruṇika mahātamondhakāravidhamanaṣaṭpāramitāparipūraka /",
  "S04amoghapu:148": "mala mala mili mili mulu mulu ṭaṭa ṭaṭa ṭhaṭha ṭhaṭha ṭiṭi ṭiṭi ṭhiṭhi ṭhiṭhi ṭuṭu ṭuṭu ṭhuṭhu ṭhuṭhu eṇeyacarmakṛtaparikara ehy ehi mahākāruṇika /",
  "S04amoghapu:149": "īśvaramaheśvaramahābhūtagaṇasaṃbhañjaka /",
  "S04amoghapu:150": "kara kara kiri kiri kuru kuru para para hara hara (AphSū 167)",
  "S04amoghapu:151": "vara vara sara sara mara mara kara kara kaṭa kaṭa kiṭi kiṭi kuṭu kuṭu maṭa maṭa mahāviśuddhaviṣayanivāsina mahākāruṇika /",
  "S04amoghapu:152_0": "śvetayajñopavītaratnamukuṭamālādharasarvajñaśirasi kṛtajaṭāmukuṭamahādbhutakamalālaṅkṛtakarataladhyānasamādhivimokṣāprakampya",
  "S04amoghapu:152_1": "bahusattvasaṃtatiparipālakamahākāruṇika sarvakarmāvaraṇaviśodhaka sarvajñajñānaparipūraka",
  "S04amoghapu:152_2": "sarvavyādhivimocaka sarvasattvāśāparipūrakasarvasattvasamāśvāsanakara namo 'stu te svāhā /",
  "S04amoghapu:153": "amoghāya svāhā /",
  "S04amoghapu:154": "amoghapāśāya svāhā /",
  "S04amoghapu:155": "ajitāya svāhā /",
  "S04amoghapu:156": "aparājitāya svāhā /",
  "S04amoghapu:157": "amitābhāya svāhā /",
  "S04amoghapu:158": "amitābhasutāya svāhā /",
  "S04amoghapu:159": "mārasainyapramardanāya svāhā /",
  "S04amoghapu:160": "abhayāya abhayapradāya svāhā /",
  "S04amoghapu:161": "jayāya svāhā /",
  "S04amoghapu:162": "vijayāya svāhā /",
  "S04amoghapu:163": "jayavijayāya svāhā /",
  "S04amoghapu:164": "varadāya svāhā /",
  "S04amoghapu:165": "varapradāya svāhā /",
  "S04amoghapu:166": "akālamṛtyupraśamanāya svāhā /",
  "S04amoghapu:167": "idaṃ ca me karma kuru namo 'stu te svāhā /",
  "S04amoghapu:168": "oṃ raṇa raṇa hūṃ phaṭ* svāhā /",
  "S04amoghapu:169": "oṃ jaya hūṃ phaṭ* svahā /",
  "S04amoghapu:170": "oṃ jra jiṃ juṃ phaṭ* svāha /",
  "S04amoghapu:171": "oṃ hūṃ jaya svāhā /",
  "S04amoghapu:172": "oṃ hrīḥ trailokyavijayāmoghapāśāpratihata hrīḥ haḥ hūṃ phaṭ* svāhā /",
  "S04amoghapu:173": "oṃ vasumati svāhā /",
  "S04amoghapu:174": "oṃ ārolīk* svāhā /",
  "S04amoghapu:175": "oṃ bahule bahule svāhā /",
  "S04amoghapu:176": "oṃ ārolik* hrīḥ hrīḥ hūṃ phaṭ* svāhā /",
  "S04amoghapu:177": "niyatāniyatavedanīyāśubhasya me bhagavan karmaṇo 'śeṣataḥ parikṣayaṃ kuru svāhā /",
  "S04amoghapu:178": "padmahastāya svāhā /",
  "S04amoghapu:179": "oṃ buddhadharmasaṃghāya svāhā /",
  "S04amoghapu:180": "paṭhitasiddhasyāsya mantrasya karmāṇi bhavanti /",
  "S04amoghapu:181": "(AphSū 168) trikālajāpena pañcānantaryāṇi śodhayati /",
  "S04amoghapu:182": "sarvakarmāvaraṇāni viśuddhiṃ ca karoti /",
  "S04amoghapu:183": "agarudhūpena sīmābandhaḥ bhasmodakena sarṣapakhadirakīlakādyaiḥ sarvajvareṣu sūtrakaṃ bandhayitavyam* /",
  "S04amoghapu:184": "sarvavyādhiṣu ghṛtatailamudakaṃ vā parijapya dātavyam* /",
  "S04amoghapu:185": "kākhordacchedanaṃ śastreṇa rakṣāsūtrakaṃ ca /",
  "S04amoghapu:186": "udaraśūlena lavaṇodakaṃ viṣanāśanaṃ mṛttikayā udakena vā /",
  "S04amoghapu:187": "cakṣurogeṇa śvetasūtrakaṃ karṇe bandhayitavyam* /",
  "S04amoghapu:188": "dantaśūlena karavīradantakāṣṭhakam* /",
  "S04amoghapu:189": "sīmābandhaṃ pañcaraṅgikasūtram ekaviṃśativārān parijapya caturṣu khadirakīlakeṣu baddhvā caturdiśaṃ nikhātavyaṃ sīmābandho bhaviṣyati /",
  "S04amoghapu:190": "sarvarakṣāsūtrakenodakena bhasmena vā /",
  "S04amoghapu:191": "sarvagraheṣu pañcaraṅgikasūtrakam* /",
  "S04amoghapu:192": "sarvajvareṣu śvetasūtrakaṃ sarpakīṭāḥ lūtalohaliṃgagalagraheṣu madhupippalīyutam* /",
  "S04amoghapu:193": "cakṣuroge gandhodakapalāśodakaṃ madhuyaṣṭyudakaṃ vā sarvakalikalahavivādebhyaḥ abhyākhyāneṣūdakaṃ parijapya mukhaṃ prakṣālayitavyam* /",
  "S04amoghapu:194": "paraviṣayarājyopadravarāṣṭrakeṣu pūrṇakalaśaṃ sthāpayitvā śucinā śucivastraprāvṛtena mahatīṃ pūjāṃ kṛtvā vācayitavyaṃ mahāśāntir bhavati /",
  "S04amoghapu:195": "tena codakena sektavyaṃ sarvasattvānāṃ rakṣā kṛtā bhavati /",
  "S04amoghapu:196": "sarvety upadravopasargāḥ praśāmyanti /",
  "S04amoghapu:197": "mudritāṃ candanatilakaṃ hṛdaye ekaviṃśativārān parijapya kartavyaṃ sarvānantaryāṇi kṣayaṃ yānti /",
  "S04amoghapu:198": "satatajāpena gṛharakṣā /",
  "S04amoghapu:199": "padmahomena sarvasattvarakṣā /",
  "S04amoghapu:200": "candanahomena sarvagrahabhūtanakṣatrarakṣā /",
  "S04amoghapu:201": "jayāvijayā-aparājitā nākulī gandhanākūlī dhāraṇī abhayapāṇi indriyapāṇigandhapriyaṃgutagaracakrā mahācakrā vikrāntāsomarājī sunandā ceti /",
  "S04amoghapu:202": "yathā saṃbhavata aṣṭottaraśatavārān parijapya maṇiṃ kṛtvā śirasi bāhau vā dhārayitavyam* /",
  "S04amoghapu:203": "bālānāṃ gale nārīṇāṃ vilagne svayaṃ paraṃ saubhāgyakaram* /",
  "S04amoghapu:204": "(AphSū 169) alakṣmīpraśamanaṃ putradaṃ ca /",
  "S04amoghapu:205": "etena maṇinā baddhena sarvarakṣā kṛtā bhavati /",
  "S04amoghapu:206": "viṣāgninā na kramati viṣakṛtaṃ notpadyate /",
  "S04amoghapu:207": "utpannāpi na pīḍāṃ janayiṣyati śīghraṃ praśamayiṣyanti /",
  "S04amoghapu:208": "grahān praśamayiṣyati vātameghāśanistambhanaṃ vāriṇā karavīralatayā sarvakarmakaram* /",
  "S04amoghapu:209": "āryāvalokiteśvarahṛdayaṃ paramasiddham asādhitam ete tāni karmāṇi kurute /",
  "S04amoghapu:210_0": "atha sādhayitum icchan vidhiḥ paṭe 'śeṣakair varṇakair buddhapratimālikhyāryāvalokiteśvaro",
  "S04amoghapu:210_1": "jaṭāmukuṭadhārī eṇeyacarmakṛtaparivāsā paśupativeśadharaḥ sarvālaṅkārabhūṣitaṃ kṛtvā",
  "S04amoghapu:210_2": "poṣadhikena citrakareṇa",
  "S04amoghapu:211": "citrāpayitavyaḥ /",
  "S04amoghapu:212": "tataḥ sādhakena tasyāgrato 'patitagomayena maṇḍalaṃ kṛtvā śvetapuṣpāvakīrṇam aṣṭāu gandhodakapūrṇakumbhāḥ sthāpayitavyāḥ /",
  "S04amoghapu:213": "aṣṭāv upahārāś catuṣaṣṭir upakaraṇāni /",
  "S04amoghapu:214": "balimāṃsarudhiravarjitaḥ agarudhūpaṃ dahatā vidyāṣṭasahasrajāpayitavyā /",
  "S04amoghapu:215": "ahorātroṣitena vā trirātroṣitena vā triśuklabhojitā vā trikālasnāpayitā śucivastraprāvṛto bhūtvā jāpo dātavyaḥ /",
  "S04amoghapu:216": "tataḥ pratimāyā agrataḥ ātmānaṃ ca likhitaṃ paśyati taṃ dṛṣṭvā ca prahṛṣyati yāvat svayam evāryāvalokiteśvara āgacchati /",
  "S04amoghapu:217": "sarvāśā paripūrayati /",
  "S04amoghapu:218": "manaḥśilāñjanaṃ vā parijapya akṣiṇy aṃjayitvā tato 'ntarhito bhavati /",
  "S04amoghapu:219": "ākāśe krāmati /",
  "S04amoghapu:220": "asaṃmohajñānavyūhanāma samādhiṃ pratilabhate /",
  "S04amoghapu:221": "yad icchati tat karoty eva sādhaka iti /",
  "S04amoghapu:222_0": "idam avocad bhagavān āttamanā āryāvalokiteśvaro bodhisattvo mahāsattvas te ca bhikṣavas",
  "S04amoghapu:222_1": "te ca bodhisattvās te śuddhāvāsakāyikā devaputrāḥ sadevamānuṣāsuragandharvaś ca loko",
  "S04amoghapu:222_2": "bhagavato bhāṣitam abhyanandann iti /",
  "S04amoghapu:223": "// āryāmoghapāśanāmahṛdayaṃ mahāyānasūtraṃ samāptam* //"
}