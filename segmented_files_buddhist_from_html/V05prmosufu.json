{
  "V05prmosufu:0_0": "(PrMoSū_Mū-LCh)Pār.2 yaḥ punar bhikṣur grāmagatam araṇyagataṃ vā pareṣāṃ adattaṃ",
  "V05prmosufu:0_1": "steyasaṃkhyātam ādadīta yadrūpeṇādattādānena rājā vainaṃ gṛhītvā rājamātro vā hanyād",
  "V05prmosufu:0_2": "vā badhnīyād vā pravāsayed vā evaṃ cainaṃ vadet tvaṃ bhoḥ puruṣa bālo 'si mūḍho 'si",
  "V05prmosufu:0_3": "steyo 'sīty evaṃrūpaṃ bhikṣur adattaṃ ādadāvaḥ ayam api bhikṣuḥ pārājayiko bhavaty asaṃvāsyaḥ",
  "V05prmosufu:1_0": "(PrMoSū-LCh)Pār.3 yaḥ punar bhikṣur manuṣyaṃ vā manuṣyavigrahaṃ vā svahastaṃ saṃcintya",
  "V05prmosufu:1_1": "jīvitād vyaparopayec chastraṃ vainam ādhārayec chastrādhārakaṃ vāsya paryeṣeta maraṇāya",
  "V05prmosufu:1_2": "vainaṃ samādāpayen maraṇavarṇaṃ vāsyānusaṃvarṇayed evaṃ cainaṃ vaded dhaṃ bhoḥ puruṣo",
  "V05prmosufu:1_3": "kiṃ te anena pāpakenāśucinā durjīvitena mṛtaṃ te bhoḥ puruṣa jīvitād varam iti cintānumataiś",
  "V05prmosufu:1_4": "cittasaṃkalpair anekaparyāyeṇa maraṇāya vainaṃ samādāpayen maraṇavarṇaṃ vāsyānusaṃvarṇayet",
  "V05prmosufu:1_5": "sa ca tena kālaṃ kuryād ayam api bhikṣuḥ pārājiko bhavaty asaṃvāsyaḥ //",
  "V05prmosufu:2_0": "(PrMoSū-LCh)Pār.4 yaḥ punar bhikṣur anabhijānann aparijānann asantam asaṃvidyamānam.",
  "V05prmosufu:2_1": "... viśeṣādhigamaṃ jñānaṃ vā darśanaṃ vā sparśavihāratāṃ vā pratijānīyād idaṃ jānāmīdaṃ",
  "V05prmosufu:2_2": "paśyāmīti sa pareṇa samayena samanuyujyamāno vā asamanuyujyamāno vā āpanno viśuddhiprekṣy",
  "V05prmosufu:2_3": "evaṃ vaded ajānaty evāham āyuṣmanto 'vocaṃ jānāmīty apaśyann evā ... ayam api bhikṣuḥ",
  "V05prmosufu:2_4": "pārājiko bhavaty asaṃvāsyaḥ //",
  "V05prmosufu:3_0": "uddiṣṭā me āyuṣmantaś catvāraḥ pārājikā dharmā yeṣāṃ bhikṣur anyatamānyatamam āpattim",
  "V05prmosufu:3_1": "adhyāpatya na labhate bhikṣubhiḥ sārdhaṃ saṃvāsaṃ bhogaṃ vā yathāpūrvaṃ tathāpaścāt",
  "V05prmosufu:3_2": "pārājiko bhavaty asaṃvāsyaḥ //",
  "V05prmosufu:4": "tatrāham āyuṣmantaḥ paripṛcchāmi ... dvir api trir api paripṛcchāmi kaccit sthātra pariśuddhāḥ pariśuddhā atrāyuṣmanto yasmāt tūṣṇīm evam etad dhārayāmi",
  "V05prmosufu:5": "Uddāna SA.4-13: ... caryā sāṃcaritraṃ kuṭikā mahallakaḥ amūlaka leśika saṃghabhedas tasyānuvarti kuladūṣaka daurvacasya ...",
  "V05prmosufu:6": "ime khalv āyuṣmantas trayodaśa saṃghāvaśeṣā dharmā anvardhamāsaṃ prātimokṣasūtroddeśam āgacchanti",
  "V05prmosufu:7": "(PrMoSū-LCh)SA.1 saṃcintya śukravisṛṣṭir anyatra svapnāntarāt saṃghāvaśeṣaḥ",
  "V05prmosufu:8": "(PrMoSū-LCh)SA.2 yaḥ punar bhikṣur avalavipariṇatena cittena mātṛgrāmeṇa sārdhaṃ kāyasaṃsargaṃ samāpadyeta hastagrahaṇaṃ vā bāhu ...",
  "V05prmosufu:9": "(PrMoSū-LCh)Pāy.33 pāyantikā //",
  "V05prmosufu:10": "dvau trīn vā pātrapūrān pratigṛhya bahir ārāmaṃ gatvā santo bhikṣavaḥ saṃvibhaktavyā ātmanā ca paribhoktavyaṃ ayaṃ tatra samayaḥ //",
  "V05prmosufu:11": "(PrMoSū-LCh)Pāy.34 yaḥ punar bhikṣur bhuktavān pravāritaḥ akṛtaniriktaṃ khādanīyabhojanīyaṃ khāded bhuṃjīta vā pāyantikā //",
  "V05prmosufu:12_0": "(PrMoSū-LCh)Pāy.35 yaḥ punar bhikṣur jānan bhikṣuṃ bhuktavantaṃ pravāritam akṛta",
  "V05prmosufu:12_1": "atiriktena khādanīyabhojanīyenātyarthaṃ pravārayed idam āyuṣmaṃ khāda idaṃ bhuṃkṣva",
  "V05prmosufu:12_2": "ity āsādanaprekṣī kaścid eṣa bhikṣur āsādito bhaviṣyaty etad eva pratyayaṃ kṛtvā pāyantikā //",
  "V05prmosufu:13": "(PrMoSū-LCh)Pāy.36 gaṇabhojanād anyatra samayāt pāyantikā //",
  "V05prmosufu:14": "tatrāyaṃ samayaḥ :",
  "V05prmosufu:15": "glānasamayaḥ karmasamayo 'dhvasamayo nāvādhirohaṇaṃ mahāsamājaḥ śramaṇabhaktam ayaṃ tatra samayaḥ //",
  "V05prmosufu:16": "(PrMoSū-LCh)Pāy.37 yaḥ punar bhikṣur akāle khādanīyabhojanīyaṃ khāded bhuṃjīta vā pāyantikā //",
  "V05prmosufu:17": "(PrMoSū-LCh)Pāy.38 yaḥ punar bhikṣuḥ saṃnihitaṃ khādanīyabhojanīyaṃ khāded bhuṃjīta vā pāyantikā //",
  "V05prmosufu:18": "(PrMoSū-LCh)Pāy.39 yaḥ punar bhikṣur adattaṃ mukhābhyavahāryam āhāram āhared anyatrodakadantakāṣṭhāt pāyantikā //",
  "V05prmosufu:19": "(PrMoSū-LCh)Pāy.40 yāni tāni bhagavatā bhikṣūṇāṃ praṇītabhojanāny akhyātāni tadyathā kṣīraṃ dadhi navanītaṃ matsyo māṃsavallūrā //",
  "V05prmosufu:20": "yaḥ punar bhikṣur imāny evaṃrūpāṇi praṇītabhojanāny ātmārtham aglānaḥ parakulebhyo vijñāpya khāded bhuṃjītā vā pāyantikā // //",
  "V05prmosufu:21": "(PrMoSū-LCh)Pāy.41-50 uddānaṃ //",
  "V05prmosufu:22": "saprāṇabhojane sthānaṃ niṣadyācela senayā dvirātraudyūṣikāṃ gacchet prahārodgūra duṣṭhulāḥ // //",
  "V05prmosufu:23": "(PrMoSū-LCh)Pāy.41 yaḥ punar bhikṣur jānan saprāṇakam udakaṃ paribhuṃjīta pāyantikā //",
  "V05prmosufu:24": "(PrMoSū-LCh)Pāy.42 yaḥ punar bhikṣur jānan sabhojane kule anupraskadyāsane niṣadyāṃ kalpayet pāyantikā //",
  "V05prmosufu:25": "(PrMoSū-LCh)Pāy.43 yaḥ punar bhikṣur jānan sabhojane kule rahasi praticchanne 'titiṣṭhet pāyantikā //",
  "V05prmosufu:26": "(PrMoSū-LCh)Pāy.44 yaḥ punar bhikṣur acelakāya vā acelikāyai vā parivrājakāya vā parivrājikāyai vāstamāstaṃ ?",
  "V05prmosufu:27": "khādanīyabhojanīyaṃ dadyāt pāyantikā //",
  "V05prmosufu:28": "(PrMoSū-LCh)Pāy.45 yaḥ punar bhikṣur udyuktāṃ senāṃ darśanāyopasaṃkrāmet pāyantikā //",
  "V05prmosufu:29_0": "(PrMoSū-LCh)Pāy.46 syāt khalu bhikṣoḥ tadrūpaḥ pratyaya udyuktāṃ senāṃ darśanāyopasaṃkramituṃ",
  "V05prmosufu:29_1": "dvirātraparamaṃ tena bhikṣuṇā tasyāṃ senāyāṃ vipravastavyaṃ tata uttari vipravaset",
  "V05prmosufu:29_2": "pāyantikā // = // = //",
  "V05prmosufu:30": "(PrMoSū-LCh)Pāy.47 dvirātram api ced bhikṣus tasyāṃ senāyāṃ vipravasann udyūṣikāṃ vā gacched dhvajāgraṃ vā balāgraṃ vā senāvyūham anīkasaṃdarśanaṃ vā pratyanubhavet pāyantikā //",
  "V05prmosufu:31": "(PrMoSū-LCh)Pāy.48 yaḥ punar bhikṣur abhiṣaktaḥ kupitaś caṇḍībhūto 'nāttamanā bhikṣoḥ prahāraṃ dadyāt pāyantikā //",
  "V05prmosufu:32": "(PrMoSū-LCh)Pāy.49 yaḥ punar bhikṣur abhiṣaktaḥ kupitaś caṇḍībhūto 'nāttamanā bhikṣoḥ prahāram udgūrayed antatas talaśaktikā pāyantikā //",
  "V05prmosufu:33": "(PrMoSū-LCh)Pāy.50 yaḥ punar bhikṣur jānan bhikṣor duṣṭhūlām āpattiṃ praticchādayet pāyantikā // //",
  "V05prmosufu:34": "uddānaṃ sparśo jyotiś chando 'nupasaṃpādanena dharmavādī ca śramaṇoddeśo daurvarṇyaṃ ratnaparidāhasamayaś ca // //",
  "V05prmosufu:35_0": "(PrMoSū-LCh)Pāy.51 yaḥ punar bhikṣur bhikṣum evaṃ vaded ehy āyuṣman kulāny upasaṃkramiṣyāvaḥ",
  "V05prmosufu:35_1": "tatra te dāpayiṣyāmi praṇītaṃ khādanīyabhojanīyaṃ yāvad āpta sa tasyādāpayitvā tataḥ",
  "V05prmosufu:35_2": "paścād eva vaded gaccha tvam āyuṣman na cet tvayā sārdhaṃ sparśo bhavati kathāyāṃ",
  "V05prmosufu:35_3": "vā niṣadyāyāṃ vā api tv ekākina eva me sparśo bhavati kathāyāṃ vā niṣadyāyāṃ vā ity",
  "V05prmosufu:35_4": "udyojanaprekṣī kaścid eṣa bhikṣur udyojito bhaviṣyatīty etad eva pratyayaṃ kṛtvā pāyantikā //",
  "V05prmosufu:36": "(PrMoSū-LCh)Pāy.52 yaḥ punar bhikṣur ātmārtham aglāno vitapanaprekṣī jyotiḥ samavadadhyāt samavadhāpayed vā pāyantikā //",
  "V05prmosufu:37_0": "(PrMoSū-LCh)Pāy.53 yaḥ punar bhikṣur dhārmike saṃghakaraṇīye bhikṣoś chandaṃ datvā",
  "V05prmosufu:37_1": "paścād abhiṣaktaḥ kupitaś caṇḍībhūto nāttamanāḥ kṣepadharmam āpadyeta āhara bhikṣo",
  "V05prmosufu:37_2": "cchandaṃ na te dadāmīti pāyantikā //",
  "V05prmosufu:38": "(PrMoSū-LCh)Pāy.54 yaḥ punar bhikṣur anupasaṃpannena pudgalena sārdhaṃ dvirātrād ūrdhvaṃ sahāgāraśayyāṃ prakalpayet pāyantikā //",
  "V05prmosufu:39_0": "(PrMoSū-LCh)Pāy.55 yaḥ punar bhikṣur evaṃ vadet tathāhaṃ bhagavato dharmaṃ deśitam",
  "V05prmosufu:39_1": "ājānāmi yathā ye āntarāyikā dharmā uktā bhagavatā tenāpratisevyamānā nālam antarāyāyeti",
  "V05prmosufu:39_2": "sa bhikṣur bhikṣubhir idaṃ syād vacanīyo mā tvam āyuṣmann evaṃ vocas tathāhaṃ bhagavato",
  "V05prmosufu:39_3": "dharmaṃ deśitam ājānāmi yathā ye āntarāyikā dharmā uktā bhagavatā te ca pratisevyamānā",
  "V05prmosufu:39_4": "nālam antarāyāyeti mā bhagavantam abhyācakṣu na sādhu bhavati bhagavato 'bhyākhyānaṃ",
  "V05prmosufu:39_5": "na ca punar bhagavān evam āha anekaparyāyeṇāyuṣmann āntarāyikā dharmāḥ santa āntarāyikā",
  "V05prmosufu:39_6": "evoktā bhagavatā te ca pratisevyamānā alam antarāyāyeti //",
  "V05prmosufu:40_0": "niḥsṛja tvam āyuṣmann idam evaṃrūpaṃ pāpakaṃ dṛṣṭigatam evaṃ cet sa bhikṣur bhikṣubhir",
  "V05prmosufu:40_1": "ucyamānas tad vastu pratiniḥsṛjed ity evaṃ kuśalaṃ no cet pratiniḥsṛjed dvir api",
  "V05prmosufu:40_2": "trir api samanuyoktavyaḥ samanuśāsitavyas tasya vastunaḥ pratiniḥsargāya dvir api",
  "V05prmosufu:40_3": "trir api samanuyujyamānaḥ samanuśiṣyamāṇas tad vastu pratiniḥsṛjed ity evaṃ kuśalaṃ",
  "V05prmosufu:40_4": "no cet pratiniḥsṛjet pāyantikā //",
  "V05prmosufu:41_0": "(PrMoSū-LCh)Pāy.56 yaḥ punar bhikṣur jānaṃs tathāvādinaṃ pudgalam akṛtānudharmāṇam",
  "V05prmosufu:41_1": "apratiniḥsṛṣṭe tasmin pāpake dṛṣṭigate ālapet saṃlapet saṃvaset saṃbhuṃjīta tena",
  "V05prmosufu:41_2": "vā sārdhaṃ sahāgāraśayyāṃ kalpayet pāyantikā //",
  "V05prmosufu:42_0": "(PrMoSū-LCh)Pāy.57 śramaṇoddeśaś cāpy evaṃ vadet tathāhaṃ bhagavato dharmaṃ deśitam",
  "V05prmosufu:42_1": "ājānāmi yathā ye āntarāyikāḥ kāmā uktā bhagavatā tena pratisevyamānā nālam antarāyāyeti",
  "V05prmosufu:42_2": "sa śramaṇoddeśo bhikṣubhir idaṃ syād vacanīyo mā tvam āyuṣmaṃ cchramaṇoddeśa evaṃ",
  "V05prmosufu:42_3": "vocas tathāhaṃ bhagavato dharmaṃ deśitam ājānāmi yathā ye āntarāyikāḥ kāmā uktā bhagavatā",
  "V05prmosufu:42_4": "pratisevyamānā nālam antarāyāyeti mā bhagavantam abhyācakṣu na sādhu bhavati bhagavato",
  "V05prmosufu:42_5": "'bhyākhyānaṃ na ca punar bhagavān evam āha anekaparyāyeṇa ya ... āntarāyikāḥ kāmāḥ",
  "V05prmosufu:42_6": "santa āntarāyikā evoktā bhagavatā te ca pratisevyamānā alam antarāyāyeti niḥsṛja",
  "V05prmosufu:42_7": "tvam āyuṣmaṃ cchramaṇoddeśa idam evaṃrūpaṃ pāpakaṃ dṛṣṭigatam evaṃ cet sa śramaṇoddeśo",
  "V05prmosufu:42_8": "bhikṣubhir ucyamānas tad vastu pratiniḥsṛjed ity evaṃ kuśalaṃ no cet pratiniḥsṛjed",
  "V05prmosufu:42_9": "dvir api trir api samanuyoktavyaḥ samanuśāsitavyas tasya vastunaḥ pratiniḥsargāya",
  "V05prmosufu:42_10": "dvir api trir api samanuyujyamānaḥ samanuśiṣyamāṇas tad vastu pratiniḥsṛjed ity evaṃ",
  "V05prmosufu:42_11": "kuśalaṃ no cet pratiniḥsṛjet sa śramaṇoddeśo bhikṣubhir idaṃ syād vacanīyaḥ adyāgreṇa",
  "V05prmosufu:42_12": "te āyuṣmaṃ cchramaṇoddeśa nāsau bhagavāṃs tathāgato 'rhan samyaksaṃbuddhaḥ śāstā",
  "V05prmosufu:42_13": "vyapadeṣṭavyo nāpy anyatamānyatamo vijño gurusthānīyaḥ sabrahmacārī pṛṣṭhataḥ pṛṣṭhataḥ",
  "V05prmosufu:42_14": "samanubaddhavyo yad apy anye śramaṇoddeśā labhante kaścid asya bhikṣor muhūrtam apy",
  "V05prmosufu:42_15": "asparśo bhaviṣyatīty etad eva pratyayaṃ kṛtvā pāyantikā //",
  "V05prmosufu:43": "{on p. 7 = FE 10.3-7, 9.1-3 again parts of Pāy. 57,",
  "V05prmosufu:44": "differs from labhante onwards:",
  "V05prmosufu:45": "} labhante bhikṣubhiḥ sārdhaṃ dvirātraparamaṃ sahāgāraśayyāṃ sāpi te 'dyāgreṇa nāsti cara pareṇa mohapuruṣa naśya tvaṃ //",
  "V05prmosufu:46": "yaḥ punar bhikṣur jānaṃs tathānāśitaṃ śramaṇoddeśam upasthāpayed upalāḍayet tena vā sārdhaṃ sahāgāraśayyāṃ kalpayet pāyantikā //",
  "V05prmosufu:47_0": "(PrMoSū-LCh)Pāy.58 na ca cīvarapratilambhād bhikṣuṇā trayāṇāṃ durvarṇīkaraṇānām anyatamānyatamad",
  "V05prmosufu:47_1": "durvarṇīkaraṇaṃ nīlaṃ vā kardamaṃ vā kaṣāyaṃ vā anādāya ced bhikṣus trayāṇāṃ durvarṇīkaraṇānām",
  "V05prmosufu:47_2": "anyatamānyatamaḥ durvarṇīkaraṇaṃ nīlaṃ vā kardamaṃ vā kaṣāyaṃ vā navaṃ cīvaraṃ paribhuṃjīta pāyantikā //",
  "V05prmosufu:48": "(PrMoSū-LCh)Pāy.59 yaḥ punar bhikṣu ratnaṃ vā ratnasaṃmataṃ vā svahastam udgṛhṇīyād udgrāhayed vā anyatrādhyārāmagatād vā adhyāvāsagatād vā pāyantikā //",
  "V05prmosufu:49": "adhyārāmagatena bhikṣu ... adhyāvāsa ///",
  "V05prmosufu:50": "**************",
  "V05prmosufu:51": "{text missing}",
  "V05prmosufu:52": "**************",
  "V05prmosufu:53": "(PrMoSū-LCh)Pāy.63 aṅgulipratodanāt pāyantikā //",
  "V05prmosufu:54": "(PrMoSū-LCh)Pāy.64. udakaharṣaṇāt pāyantikā //",
  "V05prmosufu:55": "(PrMoSū-LCh)Pāy.65 yaḥ punar bhikṣur mātṛgrāmeṇa sārdhaṃ sahāgāraśayyāṃ kalpayet pāyantikā //",
  "V05prmosufu:56": "(PrMoSū-LCh)Pāy.66 yaḥ punar bhikṣur bhikṣuṃ bhīṣayed bhīṣāpayed vā anantato hāsyaprekṣy api pāyantikā //",
  "V05prmosufu:57_0": "(PrMoSū-LCh)Pāy.67 yaḥ punar bhikṣur bhikṣor vā bhikṣuṇyā vā śikṣamāṇāyā vā śrāmaṇerakasya",
  "V05prmosufu:57_1": "vā śrāmaṇerikāyā vā pātraṃ vā cīvaraṃ vā śikyaṃ vā saritaṃ vā kāyabandhanaṃ vā anyatamānyatamaṃ",
  "V05prmosufu:57_2": "vā śrāmaṇakaṃ jīvitapariṣkāram upanidadhyād upanidhāpayed vānyatra tadrūpāt pratyayāt pāyantikā //",
  "V05prmosufu:58": "(PrMoSū-LCh)Pāy.68 yaḥ punar bhikṣur bhikṣoś cīvaram vā datvā tataḥ paścād apratyuddhārya paribhuṃjīta pāyantikā //",
  "V05prmosufu:59": "(PrMoSū-LCh)Pāy.69 yaḥ punar bhikṣur dviṣṭo dveṣād apratītaḥ śuddhaṃ bhikṣum anāpannam amūlakena saṃghāvaśeṣeṇa dharmeṇānudhvaṃsayet pāyantikā //",
  "V05prmosufu:60": "(PrMoSū-LCh)Pāy.70 yaḥ punar bhikṣur apuruṣayā striyā sārdham adhvānamārgaṃ pratipadyetāntato grāmāntaram api pāyantikā // //",
  "V05prmosufu:61": "uddānam* // steyonaviṃśati khanet pravāraṇā śikṣitavyaṃ kalahānāṃ tūṣṇīṃ viprakrāmed anādarāt surāpānam akāle ca // //",
  "V05prmosufu:62": "(PrMoSū-LCh)Pāy.71 yaḥ punar bhikṣuḥ steyasārthena sārdham adhvamārgaṃ pratipadyetāntato grāmāntaram api pāyantikā //",
  "V05prmosufu:63": "(PrMoSū-LCh)Pāy.72 yaḥ punar bhikṣur ūnaviṃśativarṣaṃ pudgalaṃ bhikṣubhāvāyopasaṃpādayet pāyantikā //",
  "V05prmosufu:64": "sa ca pudgalo 'nupasaṃpannas te ca bhikṣavo garhyā ayaṃ tatra samayaḥ //",
  "V05prmosufu:65": "(PrMoSū-LCh)Pāy.73 yaḥ punar bhikṣuḥ svahastaṃ pṛthivīṃ khanet khānayed vā pāyantikā //",
  "V05prmosufu:66": "(PrMoSū-LCh)Pāy.74 cāturmāsikī bhikṣuṇā pravāraṇā svīkartavyā anyatra samayāt pāyantikā //",
  "V05prmosufu:67": "tatrāyaṃ samayaḥ pratyekapratyekapravāraṇā punaḥ punaḥ pravāraṇā atyarthapravāraṇā nityapravāraṇā ayaṃ tatra samayaḥ //",
  "V05prmosufu:68_0": "(PrMoSū-LCh)Pāy.75 yaḥ punar bhikṣur bhikṣubhir ucyamāno syāt te āyuṣmaṃ cchikṣāyāṃ",
  "V05prmosufu:68_1": "śikṣitavyaṃ sa evaṃ vaden nāhaṃ yuṣmākaṃ bālānāṃ mūḍhānām avyaktānām akuśalānāṃ vacanenāsyāṃ",
  "V05prmosufu:68_2": "śikṣāyāṃ śikṣiṣye yāvan nāham anyān bhikṣūn prakṣyāmi sūtradharān vinayadharān mātṛkādharān iti pāyantikā //",
  "V05prmosufu:69": "ājñātukāmena bhikṣuṇā tasyāṃ ca śikṣāyāṃ śikṣitavyaṃ bhikṣavaḥ praṣṭavyāḥ sūtradharā vinayadharā mātṛkādharā ayaṃ tatra samayaḥ //",
  "V05prmosufu:70_0": "(PrMoSū-LCh)Pāy 76 yaḥ punar bhikṣur bhikṣūṇāṃ kalahajātānāṃ viharatāṃ bhaṇḍanajātānāṃ",
  "V05prmosufu:70_1": "vigṛhītānāṃ vivādam āpannānāṃ tūṣṇīm aupaśrutikayā tiṣṭhed yad ete bhikṣavo vakṣyanti",
  "V05prmosufu:70_2": "tad ahaṃ śrutvā tathā tathānuvyahariṣyāmīty etad eva pratyayaṃ kṛtvā pāyantikā //",
  "V05prmosufu:71": "(PrMoSū-LCh)Pāy.77 yaḥ punar bhikṣuḥ saṃghasya dharmyāyāṃ viniścayakathāyāṃ kathyamānāyāṃ tūṣṇīṃ viprakrāmet santaṃ bhikṣum anavalokyānyatra tadrūpāt pratyayāt pāyantikā //",
  "V05prmosufu:72": "(PrMoSū-LCh)Pāy.78 anādarāt pāyantikā //",
  "V05prmosufu:73": "(PrMoSū-LCh)Pāy.79 surāmaireyamadyapānāt pāyantikā //",
  "V05prmosufu:74": "(PrMoSū-LCh)Pāy.80 yaḥ punar bhikṣur akāle grāmaṃ praviśet santaṃ bhikṣum anavalokyānyatra tadrūpāt pratyayāt pāyantikā // ṛ //",
  "V05prmosufu:75": "uddānam* sabhojane 'ruṇe dānīṃ sūcīgṛhakapādakāḥ nahyān niṣadanaṃ kaṇḍū śāṭī sugatacīvaraṃ // ṛ //",
  "V05prmosufu:76_0": "(PrMoSū-LCh)Pāy.81 yaḥ punar bhikṣuḥ sabhojane kule upanimantritaḥ pūrvabhaktaṃ paścādbhaktaṃ",
  "V05prmosufu:76_1": "kuleṣu cāritram āpadyeta santaṃ gṛhiṇam anavalokyānyatra tadrūpāt pratyayāt pāyantikā //",
  "V05prmosufu:77_0": "(PrMoSū-LCh)Pāy.82 yaḥ punar bhikṣur anirgatāyāṃ rajanyām anudgate 'ruṇe anirhṛteṣu",
  "V05prmosufu:77_1": "ratneṣu vā ratnasaṃmateṣu vā rājñaḥ kṣatriyasya mūrdhābhiṣiktasyaindrakīlaṃ vā indrakīlasāmantakaṃ vā samabhiḥ",
  "V05prmosufu:78": "///",
  "V05prmosufu:79": "Pay.Schl. pariśuddhā atrāyuṣmanto yasmāt tuṣṇīm evam etad dhārayāmi // //",
  "V05prmosufu:80": "uddānam // grāmam antargṛhaṃ caiva śaikṣāṇy āraṇyakena ca prātideśyāni coktāni buddhena hitavādinā // //",
  "V05prmosufu:81": "ime punar āyuṣmantaś catvāraḥ pratideśanīyā dharmā anvardhamāsaṃ prātimokṣasūtroddeśam āgacchanti",
  "V05prmosufu:82_0": "(PrMoSū-LCh)Pratid.1 yaḥ punar bhikṣur ajñātikāyā bhikṣuṇyā rathyāgatāyā grāmaṃ piṇḍāya",
  "V05prmosufu:82_1": "carantyā antikāt svahastaṃ khādanīyabhojanīyaṃ pratigṛhya khāded bhuñjīta vā tena",
  "V05prmosufu:82_2": "bhikṣuṇā bahir ārāmaṃ gatvā bhikṣūṇām antike pratideśayitavyam garhyam asmy āyuṣmantaḥ",
  "V05prmosufu:82_3": "sthānam āpanno 'sātmyaṃ pratideśanīyaṃ taṃ dharmaṃ pratideśayāmy ayaṃ dharmaḥ pratideśanīyaḥ //",
  "V05prmosufu:83_0": "(PrMoSū-LCh)Pratid.2 bhikṣavaḥ khalu saṃbahulāḥ kuleṣūpanimantritā bhuṃja tatra ced",
  "V05prmosufu:83_1": "bhikṣuṇī vyapadiśati sthitā syād iha khādyakaṃ dehi iha odanaṃ dehi iha sūpikaṃ dehi",
  "V05prmosufu:83_2": "iha bhūyo dehīti sā bhikṣuṇī tair bhikṣubhir idaṃ syād vacanīyā āgamaya tāvat tvaṃ",
  "V05prmosufu:83_3": "bhagini muhūrtaṃ tūṣṇī yāvad ime bhikṣavo bhuṃjate ekabhikṣor api cen na pratibhāyantāṃ",
  "V05prmosufu:83_4": "bhikṣuṇīm evaṃ vaktuṃ sarvais tair bhikṣubhir idaṃ syād vacanīya bahir ārāmaṃ gatvā",
  "V05prmosufu:83_5": "bhikṣūṇām antike pratideśayitavyaṃ garhyaṃ vayam āyuṣmantaḥ sthānam āpannā āsātmyaṃ",
  "V05prmosufu:83_6": "pratideśanīyaṃ dharmaṃ pratideśayāmo 'yam api dharmaḥ pratideśanīyaḥ",
  "V05prmosufu:84": "(PrMoSū-LCh)Pratid.3 yāni tāni saṃghasya śaikṣāṇi kulāni bhavanti śikṣāsaṃvṛtisaṃmatāni //",
  "V05prmosufu:85_0": "yaḥ punar bhikṣus tadrūpeṣu saṃghasya śaikṣeṣu kuleṣu śikṣāsaṃvṛtisaṃmateṣu pūrvam",
  "V05prmosufu:85_1": "apravāritaḥ san upasaṃkramya svahastaṃ khādanīyabhojanīyaṃ pratigṛhya khāded bhuṃjīta",
  "V05prmosufu:85_2": "vā tena bhikṣuṇā bahir ārāmaṃ gatvā bhikṣūṇām antike pratideśayitavyaṃ garhyam asmy",
  "V05prmosufu:85_3": "āyuṣmantaḥ sthānam āpanno 'sātmyaṃ pratideśanīyaṃ taṃ dharmaṃ pratideśayāmy ayam",
  "V05prmosufu:85_4": "api dharmaḥ pratideśanīyaḥ",
  "V05prmosufu:86": "(PrMoSū-LCh)Pratid.4 yāni tāni saṃghasyāraṇyakāni śayanāsanāni bhavanti sāśaṃkasaṃmatāni sabhayasaṃmatāni sapratibhayabhairavasaṃmatāni //",
  "V05prmosufu:87_0": "yaḥ punar bhikṣus tadrūpeṣu saṃghasyāraṇyakeṣu śayanāsaneṣu sāśaṃkasaṃmateṣu sabhayasaṃmateṣu",
  "V05prmosufu:87_1": "sapratibhayabhairavasaṃmateṣu sarvam apratisaṃvidite vane bahir ārāmasya khādanīyabhojanīyaṃ",
  "V05prmosufu:87_2": "pratigṛhyānte ārāmasya khāded bhuṃjīta vā tena bhikṣuṇā bhikṣūṇām antike pratideśayitavyaṃ",
  "V05prmosufu:87_3": "garhyam asmy āyuṣmantaḥ sthānam āpanno 'sātmyaṃ pratideśanīyaṃ taṃ dharmaṃ pratideśayāmy",
  "V05prmosufu:87_4": "ayam api dharmaḥ pratideśanīyaḥ //",
  "V05prmosufu:88_0": "uddiṣṭā me āyuṣmantaś catvāraḥ pratideśanīyā dharmās tatrāham āyuṣmantaḥ paripṛcchāmi",
  "V05prmosufu:88_1": "kaccit sthātra pariśuddhāḥ dvir api trir api paripṛcchāmi kaccit sthātra pariśuddhāḥ",
  "V05prmosufu:88_2": "pariśuddhā atrāyuṣmanto yasmāt tūṣṇīm evam etad dhārayāmi // //",
  "V05prmosufu:89": "uddānaṃ // nivāsanena sapta syus trayaś copari cīvare saṃvṛtodguṇṭhikollaṃghikayā kāyena + + + // //",
  "V05prmosufu:90": "ime khalv āyuṣmantaḥ saṃbahulāḥ śaikṣā dharmā anvardhamāsaṃ prātimokṣasūtroddeśam āgacchanti //",
  "V05prmosufu:91": "(PrMoSū-LCh)Śai.1 parimaṇḍalaṃ nivāsanaṃ nivāsayiṣyāma iti śikṣā karaṇīyā //",
  "V05prmosufu:92": "(PrMoSū-LCh)Śai.2-7 nātyutkṛṣṭaṃ nātyapakṛṣṭaṃ na hastiśuṇḍakaṃ na tālavṛndakaṃ na kulmāṣapiṇḍakaṃ na nāgaśīrṣakaṃ nivāsanaṃ nivāsayiṣyāma iti śikṣā karaṇīyā //",
  "V05prmosufu:93": "(PrMoSū-LCh)Śai.8 parimaṇḍalaṃ cīvaraṃ prāvariṣyāma iti śikṣā karaṇīyā //",
  "V05prmosufu:94": "(PrMoSū-LCh)Śai.9-10 nātyutkṛṣṭaṃ nātyapakṛṣṭaṃ cīvaraṃ prāvariṣyāma iti śikṣā karaṇīyā //",
  "V05prmosufu:95": "(PrMoSū-LCh)Śai.11-15 susaṃvṛtā supraticchannā alpaśabdā anutkṣiptacakṣuṣo yugamātradarśino 'ntargṛhaṃ gamiṣyāma iti śikṣā karaṇīyā //",
  "V05prmosufu:96": "(PrMoSū-LCh)Śai.16-20 nodguṇṭhikā notkṛṣṭikayā notsaktikayā na vyastikayā na paryastikayā antargṛhaṃ gamiṣyāma iti śikṣā karaṇīyā //",
  "V05prmosufu:97": "(PrMoSū-LCh)Śai.21-25 nollaṃghikayā nojjaṃghikayā notkuṭukikayā na nikuṭotkuṭukikayā na khaṃbhākṛtā antargṛhaṃ gamiṣyāma iti śikṣā karaṇīyā //",
  "V05prmosufu:98": "(PrMoSū-LCh)Śai.26-30 na kāyapracālakaṃ na bāhupracālakaṃ na śīrṣapracālakaṃ nāṃsotḍhaukikayā na hastasaṃlagnikayā antargṛhaṃ gamiṣyāma iti śikṣā karaṇīyā // //",
  "V05prmosufu:99": "uddānaṃ kuryān na viniṣatsyāmīty aṣṭau cāpi pratigrahe paṃca catus sapta paṃca satkṛtyādi tu bhojane // //",
  "V05prmosufu:100": "(PrMoSū-LCh)Śai.31 nānanujñātā antargṛhe āsane niṣatsyāma iti śikṣā karaṇīyā //",
  "V05prmosufu:101_0": "(PrMoSū-LCh)Śai.32-39 nāpratyavekṣyāsanaṃ sarvakāyaṃ samavadhāya na pāde pādam ādhāya",
  "V05prmosufu:101_1": "na gulphe gulpham ādhāya na sakthani sakthi ādhāya na saṃkṣipya pādau na vikṣipya",
  "V05prmosufu:101_2": "pādau na viḍaṃgikayā antargṛha āsane niṣatsyāma iti śikṣā karaṇīyā //",
  "V05prmosufu:102": "(PrMoSū-LCh)Śai.40 satkṛtya piṇḍapātaṃ pratigrahīṣyāma iti śikṣā karaṇīyā //",
  "V05prmosufu:103": "(PrMoSū-LCh)Śai.41-43 na samatittikaṃ samasūpikaṃ sāvadānaṃ pātrasaṃjñinaṃ piṇḍapātaṃ pratigrahīṣyāma iti śikṣā karaṇīyā //"
}