{
  "SA15bsa064_u:0": "(Vn 3)",
  "SA15bsa064_u:1": "Vādanyāyaḥ",
  "SA15bsa064_u:2": "nigrahasthānalakṣaṇam",
  "SA15bsa064_u:3": "1. nyāyavādinamapi vādeṣu asadvyavasthopanyāsaiḥ śaṭhā nigṛhṇanti,",
  "SA15bsa064_u:4": "tanniṣedhārthamidamārabhyate /",
  "SA15bsa064_u:5": "asādhanāṅga gavacanamadoṣodbhāvanaṃ dvayoḥ /",
  "SA15bsa064_u:6": "nigrahasthānam,",
  "SA15bsa064_u:7": "anyatu na yuktamiti neṣyate //",
  "SA15bsa064_u:8": "iṣṭasyārthasya siddhiḥ sādhanam. tasya nirvartakam aṅgam. tasya avacanaṃ tasyāṅgasyānuccāraṇaṃ vādino nigrahādhikaraṇam:",
  "SA15bsa064_u:9": "tadabhyupagamya apratibhayā tūṣṇīmbhāvāt /",
  "SA15bsa064_u:10": "sādhanāṅgasyāsamarthanād vā //",
  "SA15bsa064_u:11": "(Vn 4)",
  "SA15bsa064_u:12": "2. [svabhāvahetau sādhanāṅgasamarthanam]",
  "SA15bsa064_u:13": "trividhameva hi liṅgamapratyakṣasya siddheraṅgam - svabhāvaḥ,",
  "SA15bsa064_u:14": "kāryam,",
  "SA15bsa064_u:15": "anupalambhaśca /",
  "SA15bsa064_u:16": "tasya samarthanaṃ sādhyena vyāptiṃ prasādhya dharmiṇi bhāvasādhanam /",
  "SA15bsa064_u:17": "yathā 'yat sat kṛtakaṃ vā,",
  "SA15bsa064_u:18": "tat sarvamanityam,",
  "SA15bsa064_u:19": "yathā ghaṭādiḥ,",
  "SA15bsa064_u:20": "san kṛtako vā śabdaḥ'; iti /",
  "SA15bsa064_u:21": "3. atrāpi na kaścit kramaniyamaḥ,",
  "SA15bsa064_u:22": "iṣṭārthasiddherubhayatrāviśeṣāt /",
  "SA15bsa064_u:23": "yasmād dharmiṇi prāk sattvaṃ prasādhya paścādapi vyāptiḥ prasādhyata eva /",
  "SA15bsa064_u:24": "yathā - ''san śabdaḥ kṛtako vā,",
  "SA15bsa064_u:25": "yaścaivaṃ sa sarvo 'nityaḥ,",
  "SA15bsa064_u:26": "yathā - ghaṭādiḥ'; iti /",
  "SA15bsa064_u:27": "(Vn 5)",
  "SA15bsa064_u:28": "4. atra vyāptisādhanaṃ viparyaye bādhakapramāṇopadarśanam /",
  "SA15bsa064_u:29": "yadi na sarvaṃ sat kṛtakaṃ vā pratikṣaṇavināśi syād,",
  "SA15bsa064_u:30": "akṣaṇikasya kramayaugapadyābhyāmarthakriyāyogād arthakriyāsāmarthyalakṣaṇamato vyāvṛttam - ityasadeva syāt /",
  "SA15bsa064_u:31": "sarvasāmarthyopākhyāvirahalakṣaṇaṃ hi nirupākhyamiti /",
  "SA15bsa064_u:32": "evaṃ sādhanasya sādhyaviparyaye bādhakapramāṇānupadarśane virodhābhāvādasya viparyayavṛtteradarśane san kṛtako vā syāt,",
  "SA15bsa064_u:33": "nityaśca ityanivṛttireva śaṅkāyāḥ /",
  "SA15bsa064_u:34": "(Vn 6)",
  "SA15bsa064_u:35": "5. na ca sarvānupalabdhirbhāvasya bādhikā,",
  "SA15bsa064_u:36": "tatra sāmarthyaṃ kramākramayogena vyāptaṃ siddham;",
  "SA15bsa064_u:37": "prakārāntarābhāvāt /",
  "SA15bsa064_u:38": "tena vyāpakadharmānupalabdhirakṣaṇike sāmarthyaṃ bādhate /",
  "SA15bsa064_u:39": "kramayaugapadyāyogasya sāmarthyābhāvena vyāptisiddhernānavasthāprasaṅgaḥ /",
  "SA15bsa064_u:40": "6. atrāpyadarśanamapramāṇam,",
  "SA15bsa064_u:41": "yataḥkramayaugapdyāyogasyaivāsāmarthyena vyāptyasiddheḥ pūrvakasyāpi hetoravyāptiḥ /",
  "SA15bsa064_u:42": "ihāpi punaḥ sādhanopagame 'navasthāprasaṅga iti cet /",
  "SA15bsa064_u:43": "na; abhāvasādhanasyādarśanasyāpratiṣedhāt /",
  "SA15bsa064_u:44": "yadadarśanaṃ viparyayaṃ sādhayati hetoḥ sādhyaviparyaye,",
  "SA15bsa064_u:45": "tadasya viruddhapratyupasthānād bādhakaṃ pramāṇamucyate /",
  "SA15bsa064_u:46": "(Vn 7)",
  "SA15bsa064_u:47": "evaṃ hi sa hetuḥ sādhyābhāve 'san sidhyet,",
  "SA15bsa064_u:48": "yadi tatra pramāṇavatā svaviruddhena bādhyeta /",
  "SA15bsa064_u:49": "anyathā tatrāsya bādhakāsiddhau saṃśayo durnivāraḥ /",
  "SA15bsa064_u:50": "tato vyatirekasya sandehādanaikāntikaḥ syāddhetvābhāsaḥ /",
  "SA15bsa064_u:51": "nāpyadarśanamātrād vyāvṛttiḥ;",
  "SA15bsa064_u:52": "viprakṛṣṭeṣvasarvadarśino 'darśanasyābhāvāsādhanād,",
  "SA15bsa064_u:53": "arvāgdarśanena satāmapi keṣāñcidarthānāmadarśanāt /",
  "SA15bsa064_u:54": "(Vn 8)",
  "SA15bsa064_u:55": "7. bādhakaṃ punaḥ pramāṇam /",
  "SA15bsa064_u:56": "yatra kramayaugapadyāyogo na tasya kvacit sāmarthyam /",
  "SA15bsa064_u:57": "asti cākṣaṇike sa iti pravartamānamasāmarthyamasallakṣaṇamākarṣati /",
  "SA15bsa064_u:58": "teha 'yat sat kṛtakaṃ vā tadanityameva';",
  "SA15bsa064_u:59": "iti sidhyati /",
  "SA15bsa064_u:60": "tāvatā sādhanadharmamātrānvayaḥ sādhyadharmasya svabhāvahetulakṣaṇaṃ ca siddhaṃ bhavati /",
  "SA15bsa064_u:61": "evaṃ svabhāvahetuprayogeṣu samarthitaṃ sādhanāṅgaṃ bhavati /",
  "SA15bsa064_u:62": "tasyāsamarthanaṃ sādhanāṅgāvacanam /",
  "SA15bsa064_u:63": "tad vādinaḥ parājayasthānam;",
  "SA15bsa064_u:64": "prārabdhārthāsādhanāt /",
  "SA15bsa064_u:65": "vastutaḥ samarthasya hetorupādāne 'pi sāmarthyāpratipādanāt /",
  "SA15bsa064_u:66": "(Vn 9)",
  "SA15bsa064_u:67": "8. [kāryahetau sādhanāṅgasamarthanam]",
  "SA15bsa064_u:68": "kāryahetāvapi sādhanāṅgasya samarthanam /",
  "SA15bsa064_u:69": "yat kāryaṃ liṅgaṃ kāraṇasya sādhanāyopādīyate,",
  "SA15bsa064_u:70": "tasya tena saha kāryakāraṇabhāvaprasādhanaṃ bhāvābhāvaprasādhanapramāṇābhyām /",
  "SA15bsa064_u:71": "yathā - 'idamasmin sati bhavati',",
  "SA15bsa064_u:72": "'satsvapi tadanyeṣu samartheṣu taddhetuṣu tadabhāve na bhavati'; iti /",
  "SA15bsa064_u:73": "evaṃ hyasyāsandigdhaṃ tatkāryatvaṃ samarthitaṃ bhavati /",
  "SA15bsa064_u:74": "anyathā kevalaṃ 'tadabhāve na bhavati';",
  "SA15bsa064_u:75": "ityupadarśane anyasyāpi tatrābhāve sandigdhamasya sāmarthyam /",
  "SA15bsa064_u:76": "anyat /",
  "SA15bsa064_u:77": "tatra samarthaṃ,",
  "SA15bsa064_u:78": "tadabhāvāt tanna bhūtam /",
  "SA15bsa064_u:79": "etannivṛttau punarnivṛttiryadṛcchāsaṃvādaḥ /",
  "SA15bsa064_u:80": "mātṛvivāho hi tddeśajanmanaḥ piṇḍakharjūrasya deśāntareṣu mātṛvivāhābhāve 'bhāvavat /",
  "SA15bsa064_u:81": "evaṃ hi samarthitaṃ tat kāryaṃ sidhyati /",
  "SA15bsa064_u:82": "siddhiṃ tat svasambhavena tatsambhavaṃ sādhyati,",
  "SA15bsa064_u:83": "kāryasya kāraṇāvyabhicārāt /",
  "SA15bsa064_u:84": "avyabhicāre ca svakāraṇaiḥ sarvakāryāṇāṃ sadṛśo nyāyaḥ /",
  "SA15bsa064_u:85": "(Vn 10)",
  "SA15bsa064_u:86": "evamasamarthanaṃ kāryahetāvapi sādhanāṅgāvacanaṃ tad vādinaḥ parājayasthānam /",
  "SA15bsa064_u:87": "asamarthite tasmin kāryatvāsiddherarthāntarasya tadbhāvāpratibaddhasvabhāvasya bhāve tadbhāvaniyamābhāvāt,",
  "SA15bsa064_u:88": "ārabdhārthāsiddhesarvastutaḥ kāryasyāpyupādāne tadapradipādanāt /",
  "SA15bsa064_u:89": "(Vn 11)",
  "SA15bsa064_u:90": "9. [anupalabdhāvapi sādhanāṅgasamarthanam]",
  "SA15bsa064_u:91": "anupalabdhāvapi pratipatturupalabdhilakṣaṇaprāptasyānupalabdhisādhanaṃ samarthanam;",
  "SA15bsa064_u:92": "tādṛśyā evānupalabdhe rasadvyavahārasiddheḥ /",
  "SA15bsa064_u:93": "anupalabdhilakṣaṇaprāptasya pratipattṛpratyakṣopalabdhinivṛttāvapyabhāvāsiddheḥ /",
  "SA15bsa064_u:94": "tatropalabdhilakṣaṇaprāptiḥ svabhāvaviśeṣaḥ kāraṇāntarasākalyaṃ ca /",
  "SA15bsa064_u:95": "svabhāvaviśeṣo yanna tribidhena viprakarṣeṇa viprakṛṣṭam /",
  "SA15bsa064_u:96": "yadanātmarūpapritibhāsavivekena pratipattṛpratyakṣapratibhāsarūpam /",
  "SA15bsa064_u:97": "tādṛśaḥ satsvanyeṣūpalambhapratyayeṣu tathānupalabdho 'sadvyavahāraviṣayaḥ,",
  "SA15bsa064_u:98": "anyathā sati liṅge saṃśayaḥ /",
  "SA15bsa064_u:99": "(Vn 12)",
  "SA15bsa064_u:100": "10. atrāpi sarvamevaṃvidhamasadvyavahāraviṣaya iti vyāptiḥ,",
  "SA15bsa064_u:101": "kasyacidasato 'bhyupagame tallakṣaṇāviśeṣāt /",
  "SA15bsa064_u:102": "na hyevaṃvidhasyāsattvānabhyupagame 'nyatra tasya yogaḥ /",
  "SA15bsa064_u:103": "na hyevaṃvidhasya sataḥ satsvanyeṣūpalambhakāraṇeṣvanupalabdhiḥ /",
  "SA15bsa064_u:104": "anupalabhyamānaṃ tvīdṛśaṃ nāstītyetā - vanmātranimitto 'yamasadvyavahāraḥ,",
  "SA15bsa064_u:105": "anyasya tannimittasyābhāvāt /",
  "SA15bsa064_u:106": "(Vn 13)",
  "SA15bsa064_u:107": "11. sarvasāmarthyaviveko nimittamiti cet /",
  "SA15bsa064_u:108": "evametat, tasyaiva sarvasāmarthyavivekina evaṃ pratītiḥ,",
  "SA15bsa064_u:109": "anyasya tatpratipattyupāyasyābhāvāt /",
  "SA15bsa064_u:110": "tatpratipattau ca satyāmasadvyavahāra itīdaṃ tannimittamucyate /",
  "SA15bsa064_u:111": "(Vn 14)",
  "SA15bsa064_u:112": "12. buddhivyapadeśārthakriyābhyaḥ sadvyavahāro viparyaye cāsadvyavahāra iti cet /",
  "SA15bsa064_u:113": "bhavati buddheryathoktapratibhāsāyāḥ sadvyavahāraḥ,",
  "SA15bsa064_u:114": "viparyaye 'sadvyavahāraḥ /",
  "SA15bsa064_u:115": "pratyakṣāviṣaye tu syālliṅgajāyā api kutaścit sadvyavahāraḥ /",
  "SA15bsa064_u:116": "asadvyavahārastu tadviparyaye 'naikāntikaḥ,",
  "SA15bsa064_u:117": "viprakṛṣṭe 'rthe pratipattṛpratyakṣasya anyasya vā pramāṇasya nivṛttāvapi saṃśayāt /",
  "SA15bsa064_u:118": "13. na ca sarve buddhivyapadeśāstadbhedābhedau vā vastusattāṃ vastubhedābhedasattāṃ vā sādhayanti,",
  "SA15bsa064_u:119": "astsvapi kathañcidatītānāgatādiṣu nānaikārthakriyākāriṣu vārtheṣu tadbhāvakhyāpanāya nānaikātmatābhāve 'pinānaikarūpāṇāṃ vṛtteḥ - rājā mahāsammataḥ (Vn 15)",
  "SA15bsa064_u:120": "prabhavo rājavaṃśasya,",
  "SA15bsa064_u:121": "saṅkhaścakravartī mahāsammatanirmitasya yūpasyotthāpayitā,",
  "SA15bsa064_u:122": "śaśaviṣāṇaṃ,",
  "SA15bsa064_u:123": "rūpaṃ sanidarśanaṃ sapratighaṃ ghaṭaśceti /",
  "SA15bsa064_u:124": "14. nahi sanidarśanādiśabdā nānāvastuviṣayāḥ,",
  "SA15bsa064_u:125": "ekatropasaṃhārāt /",
  "SA15bsa064_u:126": "nānāviṣayatve 'pyekatropasaṃhārastannimittānāṃ tattatsamavāyāditi cet /",
  "SA15bsa064_u:127": "āyāse batāyaṃ tapasvī padārthe [padarthaḥ?",
  "SA15bsa064_u:128": "] patito 'nekasambandhinamupakṛtyānekaṃśabdamātmani tebhyaḥ samāśaṃsan /",
  "SA15bsa064_u:129": "sa yaiḥ śaktibhedairanekasambandhina mupakaroti tairevānekaṃ śabdaṃ kiṃ notthāpayati /",
  "SA15bsa064_u:130": "evaṃ hyanena pramparānusārapariśramaḥ parihṛto bhavati /",
  "SA15bsa064_u:131": "(Vn 16)",
  "SA15bsa064_u:132": "nānāśabdotthāpanāsāmarthye nānāsambandhyupakāro 'pi mā bhūt,",
  "SA15bsa064_u:133": "anupakāre hi teṣāṃ tatsambandhitāpi na sidhyati /",
  "SA15bsa064_u:134": "ghaṭa ityapi ca rūpādaya eva bahava ekārthakriyākāriṇa ekaśabdavācyā bhavantu,",
  "SA15bsa064_u:135": "kimarthāntarakalpanayā?",
  "SA15bsa064_u:136": "bahavo 'pi hi ekārthakāriṇo bhaveyuḥ,",
  "SA15bsa064_u:137": "cakṣurādivat /",
  "SA15bsa064_u:138": "tatsāmarthyakhyāpanāya tatraikaśabdaniyogo 'pi syāditi yuktaṃ paśyāmaḥ /",
  "SA15bsa064_u:139": "(Vn 17)",
  "SA15bsa064_u:140": "15. na ca niṣprayojanā lokasyārtheṣu śabdayojanā /",
  "SA15bsa064_u:141": "tatra ye 'rthāḥ saha pṛthagvā ekaprayojanāḥ teṣāṃ tadbhāvakhyāpanāya hi ekśabdo niyujyeta yadi, kiṃ syāt?",
  "SA15bsa064_u:142": "tadarthakriyāśaktikhyāpanāya niyuktasya samudāyaśabdasyaikavacanavirodho 'pi nāstyeva;",
  "SA15bsa064_u:143": "sahitānāṃ sā śaktirekā,",
  "SA15bsa064_u:144": "na pratyekamiti /",
  "SA15bsa064_u:145": "samudāyaśabda ekasmin samudāye vācye ekavacanaṃ ghaṭa iti /",
  "SA15bsa064_u:146": "jātiśabdeṣvarthānāṃ pratyekaṃ sahitānāṃ ca śaktirnānaikā ca śaktiriti,",
  "SA15bsa064_u:147": "nānaikaśaktivivakṣāyāṃ bahuvacanamekavacanaṃ cecchātaḥ,",
  "SA15bsa064_u:148": "vṛkṣā vṛkṣamiti [?",
  "SA15bsa064_u:149": "vṛkṣa iti] syāt /",
  "SA15bsa064_u:150": "yadyeṣa niyamo bahuṣveva bahuvacanam ekasminnekavacanamiti /",
  "SA15bsa064_u:151": "asmākaṃ tu sāṅketikeṣvartheṣu saṅketavaśāt tāvitya bhiniveśa eva /",
  "SA15bsa064_u:152": "(Vn 18)",
  "SA15bsa064_u:153": "16. nāneko rūpādirekaśabdotthāpane samartha iti cet /",
  "SA15bsa064_u:154": "kiṃ vai puruṣavṛtteranapekṣāḥ śabdānarthaḥ svayamutthyāpayanti,",
  "SA15bsa064_u:155": "āhosvit puruṣaiḥ śabdā vyavahārārthamartheṣu niyujyante?",
  "SA15bsa064_u:156": "svayamutthāpane hi bhāvaśaktiḥ,",
  "SA15bsa064_u:157": "āśaktirvā cintyeta /",
  "SA15bsa064_u:158": "na ca tadyuktam,",
  "SA15bsa064_u:159": "puruṣaisteṣāṃ niyoge yatheṣṭaṃ niyuñjīranniti kastatropānambhaḥ?",
  "SA15bsa064_u:160": "nimittaṃ ca niyogasyoktameva /",
  "SA15bsa064_u:161": "api ca - yadi na rūpādīnāmekena śabdena sambandhaḥ,",
  "SA15bsa064_u:162": "kathamekenaiṣā - māśrayābhimatena dravyeṇa sambandha iti kevalamayamasadbhūtābhiniveśa eva /",
  "SA15bsa064_u:163": "(Vn 19)",
  "SA15bsa064_u:164": "na vayamekasambandhavirodhādekaṃ śabdaṃ necchāmaḥ,",
  "SA15bsa064_u:165": "api tvabhinnānāṃ rūpādīnāṃ ghaṭakambalādiṣu nānārthakriyāśabdavirodhāt te ekarūpāḥ samudāyāntarā - sambhāvinīmarthakriyāmeva na kuryuḥ,",
  "SA15bsa064_u:166": "tena tatprakāśanāyaikenāpi śabdenocyeran /",
  "SA15bsa064_u:167": "bhavatu nāma kasyacidiyaṃ vāñchā - bhaveyurekarūpā rūpādayaḥ sarvasamudāyeṣu iti /",
  "SA15bsa064_u:168": "kimidaṃ parasparaviviktarūpapratibhāsādhyakṣadarśanamenāmupekṣate?",
  "SA15bsa064_u:169": "aniṣṭaṃ cedaṃ rūpādīnā /",
  "SA15bsa064_u:170": "pratisamudāyaṃ svabhāvabhedopagamāt /",
  "SA15bsa064_u:171": "(Vn 20)",
  "SA15bsa064_u:172": "17. yadyanya eva rūpādibhyo ghaṭaḥ syāt kiṃ syāt?",
  "SA15bsa064_u:173": "astu, tasya pratyakṣasya sato 'rūpādirūpasya tadvivekena buddhau svarūpeṇa pratibhāsane kimāvaraṇam?",
  "SA15bsa064_u:174": "pratibhāsamānāśca vivekena pratyakṣārthā dṛśyante 'pṛthagdeśatve 'pigandharasādayaḥ. vātātapasparśādayaścaikendriyagrāhyatve 'pi /",
  "SA15bsa064_u:175": "(Vn 21)",
  "SA15bsa064_u:176": "idameva ca pratyakṣasya pratyakṣatvaṃ yadanātmarūpādivivekena svarūpasya buddhau samarpaṇam /",
  "SA15bsa064_u:177": "ayaṃ punarghaṭādiramūlyadānakrayī yaḥ svarūpaṃ ca nopadarśayati,",
  "SA15bsa064_u:178": "pratyakṣatāṃ ca svīkartumicchati /",
  "SA15bsa064_u:179": "18. etena buddhiśabdādayo 'pi vyākhyātāḥ,",
  "SA15bsa064_u:180": "yadi taistatsādhanamiṣyate /",
  "SA15bsa064_u:181": "na ca pratyakṣasyānabhibhave rūpānupalakṣaṇam;",
  "SA15bsa064_u:182": "yena tatsādhanāya liṅgamucyate /",
  "SA15bsa064_u:183": "apratyakṣatve 'pyapramāṇasya sattopagamo na yuktaḥ /",
  "SA15bsa064_u:184": "tanna rūpādibhyo 'nyo ghaṭaḥ evaṃ tāvanna buddhivyapadeśābhyāṃ sattāvyavahāraḥ,",
  "SA15bsa064_u:185": "sattābhedābhedavyavahāro vā /",
  "SA15bsa064_u:186": "(Vn 22) ata eva na tadviparyayād viparyayaḥ /",
  "SA15bsa064_u:187": "19. arthakriyātastu sattāvyavahāraḥ syāt,",
  "SA15bsa064_u:188": "na sattābhedābhedavyavahāraḥ,",
  "SA15bsa064_u:189": "ekasyāpyanekārthakriyādarśanāt /",
  "SA15bsa064_u:190": "yathā pradīpasya vijñānavartivikārajvālāntarotpādanāni /",
  "SA15bsa064_u:191": "anekasyāpi cakṣurāderekavijñānakriyādarśanāt /",
  "SA15bsa064_u:192": "na brūmaḥ - arthakriyābhedamātreṇa sattābheda iti /",
  "SA15bsa064_u:193": "kiṃ tarhi? adṛṣṭārthakriyābhedena /",
  "SA15bsa064_u:194": "yā arthakriyā yasminnadṛṣṭā punardṛśyate sā sattābhedaṃ sādhayati /",
  "SA15bsa064_u:195": "yathā mṛdyadṛṣṭā satyudakadhāraṇādyarthakriyā ghaṭe dṛśyamānā /",
  "SA15bsa064_u:196": "adṛṣṭā ca tantuṣu prāvaraṇādyarthakriyā paṭe dṛsyate iti sattābhedaḥ /",
  "SA15bsa064_u:197": "(Vn 23)",
  "SA15bsa064_u:198": "sidhyatyevamarthāntaraṃ,",
  "SA15bsa064_u:199": "tathāpyavayavī na sidhyati /",
  "SA15bsa064_u:200": "yathāpratyayaṃ saṃskārasantatau svabhāvabhedo tpatterarthakriyābhedaḥ /",
  "SA15bsa064_u:201": "araṇinirmathanāvasthādāvivāgneḥ sthūlakarīṣatṛṇakāṣṭhadahanaśaktibhedaḥ,",
  "SA15bsa064_u:202": "tathā yathāpratyayaṃ svabhāvabhedotpattestantvādiṣvarthakriyābhedaḥ /",
  "SA15bsa064_u:203": "etena buddhivyapadeśabhedābhedau vyākhyātau /",
  "SA15bsa064_u:204": "(Vn 24)",
  "SA15bsa064_u:205": "20. tatrayaduktam - 'arthakriyātaḥ sattāvyavahārasiddhiḥ,",
  "SA15bsa064_u:206": "viparyayād viparyayaḥ';",
  "SA15bsa064_u:207": "iti;",
  "SA15bsa064_u:208": "satyametat /",
  "SA15bsa064_u:209": "sa eva tu viparyayo 'nupalabdhilakṣaṇaprāpteṣu na sidhyati /",
  "SA15bsa064_u:210": "tatra punaridamanicchato 'pyāyātam - 'yasyedaṃ sāmarthyamupalabdhilakṣaṇaprāptaṃ sannopalabhyate,",
  "SA15bsa064_u:211": "so 'sadvyavahāraviṣayaḥ,",
  "SA15bsa064_u:212": "sāmarthyalakṣaṇatvāt sattvasya'; iti /",
  "SA15bsa064_u:213": "tathāpi ko 'tiśayaḥ pūrvakādasya?",
  "SA15bsa064_u:214": "na hi svabhāvādarthāntaraṃ sāmarthyam /",
  "SA15bsa064_u:215": "tasyopalabdhilakṣaṇaprāptasya yo 'nupalambhaḥ sa svabhāvasyaiveti pūrvakaiveyamanupalabdhiḥ /",
  "SA15bsa064_u:216": "tasmādanena kvacit keṣāñcidasadvyavahāramabhyupagacchatā ato 'nupalambhādabhyupagantavyaḥ /",
  "SA15bsa064_u:217": "so 'nyatrāpi tathāvidhe 'viśiṣṭa iti so 'pi tathāstu iti /",
  "SA15bsa064_u:218": "na vā kvacid,",
  "SA15bsa064_u:219": "viśeṣābhāvāt /",
  "SA15bsa064_u:220": "vyāptiḥ - sarva evaṃvidho 'nupalabdho 'sadvyavahāraviṣaya iti /",
  "SA15bsa064_u:221": "(Vn 26)",
  "SA15bsa064_u:222": "21. naiva kaścit kvacit kathañcidanupalabdho 'pyasadvyavahāraviṣaya iti cet /",
  "SA15bsa064_u:223": "sarvasya sarvarūpāṇāṃ sarvadānivṛtteḥ sarvaṃ sarvatra sarvadā samupayujyeta /",
  "SA15bsa064_u:224": "idaṃ ca na syāt - 'idamataḥ',",
  "SA15bsa064_u:225": "'nāta idam',",
  "SA15bsa064_u:226": "'ihedam',",
  "SA15bsa064_u:227": "'iha nedam',",
  "SA15bsa064_u:228": "'idānīmidam',",
  "SA15bsa064_u:229": "'idānīṃ nedam',",
  "SA15bsa064_u:230": "'idamevam'; 'idaṃ naivam';",
  "SA15bsa064_u:231": "iti;",
  "SA15bsa064_u:232": "kasyacidapi rūpasya kathañcit kvacit kadācid viviktahetorabhāvāt /",
  "SA15bsa064_u:233": "ananvayavyatirekaṃ viśvaṃ syāt,",
  "SA15bsa064_u:234": "bhedābhāvāt /",
  "SA15bsa064_u:235": "avasthānivṛttipravṛttibhedebhyo vyavastheti cet /",
  "SA15bsa064_u:236": "nanvata eva sarvaviṣayasyāsadvyavahārasyābhāvānna te sambhavanti,",
  "SA15bsa064_u:237": "yatastebhyo vyavasthā syāt /",
  "SA15bsa064_u:238": "kvacid viṣaye 'sadvyavahāropagame sa kuta iti vaktavyam /",
  "SA15bsa064_u:239": "na hyanupalambhādanyo vyavacchedaheturasti;",
  "SA15bsa064_u:240": "vidhipratiṣedhābhyaṃ vyavacchede sarvadānupalambhasyaiva sādhanatvāt /",
  "SA15bsa064_u:241": "anupalambhādeva tadabhyupagame,",
  "SA15bsa064_u:242": "sa yatraivāsti sarvo 'sadvyavahāraviṣaya iti vaktavyam,",
  "SA15bsa064_u:243": "viśeṣābhāvāt /",
  "SA15bsa064_u:244": "(Vn 28)",
  "SA15bsa064_u:245": "22. sarvapramāṇanivṛttiranupalabdhiḥ /",
  "SA15bsa064_u:246": "sā yatra so 'sadviṣaya [?",
  "SA15bsa064_u:247": "so 'sadvyavahāra- viṣaya] iṣṭa iti cet /",
  "SA15bsa064_u:248": "sukumāraprajño devānāmpriyo na sahate pramāṇacintā - parikleśaṃ,",
  "SA15bsa064_u:249": "yena nātrādaraṃ kṛtavān /",
  "SA15bsa064_u:250": "na hyanumānādinivṛttirabhāvaṃ gamayati,",
  "SA15bsa064_u:251": "vyabhicārāt /",
  "SA15bsa064_u:252": "na sarvapratyakṣanivṛttiḥ, asiddheḥ /",
  "SA15bsa064_u:253": "nātmapratyakṣāviśeṣanivṛttirapi viprakṛṣṭeṣu /",
  "SA15bsa064_u:254": "tasmāt svabhāvaviśeṣo yataḥ pramāṇānniyamen sadvyavahāraṃ pratipadyate,",
  "SA15bsa064_u:255": "tannivṛttistasyāsadvyavahāraṃ sādhayati,",
  "SA15bsa064_u:256": "tatsvabhāvasattāyāḥ tatpramāṇāsattayā iṣṭeḥ /",
  "SA15bsa064_u:257": "na copalabdhilakṣaṇaprāptasyārthasyāpraptyakṣādanyopalabdhiḥ,",
  "SA15bsa064_u:258": "yenānumānādasyopalabdhiḥ syāt /",
  "SA15bsa064_u:259": "na ca tadrūpānyathābhāvamantareṇāpratyakṣatā,",
  "SA15bsa064_u:260": "anyathābhāve ca tadeva na syāt /",
  "SA15bsa064_u:261": "api ca - kuta idamamantrauṣadhamindrajānaṃ bhāvena śikṣitam,",
  "SA15bsa064_u:262": "yadayamajātānaṣṭarūpātiśayo 'vyavadhānadūrasthānastasyaiva tadavasthendriyādereva puruṣasya kadācit pratyakṣaḥ,",
  "SA15bsa064_u:263": "apratyakṣaśca;",
  "SA15bsa064_u:264": "yena kadācidasyānumānamupalabdhiḥ,",
  "SA15bsa064_u:265": "kadācit pratyakṣaṃ,",
  "SA15bsa064_u:266": "kadācidāgamaḥ /",
  "SA15bsa064_u:267": "ekasminnevānatiśaye amīṣāṃ prakārāṇāṃ virodhāt /",
  "SA15bsa064_u:268": "(Vn 30)",
  "SA15bsa064_u:269": "23. nānatiśayanivṛttyā,",
  "SA15bsa064_u:270": "[naikātiśayanivṛtyā?",
  "SA15bsa064_u:271": "] aparātiśayotpattyā ca tairvyavahārabhedopagamāt /",
  "SA15bsa064_u:272": "so 'tiśayastasyātmabhūto 'nanvaye [... nanvayaḥ?",
  "SA15bsa064_u:273": "] nivartamānaḥ pravartamānaśca kathaṃ na svabhāvanānātvamākarṣayati,",
  "SA15bsa064_u:274": "sukhaduḥkhavat /",
  "SA15bsa064_u:275": "sānvayatve ca kā kasya pravṛttirnivṛttirvā iti yatkiñcidetat /",
  "SA15bsa064_u:276": "athavā yadi ca kasyacitsvabhāvasya pravṛttirnivṛttirveti svayamapyabhyanujñāyate,",
  "SA15bsa064_u:277": "tadetadeva paro bruvāṇāḥ kimiti nānumanyate?",
  "SA15bsa064_u:278": "tasya niranvayopajananavināśopagamāditi cet /",
  "SA15bsa064_u:279": "ko 'yamanvayo nāma?",
  "SA15bsa064_u:280": "bhāvasya janmavināśayoḥ śaktiḥ;",
  "SA15bsa064_u:281": "sāstyeva prāgapi janmano nirodhādapyūrdhvam /",
  "SA15bsa064_u:282": "tenāyaṃ nāpūrvaḥ sarvathā jāyate,",
  "SA15bsa064_u:283": "na pūrvo vinaśyatīti /",
  "SA15bsa064_u:284": "yadi sā sarvadānatiśayā,",
  "SA15bsa064_u:285": "kimidānīmatiśayavad yatkṛto 'yaṃ vyavahāravibhāgaḥ?",
  "SA15bsa064_u:286": "(Vn 31)",
  "SA15bsa064_u:287": "tā avasthā atiśayavatya iti cet,",
  "SA15bsa064_u:288": "tā avasthāḥ sā ca śaktiḥ kimeko bhavaḥ?",
  "SA15bsa064_u:289": "āhosvit nānā?",
  "SA15bsa064_u:290": "ekaścet kathamidānīmidamekatrāvibhaktātmani niṣparyāyaṃ parasparavyāhataṃ yokṣyate - janmājanma,",
  "SA15bsa064_u:291": "nivṛttiranivṛttiḥ,",
  "SA15bsa064_u:292": "ekatvaṃ nānātvaṃ,",
  "SA15bsa064_u:293": "pratyakṣatāpratyakṣatā,",
  "SA15bsa064_u:294": "arthakriyopayogaḥ anupayogaścetyādi /",
  "SA15bsa064_u:295": "(Vn 32)",
  "SA15bsa064_u:296": "24. asti paryāyo 'vasthā śaktiriti,",
  "SA15bsa064_u:297": "tenāvirodha iti cet /",
  "SA15bsa064_u:298": "vismaraṇaśīlo devānāmpriyaḥ prakaraṇaṃ na lakṣayati /",
  "SA15bsa064_u:299": "śaktiravasthetyeko bhāvo 'vibhāga iti yat ko 'yaṃ virodha uktaḥ?",
  "SA15bsa064_u:300": "athāpyanayorvibhāgaḥ,",
  "SA15bsa064_u:301": "nakaścid virodhaḥ,",
  "SA15bsa064_u:302": "kevalaṃ sānvayau bhāvasya janmavināśau iti na syāt /",
  "SA15bsa064_u:303": "tasmād yasyānvayo na tasya janmavināsau,",
  "SA15bsa064_u:304": "yasya ca tau na tasyānvayaḥ /",
  "SA15bsa064_u:305": "(Vn 33)",
  "SA15bsa064_u:306": "tayorabhedādadoṣa iti ced,",
  "SA15bsa064_u:307": "anuttaraṃ bata doṣasaṅkaṭamatrabhavān dṛṣṭirāgeṇa pravesyamāno 'pi nātmānaṃ /",
  "SA15bsa064_u:308": "cetayati /",
  "SA15bsa064_u:309": "abhedo hi nāmaikyam,",
  "SA15bsa064_u:310": "'tau'; ityayaṃ ca bhedādhiṣṭhāno bhāviko vyavahāraḥ /",
  "SA15bsa064_u:311": "nivṛttiprādurbhāvayoḥ anivṛttiprādurbhāvau,",
  "SA15bsa064_u:312": "sthitāvasthitiḥ ityādikaṃ nānātvalakṣaṇaṃ ca kathaṃ yotsyate?",
  "SA15bsa064_u:313": "atha hi bhāvānāṃ bheda etadvirahaścābhedaḥ,",
  "SA15bsa064_u:314": "yathā - sukhādiṣu śaktyavasthayoccaikātmani /",
  "SA15bsa064_u:315": "anyathā bhedābhedalakṣaṇābhāvād bhedābhedayoravyavasthā syātsarvatra /",
  "SA15bsa064_u:316": "tadātmani prādurbhāvo 'bhedaḥ,",
  "SA15bsa064_u:317": "viparyaye bhedaḥ,",
  "SA15bsa064_u:318": "yathā - mṛdātmani prādurbhavato ghaṭasya tasmādabhedaḥ,",
  "SA15bsa064_u:319": "bhedaśca viparyaye sukhaduḥkhayoriti idaṃ bhedābhedalakṣaṇaṃ,",
  "SA15bsa064_u:320": "tenāvirodha iti cet /",
  "SA15bsa064_u:321": "na vai mṛdātmani ghaṭasya prādurbhāvaḥ /",
  "SA15bsa064_u:322": "kiṃ tarhi? mṛdātmaiva kaścid ghaṭaḥ,",
  "SA15bsa064_u:323": "na hyekastrailokye mṛdātmā /",
  "SA15bsa064_u:324": "prativijñaptipratibhāsabhedaśca dravyasvabhāvabhedāt /",
  "SA15bsa064_u:325": "evaṃ hyasyāpi sukhādiṣu caitanyeṣu bhedāvagamaḥ samartho bhavati /",
  "SA15bsa064_u:326": "yadyeva, bhedaḥ syāt /",
  "SA15bsa064_u:327": "satyapyetasmin kasyacidātmano 'nvayā devamiti cet /",
  "SA15bsa064_u:328": "sukhādiṣvapyayaṃ prasaṅgaḥ caitanyeṣu ca /",
  "SA15bsa064_u:329": "na ca ghaṭādiṣvapi sarvātmanānvayaḥ,",
  "SA15bsa064_u:330": "avaiśvarūpyasahotpattyādiprasaṅgāt /",
  "SA15bsa064_u:331": "na ca ghaṭaṃ mṛdātmānaṃ ca kaścid vivekenopalakṣayati,",
  "SA15bsa064_u:332": "yenaivaṃ syādidamiha prādurbhūtamiti /",
  "SA15bsa064_u:333": "na hyadhiṣṭhānādhiṣṭhāninorvivekenānupalakṣaṇe evaṃ bhavati /",
  "SA15bsa064_u:334": "na ca śakteḥ śaktyātmani prādurbhāvaḥ iti tasyāḥ svātmano 'bhedo na syāt /",
  "SA15bsa064_u:335": "(Vn 36)",
  "SA15bsa064_u:336": "25. etenaiva pariṇāmaḥ pratyuktaḥ /",
  "SA15bsa064_u:337": "yo 'pi hi kalpayed - 'yo yasya pariṇāmaḥ sa tasmādabhinnaḥ'; iti /",
  "SA15bsa064_u:338": "na hi śaktirātmanaḥ pariṇāma iti /",
  "SA15bsa064_u:339": "kiñcedamuktaṃ bhavati - pariṇāma ityavasthitasya dravyasya dharmāntaranivṛttiḥ,",
  "SA15bsa064_u:340": "dharmāntaraprādurbhavaśca pariṇāmaḥ /",
  "SA15bsa064_u:341": "yattaddharmāntaraṃ nivartate prādurbhavati ca,",
  "SA15bsa064_u:342": "kiṃ tat tadevāvasthitaṃ dravyaṃ syāt,",
  "SA15bsa064_u:343": "tato 'rthāntaraṃ vā,",
  "SA15bsa064_u:344": "anyavikalpābhāvat?",
  "SA15bsa064_u:345": "yadi tattadeva,",
  "SA15bsa064_u:346": "tasyāvasthānānna nivṛttiprādurbhāvāviti kasya tāviti vaktavyam /",
  "SA15bsa064_u:347": "avasthitasya dharmāntaramiti ca na sidhyati /",
  "SA15bsa064_u:348": "na hi tadeva tasyānapāśritavyapekṣābhedaṃ dharmāntaraṃ bhavati /",
  "SA15bsa064_u:349": "(Vn 37)",
  "SA15bsa064_u:350": "atha dravyādarthāntaraṃ dharmaḥ,",
  "SA15bsa064_u:351": "tadā tasya nivṛttiprādurbhāvābhyaṃ na dravyasya pariṇatiḥ /",
  "SA15bsa064_u:352": "na hyarthāntaragatābhyāṃ syāt nivṛttiprādurbhāvābhyāmarthāntarasya pariṇatiḥ,",
  "SA15bsa064_u:353": "caitanye 'pi prasaṅgāt /",
  "SA15bsa064_u:354": "dravyasya dharma iti ca vyapadeśo na sidhyati,",
  "SA15bsa064_u:355": "sambandhābhāvāt /",
  "SA15bsa064_u:356": "na hi kāryakāraṇabhāvādanyo vastusambandho 'sti /",
  "SA15bsa064_u:357": "na cānayoḥ kāryakāraṇabhāvaḥ,",
  "SA15bsa064_u:358": "svayamatadātmano 'tatkāraṇatvāt,",
  "SA15bsa064_u:359": "dharmasya dravyādarthāntarabhūtatvāt /",
  "SA15bsa064_u:360": "arthāntaratve 'pi dharmakāraṇatve,",
  "SA15bsa064_u:361": "arthāntarasya kāryasyotpādanāt dravyasya pariṇāmaḥ itīṣṭaṃ syāt /",
  "SA15bsa064_u:362": "tadviruddhasyāpi hetuphalasantāne mṛddravyākhye,",
  "SA15bsa064_u:363": "pūrvakānmṛtpiṇḍadravyāt kāraṇāduttarasya ghaṭadravyasya kāryasyotpattau 'mṛd dravyaṃ pariṇatam';",
  "SA15bsa064_u:364": "iti vyavahārasyopagamāt /",
  "SA15bsa064_u:365": "na ca dharmasya dravyāt tattvānyatvābhyāmanyo vikalpaḥ sambhavati,",
  "SA15bsa064_u:366": "ubhayathā yena pariṇāmaḥ /",
  "SA15bsa064_u:367": "(Vn 39)",
  "SA15bsa064_u:368": "26. na nirvivekandravyameva dharmaḥ,",
  "SA15bsa064_u:369": "nāpi dravyādarthāntaram, kiṃ tarhi?",
  "SA15bsa064_u:370": "dravyasya sanniveśo 'vasthāntaram,",
  "SA15bsa064_u:371": "yathā aṅgulīnāṃ muṣṭiḥ /",
  "SA15bsa064_u:372": "na hyaṅulya eva nirvivekā muṣṭiḥ,",
  "SA15bsa064_u:373": "prasāritānāmamuṣṭitvāt /",
  "SA15bsa064_u:374": "nāpyarthāntaraṃ,",
  "SA15bsa064_u:375": "pṛthaksvabhāvānnopalabdhiriti cet /",
  "SA15bsa064_u:376": "na, muṣṭeraṅguliviśeṣatvāt /",
  "SA15bsa064_u:377": "aṅgulya eva hi kāścana muṣṭiḥ,",
  "SA15bsa064_u:378": "na tu sarvāḥ /",
  "SA15bsa064_u:379": "na hi prasāritā aṅgulyo nirvivekasvabhāvāḥ muṣṭyaṅgulyaḥ,",
  "SA15bsa064_u:380": "avasthādvaye 'pi ubhayapratipattiprasaṅgāt /",
  "SA15bsa064_u:381": "yatra cahi khalu vivekaḥ svabhābhūtaḥ,",
  "SA15bsa064_u:382": "sa eava vastubhedalakṣaṇaṃ sukhuduḥkhavat /",
  "SA15bsa064_u:383": "parabhūte ca vivekotpāde 'ṅgulyaḥ prasāritā evopalabhyeran /",
  "SA15bsa064_u:384": "na hi svayaṃ svabhāvādapracyutasyārthāntarotpāde 'nyathopalabdhi ratiprasaṅgāt /",
  "SA15bsa064_u:385": "nanūktaṃ, 'dravyameva nirvivekamavasthā,",
  "SA15bsa064_u:386": "nāpi dravyādarthāntaram'; iti /",
  "SA15bsa064_u:387": "uktamidaṃ, na punaryuktam /",
  "SA15bsa064_u:388": "na hi sato vastunastattvānyatve muktvā anyaḥ prakāraḥ sambhavati,",
  "SA15bsa064_u:389": "tayorvastuni paraspara parihārasthitilakṣaṇatvenaikatyāgasyāparopādānanāntarīyakatvāt /",
  "SA15bsa064_u:390": "aṅgulīṣu punaḥ pratikṣaṇavināśinīṣvanyā eva prasaritaḥ anyā muṣṭiḥ /",
  "SA15bsa064_u:391": "tatra muṣṭyādiśabdā viśeṣaviṣayāḥ,",
  "SA15bsa064_u:392": "aṅgulīśabdaḥ sāmānyaviṣayaḥ,",
  "SA15bsa064_u:393": "bījāṅkurādiśabdavat,",
  "SA15bsa064_u:394": "vrīhyādiśabdavacca /",
  "SA15bsa064_u:395": "tenāṅgulyaḥ prasāritā na muṣṭiḥ /",
  "SA15bsa064_u:396": "(Vn 41)",
  "SA15bsa064_u:397": "27. tadyadi prāgasadeva kāraṇe kāryaṃ bhavet,",
  "SA15bsa064_u:398": "kiṃ na sarvaḥ sarvasmāt bhabvati,",
  "SA15bsa064_u:399": "na hyasattve kaścid viśeṣa iti?",
  "SA15bsa064_u:400": "nanu sarvatra sattve 'pyayaṃ tulyo doṣaḥ - na hi sattve kaścid viśeṣaḥ,",
  "SA15bsa064_u:401": "viśeṣe vā sa viśeṣa straigunyād bhinnaḥ syāt,",
  "SA15bsa064_u:402": "tadbhāve viśeṣasyānanvayāt /",
  "SA15bsa064_u:403": "sataśca sarvātmanā niḥsvabhāvāvasthāyāmiva kiṃ jāyate?",
  "SA15bsa064_u:404": "sādhanavaiphalyaṃ ca,",
  "SA15bsa064_u:405": "sādhyasya kasyacidabhāvāt /",
  "SA15bsa064_u:406": "yasya kasyacidatiśayasya tatra kathañcidasata utpattau so 'tiśayastatra asan kathaṃ jāyeta?",
  "SA15bsa064_u:407": "jāto vā sarvaḥ sarvasmājjāyeta iti tulyaḥ paryanuyogaḥ /",
  "SA15bsa064_u:408": "nātiśayastatra sarvathā nāsti,",
  "SA15bsa064_u:409": "kathañcitsata eva bhāvāditi cet /",
  "SA15bsa064_u:410": "yathā nāsti sa prakāraḥ,",
  "SA15bsa064_u:411": "tatra asan kathaṃ jāyeta?",
  "SA15bsa064_u:412": "(Vn 43)",
  "SA15bsa064_u:413": "28. na ca sarvathā sataḥ kaścijjanmārtha ityuktam /",
  "SA15bsa064_u:414": "asato 'pi kāryasya kāraṇādutpāde yo yajjananasvabhāvastata eava tasya janma,",
  "SA15bsa064_u:415": "nānyasmāditi niyamaḥ /",
  "SA15bsa064_u:416": "tasyāpi sa svabhāvaniyamaḥ svahetorityanādisvabhāvaniyamaḥ /",
  "SA15bsa064_u:417": "api ca - yadi mṛtpiṇḍe ghaṭo 'sti,",
  "SA15bsa064_u:418": "kathaṃ tadavasthāyāṃ na paścādvadupalabdhiḥ,",
  "SA15bsa064_u:419": "tadarthakriyā vā?",
  "SA15bsa064_u:420": "vyakteraprādurbhāvāditi cet /",
  "SA15bsa064_u:421": "tasyā eva tadarthakriyādibhāve ghatvāt tadrūpasya ca prāgasattvāt kathaṃ ghaṭo 'sti?",
  "SA15bsa064_u:422": "na hi rūpāntarasya sattve rūpāntaramasti /",
  "SA15bsa064_u:423": "na ca rūpapratibhāsavede vastvabhedo yuktaḥ,",
  "SA15bsa064_u:424": "atiprasaṅgāt /",
  "SA15bsa064_u:425": "(Vn 44)",
  "SA15bsa064_u:426": "29. tasmād yaḥ upalabdhilakṣaṇaprāptasvabhāvānupalabdhiḥ sa nāstyeva /",
  "SA15bsa064_u:427": "na hi tasyatatsvabhāvasthitāvanupalabdhitaḥ,",
  "SA15bsa064_u:428": "asthitiścātattvam,",
  "SA15bsa064_u:429": "parasparaṃtathāsthitayoreva [tathāsthitayoriva?",
  "SA15bsa064_u:430": "] sukhaduḥkhayoriti vyāptiḥ,",
  "SA15bsa064_u:431": "asadvyavahāraniścayena anupalabdhiviśeṣasya /",
  "SA15bsa064_u:432": "tenānupalabdhyā kasyacid vyavacchedaṃ prasādhayatā tasya yathoktopalabdhilakṣaṇaprāptirūpatā darśanīyā /",
  "SA15bsa064_u:433": "upadarśyānupalabdhinirdeśāsamarthanaṃ svabhāvānupalabdhau,",
  "SA15bsa064_u:434": "vyāpakānupalabdhāvapi dharmayorvyāpyavyāpakabhāvaṃ prasādhya vyāpakasya nivṛttiprasādhanaṃ samarthanam /",
  "SA15bsa064_u:435": "kāraṇānupalabdhāvapi kāryakāraṇabhāvaṃ prasādhya kāraṇasya nivṛtti prasādhanaṃ samarthanam /",
  "SA15bsa064_u:436": "tadviruddhopalabdhiṣvapi dvayorviruddhayorekasya viruddhasyopararśanaṃ samarthanam /",
  "SA15bsa064_u:437": "(Vn 45)",
  "SA15bsa064_u:438": "evamanupalabdhau sādhanāṅgasyāsamarthanaṃ sādhanāṅgāvacanam /",
  "SA15bsa064_u:439": "tad vādino nigrahasthānasamarthane [?",
  "SA15bsa064_u:440": "nigrahasthānam,",
  "SA15bsa064_u:441": "asamarthane] tasmin vyāpyāsiddheḥ /",
  "SA15bsa064_u:442": "(Vn 46)",
  "SA15bsa064_u:443": "30. athavā - sādhyate yena pareṣāmapratīto 'rtha iti sādhanaṃ,",
  "SA15bsa064_u:444": "trirūpahetu- vacanasamudāyaḥ /",
  "SA15bsa064_u:445": "tasyāṅgaṃ pakṣadharmādivacanam /",
  "SA15bsa064_u:446": "tasyaika- syāpyavacanamasādhanāṅga- vacanaṃ,",
  "SA15bsa064_u:447": "tadapi vādino nigrahasthānam /",
  "SA15bsa064_u:448": "tadavacane heturūpasyaivāvacanam,",
  "SA15bsa064_u:449": "avacane siddherabhāvāt /",
  "SA15bsa064_u:450": "31. [pratijñādīnāmasādhanāṅgatvam]",
  "SA15bsa064_u:451": "athavā - tasyaiva sādhanasya yannāṅgaṃ pratijñopanayanigamanādi tasyāsādhanāṅgasya sādhanavākye upādānaṃ vādino nigrahasthānaṃ,",
  "SA15bsa064_u:452": "vyarthāmidhānāt /",
  "SA15bsa064_u:453": "anvayavyatirekavacanayorvā sādharmyavati vaidharmyavati ca sādhanaprayoga ekasyaivābhidhānena siddherbhāvād dvitīyasyāsāmarthyamiti tasyāpyasādhanāṅgasyābhidhānaṃ nigrahasthānaṃ,",
  "SA15bsa064_u:454": "vyarthābhidhānādeva /",
  "SA15bsa064_u:455": "(Vn 47)",
  "SA15bsa064_u:456": "nanu ca viṣayopadarśanāya pratijñāvacanamasādhanāṅgamapyupādeyameva /",
  "SA15bsa064_u:457": "na, vaiyarthyāt /",
  "SA15bsa064_u:458": "asatyapi pratijñāvacane yathoktāt sādhanavākyād bhavatyeveṣṭārthasiddhirityapārthakaṃ tasyopādānam /",
  "SA15bsa064_u:459": "yadi ca viṣayopadarśanamantareṇa pratīterutpattiḥ,",
  "SA15bsa064_u:460": "kathaṃ na pratijñā sādhanādayaḥ [sadhanāvayavaḥ?",
  "SA15bsa064_u:461": "]?",
  "SA15bsa064_u:462": "na hi pakṣadharmavacanasyāpi pratītihetubhāvādanyaḥ sādhanārthaḥ,",
  "SA15bsa064_u:463": "sa pratijñāvacane 'pi tulya iti kathaṃ na sādhanam?",
  "SA15bsa064_u:464": "kevalasyāsāmarthyādasādhanatvamiti cet /",
  "SA15bsa064_u:465": "tattulyaṃ pakṣadharmavacanasyāpīti tadapi na sādhanāvayavaḥ syāt /",
  "SA15bsa064_u:466": "na hi pakṣadharmavacanāt kevalā [kevalāt?",
  "SA15bsa064_u:467": "] pratipatterutpattiḥ /",
  "SA15bsa064_u:468": "etena saṃśayotpattiḥ pratyuktā,",
  "SA15bsa064_u:469": "pakṣadharmavacanādapi kevalādapradarśite sambandhe saṃśayotpatteḥ /",
  "SA15bsa064_u:470": "tasmād vyarthameva sādhanavākye pratijñāvacanopādānaṃ vādino nigrasthānam /",
  "SA15bsa064_u:471": "(Vn 49)",
  "SA15bsa064_u:472": "32. athavā sādhanasya siddheryannāṅgam - asiddhaḥ,",
  "SA15bsa064_u:473": "viruddhaḥ anaikāntiko vā hetvābhāsaḥ tasyāpi vacanaṃ vādino nigrahasthānam,",
  "SA15bsa064_u:474": "asamarthopādānāt /",
  "SA15bsa064_u:475": "tathā sādhyādivikalasya anvayāpradarśitānvayā tairapi [?",
  "SA15bsa064_u:476": "ananvayāpradarśitānvayāderapi] dṛṣṭāntābhāsasya sādhanāṅgasya [?",
  "SA15bsa064_u:477": "asādhanāṅgasya] vacanamapi vādino nigrahasthānam asamarthopādānādeva /",
  "SA15bsa064_u:478": "na hi tairhetoḥ sambandhaḥ śakyate pradarśayitum /",
  "SA15bsa064_u:479": "apradarśanādasāmarthyam /",
  "SA15bsa064_u:480": "(Vn 50)",
  "SA15bsa064_u:481": "33. athavā - siddhiḥ sādhanaṃ,",
  "SA15bsa064_u:482": "tadaṅgaṃ dharmo yasyārthasya vivādāśrayasya vādaprastāvahetoḥ sa sādhanāṅgaḥ /",
  "SA15bsa064_u:483": "tadvayatirekeṇāparasyāpyajijñāsitasya viśeṣasyāśāstrāśrayavyājādibhiḥ prakṣepo moṣaṇaṃ [ghoṣaṇaṃ?",
  "SA15bsa064_u:484": "] ca paravyāmohanānubhāṣaṇaśaktivighātādihetoḥ,",
  "SA15bsa064_u:485": "tadapyasādhanāṅgavacanaṃ vādino nigrahasthānam,",
  "SA15bsa064_u:486": "aprastutābhidhānāt /",
  "SA15bsa064_u:487": "ebhiḥ kathāviccheda eva;",
  "SA15bsa064_u:488": "tathā viśeṣasahitasyārthasya prativādino 'jijñāsitatvāt /",
  "SA15bsa064_u:489": "jijñāsāyāmadoṣḥ /",
  "SA15bsa064_u:490": "jijñāsitaṃ punararthasyānyasya prasaṅgaparaṃparayā ye ṣa pannādinā (?)",
  "SA15bsa064_u:491": "bahiḥ prativādinaḥ,",
  "SA15bsa064_u:492": "prāśnikānāṃ ca nyāyadarśināmiti /",
  "SA15bsa064_u:493": "ebhiḥ kathāviccheda eva karaṇīyaḥ /",
  "SA15bsa064_u:494": "na hi kaścidarthaḥ kvacit kriyamāṇaprasaṅge na prayujyate,",
  "SA15bsa064_u:495": "nairātmyavādinastu tatsādhane nṛtyagītyāderapi tatra prasaṅgāt /",
  "SA15bsa064_u:496": "yathā - pratijñābhidhānapūrvakaṃ kaścit kuryāt - 'nāstyātmā';",
  "SA15bsa064_u:497": "iti vayaṃ bauddhā brūmaḥ /",
  "SA15bsa064_u:498": "ke bauddhāḥ?",
  "SA15bsa064_u:499": "ye buddhasya bhagavataḥ śāsanamabhyupagatāḥ /",
  "SA15bsa064_u:500": "ko buddho bhagavān?",
  "SA15bsa064_u:501": "yasya śāsane bhadantāśvaghoṣaḥ pravrajitaḥ /",
  "SA15bsa064_u:502": "ka ḥ punarbhadantāśvaghoṣaḥ?",
  "SA15bsa064_u:503": "yasya rāṣṭrapālaṃ nāma nāṭakam /",
  "SA15bsa064_u:504": "kīdṛśaṃ rāṣṭrapālaṃ nāma nāṭakam?",
  "SA15bsa064_u:505": "iti prasaṅgaṃ kṛtvā 'nāndyante tataḥ praviśati sūtradhāraḥ'; iti paṭhet,",
  "SA15bsa064_u:506": "nṛtyed, gāyecca /",
  "SA15bsa064_u:507": "prativādī taṃ ca sarvaprasaṅgaṃ nānukartuṃ samartha iti parājitaḥ syāt /",
  "SA15bsa064_u:508": "iti sabhyaḥ sādhusammatānāṃ viduṣāṃ tattvacintāprakāraḥ /",
  "SA15bsa064_u:509": "(Vn 52)",
  "SA15bsa064_u:510": "34. na caivaṃ prastutasya paryavasānaṃ sa bhavati [?",
  "SA15bsa064_u:511": "sambhavati],",
  "SA15bsa064_u:512": "'aniścaya phalatvādanārambha eva vādasya /",
  "SA15bsa064_u:513": "kathaṃ caiva jayaparājayau?",
  "SA15bsa064_u:514": "prativādino 'pyananubhāṣaṇasyaivamprakārasya prasaṅgasya vistareṇānubhāṣaṇavyājena sambhavād,",
  "SA15bsa064_u:515": "aniścitatvācca /",
  "SA15bsa064_u:516": "tasmāt pratijñāvacanameva tāvanna nyāyyam /",
  "SA15bsa064_u:517": "kutaḥ punastatrājijñāsitaviśeṣaprasaṅgopanyāsaḥ,",
  "SA15bsa064_u:518": "tadvyākhyāprasaṅgavitathapralāpaśca?",
  "SA15bsa064_u:519": "sarvaścāyaṃprakāro durmatibhiḥ śaṭhairnyāyasāmarthyenārthapratipādane 'samarthaiḥ pravartitaḥ /",
  "SA15bsa064_u:520": "yathā - 'puruṣātiśayapūrvakāṇi tanubhuvanakaraṇādīni';",
  "SA15bsa064_u:521": "iti pratijñāya tanukaraṇabhuvanavyākhyāvyājena sakalavaiśeṣikaśāstrārthaghoṣaṇam /",
  "SA15bsa064_u:522": "'nityaḥ śabdo 'nityo vā';",
  "SA15bsa064_u:523_0": "iti vāde dvādaśalakṣaṇaprapañcaprakāśanaśāstra praṇetṛ- jaiminipratijñātatattvanityatādhikaraṇaśabdaghaṭānyatarasadvitīyo",
  "SA15bsa064_u:523_1": "ghaḥṭa iti pratijñāmuparacayya dvādaśalakṣaṇādivyākhyānam /",
  "SA15bsa064_u:524": "sarvo 'yaṃ durmatīnāmasāmarthyapracchādanopāyaḥ,",
  "SA15bsa064_u:525": "na tu satyairastyupetaḥ,",
  "SA15bsa064_u:526": "tattvaparīkṣāyāṃ phalādipratisaraṇadaṇḍaprayogādīnāmayuktatvāt /",
  "SA15bsa064_u:527": "(Vn 53)",
  "SA15bsa064_u:528": "35. bhavatyeva nāṭakādighoṣaṇe 'rthāntaragamanāt parājaya iti cet,",
  "SA15bsa064_u:529": "anyasyāpyajijñāsitasya kiṃ na bhavati?",
  "SA15bsa064_u:530": "na hi tasyāpi kācid vivakṣitasādhyadharmasiddhau nāntarīyakatā /",
  "SA15bsa064_u:531": "yathā hetupratyayapāratantryalakṣaṇasaṃskāraduḥkhatādisiddhimantareṇa nānityatāsiddhiḥ /",
  "SA15bsa064_u:532": "(Vn 54)",
  "SA15bsa064_u:533": "tathāvidhastu dharmaḥ pṛthaganukto 'pi sādhyadharme 'ntarbhāvāt pakṣīkṛta eveti na pṛthagasyopanyāsaḥ,",
  "SA15bsa064_u:534": "vyākhyānaṃ vā /",
  "SA15bsa064_u:535": "tasmādevaṃvidhasyāpi tadānīṃ prativādino jijñāsitasyārthasya pratijñāyāmanyatraivopanyāso vyākhyānaṃ vā arthāntaragamanānnigrahasthānameva /",
  "SA15bsa064_u:536": "tena jijñāsitadharmamātrameva sādhanāṅgaṃ vācyaṃ,",
  "SA15bsa064_u:537": "na prasaṅga upakṣeptavyaḥ,",
  "SA15bsa064_u:538": "tadupakṣepe 'tiprasaṅgāt /",
  "SA15bsa064_u:539": "evamasādhanāṅgavacanaṃ vādino nigrahasthānaṃ prativādinā tathābhāve pratipādite,",
  "SA15bsa064_u:540": "anyathā dvayorekasyāpi na jayaparājayāviti /",
  "SA15bsa064_u:541": "(Vn 55)",
  "SA15bsa064_u:542": "36. [adoṣodbhāvanaṃ nigrahasthānam]",
  "SA15bsa064_u:543": "adoṣodbhāvanaṃ prativādino nigrahasthānam /",
  "SA15bsa064_u:544": "vādinā sādhane pratyukte 'bhyupagatottarapakṣo yatra viṣaye prativādī yadā na doṣamudbhāvayati,",
  "SA15bsa064_u:545": "tadā parājito vaktavyaḥ /",
  "SA15bsa064_u:546": "sādhanadoṣāḥ punaḥ - nyūnatvam,",
  "SA15bsa064_u:547": "asiddhiḥ,",
  "SA15bsa064_u:548": "anaikāntikatā,",
  "SA15bsa064_u:549": "vādinaḥ sādhayitumiṣṭasyārthasya viparyayasādhanam,",
  "SA15bsa064_u:550": "aṣṭādaśa dṛṣṭāntābhāsāśca /",
  "SA15bsa064_u:551": "teṣāmanudbhāvanamapratipādanaṃ prativādinaḥ parājayādhikaraṇam /",
  "SA15bsa064_u:552": "(Vn 56)",
  "SA15bsa064_u:553": "tat punaḥ sādhanasya nirdoṣatvāt,",
  "SA15bsa064_u:554": "sadoṣatve 'pi prativādino 'jñānāt,",
  "SA15bsa064_u:555": "pratipādanāsāmarthyād vā /",
  "SA15bsa064_u:556": "na hi duṣṭa sādhanābhidhāne 'pi vādinaḥ prativādino 'pratipādite doṣe parājayavyavasthāpanā yuktā,",
  "SA15bsa064_u:557": "tayoreva parasparasāmarthyopaghātāpekṣayā jayaparājayavyavasthāpanāt /",
  "SA15bsa064_u:558": "kevalaṃ hetvābhāsād bhūtapratipatterabhāvāda pratipādakasya jayo 'pi nāstyeva /",
  "SA15bsa064_u:559": "na hi tattvacintāyāṃ kaścicchalavyavahāraḥ /",
  "SA15bsa064_u:560": "yadyevaṃ, kiṃnu parājayaḥ,",
  "SA15bsa064_u:561": "tattvasiddhibhraṃśāt?",
  "SA15bsa064_u:562": "na anirākaraṇāt /",
  "SA15bsa064_u:563": "nirākaraṇaṃ hi tasyānyena parājayaḥ,",
  "SA15bsa064_u:564": "na siddhyabhāvaḥ,",
  "SA15bsa064_u:565": "pratiyogyapekṣaṇāt /",
  "SA15bsa064_u:566": "siddhyabhāvasya sādhanābhāve 'satyapi pratiyogini bhāvāt /",
  "SA15bsa064_u:567": "pratiyoginaśca tannirākaraṇe 'sāmarthyāt parājayasyānutpatteraparājayaḥ /",
  "SA15bsa064_u:568": "tasmādayamasamarthasādhanābhidhāyyapi pareṇa tathābhāve 'pratipādite 'parājito vaktavyaḥ /",
  "SA15bsa064_u:569": "(Vn 58)",
  "SA15bsa064_u:570": "37. [vāde chalavyavahāraniṣedhaḥ]",
  "SA15bsa064_u:571": "chalavyavahāro 'pi vijigīṣuṇaṃ vāda iti cet /",
  "SA15bsa064_u:572": "na, durjanavipratipattyadhikāre satāṃ śāstrāpravṛtteḥ /",
  "SA15bsa064_u:573": "na hi parānugrahapravṛttā mithyāpralāpārambhāt sotkarṣaparapaṃsanādīn [svotkarṣaparapaṃsanādīn?",
  "SA15bsa064_u:574": "] asadvyavahārān upadiśanti /",
  "SA15bsa064_u:575": "na ca paravipaṃsanena lābhasatkāraślokopārjanaṃ satāmācāraḥ /",
  "SA15bsa064_u:576": "nāpi tathāpravṛttebhyaḥ svahastadānena prāṇināmupatāpanaṃ satsammatānāṃ śāstrakāra sabhāsadāṃ yuktam /",
  "SA15bsa064_u:577": "na ca nyāyaśāstrāṇi sadbhirlābhādyupārjanāya praṇīyante /",
  "SA15bsa064_u:578": "tasmānna yogavihitaḥ kaścid vijigīṣuvādo nāma /",
  "SA15bsa064_u:579": "parānugrahapravṛttāstu santo vipratipannaṃ pratipādayanto nyāyamanusareyuḥ satsādhanābhidhānena,",
  "SA15bsa064_u:580": "bhūtadoṣodbhāvanena vā /",
  "SA15bsa064_u:581": "sākṣipratyakṣaṃ tasyaivānuprabodhāya /",
  "SA15bsa064_u:582": "tadeva nyāyānusaraṇaṃ satāṃ /",
  "SA15bsa064_u:583": "vādaḥ - uktanyāye tattvārthī cet pratipadyeta,",
  "SA15bsa064_u:584": "tadapratipattāvapyanyo na vipratipadyeteti /",
  "SA15bsa064_u:585": "tattvarakṣaṇārthaṃ sadbhirupahartavyameva chalādi vijigīṣubhiriti cet /",
  "SA15bsa064_u:586": "nakhacapeṭaśastraprahārādīpanādibhirapīti vaktavyam/",
  "SA15bsa064_u:587": "tasmānna jyāyānayaṃ tattvarakṣaṇopāyaḥ /",
  "SA15bsa064_u:588": "sādhanaprakhyāpanaṃ satāṃ tattvarakṣaṇopāyaḥ,",
  "SA15bsa064_u:589": "sādhanābhāsadūṣaṇaṃ ca /",
  "SA15bsa064_u:590": "tadabhāve mithyāpralāpādatra paropatāpavidhāne 'pi tattvāpratiṣṭāpanāt /",
  "SA15bsa064_u:591": "anyathāpi nyāyopavarṇane vidvatpratiṣṭhānāt /",
  "SA15bsa064_u:592": "(Vn 59)",
  "SA15bsa064_u:593": "tasmāt parānugrahāya tattvakhyāpanaṃ vādino vijayaḥ,",
  "SA15bsa064_u:594": "bhūtadoṣadarśanena mithyāpratipattinivartanaṃ prativādinaḥ /",
  "SA15bsa064_u:595": "(Vn 61)",
  "SA15bsa064_u:596": "38. athavā - yo na doṣaḥ sādhanasya,",
  "SA15bsa064_u:597": "tadbhāve 'pi vādinā tadasādhayitum [tadā sādhayitum?",
  "SA15bsa064_u:598": "] iṣṭasyārthasya siddhervighātābhāvāt,",
  "SA15bsa064_u:599": "tasyodbhāvanaṃ prativādino nigrahādhikaraṇaṃ,",
  "SA15bsa064_u:600": "mithyottarābhidhānāt /",
  "SA15bsa064_u:601": "yathā sādhyatayāniṣṭo 'pi vādino dharmaḥ śāstropagamāt sādhya iti tadviparyāsena na virodhodbhāvanam /",
  "SA15bsa064_u:602": "'nāstyātmā'; iti tava pratijñāpadayorvirodha iti pratijñādoṣodbhāvanaṃ,",
  "SA15bsa064_u:603": "'prayatnāntarīyakaḥ śabdo 'nityaḥ,",
  "SA15bsa064_u:604": "prayatnāntarīyakatvād';",
  "SA15bsa064_u:605": "iti hetordharmaviśeṣatvāt pratijñārthaikadeśa ityasiddhodbhāvanaṃ,",
  "SA15bsa064_u:606": "sarvāṇi sādharmyavaidharmyasamādīni jātyuttarāṇi ityevamāderdoṣasyodbhāvanamadoṣodbhāvanam /",
  "SA15bsa064_u:607": "tasya vādinā doṣābhāsatve prakhyāpite prativādī parājito vaktavyaḥ,",
  "SA15bsa064_u:608": "pūrvapakṣe sādhanasya nirdoṣatvāt /",
  "SA15bsa064_u:609": "doṣavati punaḥ sādhane na dvayorekasyāpi jayaparājayau,",
  "SA15bsa064_u:610": "tattvāprakhyāpanāt,",
  "SA15bsa064_u:611": "adoṣodbhāvanaṃ ca /",
  "SA15bsa064_u:612": "apratipakṣāyāṃ ca pakṣasiddhau kṛtāyāṃ jetā bhavati /",
  "SA15bsa064_u:613": "tasmājjigīṣatā svapakṣaśca sthāpanīyaḥ,",
  "SA15bsa064_u:614": "parapakṣaśca nirākartavyaḥ /",
  "SA15bsa064_u:615": "nirdoṣe sādhanābhidhāne 'pi vādinaḥ prativādinā doṣābhāsa udbhāvite dūṣaṇābhāvatvakhyāpane eva jayaparājayau,",
  "SA15bsa064_u:616": "nānyathā,",
  "SA15bsa064_u:617": "bhāvatastattvābhidhāne 'pi pratipakṣanirākaraṇena tattvasya prakhyāpanāsāmarthyāt,",
  "SA15bsa064_u:618": "na prativādinno 'pyatra,",
  "SA15bsa064_u:619": "bhāvato mithyāpratipatteriti /",
  "SA15bsa064_u:620": "idaṃ nyāyyaṃ nigrahasthānalakṣaṇamuktamasmābhiḥ /",
  "SA15bsa064_u:621": "nyāyamatakhaṇḍanam",
  "SA15bsa064_u:622": "(Vn 65)",
  "SA15bsa064_u:623": "39. anyatu na yuktamiti neṣyate /",
  "SA15bsa064_u:624": "yatredaṃ yathoktaṃ nigrahasthānalakṣaṇaṃ nāsti,",
  "SA15bsa064_u:625": "tasya nigrahasthānatvamayuktamiti noktamasmābhiḥ /",
  "SA15bsa064_u:626": "[1] 'pratidṛṣṭāntadharmābhyanujñā svadṛṣṭānte pratijñāhāniḥ nigrahasthānam';",
  "SA15bsa064_u:627": "[nyā.sū. 5.2..2] ityatra bhāṣyakāramataṃ dūṣayitvā vārtikakāro yaṃ sthitapakṣamāha,",
  "SA15bsa064_u:628": "tatraivaṃ brūmaḥ - pratidṛṣṭāntasya yo dharmastaṃ yadā svadṛṣṭānte 'bhyanujānāti nigṛhīto veditavyaḥ /",
  "SA15bsa064_u:629": "tatra dṛṣṭaścāsāvante ca vyavasthita iti dṛṣṭāntaḥ /",
  "SA15bsa064_u:630": "svadṛṣṭāntaḥsvapakṣaḥ /",
  "SA15bsa064_u:631": "pratidṛṣṭāntaḥ pratipakṣaḥ /",
  "SA15bsa064_u:632": "pratipakṣasya dharmaṃ svapakṣe 'bhyanujānan parājitaḥ /",
  "SA15bsa064_u:633": "yathā 'anityaḥ śabda aindriyakatvād';",
  "SA15bsa064_u:634": "iti bruvan pratipakṣavādini sāmānyena pratyavasthite āha - 'yadi sāmānyamaindriyakaṃ nityaṃ śabdo 'pyevamastu';",
  "SA15bsa064_u:635": "ityeṣā pratijñāhāniḥ,",
  "SA15bsa064_u:636": "prākpratijñātasya śabdānityatvasya tyāgāditi /",
  "SA15bsa064_u:637": "(Vn 66)",
  "SA15bsa064_u:638": "40. atropagatapratijñātyāgāt pratijñāhānau viśeṣapratiniyamaḥ kiṃkṛto 'nena prakāreṇa pratijñāṃ tyajataḥ pratijñāhāniriti /",
  "SA15bsa064_u:639": "sambhavati hyanenāpi prakāreṇa hetudoṣodbhāvanādinā pratipakṣasādhanābhidhānena ca svapakṣaparityāgaḥ,",
  "SA15bsa064_u:640": "parapakṣopagamaśca /",
  "SA15bsa064_u:641": "(Vn 67)",
  "SA15bsa064_u:642": "idameva ca pratijñāhāneḥ pradhānaṃ nimittam /",
  "SA15bsa064_u:643": "evaṃ pratipāditena pratijñā hātavyā,",
  "SA15bsa064_u:644": "hānau ca parājaya iti /",
  "SA15bsa064_u:645": "41. idaṃ punarasambhaddhameva - 'sāmānyaṃ nityamaindriyakam';",
  "SA15bsa064_u:646": "ityukte 'śabdo 'pyevamastu;",
  "SA15bsa064_u:647": "iti kaḥ svasthātmāsvayamaindriyakatvādanityaḥ śabdo ghatavaditi bruvan sāmānyenopadarśanamātreṇa nityaṃ śabdaṃ pratipadyeta?",
  "SA15bsa064_u:648": "sāmānyasyāpi nityasyaindriyakatve tasyānitye ghaṭe darśanāt saṃśayitaḥ syāt /",
  "SA15bsa064_u:649": "jātyā pratipadyetāpīti cet /",
  "SA15bsa064_u:650": "tathapi kiṃ sāmānyopadarśanena?",
  "SA15bsa064_u:651": "evameva nityaḥ śabdaḥ iti vaktavyam,",
  "SA15bsa064_u:652": "jaḍasya pratipattau vicārābhāvāt /",
  "SA15bsa064_u:653": "na ca nityasāmānyopadarśanena taddharmaṃ śabde pratipadyamānena pratipakṣadharmo 'bhyanujñāto bhavati /",
  "SA15bsa064_u:654": "'anityaḥ śabdaḥ';",
  "SA15bsa064_u:655": "iti ca vadato nityaśabda ityāñjasaḥ pratipakṣaḥ syāt, (Vn 68)",
  "SA15bsa064_u:656": "na nityaṃ sāmānyamiti /",
  "SA15bsa064_u:657": "tasmādaindriyakatvasya nityānityapakṣavṛttervyabhicārādasādhanāṅgasyopādānānnigrahārhaḥ,",
  "SA15bsa064_u:658": "na pratipakṣadharmānujñyānena prakāreṇa pratijñāhāneḥ /",
  "SA15bsa064_u:659": "(Vn 69)",
  "SA15bsa064_u:660": "42. [2] 'pratijñātārthapratiṣedhe dharmavikalpāt tadarthanirdeśaḥ pratijñāntaram /",
  "SA15bsa064_u:661": "'; [nyā. sū. 5.2.3] pratijñāto 'rtho 'nityaḥ śabda aindriyakatvādityeva,",
  "SA15bsa064_u:662_0": "tasya hetuvyabhicāropadarśanena pratiṣedhe kṛte dharmabhedavikalpāt sāmānyaghaṭayo",
  "SA15bsa064_u:662_1": "sarvagatatvāsarvagatatvadharmavikalpena pratijñāntaraṃ karoti - yathā ghaṭo 'sarvagato",
  "SA15bsa064_u:662_2": "'nityaḥ evaṃ śabdo 'pyasarvagato 'nitya iti /",
  "SA15bsa064_u:663": "etatpratijñāntaraṃ nāma nigrahasthānaṃ sādhanasāmarthye 'pyaparijñānāt /",
  "SA15bsa064_u:664": "sa hi pūrvasyāḥ 'anityaḥ śabda';",
  "SA15bsa064_u:665": "iti pratijñāyāḥ sādhanāttadā yām 'asarvagataḥ śabda';",
  "SA15bsa064_u:666": "iti pratijñāmāha,",
  "SA15bsa064_u:667": "taddarśanāya taddarthanirdeśa ityāha /",
  "SA15bsa064_u:668": "tadarthaḥ pūrvoktasādhyasiddhyarthaḥ /",
  "SA15bsa064_u:669": "uttarapratijñānirdeśastadarthanirdeśaḥ /",
  "SA15bsa064_u:670": "na ca pratijñā pratijñāntarasādhane samarthā,",
  "SA15bsa064_u:671": "iti nigrahasthānam",
  "SA15bsa064_u:672": "(Vn 70)",
  "SA15bsa064_u:673": "43. atrāpi naivaṃ bruvatā pratijñāntaraṃ pūrvapratijñāsādhanāyoktaṃ bhavati /",
  "SA15bsa064_u:674": "kiṃ tarhi? viśeṣaṇam /",
  "SA15bsa064_u:675": "aindriyakatvasya hetoḥ sāmānye vṛttyā vyabhicāra udbhāvite 'sarvagatatve satyaindriyakatvasyahetorviśeṣaṇopādāne vyābhicāraṃ pariharati,",
  "SA15bsa064_u:676": "na punaḥ pratijñāntaramāha;",
  "SA15bsa064_u:677": "asarvagatatvasya śabde siddhatvāt,",
  "SA15bsa064_u:678": "pratijñāyāśca sādhyanirdeśalakṣaṇatvāt /",
  "SA15bsa064_u:679": "yadapyuktaṃ - 'pūrva pratijñāsādhanāyottarāṃ pratijñāmāha'; iti,",
  "SA15bsa064_u:680": "tadapyuktam /",
  "SA15bsa064_u:681": "na hi pratijñā pratijñāsādhanāyocyamānā pratijñāntaraṃ bhavati /",
  "SA15bsa064_u:682": "kiṃ tarhi? hetvāderanyatamaḥ sādhyasādhanāyopādānāt /",
  "SA15bsa064_u:683": "sādhananirdeśaḥ sa syāt,",
  "SA15bsa064_u:684": "na sādhyanirdeśaḥ /",
  "SA15bsa064_u:685": "udāharaṇasādharmyādeśca hetulakṣaṇasyāsarvagatatve bhāvāt,",
  "SA15bsa064_u:686": "pratijñālakṣṇasya cābhāvāt /",
  "SA15bsa064_u:687": "hetutvamasarvagatatve prayuktaṃ na pratijñāntaram /",
  "SA15bsa064_u:688": "(Vn 72)",
  "SA15bsa064_u:689": "44. atyantāsambaddhaṃ cedaṃ - pratijñāṃ pratijñāsādhanāyāheti /",
  "SA15bsa064_u:690": "yo hi prāk pratijñāmuktvā hetūdāharaṇādikaṃ vaktuṃ jānāti,",
  "SA15bsa064_u:691": "sa kiñcidanukramaṃ [kañcidanukramaṃ?",
  "SA15bsa064_u:692": "] sādhanasya jānātyeva hi /",
  "SA15bsa064_u:693": "jānan kathamavikalāntaḥkaraṇaḥ pratijñāmeva pratijñāsādhanāyopādadīta?",
  "SA15bsa064_u:694": "upādadatā cānena pratijñāmātreṇa siddhiriṣṭā bhavati /",
  "SA15bsa064_u:695": "tataśca na prāgapi hetuṃ brūyāt /",
  "SA15bsa064_u:696": "evaṃprakārāṇāmasambaddhānāṃ parisaṃkhyātumaśakyatvāt lakṣaṇaniyamo 'pyasambadaddha eva - pratijñāntarābhidhāne pratijñāntaraṃ nāma nigrahasthānamiti /",
  "SA15bsa064_u:697": "evamprakārāṇāmekameva lakṣaṇaṃ vācyaṃ syāt /",
  "SA15bsa064_u:698": "na caivaṃvidhaḥ kaścid vivādeṣu dṛṣṭapūrvo vyavahāro yena tadarthaṃ yatnaḥ kriyate /",
  "SA15bsa064_u:699": "na ca bālapralāpānuddiśya śāstraṃ pravartate /",
  "SA15bsa064_u:700": "pravṛttau ca kā niṣṭā,",
  "SA15bsa064_u:701": "teṣāmaniṣṭhānāt?",
  "SA15bsa064_u:702": "(Vn 73)",
  "SA15bsa064_u:703": "45. dṛśyate ca viduṣāmapi nātinirūpaṇādasiddhābhidhānamiti vyavahāradarśanāt tādṛśaṃ parājayādhikaraṇaṃ vyavasthāpyate /",
  "SA15bsa064_u:704": "tasmādihāpi yadi nivṛttākaṃkṣe vādini paro 'naikāntikatāmudbhāvayed,",
  "SA15bsa064_u:705": "asādhanāṅgasyānaikāntikasyābhidhānānnigrahasthānaṃ vādinaḥ /",
  "SA15bsa064_u:706": "evaṃ yadi prativādī satsāmānyamaindriyakaṃ nityaṃ ca pramāṇena pratipādayituṃ śaknuyāt anuddiśyāpramāṇakaṃ śāstropagamaṃ,",
  "SA15bsa064_u:707": "pramāṇenaiṣāmarthānāmapratipādanena bhūtadoṣodbhāvanametat /",
  "SA15bsa064_u:708": "na kaścitparājayaḥ,",
  "SA15bsa064_u:709": "abhyupagamamātreṇa vastusiddherabhāvāt,",
  "SA15bsa064_u:710": "prativādinā doṣasyāpratipāditatvāt /",
  "SA15bsa064_u:711": "pramāṇairasamarthitasādhanābhidhānāt tu jetāpi na bhavatīti /",
  "SA15bsa064_u:712": "anityākāṃkṣe [?",
  "SA15bsa064_u:713": "anivṛttākāṃkṣe] punarvādini na kaścad doṣoḥ,",
  "SA15bsa064_u:714": "viśeṣaṇābhidhānena hetoḥ samarthanopakramāt /",
  "SA15bsa064_u:715": "(Vn 74)",
  "SA15bsa064_u:716": "46. [3.] “pratijñāhetvorvirodhaḥ pratijñāvirodhaḥ /",
  "SA15bsa064_u:717": "” [nyā.sū.5 2. 4.] yathā 'guṇavyatiriktiṃ dravyam;",
  "SA15bsa064_u:718": "iti pratijñā,",
  "SA15bsa064_u:719": "'rūpādibhyo 'rthāntarasyānupalabdheḥ iti hetuḥ,",
  "SA15bsa064_u:720": "so 'yaṃ pratijñāhetvorvirodhaḥ /",
  "SA15bsa064_u:721": "etenaiva pratijñāvirodho 'lapyuktaḥ,",
  "SA15bsa064_u:722": "yatra pratijñā vacanena [svavacanena?",
  "SA15bsa064_u:723": "virudhyate /",
  "SA15bsa064_u:724": "yathā - śramaṇā garbhiṇī,",
  "SA15bsa064_u:725": "nāstyātmeti vā /",
  "SA15bsa064_u:726": "hetuvirodho 'pi,",
  "SA15bsa064_u:727": "yatra pratijñayā heturvirudhyate /",
  "SA15bsa064_u:728": "yathā - 'sarvaṃ pṛthak,",
  "SA15bsa064_u:729": "samūhe bhāvaśabdaprayogād'; iti /",
  "SA15bsa064_u:730": "etena pratijñayā dṛṣṭāntavirodho vyākhyātaḥ /",
  "SA15bsa064_u:731": "(Vn 75)",
  "SA15bsa064_u:732": "47. hetośca dṛṣṭāntādibhirvirodhaḥ,",
  "SA15bsa064_u:733": "pramāṇavirodhaśca pratijñāhetvorvaktavyaḥ /",
  "SA15bsa064_u:734": "yaḥ parapakṣaṃ svasiddhena gotvādinā vyabhicārayati,",
  "SA15bsa064_u:735": "tad viruddhamuttaraṃ veditavyam /",
  "SA15bsa064_u:736": "svapakṣānapekṣaṃ ca /",
  "SA15bsa064_u:737": "yaṃ ca svapakṣānapekṣaṃ hetuṃ prayuṅkte - 'anityaḥ śabdaḥ aindriyakatvād'; iti,",
  "SA15bsa064_u:738": "tasya svasiddhasya gotvāderanityavirodhād viruddhaḥ /",
  "SA15bsa064_u:739": "iti parapakṣeṣvasiddhena gotvādinānaikāntikacodanāviruddhaḥ /",
  "SA15bsa064_u:740": "ubhapakṣasampratipannastvanaikāntikaḥ /",
  "SA15bsa064_u:741": "yadubhayapakṣaṃ [yadubhayapakṣa- ?",
  "SA15bsa064_u:742": "] pratipannaṃ vastu tenānaikāntikacodanā iti /",
  "SA15bsa064_u:743": "(Vn 76)",
  "SA15bsa064_u:744": "48. atrāpi pratijñārthaḥ,",
  "SA15bsa064_u:745": "sādhanavākye prayogapratiṣedhāt /",
  "SA15bsa064_u:746": "tadāśrayastatkṛto vā hetudṛśṭāntayorna virodha iti na pratijñāvirodho nāma kiñcinnigrahasthānam /",
  "SA15bsa064_u:747": "syādetat / asatyapi pratijñāprayoge gamyamāno 'pi pratijñāhetvorvirodho bhavati /",
  "SA15bsa064_u:748": "yathā - rūpādibhyo 'rthāntarasyānupalabdhistad guṇavyatiriktam,",
  "SA15bsa064_u:749": "nopalabhyate ca rūpādibhyo 'rthāntaraṃ dravyam /",
  "SA15bsa064_u:750": "ityukte 'pi gamyata eva sādhyasādhanayorvirodhaḥ - kathaṃ tato 'rthāntarasyānupalabdhiḥ,",
  "SA15bsa064_u:751": "tadvyatirekaśceti /",
  "SA15bsa064_u:752": "satyaṃ, syādayaṃ virodhaḥ,",
  "SA15bsa064_u:753": "yadi hetuḥ sādhyadharmaviparyayaṃ sādhayet /",
  "SA15bsa064_u:754": "yadi hyupalabdhilakṣaṇavyāptatvena [hyupalabdhilakṣaṇaprāptatveva?",
  "SA15bsa064_u:755": "] upagatasya sato (Vn 77)",
  "SA15bsa064_u:756": "dravyarūpādipratibhāsavivekena svapratibhāsānupalabdhistasya tadvyatireke nāsti [tadvyatirekeṇāsti?",
  "SA15bsa064_u:757": "] iti iṣṭavyatirekaviparyayasādhanād viruddho heturasmābhirukta eveti /",
  "SA15bsa064_u:758": "bhavatyevedaṃ nigrahādhikaraṇaṃ,",
  "SA15bsa064_u:759": "yadyevaṃvidhaḥ pratijñāhetoḥ [?",
  "SA15bsa064_u:760": "pratijñāhetvoḥ] virodha iṣṭaḥ /",
  "SA15bsa064_u:761": "atha punarasyopalabdhilakṣaṇaprāptirlupyate,",
  "SA15bsa064_u:762": "tadā na kaścit pratijñāhetoḥ [?",
  "SA15bsa064_u:763": "pratijñāhetvoḥ] virodhaḥ,",
  "SA15bsa064_u:764": "vyatiriktānāmapi bhāvānāṃ kutaścid viprakarṣiṇāṃ tadvyatirekeṇānupalabdhāvapi vyatirekasya bhāvāt /",
  "SA15bsa064_u:765": "(Vn 78)",
  "SA15bsa064_u:766": "49. yaduktaṃ - 'svavacanapratijñāyāḥ [?",
  "SA15bsa064_u:767": "pratijñāyāḥ] svavacanavirodhe pratijñāvirodhaḥ';",
  "SA15bsa064_u:768": "iti tatredameva nigrahādhikaraṇam,",
  "SA15bsa064_u:769": "asādhanāṅgabhūtāyāḥ pratijñāyāḥ sādhanavākye prayogaḥ,",
  "SA15bsa064_u:770": "na virodhaḥ,",
  "SA15bsa064_u:771": "tadadhikaraṇatvāt /",
  "SA15bsa064_u:772": "yadi pratijñānapekṣoḥ virodhaḥ syāt,",
  "SA15bsa064_u:773": "syāt parājayāśrayaḥ /",
  "SA15bsa064_u:774": "pratijñādhikaraṇatve punastatprayogakṛta eva parājayaḥ,",
  "SA15bsa064_u:775": "asya prastāvopasaṃhārāvasānatvād vyarthaṃ virodhodbhāvanam,",
  "SA15bsa064_u:776": "parājitaparājayābhāvād bhasmīkṛtānalavat /",
  "SA15bsa064_u:777": "ye tu kecid vicāraprasaṅgeṣu ekatra sādhye bahavo hetava ucyante, teṣa /",
  "SA15bsa064_u:778": "vikalpena tatsādhyasādhanāya vṛtteḥ sāmarthyam,",
  "SA15bsa064_u:779": "anyathā dvitīyasya vaiyarthyāt /",
  "SA15bsa064_u:780": "yadi hi tatrāpyekaprayogamantareṇāparasya prayogo na sambhavet,",
  "SA15bsa064_u:781": "na tadā dvitīyasya kaścit sādhanārthaḥ,",
  "SA15bsa064_u:782": "pratītapratipādanābhāvāt /",
  "SA15bsa064_u:783": "(Vn 79)",
  "SA15bsa064_u:784": "tasmānna pratijñāyāḥ svavacanavirodho nāma kiñcinnigrahasthānam /",
  "SA15bsa064_u:785": "na ca 'nāstyātmā';",
  "SA15bsa064_u:786": "ityatra kaścit pratijñāvirodhaḥ nāstyātmaśabdārthasya bhāvopādānatvaniṣedhāt /",
  "SA15bsa064_u:787": "sabdārthaniṣedhe hi virodhaḥ syāt /",
  "SA15bsa064_u:788": "na ca svalakṣaṇaṃ śabdārtha iti /",
  "SA15bsa064_u:789": "(Vn 80)",
  "SA15bsa064_u:790": "50. yaḥ punaḥ pratijñāyā bādhanāddhetuvirodha uktaḥ,",
  "SA15bsa064_u:791": "yathā - 'sarvaṃ pṛthak samūhe bhāvaśabdaprayogāt'; iti /",
  "SA15bsa064_u:792": "nātra pratijñāprayogaḥ,",
  "SA15bsa064_u:793": "nāpi hetoḥ,",
  "SA15bsa064_u:794": "yena virodhaḥ syāt /",
  "SA15bsa064_u:795": "kiṃ tarhi? pratipāditārthopadarśanenopasaṃhāravacanametasmāt [... vacanametatsyāt?] /",
  "SA15bsa064_u:796": "anyaireva hetubhiḥ śabdasyaikaviśeṣānabhidhānam,",
  "SA15bsa064_u:797": "anekārthasāmānyābhidhānaṃ ca pratipādya sarvasya śabdārthasya nānārtharūpatayaikavastuviśeṣasvabhāvatābhāvamupadarśayan śabdārthamadhikṛtya sarvaṃ pṛthagiti brūyāt /",
  "SA15bsa064_u:798": "etena tadvirodhaḥ pratyuktaḥ /",
  "SA15bsa064_u:799": "(Vn 81)",
  "SA15bsa064_u:800": "51. dṛṣṭāntopadarśanaṃ caitad - 'anityaḥ śabdaḥ kṛtakānityatvād'; /",
  "SA15bsa064_u:801": "yathā kvacid arthe vipratipattau prasiddhamanekārthasāmānye śabdaprayogamupadarśya pratipāditavipratipattisthānaḥ sāmānyenopasaṃharati - sarvaṃ pṛthagiti /",
  "SA15bsa064_u:802": "yadi dṛṣṭāntaprayogaḥ,",
  "SA15bsa064_u:803": "kimṛjunaivatatprayogakrameṇa na prayuktaḥ,",
  "SA15bsa064_u:804": "vipratipattiviṣayaśca kiṃ na darśita iti cet /",
  "SA15bsa064_u:805": "na, samāsanirdeśāt /",
  "SA15bsa064_u:806": "evamapi prayogadarśanād,",
  "SA15bsa064_u:807": "asādhanavākyatvācca /",
  "SA15bsa064_u:808": "ata eva na pratijñayā hetorbādhanam /",
  "SA15bsa064_u:809": "na caikameva kiñcinnāstīti bruvāṇaḥ kaścit tatsamuccayarūpamekaṃ ca samūhamicchati,",
  "SA15bsa064_u:810": "yena virodhaḥ syāt /",
  "SA15bsa064_u:811": "yo 'pi 'yugapat kaṅkena yogād';",
  "SA15bsa064_u:812": "ityādinā paramāṇorbhedamāha,",
  "SA15bsa064_u:813": "na tasyāpyekaḥ samuccayarūpaḥ sādhayitumiṣṭaḥ /",
  "SA15bsa064_u:814": "kiṃ tarhi? abhāva eva,",
  "SA15bsa064_u:815": "ekānekapratiṣedhāt /",
  "SA15bsa064_u:816": "ataḥ so 'pi na samūhastasyeṣṭo na tatra śabda iti na virodhaḥ /",
  "SA15bsa064_u:817": "(Vn 82)",
  "SA15bsa064_u:818": "52. na viruddho 'yaṃ pūrvakāt pratijñāhetuvirodhāt bhidyate,",
  "SA15bsa064_u:819": "yena pṛthagucyeta /",
  "SA15bsa064_u:820": "tatra hetupratijñayorbādhanam,",
  "SA15bsa064_u:821": "iha pritijñayā hetorityasti bheda iti cet /",
  "SA15bsa064_u:822": "arthavirodhe hi hetupratijñayorbādhyabādhakabhāvaḥ syāt /",
  "SA15bsa064_u:823": "'sarvārthavirodho dviṣu';",
  "SA15bsa064_u:824": "iti yamapi (Vn 83)",
  "SA15bsa064_u:825": "[yadapi?] parasparaṃ bbādhakam,",
  "SA15bsa064_u:826": "ekārthasannidhāvaparārthāsambhavāt,",
  "SA15bsa064_u:827": "tatra hetupratijñayoḥ sahapṛthagvā bādhodāharaṇayorna kaścidarthabhedaḥ /",
  "SA15bsa064_u:828": "53. api cāyaṃ viruddho vā sati hetuprayoge vyadhikaraṇatvādasiddha ityasiddhatā hetornigrahasthānam /",
  "SA15bsa064_u:829": "sa khalūcyamāna evātaddharmatayā pratīto vaktuḥ parājayamānayati /",
  "SA15bsa064_u:830": "parājite tasmiṃstadarthavirodhacintayā na kiñcit /",
  "SA15bsa064_u:831": "api ca - sarvatrāyaṃ pratijñāhetvorvirodhaḥ sambhavan dvayīṃ doṣajātimabhipatati viruddhatāmasiddhatāṃ ceti /",
  "SA15bsa064_u:832": "(Vn 84)",
  "SA15bsa064_u:833": "viruddhatā siddhe hetordharmiṇi bhāve sādhyadharmaviparyaya eva,",
  "SA15bsa064_u:834": "bhāva pratijñāvirodhāt /",
  "SA15bsa064_u:835": "asiddhatāpunardharrmiṇi pratijñātārthasiddhau,",
  "SA15bsa064_u:836": "viruddhayoḥ svabhāvayoḥ ekatrāsambhavāt,",
  "SA15bsa064_u:837": "na cānyathā virodhaḥ /",
  "SA15bsa064_u:838": "asiddhe dharmasvabhāve 'bhihitayorhetupratijñātārthayorvirodhād virodhasambhava iti cet /",
  "SA15bsa064_u:839": "apramāṇayoge tūbhayordharmiṇi saṃśayaḥ /",
  "SA15bsa064_u:840": "tathā sati hetordharmiṇi bhāvasaṃśaye 'siddhataiva hetudoṣa ityasiddhaviruddhābhyāmanyo na pratijñayā virodho nāma parājayahetuḥ /",
  "SA15bsa064_u:841": "asiddhaviruddhe ca hetvābhāsavacanādevokte iti na pṛthak pratijñāvirodho vaktavya iti /",
  "SA15bsa064_u:842": "(Vn 85)",
  "SA15bsa064_u:843": "54. ubhayāśrayatvād virodhasya vivakṣāto 'nyataranirdeśa iti cet /",
  "SA15bsa064_u:844": "syādetat /",
  "SA15bsa064_u:845": "pratijñāhetvorvirodha iti pratijñāhetū āśrityobhayāśrayo bhavati /",
  "SA15bsa064_u:846": "tatra yadā (Vn 86)",
  "SA15bsa064_u:847": "pratijñāvirodho vivakṣitastadā pratijñāvirodha ityucyate,",
  "SA15bsa064_u:848": "yadā pratijñāyā hetorvā virodhastadā viruddho heturiti /",
  "SA15bsa064_u:849": "ataḥ pratijñāvirodhaḥ,",
  "SA15bsa064_u:850": "hetuvirodho vā ityadoṣoḥ /",
  "SA15bsa064_u:851": "tatra hetorudāharaṇam - nityaḥ śabdaḥ utpattidharmakatvāditi /",
  "SA15bsa064_u:852": "pratijñāvirodhasya - nāstyātmeti /",
  "SA15bsa064_u:853": "pratijñāhetvoḥ parasparaviruddhodāharaṇam - guṇavyatiriktamityādi /",
  "SA15bsa064_u:854": "pratijñayā hetuvirodhodāharaṇam 'nāstyeko bhava';",
  "SA15bsa064_u:855": "ityādikam iti /",
  "SA15bsa064_u:856": "na, sarvahetvapekṣasya virodhahetvābhāsānatikramāt,",
  "SA15bsa064_u:857": "yathoktaṃ prāk /",
  "SA15bsa064_u:858": "anapekṣe ca kevale svataḥ prativirodhe [pratijñāvirodhe?",
  "SA15bsa064_u:859": "] vivakṣite pratijñāhetvorvirodha iti hetugrahaṇamasambaddham /",
  "SA15bsa064_u:860": "na cotpattidharmatvānnityamityatrāpi hetuvirodho yuktaḥ /",
  "SA15bsa064_u:861": "pratijñayā hi hetorbādhane hetuvirodhaḥ,",
  "SA15bsa064_u:862": "iha tu hetunā pratijñā bādhyate iti pratijñāvirodho yuktaḥ /",
  "SA15bsa064_u:863": "ubhayāśraye 'pi virodhe bādhyamānavivakṣayā tadvirodhavyavasthāpanāt /",
  "SA15bsa064_u:864": "(Vn 87)",
  "SA15bsa064_u:865": "55. yadapyuktam - etena pratijñayā dṛṣṭāntavirodhādayo 'pi vaktavyā bhaṇḍālekhyanyāyeneti,",
  "SA15bsa064_u:866": "tatrāpi pakṣīkṛtadharmaviparyavati dṛṣṭānte virodhaḥ syāt /",
  "SA15bsa064_u:867": "viruddhe ca dṛṣṭānte yadi pakṣadharmasya vṛttirananyasādhāraṇā prasādhyate viruddhastadā hetvābhāsaḥ /",
  "SA15bsa064_u:868": "(Vn 88)",
  "SA15bsa064_u:869": "sādhāraṇāyāmaprasādhite vā tadvṛttiniyame 'naikāntikaḥ /",
  "SA15bsa064_u:870": "avṛttau vāsādhāraṇaḥ /",
  "SA15bsa064_u:871": "viruddhadṛṣṭāntāvṛttau viparyayavṛttau ca na kaścid hetudoṣaḥ,",
  "SA15bsa064_u:872": "dṛṣṭāntavirodhaśca pratijñāyā iti cet /",
  "SA15bsa064_u:873": "na, tadāpi saṃśayahetutvānativṛtteḥ /",
  "SA15bsa064_u:874": "dṛṣṭāntavirodho hi pratijñāyāḥ sādharmye doṣo na vaidharmye,",
  "SA15bsa064_u:875": "abhimatatvāt /",
  "SA15bsa064_u:876": "sādharmyadṛṣṭānte ca viparītadharmavati vastutaḥ sādhyāvyabhicāre 'pi hetornāvyabhicāradharmatā śakyā darśayitumiti nāpradarśitāvinābhāvasambandhāt hetorniścayaḥ /",
  "SA15bsa064_u:877": "tanna pratijñayā dṛṣṭāntavirodho hetvābhāsānativartate /",
  "SA15bsa064_u:878": "(Vn 89)",
  "SA15bsa064_u:879": "56. ubhayathāpi doṣo 'stviti cet /",
  "SA15bsa064_u:880": "na /",
  "SA15bsa064_u:881": "na hetudoṣasya prāk prasaṅgena parājitasya doṣāntarānpekṣaṇāt /",
  "SA15bsa064_u:882": "viśeṣeṇa sādhanāvayavānukramaniyamavādinaḥ /",
  "SA15bsa064_u:883": "udāharaṇasādharnyaṃ hetulakṣaṇaṃ viruddhe dṛṣṭānte na sambhavatīti prākprayuktasya hetordoṣeṇa parājaya iti nottaradṛṣṭāntāpekṣayā virodhaścintāmarhati /",
  "SA15bsa064_u:884": "hetorapi dṛṣṭāntavirodhe 'sādhāraṇatvaṃ viruddhatvaṃ vā,",
  "SA15bsa064_u:885": "vaidharmye yadi vṛttiḥ syāt /",
  "SA15bsa064_u:886": "(Vn 90)",
  "SA15bsa064_u:887": "pramāṇavirodhe tu hetoryathā - 'na dahano 'gniḥ saityāt';",
  "SA15bsa064_u:888": "ityādi hyasiddho hetvābhāsaḥ /",
  "SA15bsa064_u:889": "pratijñāyā pramāṇavirodhaḥ svavacanavirodhena vyākhyātaḥ iti sarve evaite sādhanavirodhe hetvābhāseṣvantarbhavantīti hetvābhāsavacanenaivoktāḥ /",
  "SA15bsa064_u:890": "(Vn 91)",
  "SA15bsa064_u:891": "57. yattu viruddhamuttaraṃ parapakṣe svasiddhena gotvādinānaikāntikacodaneti,",
  "SA15bsa064_u:892": "tadasambaddhameva /",
  "SA15bsa064_u:893": "yadi hi svasiddhena gotvādinā parasya vyabhicārasiddhimākāṅkṣeta,",
  "SA15bsa064_u:894": "tasya tatsvapakṣaviruddhaṃ nābhimatamiti virodho yujyeta /",
  "SA15bsa064_u:895": "sa hi svayaṃ pratipanne gotve hetuvṛtteḥ saṃśayāno 'pratipattimātmanastathā khyāpayati /",
  "SA15bsa064_u:896": "sa ca hetuḥ satyasati gotve 'prasādhitasādhanasāmarthyaḥ saṃśaye hetutvādanaikāntika eva /",
  "SA15bsa064_u:897": "prasādhite tu sāmarthye gotve 'vṛttyā hetau na saṃśaya eva,",
  "SA15bsa064_u:898": "sarvasaṃśayaprakārāṇāṃ parihāreṇa samarthanāt /",
  "SA15bsa064_u:899": "etena svapakṣānapekṣahetuprayogasyānaikāntikatā vyākhyātā /",
  "SA15bsa064_u:900": "so 'pi svābhimatanityagotvavṛttihetumanityatve bruvāṇo 'samarthatayāsādhanāṅgatayā saṃśayahetumevāheti /",
  "SA15bsa064_u:901": "yatpunaruktam - ubhayapakṣasampratipannena vastunānaikāntikacodaneti,",
  "SA15bsa064_u:902": "tatrāpyavaśyaṃ saṃśayahetutvamukhenaivānaikāntiko vaktavyaḥ /",
  "SA15bsa064_u:903": "tadasamarthite 'nyatrāpi tulyamiti nobhayasiddhetarayoranaikāntikatvaviśeṣaḥ /",
  "SA15bsa064_u:904": "(Vn 93)",
  "SA15bsa064_u:905": "58. yadapyuktaṃ - 'dṛṣṭāntābhāsā hetvābhāsapūrvakatvāt tadabhidhānenaivoktā iti na pṛthag nigrahasthāneṣūktāḥ';",
  "SA15bsa064_u:906": "iti tadapyavayavāntaravādino 'yuktam /",
  "SA15bsa064_u:907": "yo 'vayavāntaraṃ dṛṣṭāntahetoḥ [dṛṣṭāntaṃ hetoḥ?",
  "SA15bsa064_u:908": "] āha tasya na hetvābhāsoktyā dṛṣṭāntābhāsoktirvyāpyā,",
  "SA15bsa064_u:909": "tadvacanena gamyamānsya tasmāt sādhanāntarābhāvaprasaṅgāt /",
  "SA15bsa064_u:910": "dṛṣṭāntābhāsānāṃ hetvābhāse 'pyantarbhāvād dṛṣṭāntasyāpi hetāvantarbhāva iṣṭo bhavati /",
  "SA15bsa064_u:911": "tathā ca na dṛṣṭāntaḥ pṛthaksādhanāvayavaḥ syād,",
  "SA15bsa064_u:912": "apṛthagvṛtteḥ /",
  "SA15bsa064_u:913": "yo dṛṣṭāntasādhyo 'rthastasya hetāvantarbhāvāddhetunaiva sādhita iti na dṛṣṭāntasya pṛthak kiñcitsāmarthyam /",
  "SA15bsa064_u:914": "api ca - na kiñcit pūrvapakṣavādino hetvābhāsāsaṃsparśe nyāyyaṃ nigrahasthānamastīti tatsambhandhīni sarvāṇyeva hetvābhāsatāvacanenaiva uktānīti na pṛthagvācyāni syuḥ /",
  "SA15bsa064_u:915": "arthāntaragamanāderapi hetoraśāmarthye eva sambhavāt /",
  "SA15bsa064_u:916": "na hi samarthe hetau sādhye ca siddhe 'rthāntaragamanaṃ kañcidārabhate,",
  "SA15bsa064_u:917": "asamarthasya mithyāpravṛtteriti /",
  "SA15bsa064_u:918": "(Vn 94)",
  "SA15bsa064_u:919": "59. [4] “pakṣapratiṣedhe pratijñātārthāpanayanaṃ pratijñāsaṃnyāsaḥ /",
  "SA15bsa064_u:920": "” [nyā. sū.5.2.5] yaṃ pratijñātamartham 'anityaḥ śabdaḥ eindriyakatvād';",
  "SA15bsa064_u:921": "iti sāmānyavṛttyā hetorvyabhicārapradarśanena saḥ pratiṣedhe kṛte,",
  "SA15bsa064_u:922": "'ka evamāha- anityaḥ śabdaḥ';",
  "SA15bsa064_u:923": "iti parityajati,",
  "SA15bsa064_u:924": "tasya pratijñāsaṃnyāso nāma nigrahasthānamiti /",
  "SA15bsa064_u:925": "atrāpi yadyudbhāvite 'pi hetorvyabhicāre na sapakṣaṃ [svapakṣaṃ parityajati?",
  "SA15bsa064_u:926": "[, kiṃ na gṛhyeta?",
  "SA15bsa064_u:927": "anigṛha ta [?",
  "SA15bsa064_u:928": "anigṛhīta] eva hetvābhāsābhidhānāditi cet /",
  "SA15bsa064_u:929": "kimidānīmuttarapratijñāsaṃnyāsāpekṣayā tasya tadevādyaṃ nigrahasthānamiti kimanyairaśaktaparicchedaiḥ klībapralāpapraceṣṭitairupanyastaiḥ?",
  "SA15bsa064_u:930": "evaṃ hi atiprasaṅgaḥ (Vn 95) syāt /",
  "SA15bsa064_u:931": "pakṣapratiṣedhe tūṣṇīmbhavatastūṣṇīmbhāvo nāma nigrahasthānam,",
  "SA15bsa064_u:932": "prapalāyamānasya prapalāyitaṃ nāmeti evamādyapi vācyaṃ syāt /",
  "SA15bsa064_u:933": "tasmādetadapi asambaddhamiti /",
  "SA15bsa064_u:934": "(Vn 96)",
  "SA15bsa064_u:935": "60. [5.] 'aviśeṣokte hetau pratiṣiddhe viśeṣamicchato hetvantaram /",
  "SA15bsa064_u:936": "“[nya.sū.5.2.6.] nidarśanam - 'ekaprakṛtīdaṃ vyaktaṃ,",
  "SA15bsa064_u:937": "parimāṇāt,",
  "SA15bsa064_u:938": "mṛtpūrvakāṇāṃ śarāvaprabhṛtīnaṃ dṛṣṭaṃ parimāṇam'; iti /",
  "SA15bsa064_u:939": "asya vyabhicāreṇa pratyavasthānam - nānāprakṛtīnāmekaprakṛtīnāṃ ca dṛṣṭaṃ parimāṇamiti /",
  "SA15bsa064_u:940": "evaṃ pratyavasthita āha - ekaprakṛtisamanvayaprakārāṇāṃ pariṇāmadarśanāt [parimāṇadarśanāt?",
  "SA15bsa064_u:941": "] sukhaḥduḥkhamohasamanvitaṃ hīdaṃ sarvaṃ vyaktaṃ parigṛhyate [parimitaṃ gṛhyate?] /",
  "SA15bsa064_u:942": "tasya prakṛtyantararūpasamanvayābhāvo 'sati [?",
  "SA15bsa064_u:943": "prakṛtyantararūpasamanvayābhāve sati] ekaprakṛtikatvamiti tadaviśeṣokte hetau pratiṣedhaṃ bruvato hetvantaraṃ bhavati /",
  "SA15bsa064_u:944": "sati hetvantarabhāve pūrvasya hetorasādhakatvānnigrahasthānam /",
  "SA15bsa064_u:945": "atrāpi pūrvasyaiva hetoranaikāntikasyābhidhānānnigṛhīte hetvantaracintā kvopayujyate?",
  "SA15bsa064_u:946": "yadi prāksādhanavādī hetumanaikāntikamuktvā dattottarāvasaraḥ tenaiva nigṛhyate /",
  "SA15bsa064_u:947": "adattottarāvasaro hetvantarābhidhāne 'pi na nigrahamarhati, avirāmāt /",
  "SA15bsa064_u:948": "(Vn 97)",
  "SA15bsa064_u:949_0": "61. [6.] “prakṛtādarthādapratibaddhārthamarthāntaram” [nyā.sū. 5.2.7.] yathoktalakṣaṇe",
  "SA15bsa064_u:949_1": "pakṣapratipakṣaparigrahe hetutaḥ sādhyasiddhau prakṛtāyāṃ kuryāt- nityaḥ śabdo 'sparśatvāditi hetuḥ /",
  "SA15bsa064_u:950": "hetuśca nāma hinoterdhātostuśabde pratyaye kṛdantaṃ padam /",
  "SA15bsa064_u:951": "padaṃ ca nāmākhyhātopasarganipātā iti prastutya nāmādīni vyācaṣṭe /",
  "SA15bsa064_u:952": "idamarthānantaraṃ nāma nigrahasthānam,",
  "SA15bsa064_u:953": "abhyupagatārthāsaṅgatatvāditi /",
  "SA15bsa064_u:954": "nyāyyametannigrahasthānaṃ,",
  "SA15bsa064_u:955": "pūrvottarapakṣavādinoḥ pratipādite doṣa prakṛtaṃ parityajyāsādhanāṅgavacanamadoṣodbhāvanaṃ ca /",
  "SA15bsa064_u:956": "sādhanavādinā hyupanyastasādhanasya samarthane (Vn 98)",
  "SA15bsa064_u:957": "kartavye tadakṛtvā parasya prasaṅgenāprasaṅgena vātannāntarīyakasyābhidhānamuttaravādino 'pi doṣodbhāvanamātrādaparasyopakṣepa iti /",
  "SA15bsa064_u:958": "(Vn 99)",
  "SA15bsa064_u:959": "62. [7.] “varṇakramanirdeśavannirarthakam /",
  "SA15bsa064_u:960": "“[nyā. sū.5.2.8] yathā 'nityaḥśabdo jabagaḍatvāt jhabhaghaḍhavad'; iti /",
  "SA15bsa064_u:961": "sādhanānupādānāt nigṛhyate iti /",
  "SA15bsa064_u:962": "idamapyasambaddham /",
  "SA15bsa064_u:963": "na hi varṇakramanirdeśasiddhāvānarthakyaṃ yadeva kiñcidasādhanāṅgasya vacanaṃ tadevānarthakaṃ;",
  "SA15bsa064_u:964": "sādhyasiddhyupayogino 'bhidheyasyābhāvāt,",
  "SA15bsa064_u:965": "niṣprayojanatvācveti /",
  "SA15bsa064_u:966": "prakāraviśeṣopādānamasambaddham /",
  "SA15bsa064_u:967": "vaterupādānādadoṣa iti cet /",
  "SA15bsa064_u:968": "syādetat varṇakramanirdeśavaditi vatiratropāttaḥ so 'nyadāpi [so 'nyadapi?",
  "SA15bsa064_u:969": "] ananurūpaṃ gṛṇhāti ityadoṣaḥ iti /",
  "SA15bsa064_u:970": "na / arthāntārādernigrahasthānasyāvacanaprasaṅgāt /",
  "SA15bsa064_u:971": "evaṃ hi tā nirarthakā vācyā nirarthakenaivābhidhānāhitam [nirarthakenaivābhidhānāt?] /",
  "SA15bsa064_u:972": "na sādhyasiddhau anarthakaṃ nirarthakaṃ,",
  "SA15bsa064_u:973": "yasya naiva kaścidarthastannirarthakamiṣṭamiti cet /",
  "SA15bsa064_u:974": "yasya kasyacidavādino 'pi hi nirarthakābhidhāne kiṃ na nigrahaḥ?",
  "SA15bsa064_u:975": "nigrahanimittāviśeṣāt /",
  "SA15bsa064_u:976": "na; tasyehāprastāvāditi cet /",
  "SA15bsa064_u:977": "āyātamiha - yo nirarthakaṃ bravīti,",
  "SA15bsa064_u:978": "tasya tenaiva nigraha iti /",
  "SA15bsa064_u:979": "tattunyaṃ sarvasyāsādhanāṅgavādina iti /",
  "SA15bsa064_u:980": "sa sarvo nirarthakābhidhāno 'pyanenaiva nigrahasthānena nigrahārhaḥ /",
  "SA15bsa064_u:981": "na ca varṇakramanirdeśaḥ sarvatra nirarthakaḥ;",
  "SA15bsa064_u:982": "kvacitprakaraṇe tasyāpyarthavattvāt /",
  "SA15bsa064_u:983": "tasmādatraivāsyānarthakyāt nigrahasthānatvam /",
  "SA15bsa064_u:984": "api cānyadidamucyate - 'varṇakramanirdeśo nigrahasthānam';",
  "SA15bsa064_u:985": "iti;",
  "SA15bsa064_u:986": "kapolavāditakaṃkṣyaghaṭṭitakamityevamādīnāmapi vācyatvāt /",
  "SA15bsa064_u:987": "(Vn 101)",
  "SA15bsa064_u:988": "63. [8.] “parṣatprativādibhyāṃ trirabhihitamapyavijñātārtham /",
  "SA15bsa064_u:989_0": "“[nya. sū. 5.2.9] yadvākyaṃ parṣadā prativādinā ca trirabhihitaṃ na vijñāyate kliṣṭaśabdamapratīta",
  "SA15bsa064_u:989_1": "- prayogamatidrutoccāritamityevamādinā kāraṇena tadavijñātārthamasāmarthyasaṃvaraṇāya",
  "SA15bsa064_u:989_2": "prayuktaṃ nigrahasthānamiti /",
  "SA15bsa064_u:990": "nedaṃ nirarthakād bhidyate;",
  "SA15bsa064_u:991": "sapadiprakṛtārthasambaddhaṃ gamakamevakuryāt,",
  "SA15bsa064_u:992": "nāsyāsāmarthyaṃ,",
  "SA15bsa064_u:993": "na ca jāḍyāt parṣadādayo na pratipadyante iti na vidvānnigrahamarhati /",
  "SA15bsa064_u:994": "(Vn 102)",
  "SA15bsa064_u:995": "parṣatpratibhāsaparikalpyārhavacanāt nigrahārha eveti cet /",
  "SA15bsa064_u:996": "nyāyavādino jāḍyāduktamajānan kiṃ na prativādī nigṛhyate?",
  "SA15bsa064_u:997": "jāḍyāt parṣadādeḥ avijñātapratipādanasāmarthya iti vijetā na syānna nigrahārhaḥ /",
  "SA15bsa064_u:998": "asambaddhābhidhāne nirarthakameveti na pṛthak vivakṣitārthaṃ [vivakṣitam avijñātārthaṃ?",
  "SA15bsa064_u:999": "] nāma nigrahasthānamiti /",
  "SA15bsa064_u:1000": "(Vn 103)",
  "SA15bsa064_u:1001": "64. [9.] “paurvāparyāyogādapratibaddhārthamapārthakam /",
  "SA15bsa064_u:1002": "” [nyā. sū. 5.2.10] yatrānekasya padasya vākyasya vā paurvāparyeṇa yogo nāstītyasambaddhārthatā gṛhyate,",
  "SA15bsa064_u:1003": "tatsamudāyārthāpāyād apārthakaṃ daśadāḍimādivākyavat /",
  "SA15bsa064_u:1004": "idaṃ kila padānām asambaddhāt [asambandhāt?",
  "SA15bsa064_u:1005": "] asambaddhavarṇāt nirarthakāt pṛthaguktam /",
  "SA15bsa064_u:1006": "nanvevamasambaddhavākyamapi pṛthag vācyam;",
  "SA15bsa064_u:1007": "nobhayasaṅgrahādapārthakaṃ yuktam;",
  "SA15bsa064_u:1008": "nirarthakasya saṃgrahaprasaṅgāt /",
  "SA15bsa064_u:1009": "evaṃvidhācca viśeṣasamāśrayāt pṛthag nigrahasthānalakṣaṇapralapane 'tiprasaṅgo 'pyuktaḥ /",
  "SA15bsa064_u:1010": "na ca saṅgrahanirdeśe kañciddoṣaṃ paśyāmaḥ /",
  "SA15bsa064_u:1011": "prabhede vā guṇāntaramiti yatkiñcidetat /",
  "SA15bsa064_u:1012": "(Vn 104)",
  "SA15bsa064_u:1013": "65. [10] “avayavaviparyāsavacanamaprāptakālam /",
  "SA15bsa064_u:1014": "” [nyā.sū. 5.2.11] pratijñādīnāṃ yathālakṣaṇamarthavaśāt kramaḥ,",
  "SA15bsa064_u:1015": "tatrāvayavānāṃ viparyayeṇābhidhānaṃ nigrahasthānam /",
  "SA15bsa064_u:1016": "na; evamapi siddheriti cet /",
  "SA15bsa064_u:1017": "na; prayogāpetaśabdatulyatvāt /",
  "SA15bsa064_u:1018": "yathā- gaurityasya padasyārthe goṇīti prayujyamānaṃ padaṃ kakudādimantamarthaṃ pratipādayatīti na śabdārthākhyānaṃ vyartham /",
  "SA15bsa064_u:1019": "anena ca padena gośabdameva pratipadyate, gośabdat (Vn 105)",
  "SA15bsa064_u:1020": "kakudādimantamartham,",
  "SA15bsa064_u:1021": "tathā pratijñādyavayavaviparyayeṇānupūrvīṃ pratipadyate,",
  "SA15bsa064_u:1022": "ānupūrvyā cārthamiti /",
  "SA15bsa064_u:1023": "tathā hi pūrvaṃ karmopādīyate mṛtpiṇḍādikaṃ loke,",
  "SA15bsa064_u:1024": "tataḥ karaṇam iti /",
  "SA15bsa064_u:1025": "(Vn 106)",
  "SA15bsa064_u:1026": "66. tadetadunmattakasyonmattakasaṃvarṇanamiva prayogāpetaśabdavadetaditi /",
  "SA15bsa064_u:1027": "yadi goṇīśabdāt kakudādimatyarthe pratītiśabdānvākhyānaprayatnena [?",
  "SA15bsa064_u:1028": "pratītiḥ, śabdānvākhyānaprayatne na] arthaṃ paśyāmaḥ /",
  "SA15bsa064_u:1029": "goṇīśabdasyārthapratipādane 'sāmarthyāt /",
  "SA15bsa064_u:1030": "satyaṃ dṛṣṭā,",
  "SA15bsa064_u:1031": "na tu sākṣādityuktam /",
  "SA15bsa064_u:1032": "nanu goṇīśabdādapi loke pratītirdṛṣṭā /",
  "SA15bsa064_u:1033": "satyaṃ dṛṣṭā,",
  "SA15bsa064_u:1034": "na tu sakṣādityuktam /",
  "SA15bsa064_u:1035": "uktametanna punaryuktaṃ;",
  "SA15bsa064_u:1036": "strīśūdrāṇāmubhayapratīterabhāvāt /",
  "SA15bsa064_u:1037": "yaḥ khalu ubhayaṃ vetti,",
  "SA15bsa064_u:1038": "śabdamapaśabdaṃ ca,",
  "SA15bsa064_u:1039": "sa eva pratipadyate /",
  "SA15bsa064_u:1040": "yastu nakkaśabdaṃ mukkaśabdameva vā vetti,",
  "SA15bsa064_u:1041": "na nāsāśabdaṃ,",
  "SA15bsa064_u:1042": "sa kathamapaśabdācchabdaṃ pratipadetat,",
  "SA15bsa064_u:1043": "tato 'rthaṃ pratipadyeta?",
  "SA15bsa064_u:1044": "dṛṣṭā cānubhayavedino 'pi pratītiriti /",
  "SA15bsa064_u:1045": "na paramparayā pratītiḥ,",
  "SA15bsa064_u:1046": "arthe 'samarthasya śabdo 'pi pratītijananāsāmarthyācca /",
  "SA15bsa064_u:1047": "na hyarthe 'pi vācakatvaṃ nāmānyadeva,",
  "SA15bsa064_u:1048": "anyatra tadviṣayapratītijananāt /",
  "SA15bsa064_u:1049": "apaśabdaścecchabde pratītiṃ janayed,",
  "SA15bsa064_u:1050": "artha eva kiṃ na janayati?",
  "SA15bsa064_u:1051": "na hyetasyārthāt kañcid bhedaṃ paśyāmaḥ,",
  "SA15bsa064_u:1052": "yena taṃ pariharet /",
  "SA15bsa064_u:1053": "akṛtasamayasya śabde 'pyapratītijananācca /",
  "SA15bsa064_u:1054": "na hyayamapaśabdaḥ śabde 'pi svabhāvataḥ pratītiṃ janayati,",
  "SA15bsa064_u:1055": "adarśanāt samaya eva tu janayet /",
  "SA15bsa064_u:1056": "samayavaśāt pravartate /",
  "SA15bsa064_u:1057": "evaṃ hi pratipattiparamparāpariśramaḥ parihṛto bhavati /",
  "SA15bsa064_u:1058": "(Vn 108)",
  "SA15bsa064_u:1059": "67. viparyayadarśanācca /",
  "SA15bsa064_u:1060": "śabdādarthamapratipadyamānā apaśabdaireva jñānaṃ vyutpadyamānā loke dṛsyante iti vyarthaṃ śabdānuśāsanam /",
  "SA15bsa064_u:1061": "na vyarthaṃ,",
  "SA15bsa064_u:1062": "saṃskṛtaśabdavyutpattyarthamiti cet /",
  "SA15bsa064_u:1063": "ko 'yaṃ śabdānāṃ saṃskāraḥ?",
  "SA15bsa064_u:1064": "na hyeṣāṃ prajñābāhuśrutyādikaṃ saṃskāraṃ pasyāmaḥ /",
  "SA15bsa064_u:1065": "nāpyeṣāmekāntena śravyatā /",
  "SA15bsa064_u:1066": "nāpyarthapratyāyane kaścidatiśayaḥ /",
  "SA15bsa064_u:1067": "na dharmasādhanatā,",
  "SA15bsa064_u:1068": "mithyāvṛtticodanebhyaḥ saṃskṛtebhyo 'pyadharmotpatteḥ /",
  "SA15bsa064_u:1069": "anyebhyo 'pi viparyayeṇa dharmotpatteḥ /",
  "SA15bsa064_u:1070": "śabddsya suprayogādeva svargamodanaghoṣaṇā vacanamātram /",
  "SA15bsa064_u:1071": "na caivaṃvidhānāgamānādriyante yuktijñāḥ /",
  "SA15bsa064_u:1072": "na ca dānādidharmasādhanacodanāśūnyakevalaśabdasuprayogāt nagapātam iti bruvāṇasya kasyacinmukhaṃ vakrī bhavati /",
  "SA15bsa064_u:1073": "tasmānna saṃskṛto nāma kaścicchabdaḥ /",
  "SA15bsa064_u:1074": "(Vn 109)",
  "SA15bsa064_u:1075": "śiṣṭaprayogaḥ saṃskāra iti cet /",
  "SA15bsa064_u:1076": "ke śiṣṭāḥ? ye viditavedyādiguṇayuktāḥ /",
  "SA15bsa064_u:1077": "kaḥ punareṣāṃ guṇotkarṣānapekṣo 'līkanirbandho yatte 'mūneva śabdān prayuñjate nāparān?",
  "SA15bsa064_u:1078": "na cātra kaścicchabde 'parokṣaḥ sākṣī,",
  "SA15bsa064_u:1079": "yata idameva prayuñjate nāparān śiṣṭā iti niścinumaḥ /",
  "SA15bsa064_u:1080": "nanvevaṃ [na tvevaṃ?",
  "SA15bsa064_u:1081": "] vayaṃ guṇātiśayamapasyantaḥ saṃskāraṃ keṣāñcicchabdānāmanumanyāmahe,",
  "SA15bsa064_u:1082": "tadanvākhyānaṃ [tadanvākhyāne?",
  "SA15bsa064_u:1083": "] yatnaṃ vā; guṇātiśayābhāvāt /",
  "SA15bsa064_u:1084": "vedarakṣādikaṃ cāprayojanameva atatsamayasthāyinaḥ /",
  "SA15bsa064_u:1085": "satyapi guṇātiśaye na karaṇīya evānvākhyāne yatnaḥ,",
  "SA15bsa064_u:1086": "tatsvabhāvasyānyato 'pi siddheḥ /",
  "SA15bsa064_u:1087": "prākṛtāpabhraṃśadramiḍāndhrādibhāṣāvat /",
  "SA15bsa064_u:1088": "na hi pratideśaṃ bhāṣāṇāṃ kiñcillakṣaṇamasti /",
  "SA15bsa064_u:1089": "atha ca sampradāyasāmyāllokastathaiva pratipadyate,",
  "SA15bsa064_u:1090": "tāsāṃ ca prayogabhraṃśaṃ,",
  "SA15bsa064_u:1091": "tathā saṃskṛtānāṃ śabdānāṃ pratītirbhaviṣyati /",
  "SA15bsa064_u:1092": "iti jaḍapratipattirevaiṣā,",
  "SA15bsa064_u:1093": "yā śabdānāṃ lakṣaṇe pravṛttiḥ /",
  "SA15bsa064_u:1094": "(Vn 111)",
  "SA15bsa064_u:1095": "68. avayavaviparyaye 'pi yadi teṣāṃ vacanānāṃ sambandhapratītiḥ,",
  "SA15bsa064_u:1096": "na viparyayaḥ nāpi arthāpratītiḥ;",
  "SA15bsa064_u:1097": "sāmarthyāt /",
  "SA15bsa064_u:1098": "na hyatra kaścit samayaḥ pratyāyānāviśeṣe 'pi evameva avayavāḥ prayoktavyā iti /",
  "SA15bsa064_u:1099": "sa eva teṣāṃ kramo yathāvastitebhyo 'rthapratītirbhavati /",
  "SA15bsa064_u:1100": "iti na viparyayāt pratītiḥ,",
  "SA15bsa064_u:1101": "tata ānupūrvīpratipattyā pratītiriti cet /",
  "SA15bsa064_u:1102": "nāpratīyamānasambandhebhyaḥ ānupūrvīpratipattiḥ /",
  "SA15bsa064_u:1103": "yeṣāṃ śabdānāṃ kaścit sambandho jāyate [jñāyate?",
  "SA15bsa064_u:1104": "] 'idamiha sambadhyate'; iti,",
  "SA15bsa064_u:1105": "teṣu viditasambandheṣu kaḥ kasya pūrvo 'paro vā kramaḥ,",
  "SA15bsa064_u:1106": "yo yathāvasthitānāṃ sambandhaḥ pratīyate /",
  "SA15bsa064_u:1107": "na hi vākyeṣu padānāṃ kramaniyamaḥ kaścit,",
  "SA15bsa064_u:1108": "yathā rājñaḥ puruṣaḥ,",
  "SA15bsa064_u:1109": "puruṣo rajña iti /",
  "SA15bsa064_u:1110": "yāvadbhiḥ padairarthaparisamāptistadekaṃ vākyaṃ,",
  "SA15bsa064_u:1111": "yathā- 'devadatta gāmānaya kṛṣṇām'; iti /",
  "SA15bsa064_u:1112": "atra padānāṃ yathākāmaṃ prayoge 'pi nārthapratītau viśeṣa iti kaścit kramābhiniveśaḥ /",
  "SA15bsa064_u:1113": "(Vn 112)",
  "SA15bsa064_u:1114": "pratipāditaṃ ca pratijñāvacanāntareṇāpi yathā pratītirbhaviṣyatīti /",
  "SA15bsa064_u:1115": "pratīyamānārthasya śabdasya prayoge 'tiprasaṅgaḥ /",
  "SA15bsa064_u:1116": "pariśiṣṭeṣu ca sambandhaṃ pradarśya dharmiṇi bhāvaḥ pradarśyeta,",
  "SA15bsa064_u:1117": "dharmiṇi bhāvaṃ pradarśya sambandhaḥ pradarśyeta iti na niyamaḥ kaścid;",
  "SA15bsa064_u:1118": "ubhayathāpi pratītyutpatteḥ ityuktam /",
  "SA15bsa064_u:1119": "apratīyamānasambandheṣu ca padeṣu na tebhya ānupūrvyā api pratīteriti nedamapārthakād bhidyate iti nāprāptakālaṃ pṛthag vācyaṃ syāditi /",
  "SA15bsa064_u:1120": "(Vn 114)",
  "SA15bsa064_u:1121": "69. [11.] “hīnamanyatamenāpyavayavena nyūnam /",
  "SA15bsa064_u:1122": "” [nyā.sū. 5.2.12.] yasmin vākye pratijñādīnāmanyatamo 'vayavo na bhavati,",
  "SA15bsa064_u:1123": "tadvākyaṃ hīnaṃ;",
  "SA15bsa064_u:1124": "sādhanābhāve sādhyāsiddheḥ /",
  "SA15bsa064_u:1125": "na pratijñānyūnaṃ hīnaṃ;",
  "SA15bsa064_u:1126": "tadabhāve pratītibhāvāditi pratipāditam /",
  "SA15bsa064_u:1127": "hīnameva tat;",
  "SA15bsa064_u:1128": "nyūnatāyāmapi nigrahādityaparaḥ /",
  "SA15bsa064_u:1129": "yaḥ pratīyamānārthamanarthakaṃ śabdaṃ prayuṅkte,",
  "SA15bsa064_u:1130": "sa nigrahamarhet,",
  "SA15bsa064_u:1131": "nārthopasaṃhitasyābhidhāteti asamīkṣitābhidānametat /",
  "SA15bsa064_u:1132": "ata eva pratijñāyā na sādhanāṅgabhāva iti /",
  "SA15bsa064_u:1133": "(Vn 115)",
  "SA15bsa064_u:1134": "70. [12] “hetūdāharaṇādhikamadhikam /",
  "SA15bsa064_u:1135": "” [nyā.sū.5.2.13.] ekena kṛtakatvād itarasya ānarthakyamiti tadetanniyamābhyupagame veditavyam /",
  "SA15bsa064_u:1136": "yatraikasādhanavākyaprayogapūrvako vicārastatrādhikābhidhānamanarthakamiti nigrahasthānam /",
  "SA15bsa064_u:1137": "prapañcakathāyāṃ tu na kaścidoṣaḥ,",
  "SA15bsa064_u:1138": "niyamābhāvāditi /",
  "SA15bsa064_u:1139": "(Vn 116)",
  "SA15bsa064_u:1140": "71. [13.] “śabdārthayoḥ punarvacanaṃ punaruktamanyatrānuvādāt /",
  "SA15bsa064_u:1141": "” [nyā.sū. 5.2.14] śabdapunaruktam - anityaḥ śabdo 'nityaḥ śabda iti /",
  "SA15bsa064_u:1142": "arthapunaruktam anityaḥ śabdo nirodhadharmako dhvāna iti /",
  "SA15bsa064_u:1143": "atra na śabdapunaruktaṃ pṛthagvācyam:",
  "SA15bsa064_u:1144": "arthapunaruktavacanenaiva gatatvāt /",
  "SA15bsa064_u:1145": "na hyarthabhede śabdasāmye 'pi kaścid doṣaḥ / yathā-",
  "SA15bsa064_u:1146": "hasati hasati svāminyuccai rudatyabhiroditi /",
  "SA15bsa064_u:1147": "kṛtiparikaraṃ svedo 'ṅgāraṃ [svedodgāraṃ?",
  "SA15bsa064_u:1148": "] pūrdhāvati [pradhāvati?] dhāvati //",
  "SA15bsa064_u:1149": "guṇasamuditaṃ doṣāpetaṃ praṇindati nindati /",
  "SA15bsa064_u:1150": "dhanalavaparikrītaṃ yantraṃ pranṛtyati nṛtyati //",
  "SA15bsa064_u:1151": "yathā vā- yadyasmin sati bhavati bhavati,",
  "SA15bsa064_u:1152": "na bhavati na bhavati tattasya kāryamitarat kāraṇamiti /",
  "SA15bsa064_u:1153": "(Vn 117)",
  "SA15bsa064_u:1154": "72. gamyamānārthaṃ punarvacanamapi punaruktam;",
  "SA15bsa064_u:1155": "niyatapradaprayoge sādhanavākye yathā pratijñāvacanamiti arthapunaruktenaiva gatārthatvānna pṛthagvācyam /",
  "SA15bsa064_u:1156": "ayamapi niyatasādhanavākye eva doṣo vaktavyaḥ;",
  "SA15bsa064_u:1157": "na vistarakathāyām /",
  "SA15bsa064_u:1158": "vyācakṣāṇo hi kadācidasamyak śravaṇapratipattiśaṅkayā sākṣiprabhṛtīnāṃ punaḥ punarbrūyāditi na tatra kiñcicchalam /",
  "SA15bsa064_u:1159": "nāviṣayatvāditi cet;",
  "SA15bsa064_u:1160": "nāyaṃ gururna śiṣya iti na yatnataḥ pratipādanīyaḥ,",
  "SA15bsa064_u:1161": "yena punaḥ punarucyate,",
  "SA15bsa064_u:1162": "iti punarvacane nigraha eveti cet /",
  "SA15bsa064_u:1163": "na; sākṣiṇāṃ yatnena pratipādyatvāt,",
  "SA15bsa064_u:1164": "tadpratipādane doṣābhidhānāt,",
  "SA15bsa064_u:1165": "pratipādyasya śiṣyatvāt,",
  "SA15bsa064_u:1166": "vijigīśuvādapratiṣedhatvāt,",
  "SA15bsa064_u:1167": "trirabhidhānavacanāt,",
  "SA15bsa064_u:1168": "punarvacanaprasaṅge samayaniyamābhāvācca /",
  "SA15bsa064_u:1169": "(Vn 118)",
  "SA15bsa064_u:1170": "73. na cedamadhikād bhidyate iti na pṛthagvācyam /",
  "SA15bsa064_u:1171": "viniyatapradaprayoge hi sādhanavākye ādhikyadoṣa iti punarvacane 'pi gatārthasyādhikyameva padasyeti /",
  "SA15bsa064_u:1172": "prapañcakathāyām anirūpitai kārthasādhanādhikaraṇāyāṃ nānārthasādhanepsāyāṃ nānāsādhanepsāyāṃ vā śrotuḥ hetvādi bāhulyasya punarvacanasya doṣatvāt /",
  "SA15bsa064_u:1173": "pratītapratyayābhāvād hetvādibāhulyaṃ vacanabāhulyaṃ ca sādhanadoṣa iti /",
  "SA15bsa064_u:1174": "(Vn 119)",
  "SA15bsa064_u:1175": "ādhikyapunarvacanayostulyadoṣa iti saṃgrahavacanaṃ nyāyyam;",
  "SA15bsa064_u:1176": "doṣābhāvādeva guṇābhāvāt,",
  "SA15bsa064_u:1177": "evamprakārāṇāṃ bhedānāṃ vacane cātiprasaṅgādityuktam /",
  "SA15bsa064_u:1178": "paryāyaśabdakalpo hyaparo hetuḥ pratipādite viṣaye pravartamānaḥ ';",
  "SA15bsa064_u:1179": "pratipādyasya viśeṣābhāvāt /",
  "SA15bsa064_u:1180": "arthaḥ punaḥ pratipādanānna bhidyate /",
  "SA15bsa064_u:1181": "(Vn 120)",
  "SA15bsa064_u:1182": "74. yatpunaruktam- “anuvāde tvapunaruktaṃ;",
  "SA15bsa064_u:1183": "śabdābhyāsādarthaviśeṣopapatteḥ” /",
  "SA15bsa064_u:1184": "yathā “hetvapadeśāt pratijñāyāḥ punarvacanaṃ nigamanam” [nya. sū. 1.1.39] iti /",
  "SA15bsa064_u:1185": "pratijñāyā evaṃ [eva?",
  "SA15bsa064_u:1186": "] gamyamānārthāyā vacanaṃ punarvacanaṃ. kiṃ punarasyāḥ punarvacanam ityuyuktaṃ nigamanam /",
  "SA15bsa064_u:1187": "75. [14.] “vijñātasya parṣadā trirabhihitasyāpratyuccāraṇamananubhāṣaṇam /",
  "SA15bsa064_u:1188": "” [nyā.sū. 5.2.17] vijñātavākyārthasya parṣadā trirabhihitasya yadapratyuccāraṇaṃ tadananubhāṣaṇaṃ nāma nigrahasthānamapratyuccārayan kimāśrayaṃ parapakṣapratiṣedha kuryāditi /",
  "SA15bsa064_u:1189": "(Vn 121)",
  "SA15bsa064_u:1190": "uttareṇāvasānānnedaṃ nigrahasthānamiti cet /",
  "SA15bsa064_u:1191": "syādetat /",
  "SA15bsa064_u:1192": "uttareṇa guṇadoṣavatā mūḍhāmūḍhatvaṃ gamyate iti kimuccāritena?",
  "SA15bsa064_u:1193": "asti hi kaścid uttareṇa samartho na pratyuccāraṇena,",
  "SA15bsa064_u:1194": "nāsau tāvatā nigrahamarhediti /",
  "SA15bsa064_u:1195": "na: uttaraviṣayāparijñānāt /",
  "SA15bsa064_u:1196": "yadyayaṃ na pratyuccārayati,",
  "SA15bsa064_u:1197": "nirviṣayamuttaraṃ prasajyeta /",
  "SA15bsa064_u:1198": "athottaraṃ bravīti,",
  "SA15bsa064_u:1199": "kathaṃ noccārayati?",
  "SA15bsa064_u:1200": "tadidaṃ vyāhatamucyate- 'noccārayati,",
  "SA15bsa064_u:1201": "uttaraṃ ca bravīti'; iti /",
  "SA15bsa064_u:1202": "apratijñānācca /",
  "SA15bsa064_u:1203": "na cedaṃ na [? na cedaṃ] parijñāyate- pūrvaṃ sarvamuccārayitavyaṃ paścāduttaramabhidhātavyamiti /",
  "SA15bsa064_u:1204": "apitu yathākathañciduttaraṃ vācyam uttaraṃ cāśrayābhāve 'yuktamiti yuktamapratyuccāraṇaṃ nigrahasthānamiti /",
  "SA15bsa064_u:1205": "(Vn 122)",
  "SA15bsa064_u:1206": "76. yadi nāma vādī svas ādhanārthavivaraṇavyājena prasaṅgādaparaṃ ghoṣayed,",
  "SA15bsa064_u:1207": "vivādāspadaṃ ca jijñāsitamarthamātramukttvā pratijñādiṣvarthaviśeṣaparamparayā aparānarthānupakṣipya kathāṃ vistārayet,",
  "SA15bsa064_u:1208": "tacca sarvaṃ yadā nānuvaktuṃ śaknuyāt,",
  "SA15bsa064_u:1209": "kastasya vivādāśrayārthamātrottaravacane sāmarthyavighātaḥ yena vādivacanānubhāṣaṇaṃ nigrahasthānamucyate /",
  "SA15bsa064_u:1210": "tasmānna sarvaṃ vādikathāmananubhāṣamāṇo nottare samarthaḥ /",
  "SA15bsa064_u:1211": "yadvacanāntarīyakā jijñāsitārthasiddhiḥ,",
  "SA15bsa064_u:1212": "yathā pakṣadharmatāvyāptiprasādhanamātraṃ,",
  "SA15bsa064_u:1213": "na tatrāpi prasaṅgāntaropakṣepaḥ,",
  "SA15bsa064_u:1214": "tadavaśyaṃ sādhanāṅgaviṣayatvād dūṣaṇasya upadarśyata eva /",
  "SA15bsa064_u:1215": "tatrāpi na sarvaṃ prāganukrameṇoccārayitavyaṃ,",
  "SA15bsa064_u:1216": "paścād dūṣaṇaṃ vācyaṃ;",
  "SA15bsa064_u:1217": "dviruccāraṇaprasaṅgāt /",
  "SA15bsa064_u:1218": "dūṣaṇaviṣayopadarśanārthe 'nubhāṣaṇe vādivacanānukramaghoṣaṇaṃ vyarthamiti na kāryameva dūṣayatā /",
  "SA15bsa064_u:1219": "'asyāyaṃ doṣoḥ';",
  "SA15bsa064_u:1220": "iti nāntarīyatvāt pratidoṣavacanaṃ viṣayopadarśanaṃ kriyate eva /",
  "SA15bsa064_u:1221": "(Vn 123)",
  "SA15bsa064_u:1222": "77. na hi sarvaviṣayopadarśanaṃ kṛtvā yugapad doṣaḥ śakyate 'bhidhātum;",
  "SA15bsa064_u:1223": "pratyarthaṃ doṣabhedāt /",
  "SA15bsa064_u:1224": "tasmād yaṃ padārthaṃ dūṣayati,",
  "SA15bsa064_u:1225": "sa eva taddūṣaṇaviṣayastadā pradarśanīyaḥ /",
  "SA15bsa064_u:1226": "(Vn 124) nāparastuḥ;",
  "SA15bsa064_u:1227": "dūṣṇe 'paropadarśanasyāsambhavāt /",
  "SA15bsa064_u:1228": "tasmin dūṣite punaranyo 'rtho 'paradoṣaviṣaya ityayamanubhāṣaṇe dūṣaṇe ca nyāyaḥ /",
  "SA15bsa064_u:1229": "sakṛt sarvānubhāṣaṇe 'pi doṣavacanakāle punarviṣayaḥ pradarśanīya eva;",
  "SA15bsa064_u:1230": "apradarśite doṣasya vaktumaśakyatvāt /",
  "SA15bsa064_u:1231": "tathā ca dviranubhāṣaṇaṃ kṛtaṃ syāt /",
  "SA15bsa064_u:1232": "tatra prathamaṃ sarvānukramānubhāṣaṇaṃ niṣprayojanam /",
  "SA15bsa064_u:1233": "dūṣaṇavādinā dūṣaṇe vaktavye yanna tatropayujyate tasyābhidānamadoṣodbhāvanam /",
  "SA15bsa064_u:1234": "dviruktiśca /",
  "SA15bsa064_u:1235": "iti sakṛt sarvānubhāṣaṇaṃ parājayādhikaraṇaṃ vācyam /",
  "SA15bsa064_u:1236": "tathāstviti cet /",
  "SA15bsa064_u:1237": "syādetat /",
  "SA15bsa064_u:1238": "uktametadarthāntaraṃ nigrahasthānamiti /",
  "SA15bsa064_u:1239": "tatra sādhane yataḥ kutaścit prasaṅgādinā nāntarīyakābhidhāna /",
  "SA15bsa064_u:1240": "['nāntarīyakābhidhānaṃ?",
  "SA15bsa064_u:1241": "] vādino 'rthāntaragamanameveti sa nigrahārhaḥ /",
  "SA15bsa064_u:1242": "na kaścit kvacit kriyamāṇaprasaṅgo na prayujyate,",
  "SA15bsa064_u:1243": "nāpi tat tasyānubhāṣaṇīyam /",
  "SA15bsa064_u:1244": "na cedamapyasmābhiranujñāyate- sarvaṃ prāk sakṛdvaktavyaṃ,",
  "SA15bsa064_u:1245": "paścāddūṣaṇamiti /",
  "SA15bsa064_u:1246": "kintu dūṣayatāvaśyaṃ viṣayo darśanīyaḥ,",
  "SA15bsa064_u:1247": "anyathā dūṣaṇāvṛtteriti /",
  "SA15bsa064_u:1248": "(Vn 125)",
  "SA15bsa064_u:1249": "78. evaṃ tarhi nānanubhāṣaṇaṃ pṛthag nigrahasthānaṃ vācyam,",
  "SA15bsa064_u:1250": "apratibhayā gatatvāt /",
  "SA15bsa064_u:1251": "uttarasya hyapratipattirapratibhā [nyā.sū. 5.2.18] /",
  "SA15bsa064_u:1252": "na cottaraviṣayamapradarśayan uttaraṃ pratipattuṃ sararthaḥ /",
  "SA15bsa064_u:1253": "na hyanākṣiptānuttarapratipattikamananubhāṣaṇam /",
  "SA15bsa064_u:1254": "tenānanubhāṣaṇasya vyāpikāyāmapratibhāyāṃ vihitaṃ nigrahasthānatvam ananubhāṣaṇam [ananubhāṣaṇe?] /",
  "SA15bsa064_u:1255": "gavyaparāmṛṣṭatadbhedāyāṃ vihitamiva sāsnādimattvaṃ bāhuleye 'pi /",
  "SA15bsa064_u:1256": "tasmādpratibhaiva nigrahādhikaraṇatvena vā [vācyā?",
  "SA15bsa064_u:1257": "] nānanubhāṣaṇam /",
  "SA15bsa064_u:1258": "(Vn 126)",
  "SA15bsa064_u:1259": "kaścāyaṃsamayaniyamastrirabhihitasyānanubhāṣaṇamiti?",
  "SA15bsa064_u:1260": "yadi tāvat parapratyāyanārthā pravṛttiḥ,",
  "SA15bsa064_u:1261": "kiṃ trirabhidhīyeta?",
  "SA15bsa064_u:1262": "tathā tathā sa grāhaṇīyo yathāsya pratipattirbhavati /",
  "SA15bsa064_u:1263": "atha paropatāpanārthā tadāpi kiṃ trirabhidhīyate?",
  "SA15bsa064_u:1264": "sākṣiṇāṃ karṇe nivedya prativādī kaṣṭāpratītadrutasaṃkṣisādibhirupadrotavyaḥ,",
  "SA15bsa064_u:1265": "yathottarapratipattivimūḍhastūṣṇīmbhavati /",
  "SA15bsa064_u:1266": "na hi paropatāpanakrame kaścinnyāyaḥ,",
  "SA15bsa064_u:1267": "yena kaṣṭāpratītaprayogadrutoccāritā nivāryante,",
  "SA15bsa064_u:1268": "trirabhidhānaṃ vā vidhīyate /",
  "SA15bsa064_u:1269": "na ca paropatāpāya santaḥ pravartante,",
  "SA15bsa064_u:1270": "śāstrāṇi vā praṇīyante ityado vakttavyam /",
  "SA15bsa064_u:1271": "tasmāttāvadvaktavyaṃ,",
  "SA15bsa064_u:1272": "yāvadanena na gṛhītam / na trireva /",
  "SA15bsa064_u:1273": "agrahaṇasāmarthye prāgeva vā paricchinnasāmarthye parihartavyaḥ punaranupratibodhyeti /",
  "SA15bsa064_u:1274": "(Vn 127)",
  "SA15bsa064_u:1275": "79. [15.] “avijñātamajñānam /",
  "SA15bsa064_u:1276": "” [nyā.sū. 5.2.17] vijñātaṃ parṣadā prativādinā yadavijñātaṃ tadajñānaṃ nāma nigrahasthānam /",
  "SA15bsa064_u:1277": "arthe khalvavijñāte na tasya pratiṣedhaṃ brūyāditi /",
  "SA15bsa064_u:1278": "etadapyananubhāṣaṇavadatreti tatraiva gamyatvādavācyam /",
  "SA15bsa064_u:1279": "yathānanubhāṣaṇe 'pradarśitaviṣayatvāduttarapratipattiraśakyeti anuttarapratipattyaiva nigrahasthānatvam;",
  "SA15bsa064_u:1280": "uttaraviṣayapradarśanaprasaṅgamantareṇānubhāṣaṇasya vaiyarthyāt /",
  "SA15bsa064_u:1281": "tathājñāne 'pyuttarāpratipattyaiva nigrahasthānatvam /",
  "SA15bsa064_u:1282": "ajānānaḥ kathamuttaram uttaraviṣayaṃ ca brūyāt?",
  "SA15bsa064_u:1283": "iti viṣayājñānamuttarājñānaṃ ca nigrahasthānam /",
  "SA15bsa064_u:1284": "anyathā evaṃ sati apratibhayā [?",
  "SA15bsa064_u:1285": "apratibhāyā] nirviṣayatvāt /",
  "SA15bsa064_u:1286": "(Vn 128)",
  "SA15bsa064_u:1287": "anavadhāritārtho hi nānubhāṣate,",
  "SA15bsa064_u:1288": "ananubhāṣamāṇo viṣayamupadarśyottaraṃ pratipattuṃ na śaknuyādityuttaraṃ na pratipadyeta;",
  "SA15bsa064_u:1289": "jñātottaratadviṣayasyottarāpratipatterasambhavāt /",
  "SA15bsa064_u:1290": "ubhayametaduttarāpratipatteḥ kāraṇamiti /",
  "SA15bsa064_u:1291": "tadabhāve pratipattirbhavatyeveti tayoḥ pṛthagvacane 'pratibhāyāḥ ko viṣaya iti vaktavyam /",
  "SA15bsa064_u:1292": "nirviṣayatvādavācyaiva syāt /",
  "SA15bsa064_u:1293": "(Vn 129)",
  "SA15bsa064_u:1294": "80. nottarajñānam [?",
  "SA15bsa064_u:1295": "nottarājñānam] ajñānam /",
  "SA15bsa064_u:1296": "kiṃ tarhi? viṣayājñānam /",
  "SA15bsa064_u:1297": "jñāte hi viṣaye uttarājñānāt tanna pratipadyeteti asti viṣayo 'pratibhāyā iti cet /",
  "SA15bsa064_u:1298": "evaṃ tarhi ananubhāṣaṇaṃ nirviṣayam;",
  "SA15bsa064_u:1299": "ajñānenākṣepāt /",
  "SA15bsa064_u:1300": "na hi viṣayaṃ samyak pratipadyamānaḥ kaścinnānubhāṣeteti nānanubhāṣaṇaṃ pṛthag vācyam /",
  "SA15bsa064_u:1301": "uttarājñānasya cākṣepāt /",
  "SA15bsa064_u:1302": "viṣayājñānenottarājñānamapyākṣiptameva na hi viṣayamajānannuttaraṃ jānātīti naivāpratibhāyā viṣayo 'sti /",
  "SA15bsa064_u:1303": "jñāte 'pi viṣaye punaruttarājñānamapratibhāyā viṣaya iti cet /",
  "SA15bsa064_u:1304": "evaṃ tarhi viṣayottarājñānayorapi prabhedāt nigrahasthānāntarālavācyāni [nigrahasthānāntarāṇi vācyāni?] /",
  "SA15bsa064_u:1305": "yathājñānasya viṣayo jñānam [?",
  "SA15bsa064_u:1306": "viṣayājñānam] uttarājñānamiti prabhedādasatyapi guṇātiśaye nigrahasthānāntaravyavasthā kriyate,",
  "SA15bsa064_u:1307": "tathājñānayorapi sarvottarājñānamityādi prabhedānnigrahasthānāntarāṇi kiṃ nocyante?",
  "SA15bsa064_u:1308": "na cobhayasyāpyajñānasya (Vn 130)",
  "SA15bsa064_u:1309": "saṃgrahavacane doṣaḥ,",
  "SA15bsa064_u:1310": "guṇastu lāghavasaṃjñaḥ syāditi saṃgrahavacanaṃ nyāyyam /",
  "SA15bsa064_u:1311": "tasmādananubhāṣaṇājñānayorapratibhāviṣayatvānna pṛthagvacanam /",
  "SA15bsa064_u:1312": "api ca - na pūrvottarapakṣavādino hetvābhāsāpratibhābhyāmanyat nigrahasthānaṃ nyāyyamasti,",
  "SA15bsa064_u:1313": "tadubhayavacanenaiva sarvamuktamiti /",
  "SA15bsa064_u:1314": "tadubhayākṣiseṣu prabhedeṣu guṇātiśayamantareṇa vacanādare 'tiprasaṅgāt vyarthaḥ prapañca iti /",
  "SA15bsa064_u:1315": "(Vn 131)",
  "SA15bsa064_u:1316": "81. [16.] “uttarasyāpratipattirapratibhā /",
  "SA15bsa064_u:1317": "” [nyā.sū. 5.2.18] parapakṣapratiṣedhe uttaraṃ yadā na pratipadyate,",
  "SA15bsa064_u:1318": "tadā nigṛhīto vaktavyaḥ /",
  "SA15bsa064_u:1319": "(Vn 132)",
  "SA15bsa064_u:1320": "sādhanavacanānantaraṃ prativiṣayamuttare vyarthaṃ tadajñānakramaghoṣaṇaślokapāṭhādinā kālaṃ gamayan kartavyāpratipattyā nigrahārha iti nyāyyaṃ nigrahasthānamiti /",
  "SA15bsa064_u:1321": "82. [17.] “kāryavyāsaṅgāt kathāvicchedo vikṣepaḥ /",
  "SA15bsa064_u:1322": "” [nyā. sū. 5.2.20] yatkiñcit kartavyaṃ vyāsajya kathāṃ vicchinatti /",
  "SA15bsa064_u:1323": "'idaṃ me karaṇīyaṃ prahīyate,",
  "SA15bsa064_u:1324": "asminnavasite paścāt kariṣyāmi /",
  "SA15bsa064_u:1325": "pratiśyākalāme kaṇṭhaṃ kṣiṇoti';",
  "SA15bsa064_u:1326": "- ityevamādinā kathāṃ vicchinatti /",
  "SA15bsa064_u:1327": "sa vikṣepo nāma nigrahasthānamekataranigrahāntāyāṃ kathāyāṃ svayameva kathāntaṃ pratipadyate iti /",
  "SA15bsa064_u:1328": "idamapi yadi pūrvapakṣavādī kuryād vyājopakṣepamātreṇa,",
  "SA15bsa064_u:1329": "na punarbhūtasya tathāvidhakathoparodhinaḥ karyasya bhāve,",
  "SA15bsa064_u:1330": "tasya svasādhanāsāmarthyaparicchedādeva vikṣepaḥ syāt /",
  "SA15bsa064_u:1331": "tathā cedamarthāntaragamane evāntarbhavet;",
  "SA15bsa064_u:1332": "asamarthasādhanābhidhānāt (Vn 133)",
  "SA15bsa064_u:1333": "hetvābhāseṣu vā /",
  "SA15bsa064_u:1334": "prakṛtasādhanāsambaddhapratipatteśca nirarthakāpārthakābhyāṃ ca na bhidyate /",
  "SA15bsa064_u:1335": "atiprasaṅgaścaivamprakārāṇāmasambaddhasādhanavākyapratipattibhedānāṃ pṛthag nigrahasthānavyavasthāpane proktaḥ /",
  "SA15bsa064_u:1336": "athottaravādī evaṃ vikṣipet,",
  "SA15bsa064_u:1337": "sādhanānantaram uttare pratipattavye tadapratipattyā vikṣepapratipattirapratibhāyāmarthāntare vāntarbhavati /",
  "SA15bsa064_u:1338": "(Vn 134)",
  "SA15bsa064_u:1339": "83. nanu nāvaśyaṃ sādhanadūṣaṇābhyāmeva sarvasya pratipattiḥ,",
  "SA15bsa064_u:1340": "yena sarvā vādiprativādinorna samyak pratipatterhetvābhāse 'rthe pratibhāyāṃ vāntarbhavāt /",
  "SA15bsa064_u:1341": "bhavati hi anibaddhenāpi kathāprapañcena vivāda iti /",
  "SA15bsa064_u:1342": "na; asambhavāt /",
  "SA15bsa064_u:1343": "ekatrādhikaraṇe viruddhābhyupagamayorvivādaḥ syāt;",
  "SA15bsa064_u:1344": "aviruddhābhyupagamayoranabhyupagamayorvā virodhābhāvāt /",
  "SA15bsa064_u:1345": "tatrāvaśyamekasya vāgvacanapravṛttiḥ;",
  "SA15bsa064_u:1346": "yugapatpravṛttau parasparavacanagrahaṇāvadhāraṇottarāṇāmasambhavena pravṛttivaiphalyāt svasthātmanāmapravṛtteḥ /",
  "SA15bsa064_u:1347": "tena ca svopagamopanyāse 'vaśyaṃ sādhanaṃ vaktavyaṃ;",
  "SA15bsa064_u:1348": "anyathā pareṣāmaprattipatteḥ /",
  "SA15bsa064_u:1349": "apareṇa ca tatsambandhi dūṣaṇam /",
  "SA15bsa064_u:1350": "ubhayorasamyakpratipattau hetvābhāsāpratibhayoḥ prasaṅga iti sarvo nyāyapravṛttaḥ pūrvottarapakṣopanyāso dvayaṃ nātipatati /",
  "SA15bsa064_u:1351": "etenaiva vitaṇḍā pratyuktā;",
  "SA15bsa064_u:1352": "abhyupagamābhāve vivādābhāvāt /",
  "SA15bsa064_u:1353": "(Vn 136)",
  "SA15bsa064_u:1354": "84. yadā tarhyabhyupagamya vādaṃ viphalatayā na kiñcid vakti,",
  "SA15bsa064_u:1355": "anyadvā yatkiñcit pralapati,",
  "SA15bsa064_u:1356": "tadā kathaṃ hetvābhāsāntarbhāvaḥ?",
  "SA15bsa064_u:1357": "asamarthitasādhanābhidhāne evamuktam /",
  "SA15bsa064_u:1358": "anabhidhānānyābhidhānayorapi parājaya evetyuktam;",
  "SA15bsa064_u:1359": "abhyupagamya vādamasādhanāṅgavacanāt /",
  "SA15bsa064_u:1360": "etenādhikasya punaruktasya ca pratijñādervacanasya na nigrahasthānatvaṃ vyākhyātam /",
  "SA15bsa064_u:1361": "tadapi hi pratipāditārthaviparyayatvātsādhanasāmarthyavidhānamapratītapratyayatayā na lakṣaṇāt sādhanasya /",
  "SA15bsa064_u:1362": "asādhanāṅgavacanamiti nigrahasthānamiti /",
  "SA15bsa064_u:1363": "(Vn 137)",
  "SA15bsa064_u:1364": "85 [18.] : “svapakṣadoṣābhyupagamāt parapakṣe doṣaprasaṅgo matānujñā /",
  "SA15bsa064_u:1365": "” [nyā. sū. 5.2.21] yaḥ pareṇa coditaṃ doṣamanuddhṛtya bhavato 'pyayaṃ doṣa iti bravīti,",
  "SA15bsa064_u:1366": "yathā - 'bhavāṃścauraḥ puruṣatvāt';",
  "SA15bsa064_u:1367": "ityukte sa taṃ prati brūyād- bhavānapīti /",
  "SA15bsa064_u:1368": "sa svapakṣe doṣābhyupagamāt parapakṣe taṃ doṣaṃ prasañjayan paramatamanujānātīti matānujñā nigrahasthānamiti /",
  "SA15bsa064_u:1369": "atrāpi yadi puruṣatvāccauro bhavānapi syāt,",
  "SA15bsa064_u:1370": "na ca bhavatātmaivamiṣṭaḥ,",
  "SA15bsa064_u:1371": "tasmānnāyaṃ cauryaheturiti yadyayamabhiprāyaḥ,",
  "SA15bsa064_u:1372": "tadā na kaściddoṣaḥ,",
  "SA15bsa064_u:1373": "anabhimate tadātmani cauratvena hetudarśane dūṣaṇāt /",
  "SA15bsa064_u:1374": "prasaṅgamantareṇaivamṛjunaiva krameṇa kiṃ na vyabhicārita iti cet /",
  "SA15bsa064_u:1375": "yatkiñcidetat /",
  "SA15bsa064_u:1376": "santi hyevamprakārā api vyavahārā loka iti /",
  "SA15bsa064_u:1377": "atha tadupakṣepamabhyupagacchati,",
  "SA15bsa064_u:1378": "etadapi uttarāpratipattyaiva tatsādhane nigrahārhaḥ /",
  "SA15bsa064_u:1379": "nāparatra; svadoṣopakṣepāt /",
  "SA15bsa064_u:1380": "tatsādhananirdoṣatāyāṃ hi tadabhyupagama evottarāpratipattiriti tāvataiva pūrvamāpannanigrahasya paradoṣopakṣepasyānapekṣaṇīyatvāditi /",
  "SA15bsa064_u:1381": "(Vn 139)",
  "SA15bsa064_u:1382": "86. [19.] “nigrahaprāptasyānigrahaḥ paryanuyojyopakṣaṇam /",
  "SA15bsa064_u:1383": "” [nyā.sū. 5.2.22]paryanuyojyo gāma nigrahopapattyā codanīyaḥ /",
  "SA15bsa064_u:1384": "tasyopekṣaṇaṃ nigrahaprāptau satyananuyogaḥ /",
  "SA15bsa064_u:1385": "etacca 'kasya parājayaḥ';",
  "SA15bsa064_u:1386": "ityanuyuktayā parṣadā vaktavyaṃ,",
  "SA15bsa064_u:1387": "na khalu nigrahaprāptaḥ svakaupīnaṃ vivṛṇuyāditi /",
  "SA15bsa064_u:1388": "atrāpi yadi sādhanavādinaṃ nigrahaprāptamuttaravādī na paryanuyuṅkte,",
  "SA15bsa064_u:1389": "aprati- bhaivāsyottarāpratipatteriti na paryanuyojyopekṣaṇaṃ pṛthag nigrahasthānam /",
  "SA15bsa064_u:1390": "nyāyacintāyāṃ punarna dvayorekasyāpyatra jayaparajājayau;",
  "SA15bsa064_u:1391": "sādhanābhāsenārthāpratipādanāt,",
  "SA15bsa064_u:1392": "bhūtadoṣānabhidhānācca /",
  "SA15bsa064_u:1393": "(Vn 140)",
  "SA15bsa064_u:1394": "87. atha kañciddoṣamudbhāvayati,",
  "SA15bsa064_u:1395": "kañcinna,",
  "SA15bsa064_u:1396": "na tadā nigrahamarhati;",
  "SA15bsa064_u:1397": "uttarapratipatteḥ /",
  "SA15bsa064_u:1398": "arhatyeva, sato doṣasyānudbhāvanāditi cet /",
  "SA15bsa064_u:1399": "na santa iti kṛtvā sarve doṣā avaśyaṃ vaktavyāḥ /",
  "SA15bsa064_u:1400": "avacane vā nigrahaḥ;",
  "SA15bsa064_u:1401": "ekenāpi tatsādhanavighātādekasādhanavacanavat /",
  "SA15bsa064_u:1402": "yathaikasyārthasyānekasādhanasadbhāve 'pyekenaiva sādhanena tatsiddherna sarvopādānam iti na doṣamudbhāvayannevāparasyānudbhāvanānnigrahārhaḥ pūrvavat /",
  "SA15bsa064_u:1403": "atha pūrvapakṣavādī uttarapakṣavādinaṃ nigrahaprāptaṃ na nigṛṇhāti,",
  "SA15bsa064_u:1404": "tadā tayornyāye naikasyāpi pūrvavat jayaparājayau;",
  "SA15bsa064_u:1405": "doṣābhāsaṃ bruvāṇamuttaravādinaṃ svasādhanādanutsārayato 'samarthitasādhanatvānna jayo vādinaḥ;",
  "SA15bsa064_u:1406": "sarvadoṣāsambhavapradarśanena sādhanāṅgāsamarthanāt /",
  "SA15bsa064_u:1407": "nāpyuttaravādinaḥ,",
  "SA15bsa064_u:1408": "ubhayadoṣāpratipādanāt /",
  "SA15bsa064_u:1409": "tasmādevamapi na paryanuyojyopekṣaṇaṃ nāma parājayādhikaraṇamiti /",
  "SA15bsa064_u:1410": "(Vn 141)",
  "SA15bsa064_u:1411": "88. [20.] “anigrahasthāne nigrahasthānānuyogo niranuyojyānuyogaḥ /",
  "SA15bsa064_u:1412": "” [nyā. sū. 5.2.23] nigrahasthānalakṣaṇasya mithyāvyavasāyādanigrahasthāne nigṛhīto 'sīti paraṃ bruvan niranuyojyānuyogānnigṛhīto vaktavyaḥ /",
  "SA15bsa064_u:1413": "(Vn 142)",
  "SA15bsa064_u:1414": "atrāpi yadi tatsādhanavādinamabhūtaistaddoṣairuttaravādyabhiyuñjīta,",
  "SA15bsa064_u:1415": "so 'sthāne nirdoṣe nigrahasthānasya niyoktodbhāvayitā na bhavati tathā /",
  "SA15bsa064_u:1416": "bhūtadoṣodbhāvanalakṣaṇasyottarasyā- pratipatteritareṇottarābhāsatve pratipādite 'pratibhayaiva nigṛhīta iti nedamato nigrahasthānāntaram /",
  "SA15bsa064_u:1417": "athottaravādinaṃ sādhanadoṣamudbhāvayantamaparo doṣābhāsavacanenābhiyuñjīta,",
  "SA15bsa064_u:1418": "tasya tena bhūtadoṣatve pratipādite sādhanābhāsavacanenaiva nigṛhīta iti /",
  "SA15bsa064_u:1419": "evamapi nedaṃ hetvābhāsebhyo bhidyate /",
  "SA15bsa064_u:1420": "avaśyaṃ hi viṣayāntaraprāptyarthaṃ hetvābhāsā nigrahasthānatvena vaktavyāḥ,",
  "SA15bsa064_u:1421": "taduktāvaparoktiranarthiketi /",
  "SA15bsa064_u:1422": "(Vn 143)",
  "SA15bsa064_u:1423": "89. [21.] “siddhāntamabhyupetyāniyamāt kathāprasaṅgo 'pasiddhāntaḥ /",
  "SA15bsa064_u:1424": "” [nyā. sū. 5.2.24] kasyacidarthasya tathābhāvaṃ pratijñāya pratijñātārthaviparyayāt kathāprasaṅgaṃ kurvato 'pasiddhānto vijñeyaḥ /",
  "SA15bsa064_u:1425": "tathā 'na sato vināśaḥ,",
  "SA15bsa064_u:1426": "nāsadutpadyate';",
  "SA15bsa064_u:1427": "iti siddhāntamabhyupetya pakṣamavasthāpayati - 'ekāntā prakṛtiḥ vyaktasya avyaktalakṣaṇā;",
  "SA15bsa064_u:1428": "vikārāṇām anvayadarśanāt /",
  "SA15bsa064_u:1429": "mṛdanvayānāṃ śarāvādīnāṃ dṛṣṭamekaprakṛtikatvam /",
  "SA15bsa064_u:1430": "tathā cāyaṃ vyaktabhedaḥ sukhaduḥkhamohasamanvito gṛhyate,",
  "SA15bsa064_u:1431": "tatsukhādibhirekaprakṛtiḥ'; iti /",
  "SA15bsa064_u:1432": "sa evamuktavān paryanuyujyate - atha prakṛtirvikāra iti kathaṃ lakṣayitavyam?",
  "SA15bsa064_u:1433": "yasyāvasthitasya dharmāntaranivṛttau dharmāntaraṃ pravartate sā prakṛtiḥ,",
  "SA15bsa064_u:1434": "yat tad dharmāntaraṃ sa vikāra iti /",
  "SA15bsa064_u:1435": "so 'yaṃ prakṛtārthaviparyayādaniyamāt kathāṃ prasañjayati /",
  "SA15bsa064_u:1436": "pratijñātaṃ cānena - 'nāsadāvirbhavati,",
  "SA15bsa064_u:1437": "na sat tirobhavati'; iti /",
  "SA15bsa064_u:1438": "(Vn 145)",
  "SA15bsa064_u:1439": "90. sadasatośca tirobhāvāvirbhāvāvantaraṇa na kasyacit pravṛttyuparamaḥ,",
  "SA15bsa064_u:1440": "pravṛttirvā- ityevaṃ pratyavasthite yadi sa sata ātmahānamasataścātmalābhamabhyupaiti,",
  "SA15bsa064_u:1441": "apasiddhānto bhavati /",
  "SA15bsa064_u:1442": "atha nābhyupaiti,",
  "SA15bsa064_u:1443": "pakṣo 'sya na sidhyatīti /",
  "SA15bsa064_u:1444": "ito 'pi na kaścidaniyamāt kathāprasaṅgo yattenopagataṃ nāsadutpadyate na sadvinaśyati';",
  "SA15bsa064_u:1445": "iti tasya samarthanāyedamuktam 'ekaprakṛtikamidaṃ vyaktamanvayadarśanād'; iti /",
  "SA15bsa064_u:1446": "tatraikā prakṛtiḥ sukhaduḥkhamohāstadavibhaktayonikam idaṃ vyaktaṃ,",
  "SA15bsa064_u:1447": "tadanvayadarśanāt /",
  "SA15bsa064_u:1448": "vyaktasya tatsvabhāvatābhedopalabdheriti /",
  "SA15bsa064_u:1449": "sukhādīnāmutpattivināśābhyupagamābhāvāt sarvasya tadātmakasya notpatti- vināśāviti siddhaṃ bhavati /",
  "SA15bsa064_u:1450": "(Vn 146)",
  "SA15bsa064_u:1451": "91. atra taduktasya hetordoṣamanudbhāvya vikāraprakṛtilakṣaṇaṃ pṛcchan svayamayaṃ prakṛtāsambandhena aniyamāt kathāṃ pravartayati /",
  "SA15bsa064_u:1452": "tatredaṃ syād vācyaṃ - vyaktaṃ nāma pravṛttinivṛttidharmakaṃ,",
  "SA15bsa064_u:1453": "na tathā sukhādayaḥ,",
  "SA15bsa064_u:1454": "vyaktasya sukhādyanvaye sukhādisvabhāvatā pravṛttinivṛttidharmatālakṣaṇamavahīyata iti /",
  "SA15bsa064_u:1455": "na tadrahitasukhādisvabhāvatā,",
  "SA15bsa064_u:1456": "vyaktalakṣaṇavirodhāditi,",
  "SA15bsa064_u:1457": "sukhādyanvayadarśanādityasiddho heturiti /",
  "SA15bsa064_u:1458": "evaṃ hi tasya sādhanadoṣodbhāvanena pakṣo dūṣito bhavati /",
  "SA15bsa064_u:1459": "so 'nupasaṃhṛtya sādhanadoṣaṃ,",
  "SA15bsa064_u:1460": "kathāṃ pratānayan svadoṣaṃ paratropakṣipati /",
  "SA15bsa064_u:1461": "ayameva doṣo 'nena prakāreṇocyate iti cet /",
  "SA15bsa064_u:1462": "eṣa naimittikānāṃ viṣayaḥ,",
  "SA15bsa064_u:1463": "na lokaḥ śabdairapratipāditamarthaṃ pratipattuṃ samartha iti,",
  "SA15bsa064_u:1464": "sa evāyaṃ bhaṇḍālekhyanyāyo 'trāpi /",
  "SA15bsa064_u:1465": "yathoktena nyāyena pūrvakasyāsādhanāṅgasyāsiddhasya hetorabhidhānādeva nigrahaḥ,",
  "SA15bsa064_u:1466": "nāpi niyamāt [aniyamāt?",
  "SA15bsa064_u:1467": "] kathāprasaṅgāt iti idamapi hetvābhāseṣvantarbhāvāt na pṛthagvācyam /",
  "SA15bsa064_u:1468": "(Vn 148)",
  "SA15bsa064_u:1469": "92. [22.] “hetvābhāsāścayathoktāḥ /",
  "SA15bsa064_u:1470": "” [nyā.sū. 5.2.25] hetvābhāsāśca nitrahasthānāni /",
  "SA15bsa064_u:1471": "kiṃ punarlakṣaṇāntarayogād hetvābhāsā nigrahasthānatvamāpadyante,",
  "SA15bsa064_u:1472": "yathā pramāṇāni prameyatvam?",
  "SA15bsa064_u:1473": "ityata āha yathoktahetvābhāsalakṣaṇenaiva nigrahasthānabhāva iti /",
  "SA15bsa064_u:1474": "atrāpi yathoktatvāccintyemeva - kiṃ te yathā lakṣitaprabhedāstathaiva,",
  "SA15bsa064_u:1475": "āhosvidanyathaiveti?",
  "SA15bsa064_u:1476": "tattu cintyamānamihātiprasajyate iti na pratanyate /",
  "SA15bsa064_u:1477": "hetvābhāsāśca yathānyāyaṃ nigrahasthānamiti,",
  "SA15bsa064_u:1478": "etāvanmātramiṣṭamiti /",
  "SA15bsa064_u:1479": "(Vn 149)",
  "SA15bsa064_u:1480": "93. loke 'vidyātimirapaṭalollekhanastattvadṛṣṭer",
  "SA15bsa064_u:1481": "vādanyāyaḥ parahitarataireṣa sadbhiḥ praṇītaḥ /",
  "SA15bsa064_u:1482": "tattvālokaṃ timirayati taṃ durvidagdho jano 'yaṃ,",
  "SA15bsa064_u:1483": "tasmādyatnaḥ kṛta iha mayā tatsamujjvālanāya //",
  "SA15bsa064_u:1484": "vādanyāyo nāma prakaraṇaṃ samāptam /",
  "SA15bsa064_u:1485": "[kṛtiriyamācāryadharmakīrticaraṇānām]"
}