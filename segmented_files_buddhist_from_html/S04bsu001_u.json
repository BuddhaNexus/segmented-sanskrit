{
  "S04bsu001_u:0": "Āryānityatā sūtram",
  "S04bsu001_u:1": "om namaḥ sarvajñāya",
  "S04bsu001_u:2": "evaṃ mayā śrutamekasmin samaye bhagavān śrāvastyāṃ viharati sma jetavane 'nāthapiṇḍadasyārāme mahatā bhikṣusaṃghena sārddhaṃ trayodaśabhirbhikṣuśataiḥ /",
  "S04bsu001_u:3": "tatra khalu bhagavān bhikṣūnāmantrayate sma -",
  "S04bsu001_u:4": "anityā bhikṣavaḥ sarvasaṃskārā adhruvā anāsvāsikā vipariṇāmadharmāṇaḥ /",
  "S04bsu001_u:5": "yadyāvat bhikṣavaḥ sarvebhyaḥ saṃskārebhyo 'laṃ nirvartitumalaṃ viraktamalaṃ vimoktum /",
  "S04bsu001_u:6": "sarveṣāṃ sattvānāṃ sarveṣāṃ bhūtānāṃ sarveṣāṃ prāṇināṃ āmaraṇānta hi jīvita maraṇa paryavasānaṃ nāsti jātasyāmaraṇam /",
  "S04bsu001_u:7_0": "yepi te bhikṣavo gṛhapatayo mahāśālakulā brāhmaṇa mahāśālakulākṣatriya mahāśālakulā",
  "S04bsu001_u:7_1": "āśāṃ mahādhano mahābhogāḥ prabhūtamaṇimāṇikyamuktāvaiduryaśaṃkhaśilāpravālajātarūparajatavikaraṇāḥ",
  "S04bsu001_u:7_2": "prabhūtadhanadhānyakoṣakoṣṭhāgārasannicayāḥ prabhūtadāsīdāsakarmakara paurūṣeyo prabhūtamitrāmātyajñātisālohitāsteṣāmapi",
  "S04bsu001_u:7_3": "maraṇāntaṃ jīvitamaraṇaṃparyavasānaṃ nāsti jātasyāmaraṇaṃ /",
  "S04bsu001_u:8": "yepi te bhikṣavaḥ rājānaḥ kṣatriyāśca murddhābhiṣiktā jānapadai śvaryasthāmavīryamanuprāptā mahāntaṃ pṛthvīmaṇḍalamabhinirjityā vasanti /",
  "S04bsu001_u:9": "teṣāmapi maraṇāntaṃ hi jīvitaṃ maraṇaparyavasānaṃ nāsti jātasyāmaraṇaṃ /",
  "S04bsu001_u:10": "yepi te bhikṣavaḥ ṛṣayo vānaprasthāḥ pramukta phalāhārāḥ prabhūktaphala bhojinaḥ pramukta phalena yāpanti teṣāmapi maraṇāntaṃ hi jīvita maraṇaparyavasānaṃ nāsti jātasyāmaraṇaṃ /",
  "S04bsu001_u:11_0": "yepi te bhikṣavaḥ kāmāvacāradevāścāturmahārājikādevāstrayāstriśāṃdevānāmāstuṣitādevānirmāṇaratayodevāḥ",
  "S04bsu001_u:11_1": "paranirmitavaśavartinodevāsteṣāmapi maraṇāntaṃ hi jīvitaṃ maraṇa paryavasānaṃ nāsti jātasyāmaraṇaṃ /",
  "S04bsu001_u:12_0": "yepi te bhikṣavo rūpiṇo devāḥ prathamadhyānalābhino brahmakāyikā brahmapurohitā mahābrahmāṇaḥ",
  "S04bsu001_u:12_1": "dvitīya dhyānalābhina parītābhā apramāṇābhā ābhāśvarā stṛtīyadhyāna lābhinaḥparītaśubhā",
  "S04bsu001_u:12_2": "apramāṇaśubhā śubhakṛtsnā caturthadhyāna lābhinonabhrakā puṇyaprasavā bṛhatphalā",
  "S04bsu001_u:12_3": "avṛhā atapā sudṛśāḥ sudarśanā akaniṣṭhāścadevāsteṣāmapi maraṇāntaṃ hi jīvitaṃ maraṇaṃ",
  "S04bsu001_u:12_4": "paryavasānaṃ nāsti jātasyāmaraṇaṃ /",
  "S04bsu001_u:13_0": "yepi te bhikṣavaḥ ārūpiṇodevā ākāśānantaāyatanopagā vijñānantyāyatanopagā ākiṃcanyāyatanopagā",
  "S04bsu001_u:13_1": "naivasaṃjñānāsaṃjñāyatanopagāśca devāsteṣāmapi maraṇāntahi jīvita maraṇaṃ paryavasāna",
  "S04bsu001_u:13_2": "nāsti jātasyāmaraṇa /",
  "S04bsu001_u:14": "traidhātukamidaṃ /",
  "S04bsu001_u:15_0": "yepi te bhikṣavo 'rhantaḥ kṣīṇāsravā kṛtakṛtyāḥ kṛtakaraṇīyā apahṛtabhārā anuprāptatvākāthā",
  "S04bsu001_u:15_1": "parikṣīṇabhavasaṃyojanaḥ samyagājñāsuvimuktacittāḥ sarvacetovaśiparamapāramitāprāptāsteṣāmapi",
  "S04bsu001_u:15_2": "kāyanikṣepaṇadharmāḥ /",
  "S04bsu001_u:16": "yepi te bhikṣavaḥ pratyekabuddhā khaḍga viṣāṇakalpā ekamātmāna damayanti ekamātmāna śamayati ekamātmātmānaṃparinirvāyanti teṣāmapi 'yaṃkāyonikṣepaṇadharmaḥ /",
  "S04bsu001_u:17": "yepi te bhikṣavastathāgatā arhantaḥ samyak saṃbuddhādaśavalavalinaḥudārārṣamāḥsamyak siṃhanādanādineścaturvaiśāradyadharmārohaṇa vaiśāradyaṃ /",
  "S04bsu001_u:18": "sarvadharmadeśanāvaiśāradyaṃ nirvāṇamārgavatāraṇavaiśāradyaṃ āśravajñāna prahāṇāvaiśāradyaṃ /",
  "S04bsu001_u:19": "viśadādṛḍhanārāyaṇasaṃhatakāyāsteṣāmapyayaṃkāyonikṣepaṇa dharmaḥ /",
  "S04bsu001_u:20_0": "tadyathāpi nāma bhikṣavaḥ kumbhakārakṛtāni bhāṇḍāniśrāmānivāpakvāni va bhedanaparyantāni",
  "S04bsu001_u:20_1": "bhedana paryavasānānyevameva bhikṣavaḥ sarveṣāṃ sattvānāṃ sarveṣāṃ bhūtānāṃ prāṇināṃ",
  "S04bsu001_u:20_2": "āmaraṇāntaṃ hi jīvita maraṇaparyavasānaṃ nāsti jātasyāmaraṇaṃ /",
  "S04bsu001_u:21": "īdamavocadbhagavānnidamukto sugato hyathā parovāca śāstā /",
  "S04bsu001_u:22": "anityāvata saṃskārā utpāda vyayadhārmiṇaḥ /",
  "S04bsu001_u:23": "utpādyahinirūdhyante teṣāṃvyapaśamaḥsukhaṃ //",
  "S04bsu001_u:24": "yathā hi kumbhakāreṇa muttikābhājanaṃ kṛtaṃ /",
  "S04bsu001_u:25": "sarva bhedana paryantaṃ sattvānāṃjīvitaṃtathā //",
  "S04bsu001_u:26": "yathāphalānāṃ pakvānāṃśaśvatpatanatobhayaṃ /",
  "S04bsu001_u:27": "tathā saṃskārajāḥ satvā nityaṃ maraṇato bhayaṃ //",
  "S04bsu001_u:28": "sarvekṣayāntā nicayāḥ patanāntāḥ samucchrayāḥ /",
  "S04bsu001_u:29": "saṃyogāśca viyogāntā maraṇāntahi jīvitam //",
  "S04bsu001_u:30": "idamavocad bhagavānāttamanāste ca bhikṣavaḥ sā ca parṣadobhagavato bhāṣitamabhyanandan /",
  "S04bsu001_u:31": "ityāryānityatā sūtraṃsamāptaṃ //"
}