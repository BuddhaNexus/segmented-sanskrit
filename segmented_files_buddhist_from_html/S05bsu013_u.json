{
  "S05bsu013_u:0": "Āryacaturdharmanirdeśasūtram",
  "S05bsu013_u:1": "(pāpaśodhanopāyabhūtaṃ catuḥpratipakṣabalanirdeśasūtram)",
  "S05bsu013_u:2": "(kha)",
  "S05bsu013_u:3": "saṃskṛte punaruddhāritam bhāratīyabhāṣāyām - āryacaturdharmanirdeśaṃ nāma mahāyānasutram /",
  "S05bsu013_u:4": "namaḥ sarvabuddhabodhisattvebhyaḥ evaṃ mayā śrutam - ekasmin samaye bhagavān buddhaḥ trāyastriṃśadeveṣu sudharmādevasabhāyāṃ sārddhaṃ pañcānāṃ bhikṣuśatānāṃ mahāsaṃghena,",
  "S05bsu013_u:5": "saṃbahulaiḥ maitreyamañjuśryādibodhisattvairmahāsattvairviharatisma /",
  "S05bsu013_u:6": "tasmin samaye bhagavān buddhaḥ bodhisattvaṃ mahāsattvaṃ maitreyamuddiśyopadiṣṭavān -",
  "S05bsu013_u:7": "caturbhirmaitreya/",
  "S05bsu013_u:8": "dharmaiḥ samanvāgato bodhisattvo mahāsattvaḥ kṛtopacitaṃ pāpamabhibhavati /",
  "S05bsu013_u:9": "katamaiścaturbhiḥ?",
  "S05bsu013_u:10": "yaduta vidūṣaṇāsamudācāreṇa,",
  "S05bsu013_u:11": "pratipakṣasamudācāreṇa,",
  "S05bsu013_u:12": "pratyāpattibalena,",
  "S05bsu013_u:13": "āśrayabalena ca /",
  "S05bsu013_u:14": "tatra vidūṣaṇāsamudācāro 'kuśalaṃ karmādhyācarati,",
  "S05bsu013_u:15": "tatraiva tatraiva ca vipratisārabahulo bhavati /",
  "S05bsu013_u:16": "tatra pratipakṣasamudācāraḥ kṛtvā 'pyakuśalaṃ karma kuśale karmaṇyatyarthābhiyogaṃ gataḥ /",
  "S05bsu013_u:17": "pratyāpattibalaṃ saṃvarasamādānādakaraṇasaṃvaralābhaḥ /",
  "S05bsu013_u:18": "tatrāśrayabalaṃ buddhaḥdharmasaṃghaśaraṇagamanamanutsṛṣṭabodhicittatā ca /",
  "S05bsu013_u:19": "subalavatsaṃniśrayeṇa na śakyate pāpenābhibhavitum /",
  "S05bsu013_u:20": "ebhirmaitreya /",
  "S05bsu013_u:21": "caturbhidharmaiḥ samanvāgato bodhisattvo mahāsattvaḥ kṛpopacittaṃ pāpamabhibhavatīti //",
  "S05bsu013_u:22": "bodhisattvairmahāsattvaiḥ sūtramidaṃ sadā paṭhanīyaṃ (vācayitavyaṃ)",
  "S05bsu013_u:23": "svādhyāyitavyaṃ cintayitavyaṃ subahulaṃ bhāvayitavyaṃ ca /",
  "S05bsu013_u:24": "anena duścaritāni phalaṃ nābhinirvartiṣyante /",
  "S05bsu013_u:25": "evaṃ bhagavān upadiṣṭavān /",
  "S05bsu013_u:26": "bodhisattvena mahāsattvena maitreyeṇa taiśca bhikṣubhiḥ bodhisattvaiḥ śatakratvādidevaputraiḥ sarvasampannaparimaṇḍalena ca āptamanasā bhagavataḥ pravacanamabhinanditam /",
  "S05bsu013_u:27": "// iti āryacaturdharmanirdeśaṃ nāma mahāyānasūtraṃ samāptam //",
  "S05bsu013_u:28": "bhāratīyopādhyāyasurendrabodhinā mahālocāvā - vandejñānasenena cānūditaṃ vyavasthāpitaṃ ca /",
  "S05bsu013_u:29": "// bhavatu sarvamaṅgalam //"
}