{
  "S06psp_4u:0": "(PSP_4:1)",
  "S06psp_4u:1": "Pañcaviṃśatisāhasrikā Prajñāpāramitā IV",
  "S06psp_4u:2": "atha khalv āyuṣmān subhūtir bhagavantam etad avocat:",
  "S06psp_4u:3": "asatpāramiteyaṃ bhagavan yad uta prajñāpāramitā.",
  "S06psp_4u:4": "bhagavān āha:",
  "S06psp_4u:5": "ākāśāsattāṃ subhūte upādāya.",
  "S06psp_4u:6": "subhūtir āha:",
  "S06psp_4u:7": "samatāpāramiteyaṃ bhagavan yad uta prajñāpāramitā.",
  "S06psp_4u:8": "bhagavān āha:",
  "S06psp_4u:9": "sarvadharmānupalabdhisamatām upādāya.",
  "S06psp_4u:10": "subhūtir āha:",
  "S06psp_4u:11": "vivekapāramiteyaṃ bhagavan yad uta prajñāpāramitā.",
  "S06psp_4u:12": "bhagavān āha:",
  "S06psp_4u:13": "atyantaśūnyatām upādāya.",
  "S06psp_4u:14": "subhūtir āha:",
  "S06psp_4u:15": "anavamardanīyapāramiteyaṃ bhagavan yad uta prajñāpāramitā.",
  "S06psp_4u:16": "bhagavān āha:",
  "S06psp_4u:17": "sarvadharmānupalabdhitām upādāya.",
  "S06psp_4u:18": "subhūtir āha:",
  "S06psp_4u:19": "apadapāramiteyaṃ bhagavan yad uta prajñāpāramitā.",
  "S06psp_4u:20": "bhagavān āha:",
  "S06psp_4u:21": "anāmāśarīratām upādāya.",
  "S06psp_4u:22": "subhūtir āha:",
  "S06psp_4u:23": "ākāśapāramiteyaṃ bhagavan yad uta prajñāpāramitā.",
  "S06psp_4u:24": "bhagavān āha:",
  "S06psp_4u:25": "āśvāsapraśvāsānupalabdhitām upādāya.",
  "S06psp_4u:26": "subhūtir āha:",
  "S06psp_4u:27": "apravyāhārapāramiteyaṃ bhagavan yad uta prajñāpāramitā.",
  "S06psp_4u:28": "bhagavān āha:",
  "S06psp_4u:29": "vitarkavicārānupalabdhām upādāya.",
  "S06psp_4u:30": "subhūtir āha:",
  "S06psp_4u:31": "anāmapāramiteyaṃ bhagavan yad uta prajñāpāramitā.",
  "S06psp_4u:32": "bhagavān āha:",
  "S06psp_4u:33": "vedanāsaṃjñāsaṃskāravijñānānupalabdhitām upādāya.",
  "S06psp_4u:34": "subhūtir āha:",
  "S06psp_4u:35": "agamanapāramiteyaṃ bhagavan yad uta prajñāpāramitā.",
  "S06psp_4u:36": "bhagavān āha:",
  "S06psp_4u:37": "sarvadharmāṇām agamanatām upādāya.",
  "S06psp_4u:38": "subhūtir āha:",
  "S06psp_4u:39": "asaṃhāryapāramiteyaṃ bhagavan yad uta prajñāpāramitā.",
  "S06psp_4u:40": "bhagavān āha:",
  "S06psp_4u:41": "sarvadharmāgrāhyatām upādāya.",
  "S06psp_4u:42": "subhūtir āha:",
  "S06psp_4u:43": "akṣayapāramiteyaṃ bhagavan yad uta prajñāpāramitā.",
  "S06psp_4u:44": "bhagavān āha:",
  "S06psp_4u:45": "sarvadharmāṇām atyantakṣayakṣīṇatām upādāya.",
  "S06psp_4u:46": "(PSP_4:2)",
  "S06psp_4u:47": "subhūtir āha:",
  "S06psp_4u:48": "anutpattipāramiteyaṃ bhagavan yad uta prajñāpāramitā.",
  "S06psp_4u:49": "bhagavān āha:",
  "S06psp_4u:50": "sarvadharmāṇām anutpādānirodhatām upādāya.",
  "S06psp_4u:51": "subhūtir āha:",
  "S06psp_4u:52": "akārakapāramiteyaṃ bhagavan yad uta prajñāpāramitā.",
  "S06psp_4u:53": "bhagavān āha:",
  "S06psp_4u:54": "kārakānupalabdhitām upādāya.",
  "S06psp_4u:55": "subhūtir āha:",
  "S06psp_4u:56": "ajānakapāramiteyaṃ bhagavan yad uta prajñāpāramitā.",
  "S06psp_4u:57": "bhagavān āha:",
  "S06psp_4u:58": "jānakānupalabdhitām upādāya.",
  "S06psp_4u:59": "subhūtir āha:",
  "S06psp_4u:60": "asaṃkrāntipāramiteyaṃ bhagavan yad uta prajñāpāramitā.",
  "S06psp_4u:61": "bhagavān āha:",
  "S06psp_4u:62": "cyutyupapattyanupalabdhitām upādāya.",
  "S06psp_4u:63": "subhūtir āha:",
  "S06psp_4u:64": "avinayapāramiteyaṃ bhagavan yad uta prajñāpāramitā.",
  "S06psp_4u:65": "bhagavān āha:",
  "S06psp_4u:66": "sarvadharmāṇāṃ prakṛtyavinayatām upādāya.",
  "S06psp_4u:67": "subhūtir āha:",
  "S06psp_4u:68": "svapnapāramiteyaṃ bhagavan yad uta prajñāpāramitā.",
  "S06psp_4u:69": "bhagavān āha:",
  "S06psp_4u:70": "svapnadarśinānupalabdhitām upādāya.",
  "S06psp_4u:71": "subhūtir āha:",
  "S06psp_4u:72": "pratiśrutkāpāramiteyaṃ bhagavan yad uta prajñāpāramitā.",
  "S06psp_4u:73": "bhagavān āha:",
  "S06psp_4u:74": "ghoṣodārānupalabdhitām upādāya.",
  "S06psp_4u:75": "subhūtir āha:",
  "S06psp_4u:76": "pratibhāsapāramiteyaṃ bhagavan yad uta prajñāpāramitā.",
  "S06psp_4u:77": "bhagavān āha:",
  "S06psp_4u:78": "bimbhapratibimbhānupalabdhitām upādāya.",
  "S06psp_4u:79": "subhūtir āha:",
  "S06psp_4u:80": "marīcipāramiteyaṃ bhagavan yad uta prajñāpāramitā.",
  "S06psp_4u:81": "bhagavān āha:",
  "S06psp_4u:82": "udakaskandhānupalabdhitām upādāya.",
  "S06psp_4u:83": "subhūtir āha:",
  "S06psp_4u:84": "māyāpāramiteyaṃ bhagavan yad uta prajñāpāramitā.",
  "S06psp_4u:85": "bhagavān āha:",
  "S06psp_4u:86": "tannimittānupalabdhitām upādāya.",
  "S06psp_4u:87": "subhūtir āha:",
  "S06psp_4u:88": "asaṃkleśapāramiteyaṃ bhagavan yad uta prajñāpāramitā.",
  "S06psp_4u:89": "bhagavān āha:",
  "S06psp_4u:90": "kleśasvabhāvānupalabdhitām upādāya.",
  "S06psp_4u:91": "subhūtir āha:",
  "S06psp_4u:92": "avyavadānapāramiteyaṃ bhagavan yad uta prajñāpāramitā.",
  "S06psp_4u:93": "bhagavān āha:",
  "S06psp_4u:94": "kliṣṭasattvānupalabdhitām upādāya.",
  "S06psp_4u:95": "subhūtir āha:",
  "S06psp_4u:96": "anupalepapāramiteyaṃ bhagavan yad uta prajñāpāramitā.",
  "S06psp_4u:97": "bhagavān āha:",
  "S06psp_4u:98": "ākāśānupalabdhitām upādāya.",
  "S06psp_4u:99": "subhūtir āha:",
  "S06psp_4u:100": "aprapañcapāramiteyaṃ bhagavan yad uta prajñāpāramitā.",
  "S06psp_4u:101": "bhagavān āha:",
  "S06psp_4u:102": "sarvaprapañcasamudghātatām upādāya.",
  "S06psp_4u:103": "subhūtir āha:",
  "S06psp_4u:104": "amananāpāramiteyaṃ bhagavan yad uta prajñāpāramitā.",
  "S06psp_4u:105": "bhagavān āha:",
  "S06psp_4u:106": "sarvamananāsamudghātatām upādāya.",
  "S06psp_4u:107": "(PSP_4:3)",
  "S06psp_4u:108": "subhūtir āha:",
  "S06psp_4u:109": "acalapāramiteyaṃ bhagavan yad uta prajñāpāramitā.",
  "S06psp_4u:110": "bhagavān āha:",
  "S06psp_4u:111": "dharmadhātusthitiṃ subhūte upādāya. iti sarvajñatākārāḥ",
  "S06psp_4u:112": "subhūtir āha:",
  "S06psp_4u:113": "virāgapāramiteyaṃ bhagavan yad uta prajñāpāramitā.",
  "S06psp_4u:114": "bhagavān āha:",
  "S06psp_4u:115": "virāgānupalabdhitām upādāya.",
  "S06psp_4u:116": "subhūtir āha:",
  "S06psp_4u:117": "asthānapāramiteyaṃ bhagavan yad uta prajñāpāramitā.",
  "S06psp_4u:118": "bhagavān āha:",
  "S06psp_4u:119": "sarvadharmāvikalpanatām upādāya.",
  "S06psp_4u:120": "subhūtir āha:",
  "S06psp_4u:121": "śāntapāramiteyaṃ bhagavan yad uta prajñāpāramitā.",
  "S06psp_4u:122": "bhagavān āha:",
  "S06psp_4u:123": "sarvadharmāṇām avitathatābhisaṃbodhanatām upādāya.",
  "S06psp_4u:124": "subhūtir āha:",
  "S06psp_4u:125": "arāgapāramiteyaṃ bhagavan yad uta prajñāpāramitā.",
  "S06psp_4u:126": "bhagavān āha:",
  "S06psp_4u:127": "rāgānupalabdhitām upādāya.",
  "S06psp_4u:128": "subhūtir āha:",
  "S06psp_4u:129": "adoṣapāramiteyaṃ bhagavan yad uta prajñāpāramitā.",
  "S06psp_4u:130": "bhagavān āha:",
  "S06psp_4u:131": "doṣāsadbhūtatām upādāya.",
  "S06psp_4u:132": "subhūtir āha:",
  "S06psp_4u:133": "amohapāramiteyaṃ bhagavan yad uta prajñāpāramitā.",
  "S06psp_4u:134": "bhagavān āha:",
  "S06psp_4u:135": "mohāndhakāravidhamanatām upādāya.",
  "S06psp_4u:136": "subhūtir āha:",
  "S06psp_4u:137": "niḥkleśapāramiteyaṃ bhagavan yad uta prajñāpāramitā.",
  "S06psp_4u:138": "bhagavān āha:",
  "S06psp_4u:139": "parikalpāsattām upādāya.",
  "S06psp_4u:140": "subhūtir āha:",
  "S06psp_4u:141": "niḥsattvapāramiteyaṃ bhagavan yad uta prajñāpāramitā.",
  "S06psp_4u:142": "bhagavān āha:",
  "S06psp_4u:143": "sattvānupalabdhitām upādāya.",
  "S06psp_4u:144": "subhūtir āha:",
  "S06psp_4u:145": "apramāṇapāramiteyaṃ bhagavan yad uta prajñāpāramitā.",
  "S06psp_4u:146": "bhagavān āha:",
  "S06psp_4u:147": "sarvadharmāsamutthānatām upādāya.",
  "S06psp_4u:148": "subhūtir āha:",
  "S06psp_4u:149": "antadvayānupagamapāramiteyaṃ bhagavan yad uta prajñāpāramitā.",
  "S06psp_4u:150": "bhagavān āha:",
  "S06psp_4u:151": "atyantānupalabdhitām upādāya.",
  "S06psp_4u:152": "subhūtir āha:",
  "S06psp_4u:153": "asaṃbhinnapāramiteyaṃ bhagavan yad uta prajñāpāramitā.",
  "S06psp_4u:154": "bhagavān āha:",
  "S06psp_4u:155": "sarvadharmāsaṃbhedatām upādāya.",
  "S06psp_4u:156": "subhūtir āha:",
  "S06psp_4u:157": "aparāmṛṣṭapāramiteyaṃ bhagavan yad uta prajñāpāramitā.",
  "S06psp_4u:158": "bhagavān āha:",
  "S06psp_4u:159": "śrāvakabhūmipratyekabuddhabhūmisamatikramatām upādāya.",
  "S06psp_4u:160": "(PSP_4:4)",
  "S06psp_4u:161": "subhūtir āha:",
  "S06psp_4u:162": "avikalpapāramiteyaṃ bhagavan yad uta prajñāpāramitā.",
  "S06psp_4u:163": "bhagavān āha:",
  "S06psp_4u:164": "avikalpānupalabdhitām upādāya.",
  "S06psp_4u:165": "subhūtir āha:",
  "S06psp_4u:166": "aprameyapāramiteyaṃ bhagavan yad uta prajñāpāramitā.",
  "S06psp_4u:167": "bhagavān āha:",
  "S06psp_4u:168": "sarvadharmāpramāṇānupalabdhitām upādāya.",
  "S06psp_4u:169": "subhūtir āha:",
  "S06psp_4u:170": "asaṅgapāramiteyaṃ bhagavan yad uta prajñāpāramitā.",
  "S06psp_4u:171": "bhagavān āha:",
  "S06psp_4u:172": "sarvadharmāṇām ākāśasvabhāvasamatām upādāya.",
  "S06psp_4u:173": "subhūtir āha:",
  "S06psp_4u:174": "anityapāramiteyaṃ bhagavan yad uta prajñāpāramitā.",
  "S06psp_4u:175": "bhagavān āha:",
  "S06psp_4u:176": "sarvadharmāṇām avināśitām upādāya.",
  "S06psp_4u:177": "subhūtir āha:",
  "S06psp_4u:178": "duṣkhapāramiteyaṃ bhagavan yad uta prajñāpāramitā.",
  "S06psp_4u:179": "bhagavān āha:",
  "S06psp_4u:180": "sarvadharmānadhyavasāyadharmayogatām upādāya.",
  "S06psp_4u:181": "subhūtir āha:",
  "S06psp_4u:182": "śūnyapāramiteyaṃ bhagavan yad uta prajñāpāramitā.",
  "S06psp_4u:183": "bhagavān āha:",
  "S06psp_4u:184": "sarvaniḥphalārthatām upādāya.",
  "S06psp_4u:185": "subhūtir āha:",
  "S06psp_4u:186": "anātmapāramiteyaṃ bhagavan yad uta prajñāpāramitā.",
  "S06psp_4u:187": "bhagavān āha:",
  "S06psp_4u:188": "sarvadharmānabhiveśatām upādāya.",
  "S06psp_4u:189": "subhūtir āha:",
  "S06psp_4u:190": "alakṣaṇapāramiteyaṃ bhagavan yad uta prajñāpāramitā.",
  "S06psp_4u:191": "bhagavān āha:",
  "S06psp_4u:192": "sarvadharmānimittatām upādāya.",
  "S06psp_4u:193": "subhūtir āha:",
  "S06psp_4u:194": "adhyātmaśūnyatāpāramiteyaṃ bhagavan yad uta prajñāpāramitā.",
  "S06psp_4u:195": "bhagavān āha:",
  "S06psp_4u:196": "adhyātmikadharmānupalabdhitām upādāya.",
  "S06psp_4u:197": "subhūtir āha:",
  "S06psp_4u:198": "bahirdhāśūnyatāpāramiteyaṃ bhagavan yad uta prajñāpāramitā.",
  "S06psp_4u:199": "bhagavān āha:",
  "S06psp_4u:200": "bahirdhādharmānupalabdhitām upādāya.",
  "S06psp_4u:201": "subhūtir āha:",
  "S06psp_4u:202": "adhyātmabahirdhāśūnyatāpāramiteyaṃ bhagavan yad uta prajñāpāramitā.",
  "S06psp_4u:203": "bhagavān āha:",
  "S06psp_4u:204": "adhyātmabahirdhādharmānupalabdhitām upādāya.",
  "S06psp_4u:205": "subhūtir āha:",
  "S06psp_4u:206": "śūnyatāśūnyatāpāramiteyaṃ bhagavan yad uta prajñāpāramitā.",
  "S06psp_4u:207": "bhagavān āha:",
  "S06psp_4u:208": "śūnyatāśūnyatānupalabdhitām upādāya.",
  "S06psp_4u:209": "subhūtir āha:",
  "S06psp_4u:210": "mahāśūnyatāpāramiteyaṃ bhagavan yad uta prajñāpāramitā.",
  "S06psp_4u:211": "bhagavān āha:",
  "S06psp_4u:212": "mahāśūnyatānupalabdhitām upādāya.",
  "S06psp_4u:213": "(PSP_4:5)",
  "S06psp_4u:214": "subhūtir āha:",
  "S06psp_4u:215": "paramārthaśūnyatāpāramiteyaṃ bhagavan yad uta prajñāpāramitā.",
  "S06psp_4u:216": "bhagavān āha:",
  "S06psp_4u:217": "paramārthaśūnyatānupalabdhitām upādāya.",
  "S06psp_4u:218": "subhūtir āha:",
  "S06psp_4u:219": "saṃskṛtaśūnyatāpāramiteyaṃ bhagavan yad uta prajñāpāramitā.",
  "S06psp_4u:220": "bhagavān āha:",
  "S06psp_4u:221": "saṃskṛtaśūnyatānupalabdhitām upādāya.",
  "S06psp_4u:222": "subhūtir āha:",
  "S06psp_4u:223": "asaṃskṛtaśūnyatāpāramiteyaṃ bhagavan yad uta prajñāpāramitā.",
  "S06psp_4u:224": "bhagavān āha:",
  "S06psp_4u:225": "asaṃskṛtaśūnyatānupalabdhitām upādāya.",
  "S06psp_4u:226": "subhūtir āha:",
  "S06psp_4u:227": "atyantaśūnyatāpāramiteyaṃ bhagavan yad uta prajñāpāramitā.",
  "S06psp_4u:228": "bhagavān āha:",
  "S06psp_4u:229": "atyantaśūnyatānupalabdhitām upādāya.",
  "S06psp_4u:230": "subhūtir āha:",
  "S06psp_4u:231": "anavarāgraśūnyatāpāramiteyaṃ bhagavan yad uta prajñāpāramitā.",
  "S06psp_4u:232": "bhagavān āha:",
  "S06psp_4u:233": "anavarāgraśūnyatānupalabdhitām upādāya.",
  "S06psp_4u:234": "subhūtir āha:",
  "S06psp_4u:235": "anavakāraśūnyatāpāramiteyaṃ bhagavan yad uta prajñāpāramitā.",
  "S06psp_4u:236": "bhagavān āha:",
  "S06psp_4u:237": "anavakāraśūnyatānupalabdhitām upādāya.",
  "S06psp_4u:238": "subhūtir āha:",
  "S06psp_4u:239": "prakṛtiśūnyatāpāramiteyaṃ bhagavan yad uta prajñāpāramitā.",
  "S06psp_4u:240": "bhagavān āha:",
  "S06psp_4u:241": "prakṛtiśūnyatānupalabdhitām upādāya.",
  "S06psp_4u:242": "subhūtir āha:",
  "S06psp_4u:243": "sarvadharmaśūnyatāpāramiteyaṃ bhagavan yad uta prajñāpāramitā.",
  "S06psp_4u:244": "bhagavān āha:",
  "S06psp_4u:245": "sarvadharmānupalabdhitām upādāya.",
  "S06psp_4u:246": "subhūtir āha:",
  "S06psp_4u:247": "svalakṣaṇaśūnyatāpāramiteyaṃ bhagavan yad uta prajñāpāramitā.",
  "S06psp_4u:248": "bhagavān āha:",
  "S06psp_4u:249": "svalakṣaṇaviviktatām upādāya.",
  "S06psp_4u:250": "subhūtir āha:",
  "S06psp_4u:251": "anupalambhaśūnyatāpāramiteyaṃ bhagavan yad uta prajñāpāramitā.",
  "S06psp_4u:252": "bhagavān āha:",
  "S06psp_4u:253": "triṣv adhvasu trayāṇām adhvanām anupalabdhitām upādāya.",
  "S06psp_4u:254": "subhūtir āha:",
  "S06psp_4u:255": "abhāvasvabhāvaśūnyatāpāramiteyaṃ bhagavan yad uta prajñāpāramitā.",
  "S06psp_4u:256": "(PSP_4:6)",
  "S06psp_4u:257": "bhagavān āha:",
  "S06psp_4u:258": "abhāvasvabhāvaśūnyatānupalabdhitām upādāya. iti mārgajñatākārāḥ",
  "S06psp_4u:259": "subhūtir āha:",
  "S06psp_4u:260": "smṛtyupasthānapāramiteyaṃ bhagavan yad uta prajñāpāramitā.",
  "S06psp_4u:261": "bhagavān āha:",
  "S06psp_4u:262": "kāyavedanācittadharmānupalabdhitām upādāya.",
  "S06psp_4u:263": "subhūtir āha:",
  "S06psp_4u:264": "samyakprahāṇapāramiteyaṃ bhagavan yad uta prajñāpāramitā.",
  "S06psp_4u:265": "bhagavān āha:",
  "S06psp_4u:266": "akuśalakuśaladharmānupalabdhitām upādāya.",
  "S06psp_4u:267": "subhūtir āha:",
  "S06psp_4u:268": "ṛddhipādapāramiteyaṃ bhagavan yad uta prajñāpāramitā.",
  "S06psp_4u:269": "bhagavān āha:",
  "S06psp_4u:270": "chandavīryacittamīmāṃsānupalabdhitām upādāya.",
  "S06psp_4u:271": "subhūtir āha:",
  "S06psp_4u:272": "indriyapāramiteyaṃ bhagavan yad uta prajñāpāramitā.",
  "S06psp_4u:273": "bhagavān āha:",
  "S06psp_4u:274": "śraddhādyanupalabdhitām upādāya.",
  "S06psp_4u:275": "subhūtir āha:",
  "S06psp_4u:276": "balapāramiteyaṃ bhagavan yad uta prajñāpāramitā.",
  "S06psp_4u:277": "bhagavān āha:",
  "S06psp_4u:278": "pañcabalānupalabdhitām upādāya.",
  "S06psp_4u:279": "subhūtir āha:",
  "S06psp_4u:280": "bodhyaṅgapāramiteyaṃ bhagavan yad uta prajñāpāramitā.",
  "S06psp_4u:281": "bhagavān āha:",
  "S06psp_4u:282": "saptabodhyaṅgānupalabdhitām upādāya.",
  "S06psp_4u:283": "subhūtir āha:",
  "S06psp_4u:284": "mārgapāramiteyaṃ bhagavan yad uta prajñāpāramitā.",
  "S06psp_4u:285": "bhagavān āha:",
  "S06psp_4u:286": "āryāṣṭāṅgamārgānupalabdhitām upādāya.",
  "S06psp_4u:287": "ity ākārāḥ sarvajñatāmārgādhiṣṭhānāḥ",
  "S06psp_4u:288": "subhūtir āha:",
  "S06psp_4u:289": "śūnyatāpāramiteyaṃ bhagavan yad uta prajñāpāramitā.",
  "S06psp_4u:290": "bhagavān āha:",
  "S06psp_4u:291": "dṛṣṭikṛtānupalabdhitām upādāya.",
  "S06psp_4u:292": "subhūtir āha:",
  "S06psp_4u:293": "ānimittapāramiteyaṃ bhagavan yad uta prajñāpāramitā.",
  "S06psp_4u:294": "bhagavān āha:",
  "S06psp_4u:295": "vitarkānupalabdhitām upādāya.",
  "S06psp_4u:296": "subhūtir āha:",
  "S06psp_4u:297": "apraṇihitapāramiteyaṃ bhagavan yad uta prajñāpāramitā.",
  "S06psp_4u:298": "bhagavān āha:",
  "S06psp_4u:299": "praṇidhāṇānupalabdhitām upādāya.",
  "S06psp_4u:300": "subhūtir āha:",
  "S06psp_4u:301": "aṣṭavimokṣapāramiteyaṃ bhagavan yad uta prajñāpāramitā.",
  "S06psp_4u:302": "bhagavān āha:",
  "S06psp_4u:303": "aṣṭavimokṣānupalabdhitām upādāya.",
  "S06psp_4u:304": "subhūtir āha:",
  "S06psp_4u:305": "navānupūrvavihārasamāpattipāramiteyaṃ bhagavan yad uta prajñāpāramitā.",
  "S06psp_4u:306": "bhagavān āha:",
  "S06psp_4u:307": "navānupūrvavihārasamāpattyanupalabdhitām upādāya.",
  "S06psp_4u:308": "(PSP_4:7)",
  "S06psp_4u:309": "subhūtir āha:",
  "S06psp_4u:310": "catuḥsatyapāramiteyaṃ bhagavan yad uta prajñāpāramitā.",
  "S06psp_4u:311": "bhagavān āha:",
  "S06psp_4u:312": "samudayanirodhānupalabdhitām upādāya.",
  "S06psp_4u:313": "subhūtir āha:",
  "S06psp_4u:314": "dānapāramiteyaṃ bhagavan yad uta prajñāpāramitā.",
  "S06psp_4u:315": "bhagavān āha:",
  "S06psp_4u:316": "mātsaryānupalabdhitām upādāya.",
  "S06psp_4u:317": "subhūtir āha:",
  "S06psp_4u:318": "śīlapāramiteyaṃ bhagavan yad uta prajñāpāramitā.",
  "S06psp_4u:319": "bhagavān āha:",
  "S06psp_4u:320": "dauḥśīlyānupalabdhitām upādāya.",
  "S06psp_4u:321": "subhūtir āha:",
  "S06psp_4u:322": "kṣāntipāramiteyaṃ bhagavan yad uta prajñāpāramitā.",
  "S06psp_4u:323": "bhagavān āha:",
  "S06psp_4u:324": "vyāpādānupalabdhitām upādāya.",
  "S06psp_4u:325": "subhūtir āha:",
  "S06psp_4u:326": "vīryapāramiteyaṃ bhagavan yad uta prajñāpāramitā.",
  "S06psp_4u:327": "bhagavān āha:",
  "S06psp_4u:328": "kauśīdyānupalabdhitām upādāya.",
  "S06psp_4u:329": "subhūtir āha:",
  "S06psp_4u:330": "dhyānapāramiteyaṃ bhagavan yad uta prajñāpāramitā.",
  "S06psp_4u:331": "bhagavān āha:",
  "S06psp_4u:332": "vikṣepānupalabdhitām upādāya.",
  "S06psp_4u:333": "subhūtir āha:",
  "S06psp_4u:334": "prajñāpāramiteyaṃ bhagavan yad uta prajñāpāramitā.",
  "S06psp_4u:335": "bhagavān āha:",
  "S06psp_4u:336": "dauṣprajñānupalabdhitām upādāya.",
  "S06psp_4u:337": "subhūtir āha:",
  "S06psp_4u:338": "upāyapāramiteyaṃ bhagavan yad uta prajñāpāramitā.",
  "S06psp_4u:339": "bhagavān āha:",
  "S06psp_4u:340": "anupāyānupalabdhitām upādāya.",
  "S06psp_4u:341": "subhūtir āha:",
  "S06psp_4u:342": "praṇidhānapāramiteyaṃ bhagavan yad uta prajñāpāramitā.",
  "S06psp_4u:343": "bhagavān āha:",
  "S06psp_4u:344": "apraṇidhānānupalabdhitām upādāya.",
  "S06psp_4u:345": "subhūtir āha:",
  "S06psp_4u:346": "balapāramiteyaṃ bhagavan yad uta prajñāpāramitā.",
  "S06psp_4u:347": "bhagavān āha:",
  "S06psp_4u:348": "daurbalyānupalabdhitām upādāya.",
  "S06psp_4u:349": "subhūtir āha:",
  "S06psp_4u:350": "jñānapāramiteyaṃ bhagavan yad uta prajñāpāramitā.",
  "S06psp_4u:351": "bhagavān āha:",
  "S06psp_4u:352": "ajñānānupalabdhitām upādāya.",
  "S06psp_4u:353": "ity ākārā mārgajñatādhiṣṭhānāḥ",
  "S06psp_4u:354": "subhūtir āha:",
  "S06psp_4u:355": "daśabalapāramiteyaṃ bhagavan yad uta prajñāpāramitā.",
  "S06psp_4u:356": "bhagavān āha:",
  "S06psp_4u:357": "sarvadharmānupalabdhitām upādāya.",
  "S06psp_4u:358": "subhūtir āha:",
  "S06psp_4u:359": "vaiśāradyapāramiteyaṃ bhagavan yad uta prajñāpāramitā.",
  "S06psp_4u:360": "bhagavān āha:",
  "S06psp_4u:361": "mārgajñatānavalīnatām upādāya.",
  "S06psp_4u:362": "subhūtir āha:",
  "S06psp_4u:363": "pratisaṃvitpāramiteyaṃ bhagavan yad uta prajñāpāramitā.",
  "S06psp_4u:364": "bhagavān āha:",
  "S06psp_4u:365": "sarvatrajñānāsaṅgāpratighātitām upādāya.",
  "S06psp_4u:366": "(PSP_4:8)",
  "S06psp_4u:367": "subhūtir āha:",
  "S06psp_4u:368": "āveṇikabuddhadharmapāramiteyaṃ bhagavan yad uta prajñāpāramitā.",
  "S06psp_4u:369": "bhagavān āha:",
  "S06psp_4u:370": "sarvadharmasamatikramatām upādāya.",
  "S06psp_4u:371": "subhūtir āha:",
  "S06psp_4u:372": "tathatāpāramiteyaṃ bhagavan yad uta prajñāpāramitā.",
  "S06psp_4u:373": "bhagavān āha:",
  "S06psp_4u:374": "sarvabuddhabhāṣitatathatām upādāya.",
  "S06psp_4u:375": "subhūtir āha:",
  "S06psp_4u:376": "svayaṃbhūpāramiteyaṃ bhagavan yad uta prajñāpāramitā.",
  "S06psp_4u:377": "bhagavān āha:",
  "S06psp_4u:378": "sarvadharmavaśavartitām upādāya.",
  "S06psp_4u:379": "subhūtir āha:",
  "S06psp_4u:380": "buddhadharmapāramiteyaṃ bhagavan yad uta prajñāpāramitā.",
  "S06psp_4u:381": "bhagavān āha:",
  "S06psp_4u:382": "sarvadharmasarvākārābhisaṃbodhanatām upādāya.",
  "S06psp_4u:383": "ity ākārāḥ sarvākārajñatādhiṣṭhānāḥ ity uktā ākārāḥ",
  "S06psp_4u:384": "atha khalu śakrasya devānām indrasyaitad abhavat,",
  "S06psp_4u:385": "pūrvajinakṛtādhikārās te kulaputrāḥ kuladuhitaraś ca bhaviṣyanti,",
  "S06psp_4u:386": "yeṣām iyaṃ prajñāpāramitāśrotrāvabhāsam āgamiṣyati. tathāgatāvaropitakuśalamūlās te sattvā bhaviṣyanti,",
  "S06psp_4u:387": "yeṣām iyaṃ prajñāpāramitāśrotrāvabhāsam āgamiṣyati. kalyāṇamitraparigṛhītās te sattvā bhaviṣyanti,",
  "S06psp_4u:388": "yeṣām iyaṃ prajñāpāramitāśrotrāvabhāsam āgamiṣyati. kaḥ punar vādo ya udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
  "S06psp_4u:389": "udgṛhya dhārayitvā vācayitvā paryavāpya tathatvāya pratipatsyante,",
  "S06psp_4u:390_0": "bahubuddhaparyupāsitās te kulaputrāḥ kuladuhitaraś ca bhaviṣyanti. ya imāṃ prajñāpāramitāṃ",
  "S06psp_4u:390_1": "śrutvā udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
  "S06psp_4u:391_0": "udgṛhya dhārayitvā vācayitvā paryavāpya tathatvāya pratipatsyante paripṛṣṭhāś ca",
  "S06psp_4u:391_1": "pūrvakā api taiḥ kulaputraiḥ kuladuhitṛbhiś ca tathāgatā arhantaḥ samyaksaṃbuddhāḥ",
  "S06psp_4u:391_2": "paripraśnīkṛtāḥ sevitā bhajitāḥ paryupāsitāḥ,",
  "S06psp_4u:392": "ya imāṃ prajñāpāramitāṃ śrutvā nottrasiṣyanti na saṃtrasiṣyanti na saṃtrāsam āpatsyante. bahubuddhakoṭīṣu te dānapāramitāyāṃ caritāḥ,",
  "S06psp_4u:393": "evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ bahubuddhakoṭīṣu te prajñāpāramitāyāṃ (PSP_4:9)",
  "S06psp_4u:394": "caritā, ya imāṃ prajñāpāramitāṃ śrutvā nottrasiṣyanti na saṃtrasiṣyanti na saṃtrāsam āpatsyante.",
  "S06psp_4u:395": "atha khalu āyuṣmāñ cchāriputro bhagavantam etad avocat:",
  "S06psp_4u:396": "ye bhagavan kulaputrā vā kuladuhitaro vā imām evaṃ gambhīrāṃ prajñāpāramitāṃ śrutvā nottrasiṣyanti na saṃtrasiṣyanti na saṃtrāsam āpatsyante,",
  "S06psp_4u:397": "śrutvā ca udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
  "S06psp_4u:398": "yathā avinivartanīyā bodhisattvā mahāsattvās tathā te kulaputrāḥ kuladuhitaro vā dhārayitavyāḥ. tat kasya hetoḥ?",
  "S06psp_4u:399_0": "gambhīrā bhagavan prajñāpāramitā. na khalu pūrvam acaritena ṣaṭsu pāramitāsu śakyeyaṃ",
  "S06psp_4u:399_1": "gambhīrā prajñāpāramitā adhimoktum. ye punar bhagavan kulaputrāḥ kuladuhitaro vā",
  "S06psp_4u:399_2": "imāṃ gambhīrāṃ prajñāpāramitāṃ pratikṣeptavyāṃ maṃsyante pūrvāntato 'pi taiḥ kulaputraiḥ",
  "S06psp_4u:399_3": "kuladuhitṛbhiś ca iyaṃ gambhīrā prajñāpāramitā pratiksiptā. tat kasya hetoḥ?",
  "S06psp_4u:400_0": "tathā hi teṣāṃ kulaputrāṇāṃ kuladuhitṛṇāṃ cāsyāṃ gambhīrāyāṃ prajñāpāramitāyāṃ nāsti",
  "S06psp_4u:400_1": "śraddhā nāsti prasādo nāsti prema nāsty adhimuktis taiḥ kulaputraiḥ kuladuhitṛbhiś",
  "S06psp_4u:400_2": "ca na buddhā vā bodhisattvā vā pratyekabuddhā vā śrāvakā vā paripraśnīkṛtāḥ,",
  "S06psp_4u:401": "kathaṃ dānapāramitāyāṃ caritavyaṃ?",
  "S06psp_4u:402": "kathaṃ śīlapāramitāyāṃ caritavyaṃ?",
  "S06psp_4u:403": "kathañ ca kṣāntipāramitāyāṃ caritavyaṃ?",
  "S06psp_4u:404": "kathaṃ vīryapāramitāyāṃ caritavyaṃ?",
  "S06psp_4u:405": "kathaṃ dhyānapāramitāyāṃ caritavyaṃ?",
  "S06psp_4u:406": "kathaṃ prajñāpāramitāyāṃ caritavyaṃ?",
  "S06psp_4u:407": "katham adhyātmaśūnyatāyāṃ caritavyaṃ?",
  "S06psp_4u:408": "kathaṃ bahirdhāśūnyatāyāṃ caritavyaṃ?",
  "S06psp_4u:409": "kathara adhyātmabahirdhāśūnyatāyāṃ caritavyaṃ?",
  "S06psp_4u:410": "yāvat kathaṃ abhāvasvabhāvaśūnyatāyāñ caritavyaṃ?",
  "S06psp_4u:411": "kathaṃ smṛtyupasthānāni bhāvayitavyāni?",
  "S06psp_4u:412": "kathaṃ samyakprahāṇāni?",
  "S06psp_4u:413": "katham ṛddhipādāḥ?",
  "S06psp_4u:414": "katham indriyāṇi?",
  "S06psp_4u:415": "kathaṃ balāni?",
  "S06psp_4u:416": "kathaṃ bodhyaṅgāni?",
  "S06psp_4u:417": "katham āryāṣṭāṅgo mārgo bhāvayitavyaḥ?",
  "S06psp_4u:418": "katham apramāṇadhyānārūpyasamāpattayo bhāvayitavyāḥ?",
  "S06psp_4u:419": "katham āryasatyāni bhāvayitavyāni?",
  "S06psp_4u:420": "katham aṣṭa vimokṣā bhāvayitavyāḥ?",
  "S06psp_4u:421": "kathaṃ navānupūrvavihārasamapattayo bhāvayitavyāḥ?",
  "S06psp_4u:422": "kathaṃ śūnyatānimittāpraṇihitāni bhāvayitavyāni?",
  "S06psp_4u:423": "kathaṃ ṣaḍ abhijñā bhāvayitavyāḥ?",
  "S06psp_4u:424": "kathaṃ samādhayaḥ samāpattavyāḥ?",
  "S06psp_4u:425": "kathaṃ dhāraṇīmukhāni praveṣṭavyāni?",
  "S06psp_4u:426": "kathaṃ daśatathāgatabalāni bhāvayitavyāni?",
  "S06psp_4u:427": "kathaṃ vaiśāradyāni (PSP_4:10)",
  "S06psp_4u:428": "bhāvayitavyāni?",
  "S06psp_4u:429": "kathaṃ pratisaṃvido bhāvayitavyāḥ?",
  "S06psp_4u:430": "katham aṣṭādaśāveṇikā buddhadharmā bhāvayitavyā? iti.",
  "S06psp_4u:431": "atha khalu śakro devānām indra āyuṣmantaṃ śāriputram etad avocat:",
  "S06psp_4u:432": "gambhīrā bhadanta śāriputra prajñāpāramitā. kim atrāścaryaṃ syāt?",
  "S06psp_4u:433_0": "ya imāṃ gambhīrāṃ prajñāpāramitāṃ pūrvānte 'pi nādhimuktā bodhisattvā mahāsattvāḥ",
  "S06psp_4u:433_1": "dānapāramitāyāṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ",
  "S06psp_4u:433_2": "prajñāpāramitāyāṃ nādhimuktāḥ,",
  "S06psp_4u:434": "adhyātmaśūnyatāyāṃ nādhimuktāḥ,",
  "S06psp_4u:435": "yāvad abhāvasvabhāvaśūnyatāyāṃ nādhimuktāḥ,",
  "S06psp_4u:436": "saptatriṃśadbodhipakṣeṣu dharmeṣv anadhimuktāḥ,",
  "S06psp_4u:437": "apramāṇadhyānārūpyasamāpattiṣv anadhimuktāḥ,",
  "S06psp_4u:438": "śūnyatānimittāpraṇihiteṣv anadhimuktāḥ,",
  "S06psp_4u:439": "aṣṭavimokṣanavānupūrvavihārasamāpattiṣv anadhimuktāḥ,",
  "S06psp_4u:440": "daśatathāgatabaleṣu caturṣu vaiśāradyeṣu catasṛṣu pratisaṃvitsu pañcasv abhijñāsu nādhimuktāḥ,",
  "S06psp_4u:441_0": "aṣṭādaśasv āveṇikeṣu buddhadharmeṣu nādhimuktāḥ. ye pratikṣipeyur iti nātrāścaryam.",
  "S06psp_4u:441_1": "namaskaromi bhagavatyai prajñāpāramitāyai sarvajñajñānasya sa namaskāraṃ karoti yaḥ",
  "S06psp_4u:441_2": "prajñāpāramitāyā namaskāraṃ karoti.",
  "S06psp_4u:442": "atha khalu bhagavān śakraṃ devānām indram etad avocat:",
  "S06psp_4u:443": "evam etat kauśikaivam etat. sarvajñajñānasya sa namaskāraṃ karoti,",
  "S06psp_4u:444": "yaḥ prajñāpāramitāyā namaskāraṃ karoti. tat kasya hetoḥ?",
  "S06psp_4u:445": "ato nirjātā hi kauśika buddhānāṃ bhagavatāṃ sarvākārajñatā,",
  "S06psp_4u:446": "sarvākārajñatānirjātā ca prajñāpāramitā prabhāvyante. sarvajñatāṃ kauśikātikramitukāmena kulaputreṇa vā kuladuhitrā vā prajñāpāramitāyāṃ sthātavyam,",
  "S06psp_4u:447_0": "evaṃ mārgajñatāyāṃ sthātukāmena sarvākārajñatājñānam utpādayitukāmena sarvavāsanānusaṃdhikleśān",
  "S06psp_4u:447_1": "samudghātayitukāmenānuttarāṃ samyaksaṃbodhim abhisaṃboddhukāmena dharmacakraṃ pravartayitukāmena",
  "S06psp_4u:447_2": "kulaputreṇa vā kuladuhitrā vā prajñāpāramitāyāṃ sthātavyam,",
  "S06psp_4u:448": "evaṃ srotaāpattiphale sattvān sthāpayitukāmena sakṛdāgāmiphale anāgāmiphale arhattve sattvān sthāpayitukāmena pratyekāyāṃ bodhau sattvān pratiṣṭhāpayitukāmena,",
  "S06psp_4u:449": "anuttarāyāṃ samyaksaṃbodhau sattvān pratiṣṭhāpayitukāmena,",
  "S06psp_4u:450": "bhikṣusaṃghaṃ parikarṣayitukāmena iha bodhisattvena mahāsattvena prajñāpāramitāyāṃ yogam āpattavyam.",
  "S06psp_4u:451": "(PSP_4:11)",
  "S06psp_4u:452": "evam ukte śakro devānām indro bhagavantam etad avocat:",
  "S06psp_4u:453": "kathaṃ bhagavan bodhisattvo mahāsattvaḥ prajñāpāramitāyāṃ pratiṣṭhito bhavati?",
  "S06psp_4u:454": "kathaṃ vā yujyate?",
  "S06psp_4u:455": "evaṃ dhyānapāramitāyāṃ vīryapāramitāyāṃ kṣāntipāramitāyāṃ śīlapāramitāyāṃ,",
  "S06psp_4u:456": "kathaṃ dānapāramitāyāṃ pratiṣṭhito bhavati?",
  "S06psp_4u:457": "kathaṃ vā yogam āpadyate?",
  "S06psp_4u:458": "kathaṃ vā prajñāpāramitāyāṃ carann adhyātmaśūnyatāyāṃ yogam āpadyate yāvad abhāvasvabhāvaśūnyatāyāṃ yogam āpadyate?",
  "S06psp_4u:459": "kathaṃ bhagavan bodhisattvo mahāsattvaḥ prajñāpāramitāyāñ caran saptatriṃsadbodhipakṣeṣu dharmeṣu yogam āpadyate?",
  "S06psp_4u:460": "evam apramāṇadhyānārūpyasamāpattiṣu. kathaṃ śūnyatānimittāpraṇihiteṣu yogam āpadyate?",
  "S06psp_4u:461": "evam aṣṭavimokṣeṣu navānupūrvavihārasamāpattiṣu yogam āpadyate. katham abhijñāsu yogam āpadyate?",
  "S06psp_4u:462": "evaṃ daśasu tathāgatabaleṣu caturṣu vaiśāradyeṣu catasṛṣu pratisaṃvitsu. katham aṣṭādaśasv āveṇikeṣu buddhadharmeṣu prajñāpāramitāyāñ caran yogam āpadyante bodhisattvo mahāsattvaḥ?",
  "S06psp_4u:463": "evam ukte bhagavān śakraṃ devānām indram etad avocat:",
  "S06psp_4u:464_0": "sādhu sādhu kauśika sādhu khalu punas tvaṃ kauśika yas tvaṃ tathāgatam etam arthaṃ",
  "S06psp_4u:464_1": "paripraśnīkartavyaṃ manyase. idam api te kauśika buddhānubhāvena pratibhānam utpannam.",
  "S06psp_4u:464_2": "tena hi kauśika śṛṇu sādhu ca suṣṭhu ca manasikuru bhāṣiṣye 'haṃ te. iti catvāraḥ prayoktākāraḥ",
  "S06psp_4u:465": "iha kauśika bodhisattvo mahāsattvaḥ prajñāpāramitāyāṃ caran rūpe na tiṣṭhati,",
  "S06psp_4u:466": "yadā rūpe na tiṣṭhati tadā rūpe na yogam āpadyate,",
  "S06psp_4u:467": "vedanāsaṃjñāsaṃskāreṣu,",
  "S06psp_4u:468": "vijñāne na tiṣṭhati yadā vijñāne na tiṣṭhati tadā vijñāne na yogam āpadyate. cakṣuṣi na tiṣṭhati,",
  "S06psp_4u:469": "evaṃ śrotre ghrāṇe jihvāyāṃ kāye manasi na tiṣṭhati,",
  "S06psp_4u:470": "evaṃ prajñāpāramitāyāṃ yogam āpadyate. rūpe na tiṣṭhati,",
  "S06psp_4u:471": "evaṃ śabde gandhe rase spraṣṭavye dharmeṣu na tiṣṭhati,",
  "S06psp_4u:472": "evaṃ prajñāpāramitāyāṃ yogam āpadyate. cakṣurvijñāne na tiṣṭhati,",
  "S06psp_4u:473": "cakṣuḥsaṃsparśe na tiṣṭhati,",
  "S06psp_4u:474": "cakṣuḥsaṃsparśapratyayavedayite na tiṣṭhati,",
  "S06psp_4u:475": "evaṃ śrotraghrāṇajihvākāye manovijñāne na tiṣṭhati,",
  "S06psp_4u:476": "manaḥsaṃsparśe na tiṣṭhati,",
  "S06psp_4u:477": "manaḥsaṃsparśapratyayavedayite na tiṣṭhati,",
  "S06psp_4u:478": "evaṃ prajñāpāramitāyāṃ yogam āpadyate. pṛthivīdhātau na tiṣṭhati,",
  "S06psp_4u:479": "evam abdhātau tejodhātau vāyudhātau ākāśadhātau (PSP_4:12)",
  "S06psp_4u:480": "vijñānadhātau na tiṣṭhati,",
  "S06psp_4u:481": "evaṃ prajñāpāramitāyāṃ yogam āpadyate. avidyāyāṃ na tiṣṭhati,",
  "S06psp_4u:482": "evaṃ saṃskāreṣu vijñāne nāmarūpe ṣaḍāyatane sparśe vedanāyāṃ tṛṣṇāyām upādāne bhave jātau jarāmaraṇaśokaparidevaduḥkhadaurmanasyopāyāseṣu na tiṣṭhati,",
  "S06psp_4u:483": "evaṃ prajñāpāramitāyāṃ yogam āpadyate. dānapāramitāyāṃ na tiṣṭhati,",
  "S06psp_4u:484": "evaṃ śīle kṣāntau vīrye dhyāne prajñāpāramitāyāṃ na tiṣṭhati,",
  "S06psp_4u:485": "evaṃ prajñāpāramitāyāṃ yogam āpadyate. adhyātmaśūnyatāyāṃ na tiṣṭhati,",
  "S06psp_4u:486": "evaṃ prajñāpāramitāyāṃ yogam āpadyate yāvad abhāvasvabhāvaśūnyatāyāṃ na tiṣṭhati,",
  "S06psp_4u:487": "evaṃ prajñāpāramitāyāṃ yogam āpadyate. smṛtyupasthāneṣu na tiṣṭhati,",
  "S06psp_4u:488": "evaṃ prajñāpāramitāyāṃ yogam āpadyate. evaṃ samyakprahāṇarddhipādendriyabalabodhyaṅgamārgeṣu na tiṣṭhati,",
  "S06psp_4u:489_0": "evaṃ prajñāpāramitāyāṃ yogam āpadyate. evaṃ caturṣv apramāṇeṣu caturṣu dhyāneṣu catasṛṣv",
  "S06psp_4u:489_1": "ārūpyasamāpattiṣu pañcasv abhijñāsu śūnyatānimittāpraṇihiteṣv aṣṭāsu vimokṣeṣu navasv",
  "S06psp_4u:489_2": "anupūrvavihārasamāpattiṣu dhāraṇīmukheṣu na tiṣṭhati,",
  "S06psp_4u:490": "evaṃ prajñāpāramitāyāṃ yogam āpadyate. evaṃ daśasu tathāgatabaleṣu vaiśāradyeṣu pratisaṃvitsv aṣṭādaśasv āveṇikeṣu buddhadharmeṣu na tiṣṭhati,",
  "S06psp_4u:491": "evaṃ prajñāpāramitāyāṃ yogam āpadyate. tat kasya hetoḥ?",
  "S06psp_4u:492": "tathā hi sa rūpaṃ nopalabhate yatrāvatiṣṭheta yatra vā yogam āpadyate,",
  "S06psp_4u:493": "vedanāsaṃjñāsaṃskārā,",
  "S06psp_4u:494": "vijñānaṃ nopalabhate yatrāvatiṣṭheta yatra vā yogam āpadyate,",
  "S06psp_4u:495_0": "evaṃ dhātūn āyatanāni pratītyasamutpādāṅgāni pāramitāḥ saptatriṃśadbodhipakṣān dharmān",
  "S06psp_4u:495_1": "sarvaśūnyatāḥ sarvasamādhīn sarvadhāraṇīmukhāni apramāṇadhyānārūpyasamāpattīḥ aṣṭavimokṣān",
  "S06psp_4u:495_2": "navānupūrvavihārasamāpattīḥ śūnyatānimittāpraṇihitāny abhijñādaśabalāni catvāri vaiśāradyāni",
  "S06psp_4u:495_3": "catasraḥ pratisaṃvido 'ṣṭādaśāveṇikān buddhadharmān nopalabhate yatrāvatiṣṭheta yatra vā yogam āpadyate.",
  "S06psp_4u:496": "iti rūpādy anavasthānaprayogaḥ",
  "S06psp_4u:497": "punar aparaṃ kauśika bodhisattvo mahāsattvo rūpe na yujyate,",
  "S06psp_4u:498": "yad rūpe na yujyate evaṃ rūpe yogam āpadyate,",
  "S06psp_4u:499": "vedanāyāṃ saṃjñāyāṃ saṃskāreṣu,",
  "S06psp_4u:500": "vijñāne na yujyate,",
  "S06psp_4u:501": "yad vijñāne na yujyate,",
  "S06psp_4u:502_0": "evaṃ vijñāne yogam āpadyate. evaṃ dhātvāyatanapratītyasamutpādapāramitābodhipakṣyadharmaśūnyatāryasatyāpramāṇadhyānārūpyasamāpattiṣu",
  "S06psp_4u:502_1": "śūnyatānimittāpraṇihitāṣṭavimokṣanavānupūrvavihārasamāpatty abhijñāsarvasamādhidhāraṇīmukhadaśabalavaiśāradyapratisaṃvitsv",
  "S06psp_4u:502_2": "aṣṭādaśāveṇikeṣu (PSP_4:13)",
  "S06psp_4u:503": "buddhadharmeṣu na yujyate yad buddhadharmeṣu na yujyate,",
  "S06psp_4u:504": "evaṃ buddhadharmeṣu yogam āpadyate. tat kasya hetoḥ?",
  "S06psp_4u:505": "tathā hi sa bodhisattvo mahāsattvaḥ pūrvāntato rūpaṃ nopalabhate,",
  "S06psp_4u:506": "aparāntato rūpaṃ nopalabhate,",
  "S06psp_4u:507": "madhyato rūpaṃ nopalabhate,",
  "S06psp_4u:508": "vedanāsaṃjñāsaṃskārān,",
  "S06psp_4u:509": "pūrvāntato vijñānaṃ nopalabhate,",
  "S06psp_4u:510": "aparāntato vijñānaṃ nopalabhate,",
  "S06psp_4u:511_0": "madhyato vijñānaṃ nopalabhate. evaṃ dhātūn āyatanāni pratītyasamutpādāṅgāni pāramitāḥ",
  "S06psp_4u:511_1": "saptatriṃśadbodhipakṣyadharmāryasatyāpramāṇadhyānārūpyasamāpattiśūnyatānimittāpraṇihitāni",
  "S06psp_4u:511_2": "aṣṭau vimokṣān navānupūrvavihārasamāpattyabhijñāḥ sarvaśūnyatāḥ sarvasamādhīn sarvadhāraṇīmukhāni",
  "S06psp_4u:511_3": "daśabalavaiśāradyapratisaṃvido 'ṣṭādaśāveṇikān buddhadharmān pūrvāntato nopalabhate,",
  "S06psp_4u:512": "aparāntato nopalabhate,",
  "S06psp_4u:513": "madhyato nopalabhate. ity ayogaprayogaḥ",
  "S06psp_4u:514": "atha khalv āyuṣmān śāriputro bhagavantam etad avocat:",
  "S06psp_4u:515": "gambhīrā bhagavan prajñāpāramitā.",
  "S06psp_4u:516": "bhagavān āha:",
  "S06psp_4u:517": "rūpatathatāgambhīratayā śāriputra gambhīrā prajñāpāramitā,",
  "S06psp_4u:518": "vedanā saṃjñā saṃskārā,",
  "S06psp_4u:519": "vijñānatathatāgambhīratayā śāriputra gambhīrā prajñāpāramitā,",
  "S06psp_4u:520_0": "evaṃ dhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāḥ",
  "S06psp_4u:520_1": "sarvaśūnyatāḥ sarvasamādhayaḥ sarvadhāraṇīmukhāni daśabalavaiśāradyapratisaṃvido",
  "S06psp_4u:520_2": "'ṣṭādaśāveṇikabuddhadharmatathatāgambhīratayā śāriputra gambhīrā prajñāpāramitā.",
  "S06psp_4u:520_3": "iti gambhīraprayogaḥ",
  "S06psp_4u:521": "śāriputra āha:",
  "S06psp_4u:522": "duravagāhā bhagavan prajñāpāramitā.",
  "S06psp_4u:523": "bhagavān āha:",
  "S06psp_4u:524": "rūpaduravagāhatayā śāriputra duravagāhā prajñāpāramitā,",
  "S06psp_4u:525": "vedanā saṃjñā saṃskārā,",
  "S06psp_4u:526_0": "vijñānaduravagāhatayā śāriputra duravagāhā prajñāpāramitā. evaṃ dhātvāyatanapratītyasamutpādaḥ",
  "S06psp_4u:526_1": "pratītyasamutpādāṅgāni pāramitāḥ sarvaśūnyatāḥ sarvasamādhiḥ sarvadhāraṇīmukhāni",
  "S06psp_4u:526_2": "bodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñādaśabalavaiśāradyapratisaṃvido",
  "S06psp_4u:526_3": "'ṣṭādaśāveṇikabuddhadharmaduravagāhatayā śāriputra duravagāhā prajñāpāramitā.",
  "S06psp_4u:527": "iti duravagāhaprayogaḥ",
  "S06psp_4u:528": "(PSP_4:14)",
  "S06psp_4u:529": "śāriputra āha:",
  "S06psp_4u:530": "apramāṇā bhagavan prajñāpāramitā.",
  "S06psp_4u:531": "bhagavān āha:",
  "S06psp_4u:532": "rūpāpramāṇatayā śāriputrāpramāṇā prajñāpāramitā,",
  "S06psp_4u:533": "vedanā saṃjñā saṃskārā,",
  "S06psp_4u:534_0": "vijñānāpramāṇatayā śāriputrāpramāṇā prajñāpāramitā. evaṃ",
  "S06psp_4u:534_1": "dhātvāyatanapratītyasamutpādāṅgapāramitāsarvaśūnyatāsarvasamādhidhāraṇīmukhabodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāpramāṇatayā",
  "S06psp_4u:534_2": "śāriputrāpramāṇā prajñāpāramitā. ity apramāṇaprayogaḥ",
  "S06psp_4u:535": "śāriputra āha:",
  "S06psp_4u:536": "kathaṃ bhagavan bodhisattvo mahāsattvaḥ prajñāpāramitāyāṃ carati?",
  "S06psp_4u:537": "bhagavān āha:",
  "S06psp_4u:538": "sacec chāriputra bodhisattvo mahāsattvaḥ prajñāpāramitāyāṃ caran rūpaṃ gambhīram iti na carati carati prajñāpāramitāyāṃ,",
  "S06psp_4u:539": "vedanā saṃjñā saṃskārā,",
  "S06psp_4u:540_0": "vijñānaṃ gambhīram iti na carati carati prajñāpāramitāyām. evaṃ",
  "S06psp_4u:540_1": "dhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmā",
  "S06psp_4u:540_2": "gambhīrā iti na carati carati prajñāpāramitāyām. tat kasya hetoḥ?",
  "S06psp_4u:541": "tathā hi yā śāriputra yāvad buddhadharmāṇāṃ gambhīratā na te buddhadharmāḥ.",
  "S06psp_4u:542": "iti gambhīraprayogāparaparyāyo mṛduḥ",
  "S06psp_4u:543": "punar aparaṃ śāriputra bodhisattvo mahāsattvaḥ prajñāpāramitāyāṃ caran rūpaṃ duravagāham iti na carati carati prajñāpāramitāyāṃ,",
  "S06psp_4u:544": "vedanā saṃjñā saṃskārā,",
  "S06psp_4u:545_0": "vijñānaṃ duravagāham iti na carati carati prajñāpāramitāyām. evaṃ",
  "S06psp_4u:545_1": "dhātvāyatanapratītyasamutpādapāramitāsarvaśūnyatāsarvasamādhisarvadhāraṇīmukhabodhipakṣyadharmāryasatyāpramāṇadhyānārūpyasamāpattiśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā",
  "S06psp_4u:545_2": "duravagāhā iti na carati carati prajñāpāramitāyām. tat kasya hetoḥ?",
  "S06psp_4u:546": "tathā hi yā śāriputra yāvad buddhadharmāṇāṃ duravagāhatā na te buddhadharmāḥ.",
  "S06psp_4u:547": "iti duravagāhaprayogāparaparyāyo madhyaḥ",
  "S06psp_4u:548": "punar aparaṃ śāriputra bodhisattvo mahāsattvaḥ prajñāpāramitāyāṃ (PSP_4:15)",
  "S06psp_4u:549": "caran rūpam apramāṇam iti na carati carati prajñāpāramitāyāṃ,",
  "S06psp_4u:550": "vedanā saṃjñā saṃskārā,",
  "S06psp_4u:551_0": "vijñānam apramāṇam iti na carati carati prajñāpāramitāyām. evaṃ",
  "S06psp_4u:551_1": "dhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvaśūnyatāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmā",
  "S06psp_4u:551_2": "apramāṇā iti na carati carati prajñāpāramitāyāṃ. tat kasya hetoḥ?",
  "S06psp_4u:552": "tathā hi yā śāriputra yāvad buddhadharmāpramāṇatā na te buddhadharmāḥ.",
  "S06psp_4u:553": "ity apramāṇaprayogāparaparyāyo 'dhimātraḥ",
  "S06psp_4u:554": "śāriputra āha:",
  "S06psp_4u:555_0": "yathā gambhīreyaṃ bhagavan prajñāpāramitā duravagāhā apramāṇā iyaṃ bhagavan prajñāpāramitā",
  "S06psp_4u:555_1": "tathā navayānasaṃprasthitānāṃ bodhisattvānāṃ mahāsattvānāṃ purato na vaktavyā mā",
  "S06psp_4u:555_2": "te imāṃ gambhīrāṃ prajñāpāramitāṃ śrutvā uttrasiṣuḥ saṃtrasiṣuḥ saṃtrāsam āpatsyante.",
  "S06psp_4u:555_3": "avinivartanīyasya yaṃ bodhisattvasya mahāsattvasya purato bhāṣitavyo sa imāṃ prajñāpāramitāṃ",
  "S06psp_4u:555_4": "śrutvā nottrasiṣyati na saṃtrasiṣyati na saṃtrāsam āpatsyate na kāṅkṣayiṣyati na nirvicikitsiṣyati,",
  "S06psp_4u:556": "uttare ca śrutvā vimokṣate.",
  "S06psp_4u:557": "atha khalu śakro devānām indra āyuṣmantaṃ śāriputram etad avocat:",
  "S06psp_4u:558": "saced bhadanta śāriputra navayānasaṃprasthitasya bodhisattvasya mahāsattvasya purata iyaṃ gambhīrā prajñāpāramitā bhāṣyeta ko doṣaḥ syāt?",
  "S06psp_4u:559": "śāriputra āha:",
  "S06psp_4u:560_0": "sacet kauśika navayānasaṃprasthitasya bodhisattvasya mahāsattvasya purata iyaṃ prajñāpāramitā",
  "S06psp_4u:560_1": "bhāṣyeta uttrasyeta saṃtrasyeta saṃtrāsam āpadyeta pratibādhyeta pratikṣipet. nādhimucyeta",
  "S06psp_4u:560_2": "sthānam etat kauśika vidyate yas sa navayānasaṃprasthito bodhisattvo mahāsattva imāṃ",
  "S06psp_4u:560_3": "gambhīrāṃ prajñāpāramitāṃ śrutvā pratikṣipya vinipātagāmikarmopacinuyāt,",
  "S06psp_4u:561": "sa kṛcchreṇa cireṇānuttarāṃ samyaksaṃbodhim abhisaṃbudhyeta. iti kṛcchre cirābhisaṃbodhaprayogaḥ",
  "S06psp_4u:562": "śakra āha: santi punar bhadanta śāriputra avyākṛtā bodhisattvā mahāsattvā ya imāṃ prajñāpāramitāṃ śrutvā nottrasiṣyanti na saṃtrasiṣyanti na saṃtrāsam āpatsyante.",
  "S06psp_4u:563": "śāriputra āha:",
  "S06psp_4u:564": "na te kauśika bodhisattvā mahāsattvāś cireṇa vyākaraṇaṃ pratilapsyante anuttarāyāḥ samyaksaṃbodheḥ. ya imāṃ (PSP_4:16)",
  "S06psp_4u:565_0": "prajñāpāramitāṃ śrutvā nottrasiṣyanti na saṃtrasiṣyanti na saṃtrāsam āpatsyante.",
  "S06psp_4u:565_1": "te ekaṃ vā dvau vā trīn vā tathāgatān atikramiṣyanti. tato vyākaraṇaṃ pratilapsyante",
  "S06psp_4u:565_2": "anuttarāyāḥ samyaksaṃbodheḥ.",
  "S06psp_4u:566": "atha khalu bhagavān āyuṣmantaṃ śāriputram āmantrayate sma:",
  "S06psp_4u:567": "evam etac chāriputraivam etat,",
  "S06psp_4u:568_0": "cirayānasaṃprasthitās te śāriputra bodhisattvā mahāsattvā bhaviṣyanti. ciracaritāḥ",
  "S06psp_4u:568_1": "ṣaṭsu pāramitāsu bahubuddhaparyupāsitās te śāriputra bodhisattvā mahāsattvā ya imāṃ",
  "S06psp_4u:568_2": "gambhīrāṃ prajñāpāramitāṃ śrutvā nottrasiṣyanti na saṃtrasiṣyanti na saṃtrāsam āpatsyante.",
  "S06psp_4u:568_3": "uttare ca śrutvā udgrahīṣyanti dhārayiṣyanti vācayiṣyanti paryavāpsyanti yathopadiṣṭāyāṃ",
  "S06psp_4u:568_4": "prajñāpāramitāyāṃ sthāsyanti.",
  "S06psp_4u:569": "atha khalv āyuṣmān śāriputro bhagavantam etad avocat:",
  "S06psp_4u:570": "pratibhāti me bhagavan pratibhāti me sugata.",
  "S06psp_4u:571": "bhagavān āha:",
  "S06psp_4u:572": "pratibhātu te.",
  "S06psp_4u:573": "śāriputra āha:",
  "S06psp_4u:574": "tadyathāpi nāma bhagavan svapnāntaragato mahāyānasaṃprasthitaḥ kulaputro vā kuladuhitā vā prajñāpāramitāṃ bhāvayet,",
  "S06psp_4u:575": "dhyānapāramitāṃ vīryapāramitāṃ kṣāntipāramitāṃ śīlapāramitāṃ dānapāramitāṃ bhāvayet,",
  "S06psp_4u:576": "yāvad bodhimaṇḍe niṣīded,",
  "S06psp_4u:577": "veditavyam etad bhagavann abhyāsannī bhavaty ayaṃ kulaputro vā kuladuhitā vā anuttarāyāḥ samyaksaṃbodheḥ. kaḥ punar vādo?",
  "S06psp_4u:578": "bhagavan yaḥ prativibuddhaḥ prajñāpāramitāṃ bhāvayet,",
  "S06psp_4u:579": "dhyānapāramitāṃ vīryapāramitāṃ kṣāntipāramitāṃ śīlapāramitāṃ dānapāramitāṃ bhāvayet,",
  "S06psp_4u:580": "veditavyam etad bhagavann abhyāsannī bhavaty ayaṃ kulaputro vā kuladuhitā vā anuttarāyāḥ samyaksaṃbodheḥ. iti vyākaraṇalābhaprayogaḥ",
  "S06psp_4u:581": "paripakvakuśalamūlās te bhagavan kulaputrāḥ kuladuhitaraś ca bhaviṣyanti,",
  "S06psp_4u:582": "ya imāṃ gambhīrāṃ prajñāpāramitāṃ lapsyante śravaṇāya śrutvā ca pratipatsyante. cirayānasaṃprasthitās te bhagavan kulaputrā kuladuhitaraś ca bhaviṣyanti,",
  "S06psp_4u:583": "avaropitakuśalamūlā bahubuddhaparyupāsitāḥ kalyāṇamitraparigṛhītās te bhagavan kulaputrāḥ kuladuhitaraś ca bhaviṣyanti,",
  "S06psp_4u:584_0": "ya imāṃ gambhīrāṃ prajñāpāramitāṃ śrutvā udgrahīṣyanti dhārayiṣyanti vācayiṣyanti",
  "S06psp_4u:584_1": "paryavāpsyanti yoniśaś ca manasikariṣyanti. abhyāsannās te bhagavan kulaputrāḥ kuladuhitaraś",
  "S06psp_4u:584_2": "ca bhaviṣyanty anuttarāyāḥ samyaksaṃbodhervyākaraṇasya vyākariṣyanti vā, (PSP_4:17)",
  "S06psp_4u:585": "avinivartanīyā vā te kulaputrāḥ kuladuhitaraś cānuttarāyāḥ samyaksaṃbodher,",
  "S06psp_4u:586": "yeṣāṃ svayam iyaṃ prajñāpāramitā upapatsyate upapannāṃ ca satīm udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti. ity avinivartanīyaprayogaḥ",
  "S06psp_4u:587": "tadyathāpi nāma bhagavan puruṣo yojanaśatikād aṭavīkāntārān niṣkrāmet,",
  "S06psp_4u:588_0": "dviyojanaśatikāt triyojanaśatikāc caturyojanaśatikāt pañcayojanaśatikād aṭavīkāntārān",
  "S06psp_4u:588_1": "niṣkrāmen niṣkramya paśyed grāmasya nagarasya nigamasya vā pūrvāni nimittāni gopālakān",
  "S06psp_4u:588_2": "vā paśupālakān vā sīmā vā ārāmān vā vanāni vā udyānāni vā udyānanimittāni vā grāmān",
  "S06psp_4u:588_3": "vā nagarāṇi vā nigamān vā rājadhānīn vā rāṣṭrāṇi vā pūrvanimittāni grāmasya nagarasya",
  "S06psp_4u:588_4": "nigamasya vā dṛṣṭvaivaṃ bhavati yādṛśānīmāni pūrvanimittāni dṛśyante abhyāsanna ito",
  "S06psp_4u:588_5": "grāmo vā nagaraṃ vā nigamaṃ vā rājadhānyo vā rāṣṭrāṇi vā bhaviṣyanti. sa āśvāsaprāpto bhavet,",
  "S06psp_4u:589_0": "na cāsya bhūyo bhavati caurabhayaṃ vā caṇḍālabhayaṃ vā caṇḍamṛgabhayaṃ vā bubhukṣābhayaṃ",
  "S06psp_4u:589_1": "vā pipāsābhayaṃ vā. evam eva bhagavan yasya bodhisattvasya mahāsattvasya svayam iyaṃ",
  "S06psp_4u:589_2": "gambhīrā prajñāpāramitā upapatsyate upapannāṃ ca satīm udgrahīṣyati dhārayiṣyati",
  "S06psp_4u:589_3": "vācayiṣyati paryavāpsyati yoniśaś ca manasikariṣyati,",
  "S06psp_4u:590_0": "veditavyam etad bhagavann abhyāsanno 'yaṃ bodhisattvo mahāsattvo bhaviṣyati vyākaraṇasyānuttarāyāḥ",
  "S06psp_4u:590_1": "samyaksaṃbodher na cireṇābhisaṃbhotsyate. tena ca bodhisattvena mahāsattvena na bhetavyaṃ",
  "S06psp_4u:590_2": "śrāvakabhūmer vā pratyekabuddhabhūmer vā. tat kasya hetor?",
  "S06psp_4u:591": "imāni tāni pūrvanimittāni yad utemāṃ gambhīrāṃ prajñāpāramitāṃ bodhisattvo mahāsattvo labhate darśanāya vandanāya paryupāsanāya śravaṇāya.",
  "S06psp_4u:592": "evam ukte bhagavān āyuṣmantaṃ śāriputram etad avocat:",
  "S06psp_4u:593": "evam etac chāriputraivam etat. iti niryāṇaprayogaḥ",
  "S06psp_4u:594": "pratibhātu te śāriputra bhūyasyā mātrayā buddhānubhāvena.",
  "S06psp_4u:595": "śāriputra āha:",
  "S06psp_4u:596": "tadyathā pi nāma bhagavan puruṣo mahāsamudraṃ draṣṭukāmo bhavet,",
  "S06psp_4u:597": "sa gacchet mahāsamudraṃ darśanāya yathā yathā gacchet mahāsamudraṃ tathā tathā paśyet stambaṃ vā stambanimittaṃ vā parvataṃ vā parvatanimittaṃ vā,",
  "S06psp_4u:598": "tenaivaṃ veditavyaṃ dūre ito mahāsamudro nāsanna (PSP_4:18)",
  "S06psp_4u:599": "ito mahāsamudraḥ. tat kasya hetoḥ?",
  "S06psp_4u:600": "na hi mahāsamudrasyābhyāse kaścit stambo vā stambanimittaṃ vā parvato vā parvatanimittaṃ vā dṛśyante. tadyathāpi nāma bhagavan puruṣo mahāsamudraṃ draṣṭukāmo bhavet,",
  "S06psp_4u:601": "sa yathā yathā gacchet mahāsamudraṃ darśanāya tathā tathā na paśyet stambaṃ vā stambanimittaṃ vā parvataṃ vā parvatanimittaṃ vā,",
  "S06psp_4u:602": "tasyaivaṃ bhavati na dūre ito mahāsamudra āsanna ito mahāsamudraḥ. tat kasya hetoḥ?",
  "S06psp_4u:603": "na hi mahāsamudrasyāsanne kaścit stambo vā stambanimittaṃ vā parvato vā parvatanimittaṃ vā dṛśyate,",
  "S06psp_4u:604": "kiṃ cāpi sa puruṣaś cakṣuṣā mahāsamudran na paśyati. atha ca punaḥ sa niṣṭhāṃ gacchati,",
  "S06psp_4u:605": "āsanno 'smi mahāsamudrasyābhyāsanna ito mahāsamudra iti,",
  "S06psp_4u:606": "neto bhūyo dūre mahāsamudra iti. evam eva bhagavaṃs tena bodhisattvena mahāsattvena evaṃ veditavyam,",
  "S06psp_4u:607": "imāṃ prajñāpāramitāṃ śṛṇutā udgṛhṇatā dhārayatā vācayatā paryavāpnuvatā yoniśo manasikurvatā,",
  "S06psp_4u:608_0": "evaṃ cintayitavyaṃ kiṃ cāpy ahaṃ tena bhagavatā na saṃmukhaṃ vyākṛto 'nuttarāyāṃ",
  "S06psp_4u:608_1": "samyaksaṃbodhau iyadbhiḥ kalpair iyadbhiḥ kalpaśatair iyadbhiḥ kalpasahasrair iyadbhiḥ",
  "S06psp_4u:608_2": "kalpaśatasahasrair iyadbhiḥ kalpakoṭīniyutaśatasahasrais tvam anuttarāṃ samyaksaṃbodhim",
  "S06psp_4u:608_3": "abhisaṃbhotsyasa iti.",
  "S06psp_4u:609": "atha ca punar bodhisattvena mahāsattvena evaṃ veditavyam,",
  "S06psp_4u:610": "āsannībhūto 'smy anuttarāyāḥ samyaksaṃbodher vyākaraṇasyeti. tat kasya hetoḥ?",
  "S06psp_4u:611_0": "tathā hy aham imāṃ gambhīrāṃ prajñāpāramitāṃ labhe darśanāya vandanāya paryupāsanāya",
  "S06psp_4u:611_1": "śravaṇāya śrutvā codgṛhṇāmi dhārayāmi vācayāmi paryavāpnomi yoniśaś ca manasikaromi.",
  "S06psp_4u:611_2": "iti niruttaraprayogaḥ",
  "S06psp_4u:612_0": "tadyathāpi nāma bhagavan vasante pratyupasthite śīrṇaparṇapalāśeṣu stambheṣu ākarajāteṣu",
  "S06psp_4u:612_1": "veditavyaṃ jāmbūdvīpakair manuṣyair netaś cireṇa patrāṇi ca puṣpāṇi ca phalāni ca",
  "S06psp_4u:612_2": "prādurbhaviṣyanti. tat kasya hetoḥ?",
  "S06psp_4u:613": "imāni tāni pūrvanimittāni stambeṣu dṛśyante netaś cireṇa patrāṇi ca puṣpāṇi ca phalāni ca prādurbhaviṣyanti,",
  "S06psp_4u:614": "āttamanaskā jāmbūdvīpakā manuṣyā bhaviṣyanti tāni ca pūrvanimittāni dṛṣṭvā stambeṣu,",
  "S06psp_4u:615": "evam eva bhagavan yo bodhisattvo mahāsattva imāṃ gambhīrāṃ prajñāpāramitāṃ labhate darśanāya vandanāya paryupāsanāya śravanāya śrutvā (PSP_4:19)",
  "S06psp_4u:616": "codgṛhṇāti dhārayati vācayati paryavāpsyati yoniśaś ca manasikaroti paripakvakuśalamūlaḥ sa bhagavan bodhisattvo mahāsattvo veditavyaḥ,",
  "S06psp_4u:617_0": "bahubuddhaparyupāsitaḥ sa bhagavan kulaputro vā kuladuhitā vā veditavyaḥ. veditavyam",
  "S06psp_4u:617_1": "etad bhagavaṃs tena bodhisattvena mahāsattvena pūrvakair eva kuśalamūlair upanīto",
  "S06psp_4u:617_2": "'smy anuttarāyāḥ samyaksaṃbodheḥ,",
  "S06psp_4u:618_0": "yo 'ham imāṃ gambhīrāṃ prajñāpāramitāṃ labhe darśanāya vandanāya paryupāsanāya śravaṇāya",
  "S06psp_4u:618_1": "yathopadiṣṭāyāṃ ca prajñāpāramitāyāṃ pratipadyeyaṃ tatra devaputrāḥ pūrvabuddhadarśino",
  "S06psp_4u:618_2": "bhavanti. te pramuditāḥ prītisaumanasyajātāḥ pūrvakāṇām api bodhisattvānāṃ mahāsattvānām",
  "S06psp_4u:618_3": "imāny eva pūrvanimittāni abhūvan vyākaraṇāya na cireṇāyaṃ bodhisattvo mahāsattvo",
  "S06psp_4u:618_4": "vyākaraṇaṃ pratilapsyate anuttarāyāṃ samyaksaṃbodhau.",
  "S06psp_4u:619": "ity āsannābhisaṃbodhaprayogaḥ",
  "S06psp_4u:620": "tadyathāpi nāma bhagavan strīgurviṇī sā yathā yathā āsannaprasavā bhavati tathā tathāsyāḥ kāyo veṣṭate 'dhimātraṃ ca kāye vedanāklamathaś ca jāyate,",
  "S06psp_4u:621": "na ca caṅkramaṇaśīlā bhavati,",
  "S06psp_4u:622": "alpasmṛtiś ca bhavati,",
  "S06psp_4u:623": "alpāhārā ca bhavati,",
  "S06psp_4u:624": "alpastyānamiddhā ca bhavati,",
  "S06psp_4u:625": "tābhir vedanābhir vartamānābhir alpabhāṣyā ca bhavati,",
  "S06psp_4u:626": "na ca saṃvāsaśīlā bhavati,",
  "S06psp_4u:627_0": "tena pūrvakeṇāyoniśomanasikāreṇāsevitena bhāvitena niṣevitena imām evaṃrūpāṃ vedanāṃ",
  "S06psp_4u:627_1": "pratyanubhavāmīti. veditavyam evaṃ tato 'nyābhiḥ strībhir yādṛśāny asyāḥ striyo nimittāni",
  "S06psp_4u:627_2": "dṛśyante na cireṇaiveyaṃ strī prasaviṣyati. evam eva bhagavan bodhisattvānāṃ mahāsattvānām",
  "S06psp_4u:627_3": "avaropitakuśalamūlānāṃ bahubuddhaparyupāsitānāṃ sucaritacīrṇacaritānāṃ kalyāṇamitraparigṛhītānāṃ",
  "S06psp_4u:627_4": "paripakvakuśalamūlānām iyaṃ gambhīrā prajñāpāramitā upapatsyate upapannāṃ ca satīm",
  "S06psp_4u:627_5": "udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
  "S06psp_4u:628": "veditavyam etan na cireṇaiṣāṃ bodhisattvānāṃ mahāsattvānāṃ vyākaraṇaṃ bhaviṣyati anuttarāyāḥ samyaksaṃbodheḥ.",
  "S06psp_4u:629": "bhagavān āha:",
  "S06psp_4u:630": "sādhu sādhu śāriputra idam api te śāriputra buddhānubhāvena pratibhānam utpannam. iti kṣiprābhisaṃbodhaprayogaḥ",
  "S06psp_4u:631": "atha khalv āyuṣmān subhūtir bhagavantam etad avocat:",
  "S06psp_4u:632": "āścaryaṃ bhagavan yāvad anugṛhītāḥ suparīttāś ceme bodhisattvā mahāsattvās (PSP_4:20)",
  "S06psp_4u:633": "tathāgatenārhatā samyaksaṃbuddhena.",
  "S06psp_4u:634": "bhagavān āha:",
  "S06psp_4u:635_0": "tathā hi subhūte bodhisattvā mahāsattvā bahujanahitāya bahujanasukhāya pratipannā",
  "S06psp_4u:635_1": "lokānukampāyai mahato janakāyasyārthāya hitāya sukhāya devānāñ ca manuṣyānāñ cānuttarāyai",
  "S06psp_4u:635_2": "samyaksaṃbodhaye pratiṣṭhante bodhisattvacaryāñ caranto 'nekāni sattvaśatāni anekāni",
  "S06psp_4u:635_3": "sattvasahasrāṇi anekāni sattvaśatasahasrāṇi anekāni sattvakoṭiniyutaśatasahasrāṇi anugrahīṣyanti,",
  "S06psp_4u:636": "caturbhiḥ saṃgrahavastubhir dānena priyavadyena arthacaryayā samānārthatayā daśakuśaleṣu karmapatheṣu samādāpayanti,",
  "S06psp_4u:637_0": "caturṣu dhyāneṣu caturṣv apramāṇeṣu catasṛṣv ārūpyasamāpattiṣu samādāpayanti. ātmanā",
  "S06psp_4u:637_1": "caiteṣu dharmeṣu pratiṣṭhitā bhavanti. ātmanā ca dānapāramitāyāṃ caranti parāṃś ca",
  "S06psp_4u:637_2": "dānapāramitāyāṃ pratiṣṭhāpayanti. ātmanā ca śīlapāramitāyāṃ caranti parāṃś ca śīlapāramitāyāṃ",
  "S06psp_4u:637_3": "pratiṣṭhāpayanti. ātmanā ca kṣāntipāramitāyāṃ caranti parāṃś ca kṣāntipāramitāyāṃ",
  "S06psp_4u:637_4": "pratiṣṭhāpayanti. ātmanā ca vīryapāramitāyāṃ caranti parāṃś ca vīryapāramitāyāṃ pratiṣṭhāpayanti.",
  "S06psp_4u:637_5": "ātmanā ca dhyānapāramitāyāṃ caranti parāṃś ca dhyānapāramitāyāṃ pratiṣṭhāpayanti.",
  "S06psp_4u:637_6": "ātmanā ca prajñāpāramitāyāṃ caranti parāṃś ca prajñāpāramitāyāṃ pratiṣṭhāpayanti.",
  "S06psp_4u:637_7": "te ca prajñāpāramitām āgamya upāyakauśalyena sattvān srotaāpattiphale pratiṣṭhāpayanti",
  "S06psp_4u:637_8": "na cātmanā sākṣāt kurvanti. evaṃ sakṛdāgāmiphale anāgāmiphale arhattve,",
  "S06psp_4u:638_0": "pratyekāyāṃ bodhau pratiṣṭhāpayanti na cātmanā pratyekāṃ bodhiṃ sākṣāt kurvanti.",
  "S06psp_4u:638_1": "ātmanā cāvinivartanīyāṃ bhūmim ākrāmanti parāṃś cāvinivartanīyabhūmau pratiṣṭhāpayanti.",
  "S06psp_4u:638_2": "ātmanā ca buddhakṣetraṃ pariśodhayanti,",
  "S06psp_4u:639_0": "anyāṃś ca bodhisattvān buddhakṣetrapariśuddhau samādāpayanti. ātmanā ca sattvān paripācayanti",
  "S06psp_4u:639_1": "parāṃś ca sattvaparipāke samādāpayanti. ātmanā cābhijñā utpādayanti parāṃś cābhijñāprāptaye",
  "S06psp_4u:639_2": "samādāpayanti. ātmanā ca dhāraṇīmukhaṃ pariśodhayanti parān api dhāraṇīmukhapariśuddhaye",
  "S06psp_4u:639_3": "samādāpayanti. ātmanā ca pratibhānasaṃpadaṃ pratilabhante parān api pratibhānasaṃpadi",
  "S06psp_4u:639_4": "samādāpayanti. ātmanā ca rūpasaṃpadaṃ parigṛhṇanti parān api rūpasaṃpatpratilābhāya",
  "S06psp_4u:639_5": "samādāpayanti. ātmanā ca lakṣaṇasaṃpadaṃ parigṛhṇanti parān api (PSP_4:21)",
  "S06psp_4u:640_0": "lakṣaṇasaṃpatpratilābhāya samādāpayanti. ātmanā ca kumārabhūtasaṃpadaṃ parigṛhṇanti",
  "S06psp_4u:640_1": "parān api kumārabhūtasaṃpatpratigrahāya samādāpayanti. ātmanā ca bodhipakṣyān dharmān",
  "S06psp_4u:640_2": "niṣpādayanti parān api bodhipakṣyadharmapariniṣpattaye samādāpayanti. ātmanā ca satyavimokṣanavānupūrvavihārasamāpattiśūnyatānimittāpraṇihitadhāraṇīmukhān",
  "S06psp_4u:640_3": "utpādayanti parān apy eṣu samādāpayanti. ātmanā ca catvāri vaiśāradyāni utpādayanti",
  "S06psp_4u:640_4": "parān api caturṣu vaiśāradyeṣu samādāpayanti. ātmanā ca catasraḥ pratisaṃvida utpādayanti",
  "S06psp_4u:640_5": "parān api caturaḥ pratisaṃvidaḥ prāptaye samādāpayanti. ātmanā ca mahāmaitrīṃ mahākaruṇāṃ",
  "S06psp_4u:640_6": "mahāmuditāṃ mahopekṣāṃ vibhāvayanti parān api caturapramāṇā vibhāvanāyai samādāpayanti.",
  "S06psp_4u:640_7": "ātmanā cāṣṭādaśāveṇikān buddhadharmān niṣpādayanti parān api aṣṭādaśāveṇikeṣu buddhadharmeṣu",
  "S06psp_4u:640_8": "samādāpayanti. ātmanā ca sarvākārajñatām anuprāpnuvanti parāṃś ca sarvākārajñatāyāṃ",
  "S06psp_4u:640_9": "samādāpayanti. ātmanā ca sarvavāsanānusaṃdhikleśān vijahanti parān api sarvavāsanānusaṃdhikleśotsargāya",
  "S06psp_4u:640_10": "samādāpayanti. ātmanā cānuttarāṃ samyaksaṃbodhim abhisaṃbudhyante parāṃś ca samyaksaṃbodhim",
  "S06psp_4u:640_11": "abhisaṃbodhaye samādāpayanti. ātmanā ca dharmacakraṃ pravartayanti parāṃś ca dharmacakraṃ",
  "S06psp_4u:640_12": "pravartanāya samādāpayanti.",
  "S06psp_4u:641": "iti parārthaprayogaḥ",
  "S06psp_4u:642": "evam ukte āyuṣmān subhūtir bhagavantam etad avocat:",
  "S06psp_4u:643_0": "āścaryaṃ bhagavann āścaryaṃ sugata yāvad bahuguṇasamanvāgatās te bodhisattvā mahāsattvā",
  "S06psp_4u:643_1": "ye sarvasattvānāṃ kṛtaśaḥ prajñāpāramitāyāṃ caranti anuttarāṃ samyaksaṃbodhim abhisaṃbudhyante.",
  "S06psp_4u:643_2": "kathaṃ bhagavan bodhisattvānāṃ mahāsattvānāṃ prajñāpāramitābhāvanāparipūriṃ gacchati?",
  "S06psp_4u:644": "bhagavān āha:",
  "S06psp_4u:645": "yadā subhūte bodhisattvo mahāsattvaḥ prajñāpāramitāyāṃ caran rūpasya vṛddhiṃ na samanupaśyati,",
  "S06psp_4u:646": "na vedanāyā na saṃjñāyā na saṃskārāṇāṃ,",
  "S06psp_4u:647": "na vijñānasya vṛddhiṃ samanupaśyati,",
  "S06psp_4u:648": "tadā bodhisattvasya mahāsattvasya prajñāpāramitābhāvanāparipūriṃ gacchati.",
  "S06psp_4u:649": "bhagavān āha:",
  "S06psp_4u:650_0": "yadā subhūte bodhisattvo mahāsattvaḥ prajñāpāramitāyāṃ caran na dhātvāyatanapratītyasamutpādapratītyasamutpādāṅgānāṃ",
  "S06psp_4u:650_1": "pāramitānāṃ saptatriṃśatāṃ bodhipakṣyāṇāṃ dharmāṇām āryasatyānām apramāṇadhyānārūpyasamāpattīnām",
  "S06psp_4u:650_2": "aṣṭānāṃ vimokṣāṇāṃ navānupūrvavihārasamāpattīnāṃ śūnyatānimittāpraṇihitānāṃ saṇṇām",
  "S06psp_4u:650_3": "abhijñānāṃ (PSP_4:22)",
  "S06psp_4u:651_0": "sarvaśūnyatānāṃ sarvasamādhīnāṃ sarvadhāraṇīmukhānāṃ daśānāṃ balānāṃ caturṇāṃ vaiśāradyānāñ",
  "S06psp_4u:651_1": "catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ vṛddhiṃ na samanupaśyati",
  "S06psp_4u:651_2": "sarvajñatāyā vṛddhiṃ na samanupaśyati,",
  "S06psp_4u:652": "tadā bodhisattvasya mahāsattvasya prajñāpāramitābhāvanāparipūriṃ gacchati.",
  "S06psp_4u:653": "bhagavān āha:",
  "S06psp_4u:654": "yadā ca subhūte bodhisattvo mahāsattvaḥ prajñāpāramitāyāṃ caran rūpasya parihāṇiṃ na samanupaśyati,",
  "S06psp_4u:655": "na vedanāyā na saṃjñāyā na saṃskārāṇāṃ,",
  "S06psp_4u:656": "na vijñānasya parihāṇiṃ samanupaśyati,",
  "S06psp_4u:657_0": "tadā bodhisattvasya mahāsattvasya prajñāpāramitābhāvanāparipūriṃ gacchati. evaṃ dhātvāyatanapratītyasamutpādapāramitābodhipakṣyadharmāryasatyāpramāṇa",
  "S06psp_4u:657_1": "dhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmāṇāṃ",
  "S06psp_4u:657_2": "yadā sarvajñatāyāḥ parihāṇiṃ na samanupaśyati,",
  "S06psp_4u:658": "tadā bodhisattvasya mahāsattvasya prajñāpāramitābhāvanāparipūriṃ gacchati. ity avṛddhyaparihāṇiprayogaḥ",
  "S06psp_4u:659": "punar aparaṃ subhūte yadā bodhisattvo mahāsattvaḥ prajñāpāramitāyāṃ caran dharma iti na samanupaśyati,",
  "S06psp_4u:660": "adharma iti na samanupaśyati,",
  "S06psp_4u:661": "atītam iti na samanupaśyati,",
  "S06psp_4u:662": "anāgatam iti na samanupaśyati,",
  "S06psp_4u:663": "pratyutpannam iti na samanupaśyati,",
  "S06psp_4u:664": "kuśalam akuśalaṃ vyākṛtam avyākṛtam iti na samanupaśyati,",
  "S06psp_4u:665": "saṃskṛtam iti na samanupaśyati,",
  "S06psp_4u:666": "asaṃskṛtam iti na samanupaśyati,",
  "S06psp_4u:667": "kāmadhātun na samanupaśyati,",
  "S06psp_4u:668": "rūpadhātun na samanupaśyati,",
  "S06psp_4u:669": "ārūpyadhātun na samanupaśyati,",
  "S06psp_4u:670": "dānapāramitān na samanupaśyati,",
  "S06psp_4u:671": "śīlapāramitān na samanupaśyati,",
  "S06psp_4u:672": "kṣāntipāramitān na samanupaśyati,",
  "S06psp_4u:673": "vīryapāramitān na samanupaśyati,",
  "S06psp_4u:674": "dhyānapāramitān na samanupaśyati,",
  "S06psp_4u:675": "prajñāpāramitān na samanupaśyati yāvat sarvajñatān na samanupaśyati,",
  "S06psp_4u:676": "tadā bodhisattvasya mahāsattvasya prajñāpāramitābhāvanāparipūriṃ gacchati. tat kasya hetoḥ?",
  "S06psp_4u:677": "tathā hi subhūte dharmāṇāṃ dharmalakṣaṇatām upādāya avinivartanīyatām upādāya riktatām upādāya tucchatām upādāya asāratām upādāya vaśikatām upādāya.",
  "S06psp_4u:678": "iti dharmādyanupalambhaprayogaḥ",
  "S06psp_4u:679": "subhūtir āha:",
  "S06psp_4u:680": "acintyaṃ bhagavan deśyate.",
  "S06psp_4u:681": "bhagavān āha:",
  "S06psp_4u:682": "rūpācintyatayā subhūte acintyaṃ deśyate,",
  "S06psp_4u:683": "vedanā saṃjñā (PSP_4:23)",
  "S06psp_4u:684": "saṃskārā, vijñānācintyatayā subhūte 'cintyaṃ deśyate. dānapāramitācintyatayā acintyaṃ deśyate,",
  "S06psp_4u:685_0": "evaṃ śīlapāramitā kṣāntipāramitā vīryapāramitā dhyānapāramitā prajñāpāramitācintyatayācintyaṃ",
  "S06psp_4u:685_1": "deśyate. evaṃ",
  "S06psp_4u:685_2": "saptatriṃśadbodhipakṣadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvaśūnyatāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmāḥ",
  "S06psp_4u:685_3": "sarvajñatācintyatayā subhūte 'cintyaṃ deśyate. sacet subhūte bodhisattvo mahāsattvaḥ",
  "S06psp_4u:685_4": "prajñāpāramitāyāṃ caran rūpam acintyam iti na saṃjānīte,",
  "S06psp_4u:686": "vedanā saṃjñā saṃskārā,",
  "S06psp_4u:687_0": "vijñānam acintyam iti na saṃjānīte paripūrayiṣyati prajñāpāramitām. evaṃ dhātvāyatanāni",
  "S06psp_4u:687_1": "pratītyasamutpādaḥ pratītyasamutpādāṅgāni pāramitāḥ śūnyatā sarvasamādhayaḥ sarvadhāraṇīmukhāni",
  "S06psp_4u:687_2": "bodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā",
  "S06psp_4u:687_3": "sarvajñatācintyeti na saṃjānīte paripūrayiṣyati prajñāpāramitām.",
  "S06psp_4u:688": "ity acintyākārasaṃjñānirodhaprayogaḥ",
  "S06psp_4u:689": "subhūtir āha:",
  "S06psp_4u:690": "ko 'tra bhagavan gambhīrāyāṃ prajñāpāramitāyām adhimokṣate?",
  "S06psp_4u:691": "bhagavān āha:",
  "S06psp_4u:692": "yaḥ subhūte bodhisattvo mahāsattvaḥ pūrvam api carito bhavati,",
  "S06psp_4u:693": "ṣaṭsu pāramitāsu tathāgatāvaropitakuśalaraūlo bhavati,",
  "S06psp_4u:694": "bahubuddhaparyupāsitaḥ kalyāṇamitraparigṛhīto bhavati,",
  "S06psp_4u:695": "sa imāṃ prajñāpāramitām adhimokṣate.",
  "S06psp_4u:696": "subhūtir āha:",
  "S06psp_4u:697": "kiyatā bhagavan bodhisattvo mahāsattvaḥ pūrvam api carito bhavati,",
  "S06psp_4u:698": "ṣaṭsu pāramitāsu tathāgatāvaropitakuśalamūlo bhavati,",
  "S06psp_4u:699": "bahubuddhaparyupāsitaḥ kalyāṇamitraparigṛhīto bhavati.",
  "S06psp_4u:700": "bhagavān āha:",
  "S06psp_4u:701": "iha subhūte bodhisattvo mahāsattvaḥ prajñāpāramitāyāṃ caran rūpaṃ na kalpayati na vikalpayati,",
  "S06psp_4u:702": "rūpanimittaṃ na kalpayati na vikalpayati,",
  "S06psp_4u:703": "rūpasvabhāvan na kalpayati na vikalpayati,",
  "S06psp_4u:704": "vedanā saṃjñā saṃskārā,",
  "S06psp_4u:705": "vijñānan na kalpayati na vikalpayati,",
  "S06psp_4u:706": "vijñānanimittaṃ na kalpayati na vikalpayati,",
  "S06psp_4u:707_0": "vijñānasvabhāvan na kalpayati na vikalpayati. evaṃ dhātūn āyatanāni pratītyasamutpādaṃ",
  "S06psp_4u:707_1": "pratītyasamutpādāṅgāni kāmarūpārūpyadhātuṃ dānapāramitāṃ śīlapāramitāṃ kṣāntipāramitāṃ",
  "S06psp_4u:707_2": "vīryapāramitāṃ (PSP_4:24)",
  "S06psp_4u:708_0": "dhyānapāramitāṃ prajñāpāramitām adhyātmaśūnyatāṃ bahirdhāśūnyatām adhyātmabahirdhāśūnyatāṃ",
  "S06psp_4u:708_1": "yāvad abhāvasvabhāvaśūnyatāṃ smṛtyupasthānasamyakprahāṇarddhipādendriyabalabodhyaṅgamārgāryasatyapramāṇadhyānārūpyasamāpattyaṣṭavimokṣanavānupūrvavihārasamāpattīḥ",
  "S06psp_4u:708_2": "śūnyatānimittāpraṇihitābhijñāḥ sarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmān",
  "S06psp_4u:708_3": "sarvajñatān na kalpayati na vikalpayati,",
  "S06psp_4u:709": "sarvajñatānimittan na kalpayati na vikalpayati,",
  "S06psp_4u:710": "sarvajñatāsvabhāvan na kalpayati na vikalpayati. tat kasya hetoḥ?",
  "S06psp_4u:711": "tathā hi subhūte rūpam acintyaṃ,",
  "S06psp_4u:712": "vedanā saṃjñā saṃskārā,",
  "S06psp_4u:713_0": "vijñānam acintyam. evaṃ",
  "S06psp_4u:713_1": "dhātvāyatanapratītyasamutpādapāramitābodhipakṣyadharmāryasatyapramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvaśūnyatāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmāḥ",
  "S06psp_4u:713_2": "sarvajñatā acintyā. evaṃ khalu subhūte bodhisattvo mahāsattvaḥ pūrvam api carito",
  "S06psp_4u:713_3": "bhavati ṣaṭsu pāramitāsu tathāgatāvaropitakuśalamūlo bhavati bahubuddhaparyupāsitaḥ",
  "S06psp_4u:713_4": "kalyāṇamitraparigṛhīto bhavati.",
  "S06psp_4u:714": "subhūtir āha:",
  "S06psp_4u:715": "gambhīrā bhagavan prajñāpāramitā.",
  "S06psp_4u:716": "bhagavān āha:",
  "S06psp_4u:717": "rūpagambhīratayā subhūte gambhīrā prajñāpāramitā,",
  "S06psp_4u:718": "vedanā saṃjñā saṃskārā,",
  "S06psp_4u:719_0": "vijñānagambhīratayā subhūte gambhīrā prajñāpāramitā. evaṃ",
  "S06psp_4u:719_1": "dhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvaśūnyatāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmagambhīratayā",
  "S06psp_4u:719_2": "subhūte gambhīrā prajñāpāramitāḥ,",
  "S06psp_4u:720": "sarvajñatāgambhīratayā subhūte gambhīrā prajñāpāramitā. ity avikalpaprayogaḥ",
  "S06psp_4u:721": "subhūtir āha:",
  "S06psp_4u:722": "ratnarāśir bhagavan prajñāpāramitā ratnadātrī,",
  "S06psp_4u:723_0": "srotāpattiphalasya sakṛdāgāmiphalasyanāgāmiphalasyārhattvasya pratyekabuddhatvasyānuttarāyāḥ",
  "S06psp_4u:723_1": "samyaksaṃbodher dātrī dharmacakrapravartikeyaṃ bhagavan prajñāpāramitā. iti phalaratnadānaprayogaḥ",
  "S06psp_4u:724": "subhūtir āha:",
  "S06psp_4u:725": "sarvadharmāṇāṃ śuddharāśir bhagavan prajñāpāramitā.",
  "S06psp_4u:726": "bhagavān āha:",
  "S06psp_4u:727": "rūpaviśuddhitām upādāya,",
  "S06psp_4u:728": "vedanā saṃjñā saṃskārā, (PSP_4:25)",
  "S06psp_4u:729_0": "vijñānaviśuddhitām upādāya. evaṃ",
  "S06psp_4u:729_1": "dhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñādaśabalavaiśāradyapratisaṃvidāveṇikābuddhadharmāḥ,",
  "S06psp_4u:730": "sarvajñatāviśuddhitām upādāya. iti viśuddhiprayogaḥ",
  "S06psp_4u:731": "subhūtir āha:",
  "S06psp_4u:732": "āścaryaṃ bhagavan yāvad asyāṃ gambhirāyāṃ prajñāpāramitāyāṃ bhāṣyamāṇāyāṃ bahavo 'ntarāyā utpadyeran.",
  "S06psp_4u:733": "bhagavān āha:",
  "S06psp_4u:734": "evam etat subhūte evam etat,",
  "S06psp_4u:735": "bahvantarāyāyaṃ subhūte gambhīrā prajñāpāramitā,",
  "S06psp_4u:736": "tena kulaputreṇa vā kuladuhitrā vā imāṃ prajñāpāramitāṃ likhitā kṣipram eva likhitavyā,",
  "S06psp_4u:737": "uddiśatā dhārayatā vācayatā svādhyāyatā yoniśaś ca manasikurvatā,",
  "S06psp_4u:738_0": "bhāvayatā kṣipram eva bhāvayitavyā. mā khalv asyāṃ gambhīrāyāṃ prajñāpāramitāyāṃ",
  "S06psp_4u:738_1": "likhyamānāyām uddiśyamānāyāṃ dhāryamāṇāyāṃ vācyamānāyāṃ svādhyāyamānāyāṃ yoniśo manasikriyamāṇāyāṃ",
  "S06psp_4u:738_2": "bhāvyamānāyāṃ vāntarāyaḥ syād iti. tat kasya hetoḥ?",
  "S06psp_4u:739_0": "sacet subhūte yaḥ kulaputro vā kuladuhitā vā māsena imāṃ prajñāpāramitāṃ likhet tena",
  "S06psp_4u:739_1": "likhitavyaiva bhavet. saced dvābhyāṃ tribhiś ca caturbhiḥ pañcabhiḥ ṣaḍbhiḥ saptabhir",
  "S06psp_4u:739_2": "aṣṭābhir yāvat saṃvatsareṇa likhet tena likhitavyaiva bhaved evam upadeṣṭavyā dhārayitavyā",
  "S06psp_4u:739_3": "vācayitavyā svādhyātavyā yoniśo manasikartavyā. sacet māsena vā bhāvayet tena bhāvayitavyā",
  "S06psp_4u:739_4": "bhavet yāvat saṃvatsareṇa bhāvayet tena bhāvayitavyā bhavet. tat kasya hetor?",
  "S06psp_4u:740": "bahavaḥ subhūte mahāratnasyāntarāyā utpadyante.",
  "S06psp_4u:741": "subhūtir āha:",
  "S06psp_4u:742": "āścaryaṃ bhagavan yad asyāṃ gambhīrāyāṃ prajñāpāramitāyāṃ māraḥ pāpīyān antarāyāya yogam āpadyate,",
  "S06psp_4u:743": "yad utālikhanāyānuddiśamānāyādhāraṇāyāvācanāyāyoniśo manasikāraṇāyābhāvanāyai.",
  "S06psp_4u:744": "bhagavān āha:",
  "S06psp_4u:745_0": "kiṃ cāpi subhūte māraḥ pāpīyān gambhīrāyāṃ prajñāpāramitāyām udyogam āpadyeta antarāya",
  "S06psp_4u:745_1": "karaṇāya yad utālikhanāya yāvad abhāvanāyai bodhisattvasya mahāsattvasya imāṃ gambhīrāṃ",
  "S06psp_4u:745_2": "prajñāpāramitāṃ likhata uddiśato dhārayato vācayataḥ svādhyāyato yoniśo manasikurvato",
  "S06psp_4u:745_3": "bhāvayato na śaknoty antarāyaṃ kartum.",
  "S06psp_4u:746": "ity adhimuktiprayogaḥ ity uktaḥ prayogaḥ",
  "S06psp_4u:747": "(PSP_4:26)",
  "S06psp_4u:748": "atha khalv āyuṣmān śāriputro bhagavantam etad avocat:",
  "S06psp_4u:749_0": "kasya bhagavann anubhāvena māraḥ pāpīyān na śaknoty antarāyaṃ kartuṃ bodhisattvānāṃ",
  "S06psp_4u:749_1": "mahāsattvānām imāṃ gambhīrāṃ prajñāpāramitāṃ likhatām uddiśatāṃ dhārayatāṃ vācayatāṃ",
  "S06psp_4u:749_2": "svādhyāyatāṃ yoniśo manasikurvatāṃ bhāvayatām?",
  "S06psp_4u:750": "bhagavān āha:",
  "S06psp_4u:751_0": "buddhānubhāvena śāriputra māraḥ pāpīyān na śaknoty antarāyaṃ kartuṃ bodhisattvānāṃ",
  "S06psp_4u:751_1": "mahāsattvānām imāṃ gambhīrāṃ prajñāpāramitāṃ likhatām uddiśatāṃ dhārayatāṃ vācayatāṃ",
  "S06psp_4u:751_2": "svādhyāyatāṃ yoniśo manasikurvatāṃ bhāvayatām. ye 'pi te śāriputra samantā daśasu",
  "S06psp_4u:751_3": "dikṣu buddhā bhagavantas tiṣṭhanti dhriyante yāpayanti,",
  "S06psp_4u:752": "teṣām api buddhānāṃ bhagavatām anubhāvāt. te 'pi buddhā bhagavantas tān bodhisattvān mahāsattvān samanvāhariṣyanti anuparigrahīṣyanti,",
  "S06psp_4u:753": "taiś ca buddhair bhagavadbhir anuparigṛhītānāṃ bodhisattvānāṃ mahāsattvānāṃ māraḥ pāpīyān na śaknoty antarāyaṃ kartum,",
  "S06psp_4u:754": "imāṃ prajñāpāramitāṃ likhatāṃ dhārayatāṃ vācayatām uddiśatāṃ svādhyāyatāṃ yoniśo manasikurvatāṃ bhāvayatām. tat kasya hetor?",
  "S06psp_4u:755": "na hi śāriputra buddhair bhagavadbhir anuparigṛhītānāṃ bodhisattvānāṃ mahāsattvānāṃ māreṇa pāpīyasā śaknoty antarāyaḥ kartum. tat kasya hetor?",
  "S06psp_4u:756": "dharmaṃ teṣāṃ śāriputra ye 'pi te samantād daśasu dikṣv aprameyeṣv asaṃkhyeyeṣu lokadhātuṣv aprameyā asaṃkhyeyās tathāgatā arhantaḥ samyaksaṃbuddhās tiṣṭhanti dhriyante yāpayanti,",
  "S06psp_4u:757_0": "te 'pi buddhā bhagavanta imāṃ prajñāpāramitāṃ likhato dhārayato vācayata uddiśataḥ",
  "S06psp_4u:757_1": "svādhyāyato yoniśo manasikurvato bhāvayato bodhisattvān mahāsattvān samanvāharanti.",
  "S06psp_4u:757_2": "iti māraśaktivyāghātaguṇaḥ",
  "S06psp_4u:758_0": "veditavyaṃ tena śāriputra kulaputreṇa vā kuladuhitrā vā imāṃ gambhīrāṃ prajñāpāramitāṃ",
  "S06psp_4u:758_1": "likhatā vā dhārayatā vā vācayatā vā uddiśatā vā svādhyāyatā vā yoniśo manasikurvatā",
  "S06psp_4u:758_2": "vā bhāvayatā vā buddhānubhāvenāham imāṃ gambhīrāṃ prajñāpāramitāṃ likhāmi dhārayāmi",
  "S06psp_4u:758_3": "vācayāmi uddiśāmi svādhyāyāmi bhāvayāmi yoniśo manasikaromi.",
  "S06psp_4u:759": "śāriputra āha:",
  "S06psp_4u:760_0": "yaḥ kaścid bhagavan kulaputro vā kuladuhitā vā imāṃ gambhīrāṃ prajñāpāramitāṃ likhiṣyati",
  "S06psp_4u:760_1": "dhārayiṣyati vācayiṣyati uddekṣyati svādhyāsyati yoniśo manasikariṣyati bhāvayiṣyati",
  "S06psp_4u:760_2": "veditavyaṃ bhagavan (PSP_4:27)",
  "S06psp_4u:761": "sarvan tadbuddhānubhāvena,",
  "S06psp_4u:762": "sarve ca te buddhaparigṛhītā bhaviṣyanti.",
  "S06psp_4u:763": "bhagavān āha:",
  "S06psp_4u:764": "evam etac chāriputra evam etat,",
  "S06psp_4u:765_0": "yathā vadasi yaḥ kaścit kulaputro vā kuladuhitā vā imāṃ gambhīrāṃ prajñāpāramitāṃ",
  "S06psp_4u:765_1": "likhiṣyati dhārayiṣyati vācayiṣyati uddekṣyati svādhyāsyati yoniśo manasikariṣyati",
  "S06psp_4u:765_2": "bhāvayiṣyati veditavyaṃ śāriputra sarvan tadbuddhānubhāvena sarve te buddhaparigṛhītā bhaviṣyanti.",
  "S06psp_4u:766": "iti buddhasamanvāhārajñāpanaguṇaḥ",
  "S06psp_4u:767": "śāriputra āha:",
  "S06psp_4u:768_0": "jñātās te bhagavan jñānena kulaputrāḥ kuladuhitaraś ca dṛṣṭās te bhagavan māṃsacakṣuṣā",
  "S06psp_4u:768_1": "kulaputrāḥ kuladuhitaraś ca tair buddhair bhagavadbhir ye te pūrvadigbhāge yāvad",
  "S06psp_4u:768_2": "daśasu dikṣv aprameyāsaṃkhyeyeṣu lokadhātuṣu aprameyāsaṃkhyeyās tathāgatā arhantaḥ",
  "S06psp_4u:768_3": "samyaksaṃbuddhās tiṣṭhanti dhriyante yāpayanti,",
  "S06psp_4u:769_0": "teṣāñ ca bodhisattvā mahāsattvā ya imāṃ gambhīrāṃ prajñāpāramitāṃ likhiṣyanti dhārayiṣyanti",
  "S06psp_4u:769_1": "vācayiṣyanti uddekṣyanti svādhyāsyanti bhāvayiṣyanti yoniśo manasikariṣyanti tathatvāya pratipatsyante.",
  "S06psp_4u:770": "bhagavān āha:",
  "S06psp_4u:771": "evam etac chāriputra evam etat,",
  "S06psp_4u:772_0": "jñātās te śāriputra jñānena kulaputrāḥ kuladuhitaraś ca dṛṣṭās te śāriputra māṃsacakṣuṣā",
  "S06psp_4u:772_1": "kulaputrāḥ kuladuhitaraś ca tair buddhair bhagavadbhir ye te pūrvasyāṃ diśi yāvad",
  "S06psp_4u:772_2": "daśasu dikṣv aprameyāsaṃkhyeyeṣu lokadhātuṣu aprameyāsaṃkhyeyās tathāgatā arhantaḥ",
  "S06psp_4u:772_3": "samyaksaṃbuddhās tiṣṭhanti dhriyante yāpayanti,",
  "S06psp_4u:773_0": "teṣāñ ca ye bodhisattvā mahāsattvā ya imāṃ gambhīrāṃ prajñāpāramitāṃ likhiṣyanti",
  "S06psp_4u:773_1": "dhārayiṣyanti vācayiṣyanti uddekṣyanti svādhyāsyanti bhāvayiṣyanti yoniśo manasikariṣyanti",
  "S06psp_4u:773_2": "tathatvāya pratipatsyante. iti buddhapratyakṣīkaraṇaguṇaḥ",
  "S06psp_4u:774": "te khalu punar mahāyānikāḥ kulaputrāḥ kuladuhitaraś ca veditavyā abhyāsannī bhaviṣyanty anuttarāyāḥ samyaksaṃbodheḥ.",
  "S06psp_4u:775": "iti saṃbodhābhyāsīkaraṇaguṇaḥ",
  "S06psp_4u:776_0": "ye 'pi te śāriputra kulaputrāḥ kuladuhitaraś ca imāṃ gambhīrāṃ prajñāpāramitāṃ likhitvā",
  "S06psp_4u:776_1": "pustakagatāṃ kṛtvā dhārayiṣyanti. te khalu punaḥ śāriputra bodhisattvayānikāḥ kulaputrāḥ",
  "S06psp_4u:776_2": "kuladuhitaraś ca iha gambhīrāyāṃ prajñāpāramitāyām adhimuktibahulā bhaviṣyanti,",
  "S06psp_4u:777": "ye 'pīmāṃ gambhīrāṃ prajñāpāramitāṃ satkariṣyanti gurukariṣyanti mānayiṣyanti pūjayiṣyanti puṣpadhūpagandhamālyavilepanacūrṇacīvaracchatradhvajapatākābhiḥ. (PSP_4:28)",
  "S06psp_4u:778": "te 'pi śāriputra bodhisattvayānikāḥ kulaputrāḥ kuladuhitaraś ca jñātā dṛṣṭāś ca buddhair bhagavadbhis tathāgatāś ca buddhacakṣuṣā paśyanti,",
  "S06psp_4u:779_0": "teṣām api kulaputrāṇāṃ kuladuhitṛṇāṃ ca mahārthaṃ mahānuśaṃsaṃ mahāphalaṃ mahāvipākaṃ",
  "S06psp_4u:779_1": "ya imāṃ gambhīrāṃ prajñāpāramitāṃ likhitvā dhārayiṣyanti. te tena kuśalamūlena na",
  "S06psp_4u:779_2": "jātu buddhair bhagavadbhir virahitā bhaviṣyanti. te na jātv apāyeṣūpapatsyante devamanuṣyeṣūpapatsyamānā",
  "S06psp_4u:779_3": "buddhabodhisattvair avirahitā bhaviṣyanti. avinivartanīyāṃ bhūmiṃ cātikramiṣyanti,",
  "S06psp_4u:780": "te ca bodhisattvayānikāḥ kulaputrāḥ kuladuhitaro vā tenaiva kuśalamūlena na jātu virahitā bhaviṣyanti ṣaḍbhiḥ pāramitābhiḥ,",
  "S06psp_4u:781": "adhyātmaśūnyatayā bahirdhāśūnyatayā adhyātmabahirdhāśūnyatayā yāvad abhāvasvabhāvaśūnyatayā na jātu virahitā bhaviṣyanti,",
  "S06psp_4u:782": "smṛtyupasthānasamyakprahāṇarddhipādendriyabalabodhyaṅgamārgāryasatyadhyānāpramāṇārūpyasamāpattibhir na jātu virahitā bhaviṣyanti,",
  "S06psp_4u:783": "śūnyatānimittāpraṇihitair vimokṣamukhair na jātu virahitā bhaviṣyanti,",
  "S06psp_4u:784": "aṣṭābhir vimokṣair navānupūrvavihārasamāpattibhir na jātu virahitā bhaviṣyanti,",
  "S06psp_4u:785": "abhijñābhiḥ samādhidhāraṇīmukhair na jātu virahitā bhaviṣyanti,",
  "S06psp_4u:786_0": "daśabhis tathāgatabalaiḥ caturbhir vaiśāradyaiś catasṛbhiḥ pratisaṃvidbhir yāvad",
  "S06psp_4u:786_1": "aṣṭādaśabhir āveṇikair buddhadharmair na jātu virahitā bhaviṣyanti sarvajñatayā ca.",
  "S06psp_4u:786_2": "iti mahārthatādiguṇaḥ",
  "S06psp_4u:787": "iyaṃ ca śāriputra prajñāpāramitā tathāgatasyātyayena dakṣiṇāpathe pracariṣyati,",
  "S06psp_4u:788_0": "tatra bhikṣur bhikṣuṇy upāsakopāsikā imāṃ gambhīrāṃ prajñāpāramitāṃ likhiṣyanti udgṛhīṣyanti",
  "S06psp_4u:788_1": "dhārayiṣyanti vācayiṣyanti paryavāpsyanti yoniśaś ca manasikariṣyanti. te tena kuśalamūlena",
  "S06psp_4u:788_2": "na durgativinipātaṃ gamiṣyanti te devamānuṣikīsaṃpattiṃ pratyanubhavamānāḥ ṣaḍbhiḥ",
  "S06psp_4u:788_3": "pāramitābhir abhyudgamiṣyanti buddhāṃś ca bhagavataḥ satkurvāṇā gurukurvāṇā mānayamānāḥ",
  "S06psp_4u:788_4": "pūjayamānā anupūrveṇa tribhir yānaiḥ parinirvāsyanti yad uta śrāvakayānena vā pratyekabuddhayānena vā mahāyānena vā.",
  "S06psp_4u:789_0": "seyaṃ śāriputra gambhīrā prajñāpāramitā dakṣiṇāpathād vartanyāṃ pracariṣyati. tatrāpi",
  "S06psp_4u:789_1": "bhikṣavo bhikṣuṇy upāsakopāsikāś ca imāṃ gambhīrāṃ prajñāpāramitāṃ likhiṣyanty udgṛhīṣyanti",
  "S06psp_4u:789_2": "dhārayiṣyanti (PSP_4:29)",
  "S06psp_4u:790_0": "vācayiṣyanti paryavāpsyanti yoniśaś ca manasikariṣyanti satkariṣyanti gurukariṣyanti",
  "S06psp_4u:790_1": "mānayiṣyanti pūjayiṣyanti puṣpadhūpagandhamālyavilepanacūrṇacīvaracchatradhvajapatākābhiḥ.",
  "S06psp_4u:790_2": "te tena kuśalamūlena na durgativinipātaṃ gamiṣyanti,",
  "S06psp_4u:791": "devamanuṣyasaṃpattiṃ pratyanubhavamānāḥ ṣaḍbhiḥ pāramitābhir abhyudgatā bhaviṣyanti,",
  "S06psp_4u:792": "buddhān bhagavataḥ satkurvāṇā gurukurvāṇā mānayamānāḥ pūjayamānā anupūrveṇa tribhir yānaiḥ niryāsyanti śrāvakayānena vā pratyekabuddhayānena vā mahāyānena vā.",
  "S06psp_4u:793": "sā khalu punar iyaṃ śāriputra gambhīrā prajñāpāramitā vartanyā uttarāpathe pracariṣyati,",
  "S06psp_4u:794": "tatrāpi śāriputra bhikṣavo bhikṣuṇy upāsakopāsikāś ca imāṃ gambhīrāṃ prajñāpāramitāṃ likhiṣyanty udgṛhīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
  "S06psp_4u:795": "te tena kuśalamūlena na durgativinipātaṃ gamiṣyanti,",
  "S06psp_4u:796": "te devamanuṣyasaṃpattiṃ pratyanubhūya ṣaḍbhiḥ pāramitābhir abhyudgatā bhaviṣyanti,",
  "S06psp_4u:797": "buddhāṃś ca bhagavataḥ satkariṣyanti gurukariṣyanti mānayiṣyanti pūjayiṣyanti,",
  "S06psp_4u:798": "anupūrveṇa tribhir yānair niryāsyanti śrāvakayānena vā pratyekabuddhayānena vā mahāyānena vā.",
  "S06psp_4u:799": "tatra śāriputra iyaṃ gambhīrā prajñāpāramitā buddhakṛtyaṃ kariṣyati tat kasya hetor?",
  "S06psp_4u:800": "na hi śāriputra maṇḍaprāpte dharmavinaye saddharmāntarddhānaṃ bhaviṣyati,",
  "S06psp_4u:801": "samanvāhṛtās te śāriputra mayā kulaputrāḥ kuladuhitaraś ca,",
  "S06psp_4u:802": "ya imāṃ gambhīrāṃ prajñāpāramitāṃ likhiṣyanty udgṛhīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti tathatvāya ca pratipatsyante,",
  "S06psp_4u:803_0": "ye 'pi te kulaputrāḥ kuladuhitaraś ca imāṃ gambhīrāṃ prajñāpāramitāṃ likhiṣyanti",
  "S06psp_4u:803_1": "likhitvā ca satkariṣyanti gurukariṣyanti mānayiṣyanti pūjayiṣyanti puṣpadhūpagandhamālyavilepanacūrṇacīvaracchatradhvajapatākābhis,",
  "S06psp_4u:804_0": "te ca khalu punaḥ śāriputra kulaputrā vā kuladuhitaraś ca tena kuśalamūlena na durgativinipātaṃ",
  "S06psp_4u:804_1": "gamiṣyanti devamānuṣikīsaṃpattiṃ pratyanubhūya ṣaḍbhiḥ pāramitābhir abhyudgatā bhaviṣyanti",
  "S06psp_4u:804_2": "abhyudgamya buddhān bhagavataḥ satkurvanto gurukurvanto mānayanto pūjayanto 'nupūrveṇa",
  "S06psp_4u:804_3": "tribhir yānair niryāsyanti śrāvakayānena vā pratyekabuddhayānena vā mahāyānena vā. tat kasya hetor?",
  "S06psp_4u:805": "dṛṣṭā hi te śāriputra kulaputrāḥ (PSP_4:30)",
  "S06psp_4u:806": "kuladuhitaraś ca tathāgatena buddhacakṣuṣā varṇitās tathāgatena praśastās te tathāgatena,",
  "S06psp_4u:807_0": "ye 'pi te samantād daśasu dikṣu sarvalokadhātuprasareṣu buddhā bhagavantas tiṣṭhanti",
  "S06psp_4u:807_1": "dhriyante yāpayanti tair api tathāgatair api arhadbhiḥ samyaksaṃbuddhair dṛṣṭās te",
  "S06psp_4u:807_2": "kulaputrāḥ kuladuhitaraś ca buddhacakṣuṣā varṇitās te praśastās te kulaputrāḥ kuladuhitaraś ca.",
  "S06psp_4u:808": "śāriputra āha:",
  "S06psp_4u:809": "vaistārikī punar iyaṃ bhagavan gambhīrā prajñāpāramitā paścime kāle paścime samaye uttarasyāṃ diśi bhaviṣyati.",
  "S06psp_4u:810": "bhagavān āha:",
  "S06psp_4u:811": "evam etac chāriputra evam etat,",
  "S06psp_4u:812_0": "iyaṃ śāriputra gambhīrā prajñāpāramitā paścime kāle paścime samaye uttarasyāṃ diśi",
  "S06psp_4u:812_1": "vaistārikī bhaviṣyati. tatra śāriputra paścime kāle paścime samaye te kulaputrāḥ",
  "S06psp_4u:812_2": "kuladuhitaraś ca ya imāṃ gambhīrāṃ prajñāpāramitāṃ śroṣyanti śrutvā ca likhiṣyanti",
  "S06psp_4u:812_3": "udgrahīṣyanti dhārayiṣyanti vācayiṣyanti paryavāpsyanti yoniśo manasikariṣyanti tathatvāya",
  "S06psp_4u:812_4": "ca pratipatsyante. cirayānasaṃprasthitās te kulaputrāḥ kuladuhitaraś ca bahubuddhaparyupāsitās",
  "S06psp_4u:812_5": "te tathāgatāvaropitakuśalamūlā ya imāṃ gambhīrāṃ prajñāpāramitāṃ śroṣyanti śrutvā",
  "S06psp_4u:812_6": "ca likhiṣyanti udgrahīṣyanti dhārayiṣyanti vācayiṣyanti paryavāpsyanti yoniśaś ca",
  "S06psp_4u:812_7": "manasikariṣyanti tathatvāya ca pratipatsyante.",
  "S06psp_4u:813": "śāriputra āha:",
  "S06psp_4u:814": "kiyantas te bhagavan kulaputrā vā kuladuhitaro vā bhaviṣyanti?",
  "S06psp_4u:815_0": ", ya imāṃ gambhīrāṃ prajñāpāramitāṃ paścime kāle paścime samaye uttare digbhāge śrutvā",
  "S06psp_4u:815_1": "likhiṣyanti udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti",
  "S06psp_4u:815_2": "tathatvāya ca pratipatsyante.",
  "S06psp_4u:816": "bhagavān āha:",
  "S06psp_4u:817": "kiṃ cāpi śāriputra paścime kāle paścime samaye uttare digbhāge bahavo bodhisattvā mahāsattvā bhaviṣyanti,",
  "S06psp_4u:818": "alpakāḥ punaḥ śāriputra bodhisattvā mahāsattvāḥ kulaputrāḥ kuladuhitaraś ca bhaviṣyanti,",
  "S06psp_4u:819_0": "ya imāṃ gambhīrāṃ prajñāpāramitāṃ śrutvā likhiṣyanti udgrahīṣyanti dhārayiṣyanti",
  "S06psp_4u:819_1": "vācayiṣyanti paryavāpsyanti yoniśaś ca manasikariṣyanti tathatvāya ca pratipatsyante.",
  "S06psp_4u:819_2": "iti deśanirūpaṇāguṇaḥ",
  "S06psp_4u:820": "(PSP_4:31)",
  "S06psp_4u:821_0": "tena khalu punaḥ śāriputra bodhisattvā mahāsattvāḥ kulaputrāḥ kuladuhitaraś ca ya",
  "S06psp_4u:821_1": "imāṃ gambhīrāṃ prajñāpāramitāṃ bhāṣyamāṇāṃ śrutvā nottrasiṣyanti na saṃtrasiṣyanti",
  "S06psp_4u:821_2": "na saṃtrāsam āpatsyante. tat kasya hetoḥ?",
  "S06psp_4u:822": "anubaddhā hi taiḥ kulaputraiḥ kuladuhitṛbhiś ca tathāgatā arhantaḥ samyaksaṃbuddhāḥ paripṛcchitāś ca paripraśnīkṛtāś ca. tat kasya hetoḥ?",
  "S06psp_4u:823": "prajñāpāramitā paripūrṇā hi te kulaputrāḥ kuladuhitaraś ca bhaviṣyanti. evaṃ dhyānapāramitā vīryapāramitā kṣāntipāramitā śīlapāramitā,",
  "S06psp_4u:824": "dānapāramitāparipūrṇāś ca te kulaputrāḥ kuladuhitaraś ca bhaviṣyanti,",
  "S06psp_4u:825": "adhyātmaśūnyatāparipūrṇāś ca te kulaputrāḥ kuladuhitaraś ca bhaviṣyanti,",
  "S06psp_4u:826": "bahirdhāśūnyatāparipūrṇāś ca te kulaputrāḥ kuladuhitaraś ca bhaviṣyanti,",
  "S06psp_4u:827": "adhyātmabahirdhāśūnyatāparipūrṇāś ca te kulaputrāḥ kuladuhitaraś ca bhaviṣyanti,",
  "S06psp_4u:828_0": "yāvad abhāvasvabhāvaśūnyatāparipūrṇāś ca te kulaputrāḥ kuladuhitaraś ca bhaviṣyanti.",
  "S06psp_4u:828_1": "evaṃ smṛtyupasthānasamyakprahānārddhipādendriyabalabodhyaṅgāṣṭāṅgamārgaparipūrṇāś",
  "S06psp_4u:828_2": "ca te kulaputrāḥ kuladuhitaraś ca bhaviṣyanti,",
  "S06psp_4u:829": "apramāṇadhyānārūpyasamāpattiparipūrṇāś ca te kulaputrāḥ kuladuhitaraś ca bhaviṣyanti,",
  "S06psp_4u:830": "āryasatyaparipūrṇāś ca te kulaputrāḥ kuladuhitaraś ca bhaviṣyanti,",
  "S06psp_4u:831": "aṣṭavimokṣanavānupūrvavihārasamāpattiparipūrṇāś ca te kulaputrāḥ kuladuhitaraś ca bhaviṣyanti,",
  "S06psp_4u:832": "śūnyatānimittāpraṇihitābhijñāparipūrṇāś ca te kulaputrāḥ kuladuhitaraś ca bhaviṣyanti samādhidhāraṇīmukhaparipūrṇāś ca te kulaputrāḥ kuladuhitaraś ca bhaviṣyanti,",
  "S06psp_4u:833_0": "daśabalavaiśāradyapratisaṃvidāveṇikabuddhadharmaparipūrṇāś ca te kulaputrāḥ kuladuhitaraś",
  "S06psp_4u:833_1": "ca bhaviṣyanti. te khalu punaḥ śāriputra kulaputrāḥ kuladuhitaraś ca kuśalamūlopastabdhāś",
  "S06psp_4u:833_2": "ca bahujanasya ca te 'tha kariṣyanti,",
  "S06psp_4u:834": "imām anuttarāṃ samyaksaṃbodhim ārabhya.",
  "S06psp_4u:835": "iti sarvānāsravadharmaparipūraṇaguṇaḥ",
  "S06psp_4u:836": "tat kasya hetoḥ?",
  "S06psp_4u:837": "tathā hy amutra mayā teṣāṃ kulaputrāṇāṃ kuladuhitṛṇāṃ ca sarvajñatāpratisaṃyuktaiva kathā kathitā,",
  "S06psp_4u:838": "ye 'pi te 'bhūvann atīte 'dhvani tathāgatā arhantaḥ samyaksaṃbuddhās,",
  "S06psp_4u:839": "tair api buddhair bhagavadbhis teṣāṃ kulaputrāṇāṃ kuladuhitṛṇāṃ ca sarvajñatāpratisaṃyuktaiva kathā kathitā teṣāñ jātivyativṛttānām api ta eva samudācārā bhaviṣyanti,",
  "S06psp_4u:840": "yad utānuttarāṃ samyaksaṃbodhim ārabhya,",
  "S06psp_4u:841": "te parebhyaḥ tathaiva kathāṃ kariṣyanti,",
  "S06psp_4u:842": "yad utānuttarāṃ samyaksaṃbodhim ārabhya. (PSP_4:32)",
  "S06psp_4u:843": "iti kathāpuruṣatāguṇaḥ",
  "S06psp_4u:844": "te khalu punaḥ śāriputra bodhisattvāḥ kulaputrāḥ kuladuhitaraś ca saṃhatā bhaviṣyanti,",
  "S06psp_4u:845": "te na śakyante bhettuṃ māreṇa vā mārakāyikābhir vā devatābhir anuttarāyāḥ samyaksaṃbodheḥ prāg evānyaiḥ pāpecchaiḥ pāpasamācārair,",
  "S06psp_4u:846": "ya imāṃ gambhīrāṃ prajñāpāramitāṃ pratilapsyante.",
  "S06psp_4u:847": "ity abhedyatāguṇaḥ",
  "S06psp_4u:848_0": "te khalu punaḥ śāriputra bodhisattvāḥ kulaputrāḥ kuladuhitaraś ca imāṃ prajñāpāramitāṃ",
  "S06psp_4u:848_1": "śrutvā udārāṃ prītiṃ prasādaṃ pramodyaṃ pratilapsyante. te ca bahujanaṃ kuśalamūleṣu",
  "S06psp_4u:848_2": "pratiṣṭhāpayiṣyanti yad utānuttarām eva samyaksaṃbodhim ārabhya.",
  "S06psp_4u:849": "ity asādhāraṇakuśalamūlotpattiguṇaḥ",
  "S06psp_4u:850": "evaṃ ca taiḥ kulaputraiḥ kuladuhitṛbhiś ca mama saṃmukhaṃ vāg bhāṣitā,",
  "S06psp_4u:851_0": "vayaṃ bhagavan bahūni prāṇiśatāni bahūni prāṇisahasrāṇi bahūni prāṇiśatasahasrāṇi",
  "S06psp_4u:851_1": "bahūni prāṇikoṭīniyutaśatasahasrāṇi kuśalamūleṣu pratiṣṭhāpayiṣyāmo yad utānuttarāṃ",
  "S06psp_4u:851_2": "samyaksaṃbodhim ārabhya. bodhaye pratiṣṭhāpayiṣyāmaḥ saṃdarśayiṣyāmaḥ samādāpayiṣyāmaḥ",
  "S06psp_4u:851_3": "samuttejayiṣyāmaḥ saṃpraharṣayiṣyāmo 'vinivartanīyatve ca vyākariṣyāmaḥ. tat kasya hetor?",
  "S06psp_4u:852": "anumoditā mayā teṣāṃ bodhisattvayānikānāṃ kulaputrāṇāṃ kuladuhitṛṇāṃ ca vāg bhāṣitā cittena cittaṃ vyavalokya,",
  "S06psp_4u:853": "atītānām api tathāgatānām arhatāṃ samyaksaṃbuddhānāṃ puratas taiḥ kulaputraiḥ kuladuhitṛbhiś caivaṃ bhāṣitā,",
  "S06psp_4u:854_0": "vayaṃ bahūni prāṇiśatāni bahūni prāṇisahasrāṇi bahūni prāṇiśatasahasrāṇi bahūni prāṇikoṭīniyutaśatasahasrāṇi",
  "S06psp_4u:854_1": "bodhisattvacaryāṃ caranto bodhāya pratiṣṭhāpayiṣyāmaḥ saṃdarśayiṣyāmaḥ samādāpayiṣyāmaḥ",
  "S06psp_4u:854_2": "samuttejayiṣyāmaḥ saṃpraharṣayiṣyāmo 'vinivartanīyatve na ca vyākariṣyāmaḥ. tat kasya hetoḥ?",
  "S06psp_4u:855": "tathā hi tair atītais tathāgatair arhadbhiḥ samyaksaṃbuddhair anumoditā teṣāṃ bodhisattvānāṃ kulaputrāṇāṃ kuladuhitṛṇāṃ ca vāg bhāṣitā cittena cittaṃ vyavalokya,",
  "S06psp_4u:856_0": "teṣāṃ ca khalu śāriputra kulaputrāṇāṃ kuladuhitṛṇāṃ ca mayā anumoditam ete bodhisattvā",
  "S06psp_4u:856_1": "mahāsattvā bodhāya caranto bahūni prāṇiśatāni bahūni prāṇisahasrāṇi bahūni prāṇiśatasahasrāṇi",
  "S06psp_4u:856_2": "bahūni prāṇikoṭīniyutaśatasahasrāṇi anuttarāyai samyaksaṃbodhaye (PSP_4:33)",
  "S06psp_4u:857": "pratiṣṭhāpayiṣyanti saṃdarśayiṣyanti samādāpayiṣyanti samuttejayiṣyanti saṃpraharṣayiṣyanti avinivartanīyatve vyākariṣyanti.",
  "S06psp_4u:858": "iti pratijñāyāthārthyasaṃpādanaguṇaḥ",
  "S06psp_4u:859": "te khalu punaḥ śāriputra kulaputrāḥ kuladuhitaraś ca udārādhimuktikā bhaviṣyanti,",
  "S06psp_4u:860": "rūpe śabde gandhe rase spraṣṭavye dharmeṣu te udārāṇi dānāni dāsyanti,",
  "S06psp_4u:861": "udārāṇi dānāni dattvā udārāṇi kuśalamūlāny abhisaṃskariṣyanti. te udārāṇi kuśalamūlāni abhisaṃskṛtyodāraṃ vipākaṃ parigrahīṣyanti,",
  "S06psp_4u:862": "te udāraṃ vipākaṃ parigṛhya teṣām eva sattvānām arthāya vipākād vipākaṃ parigṛhīṣyanti.",
  "S06psp_4u:863": "ity udāraphalaparigrahaguṇaḥ",
  "S06psp_4u:864": "teṣām eva sarvasattvānāṃ sarvavastūni parityajanti,",
  "S06psp_4u:865_0": "yadi vā adhyātmikāni yadi vā bāhyāni sa tena kuśalamūlena anyāni buddhakṣetrāṇi adhyālambiṣyati",
  "S06psp_4u:865_1": "yatra saṃmukhī bhūtās tathāgatā arhantaḥ samyaksaṃbuddhā dharmaṃ deśayanti. teṣu",
  "S06psp_4u:865_2": "ca imām eva prajñāpāramitāṃ śrutvā tatrāpi buddhakṣetre bahūni prāṇiśatāni bahūni",
  "S06psp_4u:865_3": "prāṇisahasrāṇi bahūni prāṇiśatasahasrāṇi bahūni prāṇikoṭīniyutaśatasahasrāṇi anuttarāyai",
  "S06psp_4u:865_4": "samyaksaṃbodhaye saṃdarśayiṣyanti samādāpayiṣyanti samuttejayiṣyanti saṃpraharṣayiṣyanti.",
  "S06psp_4u:866": "śāriputra āha:",
  "S06psp_4u:867": "āścaryaṃ bhagavan yāvad idaṃ tathāgatenārhatā samyaksaṃbuddhena na sa kaścid dharmo yo nājñāto,",
  "S06psp_4u:868": "na sā kācid dharmatathatā yā nājñātā,",
  "S06psp_4u:869": "na sā kācit sattvānāṃ caryā yā nājñātā,",
  "S06psp_4u:870": "yatra hi nāmātītānām api tathāgatānāṃ bodhisattvā buddhakṣetrāṇi śrāvakāś cājñātāḥ,",
  "S06psp_4u:871": "anāgatānām api tathāgatānāṃ bodhisattvā buddhakṣetrāṇi śrāvakāś cājñātāḥ,",
  "S06psp_4u:872": "pratyutpannānām api tathāgatānāṃ bodhisattvā buddhakṣetrāṇi śrāvakāś cājñātā,",
  "S06psp_4u:873": "ye ca te daśadiglokadhātuṣu tathāgatā arhantaḥ samyaksaṃbuddhās tiṣṭhanti dhriyante yāpayanti dharmañ ca deśayanti,",
  "S06psp_4u:874": "teṣām api tathāgatānām arhatāṃ samyaksaṃbuddhānāṃ bodhisattvā buddhakṣetrāṇi śrāvakāś cājñātāḥ.",
  "S06psp_4u:875": "iti sattvārthapratipattiguṇaḥ",
  "S06psp_4u:876": "ye 'pi te bhagavan bodhisattvā mahāsattvā āsāṃ ṣaṇṇāṃ pāramitānāṃ (PSP_4:34)",
  "S06psp_4u:877": "kṛtaśa udyogam āpatsyante,",
  "S06psp_4u:878_0": "te 'pi etāḥ ṣaṭ pāramitā gaveṣiṣyante paryeṣiṣyante. teṣāṃ khalu punaḥ kulaputrāṇāṃ",
  "S06psp_4u:878_1": "kuladuhitṛṇāñ ca imāḥ ṣaṭ pāramitā gaveṣamāṇānāṃ paryeṣamāṇānām etāḥ ṣaṭ pāramitāḥ kecil lapsyante?",
  "S06psp_4u:879": "kecin na lapsyante?",
  "S06psp_4u:880": "bhagavān āha:",
  "S06psp_4u:881": "prāyeṇa śāriputra teṣāṃ kulaputrāṇāṃ kuladuhitṛṇāṃ ca sarvā imāḥ ṣaṭ pāramitā upapatsyante. tat kasya hetoḥ?",
  "S06psp_4u:882": "tathā hi śāriputra te kulaputrāḥ kuladuhitaraś cāsāṃ ṣaṇṇāṃ pāramitānām udyogam āpannāḥ.",
  "S06psp_4u:883": "śāriputra āha:",
  "S06psp_4u:884": "kiṃ punar bhagavann ime gambhīrā gambhīrāḥ sūtrāntāḥ ṣaṭ pāramitā pratisaṃyuktās teṣāṃ kulaputrāṇāṃ kuladuhitṛṇāṃ cotpatsyante?",
  "S06psp_4u:885": "bhagavān āha:",
  "S06psp_4u:886": "gambhīrā gambhīrāḥ śāriputra sūtrāntāḥ ṣaṭ pāramitā pratisaṃyuktās teṣāṃ kulaputrāṇāṃ kuladuhitṛṇāṃ cotpatsyante.",
  "S06psp_4u:887": "śāriputra āha:",
  "S06psp_4u:888": "keṣāṃ bhagavan kulaputrāṇāṃ kuladuhitṛṇāṃ cotpatsyante?",
  "S06psp_4u:889": "bhagavān āha:",
  "S06psp_4u:890": "ye śāriputra bodhisattvāḥ kulaputrāḥ kuladuhitaraś cāsāṃ ṣaṇṇāṃ pāramitānāṃ kṛtaśaḥ tīvreṇa prasādena nirapekṣāḥ kāye jīvite codyogam āpatsyante. tat kasya hetoḥ?",
  "S06psp_4u:891": "evaṃ hy etac chāriputra bhavati,",
  "S06psp_4u:892_0": "ye 'nuttarāyāṃ samyaksaṃbodhau sattvān pratiṣṭhāpayanti saṃdarśayanti samādāpayanti",
  "S06psp_4u:892_1": "samuttejayanti saṃpraharṣayanti niveśayanti. teṣāṃ khalu punaḥ śāriputra kulaputrāṇāṃ",
  "S06psp_4u:892_2": "kuladuhitṛṇāṃ ca jātivyativṛttānām apy etāḥ ṣaṭ pāramitā upapatsyante,",
  "S06psp_4u:893": "te ṣaṭpāramitāsu yathopadiṣṭāsu pravartamānās tāvad vīryaṃ na saṃśrayiṣyanti yāvan na buddhakṣetraṃ pariśodhayiṣyanti. sattvāṃś ca na paripācayiṣyanti,",
  "S06psp_4u:894": "anuttarāṃ samyaksaṃbodhin nābhisaṃbhotsyante.",
  "S06psp_4u:895": "iti prajñāpāramitāyā alobhavikalālobhaviparyayeṇa niyatilābhaguṇa ity uktā guṇāḥ",
  "S06psp_4u:896": "atha khalv āyuṣmān subhūtir bhagavantam etad avocat:",
  "S06psp_4u:897": "guṇā ime bhagavan parikīrtitās teṣāṃ kulaputrāṇāṃ kuladuhitṛṇāñ ca ye 'nuttarāyāṃ samyaksaṃbodhau saṃprasthitāḥ ṣaṭpāramitāsu cariṣyanti,",
  "S06psp_4u:898": "sattvāṃś ca paripācayiṣyanti,",
  "S06psp_4u:899": "buddhakṣetrāṇi pariśodhayiṣyanti. kīdṛśāḥ khalu punar bhagavaṃs teṣāṃ kulaputrāṇāṃ kuladuhitṛṇāṃ cāntarāyā utpatsyante?",
  "S06psp_4u:900": "(PSP_4:35)",
  "S06psp_4u:901": "bhagavān āha:",
  "S06psp_4u:902": "cireṇa pratibhānam utpatsyate,",
  "S06psp_4u:903": "idaṃ subhūte mārakarma veditavyaṃ bodhisattvānāṃ mahāsattvānām.",
  "S06psp_4u:904": "subhūtir āha:",
  "S06psp_4u:905": "kena kāraṇena bhagavaṃś cireṇa pratibhānam utpatsyate,",
  "S06psp_4u:906": "yad bodhisattvānāṃ mahāsattvānāṃ mārakarma veditavyam?",
  "S06psp_4u:907": "bhagavān āha:",
  "S06psp_4u:908": "iha subhūte bodhisattvo mahāsattvaḥ prajñāpāramitāyāñ caran kṛcchreṇa prajñāpāramitāṃ paripūrayiṣyati. kṛcchreṇa dhyānapāramitāṃ paripūrayiṣyati,",
  "S06psp_4u:909": "kṛcchreṇa vīryapāramitāṃ paripūrayiṣyati,",
  "S06psp_4u:910": "kṛcchreṇa kṣāntipāramitāṃ paripūrayiṣyati,",
  "S06psp_4u:911": "kṛcchreṇa śīlapāramitāṃ paripūrayiṣyati,",
  "S06psp_4u:912": "kṛcchreṇa dānapāramitāṃ paripūrayiṣyati,",
  "S06psp_4u:913": "anena subhūte paryāyena cireṇa pratibhānam utpatsyate,",
  "S06psp_4u:914": "idaṃ subhūte bodhisattvānāṃ mahāsattvānāṃ mārakarma veditavyam. iti kṛcchraprāptiḥ",
  "S06psp_4u:915": "punar aparaṃ subhūte atikṣipraṃ pratibhānam utpatsyate tena ca maṃsyate,",
  "S06psp_4u:916": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:917": "subhūtir āha:",
  "S06psp_4u:918": "kena paryāyeṇa bhagavan bodhisattvānāṃ mahāsattvānām atikṣipraṃ pratibhānotpattyā mārakarma utpatsyate?",
  "S06psp_4u:919": "bhagavān āha:",
  "S06psp_4u:920": "iha subhūte bodhisattvasya mahāsattvasya dānapāramitāyāṃ carataḥ śīlakṣāntivīryadhyānaprajñāpāramitāyāṃ carato 'nupāyakuśalamūlasyātikṣipraṃ pratibhānam utpatsyate,",
  "S06psp_4u:921": "anena subhūte paryāyeṇa bodhisattvānāṃ mahāsattvānām atikṣipraṃ pratibhānotpattyā mārakarma veditavyam. ity āśupratibhānatā",
  "S06psp_4u:922": "punar aparaṃ subhūte vijṛmbhamāṇā imāṃ prajñāpāramitāṃ likhiṣyanti,",
  "S06psp_4u:923": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:924": "punar aparaṃ subhūte hasanta imāṃ prajñāpāramitāṃ likhiṣyanti,",
  "S06psp_4u:925": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:926": "punar aparaṃ subhūte parasparam uccagghayamānā imāṃ prajñāpāramitāṃ likhiṣyanti,",
  "S06psp_4u:927": "idam api subhūte bodhisattvānāṃ mahāsattvānāṃ mārakarma veditavyam. iti kāyavikāradauṣṭhulyaṃ trividham",
  "S06psp_4u:928": "punar aparaṃ subhūte vikṣiptacittā likhiṣyanti,",
  "S06psp_4u:929": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:930": "punar aparaṃ subhūte 'nyonyavijñānasamaṅgino likhiṣyanti,",
  "S06psp_4u:931": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:932": "(PSP_4:36)",
  "S06psp_4u:933": "punar aparaṃ subhūte bodhisattvānāṃ mahāsattvānām evaṃ bhaviṣyati,",
  "S06psp_4u:934": "na vayaṃ atrāsvādaṃ labhāmaha ity utthāyāsanāt prakramiṣyanti,",
  "S06psp_4u:935": "idam api subhūte bodhisattvānāṃ mahāsattvānāṃ mārakarma veditavyam. iti cittadauṣṭhulyaṃ trividham",
  "S06psp_4u:936": "punar aparaṃ subhūte vijṛmbhamāṇā utthāyāsānāt prakramiṣyanti,",
  "S06psp_4u:937": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:938": "punar aparaṃ subhūte vijṛmbhamāṇā svādhyāsyanti dhārayiṣyanti vācayiṣyanti deśayiṣyanti,",
  "S06psp_4u:939": "vijṛmbhamāṇā manasikariṣyanti,",
  "S06psp_4u:940": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:941": "punar aparaṃ subhūte parasparaṃ hasamānā udgrahīṣyanti dhārayiṣyanti vācayiṣyanti paryavāpsyanti,",
  "S06psp_4u:942": "parasparaṃ hasamānā yoniśo manasikariṣyanti,",
  "S06psp_4u:943": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:944": "punar aparaṃ subhūte parasparam uccagghayamānā likhiṣyanti udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
  "S06psp_4u:945": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:946": "punar aparaṃ subhūte vikṣiptacittā udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
  "S06psp_4u:947": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:948": "punar aparaṃ subhūte anyonyavyañjanasamaṅgina udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
  "S06psp_4u:949": "idam api subhūte bodhisattvānāṃ mahāsattvānāṃ mārakarma veditavyam. ity ayogavihitasvādhyāyāditā",
  "S06psp_4u:950": "evam ukte āyuṣmān subhūtir bhagavantam etad avocat:",
  "S06psp_4u:951": "yad bhagavan evam āha,",
  "S06psp_4u:952": "na vayam atra āsvādaṃ labhāmaha ity utthāyāsanāt prakramiṣyanti,",
  "S06psp_4u:953": "idam api subhūte bodhisattvānāṃ mahāsattvānāṃ mārakarma veditavyam iti. kena kāraṇena bhagavan nātrāsvādaṃ labhante?",
  "S06psp_4u:954": "bhagavān āha:",
  "S06psp_4u:955": "tathā hi subhūte pūrvam api na caritāḥ prajñāpāramitāyāṃ,",
  "S06psp_4u:956": "dhyānapāramitāyāṃ vīryapāramitāyāṃ kṣāntipāramitāyāṃ śīlapāramitāyāṃ,",
  "S06psp_4u:957": "tathā hi subhūte pūrvam api na caritā dānapāramitāyāṃ,",
  "S06psp_4u:958": "tena kāraṇena subhūte āsvādaṃ na labhante,",
  "S06psp_4u:959": "iha prajñāpāramitāyāṃ (PSP_4:37)",
  "S06psp_4u:960": "bhāṣyamāṇāyām utthāyāsanāt prakramiṣyanti.",
  "S06psp_4u:961": "punar aparaṃ subhūte bodhisattvānāṃ mahāsattvānām evaṃ bhavati,",
  "S06psp_4u:962": "na vayam atra vyākṛtāḥ prajñāpāramitāyām ity aprasannacittā utthāyāsanāt prakramiṣyanti,",
  "S06psp_4u:963": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:964": "subhūtir āha:",
  "S06psp_4u:965": "kena kāraṇena bhagavan na vyākṛtāḥ prajñāpāramitāyām utthāyāsanāt prakramiṣyanti?",
  "S06psp_4u:966": "bhagavān āha:",
  "S06psp_4u:967": "na khalu punaḥ subhūte bodhisattvā mahāsattvā anavakrāntaniyāmā vyākriyante anuttarāyāṃ samyaksaṃbodhau,",
  "S06psp_4u:968": "na mamātra prajñāpāramitāyān nāma gṛhītam iti prasādan na pratilapsyante,",
  "S06psp_4u:969": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:970": "subhūtir āha:",
  "S06psp_4u:971": "kena kāraṇena bhagavan nāmadheyāni na parikīrtitāni bodhisattvānāṃ mahāsattvānām iha gambhīrāyāṃ prajñāpāramitāyām?",
  "S06psp_4u:972": "bhagavān āha:",
  "S06psp_4u:973": "na khalu punaḥ subhūte avyākṛtānāṃ bodhisattvānāṃ mahāsattvānāṃ nāmadheyāni parikīrtante,",
  "S06psp_4u:974": "nāpi mama nāmadheyaṃ parikīrtitaṃ grāmasya vā nagarasya vā nigamasya vā rājadhānyā vā rāṣṭrasya vā yatrāhaṃ jāta iti,",
  "S06psp_4u:975": "sa prajñāpāramitān na śrotavyāṃ maṃsyate,",
  "S06psp_4u:976": "sa tataḥ pariṣado 'pakramitavyaṃ maṃsyate,",
  "S06psp_4u:977": "sa yathā yathāpakramitavyaṃ maṃsyante tathā tathā dūrībhaviṣyanti buddhadharmebhyo,",
  "S06psp_4u:978": "yāvata upakrameṇa cittotpādam utpādayiṣyanti,",
  "S06psp_4u:979": "tāvataḥ kalpān saṃparigrahīṣyati,",
  "S06psp_4u:980": "yatra tena punar eva yogam āpattavyam iti,",
  "S06psp_4u:981": "vaimukhyanimittagrāhitāṃ tān sūtrāntān gaveṣitavyān maṃsyante,",
  "S06psp_4u:982_0": "yena sarvajñajñānasyāhārikāḥ prajñāpāramitāṃ sarvajñajñānasyāhārikāṃ cchorayitvā",
  "S06psp_4u:982_1": "tān paryeṣitavyān maṃsyante. evaṃ bodhisattvāḥ kulaputrāḥ kuladuhitaraś ca sarvajñatājñānādhigamasya",
  "S06psp_4u:982_2": "mūlaṃ cchorayitvā śākhāpatrapalāśam adhyālambitavyaṃ maṃsyante,",
  "S06psp_4u:983": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:984": "subhūtir āha:",
  "S06psp_4u:985": "katame te bhagavan sūtrāntā ye sarvajñajñānasyāhārakā na bhavanti,",
  "S06psp_4u:986": "yān paryavāptavyān maṃsyante?",
  "S06psp_4u:987": "bhagavān āha:",
  "S06psp_4u:988": "ye sūtrāntāḥ śrāvakapratyekabuddhayānapratisaṃyuktāḥ,",
  "S06psp_4u:989": "tadyathā smṛtyupasthānasamyakprahāṇarddhipādendriyabalabodhyaṅgamārgāḥ śūnyatānimittāpraṇihitavimokṣamukhaṃ yatra sthitvā (PSP_4:38)",
  "S06psp_4u:990": "kulaputrāḥ kuladuhitaraś ca srotaāpattiphalaṃ prāpnuvanti,",
  "S06psp_4u:991": "sakṛdāgāmiphalam anāgāmiphalam arhattvaṃ pratyekabodhiṃ prāpnuvanti,",
  "S06psp_4u:992": "ime te subhūte śrāvakapratyekabuddhabhūmipratisaṃyuktāḥ sūtrāntā,",
  "S06psp_4u:993": "ye sarvajñatāyā nāharaṇāya saṃvartante,",
  "S06psp_4u:994": "te prajñāpāramitāṃ riñcitvā tāṃ paryavāptavyāṃ maṃsyante. tat kasya hetoḥ?",
  "S06psp_4u:995": "prajñāpāramitānirjātā hi subhūte bodhisattvā mahāsattvā laukikalokottarair dharmair niryāsyanti,",
  "S06psp_4u:996": "prajñāpāramitāyāṃ śikṣyamāṇāḥ subhūte bodhisattvā mahāsattvā laukikalokottareṣu dharmeṣu śikṣiṣyante. iti hetubhraṃśaḥ",
  "S06psp_4u:997_0": "tadyathāpi nāma subhūte kukkuraḥ svāmino 'ntikāt piṇḍañ chorayitvā karmakarasyāntikād",
  "S06psp_4u:997_1": "ālopaṃ mārgitavyaṃ manyeta. evam eva subhūte bhaviṣyanty anāgate 'dhvani mahāyānikāḥ",
  "S06psp_4u:997_2": "kulaputrāḥ kuladuhitaraś cemāṃ gambhīrāṃ prajñāpāramitāṃ sarvabuddhadharmāṇāṃ mūlaṃ",
  "S06psp_4u:997_3": "cchorayitvā śākhāpatrapalāśasadṛśān śrāvakayānapratisaṃyuktān pratyekabuddhayānapratisaṃyuktāṃś",
  "S06psp_4u:997_4": "ca sūtrāntān paryavāptavyān maṃsyante,",
  "S06psp_4u:998": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:999_0": "punar aparaṃ subhūte bhaviṣyanty anāgate 'dhvani bodhisattvayānikāḥ kulaputrāḥ kuladuhitaraś",
  "S06psp_4u:999_1": "cemāṃ gambhīrāṃ prajñāpāramitāṃ riñcitvā lābhasatkārahetoḥ śrāvakapratyekabuddhayānapratisaṃyuktān",
  "S06psp_4u:999_2": "paryavāptavyān maṃsyante,",
  "S06psp_4u:1000": "idam api subhūte bodhisattvānāṃ mahāsattvānāṃ mārakarma veditavyam. iti praṇītāsvādabhraṃśaḥ",
  "S06psp_4u:1001": "tadyathāpi nāma subhūte kaścid eva puruṣo hastino 'rthiko bhavet,",
  "S06psp_4u:1002": "sa hastinaṃ labdhvā hastipadaṃ paryeṣitavyaṃ manyeta. tat kiṃ manyase?",
  "S06psp_4u:1003": "subhūte 'pi nu sa puruṣaḥ paṇḍitajātīyo bhavet.",
  "S06psp_4u:1004": "subhūtir āha:",
  "S06psp_4u:1005": "no bhagavan.",
  "S06psp_4u:1006": "bhagavān āha:",
  "S06psp_4u:1007_0": "evam eva subhūte bodhisattvayānikāḥ pudgalā veditavyā ya imāṃ gambhīrāṃ prajñāpāramitāṃ",
  "S06psp_4u:1007_1": "riñcitvā ye te sūtrāntāḥ śrāvakayānapratisaṃyuktāḥ pratyekabuddhayānapratisaṃyuktās",
  "S06psp_4u:1007_2": "tān paryavāptavyān maṃsyante. tat kiṃ manyase?",
  "S06psp_4u:1008": "subhūte 'pi nu paṇḍitajātīyās te mahāyānikāḥ kulaputrāḥ kuladuhitaraś ca bhaveyuḥ.",
  "S06psp_4u:1009": "subhūtir āha:",
  "S06psp_4u:1010": "no bhagavan.",
  "S06psp_4u:1011": "bhagavān āha:",
  "S06psp_4u:1012": "idam api subhūte bodhisattvānāṃ mahāsattvānāṃ mārakarma (PSP_4:39)",
  "S06psp_4u:1013": "veditavyam. ity uttamayānabhraṃśaḥ",
  "S06psp_4u:1014": "tadyathāpi nāma subhūte puruṣo mahāsamudraṃ draṣṭukāmo bhavet,",
  "S06psp_4u:1015": "sa mahāsamudraṃ dṛṣṭvā goṣpadaṃ paryeṣitavyaṃ manyeta,",
  "S06psp_4u:1016": "tasya taṃ goṣpadaṃ dṛṣṭvā evaṃ bhavet,",
  "S06psp_4u:1017": "evaṃpramāṇo mahāsamudra iti. tat kiṃ manyase?",
  "S06psp_4u:1018": "subhūte 'pi nu sa puruṣaḥ paṇḍitajātiko bhavet.",
  "S06psp_4u:1019": "subhūtir āha:",
  "S06psp_4u:1020": "no bhagavan.",
  "S06psp_4u:1021": "bhagavān āha:",
  "S06psp_4u:1022": "evam eva subhūte tathārūpās te mahāyānikāḥ kulaputrāḥ kuladuhitaraś ca veditavyā,",
  "S06psp_4u:1023": "ya imāṃ prajñāpāramitāṃ śrutvā labdhvā vā tām utsṛjya śrāvakapratyekabuddhapratisaṃyuktān sūtrāntān udgrahītavyān maṃsyante. tat kiṃ manyase?",
  "S06psp_4u:1024": "subhūte api nu paṇḍitajātīyās te mahāyānikāḥ kulaputrāḥ kuladuhitaraś ca bhaveyuḥ.",
  "S06psp_4u:1025": "subhūtir āha:",
  "S06psp_4u:1026": "no bhagavan.",
  "S06psp_4u:1027": "bhagavān āha:",
  "S06psp_4u:1028": "idam api subhūte bodhisattvānāṃ mahāsattvānāṃ mārakarma veditavyam. ity uddeśabhraṃśaḥ",
  "S06psp_4u:1029": "tadyathāpi nāma subhūte palagaṇḍo vā palagaṇḍāntevāsī vā vaijayantasya prāsādasya pramāṇena prāsādaṃ kartukāmo bhavet,",
  "S06psp_4u:1030": "sa sūryācandramasor maṇḍalavimānāt pramāṇam udgrahītavyaṃ manyet. tat kiṃ manyase?",
  "S06psp_4u:1031": "subhūte vaijayantaṃ paryeṣya vaijayantasamaṃ prāsādaṃ kartukāmaḥ sūryācandramasor vā maṇḍalavimānāt pramāṇam udgṛhṇīyād,",
  "S06psp_4u:1032": "api nu sa paṇḍitajātīyaḥ puruṣo bhavet.",
  "S06psp_4u:1033": "subhūtir āha:",
  "S06psp_4u:1034": "no bhagavan.",
  "S06psp_4u:1035": "bhagavān āha:",
  "S06psp_4u:1036_0": "evam eva subhūte bhaviṣyanty anāgate 'dhvani ekatyā bodhisattvayānikāḥ kulaputrāḥ",
  "S06psp_4u:1036_1": "kuladuhitaraś ca ya imāṃ gambhīrāṃ prajñāpāramitāṃ śrutvā vā labdhvā vā riñcitvā",
  "S06psp_4u:1036_2": "cchorayitvā vā śrāvakapratyekabuddhapratisaṃyuktaiḥ sūtrāntaiḥ sarvākārajñatāṃ paryeṣitavyāṃ",
  "S06psp_4u:1036_3": "maṃsyante. tat kiṃ manyase?",
  "S06psp_4u:1037": "subhūte api nu paṇḍitajātīyās te bodhisattvāḥ kulaputrāḥ kuladuhitaraś ca bhaveyuḥ.",
  "S06psp_4u:1038": "subhūtir āha:",
  "S06psp_4u:1039": "no bhagavan.",
  "S06psp_4u:1040": "bhagavān āha:",
  "S06psp_4u:1041": "idam api subhūte bodhisattvānāṃ mahāsattvānāṃ mārakarma veditavyam. iti hetuphalasaṃbandhabhraṃśaḥ",
  "S06psp_4u:1042": "punar aparaṃ subhūte tadyathāpi nāma kasyacid eva puruṣasya koṭṭarājānaṃ dṛṣṭvā evaṃ bhaved,",
  "S06psp_4u:1043": "īdṛśo rājā cakravartī varṇena saṃsthānena (PSP_4:40)",
  "S06psp_4u:1044": "ca yādṛśo 'yaṃ koṭṭarāja iti. sa koṭṭarājasya varṇasaṃsthānenākṛtyānimittaṃ liṅgāni udgṛhyaivaṃ vaded,",
  "S06psp_4u:1045": "rājñaś cakravartinaḥ īdṛśo varṇasaṃsthānākṛtiviśeṣa iti. tat kiṃ manyase?",
  "S06psp_4u:1046": "subhūte api nu sa puruṣaḥ paṇḍitajātīyo bhavet.",
  "S06psp_4u:1047": "subhūtir āha:",
  "S06psp_4u:1048": "no bhagavan.",
  "S06psp_4u:1049": "bhagavān āha:",
  "S06psp_4u:1050_0": "evam eva subhūte bhaviṣyanty anāgate 'dhvani ekatyā mahāyānikāḥ kulaputrāḥ kuladuhitaraś",
  "S06psp_4u:1050_1": "ca ya imāṃ gambhīrāṃ prajñāpāramitāṃ śrutvā labdhvā vā tāṃ riñcitvā cchorayitvā vā",
  "S06psp_4u:1050_2": "śrāvakapratyekabuddhapratisaṃyuktaiḥ sūtrāntaiḥ sarvākārajñatāṃ paryeṣitavyāṃ maṃsyante. tat kiṃ manyase?",
  "S06psp_4u:1051": "subhūte 'pi nu te mahāyānikāḥ kulaputrāḥ kuladuhitaraś ca paṇḍitajātikāḥ syuḥ.",
  "S06psp_4u:1052": "subhūtir āha:",
  "S06psp_4u:1053": "no bhagavan.",
  "S06psp_4u:1054": "bhagavān āha:",
  "S06psp_4u:1055": "idam api subhūte bodhisattvānāṃ mahāsattvānāṃ mārakarma veditavyam. iti niruttarapadabhraṃśaḥ",
  "S06psp_4u:1056": "punar aparaṃ subhūte teṣāṃ kulaputrāṇāṃ kuladuhitṛṇāṃ cemāṃ prajñāpāramitāṃ likhatāṃ bahūni pratibhānāny utpatsyante,",
  "S06psp_4u:1057_0": "yānīmāṃ gambhīrāṃ prajñāpāramitāṃ likhyamānāṃ vikṣepsyanti. tadyathāpi nāma rūpapratibhānaṃ",
  "S06psp_4u:1057_1": "śabdagandharasaspraṣṭavyadharmapratibhānaṃ dānapāramitāpratibhānaṃ śīlakṣāntivīryadhyānaprajñāpāramitāpratibhānaṃ",
  "S06psp_4u:1057_2": "kāmadhātupratibhānaṃ rūpadhātupratibhānam ārūpyadhātupratibhānam uddeśasvādhyāyapratibhānaṃ",
  "S06psp_4u:1057_3": "vaiyāvṛtyapratibhānaṃ smṛtyupasthānapratibhānaṃ samyakprahāṇapratibhānam ṛddhipādendriyabalabodhyaṅgamārgapratibhānaṃ",
  "S06psp_4u:1057_4": "sarvadhyānavimokṣasamādhisamāpattidhāraṇīmukhapratibhānam adhyātmaśūnyatāpratibhānaṃ",
  "S06psp_4u:1057_5": "bahirdhāśūnyatāpratibhānam adhyātmabahirdhāśūnyatāpratibhānaṃ śūnyatāśūnyatāpratibhānaṃ",
  "S06psp_4u:1057_6": "mahāśūnyatāpratibhānaṃ paramārthaśūnyatāpratibhānaṃ saṃskṛtaśūnyatāpratibhānam asaṃskṛtaśūnyatāpratibhānam",
  "S06psp_4u:1057_7": "atyantaśūnyatāpratibhānaṃ,",
  "S06psp_4u:1058": "yāvad abhāvasvabhāvaśūnyatāpratibhānaṃ balapratibhānaṃ vaiśāradyapratibhānaṃ pratisaṃvidāveṇikabuddhadharmapratibhānaṃ,",
  "S06psp_4u:1059": "yāvad anuttaraṃ samyaksaṃbodhipratibhānam. tat kasya hetor?",
  "S06psp_4u:1060": "apratibhānā hi subhūte prajñāpāramitā,",
  "S06psp_4u:1061": "acintyā hi subhūte prajñāpāramitā,",
  "S06psp_4u:1062": "niścintyācintyāpagatā hi subhūte prajñāpāramitā,",
  "S06psp_4u:1063": "anutpādānirodhā hi subhūte prajñāpāramitā,",
  "S06psp_4u:1064": "asaṃkleśā avyavadānā hi subhūte prajñāpāramitā, (PSP_4:41)",
  "S06psp_4u:1065": "avikṣepā hi subhūte prajñāpāramitā,",
  "S06psp_4u:1066": "anabhilāpyā hi subhūte prajñāpāramitā,",
  "S06psp_4u:1067": "avyāpādā hi subhūte prajñāpāramitā,",
  "S06psp_4u:1068": "anupalambhā hi subhūte prajñāpāramitā. tat kasya hetor?",
  "S06psp_4u:1069_0": "na hi subhūte iha gambhīrāyāṃ prajñāpāramitāyām ime dharmāḥ saṃvidyante. sacet subhūte",
  "S06psp_4u:1069_1": "bodhisattvayānikaḥ kulaputro vā kuladuhitā vā imāṃ gambhīrāṃ prajñāpāramitāṃ śrutvā",
  "S06psp_4u:1069_2": "likhanebhir dharmo vikṣipyate. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1070": "iti bahuvidhaviṣayavikalpapratibhānotpādaḥ",
  "S06psp_4u:1071": "subhūtir āha:",
  "S06psp_4u:1072": "śakyā punar bhagavan prajñāpāramitā likhitum.",
  "S06psp_4u:1073": "bhagavān āha: no subhūte,",
  "S06psp_4u:1074": "tat kasya hetor?",
  "S06psp_4u:1075": "na hi subhūte prajñāpāramitāyāḥ svabhāvaḥ saṃvidyate,",
  "S06psp_4u:1076": "na dhyānapāramitāyā na vīryapāramitāyā na kṣāntipāramitāyā na śīlapāramitāyā na dānapāramitāyāḥ svabhāvaḥ saṃvidyate,",
  "S06psp_4u:1077": "na sarvaśūnyatānāṃ na saptatriṃśadbodhipakṣāṇāṃ dharmāṇāṃ nāryasatyānāṃ svabhāvaḥ saṃvidyate,",
  "S06psp_4u:1078": "nāpramāṇadhyānārūpyasamāpattīnāṃ na śūnyatānimittāpraṇihitānāṃ nāṣṭānāṃ vimokṣāṇāṃ na navānupūrvavihārasamāpattīnāṃ nābhijñānāṃ svabhāvaḥ saṃvidyate,",
  "S06psp_4u:1079": "na sarvasamādhīnāṃ na sarvadhāraṇīmukhānāṃ svabhāvaḥ saṃvidyante,",
  "S06psp_4u:1080": "na daśānāṃ balānāṃ na vaiśāradyānāṃ na pratisaṃvidāṃ nāṣṭādaśānām āveṇikānāṃ buddhadharmāṇāṃ svabhāvaḥ saṃvidyate,",
  "S06psp_4u:1081": "na sarvajñatāyāḥ svabhāvaḥ saṃvidyate. yasyāś ca svabhāvo na saṃvidyate,",
  "S06psp_4u:1082": "so 'bhāvo yo 'bhāvaḥ. seyaṃ prajñāpāramitā na cābhāvenābhāvaḥ śakyo likhitum.",
  "S06psp_4u:1083": "iti likhanābhiniveśāntarāyaḥ",
  "S06psp_4u:1084": "sacet punaḥ subhūte mahāyānikāḥ kulaputrāḥ kuladuhitaraś ca imāṃ prajñāpāramitām abhāva iti saṃjñāsyanti idam api teṣāṃ mārakarma veditavyam. ity abhāvābhiniveśāntarāyaḥ",
  "S06psp_4u:1085": "subhūtir āha:",
  "S06psp_4u:1086": "ye kecid bhagavan mahāyānikāḥ kulaputrāḥ kuladuhitaraś ca imāṃ gambhīrāṃ prajñāpāramitāṃ lipyakṣarair likhitvā gambhīrā prajñāpāramitā mayā likhiteti maṃsyante,",
  "S06psp_4u:1087": "te 'pi lipiṣv akṣareṣv imāṃ gambhīrāṃ prajñāpāramitām abhinivekṣyante,",
  "S06psp_4u:1088": "idam api bhagavaṃs teṣāṃ mārakarma veditavyam. iti lipyakṣareṣu prajñāpāramitābhiniveśāntarāyaḥ",
  "S06psp_4u:1089": "subhūtir āha:",
  "S06psp_4u:1090": "tat kasya hetor?",
  "S06psp_4u:1091": "anakṣarā hi bhagavann iyaṃ prajñāpāramitā,",
  "S06psp_4u:1092": "anakṣarā hi dhyānapāramitā,",
  "S06psp_4u:1093": "anakṣarā hi vīryapāramitā, (PSP_4:42)",
  "S06psp_4u:1094": "anakṣarā hi kṣāntipāramitā,",
  "S06psp_4u:1095": "anakṣarā hi śīlapāramitā,",
  "S06psp_4u:1096": "anakṣarā hi dānapāramitā,",
  "S06psp_4u:1097": "anakṣaraṃ bhagavan rūpaṃ,",
  "S06psp_4u:1098": "vedanā saṃjñā saṃskārāḥ,",
  "S06psp_4u:1099": "anakṣaraṃ bhagavan vijñānam,",
  "S06psp_4u:1100": "anakṣarā bhagavan dhātavaḥ,",
  "S06psp_4u:1101": "anakṣarāṇi bhagavann āyatanāni,",
  "S06psp_4u:1102": "anakṣaro bhagavan pratītyasamutpādaḥ,",
  "S06psp_4u:1103": "anakṣarāṇi pratītyasamutpādāṅgāni,",
  "S06psp_4u:1104": "anakṣarāḥ saptatriṃśadbodhipakṣyā dharmāḥ,",
  "S06psp_4u:1105": "anakṣarāḥ sarvaśūnyatāḥ,",
  "S06psp_4u:1106": "anakṣarāḥ sarvasamādhayaḥ,",
  "S06psp_4u:1107": "anakṣarāṇi sarvadhāraṇīmukhāni,",
  "S06psp_4u:1108": "anakṣarāṇi sarvaśūnyatānimittāpraṇihitāni,",
  "S06psp_4u:1109": "anakṣarāṇi āryasatyāni,",
  "S06psp_4u:1110": "anakṣarāḥ sarvāpramāṇadhyānārūpyasamāpattayaḥ,",
  "S06psp_4u:1111": "anakṣarā aṣṭavimokṣā,",
  "S06psp_4u:1112": "anakṣarā navānupūrvavihārasamāpattayaḥ,",
  "S06psp_4u:1113": "anakṣarā abhijñāḥ,",
  "S06psp_4u:1114": "anakṣarāṇi tathāgatabalāni,",
  "S06psp_4u:1115": "anakṣarāṇi vaiśāradyāni,",
  "S06psp_4u:1116": "anakṣarāḥ pratisaṃvidaḥ,",
  "S06psp_4u:1117": "anakṣarā aṣṭādaśāveṇikā buddhadharmāḥ,",
  "S06psp_4u:1118": "anakṣarā hi bhagavan sarvajñatā.",
  "S06psp_4u:1119": "sacet punar bhagavan mahāyānikāḥ kulaputrāḥ kuladuhitaro vā anakṣarāṃ prajñāpāramitām abhinivekṣyante,",
  "S06psp_4u:1120": "evaṃ dhyānapāramitāṃ vīryapāramitāṃ kṣāntipāramitāṃ śīlapāramitām,",
  "S06psp_4u:1121": "anakṣarāṃ dānapāramitām abhinivekṣyante. anakṣaraṃ rūpam abhinivekṣyante,",
  "S06psp_4u:1122": "vedanāsaṃjñāsaṃskārān,",
  "S06psp_4u:1123_0": "anakṣaraṃ vijñānam abhinivekṣyante. evaṃ skandhadhātvāyatanapratītyasamutpādaḥ saptatriṃśadbodhipakṣyān",
  "S06psp_4u:1123_1": "dharmān vimokṣamukhāni satyāni apramāṇadhyānārūpyasamāpattīr balāni vaiśāradyāni",
  "S06psp_4u:1123_2": "pratisaṃvida āveṇikān buddhadharmān anakṣarān abhinivekṣyante,",
  "S06psp_4u:1124": "yāvat sarvajñatām anakṣarām abhinivekṣyante. idam api bhagavaṃs teṣāṃ bodhisattvānāṃ mahāsattvānāṃ mārakarma veditavyam.",
  "S06psp_4u:1125": "iti prajñāpāramitāyām anakṣarābhiniveśāntarāyaḥ",
  "S06psp_4u:1126": "punar aparaṃ subhūte teṣāṃ kulaputrāṇāṃ kuladuhitṛṇāñ cemāṃ prajñāpāramitāṃ likhatām utpatsyante janapadavitarkā,",
  "S06psp_4u:1127": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1128_0": "punar aparaṃ subhūte teṣāṃ mahāyānikānāṃ kulaputrāṇāṃ kuladuhitṛṇāñ cemāṃ gambhīrāṃ",
  "S06psp_4u:1128_1": "prajñāpāramitāṃ likhatām utpatsyante grāmamanasikārāḥ nagaramanasikārāḥ nigamamanasikārāḥ",
  "S06psp_4u:1128_2": "rājadhānīmanasikārāḥ rāṣṭramanasikārāḥ devamanasikārāḥ gurūpādhyāyamanasikārāḥ,",
  "S06psp_4u:1129": "mātāpitṛbhrātṛbhaginīputraduhitṛjñātipratisaṃyuktā manasikārāḥ,",
  "S06psp_4u:1130": "cauramanasikārāḥ,",
  "S06psp_4u:1131": "caṇḍālapratisaṃyuktā manasikārāḥ,",
  "S06psp_4u:1132": "kāmavitarkapratisaṃyuktā manasikārāḥ saṃgaṇikā pratisaṃyuktā manasikārā utpatsyante. amī ca subhūte (PSP_4:43)",
  "S06psp_4u:1133_0": "'nye ca bahuvidhā bodhisattvānāṃ mahāsattvānāṃ manasikārā mārakarma veditavyam. imāṃ",
  "S06psp_4u:1133_1": "gambhīrāṃ prajñāpāramitāṃ likhatām uddiśatāṃ svādhyāyatāṃ yoniśo manasikurvatāṃ māraḥ",
  "S06psp_4u:1133_2": "pāpīyān antarāyān vikṣepān upasaṃhariṣyati. iti janapadādimanasikārāntarāyaḥ",
  "S06psp_4u:1134": "punar aparaṃ subhūte bodhisattvānāṃ kulaputrāṇāṃ kuladuhitṛṇāñ cemāṃ gambhīrāṃ prajñāpāramitāṃ likhatām uddiśatāṃ svādhyāyatāṃ yoniśo manasikurvatām utpatsyante,",
  "S06psp_4u:1135": "lābhasatkāraślokāś cīvarapiṇḍapātaśayanāsanaglānapratyayabhaiṣajyapariṣkārās tāṃs te bodhisattvāḥ kulaputrāḥ kuladuhitaraś cāsvādayantaḥ,",
  "S06psp_4u:1136": "imāṃ gambhīrāṃ prajñāpāramitāṃ likhiṣyanti uddekṣyanti svādhyāsyanti yoniśo manasikariṣyanti. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1137": "iti lābhasatkāraślokāsvādāntarāyaḥ",
  "S06psp_4u:1138": "punar aparaṃ subhūte teṣāṃ bodhisattvānāṃ mahāsattvānāṃ māraḥ pāpīyān ye te bhaviṣyanti gambhīrā gambhīrāḥ sūtrāntās tān upasaṃhariṣyati,",
  "S06psp_4u:1139_0": "ya imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ yoniśo manasikurvatām.",
  "S06psp_4u:1139_1": "na punar atra subhūte bodhisattvair upāyakuśalair gambhīragambhīreṣu sūtrānteṣu māreṇopasaṃhṛteṣu",
  "S06psp_4u:1139_2": "spṛhotpādayitavyā. tat kasya hetoḥ?",
  "S06psp_4u:1140_0": "na hi subhūte te sūtrāntāḥ sarvajñatāyā āhārakāḥ. tatra subhūte ye 'nupāyakuśalā",
  "S06psp_4u:1140_1": "bodhisattvā bhaviṣyanti ta imāṃ gambhīrāṃ prajñāpāramitāṃ śrutvā riñciṣyanti yatra",
  "S06psp_4u:1140_2": "mayā bodhisattvānāṃ mahāsattvānām upāyakauśalaṃ vistareṇākhyātam ihaiva gambhīrāyāṃ",
  "S06psp_4u:1140_3": "prajñāpāramitāyāṃ vistareṇopāyakauśalaṃ mārgitavyam. te khalu punaḥ subhūte mahāyānikāḥ",
  "S06psp_4u:1140_4": "kulaputrāḥ kuladuhitaro vā imāṃ gambhīrāṃ prajñāpāramitāṃ riñcitvā tebhyaḥ śrāvakapratyekabuddhayānapratisaṃyuktebhyaḥ",
  "S06psp_4u:1140_5": "sūtrāntebhya upāyakauśalyaṃ gaveṣitavyaṃ maṃsyante. idam api subhūte bodhisattvānāṃ",
  "S06psp_4u:1140_6": "mahāsattvānāṃ mārakarma veditavyam. i ty amārgeṇopāyakauśalamārgaṇāntarāyaḥ",
  "S06psp_4u:1141": "punar aparaṃ subhūte dharmaśravaṇikāś cchandakā bhaviṣyanti prajñāpāramitāṃ likhitum uddeṣṭuṃ svādhyātuṃ paṭhituṃ,",
  "S06psp_4u:1142": "dharmabhāṇakaś ca kilāsī bhaviṣyati. idam api subhūte bodhisattvānāṃ mahāsattvānāṃ mārakarma veditavyam. iti cchandakilāsavaidhuryam",
  "S06psp_4u:1143": "punar aparaṃ subhūte dharmabhāṇakaḥ akilāsī bhaviṣyati imāṃ (PSP_4:44)",
  "S06psp_4u:1144": "gambhīrāṃ prajñāpāramitāṃ lekhayitum udgrahayituṃ deśayituṃ svādhyāyituṃ,",
  "S06psp_4u:1145": "dharmaśravaṇikāś ca deśāntarasaṃprasthitā bhaviṣyanti. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1146": "punar aparaṃ subhūte dharmaśravaṇikāś ca prajñāpāramitāṃ likhitukāmā bhaviṣyanti udgrahītukāmā uddeṣṭukāmāḥ svādhyātukāmā,",
  "S06psp_4u:1147": "dharmabhāṇakaś ca deśāntarasaṃprasthito bhaviṣyati. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1148": "iti cchandabhedaviṣayavaidhuryam",
  "S06psp_4u:1149": "punar aparaṃ subhūte dharmabhāṇako lābhasatkāraślokaguruko bhaviṣyati cīvarapiṇḍapātaśayanāsanaglānapratyayabhaiṣajyapariṣkāraraktaḥ,",
  "S06psp_4u:1150_0": "dharmaśravaṇikāś cālpecchāḥ saṃtuṣṭā ārabdhavīryā upasthitasmṛtayaḥ samāhitā ekāgracittāḥ",
  "S06psp_4u:1150_1": "prajñāvantaḥ. idam api subhūte visāmagryā prajñāpāramitāyāṃ likhyamānāyāṃ svādhyāyamānāyāṃ",
  "S06psp_4u:1150_2": "yoniśo manasikriyamāṇāyāṃ bodhisattvānāṃ mahāsattvānāṃ mārakarma veditavyam.",
  "S06psp_4u:1151": "punar aparaṃ subhūte dharmabhāṇakaś cālpeccho bhaviṣyati saṃtuṣṭaḥ pravivikta ārabdhavīrya upasthitasmṛtiḥ samāhita ekāgracittaḥ prajñāvān,",
  "S06psp_4u:1152_0": "dharmaśravaṇikāḥ ca mahecchāḥ pāpecchāḥ lābhasatkāraślokagurukāś cīvarapiṇḍapātaśayanāsanaglānapratyayabhaisajyapariṣkāragurukā",
  "S06psp_4u:1152_1": "bhaviṣyanti. idam api subhūte visāmagryā prajñāpāramitāyāṃ likhyamānāyāṃ svādhyāyamānāyāṃ",
  "S06psp_4u:1152_2": "yoniśo manasikriyamāṇāyāṃ bodhisattvānāṃ mahāsattvānāṃ mārakarma veditavyam.",
  "S06psp_4u:1153": "iti lābhagauravālpecchatāvaidhuryam",
  "S06psp_4u:1154": "punar aparaṃ subhūte dharmabhāṇaka āraṇyako bhaviṣyati,",
  "S06psp_4u:1155": "paiṇḍapātikaḥ pāṃśukūlikaḥ khalupaścādbhaktikaḥ ekāsanikaḥ prasthapiṇḍikaḥ śmāśānika ābhyavakāśiko vṛkṣamūliko naiṣadyiko yathāsaṃstarikas traicīvarikaḥ,",
  "S06psp_4u:1156_0": "dharmaśravaṇikāś ca nāraṇyakā bhaviṣyanti na paiṇḍapātikā na pāṃśukūlikā na khalupaścādbhaktikā",
  "S06psp_4u:1156_1": "na ekāsanikā na prasthapiṇḍikā na śmāśānikā nābhyavakāśikā na vṛkṣamūlikā na naiṣadyikā",
  "S06psp_4u:1156_2": "na yathāsaṃstarikā na traicīvarikāḥ. idam api subhūte visāmagryā iha gambhīrāyāṃ",
  "S06psp_4u:1156_3": "prajñāpāramitāyāṃ likhyamānāyām uddiśyamānāyāṃ (PSP_4:45)",
  "S06psp_4u:1157": "svādhyāyamānāyāṃ yoniśo manasikriyamāṇāyāṃ bodhisattvānāṃ mahāsattvānāṃ mārakarma veditavyam.",
  "S06psp_4u:1158": "punar aparaṃ subhūte dharmaśravaṇika āraṇyako bhaviṣyati yāvat traicīvariko,",
  "S06psp_4u:1159_0": "dharmabhāṇakaś ca nāraṇyako bhaviṣyati yāvan na traicīvarikaḥ. idam api subhūte visāmagryā",
  "S06psp_4u:1159_1": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ yoniśaś",
  "S06psp_4u:1159_2": "ca manasikriyamāṇāyāṃ bodhisattvānāṃ mahāsattvānāṃ mārakarma veditavyam.",
  "S06psp_4u:1160": "iti dhūtaguṇayogāyogavaidhuryam",
  "S06psp_4u:1161": "punar aparaṃ subhūte dharmaśravaṇikāś ca śrāddhā bhaviṣyanti kalyāṇadharmāṇa imāṃ gambhīrāṃ prajñāpāramitāṃ likhitukāmā uddeṣṭukāmāḥ svādhyātukāmāḥ,",
  "S06psp_4u:1162_0": "dharmabhāṇakaś cāśrāddho bhaviṣyati na kalyāṇadharmā imāṃ gambhīrāṃ prajñāpāramitān",
  "S06psp_4u:1162_1": "na likhitukāmo noddeṣṭukāmo na svādhyātukāmaḥ. idam api subhūte bodhisattvānāṃ mahāsattvānāṃ",
  "S06psp_4u:1162_2": "mārakarma veditavyam.",
  "S06psp_4u:1163": "punar aparaṃ subhūte dharmabhāṇakaś ca śrāddho bhaviṣyati kalyāṇadharmā imāṃ gambhīrāṃ prajñāpāramitāṃ likhanāya dātukāmo 'rthikāya udgrahītukāmo,",
  "S06psp_4u:1164_0": "dharmaśravaṇikaś cāśrāddho bhaviṣyati na kalyāṇadharmā imāṃ gambhīrāṃ prajñāpāramitāṃ",
  "S06psp_4u:1164_1": "na likhanāya dātukāmo noddeṣṭukāmo 'rthikāya nodgrahītukāmaḥ. idam api subhūte bodhisattvānāṃ",
  "S06psp_4u:1164_2": "mahāsattvānāṃ mārakarma veditavyam.",
  "S06psp_4u:1165": "iti kalyāṇākalyāṇakāmatvavaidhuryam",
  "S06psp_4u:1166": "punar aparaṃ subhūte dharmabhāṇakaś ca sarvāstiparityāgī bhaviṣyati anāgṛhītacittaḥ,",
  "S06psp_4u:1167_0": "dharmaśravaṇikaś ca matsarī bhaviṣyati mahecchaḥ pāpeccho lābhasatkāraślokacīvarapiṇḍapātaśayanāsanaglānapratyayabhaiṣajyapariṣkāraguruko",
  "S06psp_4u:1167_1": "bhaviṣyati. idam api subhūte visāmagryā imāṃ gambhīrāṃ prajñāpāramitāṃ likhatām uddiśatāṃ",
  "S06psp_4u:1167_2": "svādhyāyatāṃ bodhisattvānāṃ mahāsattvānāṃ mārakarma veditavyam.",
  "S06psp_4u:1168": "punar aparaṃ subhūte dharmaśravaṇikaś ca sarvāstiparityāgī bhaviṣyati anāgṛhītacittaḥ,",
  "S06psp_4u:1169_0": "dharmabhāṇakaś ca matsarī bhaviṣyati kuṭukuñcakaḥ. idam api subhūte visāmagryā imāṃ",
  "S06psp_4u:1169_1": "gambhīrāṃ prajñāpāramitāṃ likhatām uddiśatāṃ svādhyāyatāṃ bodhisattvānāṃ mahāsattvānāṃ",
  "S06psp_4u:1169_2": "mārakarma veditavyam. iti tyāgamātsaryavaidhuryam",
  "S06psp_4u:1170": "(PSP_4:46)",
  "S06psp_4u:1171": "punar aparaṃ subhūte dharmaśravaṇikaś ca dharmabhāṇakasyāntike parityaktukāmo bhaviṣyati cīvarapiṇḍapātraśayanāsanaglānapratyayabhaiṣajyapariṣkārān,",
  "S06psp_4u:1172": "dharmabhāṇakaś ca na grahītukāmo bhaviṣyati. iyam api subhūte visāmagrī bhaviṣyati,",
  "S06psp_4u:1173": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ yoniśo manasikriyamāṇāyām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1174": "punar aparaṃ subhūte dharmabhāṇako dharmaśravaṇikasyāntikād grahītukāmo bhaviṣyati,",
  "S06psp_4u:1175": "dharmaśravaṇikaś ca na dātukāmo bhaviṣyati. iyam api subhūte visāmagrī bhaviṣyati,",
  "S06psp_4u:1176": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ yoniśo manasikriyamāṇāyām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1177": "iti dānagrahaṇavaidhuryam",
  "S06psp_4u:1178": "punar aparaṃ subhūte dharmabhāṇakaś codghaṭitajño bhaviṣyati,",
  "S06psp_4u:1179": "dharmaśravaṇikaś ca neyo bhaviṣyati vipañcitajño vā padaparamo vā. iyam api subhūte visāmagrī bhaviṣyati,",
  "S06psp_4u:1180": "imāṃ gambhīrāṃ prajñāpāramitāṃ likhatām uddiśatāṃ svādhyāyatām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1181": "punar aparaṃ subhūte dharmaśravaṇikaś codghaṭitajño bhaviṣyati,",
  "S06psp_4u:1182": "dharmabhāṇakaś ca neyo bhaviṣyati vipañcitajño vā padaparamo vā. iyam api subhūte visāmagrī bhaviṣyati,",
  "S06psp_4u:1183": "imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ manasikurvatām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1184": "ity udghaṭitajñavipañcitajñatāvaidhuryam",
  "S06psp_4u:1185": "punar aparaṃ subhūte dharmabhāṇakaś ca dharmāntaraṃ jñāsyati sūtraṃ geyaṃ vyākaraṇaṃ gāthodānāvadānetivṛttakajātakanidānavaipulyādbhūtadharmopadeśānāṃ,",
  "S06psp_4u:1186": "dharmaśravaṇikāś ca dharmāntaran na jñāsyanti sūtraṃ geyaṃ vyākaraṇaṃ gāthodānāvadānetivṛttakajātakanidānavaipulyādbhūtadharmopadeśānāṃ,",
  "S06psp_4u:1187": "iyam api subhūte visāmagrī bhaviṣyati,",
  "S06psp_4u:1188": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ (PSP_4:47)",
  "S06psp_4u:1189": "manasikriyamāṇāyām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1190": "punar aparaṃ subhūte dharmaśravaṇikaś ca dharmāntaraṃ jñāsyati sūtraṃ geyaṃ vyākaraṇaṃ gāthodānāvadānetivṛttakajātakanidānavaipulyādbhutadharmopadeśānāṃ,",
  "S06psp_4u:1191": "dharmabhāṇakaś ca dharmāntaran na jñāsyati sūtraṃ geyaṃ vyākaraṇaṃ gāthodānāvadānetivṛttakajātakanidānavaipulyādbhutadharmopadeśānām,",
  "S06psp_4u:1192": "iyam api subhūte visāmagrī bhaviṣyati,",
  "S06psp_4u:1193": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ manasikriyamāṇāyām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1194": "iti sūtrādidharmābhijñānabhijñatāvaidhuryam",
  "S06psp_4u:1195": "punar aparaṃ subhūte dharmabhāṇakaś ca ṣaḍbhiḥ pāramitābhiḥ samanvāgato bhaviṣyati,",
  "S06psp_4u:1196": "dharmaśravaṇikaś ca na ṣaḍbhiḥ pāramitābhiḥ samanvāgato bhaviṣyati,",
  "S06psp_4u:1197": "iyam api subhūte visāmagrī bhaviṣyati,",
  "S06psp_4u:1198": "imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ manasikurvatām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1199": "punar aparaṃ subhūte dharmaśravaṇikāḥ ṣaḍbhiḥ pāramitābhiḥ samanvāgatā bhaviṣyanti,",
  "S06psp_4u:1200": "dharmabhāṇakaś ca na ṣaḍbhiḥ pāramitābhiḥ samanvāgato bhaviṣyati. iyam api subhūte visāmagrī bhaviṣyati,",
  "S06psp_4u:1201_0": "imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ manasikurvatām. idam",
  "S06psp_4u:1201_1": "api subhūte bodhisattvānāṃ mahāsattvānāṃ mārakarma veditavyam. iti ṣaṭpāramitāsamanvāgamāsamanvāgamavaidhuryam",
  "S06psp_4u:1202": "punar aparaṃ subhūte dharmabhāṇakaś copāyakuśalo bhaviṣyati ṣaṭsu pāramitāsu,",
  "S06psp_4u:1203": "dharmaśravaṇikāś cānupāyakuśalā bhaviṣyanti ṣaṭsu pāramitāsu. iyam api subhūte visāmagrī bhaviṣyati,",
  "S06psp_4u:1204": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ manasikriyamāṇāyām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1205": "punar aparaṃ subhūte dharmaśravaṇikāś copāyakuśalā bhaviṣyanti ṣaṭsu pāramitāsu,",
  "S06psp_4u:1206": "dharmabhāṇakaś cānupāyakuśalo bhaviṣyati ṣaṭsu pāramitāsu,",
  "S06psp_4u:1207": "iyam api subhūte visāmagrī bhaviṣyati,",
  "S06psp_4u:1208": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ manasikriyamāṇāyām. (PSP_4:48)",
  "S06psp_4u:1209": "idam api subhūte bodhisattvānāṃ mahāsattvānāṃ mārakarma veditavyam. ity upāyānupāyakauśalavaidhuryam",
  "S06psp_4u:1210": "punar aparaṃ subhūte dharmabhāṇakaś ca dhāraṇīpratilabdho bhaviṣyati,",
  "S06psp_4u:1211": "dharmaśravaṇikāś ca na dhāraṇīpratilabdhā bhaviṣyanti,",
  "S06psp_4u:1212": "iyam api subhūte visāmagrī bhaviṣyati,",
  "S06psp_4u:1213": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ manasikriyamāṇāyām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1214": "iti dhāraṇīpratilambhāpratilambhavaidhuryam",
  "S06psp_4u:1215": "punar aparaṃ subhūte dharmabhāṇakaś ca likhitukāmo bhaviṣyati dhārayitukāmo bhaviṣyati vācayitukāmaḥ svādhyātukāmo yāvat manasikartukāmo,",
  "S06psp_4u:1216": "dharmaśravaṇikāś ca na likhitukāmā bhaviṣyanti yāvan na manasikartukāmā bhaviṣyanti,",
  "S06psp_4u:1217": "iyam api subhūte visāmagrī bhaviṣyati,",
  "S06psp_4u:1218": "imāṃ gambhirāṃ prajñāpāramitāṃ likhatāṃ vācayatāṃ yāvad bhāvayatām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1219": "punar aparaṃ subhūte dharmaśravaṇikāś ca likhitukāmā bhaviṣyanti yāvat manasikartukāmāḥ,",
  "S06psp_4u:1220": "dharmabhāṇakaś ca na likhitukāmo bhaviṣyati yāvan na manasikartukāmaḥ,",
  "S06psp_4u:1221": "iyam api subhūte visāmagrī bhaviṣyati,",
  "S06psp_4u:1222": "imāṃ gambhīrāṃ prajñāpāramitāṃ likhatāṃ vācayatāṃ yāvad bhāvayatām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1223": "iti likhitukāmatāvaidhuryam",
  "S06psp_4u:1224": "punar aparaṃ subhūte dharmabhāṇakaś ca vigatakāmacchandavyāpādastyānamiddhauddhatyakaukṛtyavicikitsā bhaviṣyati,",
  "S06psp_4u:1225": "dharmaśravaṇikāś ca vigatakāmacchandavyāpādastyānamiddhauddhatyakaukṛtyavicikitsā bhaviṣyanti,",
  "S06psp_4u:1226": "iyam api subhūte visāmagrī bhaviṣyati,",
  "S06psp_4u:1227": "imāṃ gambhīrāṃ prajñāpāramitāṃ likhitukāmānāṃ yāvad bhāvayitukāmānām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1228": "punar aparaṃ subhūte dharmaśravaṇikāś ca vigatakāmacchandavyāpādastyānamiddhauddhatyakaukṛtyavicikitsā bhaviṣyanti,",
  "S06psp_4u:1229": "dharmabhāṇakaś cāvigatakāmacchandavyāpādastyānamiddhauddhatyakaukṛtyavicikitsā bhaviṣyati,",
  "S06psp_4u:1230": "iyam api subhūte visāmagrī bhaviṣyati,",
  "S06psp_4u:1231": "imāṃ gambhīrāṃ prajñāpāramitāṃ likhitukāmānāṃ yāvad bhāvayitukāmānām. (PSP_4:49)",
  "S06psp_4u:1232": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1233": "iti vigatāvigatakāmacchandādivaidhuryam",
  "S06psp_4u:1234": "punar aparaṃ subhūte imāṃ gambhīrāṃ prajñāpāramitāṃ likhatāṃ yāvad bhāvayatāṃ kaścid eva tatrāgatya nirayānām avarṇaṃ bhāṣiṣyate tiryagyoneḥ,",
  "S06psp_4u:1235": "pretānām avarṇaṃ bhāṣiṣyate,",
  "S06psp_4u:1236": "evaṃduḥkhā nirayā evaṃduḥkhā tiryagyonir,",
  "S06psp_4u:1237": "evaṃduḥkhaḥ pretaviṣaya iti,",
  "S06psp_4u:1238": "ihaiva tvaṃ duḥkhasyāntaṃ kuruṣveti kin te 'nuttarāṃ samyaksaṃbodhim abhisaṃboddhum. iyam api subhūte tatra visāmagrī bhaviṣyati,",
  "S06psp_4u:1239": "imāṃ gambhīrāṃ prajñāpāramitāṃ likhatāṃ yāvad bhāvayatām. idam api subhūte bodhisattvānāṃ mahāsattvānāṃ mārakarma veditavyam. ity apāyagativaimukhyam",
  "S06psp_4u:1240_0": "punar aparaṃ subhūte imāṃ gambhīrāṃ prajñāpāramitāṃ likhatāṃ yāvad yoniśo manasikurvatāṃ",
  "S06psp_4u:1240_1": "kaścid evāgatya cāturmahārājikānāṃ devānāṃ varṇaṃ bhāṣiṣyate yāvan naivasaṃjñānāsaṃjñāyatanopagānāṃ",
  "S06psp_4u:1240_2": "devānāṃ varṇaṃ bhāṣiṣyate. evaṃ sukhaḥ kāmadhātuḥ kāmaparibhogair,",
  "S06psp_4u:1241": "evaṃ sukho rūpadhātur dhyānasamāpattibhiḥ,",
  "S06psp_4u:1242": "evaṃ sukha ārūpyadhātuḥ śāntābhiḥ,",
  "S06psp_4u:1243": "tad api sarvam anityaṃ duḥkhaṃ śūnyam anātmīyaṃ vipariṇāmadharmi vyayadharmi virāgadharmi nirodhadharmi,",
  "S06psp_4u:1244": "ihaiva tvaṃ srotaāpattiphalaṃ prāpnuhi sakṛdāgāmiphalam anāgāmiphalam arhattvaṃ prāpnuhi pratyekabodhiṃ prāpnuhi,",
  "S06psp_4u:1245": "mā saṃsāre cirakālaṃ saṃsara,",
  "S06psp_4u:1246": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1247": "iti sugatigamanasaumanasyam",
  "S06psp_4u:1248": "punar aparaṃ subhūte dharmabhāṇakaś ca eko bhaviṣyaty advitīyaḥ svayaṃkārī,",
  "S06psp_4u:1249": "dharmaśravaṇikaś ca parṣadavacaro bhaviṣyati,",
  "S06psp_4u:1250": "iyam api subhūte visāmagrī bhaviṣyati,",
  "S06psp_4u:1251": "imāṃ gambhīrāṃ prajñāpāramitāṃ likhatāṃ vācayatāṃ svādhyāyatāṃ. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1252": "punar aparaṃ subhūte dharmaśravaṇikaś ca eko bhaviṣyaty advitīyaḥ svayaṃkārī,",
  "S06psp_4u:1253": "dharmabhāṇakaś ca parṣadavacaro bhaviṣyati,",
  "S06psp_4u:1254": "iyam api subhūte visāmagrī bhaviṣyati,",
  "S06psp_4u:1255": "imāṃ gambhīrāṃ prajñāpāramitāṃ likhatāṃ vācayatāṃ svādhyāyatām. idam api subhūte bodhisattvānāṃ mahāsattvānāṃ mārakarma veditavyam. ity ekākiparṣadavacaratvavaidhuryam",
  "S06psp_4u:1256": "punar aparaṃ subhūte dharmabhāṇaka evaṃ vakṣyati,",
  "S06psp_4u:1257": "yo mām anubandhiṣyati,",
  "S06psp_4u:1258": "tasyāham imāṃ prajñāpāramitāṃ dāsyāmi likhanāya vācanāya (PSP_4:50)",
  "S06psp_4u:1259": "uddiśanāya svādhyāyanāya manasikaraṇāya bhāvanāyai,",
  "S06psp_4u:1260": "dharmaśravaṇikaś ca nānubandhiṣyati,",
  "S06psp_4u:1261": "iyam api subhūte visāmagrī bhaviṣyati,",
  "S06psp_4u:1262": "iha gambhīrāyāṃ prajñāpāramitāyāṃ likhyamānāyāṃ bhāṣyamāṇāyāṃ vācyamānāyāṃ svādhyāyamānāyām. idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1263": "punar aparaṃ subhūte dharmaśravaṇikaś ca dharmabhāṇakam anubandhitukāmo bhaviṣyati,",
  "S06psp_4u:1264": "dharmabhāṇakaś cāvakāśan na kariṣyaty anubandhanāya,",
  "S06psp_4u:1265": "iyam api subhūte tatra visāmagrī bhaviṣyati,",
  "S06psp_4u:1266_0": "iha gambhīrāyāṃ prajñāpāramitāyāṃ likhyamānāyāṃ bhāṣyamāṇāyāṃ vācyamānāyāṃ svādhyāyamānāyām.",
  "S06psp_4u:1266_1": "idam api subhūte bodhisattvānāṃ mahāsattvānāṃ mārakarma veditavyam. ity anubandhikāmo",
  "S06psp_4u:1266_2": "'navakāśadānatvavaidhuryam",
  "S06psp_4u:1267": "punar aparaṃ subhūte dharmabhāṇaka āmiṣakiñcitkasya hetor imāṃ prajñāpāramitāṃ dātukāmo bhaviṣyati likhanāya uddiśanāya yāvad bhāvanāyai,",
  "S06psp_4u:1268": "dharmaśravaṇikaś ca āmiṣakiñcitkasya hetor nopasaṃkramitukāmo bhaviṣyati,",
  "S06psp_4u:1269": "iyam api subhūte tatra visāmagrī bhaviṣyati,",
  "S06psp_4u:1270": "iha gambhīrāyāṃ prajñāpāramitāyāṃ likhyamānāyāṃ yāvad bhāvyamānāyām,",
  "S06psp_4u:1271": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1272": "ity āmiṣakiñcitkatadadātukāmatvavaidhuryam",
  "S06psp_4u:1273": "punar aparaṃ subhūte dharmabhāṇakaś ca tān diśaṃ gantukāmo bhaviṣyati,",
  "S06psp_4u:1274": "yatra diśi jīvitāntarāyo bhaviṣyati,",
  "S06psp_4u:1275": "dharmaśravaṇikaś ca na taṃ deśaṃ gantukāmo bhaviṣyati,",
  "S06psp_4u:1276": "iyam api subhūte visāmagrī bhaviṣyati,",
  "S06psp_4u:1277": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ manasikriyamāṇāyāṃ bhāvyamānāyām,",
  "S06psp_4u:1278": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1279": "punar aparaṃ subhūte dharmaśravaṇikaś ca tān diśaṃ gantukāmo bhaviṣyati,",
  "S06psp_4u:1280": "yatra diśi jīvitāntarāyo bhaviṣyati,",
  "S06psp_4u:1281": "dharmabhāṇakaś ca na taṃ deśaṃ gantukāmo bhaviṣyati,",
  "S06psp_4u:1282": "iyam api subhūte visāmagrī bhaviṣyati,",
  "S06psp_4u:1283": "iha gambhīrāyāṃ prajñāpāramitāyāṃ likhyamānāyāṃ yāvad bhāvyamānāyām,",
  "S06psp_4u:1284": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1285": "iti jīvitāntarāyānantarāyadiggamanāgamanavaidhuryam",
  "S06psp_4u:1286": "punar aparaṃ subhūte dharmabhāṇakaś ca tena gantukāmo bhaviṣyati,",
  "S06psp_4u:1287": "yena durbhikṣaṃ ca nirudakañ ca,",
  "S06psp_4u:1288": "dharmaśravaṇikaś ca na tatra gantukāmo bhaviṣyati,",
  "S06psp_4u:1289": "iyam api subhūte visāmagrī bhaviṣyati,",
  "S06psp_4u:1290": "iha gambhīrāyāṃ (PSP_4:51)",
  "S06psp_4u:1291": "prajñāpāramitāyāṃ likhyamānāyāṃ yāvad bhāvyamānāyām,",
  "S06psp_4u:1292": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1293": "punar aparaṃ subhūte dharmabhāṇakaś ca tena gamiṣyati,",
  "S06psp_4u:1294": "yena subhikṣaṃ sodakaṃ,",
  "S06psp_4u:1295": "dharmaśravaṇikāś cānubaddhā bhaviṣyanti,",
  "S06psp_4u:1296": "sa tān evaṃ vakṣyati,",
  "S06psp_4u:1297": "kiṃ yuṣmākaṃ kulaputrā āmiṣahetos tatra gantuṃ sucintitaṃ tāvat kuruta mā paścād vipratisāriṇo bhaviṣyatha piṇḍapātena labdhālabdhena,",
  "S06psp_4u:1298": "evaṃ tena dharmabhāṇakena sūkṣmeṇopāyena dharmapratyākhyānaṃ kṛtaṃ bhaviṣyati,",
  "S06psp_4u:1299": "te nirviṇṇarūpā evaṃ jñāsyanti pratyākhyānanimittāny etāni naitāni dātukāmatānimittāni,",
  "S06psp_4u:1300": "iyam api subhūte visāmagrī bhaviṣyati,",
  "S06psp_4u:1301": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ vācyamānāyāṃ bhāvyamānāyām,",
  "S06psp_4u:1302": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1303": "iti durbhikṣasubhikṣadiggamanāgamanavaidhuryam",
  "S06psp_4u:1304": "punar aparaṃ subhūte dharmabhāṇako bhikṣus tena prakramiṣyati,",
  "S06psp_4u:1305_0": "yena caurabhayaṃ caṇḍālabhayaṃ lubdhakabhayaṃ candamṛgabhayam āśīviṣabhayaṃ kāntārāṭavībhayaṃ",
  "S06psp_4u:1305_1": "durgabhayaṃ tena prakramiṣyati dharmaśravaṇikāś cemāṃ gambhīrāṃ prajñāpāramitāṃ śrotukāmā",
  "S06psp_4u:1305_2": "dharmabhāṇakam anubaddhā bhaviṣyanti,",
  "S06psp_4u:1306": "tān dharmabhāṇako bhikṣur evaṃ vakṣyati,",
  "S06psp_4u:1307": "kiṃ yuṣmākaṃ kulaputrās tatra gantuṃ yatra caurabhayaṃ caṇḍālabhayaṃ lubdhakabhayaṃ caṇḍamṛgabhayaṃ āśīviṣabhayaṃ kāntārāṭavībhayaṃ durgabhayaṃ bhaviṣyati,",
  "S06psp_4u:1308": "dharmaśravaṇikāś cemāṃ gambhīrāṃ prajñāpāramitāṃ śrotukāmā dharmabhāṇakam anubaddhā bhaviṣyanti,",
  "S06psp_4u:1309": "tān dharmabhāṇako bhikṣur na bhāṣitukāmaḥ,",
  "S06psp_4u:1310_0": "imāṃ gambhīrāṃ prajñāpāramitāṃ na lekhayitukāmo noddeṣṭukāmo na śrāvayitukāmas te",
  "S06psp_4u:1310_1": "tasya dharmabhāṇakasyāntikāc chrutvā nirviṇṇarūpā na tena gamiṣyanti yena sa dharmabhāṇako bhikṣur gamiṣyati,",
  "S06psp_4u:1311": "iyam api subhūte visāmagrī bhaviṣyati,",
  "S06psp_4u:1312": "asyāṃ gambhīrāyāṃ prajñāpāramitāyāṃ likhyamānāyāṃ yāvad bhāvyamānāyām,",
  "S06psp_4u:1313": "idam api subhūte bodhisattvānāṃ mahāsattvānāṃ mārakarma veditavyam. iti caurādinimittavaidhuryam",
  "S06psp_4u:1314_0": "punar aparaṃ subhūte dharmabhāṇako bhikṣur bhikṣādakulaguruko bhaviṣyati sa tayā",
  "S06psp_4u:1314_1": "bhikṣādakulagurukatayā tāni ca kulāny abhīkṣṇaṃ vyavalokayitavyāni maṃsyate sa tayābhīkṣṇakulavyavalokanatayā (PSP_4:52)",
  "S06psp_4u:1315": "dharmaśravaṇikān pratyākhyāsyati,",
  "S06psp_4u:1316": "asti mayā yuṣmanto bhikṣādakulāny avyavalokayitavyāny upasaṃkramitavyāni,",
  "S06psp_4u:1317": "sa tān dharmaśravaṇikān pratyākhyāsyati pratyākhyātās te pratyudāvartiṣyante,",
  "S06psp_4u:1318_0": "iyam api subhūte visāmagrī bhaviṣyati prajñāpāramitāṃ likhatāṃ bhāvayatām uddiśatāṃ",
  "S06psp_4u:1318_1": "svādhyāyatām idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1318_2": "iti kulavyavalokanavaidhuryam",
  "S06psp_4u:1319": "punar aparaṃ subhūte māraḥ pāpīyān bhikṣuveṣeṇa tathātathopāyena ceṣṭiṣyate yathāyathopāyena,",
  "S06psp_4u:1320": "imāṃ prajñāpāramitāṃ na kaścil likhiṣyati nodgrahīṣyati na paryavāpsyati na dhārayiṣyati na vācayiṣyati na svādhyāsyati na manasikariṣyati.",
  "S06psp_4u:1321": "evam ukte āyuṣmān subhūtir bhagavantam etad avocat:",
  "S06psp_4u:1322_0": "kena kāraṇena bhagavan māraḥ pāpīyān bhikṣuveṣeṇa tathātathā ceṣṭiṣyate yathāyathā",
  "S06psp_4u:1322_1": "na kaścid imāṃ gambhīrāṃ prajñāpāramitāṃ likhiṣyati nodgrahīṣyati na paryavāpsyati",
  "S06psp_4u:1322_2": "na dhārayiṣyati na vācayiṣyati na svādhyāsyati na manasikariṣyati?",
  "S06psp_4u:1323": "bhagavān āha:",
  "S06psp_4u:1324_0": "prajñāpāramitānirjātāni hi sarvasattvānāṃ kleśaprahāṇāny evaṃ tathātathopāyena ceṣṭiṣyate",
  "S06psp_4u:1324_1": "yathāyathā na kaścid imāṃ gambhīrāṃ prajñāpāramitāṃ likhiṣyati nodgrahīṣyati na paryavāpsyati",
  "S06psp_4u:1324_2": "na dhārayiṣyati na vācayiṣyati na svādhyāsyati na manasikariṣyati.",
  "S06psp_4u:1325": "punar aparaṃ subhūte māraḥ pāpīyān bhikṣuveṣeṇāgatya bhedaṃ prakṣepsyati vivecayiṣyati,",
  "S06psp_4u:1326_0": "naiṣā prajñāpāramitā yathāsmākaṃ sūtrāntam āgatam ity asya prajñāpāramitāyāṃ likhyamānāyām",
  "S06psp_4u:1326_1": "uddiśyamānāyāṃ paryavāpyamānāyāṃ svādhyāyamānāyāṃ yoniśo manasikriyamāṇāyāṃ bhāvyamānāyām,",
  "S06psp_4u:1327": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1328": "punar aparaṃ subhūte māraḥ pāpīyān bhikṣuveṣeṇa bodhisattvān upasaṃkramyaivaṃ vakṣyati,",
  "S06psp_4u:1329": "ya iha gambhīrāyāṃ prajñāpāramitāyāṃ carati sa bodhisattvo bhūtakoṭīṃ sākṣātkaroti,",
  "S06psp_4u:1330": "srotaāpattiphalaṃ vā prāpnoti sakṛdāgāmiphalaṃ vā anāgāmiphalaṃ vā arhattvaṃ vā prāpnoti pratyekabodhiṃ vā prāpnoti,",
  "S06psp_4u:1331": "tadvacanaṃ śrutvā na prajñāpāramitāyāṃ cariṣyati,",
  "S06psp_4u:1332": "iyam api subhūte visāmagrī bhaviṣyati,",
  "S06psp_4u:1333": "iha gambhīrāyāṃ prajñāpāramitāyāṃ bhāṣyamāṇāyāṃ deśyamānāyāṃ vācyamānāyāṃ yāvad (PSP_4:53)",
  "S06psp_4u:1334": "bhāvyamānāyām,",
  "S06psp_4u:1335": "idam api subhūte bodhisattvānāṃ mahāsattvānāṃ mārakarma veditavyam. iti mārasya pāpīyaso bhedaprayogaḥ",
  "S06psp_4u:1336": "punar aparaṃ subhūte iha gambhīrāyāṃ prajñāpāramitāyāṃ likhyamānāyāṃ yāvad bhāvyamānāyāṃ bahūni mārakarmāṇy utpatsyante,",
  "S06psp_4u:1337": "yāny antarāyakarāṇi bhaviṣyanti tāni mārakarmāṇi bodhisattvena mahāsattvena vivarjayitavyāni.",
  "S06psp_4u:1338": "subhūtir āha:",
  "S06psp_4u:1339": "katamāni tāni bhagavan mārakarmāṇi yāni bodhisattvena mahāsattvena bodhavyāni buddhvā ca vivarjitavyāni?",
  "S06psp_4u:1340": "bhagavān āha:",
  "S06psp_4u:1341": "prajñāpāramitāpratirūpakāni subhūte mārakarmāṇy utpatsyante. evaṃ dhyānapāramitā vīryapāramitā kṣāntipāramitā śīlapāramitā,",
  "S06psp_4u:1342": "dānapāramitāpratirūpakāṇi mārakarmāṇy utpatsyante,",
  "S06psp_4u:1343": "yāni bodhisattvena mahāsattvena bodhavyāni buddhvā ca vivarjayitavyāni.",
  "S06psp_4u:1344": "punar aparaṃ subhūte adhyātmaśūnyatāpratirūpakāṇi yāvad abhāvasvabhāvaśūnyatāpratirūpakāṇi mārakarmāṇy utpatsyante,",
  "S06psp_4u:1345": "śrāvakapratyekabuddhapratisaṃyuktāni mārakarmāṇy utpatsyante,",
  "S06psp_4u:1346": "tāni buddhvā bodhisattvena mahāsattvena mārakarmāṇi vivarjayitavyāni. evañ ca vakṣyati,",
  "S06psp_4u:1347": "etān paryavāpnuhi etān paryavāpya ihaiva srotaāpattiphalaṃ prāpnuhi sakṛdāgāmiphalam anāgāmiphalam arhattvaṃ prāpnuhi,",
  "S06psp_4u:1348_0": "imāny eva tvaṃ catvāri smṛtyupasthānāni bhāvaya samyakprahāṇāni bhāvaya ṛddhipādendriyabalabodhyaṅgamārgān",
  "S06psp_4u:1348_1": "bhāvaya śūnyatāvimokṣamukham ānimittavimokṣamukham apraṇihitavimokṣamukhaṃ bhāvaya",
  "S06psp_4u:1348_2": "kiṃ te 'nuttarāṃ samyaksaṃbodhim abhisaṃboddhuṃ,",
  "S06psp_4u:1349": "iyam api subhūte visāmagrī bhaviṣyati,",
  "S06psp_4u:1350_0": "iha gambhīrāyāṃ prajñāpāramitāyāṃ likhyamānāyām udgṛhyamāṇāyāṃ yāvan manasikriyamāṇāyāṃ",
  "S06psp_4u:1350_1": "bhāvyamānāyāṃ māraḥ pāpīyān evaṃrūpāṇi mārakarmāṇi upasaṃhariṣyati. iti prativarṇikopasaṃhāraḥ",
  "S06psp_4u:1351": "punar aparaṃ subhūte māraḥ pāpīyān buddhaveṣeṇopasaṃkramiṣyati,",
  "S06psp_4u:1352": "suvarṇavarṇakāyena vyāmaprabhāṃ kṛtvā tatra bodhisattvas taṃ dṛṣṭvā spṛhām utpādya sarvajñatāyāḥ parihāsyati,",
  "S06psp_4u:1353": "iyam api subhūte visāmagrī bhaviṣyati,",
  "S06psp_4u:1354": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ bhāṣyamāṇāyāṃ yoniśo manasikriyamāṇāyāṃ bhāvyamānāyām,",
  "S06psp_4u:1355": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1356": "(PSP_4:54)",
  "S06psp_4u:1357": "punar aparaṃ subhūte māraḥ pāpīyāṃs teṣāṃ kulaputrāṇāṃ kuladuhitṛṇāṃ ca purato buddhapramukhaṃ bhikṣusaṃgham upadarśayiṣyati,",
  "S06psp_4u:1358": "sa tatra bodhisattvaḥ spṛhām utpādayiṣyati,",
  "S06psp_4u:1359": "aham apy anāgate 'dhvany evaṃrūpas tathāgato 'rhan samyaksaṃbuddhaḥ syām,",
  "S06psp_4u:1360": "evaṃ ca bhikṣugaṇaṃ parikarṣeyaṃ yathā yaṃ tathāgato dharmaṃ deśayati tathaivāham api dharmaṃ deśayeyaṃ,",
  "S06psp_4u:1361": "sa tatra spṛhām utpādayiṣyati spṛhām utpādya sarvajñatāyāḥ parihāsyati,",
  "S06psp_4u:1362": "iyam api subhūte visāmagrī bhaviṣyati,",
  "S06psp_4u:1363": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ paryavāpyamānāyāṃ bhāṣyamāṇāyāṃ manasikriyamāṇāyāṃ bhāvyamānāyām,",
  "S06psp_4u:1364": "idam api subhūte bodhisattvānāṃ mahāsattvānāṃ mārakarma veditavyam.",
  "S06psp_4u:1365": "punar aparaṃ subhūte māraḥ pāpīyān anekāni bodhisattvaśatāni anekāni bodhisattvasahasrāṇi upadarśayati,",
  "S06psp_4u:1366": "ye dānapāramitāyāṃ cariṣyanti,",
  "S06psp_4u:1367": "evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ cariṣyanti,",
  "S06psp_4u:1368": "te bodhisattvās teṣāṃ māranirmitānām antike spṛhām utpādayiṣyanti spṛhām utpādya sarvajñatāyāḥ parihāsyanti,",
  "S06psp_4u:1369": "iyam api subhūte visāmagrī bhaviṣyati,",
  "S06psp_4u:1370": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ yoniśo manasikriyamāṇāyāṃ bhāvyamānāyām,",
  "S06psp_4u:1371": "idam api subhūte bodhisattvānāṃ mahāsattvānāṃ mārakarma veditavyam. tat kasya hetor?",
  "S06psp_4u:1372": "na hīha subhūte gambhīrāyāṃ prajñāpāramitāyāṃ rūpaṃ saṃvidyate,",
  "S06psp_4u:1373": "na vedanā na saṃjñā na saṃskārāḥ,",
  "S06psp_4u:1374": "na vijñānaṃ saṃvidyate,",
  "S06psp_4u:1375": "na skandhā na dhātavo nāyatanāni na pratītyasamutpādo na pratītyasamutpādāṅgāni saṃvidyante,",
  "S06psp_4u:1376": "na pāramitā na bodhipakṣyā dharmā nāryasatyāni nāpramāṇadhyānārūpyasamāpattayaḥ nāṣṭavimokṣā na navānupūrvavihārasamāpattayaḥ na śūnyatānimittāpraṇihitābhijñāḥ saṃvidyante,",
  "S06psp_4u:1377": "na sarvaśūnyatā na sarvasamādhayaḥ na sarvadhāraṇīmukhāni saṃvidyante,",
  "S06psp_4u:1378": "na tathāgatabalāni na vaiśāradyāni na pratisaṃvido nāveṇikabuddhadharmā na vimokṣamukhāni na bodhiḥ saṃvidyate,",
  "S06psp_4u:1379": "yatra ca subhūte na rūpaṃ saṃvidyate,",
  "S06psp_4u:1380": "na vedanā na saṃjñā na saṃskārā na vijñānaṃ saṃvidyate,",
  "S06psp_4u:1381_0": "na skandhā na dhātavo nāyatanāni na pratītyasamutpādo na pratītyasamutpādāṅgāni na",
  "S06psp_4u:1381_1": "pāramitā na bodhipakṣyā dharmā nāryasatyāni nāpramāṇadhyānārūpyasamāpattayo nāṣṭavimokṣā",
  "S06psp_4u:1381_2": "na navānupūrvavihārasamāpattayo na śūnyatānimittāpraṇihitābhijñā na sarvaśūnyatā",
  "S06psp_4u:1381_3": "na sarvasamādhayo na (PSP_4:55)",
  "S06psp_4u:1382": "sarvadhāraṇīmukhāni na tathāgatabalāni na vaiśāradyāni na pratisaṃvido nāveṇikabuddhadharmā na vimokṣamukhāni na bodhiḥ saṃvidyate,",
  "S06psp_4u:1383": "yatra na bodhir na tatra buddho na bodhisattvā na śrāvakāḥ saṃvidyante. tat kasya hetoḥ?",
  "S06psp_4u:1384": "svabhāvaśūnyā hi subhūte sarvadharmāḥ.",
  "S06psp_4u:1385": "ity ayathāviṣayādispṛhotpādaḥ",
  "S06psp_4u:1386": "punar aparaṃ subhūte bahvantarāyeyaṃ prajñāpāramitā bhaviṣyati,",
  "S06psp_4u:1387": "teṣāṃ kulaputrāṇāṃ kuladuhitṛṇāṃ ca imāṃ prajñāpāramitāṃ dhārayatāṃ vācayatām uddiśatāṃ svādhyāyatāṃ yoniśo manasikurvatāṃ. tadyathāpi nāma subhūte yāni jāmbūdvīpakāni ratnāni,",
  "S06psp_4u:1388_0": "yad uta suvarṇamaṇimuktāvaiḍūryaśaṅkhaśilāpravāḍarajatādīni bahvantarāyāṇi bahupratyarthikāni",
  "S06psp_4u:1388_1": "bhaviṣyanti. evam etat subhūte teṣāṃ kulaputrāṇāṃ kuladuhitṛṇāṃ cāsyāṃ gambhīrāyāṃ",
  "S06psp_4u:1388_2": "prajñāpāramitāyāṃ likhyamānāyām uddiśyamānāyāṃ paryavāpyamānāyāṃ svādhyāyamānāyāṃ",
  "S06psp_4u:1388_3": "bhāṣyamāṇāyāṃ yoniśo manasikriyamāṇāyāṃ bhāvyamānāyāṃ bahavo 'ntarāyā bhaviṣyanti",
  "S06psp_4u:1388_4": "bahavaḥ pratyarthikāḥ.",
  "S06psp_4u:1389": "subhūtir āha:",
  "S06psp_4u:1390": "evam etad bhagavann evam etat sugata,",
  "S06psp_4u:1391": "bahupratyarthikāni bhaviṣyanti prajñāpāramitāpratisaṃyuktāni sūtrāṇi,",
  "S06psp_4u:1392": "mārādhiṣṭhitās te mohapuruṣā bhaviṣyanti,",
  "S06psp_4u:1393": "ya imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ bhāvayatām antarāyaṃ kariṣyanti. alpabuddhayas te bhagavan mohapuruṣā bhaviṣyanti,",
  "S06psp_4u:1394": "mandabuddhayo ye 'syāṃ gambhīrāyāṃ prajñāpāramitāyāṃ likhyamānāyāṃ yāvad bhāvyamānāyām antarāyaṃ kariṣyanti. na teṣām udārodāreṣu dharmeṣu buddhiḥ prakramiṣyati,",
  "S06psp_4u:1395": "ya imāṃ gambhīrāṃ prajñāpāramitān na likhiṣyanti likhyamānāyām antarāyaṃ kariṣyanti yāvan na bhāvayiṣyanti bhāvyamānāyāñ cāntarāyaṃ kariṣyanti.",
  "S06psp_4u:1396": "bhagavān āha:",
  "S06psp_4u:1397_0": "evam etat subhūte evam etat mārādhiṣṭhitās te kulaputrāḥ kuladuhitaraś ca bhaviṣyanti",
  "S06psp_4u:1397_1": "navayānasaṃprasthitā anavaropitakuśalamūlāḥ parīttakuśalamūlāḥ na pūrvajinakṛtādhikārā",
  "S06psp_4u:1397_2": "aparigṛhītakalyāṇamitrā,",
  "S06psp_4u:1398": "ya imāṃ gambhīrāṃ prajñāpāramitāṃ na likhiṣyanti na vācayiṣyanti noddekṣyanti na svādhyāsyanti na yoniśo manasikariṣyanti,",
  "S06psp_4u:1399": "ye 'ntarāyaṃ kariṣyanti,",
  "S06psp_4u:1400": "alpabuddhikās te kulaputrāḥ kuladuhitaraś ca mandabuddhikāḥ parīttabuddhikā,",
  "S06psp_4u:1401": "na ca teṣām udārodāreṣu dharmeṣu cittaṃ kramiṣyati,",
  "S06psp_4u:1402": "ya imāṃ gambhīrāṃ prajñāpāramitāṃ na (PSP_4:56)",
  "S06psp_4u:1403": "likhiṣyanti na dhārayiṣyanti noddekṣyanti na svādhyāsyanti na yoniśo manasikariṣyanti yāvan na bhāvayiṣyanti,",
  "S06psp_4u:1404": "anyeṣāñ ca likhatāṃ yāvad bhāvayatām antarāyaṃ kariṣyanti,",
  "S06psp_4u:1405": "kiñ cāpi subhūte iha gambhīrāyāṃ prajñāpāramitāyāṃ likhyamānāyāṃ yāvad bhāvyamānāyām imāni mārakarmāṇy utpatsyante,",
  "S06psp_4u:1406": "sacet punaḥ subhūte yad imāṃ gambhīrāṃ prajñāpāramitāṃ kulaputrāṇāṃ kuladuhitṛṇāṃ ca likhatāṃ svādhyāyatām uddiśatāṃ yoniśo manasikurvatāṃ bhāvayatāṃ mārakarmāṇi notpatsyante,",
  "S06psp_4u:1407": "uttare ca dhyānapāramitāṃ paripūrayiṣyanti,",
  "S06psp_4u:1408": "vīryapāramitāṃ kṣāntipāramitāṃ śīlapāramitāṃ dānapāramitāṃ paripūrayiṣyanti,",
  "S06psp_4u:1409": "sarvaśūnyatāḥ saptatriṃśadbodhipakṣān dharmān paripūrayiṣyanti,",
  "S06psp_4u:1410_0": "sarvasamādhidhāraṇīvimokṣamukhāni apramāṇadhyānārūpyasamāpattīḥ pañcābhijñā daśabodhisattvabhūmīr",
  "S06psp_4u:1410_1": "balāni vaiśāradyāni pratisaṃvida āveṇikabuddhadharmān yāvat sarvajñatāṃ paripūrayiṣyanti.",
  "S06psp_4u:1410_2": "veditavyam idaṃ subhūte buddhānubhāva eṣa yenaiṣāṃ kulaputrāṇāṃ kuladuhitṛṇāṃ ca",
  "S06psp_4u:1410_3": "imāṃ gambhīrāṃ prajñāpāramitāṃ likhatāṃ vācayatām uddiśatāṃ svādhyāyatāṃ yoniśo manasikurvatāṃ",
  "S06psp_4u:1410_4": "nāntarāyā utpatsyante,",
  "S06psp_4u:1411": "uttare ca sarvāḥ pāramitāḥ paripūrayiṣyanti,",
  "S06psp_4u:1412": "sarvaśūnyatāḥ sarvabodhipakṣyān dharmān sarvasamādhīn sarvadhāraṇīmukhāni sarvavimokṣamukhāni paripūrayiṣyanti,",
  "S06psp_4u:1413": "catvāri dhyānāni catvāry apramāṇāni catasra ārūpyasamāpattīḥ pañcābhijñāḥ paripūrayiṣyanti,",
  "S06psp_4u:1414": "daśa bodhisattvabhūmīḥ paripūrayiṣyanti,",
  "S06psp_4u:1415": "daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān paripūrayiṣyanti,",
  "S06psp_4u:1416": "sarvākārajñatāṃ paripūrayiṣyanti. ye 'pi te daśasu dikṣu buddhā bhagavantas tiṣṭhanti dhriyante yāpayanti dharmañ ca deśayanti,",
  "S06psp_4u:1417": "te 'pi teṣāṃ kulaputrāṇāṃ kuladuhitṛṇāṃ ca kṛtaśa udyogam āpatsyante,",
  "S06psp_4u:1418": "imāṃ gambhīrāṃ prajñāpāramitāṃ likhatāṃ vācayatāṃ svādhyāyatāṃ yoniśo manasikurvatāṃ,",
  "S06psp_4u:1419_0": "ye 'pi te daśasu dikṣu avinivartanīyā bodhisattvās te 'pi teṣāṃ kulaputrāṇāṃ kuladuhitṛṇāṃ",
  "S06psp_4u:1419_1": "ca imāṃ gambhīrāṃ prajñāpāramitāṃ likhatāṃ vācayatām uddiśatāṃ svādhyāyatāṃ yoniśo",
  "S06psp_4u:1419_2": "manasikurvatāṃ bhāvayatām udyogam āpatsyante anuparigrahīṣyanti,",
  "S06psp_4u:1420": "tadyathāpi nāma subhūte striyāḥ kasyāścid eva bahavaḥ putrā bhaveyuḥ,",
  "S06psp_4u:1421": "pañca vā daśa vā (PSP_4:57)",
  "S06psp_4u:1422": "viṃśatir vā triṃśad vā catvāriṃśad vā pañcāśad vā śataṃ vā sahasraṃ vā śatasahasraṃ vā,",
  "S06psp_4u:1423": "te 'syā mātur glānāyāḥ sarve 'py udyogam āpadyeran,",
  "S06psp_4u:1424": "kim ity asmākaṃ mātur antarāyo na bhavet,",
  "S06psp_4u:1425": "kim ity asmākaṃ mātā ciraṃ jīvet,",
  "S06psp_4u:1426": "kim ity asmākaṃ mātuḥ śarīre amanaāpaḥ sparśo na nipated,",
  "S06psp_4u:1427": "eṣāsmākaṃ jananī śarīrasya dātrī jīvitasya dhātrī,",
  "S06psp_4u:1428": "te tāṃ mātaram upasthitām upatiṣṭheran sugopitāṃ gopāyeyur,",
  "S06psp_4u:1429": "mā bhūd asyā jīvitāntarāyo vā śarīradaurbalyaṃ vā daṃśamaśakasarīsṛpopanipāto vā śītoṣṇakṣutpipāsādi duṣkhaṃ vā,",
  "S06psp_4u:1430": "evan te putrās tasyā mātuḥ sarvasukhopadhānāny upasaṃhareyuḥ,",
  "S06psp_4u:1431": "evan te tāṃ mātaraṃ sukelāyitāṃ kelāyeyur mimīyur eṣāsmākam asya lokasya darśayitrī. evam eva subhūte tathāgatā arhantaḥ samyaksaṃbuddhāḥ,",
  "S06psp_4u:1432": "imāṃ gambhīrāṃ prajñāpāramitāṃ buddhacakṣuṣā satatasamitaṃ samanvāharanti. tat kasya hetor?",
  "S06psp_4u:1433": "eṣā hi gambhīrā prajñāpāramitāsmākaṃ sarvabuddhadharmāṇāṃ jananī jñānālokasya kārikā,",
  "S06psp_4u:1434": "ye 'pi te daśasu dikṣu gaṅgānadīvālukopameṣu lokadhātuṣu buddhā bhagavantas tiṣṭhanti dhriyante yāpayanti,",
  "S06psp_4u:1435": "te 'pīmām eva prajñāpāramitāṃ buddhacakṣuṣā satatasamitaṃ samanvāharanti. tat kasya hetor?",
  "S06psp_4u:1436": "eṣā hi gambhīrā prajñāpāramitā jananī tathāgatānām,",
  "S06psp_4u:1437": "asya ca sarvajñajñānasya saṃdarśayitrī,",
  "S06psp_4u:1438": "tena tathāgatāḥ kṛtajñatām upādāya ye imāṃ gambhīrāṃ prajñāpāramitāṃ buddhacakṣuṣā satatasamitaṃ samanvāharanti. tat kasya hetoḥ?",
  "S06psp_4u:1439": "ato nirjātā hi tathāgatānāṃ dhyānavīryakṣāntiśīladānapāramitā,",
  "S06psp_4u:1440": "ato nirjātā hi tathāgatānām adhyātmaśūnyatā yāvad abhāvasvabhāvaśūnyatā,",
  "S06psp_4u:1441": "ato nirjātāni catvāri smṛtyupasthānāni catvāri samyakprahāṇāni catvāra ṛddhipādāḥ pañcendriyāṇi pañcabalāni saptabodhyaṅgāni āryāṣṭāṅgo mārgaḥ,",
  "S06psp_4u:1442": "ato nirjātāni trīṇi vimokṣamukhāni,",
  "S06psp_4u:1443": "ato nirjātāni catvāry āryasatyāni,",
  "S06psp_4u:1444": "ato nirjātāni catvāri dhyānāni catvāry apramāṇāni catasra ārūpyasamāpattayo,",
  "S06psp_4u:1445": "ato nirjātā aṣṭau vimokṣā navānupūrvavihārasamāpattayaḥ,",
  "S06psp_4u:1446": "ato nirjātāḥ sarvasamādhayaḥ sarvadhāraṇīmukhāni,",
  "S06psp_4u:1447": "ato nirjātāni daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ,",
  "S06psp_4u:1448": "ato nirjātāḥ ṣaḍabhijñāḥ,",
  "S06psp_4u:1449": "ato nirjātā sarvabuddhānāṃ sarvākārajñatā,",
  "S06psp_4u:1450": "ato nirjātā aprameyāsaṃkhyeyā buddhadharmāḥ,",
  "S06psp_4u:1451": "ato nirjātāḥ srotāpannāḥ sakṛdāgāmino 'nāgāmino,",
  "S06psp_4u:1452": "'to nirjātā arhantaḥ pratyekabuddhā,",
  "S06psp_4u:1453": "ato nirjātās tathāgatā arhantaḥ samyaksaṃbuddhāḥ. ye 'pi kecit subhūte (PSP_4:58)",
  "S06psp_4u:1454": "tathāgatā arhantaḥ samyaksaṃbuddhā anuttarāṃ samyaksaṃbodhim abhisaṃbuddhā abhisaṃbudhyante abhisaṃbhotsyante ca,",
  "S06psp_4u:1455": "sarve te imāṃ gambhīrāṃ prajñāpāramitām āgamyānuttarāṃ samyaksaṃbodhim abhisaṃbuddhāḥ abhisaṃbudhyante 'bhisaṃbhotsyante ca,",
  "S06psp_4u:1456_0": "ye 'pi te subhūte mahāyānasaṃprasthitāḥ kulaputrāḥ kuladuhitaraś ca imāṃ gambhīrāṃ",
  "S06psp_4u:1456_1": "prajñāpāramitāṃ likhiṣyanti dhārayiṣyanti vācayiṣyanti uddekṣyanti svādhyāsyanti",
  "S06psp_4u:1456_2": "yoniśo manasikariṣyanti sarve te tathāgatair arhadbhiḥ samyaksaṃbuddhair buddhacakṣuṣā",
  "S06psp_4u:1456_3": "satatasamitaṃ samanvāhriyante teṣāṃ subhūte bodhisattvānāṃ kulaputrāṇāṃ kuladuhitṛṇāñ",
  "S06psp_4u:1456_4": "ca tathāgatā arhantaḥ samyaksaṃbuddhāḥ satatasamitaṃ rakṣāvaraṇaṃ guptiṃ saṃvidhāsyanti",
  "S06psp_4u:1456_5": "yathānuttarāyāḥ samyaksaṃbodher na parihāsyanti.",
  "S06psp_4u:1457": "iti jāmbūdvīpakamahāratnodāharaṇādidṛṣṭāntena mahānubhāvatvam ity uktā doṣāḥ",
  "S06psp_4u:1458": "subhūtir āha:",
  "S06psp_4u:1459": "yad bhagavān āha,",
  "S06psp_4u:1460": "prajñāpāramitā tathāgatānām arhatāṃ samyaksaṃbuddhānāṃ janayitrī asya ca lokasya darśayitrī ti. kathaṃ ca bhagavan buddhānāṃ bhagavatāṃ prajñāpāramitā janayitrī?",
  "S06psp_4u:1461": "kathañ ca bhagavan prajñāpāramitāsya lokasya darśayitrī?",
  "S06psp_4u:1462": "kathañ ca bhagavan prajñāpāramitayā tathāgato janitaḥ?",
  "S06psp_4u:1463": "katamaś ca lokas tathāgatenākhyātaḥ?",
  "S06psp_4u:1464": "bhagavān āha:",
  "S06psp_4u:1465": "anayā subhūte gambhīrayā prajñāpāramitayā daśatathāgatabalāni janitāni,",
  "S06psp_4u:1466": "catvāri vaiśāradyāni catasraḥ pratisaṃvido mahākaruṇā mahāmaitrī mahāmuditā mahopekṣā aṣṭādaśāveṇikā buddhadharmā yāvat sarvākārajñatā janitā,",
  "S06psp_4u:1467": "ebhiś ca subhūte dharmais tathāgata iti prabhāvyate,",
  "S06psp_4u:1468": "tasmāt tarhi subhūte anayā gambhīrayā prajñāpāramitayā tathāgato janitaḥ. iti tathāgatanirvṛttijñānam",
  "S06psp_4u:1469": "subhūtir āha:",
  "S06psp_4u:1470": "katamaḥ punar bhagavaṃs tathāgatena loka ity ākhyātaḥ?",
  "S06psp_4u:1471": "bhagavān āha:",
  "S06psp_4u:1472": "pañca subhūte skandhās tathāgatena loka ākhyātaḥ.",
  "S06psp_4u:1473": "subhūtir āha:",
  "S06psp_4u:1474": "kathaṃ bhagavan prajñāpāramitāyā pañca skandhā darśitāḥ?",
  "S06psp_4u:1475": "bhagavān āha:",
  "S06psp_4u:1476": "na subhūte prajñāpāramitā imān pañca skandhān lujyamānān darśayati,",
  "S06psp_4u:1477": "na pralujyamānān darśayati,",
  "S06psp_4u:1478": "notpadyamānān (PSP_4:59)",
  "S06psp_4u:1479": "darśayati, na nirūdhyamānān darśayati,",
  "S06psp_4u:1480": "na saṃkliśyamānān na vyavadāyamānān darśayati,",
  "S06psp_4u:1481": "na vṛddhiṃ na hāniṃ darśayati,",
  "S06psp_4u:1482": "nāyūhaṃ na niryūhaṃ nātītān nānāgatān na pratyutpannān dharmān darśayati. tat kasya hetor?",
  "S06psp_4u:1483": "na hi śūnyatā lujyate vā pralujyate vā,",
  "S06psp_4u:1484": "nānimittaṃ lujyate vā pralujyate vā,",
  "S06psp_4u:1485": "nāpraṇihitaṃ lujyate vā pralujyate vā,",
  "S06psp_4u:1486": "nānabhisaṃskaro nānutpādo na nirodho nābhāvo nāsvabhāvo lujyate vā pralujyate vā. evaṃ hi subhūte tathāgatena gambhīrā prajñāpāramitā lokasya darśayitrī ākhyātā. iti lokasya jñānam",
  "S06psp_4u:1487": "ye 'pi te subhūte aprameyāṇāṃ sattvānām asaṃkhyeyānāṃ sattvānām aparimāṇānāṃ sattvānāṃ cittacaritāni prajānanti,",
  "S06psp_4u:1488": "aprameyāḥ sattvāḥ paracittavidas te 'pi prajñāpāramitām āgamya prajānanti. na punaḥ subhūte iha gambhīrāyāṃ prajñāpāramitāyāṃ sattvo na sattvaprajñaptir upalabhyate,",
  "S06psp_4u:1489": "na rūpaṃ na rūpaprajñaptir upalabhyate,",
  "S06psp_4u:1490": "na vedanā na saṃjñā na saṃskārā,",
  "S06psp_4u:1491": "na vijñānaṃ na vijñānaprajñaptir upalabhyate,",
  "S06psp_4u:1492": "na cakṣūrūpaṃ na cakṣurvijñānaṃ na cakṣuḥsaṃsparśo na cakṣuḥsaṃsparśapratyayavedanā upalabhyate,",
  "S06psp_4u:1493": "na cakṣūrūpaprajñaptir upalabhyate,",
  "S06psp_4u:1494": "na cakṣurvijñānaprajñaptir upalabhyate,",
  "S06psp_4u:1495": "na cakṣuḥsaṃsparśaprajñaptir upalabhyate,",
  "S06psp_4u:1496": "na cakṣuḥsaṃsparśapratyayavedanāprajñaptir upalabhyate,",
  "S06psp_4u:1497_0": "evaṃ na śrotraṃ na śabdo na ghrāṇaṃ na gandho na jihvā na raso na kāyo na spraṣṭavyaṃ",
  "S06psp_4u:1497_1": "na mano na dharmo na manovijñānaṃ na manaḥsaṃsparśo na manaḥsaṃsparśapratyayavedanāprajñaptir",
  "S06psp_4u:1497_2": "upalabhyate. evaṃ na pāramitā na bodhipakṣyā dharmā na vimokṣamukhaṃ na balavaiśāradyapratisaṃvido",
  "S06psp_4u:1497_3": "nāveṇikabuddhadharmā yāvan na sarvākārajñatāprajñaptir upalabhyate. evaṃ hi subhūte",
  "S06psp_4u:1497_4": "iyaṃ gambhīrā prajñāpāramitā tathāgatānāṃ lokasya saṃdarśayitrī,",
  "S06psp_4u:1498": "sā punar iyaṃ gambhīrā prajñāpāramitā na rūpasya darśayitrī yāvan na sarvajñatāyā darśayitrī. tat kasya hetoḥ?",
  "S06psp_4u:1499": "prajñāpāramitā eva tāvat subhūte prajñāpāramitāyāṃ na saṃvidyate nopalabhyate,",
  "S06psp_4u:1500": "kutaḥ punā rūpam upalapsyate,",
  "S06psp_4u:1501": "vedanāsaṃjñāsaṃskārāḥ,",
  "S06psp_4u:1502": "kutaḥ punar vijñānam upalapsyate yāvat kutaḥ punaḥ sarvākārajñatā (PSP_4:60)",
  "S06psp_4u:1503": "upalapsyate. iti sarvacittacaritajñānam",
  "S06psp_4u:1504_0": "punar aparaṃ subhūte yāvantaḥ sattvāḥ sattvaprajñaptyā prajñapyante rūpiṇo vā arūpiṇo",
  "S06psp_4u:1504_1": "vā saṃjñino 'saṃjñino naivasaṃjñino nāsaṃjñina iha vā lokadhātau 'nyeṣu vā daśadiśi",
  "S06psp_4u:1504_2": "lokadhātuṣu yāvantaḥ sattvās teṣāṃ yāni saṃkṣiptāni cittāni vikṣiptāni cittāni tāni",
  "S06psp_4u:1504_3": "saṃkṣiptāni cittāni vikṣiptāni cittānīti yathābhūtaṃ prajānāti. kathañ ca subhūte",
  "S06psp_4u:1504_4": "tathāgatas teṣāṃ sattvānāṃ tāni saṃkṣiptāni cittāni vikṣiptāni cittānīti yathābhūtaṃ prajānāti?",
  "S06psp_4u:1505": "dharmatayā subhūte tathāgatas teṣāṃ sattvānāṃ saṃkṣiptāni cittāni vikṣiptāni cittānīti yathābhūtaṃ prajānāti.",
  "S06psp_4u:1506": "subhūtir āha:",
  "S06psp_4u:1507": "katamayā bhagavan dharmatayā tathāgatas teṣāṃ sattvānāṃ saṃkṣiptāni cittāni vikṣiptāni cittānīti yathābhūtaṃ prajānāti?",
  "S06psp_4u:1508": "bhagavān āha:",
  "S06psp_4u:1509": "yatra subhūte dharmatāyāṃ dharmataiva nopalabhyate prāg eva saṃkṣiptāni cittāni vikṣiptāni cittāni,",
  "S06psp_4u:1510": "anayā subhūte dharmatayā tathāgataḥ saṃkṣiptāni cittāni vikṣiptāni cittāni teṣāṃ sattvānāṃ yathābhūtaṃ prajānāti. iti cittasaṃkṣepajñānam",
  "S06psp_4u:1511_0": "punar aparaṃ subhūte tathāgato 'rhan samyaksaṃbuddho 'kṣayataḥ teṣāṃ sattvānāṃ saṃkṣiptāni",
  "S06psp_4u:1511_1": "cittāni vikṣiptāni cittāni yathābhūtaṃ prajānāti. kathaṃ ca subhūte tathāgatas teṣāṃ",
  "S06psp_4u:1511_2": "sattvānām akṣayataḥ saṃkṣiptāni cittāni vikṣiptāni cittāni yathābhūtaṃ prajānāti?",
  "S06psp_4u:1512": "iha subhūte tathāgato nirodhataḥ prahāṇatas teṣāṃ sattvānāṃ tāni cittāni yathābhūtaṃ prajānāti,",
  "S06psp_4u:1513": "śāntatas tucchato viviktataḥ tathāgato 'rhan samyaksaṃbuddhas teṣāṃ sattvānāṃ saṃkṣiptāni cittāni vikṣiptāni cittāni yathābhūtaṃ prajānāti. iti cittākṣayākārajñānam",
  "S06psp_4u:1514": "punar aparaṃ subhūte tathāgatas teṣāṃ sattvānāṃ sarāgaṃ cittaṃ sarāgaṃ cittam iti yathābhūtaṃ prajānāti,",
  "S06psp_4u:1515": "vītarāgaṃ cittaṃ vītarāgaṃ cittam iti yathābhūtaṃ prajānāti,",
  "S06psp_4u:1516": "sadoṣaṃ cittaṃ sadoṣaṃ cittam iti yathābhūtaṃ prajānāti,",
  "S06psp_4u:1517": "vigatadoṣaṃ cittaṃ vigatadoṣaṃ cittam iti yathābhūtaṃ prajānāti,",
  "S06psp_4u:1518": "samohaṃ cittaṃ samohaṃ cittam iti yathābhūtaṃ (PSP_4:61)",
  "S06psp_4u:1519": "prajānāti, vigatamohaṃ cittaṃ vigatamohaṃ cittam iti yathābhūtaṃ prajānāti.",
  "S06psp_4u:1520": "subhūtir āha:",
  "S06psp_4u:1521": "kathaṃ bhagavaṃs tathāgato 'rhan samyaksaṃbuddhas teṣāṃ sattvānāṃ sarāgaṃ cittaṃ sarāgaṃ cittam iti yathābhūtaṃ prajānāti?",
  "S06psp_4u:1522": "sadoṣaṃ cittaṃ sadoṣaṃ cittam iti yathābhūtaṃ prajānāti?",
  "S06psp_4u:1523": "samohaṃ cittaṃ samohaṃ cittam iti yathābhūtaṃ prajānāti?",
  "S06psp_4u:1524": "bhagavān āha:",
  "S06psp_4u:1525": "yā subhūte cittasya sarāgadoṣamohatā na sā cittasya yathābhūtatā. tat kasya hetor?",
  "S06psp_4u:1526_0": "na hi subhūte yathābhūtaṃ cittam upalabhyate na caitasikā dharmāḥ prāg eva sarāgaṃ",
  "S06psp_4u:1526_1": "vā sadoṣaṃ vā samohaṃ vā cittam upalapsyate. evaṃ hi subhūte tathāgataḥ prajñāpāramitām",
  "S06psp_4u:1526_2": "āgamya teṣāṃ sattvānāṃ sarāgaṃ cittaṃ sarāgaṃ cittam iti yathābhūtaṃ prajānāti,",
  "S06psp_4u:1527": "sadoṣaṃ cittaṃ sadoṣaṃ cittam iti yathābhutaṃ prajānāti,",
  "S06psp_4u:1528": "samohañ cittaṃ samohaṃ cittam iti yathābhūtaṃ prajānāti. kathaṃ ca subhūte tathāgatas teṣāṃ sattvānāṃ vigatarāgaṃ cittaṃ vigatarāgaṃ cittam iti yathābhūtaṃ prajānāti?",
  "S06psp_4u:1529": "vigatadoṣaṃ cittaṃ vigatadoṣaṃ cittam iti yathābhūtaṃ prajānāti?",
  "S06psp_4u:1530": "vigatamohaṃ cittaṃ vigatamohaṃ cittam iti yathābhūtaṃ prajānāti?",
  "S06psp_4u:1531": "yā subhūte cittasya vigatarāgatā na sā cittasya sarāgatā. tat kasya hetor?",
  "S06psp_4u:1532": "na hi subhūte dvayoś cittayoḥ samavadhānam asti. evaṃ yā subhūte cittasya vigatadoṣatā na sā cittasya sadoṣatā,",
  "S06psp_4u:1533": "yā subhūte cittasya vigatamohatā na sā cittasya samohatā. tat kasya hetor?",
  "S06psp_4u:1534": "na hi subhūte dvayoś cittayoḥ samavadhānam asti. evaṃ subhūte tathāgatas teṣāṃ sattvānāṃ vigatarāgaṃ cittaṃ vigatarāgaṃ cittam iti yathābhūtaṃ prajānāti,",
  "S06psp_4u:1535": "vigatadoṣaṃ cittaṃ vigatadoṣaṃ cittam iti yathābhūtaṃ prajānāti,",
  "S06psp_4u:1536": "vigatamohaṃ cittaṃ vigatamohaṃ cittam iti yathābhūtaṃ prajānāti.",
  "S06psp_4u:1537": "iti sarāgādicittajñānam",
  "S06psp_4u:1538_0": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānāṃ",
  "S06psp_4u:1538_1": "vipulacittaṃ vipulacittam iti yathābhūtaṃ prajānāti. kathaṃ ca subhūte tathāgata",
  "S06psp_4u:1538_2": "imāṃ prajñāpāramitām āgamya parasattvānāṃ parapudgalānāṃ vipulaṃ cittaṃ vipulaṃ cittam",
  "S06psp_4u:1538_3": "iti yathābhutaṃ prajānāti?",
  "S06psp_4u:1539_0": "iha subhūte tathāgata imāṃ prajñāpāramitām āgamya parasattvānāṃ parapudgalānāṃ na",
  "S06psp_4u:1539_1": "vistīrṇaṃ cittaṃ na saṃkuñcitañ cittaṃ na hi vivarddhate cittaṃ na parihīyate cittaṃ",
  "S06psp_4u:1539_2": "nāgacchati na gacchati (PSP_4:62)",
  "S06psp_4u:1540": "cittam iti yathābhūtaṃ prajānāti. tat kasya hetoḥ?",
  "S06psp_4u:1541_0": "tathā hi subhūte cittasya svabhāvo nopalabhyate yena vistīrṇaṃ kriyate yāvad āgacched",
  "S06psp_4u:1541_1": "vā. evaṃ hi subhūte tathāgata imāṃ prajñāpāramitām āgamya parasattvānāṃ parapudgalānāṃ",
  "S06psp_4u:1541_2": "vipulaṃ cittaṃ vipulaṃ cittam iti yathābhūtaṃ prajānāti. iti vipulacittajñānam",
  "S06psp_4u:1542_0": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānāṃ",
  "S06psp_4u:1542_1": "mahadgataṃ cittaṃ mahadgataṃ cittam iti yathābhūtaṃ prajānāti. kathaṃ ca subhūte",
  "S06psp_4u:1542_2": "tathāgata imāṃ prajñāpāramitām āgamya parasattvānāṃ parapudgalānāṃ mahadgataṃ cittaṃ",
  "S06psp_4u:1542_3": "mahadgataṃ cittam iti yathābhūtaṃ prajānāti?",
  "S06psp_4u:1543": "iha subhūte tathāgatas teṣāṃ parasattvānāṃ parapudgalānāṃ teṣāṃ cittānāṃ nāgamanaṃ na gamanaṃ notpādaṃ na nirodhaṃ na sthitiṃ nānyathātvaṃ samanupaśyati. tat kasya hetoḥ?",
  "S06psp_4u:1544": "na hi subhūte teṣāṃ cittānāṃ svabhāvaḥ saṃvidyate,",
  "S06psp_4u:1545_0": "ya āgacched vā gacched vā utpadyeta vā nirudhyeta vā sthīyeta vānyathā vā bhavet.",
  "S06psp_4u:1545_1": "evaṃ khalu subhūte tathāgata imāṃ prajñāpāramitām āgamya parasattvānāṃ parapudgalānāṃ",
  "S06psp_4u:1545_2": "mahadgataṃ cittaṃ mahadgataṃ cittam iti yathābhūtaṃ prajānāti. iti mahadgatacittajñānam",
  "S06psp_4u:1546_0": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānām",
  "S06psp_4u:1546_1": "apramāṇaṃ cittam apramāṇaṃ cittam iti yathābhūtaṃ prajānāti. kathaṃ ca subhūte tathāgata",
  "S06psp_4u:1546_2": "imāṃ prajñāpāramitām āgamya parasattvānāṃ parapudgalānām apramāṇaṃ cittam apramāṇaṃ",
  "S06psp_4u:1546_3": "cittam iti yathābhūtaṃ prajānāti?",
  "S06psp_4u:1547": "iha subhūte tathāgata imāṃ prajñāpāramitām āgamya parasattvānāṃ parapudgalānāṃ tac cittaṃ na sthitaṃ nāsthitaṃ na viṣṭhitaṃ nāviṣṭhitaṃ samanupaśyati. tat kasya hetoḥ?",
  "S06psp_4u:1548": "anāśrayā hi subhūte cittadhārā apramāṇā,",
  "S06psp_4u:1549_0": "na hi teṣām āśrayaḥ saṃvidyate yatra pratiṣṭheran. evaṃ hi subhūte tathāgata imāṃ",
  "S06psp_4u:1549_1": "prajñāpāramitām āgamya parasattvānāṃ parapudgalānām apramāṇāni cittāny apramāṇāni",
  "S06psp_4u:1549_2": "cittānīti yathābhūtaṃ prajānāti.",
  "S06psp_4u:1550": "ity apramāṇacittajñānam",
  "S06psp_4u:1551": "(PSP_4:63)",
  "S06psp_4u:1552_0": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānām",
  "S06psp_4u:1552_1": "anidarśanaṃ cittam anidarśanaṃ cittam iti yathābhūtaṃ prajānāti. kathaṃ ca subhūte",
  "S06psp_4u:1552_2": "tathāgata imāṃ prajñāpāramitām āgamya parasattvānāṃ parapudgalānām anidarśanaṃ cittam",
  "S06psp_4u:1552_3": "anidarśanaṃ cittam iti yathābhūtaṃ prajānāti?",
  "S06psp_4u:1553_0": "iha subhūte tathāgata imāṃ prajñāpāramitām āgamya parasattvānāṃ parapudgalānāṃ alakṣaṇāni",
  "S06psp_4u:1553_1": "cittāni svabhāvarahitāni cittāni yathābhūtaṃ prajānāti svalakṣaṇaśūnyatām upādāya.",
  "S06psp_4u:1553_2": "evaṃ hi subhūte tathāgata imāṃ prajñāpāramitām āgamya parasattvānāṃ parapudgalānām",
  "S06psp_4u:1553_3": "anidarśanañ cittam anidarśanaṃ cittam iti yathābhūtaṃ prajānāti. ity anidarśanacittajñānam",
  "S06psp_4u:1554_0": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānām",
  "S06psp_4u:1554_1": "adṛśyaṃ cittam adṛśyaṃ cittam iti yathābhūtaṃ prajānāti. kathaṃ ca subhūte tathāgata",
  "S06psp_4u:1554_2": "imāṃ prajñāpāramitām āgamya parasattvānāṃ parapudgalānām adṛśyaṃ cittam adṛśyaṃ cittam",
  "S06psp_4u:1554_3": "iti yathābhūtaṃ prajānāti?",
  "S06psp_4u:1555_0": "iti hi subhūte tathāgatasyārhataḥ samyaksaṃbuddhasya pañcānāṃ cakṣuṣāṃ tāni paracittāni",
  "S06psp_4u:1555_1": "nāvabhāsam āgacchanti. evaṃ hi subhūte tathāgato 'rhan samyaksaṃbuddha imāṃ prajñāpāramitām",
  "S06psp_4u:1555_2": "āgamya parasattvānāṃ parapudgalānām adṛśyaṃ cittam adṛśyaṃ cittam iti yathābhūtaṃ",
  "S06psp_4u:1555_3": "prajānāti. ity adṛśyacittajñānam",
  "S06psp_4u:1556_0": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānāṃ",
  "S06psp_4u:1556_1": "ca cittonmiñjitāni nimiñjitāni saṃmiñjitāni prasāritāni yathābhūtaṃ prajānāti. kathaṃ",
  "S06psp_4u:1556_2": "ca subhūte tathāgata imāṃ prajñāpāramitām āgamya parasattvānāṃ parapudgalānāṃ cittonmiñjitāni",
  "S06psp_4u:1556_3": "nimiñjitāni saṃmiñjitāni prasāritāni yathābhūtaṃ prajānāti?",
  "S06psp_4u:1557": "iha subhūte tathāgata imāṃ prajñāpāramitām āgamya parasattvānāṃ parapudgalānāṃ tāni cittonmiñjitāni nimiñjitāni saṃmiñjitāni prasāritāny evaṃ prajānāti,",
  "S06psp_4u:1558": "yāni kānicit sattvānāṃ cittonmiñjitāni vā nimiñjitāni vā saṃmiñjitāni vā prasāritāni vā utpadyamānāny utpadyante,",
  "S06psp_4u:1559": "sarvāṇi tāni rūpasaṃniśritāni,",
  "S06psp_4u:1560": "vedanā saṃjñā saṃskārāḥ,",
  "S06psp_4u:1561": "vijñānasaṃniśritāni vā utpadyamānāny utpadyante.",
  "S06psp_4u:1562": "(PSP_4:64)",
  "S06psp_4u:1563": "evaṃ hi subhūte tathāgatas teṣām imāṃ prajñāpāramitām āgamya cittonmiñjitāni nimiñjitāni saṃmiñjitāni prasāritāni yathābhūtaṃ prajānāti,",
  "S06psp_4u:1564": "bhavati tathāgataḥ paraṃmaraṇād iti rūpagatam etat,",
  "S06psp_4u:1565": "na bhavati,",
  "S06psp_4u:1566": "bhavati ca na bhavati ca,",
  "S06psp_4u:1567": "naiva bhavati na na bhavati tathāgataḥ paraṃmaraṇād iti rūpagatam etat,",
  "S06psp_4u:1568": "vedanā saṃjñā saṃskārā,",
  "S06psp_4u:1569": "bhavati tathāgataḥ paraṃmaraṇād iti vijñānagatam etat,",
  "S06psp_4u:1570": "na bhavati,",
  "S06psp_4u:1571": "bhavati ca na bhavati ca,",
  "S06psp_4u:1572": "naiva bhavati na na bhavati tathāgataḥ paraṃmaraṇād iti vijñānagatam etat.",
  "S06psp_4u:1573": "śāśvataś ca ātmā ca lokaś ca idam eva satyaṃ moham anyad iti rūpagatam etat,",
  "S06psp_4u:1574": "aśāśvataḥ,",
  "S06psp_4u:1575": "śāśvataś cāśāśvataś ca,",
  "S06psp_4u:1576": "naiva śāśvato nāśāśvata ātmā ca lokaś ca idam eva satyaṃ moham anyad iti rūpagatam etat,",
  "S06psp_4u:1577": "evaṃ vedanā saṃjñā saṃskārāḥ,",
  "S06psp_4u:1578": "śāśvata ātmā ca lokaś ca idam eva satyaṃ moham anyad iti vijñānagatam etat,",
  "S06psp_4u:1579": "aśāśvataḥ,",
  "S06psp_4u:1580": "śāśvataś cāśāśvataś ca,",
  "S06psp_4u:1581": "naiva śāśvato nāśāśvata ātmā ca lokaś ca idam eva satyaṃ moham anyad iti vijñānagatam etat.",
  "S06psp_4u:1582": "evam antavān ātmā ca lokaś ca idam eva satyaṃ moham anyad iti rūpagatam etat,",
  "S06psp_4u:1583": "evaṃ vedanā saṃjñā saṃskārā,",
  "S06psp_4u:1584": "antavān ātmā ca lokaś ca idam eva satyaṃ moham anyad iti vijñānagatam etat. evam ananta ātmā ca lokaś ca idam eva satyaṃ moham anyad iti rūpagatam etat,",
  "S06psp_4u:1585": "vedanā saṃjñā saṃskārā,",
  "S06psp_4u:1586": "ananta ātmā ca lokaś ca idam eva satyaṃ moham anyad iti vijñānagatam etat,",
  "S06psp_4u:1587": "antavāṃś cānantaś cātmā ca lokaś ca idam eva satyaṃ moham anyad iti rūpagatam etat,",
  "S06psp_4u:1588": "vedanā saṃjñā saṃskārā,",
  "S06psp_4u:1589": "antavāṃś cānantaś cātmā ca lokaś ca idam eva satyaṃ moham anyad iti vijñānagatam etat,",
  "S06psp_4u:1590": "naivāntavān nānanta ātmā ca lokaś ca idam eva satyaṃ moham anyad iti rūpagatam etat,",
  "S06psp_4u:1591": "vedanā saṃjñā saṃskārā,",
  "S06psp_4u:1592": "naivāntavān nānanta ātmā ca lokaś ca idam eva satyaṃ moham anyad iti vijñānagatam etat.",
  "S06psp_4u:1593": "bhavaty ātmā ca lokaś ca paraṃmaraṇād idam eva satyaṃ moham anyad (PSP_4:65)",
  "S06psp_4u:1594": "iti rūpagatam etat,",
  "S06psp_4u:1595": "na bhavati,",
  "S06psp_4u:1596": "bhavati ca na bhavati ca,",
  "S06psp_4u:1597": "naiva bhavati na na bhavati ātmā ca lokaś ca paraṃmaraṇād idam eva satyaṃ moham anyad iti rūpagatam etat,",
  "S06psp_4u:1598": "vedanā saṃjñā saṃskārā,",
  "S06psp_4u:1599": "bhavaty ātmā ca lokaś ca paraṃmaraṇād idam eva satyaṃ moham anyad iti vijñānagatam etat,",
  "S06psp_4u:1600": "na bhavati,",
  "S06psp_4u:1601": "bhavati ca na bhavati ca,",
  "S06psp_4u:1602": "naiva bhavati na na bhavati ātmā ca lokaś ca paraṃmaraṇād idam eva satyaṃ moham anyad iti vijñānagatam etat.",
  "S06psp_4u:1603": "sa jīvas tac charīram anyo jīvo 'nyac charīram idam eva satyaṃ moham anyad iti rūpagatam etat,",
  "S06psp_4u:1604": "vedanā saṃjñā saṃskārāḥ,",
  "S06psp_4u:1605_0": "sa jīvas tac charīram anyo jīvo 'nyac charīram idam eva satyaṃ moham anyad iti vijñānagatam",
  "S06psp_4u:1605_1": "etat. evaṃ hi subhūte tathāgataḥ parasattvānāṃ parapudgalānāṃ cittonmiñjitāni nimiñjitāni",
  "S06psp_4u:1605_2": "saṃmiñjitāni prasāritāni yathābhūtaṃ prajānāti. iti cittonmiñjitādijñānam",
  "S06psp_4u:1606": "punar aparaṃ subhūte tathāgata imāṃ prajñāpāramitām āgamya rūpaṃ saṃjānīte. kim iti rūpaṃ saṃjānīte?",
  "S06psp_4u:1607": "tathā sañjānīte yathā tathatā avitathatā avikārā avikalpā animittā anābhogā aprapañcā nirupalambhā,",
  "S06psp_4u:1608": "vedanā saṃjñā saṃskārā,",
  "S06psp_4u:1609": "vijñānaṃ saṃjānīte. kim iti vijñānaṃ saṃjānīte?",
  "S06psp_4u:1610_0": "tathā saṃjānīte yathā tathatā avitathatā avikārā avikalpā animittā anābhogā aprapañcā",
  "S06psp_4u:1610_1": "nirupalambhā. evaṃ hi subhūte tathāgataḥ parasattvānāṃ parapudgalānāṃ prajñāpāramitām",
  "S06psp_4u:1610_2": "āgamya unmiñjitāni nimiñjitāni saṃmiñjitāni prasāritāni tathā jānāti yathā tathatā",
  "S06psp_4u:1610_3": "avitathatā avikārā avikalpā animittā anābhogā aprapañcā nirupalambhā. iti tathatākārajñānam",
  "S06psp_4u:1611": "iti subhūte yā unmiñjitanimiñjitasaṃnimiñjitaprasāritatathatā sā skandhadhātvāyatanapratītyasamutpādatathatā,",
  "S06psp_4u:1612": "yā skandhadhātvāyatanapratītyasamutpādatathatā sā sarvadharmatathatā,",
  "S06psp_4u:1613": "yā sarvadharmatathatā sā ṣaṇṇāṃ pāramitānāṃ tathatā,",
  "S06psp_4u:1614": "yā ṣaṇnāṃ pāramitānāṃ tathatā sā saptatriṃśad bodhipakṣyāṇāṃ dharmāṇāṃ tathatā,",
  "S06psp_4u:1615": "yā saptatriṃśad bodhipakṣyāṇāṃ dharmāṇāṃ tathatā sā sarvaśūnyatānāṃ tathatā, (PSP_4:66)",
  "S06psp_4u:1616": "yā sarvaśūnyatānāṃ tathatā sāṣṭānāṃ vimokṣāṇāṃ navānāñ cānupūrvavihārasamāpattīnāṃ tathatā,",
  "S06psp_4u:1617": "yā aṣṭānāṃ vimokṣyāṇāṃ navānāñ cānupūrvavihārasamāpattīnāṃ tathatā sāpramāṇadhyānārūpyasamāpattīnāṃ tathatā,",
  "S06psp_4u:1618": "yāpramāṇadhyānārūpyasamāpattīnāṃ tathatā sā caturṇām āryasatyānāṃ tathatā,",
  "S06psp_4u:1619": "yā caturṇām āryasatyānāṃ tathatā sā śūnyatānimittāpraṇihitavimokṣamukhānāṃ tathatā,",
  "S06psp_4u:1620": "yā śūnyatānimittāpraṇihitavimokṣamukhānāṃ tathatā sā ṣaṇṇām abhijñānāṃ tathatā,",
  "S06psp_4u:1621": "yā ṣaṇṇām abhijñānāṃ tathatā sā sarvasamādhīnāṃ tathatā,",
  "S06psp_4u:1622": "yā sarvasamādhīnāṃ tathatā sā sarvadhāraṇīmukhānāṃ tathatā,",
  "S06psp_4u:1623": "yā sarvadhāraṇīmukhānāṃ tathatā sā daśānāṃ tathāgatabalānāṃ tathatā,",
  "S06psp_4u:1624": "yā daśānāṃ tathāgatabalānāṃ tathatā sā caturṇāṃ vaiśāradyānāṃ tathatā,",
  "S06psp_4u:1625": "yā caturṇāṃ vaiśāradyānāṃ tathatā sā catasṛṇāṃ pratisaṃvidāṃ tathatā,",
  "S06psp_4u:1626": "yā catasṛṇāṃ pratisaṃvidāṃ tathatā sā mahāmaitryā mahākaruṇāyās tathatā,",
  "S06psp_4u:1627": "yā mahāmaitryā mahākaruṇāyās tathatā sāṣṭādaśānām āveṇikānāṃ buddhadharmāṇāṃ tathatā,",
  "S06psp_4u:1628": "yāṣṭādaśānām āveṇikānāṃ buddhadharmāṇāṃ tathatā sā sarvajñatāyās tathatā,",
  "S06psp_4u:1629": "yā sarvajñatāyās tathatā sā kuśalākuśalānāṃ dharmāṇāṃ tathatā,",
  "S06psp_4u:1630": "yā kuśalākuśalānāṃ dharmāṇāṃ tathatā sā laukikalokottarāṇāṃ sāsravānāsravāṇāṃ sāvadyānavadyānāṃ sakleśaniḥkleśāṇāṃ saṃkleśavyavadānānāṃ saṃskṛtāsaṃskṛtānāṃ dharmāṇāṃ tathatā,",
  "S06psp_4u:1631": "yā saṃskṛtāsaṃskṛtānāṃ dharmāṇāṃ tathatā sātītānāgatapratyutpannānāṃ dharmāṇāṃ tathatā,",
  "S06psp_4u:1632": "yātītānāgatapratyutpannānāṃ dharmāṇāṃ tathatā sā srotaāpannadharmatathatā,",
  "S06psp_4u:1633": "yā srotaāpannadharmatathatā sā srotaāpattiphalatathatā,",
  "S06psp_4u:1634": "yā srotaāpattiphalatathatā sā sakṛdāgāmidharmatathatā,",
  "S06psp_4u:1635": "yā sakṛdāgāmidharmatathatā sā sakṛdāgāmiphalatathatā,",
  "S06psp_4u:1636": "yā sakṛdāgāmiphalatathatā sā anāgāmidharmatathatā,",
  "S06psp_4u:1637": "yā anāgāmidharmatathatā sā anāgāmiphalatathatā,",
  "S06psp_4u:1638": "yā anāgāmiphalatathatā sā arhattvatathatā,",
  "S06psp_4u:1639": "yā arhattvatathatā sā arhattvaphalatathatā,",
  "S06psp_4u:1640": "yā arhattvaphalatathatā sā pratyekabuddhatathatā yā pratyekabuddhatathatā sā pratyekabodhitathatā,",
  "S06psp_4u:1641": "yā pratyekabodhitathatā sānuttarāyāḥ samyaksaṃbodhes tathatā,",
  "S06psp_4u:1642": "yānuttarāyāḥ samyaksaṃbodhes (PSP_4:67)",
  "S06psp_4u:1643": "tathatā sā tathāgatatathatā,",
  "S06psp_4u:1644": "yā tathāgatatathatā sā sarvasattvatathatā. iti hi yā ca tathāgatatathatā yā ca sarvasattvatathatā,",
  "S06psp_4u:1645": "ekaivaiṣā tathatā avinirbhāgatathatā,",
  "S06psp_4u:1646": "yā avinirbhāgatathatā sā akṣayā,",
  "S06psp_4u:1647": "yā cākṣayā sākṣayatvenādvaidhīkārā. iyaṃ subhūte sarvadharmatathatā,",
  "S06psp_4u:1648": "yā prajñāpāramitām āgamya tathāgatenābhisaṃbuddhā,",
  "S06psp_4u:1649": "evam iyaṃ subhūte prajñāpāramitā tathatā tathāgatānāṃ janayitrī,",
  "S06psp_4u:1650": "evaṃ hi subhūte iyaṃ prajñāpāramitā lokasya darśayitrī,",
  "S06psp_4u:1651": "evaṃ hi subhūte tathāgato 'rhan samyaksaṃbuddhaḥ sarvadharmatathatāṃ jānāti,",
  "S06psp_4u:1652": "avitathatām ananyatathatāṃ jānāti,",
  "S06psp_4u:1653": "yayā tathatayā tathāgato 'rhan samyaksaṃbuddha ity ucyate.",
  "S06psp_4u:1654": "subhūtir āha:",
  "S06psp_4u:1655": "gambhīrā bhagavan yad uta sarvadharmāṇāṃ tathatā avitathatā ananyatathatā. anayā bhagavaṃs tathatayā buddhānāṃ bhagavatāṃ bodhiḥ prakāśikā. ko 'tra bhagavann adhimokṣyate?",
  "S06psp_4u:1656": "anyatrāvinivartanīyair bodhisattvair mahāsattvair dṛṣṭisaṃpannair vā pudgalair arhadbhiḥ kṣīṇāsravair vā yāvad gambhīrā bhagavann ime dharmās tathāgatenābhisaṃbudhyākhyātāḥ.",
  "S06psp_4u:1657": "bhagavān āha:",
  "S06psp_4u:1658": "tathā hi subhūte akṣayā tathatā. kasmād akṣayā?",
  "S06psp_4u:1659": "sarvadharmāṇām akṣayatvād akṣayā tathatā,",
  "S06psp_4u:1660": "eṣā sā subhūte tathatā tathāgatenānuttarāṃ samyaksaṃbodhim abhisaṃbudhyākhyātā yad uta sarvadharmatathatā. iti samyaksaṃbuddhasya tathatāvabodhatatparasamākhyānaprajñapanajñānāni",
  "S06psp_4u:1661_0": "atha khalu yāvantas trisāhasramahāsāhasralokadhātau kāmāvacarā rūpāvacarāś ca devaputrās",
  "S06psp_4u:1661_1": "te sarve divyāni candanacūrṇāni parigṛhya yena bhagavāṃs tenopasaṃkrāntā upasaṃkramya",
  "S06psp_4u:1661_2": "bhagavataḥ pādau śirasābhivandyaikānte tiṣṭhann,",
  "S06psp_4u:1662": "ekānte sthitāś ca te kāmāvacarā rūpāvacarāś ca devaputrā bhagavantam etad avocan:",
  "S06psp_4u:1663": "gambhīreyaṃ bhagavan prajñāpāramitā prakāśyate. kiṃlakṣaṇā bhagavan prajñāpāramitā?",
  "S06psp_4u:1664": "bhagavān āha:",
  "S06psp_4u:1665": "śūnyatālakṣaṇā hi devaputrā iyaṃ gambhīrā prajñāpāramitā,",
  "S06psp_4u:1666": "ānimittalakṣaṇā hi devaputrā iyaṃ gambhīrā prajñāpāramitā,",
  "S06psp_4u:1667": "apraṇihitalakṣaṇā hi devaputrā iyaṃ gambhīrā prajñāpāramitā.",
  "S06psp_4u:1668": "(PSP_4:68)",
  "S06psp_4u:1669": "iti śūnyatānimittāpraṇihitalakṣaṇāni",
  "S06psp_4u:1670_0": "anutpādalakṣaṇā anirodhalakṣaṇā asaṃkleśalakṣaṇā avyavadānalakṣaṇā abhāvalakṣaṇā",
  "S06psp_4u:1670_1": "asvabhāvalakṣaṇā aniśritalakṣaṇā ākāśalakṣaṇā aśāśvatalakṣaṇā anucchedalakṣaṇā anabhisaṃskāralakṣaṇā",
  "S06psp_4u:1670_2": "anekārthalakṣaṇā anānārthalakṣaṇā anāgamanalakṣaṇā āgamanalakṣaṇā alakṣaṇā hi devaputrā",
  "S06psp_4u:1670_3": "iyaṃ gambhīrā prajñāpāramitā. evaṃlakṣaṇā hi devaputrā iyaṃ gambhīrā prajñāpāramitā,",
  "S06psp_4u:1671": "tathāgatena lokasaṃketena vyavahriyate na punaḥ paramārthena. ity anutpādānirodhādijñānam",
  "S06psp_4u:1672": "na hi devaputrā etāni lakṣaṇāni sadevamānuṣāsureṇa lokena śakyante vikopayitum. tat kasya hetoḥ?",
  "S06psp_4u:1673": "sadevamānuṣāsuro 'pi hi lokas tallakṣaṇa,",
  "S06psp_4u:1674": "evaṃ na hi devaputrā lakṣaṇaṃ lakṣaṇaṃ vikopayati,",
  "S06psp_4u:1675": "na lakṣaṇaṃ lakṣaṇaṃ prajānāti,",
  "S06psp_4u:1676": "nālakṣaṇaṃ lakṣaṇaṃ prajānāti,",
  "S06psp_4u:1677": "iti hi lakṣaṇāni ca alakṣaṇāni ca lakṣaṇālakṣaṇāni ca,",
  "S06psp_4u:1678": "tayor dvayor api nāsti saṃbhavaḥ,",
  "S06psp_4u:1679": "yena prajānīyād yo vā prajānīyāt.",
  "S06psp_4u:1680": "iti dharmatāvikopanajñānam",
  "S06psp_4u:1681": "na hi devaputrā etāni lakṣaṇāni rūpasaṃskṛtāni,",
  "S06psp_4u:1682": "evaṃ vedanāsaṃjñāsaṃskārā,",
  "S06psp_4u:1683_0": "na vijñānasaṃskṛtāni na dhātusaṃskṛtāni nāyatanasaṃskṛtāni na pratītyasamutpādasaṃskṛtāni",
  "S06psp_4u:1683_1": "na dānapāramitāsaṃskṛtāni na śīlapāramitāsaṃskṛtāni na kṣāntipāramitāsaṃskṛtāni na",
  "S06psp_4u:1683_2": "vīryapāramitāsaṃskṛtāni dhyānapāramitāsaṃskṛtāni prajñāpāramitāsaṃskṛtāni na sarvaśūnyatāsaṃskṛtāni",
  "S06psp_4u:1683_3": "na bodhipakṣyadharmasaṃskṛtāni nāryasatyasaṃskṛtāni nāpramāṇadhyānārūpyasamāpattyaṣṭavimokṣanavānupūrvavihārasamāpattisaṃskṛtāni",
  "S06psp_4u:1683_4": "na śūnyatānimittāpraṇihitasaṃskṛtāni,",
  "S06psp_4u:1684_0": "nābhijñāsaṃskṛtāni na sarvasamādhisaṃskṛtāni na sarvadhāraṇīmukhasaṃskṛtāni na tathāgatabalasaṃskṛtāni",
  "S06psp_4u:1684_1": "na vaiśāradyapratisaṃvidāveṇikabuddhadharmasaṃskṛtāni na sarvajñatāsaṃskṛtāni.",
  "S06psp_4u:1685": "ity anabhisaṃskārajñānam",
  "S06psp_4u:1686": "na hi devaputrā etāni lakṣaṇāni manuṣyāṇāṃ vā amanuṣyāṇāṃ vā sāsravāṇi vā anāsravāṇi vā laukikāni vā lokottarāṇi vā saṃskṛtāni vā asaṃskṛtāni vā.",
  "S06psp_4u:1687": "atha khalu bhagavāṃs tān kāmāvacarān rūpāvacarāṃś ca devaputrān etad (PSP_4:69)",
  "S06psp_4u:1688": "avocat: yadi kaścid devaputrā ākāśaṃ kiṃ lakṣaṇam?",
  "S06psp_4u:1689": "iti vaded, api nu sa samyag vadamāno vadet.",
  "S06psp_4u:1690": "devaputrā āhur:",
  "S06psp_4u:1691": "na bhagavan samyag vadamāno vadet. tat kasya hetoḥ?",
  "S06psp_4u:1692": "na hi bhagavann ākāśaṃ kenacil lakṣaṇena saṃvidyate asaṃskṛtatvād ākāśadhātoḥ. ity avikalpajñānam",
  "S06psp_4u:1693": "bhagavān āha:",
  "S06psp_4u:1694": "utpādād vā devaputrās tathāgatānām anutpādād vā sthitaivaiṣā dharmadhātusthitir evaṃlakṣaṇā,",
  "S06psp_4u:1695": "yathā sthito lakṣaṇahetuḥ sā bhūtā tathāgatenābhisaṃbuddhā,",
  "S06psp_4u:1696": "tasmāt tathāgatas tathāgata ity ucyate.",
  "S06psp_4u:1697": "devaputrā āhuḥ:",
  "S06psp_4u:1698": "gambhīrāṇi bhagavann imāni lakṣaṇāni tathāgatenābhisaṃbuddhāni yeṣāṃ lakṣaṇānām abhisaṃbuddhatvāt,",
  "S06psp_4u:1699": "tathāgatasyāsaṅgajñānaṃ yeṣu lakṣaṇeṣu sthitvā tathāgatena sarvalakṣaṇāni saṃprakāśitāni,",
  "S06psp_4u:1700": "prajñāpāramitāsaṃprakāśanatayā bhagavaṃs tāni lakṣaṇāni saṃprakāśitāni. āścaryaṃ bhagavan yāvad gambhīreyaṃ prajñāpāramitā tathāgatānām arhatāṃ samyaksaṃbuddhānāṃ gocaro,",
  "S06psp_4u:1701": "yatra carato tathāgatenārhatā samyaksaṃbuddhenānuttarā samyaksaṃbodhir abhisaṃbuddhā,",
  "S06psp_4u:1702": "anuttarāṃ ca samyaksaṃbodhim abhisaṃbudhya sarvalakṣaṇānāṃ prabhedaḥ kṛto,",
  "S06psp_4u:1703": "rūpalakṣaṇasya vedanālakṣaṇasya saṃjñālakṣaṇasya saṃskāralakṣaṇasya vijñānalakṣaṇasya,",
  "S06psp_4u:1704": "evaṃ skandhalakṣaṇasya dhātulakṣaṇasya āyatanalakṣaṇasya pratītyasamutpādalakṣaṇasya prabhedaḥ kṛto yāvat sarvajñatālakṣaṇasya prabhedaḥ kṛtaḥ. iti prabhedajñānam",
  "S06psp_4u:1705": "atha khalu bhagavāṃs tān kāmāvacarān rūpāvacarāṃś ca devaputrān etad avocat:",
  "S06psp_4u:1706": "rūpāṇāṃ lakṣaṇaṃ devaputrā rūpam,",
  "S06psp_4u:1707": "evaṃ tat tathāgatenālakṣaṇam ity abhisaṃbuddham,",
  "S06psp_4u:1708": "anubhavalakṣaṇā vedanā,",
  "S06psp_4u:1709": "nimittodgrahaṇalakṣaṇā saṃjñā,",
  "S06psp_4u:1710": "abhisaṃskāralakṣaṇāḥ saṃskārāḥ,",
  "S06psp_4u:1711": "prativijñaptilakṣaṇaṃ vijñānaṃ tathāgatenālakṣaṇam ity abhisaṃbuddhaṃ,",
  "S06psp_4u:1712": "rāśīlakṣaṇā skandhāḥ,",
  "S06psp_4u:1713": "gotralakṣaṇā dhātavaḥ,",
  "S06psp_4u:1714": "āyadvāralakṣaṇāny āyatanāni,",
  "S06psp_4u:1715": "sāmagrīlakṣaṇaḥ pratītyasamutpādas tathāgatenaite 'lakṣaṇā ity abhisaṃbuddhāḥ,",
  "S06psp_4u:1716": "parityāgalakṣaṇā dānapāramitā,",
  "S06psp_4u:1717": "sā tathāgatenālakṣaṇety abhisaṃbuddhā. anuddāhalakṣaṇā śīlapāramitā,",
  "S06psp_4u:1718": "akopalakṣaṇā kṣāntipāramitā,",
  "S06psp_4u:1719": "anavamardanīyalakṣaṇā vīryapāramitā,",
  "S06psp_4u:1720": "saṃgrahalakṣaṇā dhyānapāramitā,",
  "S06psp_4u:1721": "asaṅgalakṣaṇā prajñāpāramitā,",
  "S06psp_4u:1722": "sā tathāgatenālakṣaṇety abhisaṃbuddhā. avikopanalakṣaṇāni catvāri dhyānāni catvāry apramāṇāni catasra ārūpyasamāpattayas (PSP_4:70)",
  "S06psp_4u:1723": "tās tathāgatenālakṣaṇā ity abhisaṃbuddhāḥ. nairyāṇikalakṣaṇāḥ saptatriṃśad bodhipakṣyā dharmās te tathāgatenālakṣaṇā ity abhisaṃbuddhāḥ. viviktalakṣaṇā śūnyatā,",
  "S06psp_4u:1724": "śāntalakṣaṇam ānimittam,",
  "S06psp_4u:1725": "anābhogalakṣaṇam apraṇihitaṃ tat tathāgatenālakṣaṇam ity abhisaṃbuddhaṃ vimocalakṣaṇā vimokṣyās te tathāgatenālakṣaṇā ity abhisaṃbuddhāḥ. suniścitalakṣaṇāni balāni,",
  "S06psp_4u:1726": "supratiṣṭhitalakṣaṇāni vaiśāradyāny,",
  "S06psp_4u:1727": "anācchedyalakṣaṇāḥ pratisaṃvidaḥ,",
  "S06psp_4u:1728": "hitopasaṃhāralakṣaṇā mahāmaitrī,",
  "S06psp_4u:1729": "paritrāṇalakṣaṇā mahākaruṇā,",
  "S06psp_4u:1730": "buddhadharmaprasādaprāmodyalakṣaṇā muditā,",
  "S06psp_4u:1731": "sarvadoṣasukhaduṣkhalābhālābhayaśoyaśonindāpraśaṃsopekṣāṇāṃ lakṣaṇā upekṣā,",
  "S06psp_4u:1732_0": "asaṃhāryalakṣaṇā aṣṭādaśāveṇikā buddhadharmās te tathāgatenālakṣaṇā ity abhisaṃbuddhā",
  "S06psp_4u:1732_1": "yāvat pratyakṣalakṣaṇaṃ sarvajñajñānaṃ tathāgatenālakṣaṇam ity abhisaṃbuddham. evaṃ",
  "S06psp_4u:1732_2": "hi devaputrās tathāgatena sarvadharmā alakṣaṇā ity abhisaṃbuddhās tena tathāgato",
  "S06psp_4u:1732_3": "saṅgajñānīty ucyate. ity alakṣaṇajñānam",
  "S06psp_4u:1733": "atha khalu bhagavān āyuṣmantaṃ subhūtim āmantrayāmāsa:",
  "S06psp_4u:1734_0": "prajñāpāramitā subhūte tathāgatasyārhataḥ samyaksaṃbuddhasya yenaiva janayitrī asya",
  "S06psp_4u:1734_1": "ca lokasya darśayitrī tena kāraṇena tathāgata imaṃ prajñāpāramitādharmam upaniśritya",
  "S06psp_4u:1734_2": "viharati. iti svadharmopaniśrayavihārajñānam",
  "S06psp_4u:1735_0": "evaṃ dharmaṃ satkaroti gurukaroti mānayati pūjayati arcayaty apacāyate. iyaṃ sā subhūte",
  "S06psp_4u:1735_1": "prajñāpāramitādharmatā tasmād imāṃ tathāgataḥ prajñāpāramitāṃ satkaroti gurukaroti",
  "S06psp_4u:1735_2": "mānayati pūjayaty arcayaty apacāyate. tat kasya hetoḥ?",
  "S06psp_4u:1736": "ato hi subhūte prajñāpāramitāyāḥ buddhānāṃ bhagavatāṃ prādurbhāvo bhavati,",
  "S06psp_4u:1737": "kṛtajñaś ca subhūte tathāgataḥ kṛtavedī,",
  "S06psp_4u:1738": "ye khalu punaḥ subhūte samyagvadamānā vadeyuḥ kṛtajñaḥ kṛtavedīti tathāgataṃ,",
  "S06psp_4u:1739": "te samyagvadamānāḥ samyag vadeyuḥ kṛtajñaḥ kṛtavedīti. kathaṃ ca subhūte tathāgataḥ kṛtajño bhavati kṛtavedīti?",
  "S06psp_4u:1740": "yena subhūte yānena tathāgata āgataḥ,",
  "S06psp_4u:1741_0": "yayā pratipadā anuttarāṃ samyaksaṃbodhim abhisaṃbuddhas tatas tathāgatas tad eva",
  "S06psp_4u:1741_1": "yānaṃ tām eva pratipadaṃ satkaroti gurukaroti mānayati pūjayati arcayaty apacāyate",
  "S06psp_4u:1741_2": "'nugṛhṇāti anuparipālayate,",
  "S06psp_4u:1742": "iyaṃ sā subhūte tathāgatasya kṛtajñatā kṛtaveditā draṣṭavyā. iti satkārādijñānam",
  "S06psp_4u:1743": "(PSP_4:71)",
  "S06psp_4u:1744": "punar aparaṃ subhūte tathāgatena sarvadharmā akṛtā ity abhisaṃbuddhāḥ kārakāsattām upādāya,",
  "S06psp_4u:1745_0": "avikṛtā ity abhisaṃbuddhā nigrahāsattām upādāya iyam api subhūte tathāgatasya kṛtajñatā",
  "S06psp_4u:1745_1": "kṛtaveditā draṣṭavyā. evaṃ tathāgatena prajñāpāramitām āgamya sarvadharmā akṛtā ity",
  "S06psp_4u:1745_2": "abhisaṃbuddhāḥ. ity akṛtakajñānam",
  "S06psp_4u:1746_0": "punar aparaṃ subhūte tathāgatasya prajñāpāramitām āgamya sarvadharmeṣv akṛtakajñānaṃ",
  "S06psp_4u:1746_1": "pravṛttam apravṛttisaṃketenānena subhūte paryāyeṇa prajñāpāramitā tathāgatasya janayitrī",
  "S06psp_4u:1746_2": "asya ca lokasya darśayitrī. iti sarvatragajñānam",
  "S06psp_4u:1747": "subhūtir āha:",
  "S06psp_4u:1748": "yadā bhagavan sarvadharmā ajānakā apaśyakāḥ,",
  "S06psp_4u:1749": "kathaṃ tadā prajñāpāramitā tathāgatasya janayitrī asya ca lokasya darśayitrī?",
  "S06psp_4u:1750": "bhagavān āha:",
  "S06psp_4u:1751": "evam etat subhūte evam etat sarvadharmā ajānakā apaśyakāḥ,",
  "S06psp_4u:1752": "kathañ ca subhūte sarvadharmā ajānakā apaśyakāḥ?",
  "S06psp_4u:1753": "sarvadharmā hi subhūte śūnyāḥ ṛktakāḥ tucchakā asārakāḥ,",
  "S06psp_4u:1754": "anena subhūte paryāyeṇa sarvadharmā ajānakā apaśyakāḥ.",
  "S06psp_4u:1755": "punar aparaṃ subhūte sarvadharmā ajānakā apaśyakāḥ,",
  "S06psp_4u:1756": "kathañ ca subhūte sarvadharmā ajānakā apaśyakāḥ?",
  "S06psp_4u:1757": "sarvadharmāḥ subhūte aniśritā aparyāpannāḥ,",
  "S06psp_4u:1758": "anena subhūte paryāyeṇa sarvadharmā ajānakā apaśyakāḥ. evaṃ khalu subhūte prajñāpāramitā tathāgatasya janayitrī asya ca lokasya darśayitrī. sā ca punā rūpasyādṛṣṭatvād darśayitrī,",
  "S06psp_4u:1759": "evaṃ vedanāyāḥ saṃjñāyāḥ saṃskārāṇāṃ,",
  "S06psp_4u:1760": "vijñānasyādṛṣṭatvād darśayitrī,",
  "S06psp_4u:1761": "skandhadhātvāyatanapratītyasamutpādasyādṛṣṭatvād darśayitrī. evaṃ yāvat sarvajñatāyā adṛṣṭatvād darśayitrī,",
  "S06psp_4u:1762": "evaṃ khalu subhūte prajñāpāramitā tathāgatasya janayitrī asya ca lokasya darśayitrī.",
  "S06psp_4u:1763": "subhūtir āha:",
  "S06psp_4u:1764": "kathaṃ bhagavan rūpasyādṛṣṭatvāt?",
  "S06psp_4u:1765": "kathaṃ vedanāyāḥ saṃjñāyāḥ saṃskārāṇāṃ?",
  "S06psp_4u:1766": "kathaṃ vijñānasyādṛṣṭatvād darśayitrī bhavati?",
  "S06psp_4u:1767": "kathaṃ skandhadhātvāyatanānāṃ pratītyasamutpādasyādṛṣṭatvād darśayitrī?",
  "S06psp_4u:1768": "kathaṃ yāvat sarvajñatāyā adṛṣṭatvād darśayitrī?",
  "S06psp_4u:1769": "bhagavān āha:",
  "S06psp_4u:1770": "yadā subhūte na rūpārambaṇaṃ vijñanam utpadyate,",
  "S06psp_4u:1771": "evaṃ hi subhūte rūpasyādṛṣṭatvād darśayitrī. evaṃ yadā subhūte na vedanāsaṃjñāsaṃskārārambaṇaṃ, (PSP_4:72)",
  "S06psp_4u:1772": "yadā na vijñānārambaṇaṃ vijñānam utpadyate,",
  "S06psp_4u:1773": "evaṃ vijñānasyādṛṣṭatvād darśayitrī. yadā na skandhadhātvāyatanapratītyasamutpādārambaṇaṃ vijñānam utpadyate,",
  "S06psp_4u:1774": "evam eṣām adṛṣṭatvād darśayitrī. yadā na pāramitārambaṇaṃ vijñānam utpadyate,",
  "S06psp_4u:1775_0": "evaṃ pāramitānām adṛṣṭatvād darśayitrī. evaṃ sarvaśūnyatānāṃ saptatriṃśatāṃ bodhipakṣyāṇāṃ",
  "S06psp_4u:1775_1": "dharmāṇām āryasatyānām apramāṇadhyānārūpyasamāpattīnām aṣṭānāṃ vimokṣāṇāṃ navānupūrvavihārasamāpattīnāṃ",
  "S06psp_4u:1775_2": "śūnyatānimittāpraṇihitānāṃ pañcānām abhijñānāṃ sarvadhāraṇīmukhānāṃ daśatathāgatabalānāṃ",
  "S06psp_4u:1775_3": "vaiśāradyānāṃ pratisaṃvidāṃ,",
  "S06psp_4u:1776": "yadā na āveṇikabuddhadharmārambaṇaṃ vijñānam utpadyate,",
  "S06psp_4u:1777": "evam āveṇikabuddhadharmāṇām adṛṣṭatvād darśayitrī. yadā subhūte na sarvajñatārambaṇaṃ vijñānam utpadyate,",
  "S06psp_4u:1778": "evaṃ sarvajñatāyā adṛṣṭatvād darśayitrī. evaṃ hi subhūte iyaṃ gambhīrā prajñāpāramitā tathāgatasya janayitrī asya ca lokasya darśayitrī. ity adṛṣṭārthadarśakajñānam",
  "S06psp_4u:1779": "punar aparaṃ subhūte kathaṃ prajñāpāramitā tathāgatasya janayitrī asya ca lokasya darśayitrī?",
  "S06psp_4u:1780": "iha subhūte prajñāpāramitā lokaḥ śūnya iti sūcayati. kim iti lokaḥ śūnya iti sūcayati?",
  "S06psp_4u:1781": "pañcaskandhā lokaḥ śūnya iti sūcayati,",
  "S06psp_4u:1782": "dvādaśāyatanāni lokaḥ śūnya iti sūcayati,",
  "S06psp_4u:1783": "aṣṭādaśadhātavo lokaḥ śūnya iti sūcayati,",
  "S06psp_4u:1784": "daśakuśalāḥ karmapathā lokaḥ śūnya iti sūcayati,",
  "S06psp_4u:1785": "catvāri dhyānāni catvāry apramāṇāni catasra ārūpyasamāpattayo lokaḥ śūnya iti sūcayati,",
  "S06psp_4u:1786": "avidyā pratyayo dvādaśāṅgapratītyasamutpādo lokaḥ śūnya iti sūcayati,",
  "S06psp_4u:1787": "satkāyadṛṣṭipūrvakāni dvāṣaṣṭidṛṣṭikṛtāni lokaḥ śūnya iti sūcayati,",
  "S06psp_4u:1788": "saptatriṃśadbodhipakṣyā dharmā lokaḥ śūnya iti sūcayati,",
  "S06psp_4u:1789_0": "ṣaṭpāramitā lokaḥ śūnya iti sūcayati. evam adhyātmaśūnyatā bahirdhāśūnyatā adhyātmabahirdhāśūnyatā",
  "S06psp_4u:1789_1": "śūnyatāśūnyatā yāvad abhāvasvabhāvaśūnyatā lokaḥ śūnya iti sūcayati. evaṃ daśabalāni",
  "S06psp_4u:1789_2": "vaiśāradyāni pratisaṃvida āveṇikabuddhadharmā lokaḥ śūnya iti sūcayati,",
  "S06psp_4u:1790": "sarvajñatā lokaḥ śūnya iti sūcayati. evaṃ hi subhūte prajñāpāramitā tathāgatasya janayitrī asya ca lokasya darśayitrī.",
  "S06psp_4u:1791": "punar aparaṃ subhūte prajñāpāramitā lokaḥ śūnya iti jñāpayati. (PSP_4:73)",
  "S06psp_4u:1792": "kim iti lokaḥ śūnya iti jñāpayati?",
  "S06psp_4u:1793": "skandhadhātvāyatanāni lokaḥ śūnya iti jñāpayati,",
  "S06psp_4u:1794": "pratītyasamutpādo daśakuśalāḥ karmapathāś catvāri dhyānāni catvāry apramāṇāni catasra ārūpyasamāpattayo lokaḥ śūnya iti jñāpayati,",
  "S06psp_4u:1795": "saptatriṃśadbodhipakṣyā dharmā yāvat sarvajñatā lokaḥ śūnya iti jñapayati. evaṃ hi subhūte prajñāpāramitā tathāgatasya janayitri asya ca lokasya darśayitrī.",
  "S06psp_4u:1796": "punar aparaṃ subhūte prajñāpāramitā tathāgatasya lokaḥ śūnya iti darśayati. kim iti lokaḥ śūnya iti darśayati?",
  "S06psp_4u:1797_0": "skandhadhātvāyatanapratītyasamutpādaṃ daśakuśalāḥ karmapathāś catvāri dhyānāni catvāry",
  "S06psp_4u:1797_1": "apramāṇāni catasra ārūpyasamāpattayaḥ satkāyadṛṣṭipūrvakāṇi dvāṣaṣṭidṛṣṭikṛtāni ṣaṭpāramitāḥ",
  "S06psp_4u:1797_2": "saptatriṃśadbodhipakṣyā dharmāḥ sarvaśūnyatā daśabalavaiśāradyapratisaṃvidāveṇikabuddhadharmā",
  "S06psp_4u:1797_3": "yāvat sarvākārajñatā lokaḥ śūnya iti darśayati. evaṃ hi subhūte prajñāpāramitā tathāgatasya",
  "S06psp_4u:1797_4": "janayitrī asya ca lokasya darśayitrī.",
  "S06psp_4u:1798": "iti śūnyatākārasūcakajñānopadarśakajñānāni",
  "S06psp_4u:1799": "punar aparaṃ subhūte prajñāpāramitā tathāgatasya loko 'cintya iti darśayati. kim iti loko 'cintya iti darśayati?",
  "S06psp_4u:1800": "pañcaskandhā dhātava āyatanāni pratītyasamutpādo yāvat sarvākārajñatā loko 'cintya iti darśayati. evaṃ vivikta iti atyantaśūnya iti svabhāvaśūnya iti darśayati.",
  "S06psp_4u:1801": "punar aparaṃ subhūte prajñāpāramitā tathāgatasya lokaḥ śānta iti darśayati. kim iti lokaḥ śānta iti darśayati?",
  "S06psp_4u:1802_0": "skandhadhātvāyatanapratītyasamutpādā yāvat sarvākārajñatā lokaḥ śānta iti darśayati.",
  "S06psp_4u:1802_1": "evaṃ hi subhūte prajñāpāramitā tathāgatasya janayitrī asya ca lokasya darśayitrī.",
  "S06psp_4u:1802_2": "ity acintyatāśāntajñānam",
  "S06psp_4u:1803": "punar aparaṃ subhūte prajñāpāramitā tathāgatasya lokaḥ śūnyataiveti darśayati. kim iti lokaḥ śūnyataiveti darśayati?",
  "S06psp_4u:1804": "pañcaskandhā lokaḥ śūnyataiveti darśayati,",
  "S06psp_4u:1805": "tathā dhātvāyatanāni lokaḥ śūnyataiveti darśayati,",
  "S06psp_4u:1806": "pratītyasamutpādāṅgāni lokaḥ śūnyataiveti darśayati. evaṃ yāvat sarvākārajñatā lokaḥ śūnyataiveti darśayati. evaṃ hi subhūte (PSP_4:74)",
  "S06psp_4u:1807": "prajñāpāramitā tathāgatasya janayitrī asya ca lokasya darśayitrī. sā punar iyaṃ subhūte gambhīrā prajñāpāramitā tathāgatasyaivaṃ lokaṃ darśayati,",
  "S06psp_4u:1808": "yathā nehalokasaṃjñā nāpi paralokasaṃjñā bhavati. tat kasya hetoḥ?",
  "S06psp_4u:1809": "tathā hi te dharmā na saṃvidyante ye nehalokasaṃjñāṃ paralokasaṃjñāṃ vā kuryād.",
  "S06psp_4u:1810": "iti lokasaṃjñānirodhajñānam iti jñānalakṣaṇam",
  "S06psp_4u:1811": "subhūtir āha:",
  "S06psp_4u:1812": "mahākṛtyena bateyaṃ bhagavan prajñāpāramitā bhagavataḥ pratyupasthitā,",
  "S06psp_4u:1813": "acintyakṛtyenātulyakṛtyenāprameyakṛtyenāsaṃkhyeyakṛtyenāsamasamakṛtyeneyaṃ bhagavan prajñāpāramitā pratyupasthitā bhagavataḥ.",
  "S06psp_4u:1814": "bhagavān āha:",
  "S06psp_4u:1815": "evam etat subhūte evam etat,",
  "S06psp_4u:1816": "mahākṛtyena subhūte prajñāpāramitā pratyupasthitā tathāgatānāṃ. kathaṃ ca subhūte mahākṛtyena prajñāpāramitā pratyupasthitā?",
  "S06psp_4u:1817": "mahākṛtyam idaṃ subhūte tathāgatānāṃ yad uta sarvasattvānāṃ trāṇalayanāparityāgārthena. kathaṃ ca subhūte acintyakṛtyeneyaṃ prajñāpāramitā pratyupasthitā?",
  "S06psp_4u:1818_0": "acintyaṃ subhūte buddhatvaṃ tathāgatatvaṃ svayaṃbhūtvaṃ sarvajñatvam. evam acintyakṛtyena",
  "S06psp_4u:1818_1": "subhūte prajñāpāramitā pratyupasthitā tathāgatānām arhatāṃ samyaksaṃbuddhānām. kathaṃ",
  "S06psp_4u:1818_2": "ca subhūte atulyakṛtyeneyaṃ prajñāpāramitā pratyupasthitā?",
  "S06psp_4u:1819": "na hi subhūte kaścit sattvaḥ sattvanikāye saṃvidyate,",
  "S06psp_4u:1820_0": "yaḥ śaknuyāt tathāgatam arhantaṃ samyaksaṃbuddhaṃ tulayitum. anena subhūte paryāyeṇātulyakṛtyena",
  "S06psp_4u:1820_1": "tathāgatānām arhatāṃ samyaksaṃbuddhānāṃ prajñāpāramitā pratyupasthitā. kathaṃ ca",
  "S06psp_4u:1820_2": "subhūte tathāgatānām arhatāṃ samyaksaṃbuddhānām aprameyakṛtyeneyaṃ prajñāpāramitā pratyupasthitā?",
  "S06psp_4u:1821_0": "aprameyaṃ subhūte buddhatvaṃ tathāgatatvaṃ svayaṃbhūtvaṃ sarvajñatvaṃ tan na śakyaṃ",
  "S06psp_4u:1821_1": "kenacit pramātum. anena subhūte paryāyeṇāprameyakṛtyeneyaṃ tathāgatānāṃ prajñāpāramitā",
  "S06psp_4u:1821_2": "pratyupasthitā. kathañ ca subhūte tathāgatānām arhatāṃ samyaksaṃbuddhānām asaṃkhyeyakṛtyena",
  "S06psp_4u:1821_3": "prajñāpāramitā pratyupasthitā?",
  "S06psp_4u:1822": "asaṃkhyeyaṃ subhūte buddhatvaṃ tathāgatatvaṃ svayaṃbhūtvaṃ sarvajñatvaṃ tan na śakyaṃ kenacit saṃkhyātum. anena subhūte paryāyeṇāsaṃkhyeyakṛtyena (PSP_4:75)",
  "S06psp_4u:1823": "tathāgatānāṃ prajñāpāramitā pratyupasthitā. kathañ ca subhūte asamasamakṛtyena prajñāpāramitā pratyupasthitā?",
  "S06psp_4u:1824": "nāsti subhūte tathāgatānāṃ samaḥ kutaḥ punar uttaraḥ. anena subhūte paryāyeṇa asamasamakṛtyena tathāgatānāṃ prajñāpāramitā pratyupasthitā.",
  "S06psp_4u:1825": "subhūtir āha:",
  "S06psp_4u:1826": "kiṃ punar bhagavan buddhatvaṃ tathāgatatvaṃ svayaṃbhūtvaṃ sarvajñatvam acintyam atulyam aprameyam asaṃkhyeyam asamasamam?",
  "S06psp_4u:1827": "bhagavān āha:",
  "S06psp_4u:1828": "evam etat subhūte evam etat,",
  "S06psp_4u:1829": "acintyaṃ subhūte buddhatvaṃ tathāgatatvaṃ svayaṃbhūtvaṃ sarvajñatvam,",
  "S06psp_4u:1830": "evam atulyam aprameyam asaṃkhyeyam asamasamaṃ subhūte buddhatvaṃ tathāgatatvaṃ svayaṃbhūtvaṃ sarvajñatvam. rūpam api subhūte acintyam atulyam aprameyam asaṃkhyeyam asamasamaṃ,",
  "S06psp_4u:1831": "vedanā saṃjñā saṃskārā,",
  "S06psp_4u:1832": "vijñānaṃ subhūte acintyam atulyam aprameyam asaṃkhyeyam asamasamam,",
  "S06psp_4u:1833": "evaṃ dhātvāyatanapratītyasamutpādo 'cintyo 'tulyo 'prameyo 'saṃkhyeyo 'samasamaḥ. evaṃ yāvat sarvajñatā 'py acintyā 'tulyā 'prameyā 'saṃkhyeyā 'samasamā,",
  "S06psp_4u:1834": "sarvadharmā api subhūte 'cintyā 'tulyā 'prameyā 'saṃkhyeyā 'samasamā,",
  "S06psp_4u:1835": "yā subhūte sarvadharmāṇāṃ dharmatā na tatra cittan na caitasikā vā dharmā upalapsyante. tat kasya hetoḥ?",
  "S06psp_4u:1836": "rūpaṃ hi subhūte acintyam atulyam aprameyam asaṃkhyeyam asamasaman na prajñāyate,",
  "S06psp_4u:1837": "vedanā saṃjñā saṃskārā,",
  "S06psp_4u:1838": "vijñānaṃ hi subhūte acintyam atulyam aprameyam asaṃkhyeyam asamasaman na prajñāyate. evaṃ dhātvāyatanapratītyasamutpādo 'cintyo 'tulyo 'prameyo 'saṃkhyeyo 'samasamo na prajñāyate,",
  "S06psp_4u:1839": "yāvat sarvajñatā 'py acintyā 'tulyā 'prameyā 'saṃkhyeyā 'samasamā na prajñāyate.",
  "S06psp_4u:1840": "subhūtir āha:",
  "S06psp_4u:1841": "kena kāraṇena bhagavan rūpam acintyam atulyam aprameyam asaṃkhyeyam asamasaman na prajñāyate,",
  "S06psp_4u:1842_0": "vedanā saṃjñā saṃskārā vijñānam acintyam atulyam aprameyam asaṃkhyeyam asamasaman",
  "S06psp_4u:1842_1": "na prajñāyate. evaṃ dhātvāyatanapratītyasamutpādo 'cintyo 'tulyo 'prameyo 'saṃkhyeyo",
  "S06psp_4u:1842_2": "'samasamo na prajñāyate. evaṃ yāvat sarvajñatāpi bhagavan kena kāraṇena 'cintyā 'tulyā",
  "S06psp_4u:1842_3": "'prameyā 'saṃkhyeyā 'samasamā na prajñāyate?",
  "S06psp_4u:1843": "bhagavān āha:",
  "S06psp_4u:1844": "rūpasyāpi cintanaṃ tulanaṃ pramāṇaṃ gaṇanaṃ samaviṣamatvaṃ na prajñayate. evaṃ yāvat sarvākārajñatāyāś cintanaṃ tulanaṃ pramāṇaṃ gaṇanaṃ samaviṣamatvaṃ na prajñāyate.",
  "S06psp_4u:1845": "subhūtir āha:",
  "S06psp_4u:1846": "kena kāraṇena bhagavan rūpasya yāvat sarvākārajñatāyāś (PSP_4:76)",
  "S06psp_4u:1847": "cintanaṃ tulanaṃ pramāṇaṃ gaṇanaṃ samaviṣamatvaṃ na prajñāyate?",
  "S06psp_4u:1848": "bhagavān āha:",
  "S06psp_4u:1849": "rūpasya subhūte svabhāvo 'cintyo 'tulyo 'prameyo 'saṃkhyeyo 'samasamo niḥsvabhāvatvāt,",
  "S06psp_4u:1850": "vedanāyāḥ saṃjñāyāḥ saṃskārāṇāṃ,",
  "S06psp_4u:1851_0": "vijñānasya subhūte svabhāvo 'cintyo 'tulyo 'prameyo 'saṃkhyeyo 'samasamo niḥsvabhāvatvāt.",
  "S06psp_4u:1851_1": "evaṃ dhātvāyatanapratītyasamutpādasya svabhāvo 'cintyo 'tulyo 'prameyo 'saṃkhyeyo",
  "S06psp_4u:1851_2": "'samasamo niḥsvabhāvatvāt. evaṃ yāvat sarvajñatāyāḥ svabhāvo 'cintyo 'tulyo 'prameyo",
  "S06psp_4u:1851_3": "'saṃkhyeyo 'samasamo niḥsvabhāvatvāt. tat kiṃ manyase?",
  "S06psp_4u:1852": "subhūte yad rūpam acintyam atulyam aprameyam asaṃkhyeyam asamasamam api nu tatra rūpam upalabhyate,",
  "S06psp_4u:1853": "vedanā saṃjñā saṃskārāḥ,",
  "S06psp_4u:1854_0": "yat subhūte vijñānam acintyam atulyam aprameyam asaṃkhyeyam asamasamam api nu tatra",
  "S06psp_4u:1854_1": "vijñānam upalabhyate. ye dhātvāyatanapratītyasamutpādā acintyā atulyā aprameyā asaṃkhyeyā asamasamāḥ,",
  "S06psp_4u:1855": "api nu tatra dhātvāyatanapratītyasamutpādā upalabhyante. yā subhūte sarvajñatā 'cintyā 'tulyā 'prameyā 'saṃkhyeyā 'samasamā 'pi nu tatra sarvajñatopalabhyate.",
  "S06psp_4u:1856": "subhūtir āha:",
  "S06psp_4u:1857": "no bhagavan.",
  "S06psp_4u:1858": "bhagavān āha:",
  "S06psp_4u:1859": "anena subhūte paryāyeṇa sarvadharmā acintyā atulyā aprameyā asaṃkhyeyā asamasamāḥ,",
  "S06psp_4u:1860": "ime te subhūte tathāgatasya tathāgatadharmā acintyāś cintanoparatatvād,",
  "S06psp_4u:1861": "atulyās tulanoparatatvād,",
  "S06psp_4u:1862": "aprameyāḥ pramāṇoparatatvād,",
  "S06psp_4u:1863": "asaṃkhyeyā gaṇanoparatatvād,",
  "S06psp_4u:1864": "asamasamāḥ samaviṣamoparatatvāt. anena subhūte paryāyeṇa sarvadharmā acintyā atulyā aprameyā asaṃkhyeyā asamasamāḥ,",
  "S06psp_4u:1865": "ime te subhūte tathāgatasya tathāgatadharmā acintyāś cintāsamatikrāntāḥ,",
  "S06psp_4u:1866": "atulyās tulanāsamatikrāntāḥ,",
  "S06psp_4u:1867": "aprameyāḥ pramāṇasamatikrāntāḥ,",
  "S06psp_4u:1868": "asaṃkhyeyā gaṇanāsamatikrāntāḥ,",
  "S06psp_4u:1869": "asamasamāḥ samaviṣamasamatikrāntāḥ. acintyā iti subhūte acintanādhivacanam etat,",
  "S06psp_4u:1870": "atulyā iti subhūte atulanādhivacanam etat,",
  "S06psp_4u:1871": "aprameyā iti subhūte apramāṇādhivacanam etat,",
  "S06psp_4u:1872": "asaṃkhyeyā iti subhūte agaṇanādhivacanam etat,",
  "S06psp_4u:1873": "asamasamā iti subhūte asamaviṣamādhivacanam etat,",
  "S06psp_4u:1874": "ime te subhūte tathāgatasya tathāgatadharmā acintyā atulyā aprameyā asaṃkhyeyā asamasamāḥ. acintyā iti subhūte ākāśācintyatvād,",
  "S06psp_4u:1875": "evam atulyā aprameyā asaṃkhyeyā asamasamā ākāśāsamasamatvād. evaṃ hi subhūte tathāgatasya tathāgatadharmā acintyā atulyā aprameyā asaṃkhyeyā (PSP_4:77)",
  "S06psp_4u:1876": "asamasamāḥ,",
  "S06psp_4u:1877_0": "te na śakyante sarvaśrāvakapratyekabuddhaiḥ sarvadevakenāpi lokena cintayituṃ vā",
  "S06psp_4u:1877_1": "tulayituṃ vā pramātuṃ vā saṃkhyātuṃ vā samaviṣamaṃ vā kartum. evam aprameyā buddhā",
  "S06psp_4u:1877_2": "aprameyā buddhadharmāḥ,",
  "S06psp_4u:1878": "asmin khalu punar acintyātulyāprameyāsaṃkhyeyāsamasamaparivartadharmaparyāye bhagavatā bhāṣyamāṇe pañcānāṃ bhikṣuśatānām anupādāyāsravebhyaś cittāni vimuktāni,",
  "S06psp_4u:1879": "viṃśatīnāṃ ca bhikṣuṇī śatānām anupādāyāsravebhyaś cittāni vimuktāni,",
  "S06psp_4u:1880": "ṣaṣṭeś copāsakasahasrāṇāṃ viṃśatīnām upāsikāsahasrāṇāṃ virajo vigatamalaṃ dharmeṣu dharmacakṣurviśuddhaṃ,",
  "S06psp_4u:1881_0": "viṃśateś ca bodhisattvasahasrāṇām anutpattikeṣu dharmeṣu kṣāntipratilambho 'bhūt.",
  "S06psp_4u:1881_1": "te ca bhagavatā ihaiva bhadrakalpe vyākṛtā buddhā bhaviṣyanti. ity acintyatādiviśeṣeṇa",
  "S06psp_4u:1881_2": "duḥkhe catvāraḥ kṣaṇāḥ",
  "S06psp_4u:1882": "atha khalv āyuṣmān subhūtir bhagavantam etad avocat:",
  "S06psp_4u:1883": "gambhīreyaṃ bhagavan prajñāpāramitā,",
  "S06psp_4u:1884": "mahākṛtyeneyaṃ bhagavan prajñāpāramitā pratyupasthitā,",
  "S06psp_4u:1885": "acintyakṛtyenātulyakṛtyenāsaṃkhyeyakṛtyenāprameyakṛtyenāsamasamakṛtyeneyaṃ bhagavan prajñāpāramitā pratyupasthitā.",
  "S06psp_4u:1886": "evam ukte bhagavān āyuṣmantaṃ subhūtim etad avocat:",
  "S06psp_4u:1887": "evam etat subhūte evam etat,",
  "S06psp_4u:1888": "mahākṛtyeneyaṃ subhūte prajñāpāramitā pratyupasthitā,",
  "S06psp_4u:1889": "acintyakṛtyenātulyakṛtyenāprameyakṛtyenāsaṃkhyeyakṛtyenāsamasamakṛtyeneyaṃ subhūte prajñāpāramitā pratyupasthitā. tat kasya hetoḥ?",
  "S06psp_4u:1890_0": "atra hi subhūte gambhīrāyāṃ prajñāpāramitāyāṃ pañcapāramitāḥ samāyuktāḥ. atra hi",
  "S06psp_4u:1890_1": "subhūte gambhīrāyāṃ prajñāpāramitāyām adhyātmaśūnyatā samāyuktā yāvad abhāvasvabhāvaśūnyatā samāyuktā,",
  "S06psp_4u:1891_0": "catvāri smṛtyupasthānāni catvāri samyakprahāṇāni catvāra ṛddhipādāḥ pañcendriyāṇi",
  "S06psp_4u:1891_1": "pañcabalāni saptabodhyaṅgāni āryāṣṭāṅgamārgaḥ samāyuktaḥ. atra hi subhūte gambhīrāyāṃ",
  "S06psp_4u:1891_2": "prajñāpāramitāyāṃ catvāri dhyānāni catvāry apramāṇāni catasra ārūpyasamāpattayaś",
  "S06psp_4u:1891_3": "catvāry āryasatyāni aṣṭau vimokṣā navānupūrvavihārasamāpattayaḥ śūnyatānimittāpraṇihitāni",
  "S06psp_4u:1891_4": "ṣaḍabhijñāḥ sarvasamādhayaḥ sarvadhāraṇīmukhāni samāyuktāni. atra hi subhūte gambhīrāyāṃ",
  "S06psp_4u:1891_5": "prajñāpāramitāyāṃ daśatathāgatabalāni samāyuktāni,",
  "S06psp_4u:1892_0": "catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ samāyuktāḥ.",
  "S06psp_4u:1892_1": "atra hi subhūte gambhīrāyāṃ prajñāpāramitāyāṃ buddhabhūmiḥ samāyuktā yāvat sarvākārajñatā samāyuktā,",
  "S06psp_4u:1893": "tadyathāpi nāma subhūte rājñaḥ kṣatriyasya mūrdhnābhiṣiktasya janapadasthāmavīryaprāptasya (PSP_4:78)",
  "S06psp_4u:1894_0": "yāni tāni rājakṛtyāni bhavanti sarvāṇi tāny amātyasamāyuktāny alpotsukas tato rājā",
  "S06psp_4u:1894_1": "bhavaty apahṛtabhāraḥ rājakṛtye vā janapadakṛtye vā. evam eva subhūte ye kecic chrāvakadharmā",
  "S06psp_4u:1894_2": "vā pratyekabuddhadharmā vā bodhisattvadharmā vā buddhadharmā vā sarve te prajñāpāramitāsamāyuktāḥ",
  "S06psp_4u:1894_3": "prajñāpāramitā teṣāṃ kṛtyaṃ karoti. tasmāt tarhi subhūte mahākṛtyeneyaṃ prajñāpāramitā pratyupasthitā,",
  "S06psp_4u:1895": "acintyakṛtyenātulyakṛtyenāprameyakṛtyenāsaṃkhyeyakṛtyeneyaṃ prajñāpāramitā pratyupasthitā. tat kasya hetoḥ?",
  "S06psp_4u:1896": "tathā hi subhūte gambhīrā prajñāpāramitā rūpasyāparigrahāyānabhiniveśāya pratyupasthitā,",
  "S06psp_4u:1897": "vedanāyāḥ saṃjñāyāḥ saṃskārāṇāṃ,",
  "S06psp_4u:1898": "vijñānasyāparigrahāyānabhiniveśāya pratyupasthitā,",
  "S06psp_4u:1899": "yāvat sarvākārajñatāyā aparigrahāyānabhiniveśāya pratyupasthitā,",
  "S06psp_4u:1900": "srotaāpattiphalasyāparigrahāyānabhiniveśāya pratyupasthitā. evaṃ sakṛdāgāmiphalasyānāgāmiphalasyārhattvasya pratyekabodher aparigrahāyānabhiniveśāya pratyupasthitā.",
  "S06psp_4u:1901": "subhūtir āha:",
  "S06psp_4u:1902": "kathaṃ bhagavan rūpasyāparigrahāyānabhiniveśāyeyaṃ prajñāpāramitā pratyupasthitā?",
  "S06psp_4u:1903": "kathaṃ bhagavan vedanāyāḥ saṃjñāyāḥ saṃskārāṇāṃ?",
  "S06psp_4u:1904": "kathaṃ bhagavan vijñānasyāparigrahāyānabhiniveśāyeyaṃ prajñāpāramitā pratyupasthitā?",
  "S06psp_4u:1905": "yāvat kathaṃ bhagavann anuttarāyāḥ samyaksaṃbodher aparigrahāyānabhiniveśāya pratyupasthitā?",
  "S06psp_4u:1906": "bhagavān āha:",
  "S06psp_4u:1907": "samanupaśyasi tvaṃ subhūte tad rūpaṃ yad rūpaṃ yena vā parigṛhṇīyād abhiniveśeta vā?",
  "S06psp_4u:1908": "subhūtir āha:",
  "S06psp_4u:1909": "no hīdaṃ bhagavan,",
  "S06psp_4u:1910": "vedanā saṃjñā saṃskārāḥ.",
  "S06psp_4u:1911": "bhagavān āha:",
  "S06psp_4u:1912": "samanupaśyasi tvaṃ subhūte tad vijñānaṃ yena vā parigṛhṇīyād abhiniveśeta?",
  "S06psp_4u:1913": "evaṃ yāvat samanupaśyasi tvaṃ subhūte tām anuttarāṃ samyaksaṃbodhiṃ yā parigṛhṇīyād abhiniveśeta?",
  "S06psp_4u:1914": "subhūtir āha:",
  "S06psp_4u:1915": "no hīdaṃ bhagavan.",
  "S06psp_4u:1916": "bhagavān āha:",
  "S06psp_4u:1917": "sādhu sādhu subhūte,",
  "S06psp_4u:1918": "aham api subhūte tad rūpan na samanupaśyāmi yat parigṛhṇīyāṃ vā abhiniviśeyaṃ vā,",
  "S06psp_4u:1919": "yo vā parigṛhṇīyād abhiniviśeta vā,",
  "S06psp_4u:1920": "vedanāsaṃjñāsaṃskārān,",
  "S06psp_4u:1921": "aham api subhūte tad vijñānan na samanupaśyāmi yat parigṛhṇīyāṃ vā abhiniviśeyaṃ vā,",
  "S06psp_4u:1922": "yo vā parigṛhṇīyād abhiniviśeta vā,",
  "S06psp_4u:1923": "evaṃ yāvad aham api subhūte tām (PSP_4:79)",
  "S06psp_4u:1924": "anuttarāṃ samyaksaṃbodhin na samanupaśyāmi,",
  "S06psp_4u:1925": "asamanupaśyan na parigṛhṇāmi aparigṛhṇan nābhiniviśe,",
  "S06psp_4u:1926": "aham api subhūte buddhabhūmiṃ sarvajñatāṃ sarvākārajñatāṃ tathāgatatvaṃ buddhatvaṃ na samanupaśyāmi,",
  "S06psp_4u:1927": "asamanupaśyan na parigṛhṇāmi,",
  "S06psp_4u:1928": "aparigṛhṇan nābhiniviśe,",
  "S06psp_4u:1929": "tasmāt tarhi subhūte bodhisattvair mahāsattvair rūpan na parigrahītavyaṃ nābhiniveṣṭavyam. evaṃ vedanā saṃjñā saṃskārāḥ,",
  "S06psp_4u:1930": "vijñānaṃ subhūte bodhisattvair mahāsattvair na parigrahītavyan nābhiniveṣṭavyam. evaṃ skandhadhātvāyatanapratītyasamutpādāni na parigrahītavyāni nābhiniveṣṭavyāni,",
  "S06psp_4u:1931": "evaṃ sarvapāramitāḥ sarvaśūnyatāḥ sarvasamādhayaḥ sarvadhāraṇīmukhāni saptatriṃśadbodhipakṣyā dharmāḥ,",
  "S06psp_4u:1932_0": "āryasatyāpramāṇadhyānārūpyasamāpattayo 'ṣṭavimokṣā navānupūrvavihārasamāpattayaḥ",
  "S06psp_4u:1932_1": "śūnyatānimittāpraṇihitābhijñā daśatathāgatabalāni catvāri vaiśāradyāni catasraḥ pratisaṃvido",
  "S06psp_4u:1932_2": "'ṣṭādaśāveṇikā buddhadharmā na parigrahītavyā nābhiniveṣṭavyā yāvad anuttarā samyaksaṃbodhir",
  "S06psp_4u:1932_3": "na parigrahītavyā nābhiniveṣṭavyā. evaṃ buddhatvaṃ sarvajñatvaṃ sarvākārajñatvaṃ",
  "S06psp_4u:1932_4": "tathāgatatvan na parigrahītavyaṃ nābhiniveṣṭavyam.",
  "S06psp_4u:1933": "iti sarvāryapudgalasaṃgrahaviśeṣena samudaye prathamaḥ kṣaṇaḥ",
  "S06psp_4u:1934": "atha khalu te kāmāvacarā rūpāvacarāś ca devaputrā bhagavantam etad avocan:",
  "S06psp_4u:1935_0": "gambhīrā bhagavan prajñāpāramitā durdṛśā duranubodhā atarkā atarkāvacarā śāntā sūkṣmā",
  "S06psp_4u:1935_1": "nipunapaṇḍitavijñavedaniyā bhagavan prajñāpāramitā. te khalu bhagavan bodhisattvāḥ",
  "S06psp_4u:1935_2": "pūrvajinakṛtādhikārā bhaviṣyanti,",
  "S06psp_4u:1936": "ya imāṃ gambhīrāṃ prajñāpāramitām adhimokṣante,",
  "S06psp_4u:1937": "kalyāṇamitraparigṛhītā avaropitakuśalamūlāḥ. te khalu bhagavan bodhisattvā mahāsattvā bhaviṣyanti,",
  "S06psp_4u:1938": "ya imāṃ gambhīrāṃ prajñāpāramitām adhimokṣante.",
  "S06psp_4u:1939": "iti puruṣaviśeṣavedanīyatāviśeṣeṇa samudaye dvitīyaḥ kṣaṇaḥ",
  "S06psp_4u:1940": "saced bhagavan ye trisāhasramahāsāhasralokadhātau sattvāḥ sarve te śraddhānusāriṇo bhaveyuḥ,",
  "S06psp_4u:1941": "dharmānusārino 'ṣṭamakāḥ srotaāpannāḥ sakṛdāgāmino 'nāgāmino 'rhanto bhaveyuḥ,",
  "S06psp_4u:1942": "pratyekabuddhā bhaveyuḥ, (PSP_4:80)",
  "S06psp_4u:1943": "teṣāṃ sarveṣāṃ yac ca jñānaṃ yac ca prahāṇaṃ,",
  "S06psp_4u:1944": "yā ceha gambhīrāyāṃ prajñāpāramitāyām ekadevasikī kṣāntiruciś cintanā tulanā upaparīkṣaṇā gaṇanā iyam eva tataḥ paraṃ śreyaḥ,",
  "S06psp_4u:1945": "yasyeha evaṃrūpāyāṃ prajñāpāramitāyāṃ ruciḥ kṣāntiḥ. tat kasya hetoḥ?",
  "S06psp_4u:1946": "tathā hi yac ca śraddhānusāriṇo dharmānusāriṇo 'ṣṭamakasya srotaāpannānāṃ sakṛdāgāminām anāgāminām arhatāṃ pratyekabuddhānāṃ jñānañ ca prahāṇañ ca,",
  "S06psp_4u:1947": "sānutpattikadharmakṣāntipratilabdhasya bodhisattvasya mahāsattvasya kṣāntiḥ.",
  "S06psp_4u:1948": "atha khalu bhagavāṃs tān devaputrān āmantrayate sma:",
  "S06psp_4u:1949": "evam etad devaputrā evam etad,",
  "S06psp_4u:1950": "yac ca yāvat pratyekabuddhānāṃ jñānaṃ yac ca prahāṇaṃ,",
  "S06psp_4u:1951": "sānutpattikadharmakṣāntipratilabdhasya bodhisattvasya mahāsattvasya kṣāntiḥ.",
  "S06psp_4u:1952": "ity asādhāraṇatāviśeṣena samudaye tṛtīyakṣaṇaḥ",
  "S06psp_4u:1953": "yaḥ kaścid eva kulaputro vā kuladuhitā vā imāṃ gambhīrāṃ prajñāpāramitāṃ śṛṇuyāt,",
  "S06psp_4u:1954": "śrutvā ca likheta likhitvā ca uddiśyed yoniśaś ca manasikuryāt. eṣāṃ khalu punaḥ kulaputrāṇāṃ kuladuhitṛṇāñ ca kṣiprataraṃ parinirvāṇaṃ pratikāṅkṣitavyaṃ,",
  "S06psp_4u:1955": "na tv eva teṣāṃ śrāvakayānikānāṃ vā pratyekabuddhayānikānāṃ vā prajñāpāramitāvirahitānām anyeṣu sūtrānteṣu caratām. tat kasya hetoḥ?",
  "S06psp_4u:1956": "tathā hi iha gambhīrāyāṃ prajñāpāramitāyāṃ sāmutkarṣikā dharmā vistareṇopadiṣṭā yatra śraddhānusāribhir dharmānusāribhir aṣṭamakaiś ca śikṣitavyaṃ,",
  "S06psp_4u:1957": "yatra ca srotaāpannaiḥ sakṛdāgāmibhir anāgāmibhir arhadbhiḥ pratyekabuddhair mahāyānasaṃprasthitair bodhisattvair mahāsattvaiś ca śikṣitavyaṃ,",
  "S06psp_4u:1958": "yathā tathāgatair arhadbhiḥ samyaksaṃbuddhaiḥ śikṣamāṇair anuttarā samyaksaṃbodhir abhisaṃbuddhā.",
  "S06psp_4u:1959": "iti kṣiprābhijñatāviśeṣena samudaye caturthaḥ kṣaṇaḥ",
  "S06psp_4u:1960": "atha khalu te kāmāvacarā rūpāvacarāś ca devaputrā udānam udānayāmāsuh:",
  "S06psp_4u:1961": "mahāpāramiteyaṃ bhagavan yad uta prajñāpāramitā,",
  "S06psp_4u:1962": "acintyapāramitātulyapāramitāprameyapāramitāsaṃkhyeyapāramitāsamasamapāramiteyaṃ bhagavan yad uta prajñāpāramitā,",
  "S06psp_4u:1963": "yatra hi nāma bhagavann iha gambhīrāyāṃ prajñāpāramitāyāṃ śikṣitvā śraddhānusāriṇo niryāsyanti dharmānusāriṇo niryāsyanti aṣṭamakāḥ,",
  "S06psp_4u:1964": "srotaāpannāḥ sakṛdāgāmino (PSP_4:81)",
  "S06psp_4u:1965": "'nāgāmino 'rhantaḥ pratyekabuddhāḥ,",
  "S06psp_4u:1966": "yatra śikṣitvā bodhisattvā mahāsattvā anuttarāṃ samyaksaṃbodhim abhisaṃbuddhā abhisaṃbudhyante abhisaṃbhotsyante. na cāsyāḥ prajñāpāramitāyā ūnatvaṃ vā pūrṇatvaṃ vā prajñāyate.",
  "S06psp_4u:1967": "ity anūnāpūrṇatāviśeṣena nirodhe prathamakṣaṇaḥ",
  "S06psp_4u:1968_0": "atha khalu te kāmāvacarā rūpāvacarāś ca devaputrā bhagavataḥ pādau śirasābhivandya",
  "S06psp_4u:1968_1": "bhagavantaṃ triḥ pradakṣiṇīkṛtya bhagavato 'ntikāt prakrāntā abhūvan. te nātidūraṅ",
  "S06psp_4u:1968_2": "gatvā antarhitā abhūvan,",
  "S06psp_4u:1969": "ye kāmāvacarā devaputrās te kāmadhātau prātiṣṭhante,",
  "S06psp_4u:1970": "ye rūpāvacarā devaputrās te rūpadhātau prātiṣṭhante.",
  "S06psp_4u:1971": "atha khalv āyuṣmān subhūtir bhagavantam etad avocat:",
  "S06psp_4u:1972": "yo bhagavan bodhisattvo mahāsattva imāṃ gambhīrāṃ prajñāpāramitāṃ saha śravaṇenādhimokṣyate sa kutaś cyuta ihopapanno bhaviṣyati?",
  "S06psp_4u:1973": "bhagavān āha:",
  "S06psp_4u:1974_0": "yaḥ subhūte bodhisattvo mahāsattva imāṃ gambhīrāṃ prajñāpāramitāṃ śrutvā saha śravaṇenādhimokṣyate",
  "S06psp_4u:1974_1": "nāvaleṣyati na saṃleṣyati na dhanvāyiṣyati na kāṅkṣiṣyati na vicikitsiṣyati abhinandiṣyati",
  "S06psp_4u:1974_2": "cemāṃ gambhīrāṃ prajñāpāramitāṃ śrotuṃ śrutvā cemāṃ gambhīrāṃ prajñāpāramitāṃ tenaiva",
  "S06psp_4u:1974_3": "manasikāreṇāvirahito bhaviṣyati,",
  "S06psp_4u:1975": "na tān manasikārān gacchann āgacchan sthito niṣaṇnaḥ śāyito vā satatasamitam ucchrakṣyati,",
  "S06psp_4u:1976": "taṃ ca dharmabhāṇakaṃ pudgalaṃ satatasamitam anubandhiṣyati,",
  "S06psp_4u:1977_0": "tadyathāpi nāma subhūte taruṇavatsā gaur notsṛjati vatsam. evam eva subhūte bodhisattvo",
  "S06psp_4u:1977_1": "mahāsattvo 'syā gambhīrāyāḥ prajñāpāramitāyāḥ kṛtaśas tāvan na jahāti taṃ dharmabhāṇakaṃ",
  "S06psp_4u:1977_2": "yāvad iyaṃ prajñāpāramitā na kāyagatā kṛtā bhaviṣyati dhṛtāvācitā paricitā manasā",
  "S06psp_4u:1977_3": "ca prekṣitā dṛṣṭvā supratividdhā,",
  "S06psp_4u:1978": "ayaṃ subhūte bodhisattvo mahāsattvo navayānikapudgalo manuṣyeṣv eva cyuto manuṣyeṣv evopapannaḥ. tat kasya hetoḥ?",
  "S06psp_4u:1979_0": "tathā hi tena navayānikena bodhisattvena mahāsattvena pūrvam apīyaṃ gambhīrā prajñāpāramitā",
  "S06psp_4u:1979_1": "likhitvā pustakagatā satkṛtā gurukṛtā mānitā pūjitā arcitā apacāyitā puṣpadhūpagandhamālyavilepanacūrṇacīvaracchatradhvajapatākābhiḥ",
  "S06psp_4u:1979_2": "samantāc ca dīpamālābhiḥ sa tena kuśalamūlena manuṣyeṣv eva cyuto manuṣyeṣv evopapannaḥ,",
  "S06psp_4u:1980": "imāṃ gambhīrāṃ prajñāpāramitāṃ saha śravaṇenādhimuktaḥ.",
  "S06psp_4u:1981": "iti tīvrasaṃpratipattiviśeṣeṇa nirodhe dvitīyakṣaṇaḥ",
  "S06psp_4u:1982": "(PSP_4:82)",
  "S06psp_4u:1983": "subhūtir āha:",
  "S06psp_4u:1984_0": "syād bhagavan paryāyo yad etair eva guṇaiḥ samanvāgato bodhisattvo mahāsattvo 'nyebhyo",
  "S06psp_4u:1984_1": "buddhakṣetrebhyo 'nyān buddhān bhagavataḥ paryupāsya tataś cyutaḥ sann ihopapanno",
  "S06psp_4u:1984_2": "ya imāṃ gambhīrāṃ prajñāpāramitāṃ saha śravaṇenādhimokṣyate 'dhimucya likhiṣyati",
  "S06psp_4u:1984_3": "likhitvodgṛhīṣyati uddekṣyati svādhyāsyati yoniśaś ca manasikariṣyati.",
  "S06psp_4u:1985": "bhagavān āha:",
  "S06psp_4u:1986": "evam etat subhūte evam etat,",
  "S06psp_4u:1987_0": "syāt subhūte paryāyo yad etair eva guṇaiḥ samanvāgato bodhisattvo mahāsattvo 'nyebhyo",
  "S06psp_4u:1987_1": "buddhakṣetrebhyo 'nyān buddhān bhagavataḥ paryupāsya tataś cyutaḥ sann ihopapanno",
  "S06psp_4u:1987_2": "ya imāṃ gambhīrāṃ prajñāpāramitāṃ saha śravaṇenādhimokṣyate adhimucya likhiṣyati",
  "S06psp_4u:1987_3": "likhitvodgrahīṣyati uddekṣyati svādhyāsyati yoniśaś ca manasikariṣyati. tat kasya hetoḥ?",
  "S06psp_4u:1988": "tathā hi tena bodhisattvena mahāsattvena iyaṃ gambhīrā prajñāpāramitā teṣāṃ buddhānāṃ bhagavatām antikāc chrutā śrutvā codgṛhītā dhāritā vācitā svādhyāyitā manasikṛtā,",
  "S06psp_4u:1989": "sa tenaiva kuśalamūlena tair eva manasikārair ihopapannaḥ.",
  "S06psp_4u:1990": "punar aparaṃ subhūte bodhisattvo mahāsattvas tuṣitebhyo devebhyaś cyutaḥ,",
  "S06psp_4u:1991": "iha manuṣyāṇāṃ sabhāgatāyām upapannaḥ sa etair eva guṇaiḥ samanvāgato veditavyaḥ. tat kasya hetoḥ?",
  "S06psp_4u:1992_0": "tathā hi subhūte tena bodhisattvena mahāsattvena maitreyo bodhisattvo mahāsattva",
  "S06psp_4u:1992_1": "imāṃ gambhīrāṃ prajñāpāramitāṃ paripraśnīkṛtaḥ sa tena kuśalamūlena ihopapannaḥ.",
  "S06psp_4u:1992_2": "yena khalu punaḥ subhūte bodhisattvena mahāsattvena pūrvāntata iyaṃ gambhīrā prajñāpāramitā na śrutā,",
  "S06psp_4u:1993": "śrutvā ca na paripraśnīkṛtā,",
  "S06psp_4u:1994": "tasya manuṣyaloke upapannasya bhavati kāṅkṣayitatvaṃ bhavati dhanvāyitatvaṃ bhavati cittasyāvalīnatā,",
  "S06psp_4u:1995": "tena subhūte bodhisattvena mahāsattvena pūrvāntato 'pīyaṅ gambhīrā prajñāpāramitā na śrutā,",
  "S06psp_4u:1996": "śrutvā ca na paripraśnīkṛtā,",
  "S06psp_4u:1997": "tasyāsyāṃ gambhīrāyāṃ prajñāpāramitāyāṃ bhāṣyamāṇāyāṃ bhavati kāṅkṣayitatvaṃ bhavati dhanvāyitatvaṃ bhavati cittasyāvalīnatā,",
  "S06psp_4u:1998": "evaṃ dhyānapāramitā vīryapāramitā kṣāntipāramitā śīlapāramitā.",
  "S06psp_4u:1999": "punar aparaṃ subhūte yena bodhisattvena mahāsattvena pūrvāntato (PSP_4:83)",
  "S06psp_4u:2000": "'pīyaṃ dānapāramitā na śrutā na paripraśnīkṛtā,",
  "S06psp_4u:2001": "tasyāsyāṃ dānapāramitāyāṃ bhāṣyamāṇāyāṃ bhavati kāṅkṣāyitatvaṃ bhavati dhanvāyitatvaṃ bhavati cittasyāvalīnatā.",
  "S06psp_4u:2002": "punar aparaṃ subhūte yena bodhisattvena mahāsattvena pūrvāntato 'pi,",
  "S06psp_4u:2003": "adhyātmaśūnyatā yāvad abhāvasvabhāvaśūnyatā na śrutā na paripraśnīkṛtā bhavati,",
  "S06psp_4u:2004": "tasyemāṅ gambhīrāṃ prajñāpāramitāṃ bhāṣyamāṇāṃ śrutvā bhavati kāṅkṣayitatvaṃ bhavati dhanvāyitatvaṃ bhavati cittasyāvalīnatā.",
  "S06psp_4u:2005": "punar aparaṃ subhūte yena bodhisattvena mahāsattvena pūrvāntato 'pi catvāri smṛtyupasthānāni na paripraśnīkṛtāni bhavanti na śrutāni vā,",
  "S06psp_4u:2006": "tasyemāṃ gambhīrāṃ prajñāpāramitāṃ bhāsyamāṇāṃ śrutvā bhavati kāṅkṣāyitatvaṃ bhavati dhanvāyitatvaṃ bhavati cittasyāvalīnatā.",
  "S06psp_4u:2007_0": "punar aparaṃ subhūte yena bodhisattvena mahāsattvena pūrvāntato 'pi catvāri śamyakprahāṇāni",
  "S06psp_4u:2007_1": "catvāra ṛddhipādāḥ pañcendriyāṇi pañca balāni sapta bodhyaṅgāni āryāṣṭāṅgo mārgo na śrutaḥ,",
  "S06psp_4u:2008": "śrutvā ca na paripraśnīkṛtas,",
  "S06psp_4u:2009": "tasyāsyāṃ gambhīrāyāṃ prajñāpāramitāyāṃ bhāsyamāṇāyāṃ śrutvā bhavati kāṅkṣāyitatvaṃ bhavati dhanvāyitatvaṃ bhavati cittasyāvalīnatā.",
  "S06psp_4u:2010_0": "punar aparaṃ subhūte yena bodhisattvena mahāsattvena pūrvāntato 'pi catvāri dhyānāni",
  "S06psp_4u:2010_1": "catvāry apramāṇāni catasra ārūpyasamāpattayaś catvāry āryasatyāni pañcābhijñāḥ śūnyatānimittāpraṇihitāni,",
  "S06psp_4u:2011_0": "aṣṭau vimokṣā navānupūrvavihārasamāpattayaḥ sarvasamādhidhāraṇīmukhāni daśa bodhisattvabhūmayo",
  "S06psp_4u:2011_1": "daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā na śrutā bhavanti,",
  "S06psp_4u:2012": "śrutvā ca na paripraśnīkṛtā bhavanti,",
  "S06psp_4u:2013": "tasyemāṃ gambhīrāṃ prajñāpāramitāṃ bhāṣyamāṇāṃ śrutvā bhavati kāṅkṣāyitatvaṃ bhavati dhanvāyitatvaṃ bhavati cittasyāvalīnatā.",
  "S06psp_4u:2014": "punar aparaṃ subhūte yena bodhisattvena mahāsattvena pūrvāntato 'pi anuttarā samyaksaṃbodhir na śrutā bhavati,",
  "S06psp_4u:2015": "śrutvā ca na paripraśnīkṛtā bhavati,",
  "S06psp_4u:2016": "tasyemāṃ gambhīrāṃ prajñāpāramitāṃ bhāṣyamāṇāṃ śrutvā bhavati kāṅkṣāyitatvaṃ bhavati dhanvāyitatvaṃ bhavati cittasyāvalīnatā.",
  "S06psp_4u:2017": "punar aparaṃ subhūte yena bodhisattvena mahāsattvena pūrvāntato 'pīyaṃ gambhīrā prajñāpāramitā na śrutā bhavati na paripraśnīkṛtā (PSP_4:84)",
  "S06psp_4u:2018": "na bhāvitā na bahulīkṛtā na yoniśaś ca manasikṛtā,",
  "S06psp_4u:2019": "ekaṃ vā divasaṃ divasadvayaṃ vā divasatrayaṃ vā catvāri vā pañca vā ṣaḍ vā daśa vā divasāni,",
  "S06psp_4u:2020": "iyaṃ gambhīrā prajñāpāramitā sa saṃhāryā bhavati virahitaś ca bhavati prajñāpāramitayā. tat kasya hetoḥ?",
  "S06psp_4u:2021": "evam etad bhavati subhūte yena bodhisattvena mahāsattvena iyaṃ gambhīrā prajñāpāramitā pūrvāntato 'pi na śrutā na paripraśnīkṛtā na bhāvitā na bahulīkṛtā na yoniśaś ca manasikṛtā,",
  "S06psp_4u:2022": "tasya kañcit kālaṃ cchando bhavati gambhīrāyāṃ prajñāpāramitāyāṃ kañcit kālaṃ cchando na bhavati,",
  "S06psp_4u:2023_0": "sa punar evaṃ saṃhriyate calācalayā buddhyā tūlapicūpamaś ca bhavati. sa khalu punaḥ",
  "S06psp_4u:2023_1": "subhūte bodhisattvo mahāsattvo na cirayānasaṃprasthito veditavyo na kalyāṇamitraparigṛhīto",
  "S06psp_4u:2023_2": "na samyaksaṃbuddhaparyupāsitaḥ. na khalu punaḥ subhūte bodhisattvena mahāsattvena",
  "S06psp_4u:2023_3": "iyaṃ gambhīrā prajñāpāramitā uddiṣṭā na svādhyāyitā na yoniśo manasikṛtā na prajñāpāramitāyāṃ śikṣitaḥ,",
  "S06psp_4u:2024": "na dhyānapāramitāyāṃ na vīryapāramitāyāṃ na kṣāntipāramitāyāṃ na śīlapāramitāyāṃ na dānapāramitāyāṃ śikṣitaḥ. nādhyātmaśūnyatāyāṃ śikṣitaḥ yāvan nābhāvasvabhāvaśūnyatāyāṃ śikṣitaḥ,",
  "S06psp_4u:2025": "na smṛtyupasthāneṣu śikṣitaḥ,",
  "S06psp_4u:2026": "na samyakprahāṇeṣu narddhipādeṣu nendriyeṣu na baleṣu na bodhyaṅgeṣu nāryāṣṭāṅgamārge śikṣitaḥ,",
  "S06psp_4u:2027": "na pañcasv abhijñāsu nāpramāṇadhyānārūpyasamāpattiṣu nāryasatyeṣu nāṣṭavimokṣeṣu śikṣitaḥ,",
  "S06psp_4u:2028": "na navānupūrvavihārasamāpattiṣu na śūnyatānimittāpraṇihiteṣu śikṣitaḥ,",
  "S06psp_4u:2029": "na samādhiṣu na dhāraṇīmukheṣu śikṣitaḥ,",
  "S06psp_4u:2030": "na ṣaṭsu abhijñāsu śikṣitaḥ,",
  "S06psp_4u:2031": "na tathāgatabaleṣu śikṣitaḥ,",
  "S06psp_4u:2032": "na vaiśāradyeṣu na pratisaṃvitsu nāṣṭādaśasv āveṇikeṣu buddhadharmeṣu śikṣitaḥ,",
  "S06psp_4u:2033": "na sarvākārajñatāyāṃ śikṣitaḥ. te na khalu punaḥ subhūte bodhisattvā mahāsattvā navayānasaṃprasthitā veditavyāḥ,",
  "S06psp_4u:2034": "te dharmamātrakeṇa ca śraddhāmātrakeṇa ca premamātrakeṇa ca samanvāgatā,",
  "S06psp_4u:2035_0": "na punaḥ satkurvantīmāṃ prajñāpāramitāṃ likhituṃ vā vācayituṃ vā uddeṣṭuṃ vā svādhyāyatuṃ",
  "S06psp_4u:2035_1": "vā yoniśo manasikaraṇāya yāvan na punaḥ subhūte bodhisattvayānikāḥ kulaputrā vā kuladuhitaro",
  "S06psp_4u:2035_2": "vā imāṃ prajñāpāramitāṃ likhiṣyanti (PSP_4:85)",
  "S06psp_4u:2036_0": "noddekṣyanti na svādhyāsyanti na yoniśaś ca manasikariṣyanti nāpy anayā gambhīrayā",
  "S06psp_4u:2036_1": "prajñāpāramitayā param anugrahīṣyanti. evaṃ dhyānapāramitayā vīryapāramitayā kṣāntipāramitayā",
  "S06psp_4u:2036_2": "śīlapāramitayā dānapāramitayā,",
  "S06psp_4u:2037": "evaṃ yāvat sarvākārajñatayā nānugrahīṣyanti. nāpīmāṃ gambhīrāṃ prajñāpāramitām anubhaviṣyanti. evaṃ dhyānapāramitāṃ vīryapāramitāṃ kṣāntipāramitāṃ śīlapāramitāṃ dānapāramitāṃ,",
  "S06psp_4u:2038": "evaṃ yāvat sarvākārajñatāṃ nānubhaviṣyanti. teṣāṃ dvābhyāṃ bhūmibhyām anyatarā bhūmiḥ pratikāṅkṣitavyā,",
  "S06psp_4u:2039": "yad uta śrāvakabhūmir vā pratyekabuddhabhūmir vā. tat kasya hetoḥ?",
  "S06psp_4u:2040_0": "tathā hi taiḥ kulaputraiḥ kuladuhitṛbhiś ca iyaṃ gambhīrā prajñāpāramitā pūrvāntato",
  "S06psp_4u:2040_1": "'pi na likhitā noddiṣṭā na svādhyātā na yoniśo manasikṛtā nāpy anayā prajñāpāramitayā",
  "S06psp_4u:2040_2": "kaścid anuparigṛhīto nāpi tair bodhisattvair mahāsattvair iyaṃ gambhīrā prajñāpāramitānubhūtā,",
  "S06psp_4u:2041": "te na teṣāṃ kulaputrāṇāṃ kuladuhitṛṇāñ ca bhūmidvayaṃ pratikāṅkṣitavyam. iti samudāgamaviśeṣeṇa nirodhe tṛtīyaḥ kṣaṇaḥ",
  "S06psp_4u:2042": "tadyathāpi nāma subhūte sāmudrikā naur yadā bhinnā bhavati tadā ye tatra puruṣāḥ kāṣṭhaṃ vā dṛtiṃ vā mṛtakuṇapaṃ vā nādhyālambante na parigṛhṇanti,",
  "S06psp_4u:2043_0": "veditavyam etat subhūte aprāptā eva te puruṣāḥ kulaṃ samudre kālaṃ kariṣyanti. ye",
  "S06psp_4u:2043_1": "khalu punaḥ sāmudrikāyāṃ nāvibhinnāyāṃ kāṣṭhaṃ vā dṛtiṃ vā mṛtakuṇapaṃ vā puruṣā",
  "S06psp_4u:2043_2": "gṛhītavyaṃ vā manyeyur gṛhṇīyur vā,",
  "S06psp_4u:2044": "veditavyam etat subhūte na te puruṣā mahāsamudre kālaṃ kariṣyanti,",
  "S06psp_4u:2045": "svastinā te mahāsamudrād uttariṣyanti,",
  "S06psp_4u:2046_0": "te akṣatā anupahatāḥ svastinā sthale sthāsyanti. evam eva subhūte ye te bodhisattvayānikāḥ",
  "S06psp_4u:2046_1": "kulaputrāḥ kuladuhitaraś ca śraddhāmātrakeṇa prasādamātrakeṇa premamātrakeṇa ca samanvāgatā,",
  "S06psp_4u:2047": "imāṃ prajñāpāramitāṃ na likhiṣyanti noddekṣyanti na svādhyāsyanti na yoniśo manasikariṣyanti nādhyālambiṣyante,",
  "S06psp_4u:2048": "veditavyam etat subhūte te bodhisattvayānikāḥ kulaputrāḥ kuladuhitaraś cāntarā evādhvani vyavasādam āpatsyante,",
  "S06psp_4u:2049": "aprāptā eva sarvākārajñatāṃ te śrāvakabhūmiṃ vā pratyekabuddhabhūmiṃ vā sākṣātkariṣyanti,",
  "S06psp_4u:2050": "yāvan na dhyānapāramitāṃ na vīryapāramitāṃ na kṣāntipāramitāṃ na śīlapāramitāṃ na dānapāramitāṃ likhiṣyanti noddekṣyanti na svādhyāsyanti na yoniśo manasikariṣyanti, (PSP_4:86)",
  "S06psp_4u:2051": "nādhyālambiṣyanti. evaṃ na saptatriṃśad bodhipakṣyān dharmān na catvāry āryasatyāni nāpramāṇadhyānārūpyasamāpattīḥ,",
  "S06psp_4u:2052_0": "nādhyātmaśūnyatāṃ yāvan nābhāvasvabhāvaśūnyatāṃ nāṣṭa vimokṣān na navānupūrvavihārasamāpattīr",
  "S06psp_4u:2052_1": "na śūnyatānimittāpraṇihitābhijñā na sarvasamādhisamāpattīr na sarvadhāraṇīmukhāni",
  "S06psp_4u:2052_2": "na daśa balāni na vaiśāradyāni na pratisaṃvido nāveṇikān buddhadharmān yāvan na sarvākārajñatāpratisaṃyuktān",
  "S06psp_4u:2052_3": "sūtrāntān likhiṣyanti noddekṣyanti na svādhyāsyanti na yoniśo manasikariṣyanti nādhyālambiṣyanti,",
  "S06psp_4u:2053": "veditavyam etat subhūte bodhisattvayānikāḥ kulaputrāḥ kuladuhitaraś cāntarāpy adhvani vyavasādam āpatsyante,",
  "S06psp_4u:2054_0": "aprāptā eva sarvākārajñatāṃ te śrāvakabhūmiṃ vā pratyekabuddhabhūmiṃ vā sākṣātkariṣyanti.",
  "S06psp_4u:2054_1": "yeṣāṃ khalu subhūte bodhisattvayānikānāṃ pudgalānām asti śraddhāsti kṣāntir asti",
  "S06psp_4u:2054_2": "premāsti prasādo 'sty adhyāśayo 'sti rucir asty adhimuktir asti cchando 'sti tyāgo",
  "S06psp_4u:2054_3": "'sty anikṣiptadhuratā anuttarāṃ samyaksaṃbodhim abhisaṃboddhuṃ,",
  "S06psp_4u:2055": "te ca imāṃ prajñāpāramitāṃ likhiṣyanty uddekṣyanti svādhyāsyanti adhyālambiṣyante yoniśo manasikariṣyanti,",
  "S06psp_4u:2056": "paśya subhūte kulaputrāṇāṃ kuladuhitṛṇāṃ ca śraddhāṃ kṣāntiṃ prema prasādam adhyāśayaṃ rucim adhimuktiṃ cchandaṃ tyāgam anikṣiptadhuratām anuttarāyāṃ samyaksaṃbodhau,",
  "S06psp_4u:2057": "yaiḥ prajñāpāramitā parigṛhītā dhyānapāramitā vīryapāramitā kṣāntipāramitā śīlapāramitā dānapāramitā parigṛhītā,",
  "S06psp_4u:2058": "yair adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā saptatriṃśad bodhipakṣyā dharmā āryasatyāny apramāṇāni dhyānārūpyasamāpattayaḥ parigṛhītāḥ,",
  "S06psp_4u:2059": "yair aṣṭa vimokṣā navānupūrvavihārasamāpattayaḥ śūnyatānimittāpraṇihitāni parigṛhītāni,",
  "S06psp_4u:2060": "yair daśa balāni catvāri vaiśāradyāni catasraḥ pratisaṃvida āveṇikā buddhadharmāḥ parigṛhītāḥ,",
  "S06psp_4u:2061": "yaiḥ samādhidhāraṇīmukhāni pañcābhijñāḥ parigṛhītāḥ,",
  "S06psp_4u:2062": "yair yāvat sarvākārajñatā parigṛhītā te nāntarāpy adhvani vyavasādam āpatsyante,",
  "S06psp_4u:2063": "te 'tikramya śrāvakabhūmiñ ca pratyekabuddhabhūmiñ ca sattvāṃś ca paripācya buddhakṣetraṃ pariśodhyānuttarāṃ samyaksaṃbodhim abhisaṃbhotsyante.",
  "S06psp_4u:2064": "ity ālambanaviśeṣeṇa nirodhe caturthaḥ kṣaṇaḥ",
  "S06psp_4u:2065": "tadyathāpi nāma subhūte strī vā puruṣo vā aparipakvena ghaṭena (PSP_4:87)",
  "S06psp_4u:2066": "āmenodakaṃ parigṛhītavyaṃ manyate,",
  "S06psp_4u:2067": "veditavyam etat subhūte nāyaṃ ghaṭaś ciram anuvartsyate kṣipram eva vinakṣyati vilayam āpatsyate. tat kasya hetoḥ?",
  "S06psp_4u:2068": "yathāpi nāmāparipakvatvāt ghaṭasya,",
  "S06psp_4u:2069_0": "sa bhūmiparyavasāna eva bhaviṣyati. evam eva subhūte kiñ cāpi bodhisattvayānikānāṃ",
  "S06psp_4u:2069_1": "kulaputrāṇāṃ kuladuhitṛṇāṃ cāsti śraddhāsti kṣāntir asti premāsti prasādo 'sty adhyāśayo",
  "S06psp_4u:2069_2": "'sti rucir asty adhimuktir asti cchando 'sti tyāgo 'sty anikṣiptadhuratānuttarāyāṃ samyaksaṃbodhau,",
  "S06psp_4u:2070": "te ca prajñāpāramitayāparigṛhītā,",
  "S06psp_4u:2071": "upāyakauśalena cāparigṛhītā,",
  "S06psp_4u:2072": "dhyānapāramitayā vīryapāramitayā kṣāntipāramitayā śīlapāramitayā dānapāramitayāparigṛhītā,",
  "S06psp_4u:2073": "'dhyātmaśūnyatayā bahirdhāśūnyatayā adhyātmabahirdhāśūnyatayā yāvad abhāvasvabhāvaśūnyatayāparigṛhītāḥ,",
  "S06psp_4u:2074": "smṛtyupasthānair aparigṛhītāḥ,",
  "S06psp_4u:2075": "samyakprahāṇair aparigṛhītā,",
  "S06psp_4u:2076": "ṛddhipādair aparigṛhītāḥ,",
  "S06psp_4u:2077": "indriyair aparigṛhītā,",
  "S06psp_4u:2078": "balair aparigṛhītā,",
  "S06psp_4u:2079": "bodhyaṅgair aparigṛhītā,",
  "S06psp_4u:2080": "āryāṣṭāṅgena mārgeṇāparigṛhītāḥ,",
  "S06psp_4u:2081": "pañcabhir abhijñābhir aparigṛhītāś,",
  "S06psp_4u:2082": "caturbhir dhyānaiś caturbhir apramāṇair aparigṛhītāḥ,",
  "S06psp_4u:2083": "catasṛbhir ārūpyasamāpattibhir aparigṛhītāś,",
  "S06psp_4u:2084": "caturbhir āryasatyair aparigṛhītā,",
  "S06psp_4u:2085": "aṣṭābhir vimokṣair aparigṛhītā,",
  "S06psp_4u:2086": "navabhir anupūrvavihārasamāpattibhir aparigṛhītāḥ,",
  "S06psp_4u:2087": "śūnyatānimitāpraṇihitavimokṣamukhair aparigṛhītā,",
  "S06psp_4u:2088": "daśabhis tathāgatabalaiś caturbhir vaiśāradyaiś catasṛbhiḥ pratisaṃvidbhir aṣṭādaśabhir āveṇikair buddhadharmair aparigṛhītāḥ,",
  "S06psp_4u:2089": "yāvat sarvākārajñatayāparigṛhītā,",
  "S06psp_4u:2090_0": "veditavyam etat subhūte bodhisattvayānikāḥ kulaputrā vā kuladuhitaro vā antarā vyasanam",
  "S06psp_4u:2090_1": "āpatsyante. kim iti subhūte bodhisattvayānikānāṃ kulaputrāṇāṃ kuladuhitṛṇāṃ cāntarā",
  "S06psp_4u:2090_2": "vyasanaṃ bhaviṣyati,",
  "S06psp_4u:2091": "yad uta śrāvakabhūmir vā pratyekabuddhabhūmir vā?",
  "S06psp_4u:2092": "tadyathāpi nāma subhūte strī vā puruṣo vā suparipakvena ghaṭenodakaṃ parivahen nadyāḥ kūpād vā sarasto vā taḍāgād vā udapānād vā tasyodakaṃ pariharato,",
  "S06psp_4u:2093": "veditavyam etat subhūte svastināyaṃ ghaṭo gṛhaṃ gamiṣyati,",
  "S06psp_4u:2094_0": "evam eva subhūte yasya bodhisattvasya mahāsattvasyāsti śraddhāsti kṣāntir asti premāsti",
  "S06psp_4u:2094_1": "prasādo 'sty adhyāśayo 'sti rucir asty adhimuktir asti cchando 'sti tyāgo 'sty anikṣiptadhuratānuttarāṃ",
  "S06psp_4u:2094_2": "samyaksaṃbodhim abhisaṃboddhuṃ,",
  "S06psp_4u:2095": "sacet prajñāpāramitayā parigṛhīta,",
  "S06psp_4u:2096": "upāyakauśalyena ca parigṛhīto,",
  "S06psp_4u:2097": "dhyānapāramitayā parigṛhīto vīryapāramitayā parigṛhītaḥ kṣāntipāramitayā parigṛhītaḥ śīlapāramitayā (PSP_4:88)",
  "S06psp_4u:2098": "parigṛhīto dānapāramitayā parigṛhītaḥ,",
  "S06psp_4u:2099": "evaṃ yāvat sarvākārajñatayā parigṛhīto,",
  "S06psp_4u:2100": "veditavyam etad subhūte ayaṃ bodhisattvo mahāsattvo nāntarā vyadhvani vyavasādam āpatsyate,",
  "S06psp_4u:2101": "yad uta śrāvakayānena vā pratyekabuddhayānena vā akṣato 'nupahato 'nuttarāṃ samyaksaṃbodhim abhisaṃbhotsyate. ity ādhāraviśeṣeṇa mārge prathamaḥ kṣaṇaḥ",
  "S06psp_4u:2102": "tadyathāpi nāma subhūte sāmudrikā naur anavabaddhānākoṭitā akoṭīkṛtā udake 'vatāritā bhavati,",
  "S06psp_4u:2103": "veditavyam etat subhūte iyaṃ naur antarā saṃsatsyate vyasanam āpatsyate,",
  "S06psp_4u:2104_0": "anyena bhāṇḍaṃ bhaviṣyati anyena naur bhaviṣyati. evaṃ sa vaṇig anupāyakuśalo veditavyo",
  "S06psp_4u:2104_1": "mahatānayena saṃyokṣyate mahatā ratnena bahiṣkṛto bhaviṣyati. evam eva kiṃ cāpi subhūte",
  "S06psp_4u:2104_2": "bodhisattvānām asti śraddhāsti kṣāntir asti premāsti prasādo 'sty adhyāśayo 'sti",
  "S06psp_4u:2104_3": "rucir asty adhimuktir asti cchando 'sti tyāgo 'sty anikṣiptadhuratānuttarāyai samyaksaṃbodhaye,",
  "S06psp_4u:2105_0": "te ca prajñāpāramitayāparigṛhītā upāyakauśalena cāparigṛhītā dhyānapāramitayāparigṛhītā",
  "S06psp_4u:2105_1": "vīryapāramitayāparigṛhītāḥ kṣāntipāramitayāparigṛhītāḥ śīlapāramitayāparigṛhītā dānapāramitayāparigṛhītāḥ,",
  "S06psp_4u:2106": "sarvaśūnyatābhir aparigṛhītāḥ saptatriṃśad bodhipakṣyair dharmair aparigṛhītāḥ,",
  "S06psp_4u:2107": "apramāṇadhyānārūpyasamāpattibhir aparigṛhītā,",
  "S06psp_4u:2108": "āryasatyair aparigṛhītā,",
  "S06psp_4u:2109": "aṣṭābhir vimokṣair aparigṛhītā,",
  "S06psp_4u:2110": "navabhir anupūrvavihārasamāpattibhir aparigṛhītāḥ,",
  "S06psp_4u:2111": "śūnyatānimittāpraṇihitair aparigṛhītāḥ,",
  "S06psp_4u:2112": "sarvasamādhidhāraṇīmukhābhijñābhir aparigṛhītā,",
  "S06psp_4u:2113": "daśabhis tathāgatabalair aparigṛhītāḥ,",
  "S06psp_4u:2114": "vaiśāradyair aparigṛhītāḥ,",
  "S06psp_4u:2115": "pratisaṃvidbhir āveṇikair buddhadharmair aparigṛhītā,",
  "S06psp_4u:2116": "yāvat sarvākārajñatayāparigṛhītā,",
  "S06psp_4u:2117": "veditavyam etat subhūte amī bodhisattvā antarā vyadhvani vyasanam āpatsyante,",
  "S06psp_4u:2118": "mahato 'rthāt parihīṇā bhaviṣyanti,",
  "S06psp_4u:2119": "yad uta sarvākārajñatā ratnarāśeḥ,",
  "S06psp_4u:2120_0": "kiṃ ca subhūte bodhisattvānām antarā vyasanaṃ yad uta śrāvakabhūmir vā pratyekabuddhabhūmir",
  "S06psp_4u:2120_1": "vā. tadyathāpi nāma subhūte paṇḍitajātikaḥ puruṣaḥ sāmudrikāyāṃ nāvi svākoṭitāyām",
  "S06psp_4u:2120_2": "udake 'vatāritāyāṃ bhāṇḍāvaropitāyāṃ yuktena vāyunāvaṣṭabdhāyāṃ,",
  "S06psp_4u:2121": "veditavyam etat subhūte neyaṃ sāmudrikā naur antarā vyasanam āpatsyate,",
  "S06psp_4u:2122": "gamiṣyaty eṣā taṃ pradeśaṃ yatrānayā gantavyaṃ,",
  "S06psp_4u:2123": "laukikānāñ ca ratnānāṃ sa vaṇig lābhī bhaviṣyati. evam eva subhūte yasya bodhisattvasya mahāsattvasyāsti śraddhāsti kṣāntir asti premāsti prasādo 'sty (PSP_4:89)",
  "S06psp_4u:2124": "adhyāśayo 'sti rucir asty adhimuktir asti cchando 'sti tyāgo 'sty anikṣiptadhuratānuttarāyāṃ samyaksaṃbodhau,",
  "S06psp_4u:2125": "sa ca prajñāpāramitayā parigṛhīta upāyakauśalyena ca parigṛhītaḥ,",
  "S06psp_4u:2126": "dhyānapāramitayā vīryapāramitayā kṣāntipāramitayā śīlapāramitayā dānapāramitayā ca parigṛhītaḥ,",
  "S06psp_4u:2127": "sarvaśūnyatābhiḥ sarvabodhipakṣyair dharmaiḥ sarvasamādhibhiḥ sarvadhāraṇīmukhair apramāṇadhyānārūpyasamāpattibhiḥ parigṛhītaḥ,",
  "S06psp_4u:2128": "āryasatyaiḥ parigṛhītaḥ,",
  "S06psp_4u:2129": "aṣṭābhir vimokṣair navānupūrvavihārasamāpattibhiḥ parigṛhītaḥ,",
  "S06psp_4u:2130": "śūnyatānimittāpraṇihitaiḥ parigṛhītaḥ,",
  "S06psp_4u:2131": "abhijñābhiḥ parigṛhītaḥ,",
  "S06psp_4u:2132": "daśabhis tathāgatabalaiś caturbhir vaiśāradyaiś catasṛbhiḥ pratisaṃvidbhir aṣṭādaśabhir āveṇikair buddhadharmaiḥ parigṛhītaḥ,",
  "S06psp_4u:2133": "yāvat sarvākārajñatayā parīgṛhīto,",
  "S06psp_4u:2134": "veditavyam etat subhūte nāyaṃ bodhisattvo mahāsattvo 'ntarā vyasanam āpatsyate 'nuttarāyāṃ samyaksaṃbodhau. tat kasya hetoḥ?",
  "S06psp_4u:2135_0": "evam eva subhūte bhavati yasya bodhisattvasya mahāsattvasyāsti śraddhāsti kṣāntir",
  "S06psp_4u:2135_1": "asti premāsti prasādo 'sty adhyāśayo 'sti rucir asty adhimuktir asti cchando 'sti",
  "S06psp_4u:2135_2": "tyāgo 'sty anikṣiptadhuratānuttarāyāṃ samyaksaṃbodhau,",
  "S06psp_4u:2136": "sa ca prajñāpāramitayā parigṛhīto bhavaty upāyakauśalyena ca parigṛhīto bhavati,",
  "S06psp_4u:2137": "dhyānapāramitayā vīryapāramitayā kṣāntipāramitayā śīlapāramitayā dānapāramitayā parigṛhīto bhavati. evaṃ yāvat sarvākārajñatayā parigṛhīto bhavati,",
  "S06psp_4u:2138": "sa ca bodhisattvo mahāsattvo na ca śrāvakabhūmiṃ na pratyekabuddhabhūmiṃ patati.",
  "S06psp_4u:2139": "iti sākalyaviśeṣeṇa mārge dvitīyaḥ kṣaṇaḥ",
  "S06psp_4u:2140": "tadyathāpi nāma subhūte puruṣo viṃśativarṣaśatiko jātyā jīrṇo vṛddho mahallakas tasya kaścid eva śarīre vyādhir utpadyeta vātiko vā paittiko vā śleṣmiko vā sāṃnipātiko vā,",
  "S06psp_4u:2141": "tat kiṃ manyase?",
  "S06psp_4u:2142": "subhūte api nu sa puruṣo muktakaḥ śaktaḥ svayam utkrāntum.",
  "S06psp_4u:2143": "subhūtir āha:",
  "S06psp_4u:2144": "no bhagavan.",
  "S06psp_4u:2145": "bhagavān āha:",
  "S06psp_4u:2146": "kaścit punaḥ subhūte sa puruṣa uttiṣṭhet?",
  "S06psp_4u:2147": "subhūtir āha:",
  "S06psp_4u:2148": "kiṃ cāpi bhagavan sa puruṣo mañcād uttiṣṭhed,",
  "S06psp_4u:2149": "atha ca punar apratibalaḥ krośāntaṃ vā prakramituṃ sa tayā jarayā taiś ca vyādhibhiḥ kṣapitaḥ,",
  "S06psp_4u:2150": "kiṃ cāpi tato mañcād uttiṣṭhed,",
  "S06psp_4u:2151": "atha ca punaḥ so 'pratibalaḥ prakramitum.",
  "S06psp_4u:2152": "(PSP_4:90)",
  "S06psp_4u:2153": "bhagavān āha:",
  "S06psp_4u:2154_0": "evam eva subhūte bodhisattvasya mahāsattvasyāsti śraddhāsti kṣāntir asti premāsti",
  "S06psp_4u:2154_1": "prasādo 'sty adhyāśayo 'sti rucir asty adhimuktir asti cchando 'sti tyāgo 'sty anikṣiptadhuratānuttarāyāṃ samyaksaṃbodhau,",
  "S06psp_4u:2155": "sa ca prajñāpāramitayāparigṛhīta upāyakauśalyena cāparigṛhīto,",
  "S06psp_4u:2156": "dhyānapāramitayā vīryapāramitayā kṣāntipāramitayā śīlapāramitayā dānapāramitayāparigṛhīto,",
  "S06psp_4u:2157": "adhyātmaśūnyatayā yāvad abhāvasvabhāvaśūnyatayāparigṛhītaḥ,",
  "S06psp_4u:2158": "smṛtyupasthānair aparigṛhītaḥ samyakprahāṇarddhipādendriyabalabodhyaṅgamārgair aparigṛhīto,",
  "S06psp_4u:2159": "'pramāṇadhyānārūpyasamāpattibhir āryasatyaiś cāparigṛhītaḥ,",
  "S06psp_4u:2160": "śūnyatānimittāpraṇihitair aparigṛhīto,",
  "S06psp_4u:2161": "daśabalavaiśāradyāveṇikabuddhadharmair aparigṛhīto,",
  "S06psp_4u:2162": "veditavyam etat subhūte 'yaṃ bodhisattvo 'ntarā vyadhvani śrāvakabhūmau vā pratyekabuddhabhūmau vā patiṣyati. tat kasya hetoḥ?",
  "S06psp_4u:2163_0": "tathā hi sa prajñāpāramitayā aparīgṛhīta upāyakauśalyena cāparigṛhīto yāvat sarvākārajñatayāparigṛhītaḥ.",
  "S06psp_4u:2163_1": "tadyathāpi nāma subhūte sa eva puruṣo viṃśativarṣaśatiko jātyā jīrṇo vṛddho mahallakaḥ,",
  "S06psp_4u:2164": "sa vātena vā pittena vā śleṣmanā vā sāṃnipātena vā parikṣapitas,",
  "S06psp_4u:2165": "taṃ mañcād utsthāpya dvau balavantau puruṣau vāmadakṣiṇayoḥ pārśvayor abalaṃ vyānuparigṛhya evaṃ vadetām:",
  "S06psp_4u:2166_0": "āgaccha tvaṃ bhoḥ puruṣa yenecchasi yena kāmo 'nuparigṛhītas tvam āvābhyāṃ nāntarā",
  "S06psp_4u:2166_1": "patiṣyasi yāvan na tat sthānam anuprāpto bhaviṣyasi. evam eva subhūte yasya bodhisattvasya",
  "S06psp_4u:2166_2": "mahāsattvasyāsti śraddhāsti kṣāntir asti premāsti prasādo 'sty adhyāśayo 'sti rucir",
  "S06psp_4u:2166_3": "asty adhimuktir asti cchando 'sti tyāgo 'sty anikṣiptadhuratānuttarāyāṃ samyaksaṃbodhau,",
  "S06psp_4u:2167": "sa ca bodhisattvaḥ prajñāpāramitayā parigṛhīta upāyakauśalyena ca parigṛhīto,",
  "S06psp_4u:2168": "dhyānapāramitayā parigṛhīto,",
  "S06psp_4u:2169": "vīryapāramitayā parigṛhītaḥ,",
  "S06psp_4u:2170": "kṣāntipāramitayā parigṛhītaḥ,",
  "S06psp_4u:2171": "śīlapāramitayā parigṛhīto,",
  "S06psp_4u:2172": "dānapāramitayā parigṛhīto,",
  "S06psp_4u:2173": "'dhyātmaśūnyatayā bahirdhāśūnyatayā adhyātmabahirdhāśūnyatayā yāvad abhāvasvabhāvaśūnyatayā parigṛhītaḥ,",
  "S06psp_4u:2174": "veditavyam etat subhūte nāyaṃ bodhisattvo mahāsattvo 'ntarā saṃsatsyate,",
  "S06psp_4u:2175": "pratibalo 'yaṃ bodhisattvo mahāsattvas tat sthānam anuprāptuṃ yad utānuttarāṃ samyaksaṃbodhim. tat kasya hetoḥ?",
  "S06psp_4u:2176": "tathā hi prajñāpāramitopāyakauśalyenāvirahitaḥ.",
  "S06psp_4u:2177": "(PSP_4:91)",
  "S06psp_4u:2178": "subhūtir āha:",
  "S06psp_4u:2179": "kathaṃ bhagavan bodhisattvayānasaṃprasthitāḥ kulaputrāḥ kuladuhitaraś cāparigṛhītāḥ prajñāpāramitopāyakauśalena cāparigṛhītāḥ śrāvakabhūmiṃ pratyekabuddhabhūmiñ ca patanti?",
  "S06psp_4u:2180": "bhagavān āha:",
  "S06psp_4u:2181": "sādhu sādhu subhūte yas tvaṃ tathāgatam arhantaṃ samyaksaṃbuddham etam arthaṃ paripraśnīkartavyaṃ manyase,",
  "S06psp_4u:2182": "iha subhūte bodhisattvo mahāsattva ādita eva yad dānan dadāti tad ahaṃkāramamakārapatitayā saṃtatyā dadāti,",
  "S06psp_4u:2183": "yac chīlaṃ rakṣati,",
  "S06psp_4u:2184": "yāṃ kṣāntiṃ bhāvayati,",
  "S06psp_4u:2185": "yad vīryam ārabhate,",
  "S06psp_4u:2186": "yad dhyānaṃ samāpadyate,",
  "S06psp_4u:2187": "yāṃ prajñāṃ bhāvayati,",
  "S06psp_4u:2188": "tad ahaṃkāramamakārapatitena cittena bhāvayati,",
  "S06psp_4u:2189": "tasya tad dānan dadata evaṃ bhavati,",
  "S06psp_4u:2190": "ahaṃ dānaṃ dadāmīdan dānaṃ dadāmi,",
  "S06psp_4u:2191": "asmai dānan dadāmi,",
  "S06psp_4u:2192": "ahaṃ śīlaṃ rakṣāmi,",
  "S06psp_4u:2193": "idaṃ śīlaṃ rakṣāmi,",
  "S06psp_4u:2194": "ahaṃ śīlavān,",
  "S06psp_4u:2195": "ahaṃ kṣamāmi,",
  "S06psp_4u:2196": "ahaṃ kṣāntiṃ saṃpādayāmi,",
  "S06psp_4u:2197": "ahaṃ kṣamāvān,",
  "S06psp_4u:2198": "ahaṃ vīryam ārabhe,",
  "S06psp_4u:2199": "'ham ārabdhavīryo,",
  "S06psp_4u:2200": "'haṃ vīryavān,",
  "S06psp_4u:2201": "ahaṃ dhyānaṃ samāpadye,",
  "S06psp_4u:2202": "ahaṃ dhyāyāmi,",
  "S06psp_4u:2203": "ahaṃ dhyānavān,",
  "S06psp_4u:2204": "ahaṃ prajñāṃ bhāvayāmīmāṃ prajñāṃ bhāvayāmi,",
  "S06psp_4u:2205": "ahaṃ prajñāvān,",
  "S06psp_4u:2206": "sa tena dānena manyate tad dānaṃ manyate dānaṃ mameti manyate,",
  "S06psp_4u:2207": "evaṃ śīlaṃ kṣāntiṃ vīryaṃ dhyānaṃ,",
  "S06psp_4u:2208": "tayā prajñayā manyate tāṃ prajñāṃ manyate prajñāṃ mameti manyate. tat kasya hetoḥ?",
  "S06psp_4u:2209": "na hi dānapāramitāyā ete vikalpāḥ saṃvidyante. tat kasya hetoḥ?",
  "S06psp_4u:2210": "āramitā hi dānapāramitā,",
  "S06psp_4u:2211": "evaṃ na śīlapāramitāyā na kṣāntipāramitāyā na vīryapāramitāyā na dhyānapāramitāyā na hi prajñāpāramitāyā ete vikalpāḥ saṃvidyante. tat kasya hetoḥ?",
  "S06psp_4u:2212": "āramitā hi prajñāpāramitā,",
  "S06psp_4u:2213": "sa ca bodhisattvayānikaḥ pudgalo nāraṃ jānāti na pāraṃ jānāti,",
  "S06psp_4u:2214_0": "so 'parigṛhīto dānapāramitayā śīlapāramitayā kṣāntipāramitayā vīryapāramitayā dhyānapāramitayā",
  "S06psp_4u:2214_1": "prajñāpāramitayāparigṛhīto yāvat sarvākārajñatayāparigṛhītaḥ śrāvakabhūmau vā pratyekabuddhabhūmau vā patati,",
  "S06psp_4u:2215": "na niryāsyati sarvākārajñatāyām. kathañ ca bodhisattvo 'nupāyakuśalo bhavati?",
  "S06psp_4u:2216": "iha subhūte yo bodhisattvayānikaḥ kulaputro vā kuladuhitā vā ādāv evam anupāyena dānaṃ dadāti,",
  "S06psp_4u:2217": "anupāyena śīlaṃ rakṣati,",
  "S06psp_4u:2218": "anupāyena kṣāntiṃ saṃpādayati,",
  "S06psp_4u:2219": "anupāyena vīryam ārabhate,",
  "S06psp_4u:2220": "anupāyena dhyānaṃ samāpadyate,",
  "S06psp_4u:2221": "anupāyena prajñāṃ bhāvayati,",
  "S06psp_4u:2222": "tasyaivaṃ bhavati,",
  "S06psp_4u:2223": "ahaṃ dānaṃ dadāmi,",
  "S06psp_4u:2224": "idaṃ dānaṃ dadāmi,",
  "S06psp_4u:2225": "ahaṃ śīlaṃ rakṣāmi,",
  "S06psp_4u:2226": "idaṃ śīlaṃ rakṣāmi,",
  "S06psp_4u:2227": "ahaṃ kṣāntiṃ saṃpādayāmi,",
  "S06psp_4u:2228": "imāṃ kṣāntiṃ saṃpādayāmi, ahaṃ (PSP_4:92)",
  "S06psp_4u:2229": "vīryam ārabhe,",
  "S06psp_4u:2230": "idaṃ vīryam ārabhe,",
  "S06psp_4u:2231": "ahaṃ dhyānaṃ samāpadye,",
  "S06psp_4u:2232": "idaṃ dhyānaṃ samāpadye,",
  "S06psp_4u:2233": "ahaṃ prajñāṃ bhāvayāmi,",
  "S06psp_4u:2234": "imāṃ prajñāṃ bhāvayāmi,",
  "S06psp_4u:2235": "sa dānaṃ manyate dānena manyate dānaṃ mameti manyate,",
  "S06psp_4u:2236": "śīlaṃ manyate śīlena manyate śīlavān aham iti manyate,",
  "S06psp_4u:2237": "kṣāntiṃ manyate kṣāntyā manyate kṣamāvān aham iti manyate,",
  "S06psp_4u:2238": "vīryaṃ manyate vīryeṇa manyate vīryaṃ mameti manyate,",
  "S06psp_4u:2239": "dhyānaṃ manyate dhyānena manyate dhyānavān aham iti manyate,",
  "S06psp_4u:2240": "prajñāṃ manyate prajñayā manyate prajñā mameti manyate. tat kasya hetoḥ?",
  "S06psp_4u:2241": "na hi dānapāramitāyāṃ vikalpaḥ saṃvidyate yathāsau vikalpayati. tat kasya hetoḥ?",
  "S06psp_4u:2242": "tathā hy āramitaiṣā yad uta dānapāramitā,",
  "S06psp_4u:2243": "āramitaiṣā yad uta śīlapāramitā,",
  "S06psp_4u:2244": "āramitaiṣā yad uta kṣāntipāramitā,",
  "S06psp_4u:2245": "āramitaiṣā yad uta vīryapāramitā,",
  "S06psp_4u:2246": "āramitaiṣā yad uta dhyānapāramitā. na hi prajñāpāramitāyāṃ vikalpaḥ saṃvidyate yathāsau vikalpayati. tat kasya hetoḥ?",
  "S06psp_4u:2247": "tathā hy āramitaiṣā yad uta prajñāpāramitā,",
  "S06psp_4u:2248": "sa ca bodhisattvayānikaḥ kulaputro nāraṃ jānāti na pāraṃ jānāti,",
  "S06psp_4u:2249": "so 'parigṛhīto dānapāramitayā parigṛhītaḥ śīlapāramitayāparigṛhītaḥ kṣāntipāramitayāparigṛhīto vīryapāramitayāparigṛhīto dhyānapāramitayāparigṛhītaḥ prajñāpāramitayāparigṛhīta,",
  "S06psp_4u:2250": "evaṃ yāvat sarvākārajñatayā śrāvakabhūmau vā pratyekabuddhabhūmau vā patati,",
  "S06psp_4u:2251_0": "na niryāsyati sarvākārajñatāyām. evaṃ hi subhūte bodhisattvaḥ prajñāpāramitayā copāyakauśalena",
  "S06psp_4u:2251_1": "cāparigṛhītaḥ śrāvakabhūmiṃ vā pratyekabuddhabhūmiṃ vā patati. kathaṃ ca subhūte",
  "S06psp_4u:2251_2": "bodhisattvo mahāsattvaḥ prajñāpāramitayā copāyakauśalena ca parigṛhīto na śrāvakabhūmiṃ",
  "S06psp_4u:2251_3": "vā na pratyekabuddhabhūmiṃ vā patati,",
  "S06psp_4u:2252": "anuttarāṃ ca samyaksaṃbodhim ārāgayati?",
  "S06psp_4u:2253": "iha subhūte bodhisattvo mahāsattva ādāv eva dānaṃ dadan,",
  "S06psp_4u:2254": "nāhaṃkāramamakārapatitena cetasā dānan dadāti,",
  "S06psp_4u:2255": "nāhaṃkāramamakārapatitena cetasā śīlaṃ rakṣati,",
  "S06psp_4u:2256": "nāhaṃkāramamakārapatitena cetasā kṣāntiṃ saṃpādayati,",
  "S06psp_4u:2257": "nāhaṃkāramamakārapatitena cetasā vīryam ārabhate,",
  "S06psp_4u:2258": "nāhaṃkāramamakārapatitena cetasā dhyānaṃ samāpadyate,",
  "S06psp_4u:2259": "nāhaṃkāramamakārapatitena cetasā prajñāṃ bhāvayati,",
  "S06psp_4u:2260": "tasya naivaṃ bhavati,",
  "S06psp_4u:2261": "ahaṃ dānan dadāmīdan dānan dadāmy asyai dānaṃ dadāmi,",
  "S06psp_4u:2262": "ahaṃ śīlaṃ rakṣāmi,",
  "S06psp_4u:2263": "idaṃ śīlaṃ rakṣāmi,",
  "S06psp_4u:2264": "eṣu śīlaṃ rakṣāmi,",
  "S06psp_4u:2265": "ahaṃ kṣāntiṃ saṃpādayāmi,",
  "S06psp_4u:2266": "imāṃ kṣāntiṃ saṃpādayāmi,",
  "S06psp_4u:2267": "asmai kṣāntim (PSP_4:93)",
  "S06psp_4u:2268": "saṃpādayāmi,",
  "S06psp_4u:2269": "ahaṃ vīryam ārabhe,",
  "S06psp_4u:2270": "idaṃ vīryam ārabhe,",
  "S06psp_4u:2271": "asyārthe vīryam ārabhe,",
  "S06psp_4u:2272": "ahaṃ dhyānaṃ samāpadye,",
  "S06psp_4u:2273": "idaṃ dhyānaṃ samāpadye,",
  "S06psp_4u:2274": "eṣu dhyānaṃ samāpadye,",
  "S06psp_4u:2275": "ahaṃ prajñāṃ bhāvayāmi,",
  "S06psp_4u:2276": "imāṃ prajñāṃ bhāvayāmi,",
  "S06psp_4u:2277": "asyārthe prajñāṃ bhāvayāmi,",
  "S06psp_4u:2278": "sa dānaṃ na manyate dānena na manyate dānaṃ mameti na manyate,",
  "S06psp_4u:2279": "śīlaṃ na manyate śīlena na manyate śīlaṃ mameti na manyate,",
  "S06psp_4u:2280": "kṣāntiṃ na manyate kṣāntyā na manyate kṣāntiṃ mameti na manyate,",
  "S06psp_4u:2281": "vīryaṃ na manyate vīryeṇa na manyate vīryaṃ mameti na manyate,",
  "S06psp_4u:2282": "dhyānaṃ na manyate dhyānena na manyate dhyānaṃ mameti na manyate,",
  "S06psp_4u:2283": "prajñāṃ na manyate prajñayā na manyate prajñā mameti na manyate. tat kasya hetoḥ?",
  "S06psp_4u:2284": "tathā hi dānapāramitāyāṃ vikalpo na saṃvidyate yena manyate,",
  "S06psp_4u:2285": "evaṃ śīlakṣāntivīryadhyānapāramitāyāṃ vikalpo na saṃvidyate yena manyate,",
  "S06psp_4u:2286": "tathā hi prajñāpāramitāyāṃ vikalpo na saṃvidyate yena manyate,",
  "S06psp_4u:2287": "āramitaiṣā yad uta dānapāramitā,",
  "S06psp_4u:2288": "evaṃ śīlapāramitā kṣāntipāramitā vīryapāramitā dhyānapāramitā āramitaiṣā yad uta prajñāpāramitā,",
  "S06psp_4u:2289": "sa ca bodhisattvo mahāsattva āramitāñ ca pāramitāñ ca na manyate,",
  "S06psp_4u:2290": "sa dānapāramitayā parigṛhītaḥ,",
  "S06psp_4u:2291": "śīlapāramitayā kṣāntipāramitayā vīryapāramitayā dhyānapāramitayā,",
  "S06psp_4u:2292": "prajñāpāramitayā ca parigṛhīto,",
  "S06psp_4u:2293": "yāvat sarvākārajñatayā parigṛhīto na śrāvakabhūmiṃ vā na pratyekabuddhabhūmiṃ vā patati,",
  "S06psp_4u:2294_0": "sarvākārajñatāṃ cārāgayati. evaṃ khalu subhūte bodhisattvo mahāsattvaḥ prajñāpāramitayā",
  "S06psp_4u:2294_1": "parigṛhīta upāyakauśalena ca parigṛhīto na śrāvakabhūmiṃ na pratyekabuddhabhūmiṃ",
  "S06psp_4u:2294_2": "patati. evam upāyakauśalaparigṛhīto 'nuttarāṃ samyaksaṃbodhim ārāgayati.",
  "S06psp_4u:2295": "iti saṃparigrahaviśeṣeṇa mārge tṛtīyaḥ kṣaṇaḥ",
  "S06psp_4u:2296": "evam ukte āyuṣmān subhūtir bhagavantam etad avocat:",
  "S06psp_4u:2297": "kathaṃ bhagavann ādikarmikeṇa bodhisattvena mahāsattvena prajñāpāramitāyāṃ śikṣitavyaṃ?",
  "S06psp_4u:2298": "kathaṃ dhyānapāramitāyāṃ śikṣitavyaṃ?",
  "S06psp_4u:2299": "kathaṃ vīryapāramitāyāṃ śikṣitavyaṃ?",
  "S06psp_4u:2300": "kathaṃ kṣāntipāramitāyāṃ śikṣitavyaṃ?",
  "S06psp_4u:2301": "kathaṃ śīlapāramitāyāṃ śikṣitavyam?",
  "S06psp_4u:2302": "kathaṃ dānapāramitāyāṃ śikṣitavyaṃ?",
  "S06psp_4u:2303": "kathaṃ yāvad āveṇikabuddhadharmeṣu śikṣitavyaṃ?",
  "S06psp_4u:2304": "bhagavān āha:",
  "S06psp_4u:2305": "iha subhūte ādikarmikeṇa bodhisattvena mahāsattvena prajñāpāramitāyāṃ śikṣitukāmena dhyānapāramitāyāṃ vīryapāramitāyāṃ (PSP_4:94)",
  "S06psp_4u:2306": "kṣāntipāramitāyāṃ śīlapāramitāyāṃ dānapāramitāyāṃ śikṣitukāmena yāvat sarvākārajñatāyāṃ śikṣitukāmena kalyāṇamitrāṇi sevitavyāni bhaktavyāni paryupāsitavyāni,",
  "S06psp_4u:2307": "ye 'syāḥ prajñāpāramitāyā uddeṣṭāraḥ,",
  "S06psp_4u:2308": "dhyānapāramitāyā vīryapāramitāyāḥ kṣāntipāramitāyāḥ śīlapāramitāyā dānapāramitāyā uddeṣṭāraḥ,",
  "S06psp_4u:2309": "tasyemāṅ gambhīrāṃ prajñāpāramitām evam upadekṣyanti,",
  "S06psp_4u:2310": "ehi tvaṃ kulaputra yadyad eva dānan dadāsi tattat sarvam anuttarāyai samyaksaṃbodhaye pariṇāmaya,",
  "S06psp_4u:2311": "ehi tvaṃ kulaputra yadyad eva śīlaṃ rakṣasi,",
  "S06psp_4u:2312": "kṣāntiṃ saṃpādayasi,",
  "S06psp_4u:2313": "vīryaṃ ārabhase,",
  "S06psp_4u:2314": "dhyānaṃ samāpadyase,",
  "S06psp_4u:2315": "prajñāṃ bhāvayasi,",
  "S06psp_4u:2316": "tattat sarvam anuttarāyai samyaksaṃbodhaye pariṇāmaya,",
  "S06psp_4u:2317": "mā ca tvaṃ kulaputrānuttarāṃ samyaksaṃbodhiṃ rūpataḥ parāmrākṣīḥ,",
  "S06psp_4u:2318": "mā vedanāto mā saṃjñāto mā saṃskārato mā vijñānataḥ parāmrākṣīḥ,",
  "S06psp_4u:2319": "mā ca tvaṃ kulaputrānuttarāṃ samyaksaṃbodhin dānapāramitayā parāmrākṣīḥ,",
  "S06psp_4u:2320": "mā śīlapāramitayā mā kṣāntipāramitayā mā vīryapāramitayā mā dhyānapāramitayā,",
  "S06psp_4u:2321": "mā prajñāpāramitayā parāmrākṣīḥ,",
  "S06psp_4u:2322": "mā adhyātmaśūnyatayā mā bahirdhāśūnyatayā mā adhyātmabahirdhāśūnyatayā yāvad abhāvasvabhāvaśūnyatayā parāmrākṣīḥ,",
  "S06psp_4u:2323": "mā smṛtyupasthānaiḥ parāmrākṣīḥ,",
  "S06psp_4u:2324": "mā samyakprahāṇaiḥ parāmrākṣīḥ,",
  "S06psp_4u:2325": "mā ṛddhipādair indriyabalabodhyaṅgamārgaiḥ parāmrākṣīḥ,",
  "S06psp_4u:2326": "mā pañcabhir abhijñābhiḥ parāmrākṣīḥ,",
  "S06psp_4u:2327": "mā apramāṇadhyānārūpyasamāpattibhiḥ mā āryasatyair mā aṣṭābhir vimokṣair mā navānupūrvavihārasamāpattibhiḥ,",
  "S06psp_4u:2328": "mā śūnyatānimittāpraṇihitaiḥ parāmrākṣīḥ,",
  "S06psp_4u:2329": "mā samādhibhir mā dhāraṇīmukhair mā daśabhis tathāgatabalair mā caturbhir vaiṣāradyair mā catasṛbhiḥ pratisaṃvidbhir mā aṣṭādaśabhir āveṇikair buddhadharmaiḥ parāmrākṣīḥ,",
  "S06psp_4u:2330": "mā ca tvaṃ kulaputrānuttarāṃ samyaksaṃbodhiṃ yāvat sarvākārajñatāṃ parāmrākṣīḥ. tat kasya hetoḥ?",
  "S06psp_4u:2331": "aparāmṛṣṭaṃ hi rūpam anuttarāṃ samyaksaṃbodhim anuprāpsyati,",
  "S06psp_4u:2332": "aparāmṛṣṭā vedanā saṃjñā saṃskārāḥ,",
  "S06psp_4u:2333": "aparāmṛṣṭaṃ vijñānam anuttarāṃ samyaksaṃbodhim anuprāpsyati,",
  "S06psp_4u:2334": "aparāmṛṣṭā dānapāramitā śīlapāramitā kṣāntipāramitā vīryapāramitā dhyānapāramitā,",
  "S06psp_4u:2335": "aparāmṛṣṭā prajñāpāramitā,",
  "S06psp_4u:2336": "aparāmṛṣṭā adhyātmaśūnyatā yāvad abhāvasvabhāvaśūnyatā,",
  "S06psp_4u:2337": "aparāmṛṣṭāni smṛtyupasthānāni,",
  "S06psp_4u:2338": "aparāmṛṣṭāḥ samyakprahāṇarddhipādendriyabalabodhyaṅgā,",
  "S06psp_4u:2339": "aparāmṛṣṭā abhijñā, (PSP_4:95)",
  "S06psp_4u:2340": "aparāmṛṣṭā apramāṇadhyānārūpyasamāpattayaḥ,",
  "S06psp_4u:2341": "aparāmṛṣṭāny āryasatyāni,",
  "S06psp_4u:2342": "aparāmṛṣṭā aṣṭau vimokṣā navānupūrvavihārasamāpattayaḥ,",
  "S06psp_4u:2343": "aparāmṛṣṭāni śūnyatānimittāpraṇihitāni,",
  "S06psp_4u:2344": "aparāmṛṣṭāni samādhidhāraṇīmukhāni daśatathāgatabalāni catvāri vaiśāradyāni,",
  "S06psp_4u:2345": "aparāmṛṣṭāś catasraḥ pratisaṃvido 'ṣṭādaśāveṇikā buddhadharmāḥ,",
  "S06psp_4u:2346": "aparāmṛṣṭā yāvat sarvākārajñatā anuttarāṃ samyaksaṃbodhim anuprāpsyati. mā ca tvaṃ kulaputra prajñāpāramitāyāṃ caran rūpe spṛhāṃ kārṣīḥ. tat kasya hetoḥ?",
  "S06psp_4u:2347": "aspṛhaṃ hi kulaputra rūpaṃ,",
  "S06psp_4u:2348": "vedanāyāṃ saṃjñāyāṃ saṃskāreṣu,",
  "S06psp_4u:2349": "mā ca tvaṃ kulaputra vijñāne spṛhāṃ kārṣīḥ. tat kasya hetoḥ?",
  "S06psp_4u:2350": "aspṛhaṃ hi kulaputra vijñānaṃ,",
  "S06psp_4u:2351": "mā ca tvaṃ kulaputra dānapāramitāyāṃ spṛhāṃ kārṣīḥ,",
  "S06psp_4u:2352": "mā śīlakṣāntivīryadhyānapāramitāyāṃ spṛhāṃ kārṣīḥ,",
  "S06psp_4u:2353": "mā prajñāpāramitāyāṃ spṛhāṃ kārṣīḥ,",
  "S06psp_4u:2354": "mā adhyātmaśūnyatāyāṃ spṛhāṃ kārṣīḥ,",
  "S06psp_4u:2355": "mā yāvad abhāvasvabhāvaśūnyatāyāṃ spṛhāṃ kārṣīḥ,",
  "S06psp_4u:2356": "mā smṛtyupasthāneṣu spṛhāṃ kārṣīḥ,",
  "S06psp_4u:2357": "mā samyakprahāṇarddhipādendriyabalabodhyaṅgamārgeṣu spṛhāṃ kārṣīḥ,",
  "S06psp_4u:2358": "mā apramāṇadhyānārūpyasamāpattiṣu,",
  "S06psp_4u:2359": "mā āryasatyeṣu spṛhāṃ kārṣīḥ,",
  "S06psp_4u:2360": "mā aṣṭasu vimokṣeṣu navānupūrvavihārasamāpattiṣu spṛhāṃ kārṣīḥ,",
  "S06psp_4u:2361": "mā śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmeṣu spṛhāṃ kārṣīḥ,",
  "S06psp_4u:2362": "mā sarvasamādhisamāpattidhāraṇīmukheṣu spṛhāṃ kārṣīḥ,",
  "S06psp_4u:2363": "mā ca tvaṃ kulaputra sarvākārajñatāyāṃ spṛhāṃ kārṣīḥ. tat kasya hetoḥ?",
  "S06psp_4u:2364": "aspṛhā hi kulaputra sarvākārajñatā,",
  "S06psp_4u:2365": "mā ca tvaṃ kulaputra srotaāpattiphale spṛhāṃ kārṣīḥ,",
  "S06psp_4u:2366": "mā sakṛdāgāmiphale mā anāgāmiphale mā arhattve mā pratyekabodhau spṛhāṃ kārṣīḥ,",
  "S06psp_4u:2367": "mā bodhisattvaniyāme spṛhāṃ kārṣīḥ,",
  "S06psp_4u:2368": "mānuttarāyāṃ samyaksaṃbodhau spṛhāṃ kārṣīḥ. tat kasya hetoḥ?",
  "S06psp_4u:2369": "svabhāvaśūnyā hi kulaputra sarvadharmāḥ. ity anāsvādanāviśeṣeṇa mārge caturthaḥ kṣaṇaḥ iti viśeṣalakṣaṇam",
  "S06psp_4u:2370": "subhūtir āha:",
  "S06psp_4u:2371": "duṣkarakārakā hi bhagavan bodhisattvā mahāsattvā bhavanti,",
  "S06psp_4u:2372": "ye svalakṣaṇaśūnyeṣu dharmeṣu anuttarāṃ samyaksaṃbodhiṃ prārthayanty anuttarāṃ samyaksaṃbodhim abhisaṃboddhukāmāḥ.",
  "S06psp_4u:2373": "bhagavān āha:",
  "S06psp_4u:2374": "evam etat subhūte evam etat,",
  "S06psp_4u:2375": "duṣkarakārakā hi subhūte bodhisattvā mahāsattvā,",
  "S06psp_4u:2376": "ye svalakṣaṇaśūnyeṣu dharmeṣv anuttarāṃ samyaksaṃbodhiṃ prārthayanty anuttarāṃ samyaksaṃbodhim abhisaṃboddhukāmā (PSP_4:96)",
  "S06psp_4u:2377": "lokasya hitāya,",
  "S06psp_4u:2378": "subhūte bodhisattvā mahāsattvāḥ saṃprasthitā lokasya sukhāya,",
  "S06psp_4u:2379": "subhūte bodhisattvā mahāsattvāḥ saṃprasthitā lokasya trāṇaṃ bhaviṣyāma ity anuttarāyāṃ samyaksaṃbodhau saṃprasthitāḥ. lokasya śaraṇaṃ bhaviṣyāmo,",
  "S06psp_4u:2380_0": "lokasya layanaṃ lokasya parāyaṇaṃ lokasya dvīpā lokasya pariṇāyakā anukampakā nāthā",
  "S06psp_4u:2380_1": "lokasya gatir bhaviṣyāma iti anuttarāyāṃ samyaksaṃbodhau saṃprasthitāḥ. kathañ ca",
  "S06psp_4u:2380_2": "subhūte bodhisattvā mahāsattvāḥ lokasya hitāya saṃprasthitā bhavanti?",
  "S06psp_4u:2381_0": "iha subhūte bodhisattvā mahāsattvāḥ sattvān pañcabhyo gatibhyaḥ parimocyābhayasthale",
  "S06psp_4u:2381_1": "kṣame nirvāṇe pratiṣṭhāpayanti. evaṃ hi subhūte bodhisattvā mahāsattvā anuttarāṃ",
  "S06psp_4u:2381_2": "samyaksaṃbodhim abhisaṃboddhukāmā lokasya hitāya saṃprasthitā bhavanti. iti hitakāritram",
  "S06psp_4u:2382": "kathañ ca subhūte bodhisattvā mahāsattvā lokasya sukhāya saṃprasthitā bhavanti?",
  "S06psp_4u:2383_0": "iha subhūte bodhisattvā mahāsattvā anuttarāṃ samyaksaṃbodhim abhisaṃbudhya sarvasattvān",
  "S06psp_4u:2383_1": "duṣkhadaurmanasyopāyāsebhyaḥ parimocayitvābhayasthale kṣeme nirvāṇe pratiṣṭhāpayanti.",
  "S06psp_4u:2383_2": "evaṃ hi subhūte bodhisattvā mahāsattvā lokānāṃ sukhāya saṃprasthitā bhavanti. iti sukhakāritram",
  "S06psp_4u:2384": "kathañ ca subhūte bodhisattvā mahāsattvā anuttarāṃ samyaksaṃbodhim abhisaṃboddhukāmā lokasya trāṇaṃ bhavanti?",
  "S06psp_4u:2385": "iha subhūte bodhisattvā mahāsattvā anuttarāṃ samyaksaṃbodhim abhisaṃbudhya yāni tāni saṃsārāvacarāṇi duḥkhāni tataḥ sattvāṃs trāyanti,",
  "S06psp_4u:2386": "teṣāñ ca duṣkhānāṃ prahāṇāya dharmaṃ deśayanti,",
  "S06psp_4u:2387": "te taṃ dharmaṃ śrutvānupūrveṇa tribhir yānaiḥ parinirvānti. evaṃ hi subhūte bodhisattvā mahāsattvā anuttarāṃ samyaksaṃbodhim abhisaṃbudhya lokasya trāṇaṃ bhavanti.",
  "S06psp_4u:2388": "iti trāṇakāritram",
  "S06psp_4u:2389": "kathaṃ ca subhūte bodhisattvā mahāsattvā anuttarāṃ samyaksaṃbodhim abhisaṃboddhukāmā lokasya śaranaṃ bhavanti?",
  "S06psp_4u:2390_0": "iha subhūte bodhisattvā mahāsattvā anuttarāṃ samyaksaṃbodhim abhisaṃbudhya jātijarāmaraṇaśokaparidevaduḥkhadaurmanasyopāyāsadharmaṇaḥ",
  "S06psp_4u:2390_1": "sattvā jātijarāmaraṇaśokaparidevaduḥkhadaurmanasyopāyāsebhyaḥ parimocayanti parimocyānupadhiśeṣe",
  "S06psp_4u:2390_2": "nirvāṇadhātau pratiṣṭhāpayanti. evaṃ hi subhūte bodhisattvā mahāsattvā lokasya śaraṇaṃ",
  "S06psp_4u:2390_3": "bhavanti. iti śaraṇakāritram",
  "S06psp_4u:2391": "(PSP_4:97)",
  "S06psp_4u:2392": "kathaṃ ca subhūte bodhisattvā mahāsattvāḥ sattvānāṃ layanaṃ bhavanti?",
  "S06psp_4u:2393_0": "iha subhūte bodhisattvā mahāsattvā anuttarāṃ samyaksaṃbodhim abhisaṃbudhya sattvānāṃ",
  "S06psp_4u:2393_1": "sarvadharmāṇām aśleṣāya dharman deśayanti. evaṃ hi subhūte bodhisattvā mahāsattvā",
  "S06psp_4u:2393_2": "anuttarāṃ samyaksaṃbodhim abhisaṃbudhya sattvānāṃ layanaṃ bhavanti.",
  "S06psp_4u:2394": "subhūtir āha:",
  "S06psp_4u:2395": "kathaṃ punar bhagavan sarvadharmāṇām aśleṣo bhavati?",
  "S06psp_4u:2396": "bhagavān āha:",
  "S06psp_4u:2397": "yaḥ subhūte rūpasyāśleṣaḥ sa rūpasyāsaṃbandho,",
  "S06psp_4u:2398": "yo rūpasyāsaṃbandhaḥ sa rūpasyānutpādo,",
  "S06psp_4u:2399": "yo rūpasyānutpādaḥ sa rūpasyānirodho,",
  "S06psp_4u:2400": "yo rūpasyānirodhaḥ sa rūpasyāśleṣaḥ,",
  "S06psp_4u:2401": "vedanāyāḥ saṃjñāyāḥ saṃskārāṇāṃ,",
  "S06psp_4u:2402": "yaḥ subhūte vijñānasyāśleṣaḥ sa vijñānasyāsaṃbandho,",
  "S06psp_4u:2403": "yo vijñānasyāsaṃbandhaḥ sa vijñānasyānutpādo,",
  "S06psp_4u:2404": "yo vijñānasyānutpādaḥ sa vijñānasyānirodho,",
  "S06psp_4u:2405_0": "yo vijñānasyānirodhaḥ sa vijñānasyāśleṣaḥ. evaṃ skandhadhātvāyatanapratītyasamutpādeṣu",
  "S06psp_4u:2405_1": "pratītyasamutpādāṅgeṣu ca sarvapāramitāsu saptatriṃsatsu bodhipakṣeṣu dharmeṣu āryasatyeṣv",
  "S06psp_4u:2405_2": "apramāṇadhyānārūpyasamāpattiṣu aṣṭasu vimokṣeṣu navānupūrvavihārasamāpattiṣu śūnyatānimittāpraṇihiteṣv",
  "S06psp_4u:2405_3": "abhijñāsu sarvasamādhisarvadhāraṇīmukheṣu daśabalavaiśāradyapratisaṃvidāveṇikabuddhadharmeṣu,",
  "S06psp_4u:2406": "yaḥ subhūte sarvākārajñatāyā aśleṣaḥ sa sarvākārajñatāyā asaṃbandho,",
  "S06psp_4u:2407": "yaḥ sarvākārajñatāyā asaṃbandhaḥ sa sarvākārajñatāyā anutpādo,",
  "S06psp_4u:2408": "yaḥ sarvākārajñatāyā anutpādaḥ sa sarvākārajñatāyā anirodho,",
  "S06psp_4u:2409_0": "yaḥ sarvākārajñatāyā anirodhaḥ sa sarvākārajñatāyā aśleṣaḥ. evaṃ hi subhūte bodhisattvā",
  "S06psp_4u:2409_1": "mahāsattvā anuttarāṃ samyaksaṃbodhim abhisaṃbudhya sarvasattvānāṃ sarvadharmāśleṣāya dharman deśayanti.",
  "S06psp_4u:2410": "iti layanakāritram",
  "S06psp_4u:2411": "kathañ ca subhūte bodhisattvā mahāsattvā anuttarāṃ samyaksaṃbodhim abhisaṃboddhukāmā lokasya parāyaṇaṃ bhavanti?",
  "S06psp_4u:2412": "iha subhūte bodhisattvā mahāsattvā anuttarāṃ samyaksaṃbodhim abhisaṃbudhya sattvānām evaṃdharman deśayanti,",
  "S06psp_4u:2413": "yad rūpasya pāran na tad rūpaṃ,",
  "S06psp_4u:2414": "vedanāyāḥ saṃjñāyāḥ saṃskārāṇāṃ,",
  "S06psp_4u:2415": "yad vijñānasya pāran na tad vijñānaṃ,",
  "S06psp_4u:2416": "yat skandhadhātvāyatanapratītyasamutpādasya pāran na te skandhadhātvāyatanapratītyasamutpādāḥ,",
  "S06psp_4u:2417": "yat sarvapāramitānāṃ pāran na tāḥ sarvapāramitāḥ,",
  "S06psp_4u:2418": "yat sarvaśūnyatānāṃ pāran na tāḥ sarvaśūnyatāḥ,",
  "S06psp_4u:2419": "yad bodhipakṣyāṇāṃ dharmāṇāṃ pāran na te bodhipakṣyā dharmāḥ,",
  "S06psp_4u:2420": "evam āryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñādaśabalavaiśāradyapratisaṃvido, (PSP_4:98)",
  "S06psp_4u:2421": "yad āveṇikabuddhadharmāṇāṃ pāran na te āveṇikabuddhadharmāḥ,",
  "S06psp_4u:2422": "yāvad yat sarvākārajñatāyāḥ pāran na sā sarvākārajñatā,",
  "S06psp_4u:2423": "yathā ca subhūte rūpan tathā sarvadharmās tathā sarvākārajñatā.",
  "S06psp_4u:2424": "subhūtir āha:",
  "S06psp_4u:2425": "yadi bhagavan yathā sarvadharmās tathā rūpaṃ nanv abhisaṃbuddhair ca bhavati bodhisattvena mahāsattvena sarvākārajñatā. tat kasya hetoḥ?",
  "S06psp_4u:2426": "na hi bhagavan rūpasya pāre vikalpaḥ kaścid asti,",
  "S06psp_4u:2427": "na vedanāyā na saṃjñāyā na saṃskārāṇāṃ,",
  "S06psp_4u:2428_0": "na vijñānasya pāre vikalpaḥ kaścid asti. na skandhadhātvāyatanapratītyasamutpādāṅgānāṃ",
  "S06psp_4u:2428_1": "pāre vikalpaḥ kaścid asti. nābhijñādaśabalavaiśāradyapratisaṃvidāveṇikabuddhadharmāṇāṃ",
  "S06psp_4u:2428_2": "pāre vikalpaḥ kaścid asti yāvat sarvākārajñatāyāḥ pāre vikalpaḥ kaścid asti. idaṃ rūpam iti,",
  "S06psp_4u:2429": "vedanā saṃjñā saṃskārāḥ,",
  "S06psp_4u:2430": "idaṃ vijñānam iti yāvad ime skandhā ime dhātava imāny āyatanāni ayaṃ pratītyasamutpādaḥ,",
  "S06psp_4u:2431": "imāni pratītyasamutpādāṅgāni imāḥ pāramitā imāḥ śūnyatā ime bodhipakṣyā dharmā imāny āryasatyāni imā abhijñā imā apramāṇadhyānārūpyasamāpattayaḥ,",
  "S06psp_4u:2432": "imāni vimokṣasamāpattidhāraṇīmukhāni imāni śūnyatānimittāpraṇihitāni,",
  "S06psp_4u:2433": "ime daśabalavaiśāradyapratisaṃvidāveṇikabuddhadharmāḥ,",
  "S06psp_4u:2434": "iyaṃ sarvākārajñateti.",
  "S06psp_4u:2435": "bhagavān āha:",
  "S06psp_4u:2436": "evam etat subhūte evam etat,",
  "S06psp_4u:2437": "na hi subhūte rūpasya pāre vikalpaḥ kaścid asti,",
  "S06psp_4u:2438": "na vedanāyā na saṃjñāyā na saṃskārāṇāṃ,",
  "S06psp_4u:2439": "na vijñānasya pāre vikalpaḥ kaścit. evaṃ na skandhadhātvāyatanapratītyasamutpādasya pratītyasamutpādāṅgānāñ ca pāre vikalpaḥ kaścin,",
  "S06psp_4u:2440": "na pāramitānāṃ sarvaśūnyatānāṃ bodhipakṣyāṇāṃ dharmāṇām apramāṇadhyānārūpyasamāpattīnāṃ pāre vikalpaḥ kaścin,",
  "S06psp_4u:2441": "na daśabalavaiśāradyapratisaṃvidāveṇikabuddhadharmāṇāṃ pāre vikalpaḥ kaścit,",
  "S06psp_4u:2442_0": "evan na yāvat sarvākārajñatāyāḥ pāre vikalpaḥ kaścid asti. api nu subhūte duṣkaraṃ",
  "S06psp_4u:2442_1": "bodhisattvānāṃ mahāsattvānāṃ ya imān evaṃrūpān dharmān upanidhyāyanti na cāvalīyante.",
  "S06psp_4u:2442_2": "evaṃ ca mayaite dharmā abhisaṃbodhavyā. evañ cānuttarāṃ samyaksaṃbodhim abhisaṃbudhyaitān",
  "S06psp_4u:2442_3": "dharmān evaṃśāntān evaṃpraṇītān prakāśayiṣyāma iti. evaṃ hi subhūte bodhisattvā mahāsattvā",
  "S06psp_4u:2442_4": "anuttarāṃ samyaksaṃbodhim abhisaṃbudhya lokasya parāyaṇaṃ bhavanti. iti suparāyaṇakāritram",
  "S06psp_4u:2443": "(PSP_4:99)",
  "S06psp_4u:2444": "kathañ ca subhūte bodhisattvā mahāsattvā anuttarāṃ samyaksaṃbodhim abhisaṃbudhya lokasya dvīpā bhavanti?",
  "S06psp_4u:2445": "tadyathāpi nāma subhūte ye pradeśā udakaparicchinnā bhavanti mahānadīṣu ca mahāsamudreṣu vā te subhūte dvīpā ity ucyante. evam eva subhūte rūpaṃ pūrvāntāparāntaparicchinnam,",
  "S06psp_4u:2446": "evaṃ vedanā saṃjñā saṃskārā,",
  "S06psp_4u:2447": "vijñānaṃ subhūte pūrvāntāparāntaparicchinnam. evaṃ skandhadhātvāyatanapratītyasamutpādaḥ pratītyasamutpādāṅgāni ca pūrvāntāparāntaparicchinnāni,",
  "S06psp_4u:2448": "evaṃ dānapāramitā pūrvāntāparāntaparicchinnā,",
  "S06psp_4u:2449": "evaṃ śīlakṣāntivīryadhyānaprajñāpāramitā pūrvāntāparāntaparicchinnā,",
  "S06psp_4u:2450": "adhyātmaśūnyatā pūrvāntāparāntaparicchinnā bahirdhāśūnyatā pūrvāntāparāntaparicchinnā,",
  "S06psp_4u:2451": "adhyātmabahirdhāśūnyatā pūrvāntāparāntaparicchinnā yāvad abhāvasvabhāvaśūnyatā pūrvāntāparāntaparicchinnā,",
  "S06psp_4u:2452": "saptatriṃśadbodhipakṣyā dharmāḥ pūrvāntāparāntaparicchinnāḥ,",
  "S06psp_4u:2453": "apramāṇadhyānārūpyasamāpattayaḥ pūrvāntāparāntaparicchinnāḥ,",
  "S06psp_4u:2454": "āryasatyāni pūrvāntāparāntaparicchinnāni,",
  "S06psp_4u:2455": "vimokṣasamāpattidhāraṇīmukhāni pūrvāntāparāntaparicchinnāni,",
  "S06psp_4u:2456": "śūnyatānimittāpraṇihitābhijñaḥ pūrvāntāparāntaparicchinnāḥ,",
  "S06psp_4u:2457": "daśabalavaiśāradyapratisaṃvidāveṇikabuddhadharmāḥ pūrvāntāparāntaparicchinnāḥ,",
  "S06psp_4u:2458": "yāvat sarvākārajñatā pūrvāntāparāntaparicchinnā. etena subhūte pūrvāntāparāntaparicchedena sarvadharmāḥ paricchinnāḥ,",
  "S06psp_4u:2459": "yaś ca subhūte sarvadharmāṇāṃ pūrvāntāparāntaparicchedaḥ,",
  "S06psp_4u:2460": "etac chāntam etat praṇītam etad yathātmyaṃ,",
  "S06psp_4u:2461_0": "yad uta śūnyatānupalambho dharmo paricchedas tṛṣṇākṣayo virāgo virodho nirvāṇam.",
  "S06psp_4u:2461_1": "evaṃ hi subhūte bodhisattvā mahāsattvā 'nuttarāṃ samyaksaṃbodhim abhisaṃbudhya pūrvāntāparāntaparicchinnān",
  "S06psp_4u:2461_2": "sarvadharmān deśayanto lokasya dvīpā bhavanti.",
  "S06psp_4u:2462": "kathañ ca subhūte bodhisattvo mahāsattvo 'nuttarāṃ samyaksaṃbodhim abhisaṃbudhya lokasyāloko bhavati?",
  "S06psp_4u:2463": "iha subhūte bodhisattvo mahāsattvo dīrgharātram avidyāṇḍakośaparyavanaddhānāṃ sattvānāṃ tamobhibhūtānāṃ prajñayāvabhāsayan mohāndhakāram avidyātamobhinattitimiraṃ vidhūnoty,",
  "S06psp_4u:2464": "evaṃ hi subhūte bodhisattvo mahāsattvo 'nuttarāṃ samyaksaṃbodhim abhisaṃbudhya lokasyāloko bhavati.",
  "S06psp_4u:2465": "kathaṃ ca subhūte bodhisattvo mahāsattvo 'nuttarāṃ samyaksaṃbodhim abhisaṃbudhya sattvānām ulkādhāro bhavati prabhākaraḥ?",
  "S06psp_4u:2466": "iha subhūte (PSP_4:100)",
  "S06psp_4u:2467_0": "bodhisattvo mahāsattvo 'nuttarāṃ samyaksaṃbodhim abhisaṃbudhya ya ime ṣaṭpāramitāpratisaṃyuktāś",
  "S06psp_4u:2467_1": "catuḥsaṃgrahavastupratisaṃyuktāś ca sūtrāntās teṣām arthan tattvataḥ sattvebhyaḥ prakāśayati,",
  "S06psp_4u:2468": "sattvāṃś ca tatra niyojayati niveśayati pratiṣṭhāpayati,",
  "S06psp_4u:2469": "evaṃ hi subhūte bodhisattvo mahāsattvo 'nuttarāṃ samyaksaṃbodhim abhisaṃbudhya sattvānām ulkādhāraḥ prabhākaro bhavati.",
  "S06psp_4u:2470": "kathañ ca subhūte bodhisattvo mahāsattvo 'nuttarāṃ samyaksaṃbodhim abhisaṃbudhya sattvānāṃ sārthavāho bhavati?",
  "S06psp_4u:2471_0": "iha subhūte bodhisattvo mahāsattvo 'nuttarāṃ samyaksaṃbodhim abhisaṃbudhya kumārgasaṃprasthitānāṃ",
  "S06psp_4u:2471_1": "sattvānāṃ caturgamanagāminām ekāyanaṃ mārgam upadiśati sattvānāṃ viśuddhaye śokopadravāṇāṃ",
  "S06psp_4u:2471_2": "samatikramāya duḥkhadaurmanasyānām astaṃgamāyāryasya dharmasyādhigamāya nirvāṇasya sākṣātkriyāyai,",
  "S06psp_4u:2472": "evaṃ hi subhūte bodhisattvo mahāsattvo 'nuttarāṃ samyaksaṃbodhim abhisaṃbudhya sattvānāṃ sārthavāho bhavati. iti dvīpakāritram",
  "S06psp_4u:2473": "kathaṃ ca subhūte bodhisattvo mahāsattvo 'nuttarāṃ samyaksaṃbodhim abhisaṃbudhya lokasya pariṇāyako bhavati?",
  "S06psp_4u:2474_0": "iha subhūte bodhisattvo mahāsattvaḥ sattvanikāye mahākaruṇām utpādyānuttarāṃ samyaksaṃbodhim",
  "S06psp_4u:2474_1": "abhisaṃbudhya rūpasyānutpādāyānirodhāyāsaṃkleśāyāvyavadānāya sattvānāṃ dharman deśayati saṃprakāśayati,",
  "S06psp_4u:2475": "vedanāyāḥ saṃjñāyāḥ saṃskārāṇāṃ,",
  "S06psp_4u:2476_0": "vijñānasyānutpādāyānirodhāyāsaṃkleśāyāvyavadānāya dharman deśayati saṃprakāśayati.",
  "S06psp_4u:2476_1": "evaṃ dānaśīlakṣāntivīryadhyānaprajñāpāramitāyā anutpādāyānirodhāyāsaṃkleśāyāvyavadānāya",
  "S06psp_4u:2476_2": "dharman deśayati saṃprakāśayati. upāyapāramitāyāḥ praṇidhānapāramitāyā balapāramitāyā",
  "S06psp_4u:2476_3": "jñānapāramitāyāś cānutpādāyānirodhāyāsaṃkleśāyāvyavadānāya dharman deśayati saṃprakāśayati.",
  "S06psp_4u:2476_4": "adhyātmaśūnyatāyā bahirdhāśūnyatāyā adhyātmabahirdhāśūnyatāyā yāvad abhāvasvabhāva",
  "S06psp_4u:2476_5": "śūnyatāyāś cānutpādāyānirodhāyāsaṃkleśāyāvyavadānāya dharman deśayati saṃprakāśayati.",
  "S06psp_4u:2476_6": "saptatriṃśadbodhipakṣyāṇāṃ dharmāṇām āryasatyānām apramāṇadhyānārūpyasamāpattīnām",
  "S06psp_4u:2476_7": "abhijñānāṃ cānutpādāyānirodhāyāsaṃkleśāyā vyavadānāya dharman deśayati saṃprakāśayati.",
  "S06psp_4u:2476_8": "aṣṭānāṃ vimokṣāṇāṃ navānupūrvavihārasamāpattīnāṃ śūnyatānimittāpraṇihitānāṃ cānutpādāyānirodhāyāsaṃkleśāyāvyavadānāya",
  "S06psp_4u:2476_9": "dharman deśayati saṃprakāśayati. evaṃ sarvasamādhīnām (PSP_4:101)",
  "S06psp_4u:2477_0": "sarvadhāraṇīmukhānāṃ daśānāṃ balānāṃ caturṇāṃ vaiśāradyānāṃ catasṛṇāṃ pratisaṃvidām",
  "S06psp_4u:2477_1": "aṣṭādaśānām āveṇikānāṃ buddhadharmāṇāṃ cānutpādāyānirodhāyāsaṃkleśāyāvyavadānāya",
  "S06psp_4u:2477_2": "dharman deśayati saṃprakāśayati. sarvākārajñatāyā anutpādāyānirodhāyāsaṃkleśāyāvyavadānāya",
  "S06psp_4u:2477_3": "dharman deśayati saṃprakāśayati. pratyekabodher anutpādāyānirodhāyāsaṃkleśāyāvyavadānāya",
  "S06psp_4u:2477_4": "dharman deśayati saṃprakāśayati. srotaāpattiphalasyānutpādāyānirodhāyāsaṃkleśāyāvyavadānāya",
  "S06psp_4u:2477_5": "dharman deśayati saṃprakāśayati. evaṃ sakṛdāgāmiphalasyānāgāmiphalasyārhattvaphalasyānutpādāyānirodhāyāsaṃkleśāyāvyavadānāya",
  "S06psp_4u:2477_6": "dharman deśayati saṃprakāśayati. evaṃ hi subhūte bodhisattvo mahāsattvo 'nuttarāṃ",
  "S06psp_4u:2477_7": "samyaksaṃbodhim abhisaṃbudhya sattvānāṃ pariṇāyako bhavati. iti pariṇāyakakāritram",
  "S06psp_4u:2478": "kathañ ca subhūte bodhisattvo mahāsattvo 'nuttarāṃ samyaksaṃbodhim abhisaṃboddhukāmaḥ sattvānāṃ gatir bhavati?",
  "S06psp_4u:2479": "iha subhūte bodhisattvo mahāsattvo mūḍhānāṃ gatikānāṃ sattvānām antaśo 'nuttarāṃ samyaksaṃbodhim abhisaṃbudhya gatir bhavati. ākāśagatikaṃ rūpam iti sattvānāṃ dharman deśayati,",
  "S06psp_4u:2480": "vedanā saṃjñā saṃskārā,",
  "S06psp_4u:2481_0": "ākāśagatikaṃ vijñānam iti sattvānāṃ dharman deśayati. ākāśagatikā skandhadhātvāyatanapratītyasamutpādāḥ",
  "S06psp_4u:2481_1": "pratītyasamutpādāṅgāni ceti sattvānāṃ dharman deśayati. evaṃ sarvapāramitāḥ sarvaśūnyatāḥ",
  "S06psp_4u:2481_2": "sarvasamādhayaḥ sarvadhāraṇīmukhāni saptatriṃśadbodhipakṣyā dharmā apramāṇadhyānārūpyasamāpattaya",
  "S06psp_4u:2481_3": "āryasatyāny aṣṭavimokṣā navānupūrvavihārasamāpattayaḥ śūnyatānimittāpraṇihitāny abhijñādaśabalavaiśāradyapratisaṃvido",
  "S06psp_4u:2481_4": "'ṣṭādaśāveṇikabuddhadharmā ākāśagatikā iti sattvānāṃ dharman deśayati. ākāśagatikā",
  "S06psp_4u:2481_5": "sarvajñateti sattvānāṃ dharman deśayati. anāgatigatikā rūpaśūnyatā sā nāgacchati",
  "S06psp_4u:2481_6": "na gacchatīti sattvānāṃ dharman deśayati,",
  "S06psp_4u:2482": "vedanā saṃjñā saṃskārā,",
  "S06psp_4u:2483_0": "anāgatigatikā vijñānaśūnyatā sā nāgacchati na gacchatīti sattvānāṃ dharman deśayati.",
  "S06psp_4u:2483_1": "anāgatigatikā skandhadhātvāyatanapratītyasamutpādasya pratītyasamutpādāṅgānāñ ca",
  "S06psp_4u:2483_2": "śūnyatā sā nāgacchati na gacchatīti sattvānāṃ dharman deśayati. evam anāgatigatikā",
  "S06psp_4u:2483_3": "sarvapāramitāsarvaśūnyatāsarvavimokṣasamādhisamāpattidhāraṇīmukhaśūnyatā sā nāgacchati",
  "S06psp_4u:2483_4": "na gacchatīti sattvānāṃ dharman deśayati. (PSP_4:102)",
  "S06psp_4u:2484_0": "anāgatigatikā smṛtyupasthānasamyakprahāṇarddhipādendriyabalabodhyaṅgamārgaśūnyatā",
  "S06psp_4u:2484_1": "sā nāgacchati na gacchatīti sattvānāṃ dharman deśayati. anāgatigatikā apramāṇadhyānārūpyasamāpattiśūnyatā",
  "S06psp_4u:2484_2": "sā nāgacchati na gacchatīti sattvānāṃ dharman deśayati. anāgatigatikā śūnyatānimittāpraṇihitābhijñāśūnyatā",
  "S06psp_4u:2484_3": "sā nāgacchati na gacchatīti sattvānāṃ dharman deśayati. anāgatigatikā daśatathāgatabalavaiśāradyapratisaṃvidāveṇikabuddhadharmaśūnyatā",
  "S06psp_4u:2484_4": "sā nāgacchati na gacchatīti sattvānāṃ dharman deśayati. anāgatigatikā sarvākārajñatāśūnyatā",
  "S06psp_4u:2484_5": "sā nāgacchati na gacchatīti sattvānāṃ dharman deśayati. evaṃ hi subhūte bodhisattvo",
  "S06psp_4u:2484_6": "mahāsattvo 'nuttarāṃ samyaksaṃbodhim abhisaṃbudhya sattvānāṃ gatir bhavati. tat kasya hetoḥ?",
  "S06psp_4u:2485": "śūnyatāgatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2486": "na hi subhūte śūnyatāyā āgatir vā gatir vopalabhyate. ānimittagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2487": "na hi subhūte ānimittasyāgatir vā gatir vopalabhyate. apraṇihitagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2488": "na hi subhūte 'praṇihitasyāgatir vā gatir vopalabhyate. anabhisaṃskāragatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2489": "na hi subhūte 'nabhisaṃskārasyāgatir vā gatir vopalabhyate. ity anābhogakāritram",
  "S06psp_4u:2490": "anutpādagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2491": "na hi subhūte 'nutpādasyāgatir vā gatir vopalabhyate. anirodhagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2492": "na hi subhūte 'nirodhasyāgatir vā gatir vopalabhyate. asaṃkleśāvyavadānagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2493": "na hi subhūte 'saṃkleśāvyavadānasyāgatir vā gatir vopalabhyate. ajātābhāvagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2494": "na hi subhūte 'jātābhāvasyāgatir vā gatir vopalabhyate. svapnagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2495": "na hi subhūte svapnasyāgatir vā gatir vopalabhyate. māyāgatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2496": "na hi subhūte māyāyā āgatir vā gatir (PSP_4:103)",
  "S06psp_4u:2497": "vopalabhyate. pratiśrutkāgatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2498": "na hi subhūte pratiśrutkāyā āgatir vā gatir vopalabhyate. pratibhāsagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2499": "na hi subhūte pratibhāsasyāgatir vā gatir vopalabhyate. nirmitagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2500": "na hi subhūte nirmitasyāgatir vā gatir vopalabhyate. marīcīgatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2501": "na hi subhūte marīcyā āgatir vā gatir vopalabhyate. gandharvanagaragatikā hi subhūte sarva dharmās te tāṅ gatin na vyativartante. tat kasya hetoḥ?",
  "S06psp_4u:2502": "na hi subhūte gandharvanagarasyāgatir vā gatir vopalabhyate. anantāparyantagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2503": "na hi subhūte anantāparyantasyāgatir vā gatir vopalabhyate. anuddhārāpratyuddhāragatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2504": "na hi subhūte 'nuddhārāpratyuddhārasyāgatir vā gatir vopalabhyate. anāgatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2505": "na hi subhote 'nāgater āgatir vā gatir vopalabhyate. anāyūhāniryūhagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2506": "na hi subhūte 'nāyūhāniryūhasyāgatir vā gatir vopalabhyate. ayogāviyogāśleṣāviśleṣagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2507": "na hi subhūte 'yogāviyogāśleṣāviśleṣasyāgatir vā gatir vopalabhyate. ātmagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2508": "na hi subhūte ātmana āgatir vā gatir vopalabhyate. sattvagatikā hi subhūte sarvadharmā,",
  "S06psp_4u:2509": "jīvajantupoṣapuruṣapudgalamanujamānavakārakavedakajānakapaśyakotthāpakasamutthāpakagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2510": "atyantatayā hi subhūte sattvo na saṃvidyate jīvajantupoṣapuruṣapudgalamanujamānavakārakavedakajānakapaśyakotthāpakasamutthāpakā na saṃvidyante,",
  "S06psp_4u:2511": "kutaḥ punar eṣām āgatir vā gatir vā bhaviṣyati. nityagatikā hi subhūte sarvadharmās te tāṅ gatin na vyativartante,",
  "S06psp_4u:2512": "sukhagatikā hi subhūte sarvadharmās te tāṅ gatin na vyativartante,",
  "S06psp_4u:2513": "ātmagatikā hi subhūte sarvadharmās te tāṅ gatin na vyativartante,",
  "S06psp_4u:2514": "śubhagatikā (PSP_4:104)",
  "S06psp_4u:2515": "hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2516": "atyantatayā hi subhūte nityaṃ sukham ātmā śubhan na saṃvidyate,",
  "S06psp_4u:2517": "kutaḥ punar eṣām āgatir vā gatir vā bhaviṣyati. anityagatikā hi subhūte sarvadharmās te tāṅ gatin na vyativartante,",
  "S06psp_4u:2518": "duḥkhagatikā hi subhūte sarvadharmās te tāṅ gatin na vyativartante,",
  "S06psp_4u:2519": "anātmagatikā hi subhūte sarvadharmās te tāṅ gatin na vyativartante,",
  "S06psp_4u:2520": "aśubhagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2521": "atyantatayā hi subhūte anityaṃ duḥkham anātmā aśubhan na saṃvidyate,",
  "S06psp_4u:2522": "kutaḥ punar eṣām āgatir vā gatir vā bhaviṣyati. rāgagatikā hi subhūte sarvadharmās te tāṅ gatin na vyativartante,",
  "S06psp_4u:2523": "doṣagatikā hi subhūte sarvadharmās te tāṅ gatin na vyativartante,",
  "S06psp_4u:2524": "mohagatikā hi subhūte sarvadharmās te tāṅ gatin na vyativartante,",
  "S06psp_4u:2525": "dṛṣṭigatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2526": "atyantatayā hi subhūte dṛṣṭikṛtaṃ vastu na saṃvidyate,",
  "S06psp_4u:2527": "kuto dṛṣṭikṛtāni bhaviṣyanti?",
  "S06psp_4u:2528": ", kuta evāgatir vā gatir vā bhaviṣyati. tathatāgatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2529": "na hi subhūte tathatāyā āgatir vā gatir vopalabhyate,",
  "S06psp_4u:2530": "dharmadhātugatikā hi subhūte sarvadharmās te tāṅ gatin na vyativartante,",
  "S06psp_4u:2531": "bhūtakoṭigatikā hi subhūte sarvadharmās te tāṅ gatin na vyativartante,",
  "S06psp_4u:2532": "samatāgatikā hi subhūte sarvadharmās te tāṅ gatin na vyativartante,",
  "S06psp_4u:2533": "acintyadhātugatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2534": "na hi subhūte dharmadhātor bhūtakoṭeḥ samatāyā acintyadhātor āgatir vā gatir vopalabhyate. acalagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2535": "na hi subhūte 'calasya dharmasyāgatir vā gatir vopalabhyate.",
  "S06psp_4u:2536": "iti yānatrayaniryāṇatatphalasākṣātkaraṇakāritram",
  "S06psp_4u:2537": "rūpagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2538": "atyantatayā hi subhūte rūpan na saṃvidyate,",
  "S06psp_4u:2539": "kutaḥ punar asyāgatir vā gatir vā bhaviṣyati. vedanā saṃjñā saṃskārāḥ,",
  "S06psp_4u:2540": "vijñānagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2541": "atyantatayā hi subhūte vijñānan na saṃvidyate,",
  "S06psp_4u:2542_0": "kutaḥ punar asyāgatir vā gatir vā bhaviṣyati. evaṃ skandhadhātvāyatanapratītyasamutpādapratītyasamutpādāṅgagatikā",
  "S06psp_4u:2542_1": "hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2543": "atyantatayā hi subhūte skandhadhātvāyatanapratītyasamutpādapratītyasamutpādāṅgāni na saṃvidyante, (PSP_4:105)",
  "S06psp_4u:2544": "kutaḥ punar eṣām āgatir vā gatir vā bhaviṣyati. dānapāramitāgatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2545": "atyantatayā hi subhūte dānapāramitā na saṃvidyate,",
  "S06psp_4u:2546": "kutaḥ punar asyā āgatir vā gatir vā bhaviṣyati. evaṃ śīlapāramitāgatikā hi subhūte sarvadharmās te tāṅ gatin na vyativartante,",
  "S06psp_4u:2547": "kṣāntipāramitāgatikā hi subhūte sarvadharmās te tāṅ gatin na vyativartante,",
  "S06psp_4u:2548": "vīryapāramitāgatikā hi subhūte sarvadharmās te tāṅ gatin na vyativartante,",
  "S06psp_4u:2549": "dhyānapāramitāgatikā hi subhūte sarvadharmās te tāṅ gatin na vyativartante,",
  "S06psp_4u:2550": "prajñāpāramitāgatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2551": "atyantatayā hi subhūte śīlakṣāntivīryadhyānaprajñāpāramitā na saṃvidyate,",
  "S06psp_4u:2552": "kutaḥ punar āsām āgatir vā gatir vā bhaviṣyati. adhyātmaśūnyatāgatikā hi subhūte sarvadharmās te tāṅ gatin na vyativartante,",
  "S06psp_4u:2553": "yāvad abhāvasvabhāvaśūnyatāgatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2554": "atyantatayā hi subhūte adhyātmaśūnyatā,",
  "S06psp_4u:2555": "yāvad abhāvasvabhāvaśūnyatā na saṃvidyate,",
  "S06psp_4u:2556": "kutaḥ punar āsām āgatir vā gatir vā bhaviṣyati. smṛtyupasthānagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2557": "atyantatayā hi subhūte smṛtyupasthānāni na saṃvidyante,",
  "S06psp_4u:2558": "kutaḥ punar eṣām āgatir vā gatir vā bhaviṣyati. evaṃ samyakprahāṇarddhipādendriyabalabodhyaṅgamārgagatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2559": "atyantatayā hi subhūte samyakprahāṇarddhipādendriyabalabodhyaṅgamārgā na saṃvidyante,",
  "S06psp_4u:2560_0": "kutaḥ punar eṣām āgatir vā gatir vā bhaviṣyati. apramāṇadhyānārūpyasamāpattigatikā",
  "S06psp_4u:2560_1": "hi subhūte sarvadharmās te tāṅ gatin na vyativartante. āryasatyavimokṣasamādhisamāpattidhāraṇīmukhagatikā",
  "S06psp_4u:2560_2": "hi subhūte sarvadharmās te tāṅ gatin na vyativartante. abhijñādaśabalavaiśāradyapratisaṃvicchūnyatānimittapraṇihitāṣṭādaśāveṇikabuddhadharmā",
  "S06psp_4u:2560_3": "gatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2561": "atyantatayā hi subhūte sarvadharmā na saṃvidyante,",
  "S06psp_4u:2562": "kutaḥ punar eṣām āgatir vā gatir vā bhaviṣyati. srotaāpattiphalagatikā hi subhūte sarvadharmās te tāṅ gatin na vyativartante,",
  "S06psp_4u:2563": "sakṛdāgāmiphalagatikā hi subhūte sarvadharmās te tāṅ gatin na vyativartante,",
  "S06psp_4u:2564": "anāgāmiphalagatikā hi subhūte sarvadharmās te tāṅ gatin na vyativartante,",
  "S06psp_4u:2565": "arhattvapratyekabuddhagatikā (PSP_4:106)",
  "S06psp_4u:2566": "hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2567": "atyantatayā hi subhūte srotaāpannasakṛdāgāmyanāgāmyarhattvapratyekabuddhā na saṃvidyante,",
  "S06psp_4u:2568": "kutaḥ punar eṣām āgatir vā gatir vā bhaviṣyati. anuttarā samyaksaṃbodhigatikā hi subhūte sarvadharmās te tāṅ gatin na vyativartante. tat kasya hetoḥ?",
  "S06psp_4u:2569": "atyantatayā hi subhūte 'nuttarā samyaksaṃbodhir na saṃvidyate,",
  "S06psp_4u:2570": "kutaḥ punar asyā āgatir vā gatir vā bhaviṣyati.",
  "S06psp_4u:2571": "subhūtir āha:",
  "S06psp_4u:2572": "ko 'tra bhagavan gambhīrāyāṃ prajñāpāramitāyām adhimokṣyate?",
  "S06psp_4u:2573": "bhagavān āha:",
  "S06psp_4u:2574": "ye subhūte bodhisattvā mahāsattvāḥ pūrvacaritā bhaviṣyanty anuttarāyāṃ samyaksaṃbodhau,",
  "S06psp_4u:2575": "pūrvajinakṛtādhikārāḥ pūrvajinaparipācitakuśalamūlā bhaviṣyanti,",
  "S06psp_4u:2576": "bahubuddhakoṭīniyutaśatasahasraparyupāsitā bhaviṣyanti,",
  "S06psp_4u:2577": "kalyāṇamitraparigṛhītāś ca ta imāṃ gambhīrāṃ prajñāpāramitām adhimokṣante. iti gatikāritram",
  "S06psp_4u:2578": "iti kāritralakṣaṇam",
  "S06psp_4u:2579": "subhūtir āha:",
  "S06psp_4u:2580": "kāni punar bhagavaṃs teṣāṃ bodhisattvānāṃ mahāsattvānāṃ liṅgāny ākārāṇi nimittāni svabhāvā bhaviṣyanti,",
  "S06psp_4u:2581": "ya imāṃ gambhīrāṃ prajñāpāramitāṃ jñāsyanti?",
  "S06psp_4u:2582": "evam ukte bhagavān āyuṣmantaṃ subhūtim etad avocat:",
  "S06psp_4u:2583": "rāgavinayaviviktasvabhāvās te subhūte bodhisattvā mahāsattvā bhaviṣyanti,",
  "S06psp_4u:2584": "doṣamohavinayaviviktasvabhāvās te subhūte bodhisattvā mahāsattvā bhaviṣyanti. iti kleśaviviktasvabhāvaḥ",
  "S06psp_4u:2585": "rāgaliṅgaviviktasvabhāvāś ca te subhūte bodhisattvā mahāsattvā bhaviṣyanti,",
  "S06psp_4u:2586": "doṣamohaliṅgaviviktasvabhāvāś ca te subhūte bodhisattvā mahāsattvā bhaviṣyanti. iti talliṅgavivekasvabhāvaḥ",
  "S06psp_4u:2587": "rāganimittavivekasvabhāvāś ca te subhūte bodhisattvā mahāsattvā bhaviṣyanti,",
  "S06psp_4u:2588": "doṣamohanimittavivekasvabhāvāś ca te subhūte bodhisattvā mahāsattvā bhaviṣyanti. iti tannimittavivekasvabhāvaḥ",
  "S06psp_4u:2589": "rāgārāgaviviktasvabhāvāś ca te subhūte bodhisattvā mahāsattvā bhaviṣyanti,",
  "S06psp_4u:2590": "doṣādoṣamohāmohaviviktasvabhāvāś ca te subhūte bodhisattvā mahāsattvā bhaviṣyanti,",
  "S06psp_4u:2591": "ya imāṃ gambhīrāṃ prajñāpāramitām adhimokṣyante.",
  "S06psp_4u:2592": "(PSP_4:107)",
  "S06psp_4u:2593": "subhūtir āha:",
  "S06psp_4u:2594": "kiṃgatikās te bhagavan bodhisattvā mahāsattvā bhaviṣyanti,",
  "S06psp_4u:2595": "ya imāṃ gambhīrāṃ prajñāpāramitām ājñāsyanti?",
  "S06psp_4u:2596": "bhagavān āha:",
  "S06psp_4u:2597": "sarvākārajñatāgatikā hi subhūte bodhisattvā mahāsattvā bhaviṣyanti,",
  "S06psp_4u:2598": "ya imāṃ gambhīrāṃ prajñāpāramitām ājñāsyanti.",
  "S06psp_4u:2599": "subhūtir āha:",
  "S06psp_4u:2600": "sarvākārajñatāgatikās te bhagavan bodhisattvā mahāsattvāḥ sarvasattvānāṃ gatir bhavanti.",
  "S06psp_4u:2601": "bhagavān āha:",
  "S06psp_4u:2602": "evam etat subhūte evam etat,",
  "S06psp_4u:2603": "sarvākārajñatāgatikās te subhūte bodhisattvā mahāsattvāḥ sarvasattvānāṃ gatir bhaviṣyanti,",
  "S06psp_4u:2604": "ya imāṃ gambhīrāṃ prajñāpāramitām adhimokṣyante.",
  "S06psp_4u:2605": "iti vipakṣapratipakṣavivekasvabhāvaḥ",
  "S06psp_4u:2606": "subhūtir āha:",
  "S06psp_4u:2607": "duṣkarakārakā bhagavaṃs te bodhisattvā mahāsattvā bhaviṣyanti,",
  "S06psp_4u:2608": "yair ayaṃ saṃnāhaḥ saṃnaddhaḥ sarvasattvān parinirvāpayiṣyāma iti. na cātra sattvo na sattvaprajñaptir upalabhyate.",
  "S06psp_4u:2609": "bhagavān āha:",
  "S06psp_4u:2610": "evam etat subhūte evam etat,",
  "S06psp_4u:2611": "duṣkarakārakās te subhūte bodhisattvā mahāsattvā bhaviṣyanti,",
  "S06psp_4u:2612": "yair ayaṃ saṃnāhaḥ saṃnaddhaḥ sarvasattvān parinirvāpayiṣyāma iti. sa khalu punaḥ subhūte bodhisattvasya mahāsattvasya saṃnāho na rūpasaṃbaddhaḥ. tat kasya hetoḥ?",
  "S06psp_4u:2613": "atyantatayā hi subhūte rūpaṃ na saṃvidyante,",
  "S06psp_4u:2614": "na bodhisattvo na bodhisattvasaṃnāhas tenocyate subhūte na rūpasaṃbaddho 'yaṃ saṃnāha iti,",
  "S06psp_4u:2615": "vedanā saṃjñā saṃskārāḥ,",
  "S06psp_4u:2616": "sa khalu punaḥ subhūte bodhisattvasya mahāsattvasya saṃnāho na vijñānasaṃbaddhaḥ. tat kasya hetoḥ?",
  "S06psp_4u:2617_0": "atyantatayā hi subhūte vijñānan na saṃvidyate na bodhisattvo na bodhisattvasaṃnāhas",
  "S06psp_4u:2617_1": "tenocyate subhūte na vijñānasaṃbaddho 'yaṃ saṃnāha iti. na skandhadhātvāyatanapratītyasamutpādasya",
  "S06psp_4u:2617_2": "pratītyasamutpādāṅgānāṃ vā saṃbaddho 'yaṃ saṃnāhaḥ. tat kasya hetoḥ?",
  "S06psp_4u:2618_0": "atyantatayā hi subhūte skandhadhātvāyatanapratītyasamutpādaḥ pratītyasamutpādāṅgāni",
  "S06psp_4u:2618_1": "vā na saṃvidyante na bodhisattvo na bodhisattvasaṃnāhas tenocyate subhūte na pratītyasamutpādasaṃbandho",
  "S06psp_4u:2618_2": "na pratītyasamutpādāṅgasaṃbaddho 'yaṃ saṃnāha iti. evaṃ vistareṇa subhūte nāyaṃ saṃnāha",
  "S06psp_4u:2618_3": "ātmasattvajīvajantupoṣapuruṣapudgalamanujamānavakārakavedakajānakapaśyakasaṃbandho",
  "S06psp_4u:2618_4": "yāvat subhūte nāyaṃ saṃnāhaḥ sarvākārajñatāsaṃbaddhaḥ. tat (PSP_4:108)",
  "S06psp_4u:2619": "kasya hetoḥ?",
  "S06psp_4u:2620": "atyantatayā hi subhūte sarvākārajñatā na saṃvidyate na bodhisattvo na bodhisattvasaṃnāhas tenocyate,",
  "S06psp_4u:2621_0": "yāvan na sarvākārajñatāsaṃbaddho 'yaṃ bodhisattvasya mahāsattvasya saṃnāha iti. sarvadharmasaṃbaddho",
  "S06psp_4u:2621_1": "batāyaṃ bodhisattvasya mahāsattvasya saṃnāho yair ayaṃ gambhīrāyāṃ prajñāpāramitāyāṃ",
  "S06psp_4u:2621_2": "caradbhir evaṃ saṃnāhaḥ saṃnaddhaḥ,",
  "S06psp_4u:2622": "evaṃ sarvasattvān parinirvāpayiṣyāmaḥ. iti duṣkaratāsvabhāvaḥ",
  "S06psp_4u:2623": "subhūtir āha:",
  "S06psp_4u:2624": "asya bhagavan bodhisattvasya mahāsattvasya sarvasattvān parinirvāpayiṣyāmīti,",
  "S06psp_4u:2625": "evaṃ saṃnāhasaṃnaddhasya sthānadvayan na pratikāṅkṣitavyaṃ śrāvakabhūmir vā pratyekabuddhabhūmir vā,",
  "S06psp_4u:2626_0": "asthānam etat bhagavann anavakāśo 'yaṃ sa bodhisattvo mahāsattva evaṃ saṃnāhasaṃnaddhaḥ",
  "S06psp_4u:2626_1": "sarvasattvān parinirvāpayiṣyāmīti śrāvakabhūmau vā pratyekabuddhabhūmau vā paten",
  "S06psp_4u:2626_2": "naitat sthānaṃ vidyate. tat kasya hetoḥ?",
  "S06psp_4u:2627": "na hi bodhisattvasya mahāsattvasya sīmābaddhaḥ sattvānāṃ kṛtaśaḥ saṃnāhasaṃnaddhaḥ. ity aikāntikasvabhāvaḥ",
  "S06psp_4u:2628": "evam ukte bhagavān āyuṣmantaṃ subhūtim etad avocat:",
  "S06psp_4u:2629": "kaṃ punas tvaṃ subhūte 'rthavaśaṃ saṃpaśyann evaṃ vadasi?",
  "S06psp_4u:2630_0": "asya bodhisattvasya mahāsattvasya mahāsaṃnāhasaṃnaddhasya iha gambhīrāyāṃ prajñāpāramitāyān",
  "S06psp_4u:2630_1": "na dvayoḥ sthānayor anyatarānyataraṃ sthānaṃ pratikāṅkṣitavyaṃ śrāvakabhūmir vā pratyekabuddhabhūmir vā.",
  "S06psp_4u:2631": "subhūtir āha:",
  "S06psp_4u:2632": "tathā hi bhagavan na bodhisattvena mahāsattvena prādeśikānāṃ sattvānāṃ kṛtaśaḥ saṃnāhaḥ saṃnaddhaḥ,",
  "S06psp_4u:2633": "sarvasattvaparinirvāṇāya sarvākārajñatājñānasya kṛtaśo bhagavan bodhisattvena mahāsattvena saṃnāhaḥ saṃnaddhaḥ.",
  "S06psp_4u:2634": "bhagavān āha:",
  "S06psp_4u:2635": "evam etat subhūte evam etat,",
  "S06psp_4u:2636": "na prādeśikānāṃ sattvānāṃ kṛtaśo bodhisattvena mahāsattvena mahāsaṃnāhaḥ saṃnaddhaḥ,",
  "S06psp_4u:2637": "api tu khalu punaḥ subhūte sarvasattvānāṃ parinirvāṇāya sarvākārajñatājñānasya kṛtaśo bodhisattvena mahāsattvena mahāsaṃnāhaḥ saṃnaddhaḥ. ity uddeśasvabhāvaḥ",
  "S06psp_4u:2638": "subhūtir āha:",
  "S06psp_4u:2639": "gambhīrā bhagavan prajñāpāramitā sā na kenacid bhāvayitavyā na kvacin na kathaṃcid bhāvayitavyā. tat kasya hetoḥ? na (PSP_4:109)",
  "S06psp_4u:2640": "hi bhagavann iha gambhīrāyāṃ prajñāpāramitāyāṃ kasyacid dharmasya pariniṣpattir upalabhyate,",
  "S06psp_4u:2641": "yo vā bhāvayed yaṃ vā bhāvayed yena vā bhāvayet,",
  "S06psp_4u:2642": "ākāśabhāvanaiṣā bhagavan yad uta prajñāpāramitābhāvanā,",
  "S06psp_4u:2643": "sarvadharmā bhāvanaiṣā yad uta prajñāpāramitābhāvanā,",
  "S06psp_4u:2644": "asadbhāvanaiṣā yad uta prajñāpāramitābhāvanā,",
  "S06psp_4u:2645": "aparigrahabhāvanaiṣā yad uta prajñāpāramitābhāvanā bhāvanāvibhāvanaiṣā bhagavan yad uta prajñāpāramitābhāvanā.",
  "S06psp_4u:2646": "bhagavān āha:",
  "S06psp_4u:2647": "kasya subhūte bhāvanāvibhāvanaiṣā yad uta prajñāpāramitābhāvanā?",
  "S06psp_4u:2648": "subhūtir āha:",
  "S06psp_4u:2649": "rūpabhāvanāvibhāvanaiṣā bhagavan yad uta prajñāpāramitābhāvanā vedanāsaṃjñāsaṃskārabbhāvanāvibhāvanaiṣā bhagavan yad uta prajñāpāramitābhāvanā,",
  "S06psp_4u:2650": "vijñānabhāvanāvibhāvanaiṣā bhagavan yad uta prajñāpāramitābhāvanā,",
  "S06psp_4u:2651": "ātmabhāvanāvibhāvanaiṣā bhagavan yad uta prajñāpāramitābhāvanā,",
  "S06psp_4u:2652": "sattvajīvajantupoṣapuruṣapudgalamanujamānavakārakavedakajānakapaśyakabhāvanāvibhāvanaiṣā yad uta prajñāpāramitābhāvanā,",
  "S06psp_4u:2653": "dānapāramitābhāvanāvibhāvanaiṣā yad uta prajñāpāramitābhāvanā śīlapāramitābhāvanāvibhāvanaiṣā yad uta prajñāpāramitābhāvanā,",
  "S06psp_4u:2654": "kṣāntipāramitābhāvanāvibhāvanaiṣā yad uta prajñāpāramitābhāvanā,",
  "S06psp_4u:2655": "vīryapāramitābhāvanāvibhāvanaiṣā yad uta prajñāpāramitābhāvanā,",
  "S06psp_4u:2656": "dhyānapāramitābhāvanāvibhāvanaiṣā yad uta prajñāpāramitābhāvanā,",
  "S06psp_4u:2657": "prajñāpāramitābhāvanāvibhāvanaiṣā yad uta prajñāpāramitābhāvanā,",
  "S06psp_4u:2658": "adhyātmaśūnyatābhāvanāvibhāvanaiṣā yad uta prajñāpāramitābhāvanā yāvad abhāvasvabhāvaśūnyatābhāvanāvibhāvanaiṣā yad uta prajñāpāramitābhāvanā,",
  "S06psp_4u:2659": "smṛtyupasthānabhāvanāvibhāvanaiṣā yad uta prajñāpāramitābhāvanā,",
  "S06psp_4u:2660": "samyakprahāṇarddhipādendriyabalabodhyaṅgamārgabhāvanāvibhāvanaiṣā yad uta prajñāpāramitābhāvanā,",
  "S06psp_4u:2661": "apramāṇadhyānārūpyasamāpattibhāvanāvibhāvanaiṣā yad uta prajñāpāramitābhāvanā,",
  "S06psp_4u:2662": "śūnyatānimittāpraṇihitābhijñābhāvanāvibhāvanaisā yad uta prajñāpāramitābhāvanā,",
  "S06psp_4u:2663": "vimokṣamukhasamādhisamāpattidhāraṇīmukhabhāvanāvibhāvanaiṣā yad uta prajñāpāramitābhāvanā,",
  "S06psp_4u:2664": "āryasatyabhāvanāvibhāvanaiṣā yad uta prajñāpāramitābhāvanā, (PSP_4:110)",
  "S06psp_4u:2665": "daśabalabhāvanāvibhāvanaiṣā yad uta prajñāpāramitābhāvanā,",
  "S06psp_4u:2666": "vaiśāradyapratisaṃvidāveṇikabuddhadharmabhāvanāvibhāvanaiṣā yad uta prajñāpāramitābhāvanā,",
  "S06psp_4u:2667": "srotaāpattiphalabhāvanāvibhāvanaiṣā yad uta prajñāpāramitābhāvanā,",
  "S06psp_4u:2668": "sakṛdāgāmiphalabhāvanāvibhāvanaiṣā yad uta prajñāpāramitābhāvanā,",
  "S06psp_4u:2669": "anāgāmiphalabhāvanāvibhāvanaiṣā yad uta prajñāpāramitābhāvanā,",
  "S06psp_4u:2670": "arhattvabhāvanāvibhāvanaiṣā yad uta prajñāpāramitābhāvanā,",
  "S06psp_4u:2671": "pratyekabuddhabhāvanāvibhāvanaiṣā yad uta prajñāpāramitābhāvanā,",
  "S06psp_4u:2672": "bodhisattvabhāvanāvibhāvanaiṣā yad uta prajñāpāramitābhāvanā,",
  "S06psp_4u:2673": "yāvat sarvākārajñatābhāvanāvibhāvanaiṣā bhagavan yad uta prajñāpāramitābhāvanā.",
  "S06psp_4u:2674": "bhagavān āha:",
  "S06psp_4u:2675": "evam etat subhūte evam etat,",
  "S06psp_4u:2676": "rūpabhāvanāvibhāvanaiṣā subhūte yad uta prajñāpāramitābhāvanā,",
  "S06psp_4u:2677": "vedanāsaṃjñāsaṃskārabhāvanāvibhāvanaiṣā yad uta prajñāpāramitābhāvanā,",
  "S06psp_4u:2678": "vijñānabhāvanāvibhāvanaiṣā yad uta prajñāpāramitābhāvanā,",
  "S06psp_4u:2679": "skandhabhāvanāvibhāvanaiṣā yad uta prajñāpāramitābhāvanā,",
  "S06psp_4u:2680": "dhātubhāvanāvibhāvanaiṣā yad uta prajñāpāramitābhāvanā,",
  "S06psp_4u:2681": "āyatanabhāvanāvibhāvanaiṣā yad uta prajñāpāramitābhāvanā,",
  "S06psp_4u:2682": "pratītyasamutpādabhāvanāvibhāvanaiṣā yad uta prajñāpāramitābhāvanā,",
  "S06psp_4u:2683": "pratītyasamutpādāṅgabhāvanāvibhāvanaiṣā yad uta prajñāpāramitābhāvanā,",
  "S06psp_4u:2684": "cakṣurūpacakṣurvijñānacakṣuḥsaṃsparśacakṣuḥsaṃsparśapratyayavedanābhāvanāvibhāvanaiṣā yad uta prajñāpāramitābhāvanā,",
  "S06psp_4u:2685": "evaṃ śrotraghrāṇajihvākāyamanodharmaḥ manovijñāna manaḥsaṃsparśamanaḥsaṃsparśapratyayavedanābhāvanāvibhāvanaiṣā yad uta prajñāpāramitābhāvanā,",
  "S06psp_4u:2686": "pṛthivīdhātubhāvanāvibhāvanaiṣā yad uta prajñāpāramitābhāvanā,",
  "S06psp_4u:2687": "abdhātubhāvanāvibhāvanaiṣā yad uta prajñāpāramitābhāvanā,",
  "S06psp_4u:2688": "tejodhātubhāvanāvibhāvanaiṣā yad uta prajñāpāramitābhāvanā,",
  "S06psp_4u:2689": "vāyudhātubhāvanāvibhāvanaiṣā yad uta prajñāpāramitābhāvanā,",
  "S06psp_4u:2690_0": "ākāśadhātubhāvanāvibhāvanaiṣā yad uta prajñāpāramitābhāvanā vijñānadhātubhāvanāvibhāvanaiṣā",
  "S06psp_4u:2690_1": "yad uta prajñāpāramitābhāvanā avidyābhāvanāvibhāvanaiṣā yad uta prajñāpāramitābhāvanā",
  "S06psp_4u:2690_2": "saṃskārabhāvanāvibhāvanaiṣā yad uta prajñāpāramitābhāvanā,",
  "S06psp_4u:2691": "vijñānabhāvanāvibhāvanaiṣā,",
  "S06psp_4u:2692": "nāmarūpabhāvanāvibhāvanaiṣā,",
  "S06psp_4u:2693": "ṣaḍāyatanabhāvanāvibhāvanaiṣā, (PSP_4:111)",
  "S06psp_4u:2694": "sparśabhāvanāvibhāvanaiṣā,",
  "S06psp_4u:2695": "vedanābhāvanāvibhāvanaiṣā,",
  "S06psp_4u:2696": "tṛṣṇābhāvanāvibhāvanaiṣā,",
  "S06psp_4u:2697": "upādānabhāvanāvibhāvanaiṣā,",
  "S06psp_4u:2698": "bhavabhāvanāvibhāvanaiṣā,",
  "S06psp_4u:2699": "jātibhāvanāvibhāvanaiṣā,",
  "S06psp_4u:2700": "jarāmaraṇaśokaparidevaduḥkhadaurmanasyopāyāsabhāvanāvibhāvanai ṣā yad uta prajñāpāramitābhāvanā. evaṃ sarvapāramitābhāvanāvibhāvanaiṣā yad uta prajñāpāramitābhāvanā,",
  "S06psp_4u:2701": "sarvaśūnyatābhāvanāvibhāvanaiṣā yad uta prajñāpāramitābhāvanā,",
  "S06psp_4u:2702": "bodhipakṣyadharmabhāvanāvibhāvanaiṣā yad uta prajñāpāramitābhāvanā,",
  "S06psp_4u:2703": "apramāṇadhyānārūpyasamāpattibhāvanāvibhāvanaiṣā yad uta prajñāpāramitābhāvanā,",
  "S06psp_4u:2704": "āryasatyābhijñāśūnyatānimittāpraṇihitavimokṣasamādhisamāpattidhāraṇīmukhabhāvanāvibhāvanaiṣā yad uta prajñāpāramitābhāvanā,",
  "S06psp_4u:2705": "daśabalavaiśāradyapratisaṃvidāveṇikabuddhadharmabhāvanāvibhāvanaiṣā yad uta prajñāpāramitābhāvanā,",
  "S06psp_4u:2706": "yāvat sarvākārajñatābhāvanāvibhāvanaiṣā yad uta prajñāpāramitābhāvanā.",
  "S06psp_4u:2707": "ity anupalambhasvabhāvaḥ",
  "S06psp_4u:2708": "iha subhūte gambhīrāyāṃ prajñāpāramitāyām upaparīkṣitavyo bodhisattvo mahāsattvo 'vinivartanīya iti,",
  "S06psp_4u:2709": "yaḥ kaścid bodhisattvo mahāsattva iha gambhīrāyāṃ prajñāpāramitāyāṃ nābhiniviśeta so 'vinivartanīyo bodhisattvo mahāsattva upaparīkṣitavyo,",
  "S06psp_4u:2710_0": "evaṃ dhyānapāramitāyāṃ vīryapāramitāyāṃ kṣāntipāramitāyāṃ śīlapāramitāyāṃ dānapāramitāyāṃ",
  "S06psp_4u:2710_1": "yo bodhisattvo mahāsattvo nābhiniviśeta so 'vinivartanīyo bodhisattvo mahāsattva",
  "S06psp_4u:2710_2": "upaparīkṣitavyaḥ. evam adhyātmaśūnyatāyāṃ yāvad abhāvasvabhāvaśūnyatāyāṃ nābhiniviśeta,",
  "S06psp_4u:2711": "saptatriṃśadbodhipakṣyeṣu dharmeṣu nābhiniviśeta,",
  "S06psp_4u:2712": "āryasatyeṣv apramāṇadhyānārūpyasamāpattiṣu nābhiniviśeta,",
  "S06psp_4u:2713": "aṣṭavimokṣeṣu navasv anupūrvavihārasamāpattiṣu śūnyatānimittāpraṇihiteṣu nābhiniviśeta,",
  "S06psp_4u:2714": "samādhidhāraṇīmukheṣv abhijñāsu nābhiniviśeta,",
  "S06psp_4u:2715": "daśabalavaiśāradyapratisaṃvidāveṇikeṣu buddhadharmeṣu nābhiniviśeta,",
  "S06psp_4u:2716_0": "yaḥ kaścid bodhisattvo mahāsattvaḥ sarvākārajñatāyāṃ nābhiniviśeta so 'vinivartanīyo",
  "S06psp_4u:2716_1": "bodhisattvo mahāsattvaḥ. yaḥ kaścid bodhisattvo mahāsattva iha gambhīrāyāṃ prajñāpāramitāyāṃ",
  "S06psp_4u:2716_2": "caran na parabhāṣitāni na paramantritāni sārataḥ parataḥ paśyati so 'vinivartanīyo",
  "S06psp_4u:2716_3": "bodhisattvo mahāsattvo,",
  "S06psp_4u:2717": "yaḥ kaścid bodhisattvo mahāsattva iha gambhīrāyāṃ prajñāpāramitāyāṃ caran na parasya śraddhayā gacchati so 'vinivartanīyo bodhisattvo mahāsattvo,",
  "S06psp_4u:2718": "yaḥ kaścid bodhisattvo mahāsattva iha (PSP_4:112)",
  "S06psp_4u:2719_0": "gambhīrāyāṃ prajñāpāramitāyāṃ caran na rāgasahitaiś cittotpādaiḥ saṃhriyate na doṣamohasahagataiś",
  "S06psp_4u:2719_1": "cittotpādaiḥ saṃhriyate so 'vinivartanīyo bodhisattvo mahāsattva upaparīkṣitavyaḥ.",
  "S06psp_4u:2719_2": "yaḥ kaścid avinivartanīyo bodhisattvo mahāsattvo 'syāṃ gambhīrāyāṃ prajñāpāramitāyāṃ",
  "S06psp_4u:2719_3": "bhāṣyamāṇāyāṃ nottrasyati na saṃtrasyati na saṃtrāsam āpadyate nāvalīyate na saṃlīyate",
  "S06psp_4u:2719_4": "na cāsya vipṛṣṭhībhavati mānasaṃ prajñāpāramitayā cāvirahito bhavati,",
  "S06psp_4u:2720": "abhinandati prajñāpāramitāśravaṇaṃ śrutvā codgṛhṇāti paryavāpnoti dhārayati vācayati yoniśaś ca manasikaroti tathatvāya pratipadyate,",
  "S06psp_4u:2721_0": "veditavyam etat subhūte pūrvāntato 'py anenāvinivartanīyena bodhisattvena mahāsattvena",
  "S06psp_4u:2721_1": "iyaṃ gambhīrā prajñāpāramitā śrutā udgṛhītā paryavāptā dhāritā vācitā yoniśaś ca",
  "S06psp_4u:2721_2": "manasikṛtā tathatvāya pratipannā. tat kasya hetoḥ?",
  "S06psp_4u:2722_0": "tathā hi avinivartanīyo bodhisattvo mahāsattva iha gambhīrāyāṃ prajñāpāramitāyāṃ",
  "S06psp_4u:2722_1": "bhāṣyamāṇāyāṃ nottrasyati na saṃtrasyati na saṃtrāsam āpadyate nāvalīyate na saṃlīyate",
  "S06psp_4u:2722_2": "na cāsya vipṛṣṭhībhavati mānasaṃ na pratyudāvartate uttare ca śrutvā udgṛhṇāti paryavāpnoti",
  "S06psp_4u:2722_3": "dhārayati vācayati yoniśaś ca manasikaroti tathatvāya pratipadyate. ity anabhiniveśasvabhāvaḥ",
  "S06psp_4u:2723": "subhūtir āha:",
  "S06psp_4u:2724_0": "yo bhagavan bodhisattvo mahāsattva iha gambhīrāyāṃ prajñāpāramitāyāṃ bhāṣyamāṇāyāṃ",
  "S06psp_4u:2724_1": "nottrasyati na saṃtrasyati na saṃtrāsam āpadyate nāvalīyate na saṃlīyate na cāsya",
  "S06psp_4u:2724_2": "vipṛṣṭhībhavati mānasaṃ,",
  "S06psp_4u:2725": "kathaṃ bhagavaṃs tena bodhisattvena mahāsattvena iyaṃ gambhīrā prajñāpāramitā vyavacārayitavyā?",
  "S06psp_4u:2726": "bhagavān āha:",
  "S06psp_4u:2727": "sarvākārajñatā nimnayā subhūte saṃtatyā tena bodhisattvena mahāsattvena iyaṃ gambhīrā prajñāpāramitā vyavacārayitavyā.",
  "S06psp_4u:2728": "subhūtir āha:",
  "S06psp_4u:2729": "kathaṃ bhagavan sarvākārajñatā nimnayā saṃtatyā bodhisattvasya mahāsattvasya gambhīrāyāṃ prajñāpāramitāyāṃ vyavacāraṇā bhavati?",
  "S06psp_4u:2730": "bhagavān āha:",
  "S06psp_4u:2731": "śūnyatānimnayā śūnyatāpravaṇayā śūnyatāprāgbhārayā subhūte saṃtatyā bodhisattvasya mahāsattvasya iha gambhīrāyāṃ prajñāpāramitāyāṃ vyavacāraṇā bhavati,",
  "S06psp_4u:2732": "ānimittanimnayā ānimittapravaṇayā ānimittaprāgbhārayā subhūte saṃtatyā,",
  "S06psp_4u:2733": "apraṇihitanimnayā apraṇihitapravaṇayā (PSP_4:113)",
  "S06psp_4u:2734": "apraṇihitaprāgbhārayā subhūte saṃtatyā,",
  "S06psp_4u:2735": "ākāśanimnayā ākāśapravaṇayā ākāśaprāgbhārayā subhūte saṃtatyā,",
  "S06psp_4u:2736": "yāvad bhūtakoṭinimnayā bhūtakoṭipravaṇayā bhūtakoṭiprāgbhārayā subhūte saṃtatyā,",
  "S06psp_4u:2737_0": "anabhisaṃskāranimnayānabhisaṃskārapravaṇayānabhisaṃskāraprāgbhārayā subhūte saṃtatyā",
  "S06psp_4u:2737_1": "iha gambhīrāyāṃ prajñāpāramitāyāṃ vyavacāraṇā bhavati. svapnanimnayā nirmāṇanimnayā subhūte saṃtatyā,",
  "S06psp_4u:2738": "māyānimnayā marīcinimnayā subhūte saṃtatyā,",
  "S06psp_4u:2739": "pratiśrutkānimnayā pratibhāsanimnayā subhūte saṃtatyā,",
  "S06psp_4u:2740": "pratibimbanimnayā gandharvanagaranimnayā subhūte saṃtatyā iha gambhīrāyāṃ prajñāpāramitāyāṃ vyavacāraṇā bhavati.",
  "S06psp_4u:2741": "subhūtir āha:",
  "S06psp_4u:2742": "yad bhagavān evam āha,",
  "S06psp_4u:2743_0": "śūnyatānimnayā śūnyatāpravaṇayā śūnyatāprāgbhārayā saṃtatyā iha gambhīrāyāṃ prajñāpāramitāyāṃ",
  "S06psp_4u:2743_1": "bodhisattvānāṃ mahāsattvānāṃ vyavacāraṇā bhavati. evam",
  "S06psp_4u:2743_2": "ānimittāpraṇihitākāśānutpādānirodhājātābhāvāsaṃkleśāvyavadānatathatāvitathatānanyatathatādharmatādharmasthititādharmaniyāmatācintyatābhūtakoṭyanabhisaṃskārasvapnanirmāṇamāyāmarīcipratiśrutkāpratibhāsapratibimbagandharvanagaranimnayā",
  "S06psp_4u:2743_3": "pravaṇayā prāgbhārayā subhūte saṃtatyā bodhisattvānāṃ mahāsattvānām iha gambhīrāyāṃ",
  "S06psp_4u:2743_4": "prajñāpāramitāyāṃ vyavacāraṇā bhavati. kiṃ punar bhagavan bodhisattvo mahāsattvo",
  "S06psp_4u:2743_5": "rūpam api vyavacārayati?",
  "S06psp_4u:2744": "vedanāṃ saṃjñāṃ saṃskārān,",
  "S06psp_4u:2745": "vijñānam api vyavacārayati?",
  "S06psp_4u:2746": "evaṃ skandhadhātvāyatanapratītyasamutpādaṃ pratītyasamutpādāṅgāni vyavacārayati?",
  "S06psp_4u:2747": "sarvapāramitāḥ sarvaśūnyatāḥ sarvavimokṣasamādhidhāraṇīmukhāni vyavacārayati?",
  "S06psp_4u:2748": "saptatriṃśadbodhipakṣyān dharmān vyavacārayati,",
  "S06psp_4u:2749": "apramāṇadhyānārūpyasamāpattīḥ śūnyatānimittāpraṇihitābhijñā vyavacārayati?",
  "S06psp_4u:2750": "daśabalavaiśāradyapratisaṃvidāveṇikabuddhadharmān vyavacārayati?",
  "S06psp_4u:2751": "kiṃ punar bhagavan bodhisattvo mahāsattvo yāvat sarvākārajñatām api vyavacārayati?",
  "S06psp_4u:2752": "bhagavān āha:",
  "S06psp_4u:2753": "na subhūte bodhisattvo mahāsattvo rūpaṃ vyavacārayati,",
  "S06psp_4u:2754": "na vedanā saṃjñā saṃskārān na vijñānaṃ vyavacārayati,",
  "S06psp_4u:2755": "na skandhadhātvāyatanapratītyasamutpādaṃ na pratītyasamutpādāṅgāni vyavacārayati,",
  "S06psp_4u:2756": "na sarvapāramitā na sarvaśūnyatā vyavacārayati,",
  "S06psp_4u:2757": "na bodhipakṣyān dharmān vyavacārayati,",
  "S06psp_4u:2758": "nāpramāṇadhyānārūpyasamāpattīr nāryasatyāni vyavacārayati,",
  "S06psp_4u:2759": "na vimokṣasamādhisamāpattidhāraṇīmukhāni vyavacārayati, (PSP_4:114)",
  "S06psp_4u:2760": "na daśabalavaiśāradyapratisaṃvidāveṇikabuddhadharmān vyavacārayati,",
  "S06psp_4u:2761": "na subhūte bodhisattvo mahāsattvo yāvat sarvākārajñatāṃ vyavacārayati. tat kasya hetoḥ?",
  "S06psp_4u:2762": "tathā hi subhūte sarvākārajñatā na kenacit kṛtā na kutaścid āgatā na kvacid gatā nāpi kvacit sthitā na deśasthā na pradeśasthā na tasyāḥ saṃkhyā upalabhyate,",
  "S06psp_4u:2763": "na gamanaṃ nāgamanam upalabhyate,",
  "S06psp_4u:2764": "yasyāś ca na saṃkhyā na gamanaṃ nāgamanam upalabhyate,",
  "S06psp_4u:2765": "sā na śakyā kenacid abhisaṃboddhuṃ,",
  "S06psp_4u:2766": "na rūpeṇa na vedanayā na saṃjñayā na saṃskārair na vijñānena na skandhair na dhātubhir nāyatanair na pratītyasamutpādena na pratītyasamutpādāṅgair,",
  "S06psp_4u:2767": "na dānena na śīlena na kṣāntyā na vīryeṇa na dhyānena na prajñayā yāvan na sarvākārajñatā jñānenābhisaṃboddhum. tat kasya hetoḥ?",
  "S06psp_4u:2768": "rūpam eva sarvākārajñatā,",
  "S06psp_4u:2769": "vedanaiva saṃjñaiva saṃskārā eva,",
  "S06psp_4u:2770": "vijñānam eva sarvākārajñatā. tat kasya hetoḥ?",
  "S06psp_4u:2771": "tathā hi subhūte yā ca rūpasya tathatā,",
  "S06psp_4u:2772": "yā ca sarvākārajñatāyās tathatā,",
  "S06psp_4u:2773": "yā ca buddhadharmāṇāṃ tathatā ekaivaiṣā tathatādvayādvaidhīkārā vedanāyāḥ saṃjñāyāḥ saṃskārāṇāṃ,",
  "S06psp_4u:2774": "yā ca vijñānasya tathatā,",
  "S06psp_4u:2775": "yā ca sarvākārajñatāyās tathatā,",
  "S06psp_4u:2776": "yā ca buddhadharmāṇāṃ tathatā ekaivaiṣā tathatādvayādvaidhīkārā,",
  "S06psp_4u:2777": "yā ca skandhadhātvāyatanapratītyasamutpādānāṃ tathatā,",
  "S06psp_4u:2778": "yā ca sarvākārajñatāyās tathatā,",
  "S06psp_4u:2779": "yā ca buddhadharmāṇāṃ tathatā ekaivaiṣā tathatādvayādvaidhīkārā,",
  "S06psp_4u:2780": "yā ca skandhadhātvāyatanapratītyasamutpādāṅgānāṃ tathatā,",
  "S06psp_4u:2781": "yā ca sarvākārajñatāyās tathatā,",
  "S06psp_4u:2782": "yā ca buddhadharmāṇāṃ tathatā ekaivaiṣā tathatādvayādvaidhīkārā. evaṃ yā ca pāramitātathatā,",
  "S06psp_4u:2783": "yā ca śūnyatātathatā,",
  "S06psp_4u:2784": "yā ca bodhipakṣyadharmatathatā,",
  "S06psp_4u:2785": "yā cāpramāṇadhyānārūpyasamāpattitathatā yā cāryasatyatathatā,",
  "S06psp_4u:2786": "yā ca samādhisamāpattidhāraṇīmukhatathatā,",
  "S06psp_4u:2787": "yā ca vimokṣamukhatathatā,",
  "S06psp_4u:2788": "yā cābhijñātathatā,",
  "S06psp_4u:2789": "yā ca daśabalavaiśāradyapratisaṃvittathatā,",
  "S06psp_4u:2790": "yā cāveṇikabuddhadharmatathatā,",
  "S06psp_4u:2791": "yā ca sarvākārajñatāyās tathatā,",
  "S06psp_4u:2792": "yā ca buddhadharmāṇāṃ tathatā ekaivaiṣā tathatādvayādvaidhīkārā.",
  "S06psp_4u:2793_0": "atha khalu kāmāvacarā rūpāvacarāś ca devaputrā divyāni candanacūrṇāni gṛhītvā divyāny",
  "S06psp_4u:2793_1": "utpalakumudapuṇḍarīkasaugandhikamāndaravamahāmāndaravāṇi gṛhītvā yena bhagavāṃs tenākṣipanti",
  "S06psp_4u:2793_2": "sma, kṣiptvā ca (PSP_4:115)",
  "S06psp_4u:2794": "yena bhagavāṃs tenopasaṃkrāntā upasaṃkramya bhagavataḥ pādau śirasābhivandya ekānte tiṣṭhan,",
  "S06psp_4u:2795": "ekānte sthitāś ca kāmāvacarā rūpāvacarāś ca devaputrā bhagavantam etad avocan:",
  "S06psp_4u:2796_0": "gambhīrā bhagavan prajñāpāramitā durdṛśā duranubodhātarkātarkāvacarā śāntā śūkṣmā",
  "S06psp_4u:2796_1": "nipuṇapaṇḍitavijñavedanīyā sarvalokavipratyanīkā yad uta tathāgatānāṃ bodhir yatra",
  "S06psp_4u:2796_2": "nāma tathāgatā arhantaḥ samyaksaṃbuddhāḥ,",
  "S06psp_4u:2797": "evaṃ gambhīrāṃ prajñāpāramitām evaṃ nipuṇāṃ nirdiśanti,",
  "S06psp_4u:2798": "rūpam eva sarvākārajñatā sarvākārajñataiva rūpaṃ,",
  "S06psp_4u:2799": "vedanā saṃjñā saṃskārā,",
  "S06psp_4u:2800": "vijñānam eva sarvākārajñatā sarvākārajñataiva vijñānam. tat kasya hetoḥ?",
  "S06psp_4u:2801": "yā ca rūpasya tathatā,",
  "S06psp_4u:2802": "yā ca sarvākārajñatāyās tathatā ekaivaiṣā tathatādvayādvaidhīkārā,",
  "S06psp_4u:2803": "yā ca vedanāyās tathatā,",
  "S06psp_4u:2804": "yā ca saṃjñāyās tathatā,",
  "S06psp_4u:2805": "yā ca saṃskārāṇāṃ tathatā,",
  "S06psp_4u:2806": "yā ca vijñānasya tathatā,",
  "S06psp_4u:2807": "yā ca sarvākārajñatāyās tathatā ekaivaiṣā tathatādvayādvaidhīkārā. evaṃ skandhadhātvāyatanapratītyasamutpāda eva sarvākārajñatā,",
  "S06psp_4u:2808": "sarvākārajñataiva skandhadhātvāyatanapratītyasamutpādaḥ. tat kasya hetoḥ?",
  "S06psp_4u:2809": "yā ca skandhadhātvāyatanapratītyasamutpādatathatā,",
  "S06psp_4u:2810": "yā ca sarvākārajñatātathatā ekaivaiṣā tathatādvayādvaidhīkārā. evaṃ yā ca yāvad buddhānāṃ bhagavatāṃ tathatā,",
  "S06psp_4u:2811": "yā ca yāvat sarvākārajñatāyās tathatā ekaivaiṣā tathatādvayādvaidhīkārā.",
  "S06psp_4u:2812": "evam ukte bhagavāṃs tān kāmāvacārān rūpāvacārāṃś ca devaputrān etad avocat:",
  "S06psp_4u:2813": "evam etad devaputrā evam etat,",
  "S06psp_4u:2814": "rūpam eva devaputrāḥ sarvākārajñatā sarvākārajñataiva devaputrā rūpaṃ,",
  "S06psp_4u:2815": "vedanā saṃjñā saṃskārāḥ,",
  "S06psp_4u:2816": "vijñānam eva devaputrāḥ sarvākārajñatā sarvākārajñataiva devaputrā vijñānam. tat kasya hetoḥ?",
  "S06psp_4u:2817": "yā ca rūpasya tathatā yā ca sarvākārajñatāyās tathatā ekaivaiṣā tathatādvayādvaidhīkārā,",
  "S06psp_4u:2818": "yā ca vedanāyās tathatā yā ca saṃjñāyās tathatā yā ca saṃskārāṇāṃ tathatā,",
  "S06psp_4u:2819": "yā ca vijñānasya tathatā yā ca sarvākārajñatāyās tathatā ekaivaiṣā tathatādvayādvaidhīkārā. evaṃ skandhadhātvāyatanapratītyasamutpāda eva sarvākārajñatā,",
  "S06psp_4u:2820": "sarvākārajñataiva skandhadhātvāyatanapratītyasamutpādaḥ. tat kasya hetoḥ?",
  "S06psp_4u:2821": "yā ca skandhadhātvāyatanapratītyasamutpādatathatā yā ca sarvākārajñatāyās tathatā ekaivaiṣā tathatādvayādvaidhīkārā. dānapāramitaiva sarvākārajñatā sarvākārajñataiva (PSP_4:116)",
  "S06psp_4u:2822": "dānapāramitā,",
  "S06psp_4u:2823": "evaṃ śīlapāramitā kṣāntipāramitā vīryapāramitā dhyānapāramitā,",
  "S06psp_4u:2824": "prajñāpāramitaiva devaputrāḥ sarvākārajñatā sarvākārajñataiva devaputrāḥ prajñāpāramitā. tat kasya hetoḥ?",
  "S06psp_4u:2825": "yā ca dānapāramitātathatā,",
  "S06psp_4u:2826": "yā ca sarvākārajñatātathatā ekaivaiṣā tathatādvayādvaidhīkārā. evaṃ śīlapāramitā kṣāntipāramitā vīryapāramitā dhyānapāramitā,",
  "S06psp_4u:2827": "yā ca prajñāpāramitātathatā,",
  "S06psp_4u:2828": "yā ca sarvākārajñatātathatā ekaivaiṣā tathatādvayādvaidhīkārā. adhyātmaśūnyataiva sarvākārajñatā sarvākārajñataivādhyātmaśūnyatā,",
  "S06psp_4u:2829": "evaṃ yāvad abhāvasvabhāvaśūnyataiva sarvākārajñatā sarvākārajñataivābhāvasvabhāvaśūnyatā. tat kasya hetoḥ?",
  "S06psp_4u:2830": "yā cābhāvasvabhāvaśūnyatāyās tathatā,",
  "S06psp_4u:2831": "yā ca sarvākārajñatāyās tathatā ekaivaiṣā tathatādvayādvaidhīkārā. smṛtyupasthānāny eva sarvākārajñatā sarvākārajñataiva smṛtyupasthānāi,",
  "S06psp_4u:2832": "evaṃ samyakprahāṇarddhipādendriyabalabodhyaṅgamārgā eva sarvākārajñatā sarvākārajñataiva samyakprahāṇarddhipādendriyabalabodhyaṅgamārgāḥ. tat kasya hetoḥ?",
  "S06psp_4u:2833": "yā ca smṛtyupasthānatathatā yā ca sarvākārajñatātathathā ekaivaiṣā tathatādvayādvaidhīkārā. evaṃ yā ca samyakprahāṇarddhipādendriyabalabodhyaṅgamārgatathatā,",
  "S06psp_4u:2834": "yā ca sarvākārajñatātathatā ekaivaiṣā tathatādvayādvaidhīkārā. apramāṇadhyānārūpyasamāpattaya eva sarvākārajñatā sarvākārajñataivāpramāṇadhyānārūpyasamāpattayaḥ. tat kasya hetoḥ?",
  "S06psp_4u:2835_0": "yā cāpramāṇadhyānārūpyasamāpattitathatā yā ca sarvākārajñatātathatā ekaivaiṣā tathatādvayāadvaidhīkārā.",
  "S06psp_4u:2835_1": "evam āryasatyaśūnyatānimittāpraṇihitābhijñāvimokṣasamādhisamāpattidhāraṇīmukhadaśabalavaiśāradyapratisaṃvid,",
  "S06psp_4u:2836": "āveṇikabuddhadharmā eva sarvākārajñatā sarvākārajñataivāveṇikabuddhadharmāḥ. tat kasya hetoḥ?",
  "S06psp_4u:2837": "yā cāveṇikabuddhadharmāṇāṃ tathatā,",
  "S06psp_4u:2838": "yā ca sarvākārajñatāyās tathathā ekaivaiṣā tathatādvayādvaidhīkārā. evaṃ srotaāpattiphalaṃ sakṛdāgāmiphalam anāgāmiphalam arhattvaṃ pratyekabuddhā,",
  "S06psp_4u:2839": "buddhā eva sarvākārajñatā sarvākārajñataiva buddhāḥ. tat kasya hetoḥ?",
  "S06psp_4u:2840": "yā ca buddhānāṃ bhagavatāṃ tathatā,",
  "S06psp_4u:2841_0": "yā ca sarvākārajñatāyās tathatā ekaivaiṣā tathatādvayādvaidhīkārā. idam api devaputrā",
  "S06psp_4u:2841_1": "arthavaśaṃ saṃpaśyaṃs tathāgato 'lpotsukatāyāṃ cittaṃ nāmayāmāsa na dharmadeśanāyām. tat kasya hetoḥ?",
  "S06psp_4u:2842": "gambhīro batāyaṃ (PSP_4:117)",
  "S06psp_4u:2843": "dharmo durdṛśo duranubodho 'tarko 'tarkāvacaraḥ śāntaḥ śūkṣmaḥ paṇḍitavijñavedanīyaḥ sarvalokavipratyanīko yad uteyaṃ tathāgatānāṃ bodhiḥ,",
  "S06psp_4u:2844_0": "sā na kenacid abhisaṃbuddhā na kadācid abhisaṃbuddhā na kvacid abhisaṃbuddhā iyaṃ",
  "S06psp_4u:2844_1": "sā dharmāṇāṃ gambhīratā dharmatā yatra na dvayasamudācāro nādvayasamudācāraḥ saṃvidyate.",
  "S06psp_4u:2844_2": "ity ālambanasvabhāvaḥ",
  "S06psp_4u:2845": "ākāśagambhīratayā devaputrā gambhīro 'yaṃ dharmaḥ,",
  "S06psp_4u:2846": "tathatāgambhīratayā dharmadhātugambhīratayā bhūtakoṭīgambhīratayā acintyadharmadhātugambhīratayā devaputrā gambhīro 'yaṃ dharmaḥ,",
  "S06psp_4u:2847": "anantāparyantayā anāgamanāgamanatayā anutpādānirodhasamatayā asaṃkleśāvyavadānasamatayā,",
  "S06psp_4u:2848_0": "anabhisaṃskārasamatayā ātmagambhīratayā sattvajīvajantupoṣapuruṣapudgalamanujamānavakārakavedakajānakapaśyakagambhīratayā",
  "S06psp_4u:2848_1": "devaputrā gambhīro 'yaṃ dharmaḥ. rūpagambhīratayā devaputrā gambhīro 'yaṃ dharmaḥ,",
  "S06psp_4u:2849": "vedanāsaṃjñāsaṃskāravijñānagambhīratayā devaputrā gambhīro 'yaṃ dharmaḥ,",
  "S06psp_4u:2850": "skandhagambhīratayā dhātugambhīratayāyatanagambhīratayā pratītyasamutpādagambhīratayā pratītyasamutpādāṅgagambhīratayā devaputrā gambhīro 'yaṃ dharmaḥ,",
  "S06psp_4u:2851": "dānapāramitāgambhīratayā devaputrā gambhīro 'yaṃ dharmaḥ,",
  "S06psp_4u:2852": "śīlapāramitāgambhīratayā kṣāntipāramitāgambhīratayā vīryapāramitāgambhīratayā dhyānapāramitāgambhīratayā prajñāpāramitāgambhīratayā devaputrā gambhīro 'yaṃ dharmaḥ,",
  "S06psp_4u:2853": "adhyātmaśūnyatāgambhīratayā yāvad abhāvasvabhāvaśūnyatāgambhīratayā devaputrā gambhīro 'yaṃ dharmaḥ,",
  "S06psp_4u:2854": "smṛtyupasthānagambhīratayā samyakprahāṇarddhipādendriyabalabodhyaṅgamārgagambhīratayā devaputrā gambhīro 'yaṃ dharmaḥ,",
  "S06psp_4u:2855": "apramāṇadhyānārūpyasamāpattigambhīratayā devaputrā gambhīro 'yaṃ dharmaḥ,",
  "S06psp_4u:2856_0": "āryasatyagambhīratayā śūnyatānimittāpraṇihitagambhīratayā abhijñāgambhīratayā sarvavimokṣasamādhisamāpattidhāraṇīmukhagambhīratayā",
  "S06psp_4u:2856_1": "daśabalavaiśāradyapratisaṃvidgambhīratayā aṣṭādaśāveṇikabuddhadharmagambhīratayā,",
  "S06psp_4u:2857": "yāvat sarvākārajñatāgambhīratayā devaputrā gambhīro 'yaṃ dharmaḥ.",
  "S06psp_4u:2858": "evam ukte devaputrā bhagavantam etad avocan:",
  "S06psp_4u:2859": "sarvalokavipratyanīko 'yaṃ bhagavan dharmo deśyate. tat kasya hetoḥ?",
  "S06psp_4u:2860": "nāyaṃ bhagavan dharmo rūpasyodgrahāya nānudgrahāya vā deśyate,",
  "S06psp_4u:2861": "na vedanāyā na saṃjñāyā na saṃskārāṇāṃ,",
  "S06psp_4u:2862": "na vijñānasyodgrahāya nānudgrahāya vā deśyate, na (PSP_4:118)",
  "S06psp_4u:2863_0": "skandhadhātvāyatanapratītyasamutpādapratītyasamutpādāṅgānām udgrahāya nānudgrahāya",
  "S06psp_4u:2863_1": "vā deśyate. evaṃ na sarvaśūnyatānāṃ saptatriṃśadbodhipkṣyāṇāṃ dharmāṇāṃ daśabalavaiśāradyapratisaṃvidāveṇikabuddhadharmāṇām",
  "S06psp_4u:2863_2": "udgrahāya vā nānudgrahāya vā dharma upadeśyate,",
  "S06psp_4u:2864": "na sarvadharmāṇām udgrahāya nānudgrahāya vā dharmo deśyate,",
  "S06psp_4u:2865_0": "nāyaṃ bhagavan dharmaḥ srotaāpattiphalasya udgrahāya nānudgrahāya vā deśyate. evaṃ",
  "S06psp_4u:2865_1": "na sakṛdāgāmiphalasya nānāgāmiphalasya nārhattvasya na pratyekabodher yāvat sarvākārajñatāyā",
  "S06psp_4u:2865_2": "nodgrahāya nānudgrahāya vā dharmo deśyate,",
  "S06psp_4u:2866": "udgrahe ca lokaś carati mama rūpaṃ,",
  "S06psp_4u:2867": "mama vedanā mama saṃjñā mama saṃskārā mama vijñānaṃ,",
  "S06psp_4u:2868": "mama skandhā mama dhātavo mamāyatanāni mama pratītyasamutpādo 'haṃ pratītyasamutpannaḥ,",
  "S06psp_4u:2869": "mama dānam ahaṃ dānapatir mama śīlam ahaṃ śīlavān mama kṣāntir ahaṃ kṣāntimān mama vīryam ahaṃ vīryavān mama dhyānam ahaṃ dhyānavān mama prajñā ahaṃ prajñāvān,",
  "S06psp_4u:2870": "mamādhyātmaśūnyatā aham adhyātmaśūnyatāṃ bhāvayāmi yāvan mamābhāvasvabhāvaśūnyatāham abhāvasvabhāvaśūnyatāṃ bhāvayāmi,",
  "S06psp_4u:2871_0": "mama smṛtyupasthānāni mama samyakprahāṇarddhipādendriyabalabodhyaṅgamārgā mamāpramāṇadhyānārūpyasamāpattayo",
  "S06psp_4u:2871_1": "mamāryasatyāni mamābhijñā mama vimokṣasamādhisamāpattidhāraṇīmukhāni mama śūnyatānimittāpraṇihitāni",
  "S06psp_4u:2871_2": "ahaṃ śūnyatānimittāpraṇihitavān mama daśabalavaiśāradyapratisaṃvido mamāṣṭādaśāveṇikabuddhadharmā",
  "S06psp_4u:2871_3": "mama srotaāpattiphalam ahaṃ srotaāpanno mama sakṛdāgāmiphalam ahaṃ sakṛdāgāmī mamānāgāmiphalam",
  "S06psp_4u:2871_4": "aham anāgāmī mamārhattvam aham arhan mama pratyekabodhir ahaṃ pratyekabuddho mama",
  "S06psp_4u:2871_5": "sarvākārajñatā ahaṃ sarvākārajñatāḥ.",
  "S06psp_4u:2872": "bhagavān āha:",
  "S06psp_4u:2873": "evam etad devaputrā evam etan,",
  "S06psp_4u:2874": "nāyaṃ devaputrā dharmo rūpasyodgrahāya deśyate nānudgrahāya,",
  "S06psp_4u:2875": "na vedanāyā na saṃjñāyā na saṃskārāṇāṃ,",
  "S06psp_4u:2876": "na vijñānasyodgrahāya deśyate nānudgrahāya. ye tu devaputrā rūpasyodgrahāya caranti,",
  "S06psp_4u:2877": "vedanāyāḥ saṃjñāyāḥ saṃskārāṇāṃ,",
  "S06psp_4u:2878": "ye vijñānasyodgrahāya caranti,",
  "S06psp_4u:2879": "na te bhavyāḥ prajñāpāramitāṃ bhāvayitum. ye skandhadhātvāyatanapratītyasamutpādānām udgrahāya caranti,",
  "S06psp_4u:2880": "ye sarvapāramitāsarvaśūnyatāsamādhisamāpattidhāraṇīmukhānām udgrahāya caranti,",
  "S06psp_4u:2881": "ye pramāṇadhyānārūpyasamāpattyāryasatyaśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāṇām (PSP_4:119)",
  "S06psp_4u:2882": "udgrahāya caranti,",
  "S06psp_4u:2883": "ye devaputrāḥ sarvākārajñatāyā udgrahāya caranti,",
  "S06psp_4u:2884": "na te bhavyāḥ prajñāpāramitāṃ bhāvayituṃ yāvan na pratibalā dhyānavīryakṣāntiśīladānapāramitāṃ bhāvayituṃ,",
  "S06psp_4u:2885": "yāvan na pratibalāḥ sarvākārajñatāṃ bhāvayitum. iti sarvalokavipratyanīkasvabhāvaḥ",
  "S06psp_4u:2886": "subhūtir āha:",
  "S06psp_4u:2887": "sarvadharmānulomiko 'yaṃ bhagavan dharmaḥ,",
  "S06psp_4u:2888": "kasyānulomiko 'yaṃ bhagavan dharmaḥ?",
  "S06psp_4u:2889": "prajñāpāramitānulomiko 'yaṃ bhagavan dharmaḥ,",
  "S06psp_4u:2890": "yāvad dhyānapāramitā vīryapāramitā kṣāntipāramitā śīlapāramitā dānapāramitānulomiko 'yaṃ bhagavan dharmaḥ,",
  "S06psp_4u:2891": "adhyātmaśūnyatānulomiko 'yaṃ bhagavan dharmaḥ,",
  "S06psp_4u:2892": "yāvad abhāvasvabhāvaśūnyatānulomiko 'yaṃ bhagavan dharmaḥ,",
  "S06psp_4u:2893": "smṛtyupasthānānulomiko 'yaṃ bhagavan dharmaḥ,",
  "S06psp_4u:2894": "samyakprahāṇarddhipādendriyabalabodhyaṅgamārgānulomiko 'yaṃ bhagavan dharmaḥ,",
  "S06psp_4u:2895": "āryasatyānulomiko 'yaṃ bhagavan dharmaḥ,",
  "S06psp_4u:2896": "apramāṇadhyānārūpyasamāpattisarvavimokṣasamādhisamāpattidhāraṇīmukhānulomiko 'yaṃ bhagavan dharmaḥ,",
  "S06psp_4u:2897": "śūnyatānimittāpraṇihitābhijñānulomiko 'yaṃ bhagavan dharmaḥ,",
  "S06psp_4u:2898": "daśabalavaiśāradyapratisaṃvidāveṇikabuddhadharmānulomiko 'yaṃ bhagavan dharmaḥ,",
  "S06psp_4u:2899": "sarvākārajñatānulomiko 'yaṃ bhagavan dharmaḥ. nāyaṃ dharmaḥ kvacit pratihanyate rūpe na pratihanyate,",
  "S06psp_4u:2900": "evaṃ vedanāyāṃ saṃjñāyāṃ saṃskāreṣu vijñāne na pratihanyate,",
  "S06psp_4u:2901": "skandhadhātvāyatanapratītyasamutpādapratītyasamutpādāṅgeṣu na pratihanyate,",
  "S06psp_4u:2902": "sarvapāramitāsu sarvaśūnyatāsu na pratihanyate,",
  "S06psp_4u:2903": "saptatriṃśadbodhipakṣyeṣu dharmeṣu na pratihanyate,",
  "S06psp_4u:2904": "āryasatyeṣu apramāṇadhyānārūpyasamāpattisarvavimokṣasamādhisamāpattidhāraṇīmukheṣu na pratihanyate,",
  "S06psp_4u:2905": "śūnyatānimittāpraṇihitesv abhijñāsu daśabalavaiśāradyapratisaṃvidāveṇikabuddhadharmeṣu na pratihanyate,",
  "S06psp_4u:2906": "sarvākārajñatāyāṃ na pratihanyate. apratihatalakṣaṇo batāyaṃ dharmaḥ,",
  "S06psp_4u:2907": "ākāśasamatām upādāya,",
  "S06psp_4u:2908": "tathatāsamatām upādāya,",
  "S06psp_4u:2909": "dharmadhātusthititām upādāya,",
  "S06psp_4u:2910": "bhūtakoṭisamatām upādāya,",
  "S06psp_4u:2911": "acintyadhātusamatām upādāya,",
  "S06psp_4u:2912": "śūnyatānimittāpraṇihitasamatām upādāya,",
  "S06psp_4u:2913": "anutpādānirodhasamatām upādāya,",
  "S06psp_4u:2914": "asaṃkleśāvyavadānasamatām upādāya,",
  "S06psp_4u:2915": "anutpādo 'yaṃ dharmo rūpānutpādānirodhatām upādāya,",
  "S06psp_4u:2916": "vedanā saṃjñā saṃskārā,",
  "S06psp_4u:2917": "vijñānānutpādānirodhatām upādāya,",
  "S06psp_4u:2918": "skandhadhātvāyatanapratītyasamutpādapratītyasamutpādāṅgānām (PSP_4:120)",
  "S06psp_4u:2919": "anutpādānirodhatām upādāya,",
  "S06psp_4u:2920_0": "sarvapāramitā sarvaśūnyatānutpādānirodhatām upādāya",
  "S06psp_4u:2920_1": "saptatriṃśadbodhipakṣyadharmāpramāṇadhyānārūpyasamāpattyāryasatyābhijñāśūnyatānimittāpraṇihitasarvavimokṣasamādhisamāpattidhāraṇīmukhānutpādānirodhatām upādāya,",
  "S06psp_4u:2921": "daśabalavaiśāradyapratisaṃvidāveṇikabuddhadharmānutpādānirodhatām upādāya. ity apratighātasvabhāvaḥ",
  "S06psp_4u:2922": "apado 'yaṃ dharmo rūpapadānupalabdhitām upādāya,",
  "S06psp_4u:2923": "vedanāsaṃjñāsaṃskāravijñānapadānupalabdhitām upādāya,",
  "S06psp_4u:2924": "skandhadhātvāyatanapratītyasamutpādapratītyasamutpādāṅgapadānupalabdhitām upādāya,",
  "S06psp_4u:2925": "sarvapāramitāsarvavimokṣasamādhisamāpattidhāraṇīmukhapadānupalabdhitām upādāya,",
  "S06psp_4u:2926": "bodhipakṣyadharmapadānupalabdhitām upādāya,",
  "S06psp_4u:2927": "apramāṇadhyānārūpyasamāpattiśūnyatānimittāpraṇihitapadānupalabdhitām upādāya,",
  "S06psp_4u:2928": "āryasatyābhijñādaśabalavaiśāradyapratisaṃvidāveṇikabuddhadharmapadānupalabdhitām upādāya,",
  "S06psp_4u:2929": "sarvākārajñatāpadānupalabdhitām upādāya,",
  "S06psp_4u:2930": "apado 'yaṃ dharmaḥ. ity apadasvabhāvaḥ",
  "S06psp_4u:2931": "atha khalu te kāmāvacarā rūpāvacarāś ca devaputrā bhagavantam etad avocan:",
  "S06psp_4u:2932": "anujāto 'yaṃ bhagavan bhagavataḥ subhūtiḥ sthaviraḥ. tat kasya hetoḥ?",
  "S06psp_4u:2933": "tathā hi yadyad eva deśayati sarvatac chūnyatānimittāpraṇihitam ārabhya dharmaṃ deśayati.",
  "S06psp_4u:2934": "atha khalv āyuṣmān subhūtis tān kāmāvacarān rūpāvacarāṃś ca devaputrān āmantrayāmāsa:",
  "S06psp_4u:2935": "yad evaṃ devaputrā vadatha,",
  "S06psp_4u:2936": "anujāto 'yaṃ bhagavan bhagavataḥ subhūtiḥ sthaviraḥ,",
  "S06psp_4u:2937": "kim ity anujātatvāt subhūtiḥ sthaviro 'nujātas tathāgatasya?",
  "S06psp_4u:2938": "yathā tathāgatasya tathānāgatāgatā,",
  "S06psp_4u:2939": "evam eva subhūter api tathatānāgatāgatā,",
  "S06psp_4u:2940": "evaṃ hi subhūtiḥ sthaviras tathāgatasyānujātaḥ. yā tathāgatasya tathatā sā sarvadharmatathatā,",
  "S06psp_4u:2941": "yā sarvadharmatathatā sā tathāgatatathatā avitathatā ananyatathatā,",
  "S06psp_4u:2942": "evaṃ hi subhūtiḥ sthaviras tathāgatam anujātaḥ. yā tathāgatatathatā sā sthititathatā yā sthititathatā sā tathāgatatathatā,",
  "S06psp_4u:2943": "evaṃ hi subhūtiḥ sthaviras tathāgatam anujātaḥ. yathā tathāgatatathatāvikārā nirvikārā,",
  "S06psp_4u:2944_0": "evaṃ hi subhūteḥ sthavirasya tathatāvikārā nirvikārā yathā tathāgatasya tathatā na",
  "S06psp_4u:2944_1": "kvacit pratihanyate. evaṃ sarvadharmatathatā na kvacit pratihanyate. yā ca tathāgatatathatā",
  "S06psp_4u:2944_2": "yā ca sarvadharmatathatā (PSP_4:121)",
  "S06psp_4u:2945": "ekaivaiṣā tathatādvayādvaidhīkārā na sā kadācin na tathatā,",
  "S06psp_4u:2946": "yataḥ sā na kadācin na tathatā tataḥ sā tathatādvayādvaidhīkārā. evaṃ hi subhūtiḥ sthaviras tathāgatam anujātaḥ. yathā tathāgatatathatā sarvatragāvikalpā nirvikalpā,",
  "S06psp_4u:2947": "evaṃ hi subhūtitathatā sarvatragāvikalpā nirvikalpā. yathā tathāgatatathatā abhinnā abhedatathatānupalabhyā,",
  "S06psp_4u:2948": "evaṃ subhūtitathatā abhinnā abhedatathatānupalabhyā. evaṃ hi subhūtisthaviras tathāgatam anujātaḥ. yathā tathāgatatathatānanyatathatā sarvadharmatathatā,",
  "S06psp_4u:2949": "yā na sā kadācin na tathatā,",
  "S06psp_4u:2950": "sadā sā tathatā tathaiva subhūtisthaviro 'nanyatathatā yā tathāgatam anujāto na kvacid anujātaḥ,",
  "S06psp_4u:2951": "evaṃ hi subhūtisthaviras tathāgatam anujātaḥ. yathā tathāgatatathatā nātītā nānāgatā na pratyutpannā,",
  "S06psp_4u:2952": "evaṃ sarvadharmatathatā nātītā nānāgatā na pratyutpannā. evaṃ hi subhūtisthaviratathatā nātītā nānāgatā na pratyutpannā,",
  "S06psp_4u:2953": "evaṃ hi subhūtisthaviras tathāgatam anujāta iti ucyate. atītatathatāsamatayā tathāgatatathatāsamatātathāgatatathatāsamatayātītatathatāsamatā,",
  "S06psp_4u:2954": "anāgatatathatāsamatayā tathāgatatathatāsamatā tathāgatatathatāsamatayā anāgatatathatāsamatā,",
  "S06psp_4u:2955_0": "pratyutpannatathatāsamatayā tathāgatatathatāsamatā tathāgatatathatāsamatayā pratyutpannatathatāsamatā.",
  "S06psp_4u:2955_1": "iti hy atītānāgatapratyutpannatathatā ca tathāgatatathatā cādvayam etad advaidhīkāram.",
  "S06psp_4u:2955_2": "rūpatathatayā tathāgatatathatā tathāgatatathatayā rūpatathatā,",
  "S06psp_4u:2956": "vedanā saṃjñā saṃskārāḥ,",
  "S06psp_4u:2957": "vijñānatathatayā tathāgatatathatā tathāgatatathatayā vijñānatathatā,",
  "S06psp_4u:2958": "iti hi tathāgatatathatā ca rūpavedanāsaṃjñāsaṃskāravijñānatathatā cādvayam etad advaidhīkāram. skandhatathatayā tathāgatatathatā tathāgatatathatayā skandhatathatā,",
  "S06psp_4u:2959": "dhātutathatayā tathāgatatathatā tathāgatatathatayā dhātutathatā,",
  "S06psp_4u:2960": "āyatanatathatayā tathāgatatathatā tathāgatatathatayā āyatanatathatā,",
  "S06psp_4u:2961": "pratītyasamutpādatathatayā tathāgatatathatā tathāgatatathatayā pratītyasamutpādatathatā,",
  "S06psp_4u:2962": "pratītyasamutpādāṅgatathatayā tathāgatatathatā tathāgatatathatayā pratītyasamutpādāṅgatathatā,",
  "S06psp_4u:2963": "iti hi skandhadhātvāyatanapratītyasamutpādapratītyasamutpādāṅgatathatā ca tathāgatatathatā cādvayam etad (PSP_4:122)",
  "S06psp_4u:2964": "advaidhīkāram. ananyatathatayā tathāgatatathatā tathāgatatathatayānanyatathatā,",
  "S06psp_4u:2965_0": "evaṃ sattvajīvajantupoṣapuruṣapudgalamanujamānavakārakavedakajānakapaśyakatathatā",
  "S06psp_4u:2965_1": "ca tathāgatatathatā cādvayam etad advaidhīkāram. dānapāramitātathatayā tathāgatatathatā",
  "S06psp_4u:2965_2": "tathāgatatathatayā dānapāramitātathatā,",
  "S06psp_4u:2966": "evaṃ śīlapāramitākṣāntipāramitāvīryapāramitādhyānapāramitāprajñāpāramitātathatayā tathāgatatathatā tathāgatatathatayā prajñāpāramitātathatā,",
  "S06psp_4u:2967_0": "iti hi dānaśīlakṣāntivīryadhyānaprajñāpāramitātathatā ca tathāgatatathatā cādvayam",
  "S06psp_4u:2967_1": "etad advaidhīkāram. adhyātmaśūnyatātathatayā tathāgatatathatā tathāgatatathatayādhyātmaśūnyatātathatā,",
  "S06psp_4u:2968": "evaṃ yāvad abhāvasvabhāvaśūnyatātathatayā tathāgatatathatā tathāgatatathatayā yāvad abhāvasvabhāvaśūnyatātathatā,",
  "S06psp_4u:2969": "iti hy adhyātmaśūnyatātathatā ca tathāgatatathatā ca,",
  "S06psp_4u:2970": "yāvad abhāvasvabhāvaśūnyatātathatā ca tathāgatatathatā cādvayam etad advaidhīkāram. smṛtyupasthānatathatayā tathāgatatathatā tathāgatatathatayā smṛtyupasthānatathatā,",
  "S06psp_4u:2971_0": "evaṃ samyakprahāṇarddhipādendriyabalabodhyaṅgamārgatathatayā tathāgatatathatā tathāgatatathatayā",
  "S06psp_4u:2971_1": "mārgatathatā. iti hi smṛtyupasthānatathatā ca samyakprahāṇarddhipādendriyabalabodhyaṅgamārgatathatā",
  "S06psp_4u:2971_2": "ca tathāgatatathatā cādvayam etad advaidhīkāram. apramāṇadhyānārūpyasamāpattitathatayā",
  "S06psp_4u:2971_3": "tathāgatatathatā tathāgatatathatayā pramāṇadhyānārūpyasamāpattitathatā,",
  "S06psp_4u:2972": "sarvavimokṣasamādhisamāpattidhāraṇīmukhatathatayā tathāgatatathatā tathāgatatathatayā sarvavimokṣasamādhisamāpattidhāraṇīmukhatathatā,",
  "S06psp_4u:2973_0": "iti hy apramāṇadhyānārūpyasamāpattitathatā ca sarvavimokṣasamādhisamāpattidhāraṇīmukhatathatā",
  "S06psp_4u:2973_1": "ca tathāgatatathatā cādvayam etad advaidhīkāram. śūnyatānimittāpraṇihitatathatayā",
  "S06psp_4u:2973_2": "tathāgatatathatā tathāgatatathatayā śūnyatānimittāpraṇihitatathatā,",
  "S06psp_4u:2974": "āryasatyatathatayā tathāgatatathatā tathāgatatathatayā āryasatyatathatā,",
  "S06psp_4u:2975": "abhijñātathatayā tathāgatatathatā tathāgatatathatayābhijñātathatā,",
  "S06psp_4u:2976_0": "iti hi śūnyatānimittāpraṇihitatathatā cāryasatyatathatā cābhijñātathatā ca tathāgatatathatā",
  "S06psp_4u:2976_1": "cādvayam etad advaidhīkāram. daśabalavaiśāradyapratisaṃvittathatayā tathāgatatathatā",
  "S06psp_4u:2976_2": "tathāgatatathatayā daśabalavaiśāradyapratisaṃvittathatā,",
  "S06psp_4u:2977": "āveṇikabuddhadharmatathatayā tathāgatatathatā tathāgatatathatayāveṇikabuddhadharmatathatā,",
  "S06psp_4u:2978": "iti hi daśabalavaiśāradyapratisaṃvittathatā (PSP_4:123)",
  "S06psp_4u:2979": "cāveṇikabuddhadharmatathatā ca tathāgatatathatā cādvayam etad advaidhīkāram. sarvākārajñatātathatayā tathāgatatathatā tathāgatatathatayā sarvākārajñatātathatā,",
  "S06psp_4u:2980_0": "iti hi sarvākārajñatātathatā ca tathāgatatathatā cādvayam etad advaidhīkāram. iyaṃ",
  "S06psp_4u:2980_1": "sā subhūte tathāgatatathatāyāṃ tathatām āgamya tathāgato 'nuttarāṃ samyaksaṃbodhim",
  "S06psp_4u:2980_2": "abhisaṃbuddhas tathāgata iti nāmadheyaṃ labhate. asmin khalu punas tathatāparivarte bhāṣyamāṇe,",
  "S06psp_4u:2981": "yaṃ trisāhasramahāsāhasralokadhātuḥ ṣaḍvikāram aṣṭādaśamahānimittaṃ kampate prakampate saṃprakampate,",
  "S06psp_4u:2982": "calati pracalati saṃpracalati,",
  "S06psp_4u:2983": "vedhate pravedhate saṃpravedhate,",
  "S06psp_4u:2984": "raṇati praraṇati saṃpraraṇati,",
  "S06psp_4u:2985": "kṣubhyati prakṣubhyati saṃprakṣubhyati,",
  "S06psp_4u:2986": "garjati pragarjati saṃpragarjati,",
  "S06psp_4u:2987": "pūrvā dig unnamati paścimā dig avanamati,",
  "S06psp_4u:2988": "paścimā dig unnamati pūrvā dig avanamati,",
  "S06psp_4u:2989": "uttarā dig unnamati dakṣiṇā dig avanamati,",
  "S06psp_4u:2990": "dakṣiṇā dig unnamati uttarā dig avanamati,",
  "S06psp_4u:2991": "antād unnamati madhyād avanamati,",
  "S06psp_4u:2992": "madhyād unnamati antād avanamati.",
  "S06psp_4u:2993": "atha khalu kāmāvacarā rūpāvacarāś ca devaputrā divyaiś candanacūrṇair bhagavantaṃ subhūtisthaviraṃ cābhyavakirann evaṃ ca vācam abhāṣanta,",
  "S06psp_4u:2994": "āścaryaṃ bhagavan yāvad ayaṃ subhūtisthaviras tathāgatatathatayā tathāgatam anujātaḥ. ity agatisvabhāvaḥ",
  "S06psp_4u:2995": "atha khalu subhūtisthaviras teṣāṃ devaputrāṇāṃ tām eva kathām anubadhnāti sma,",
  "S06psp_4u:2996": "iti hi devaputrāḥ subhūtisthaviro na rūpam anujāto na rūpasya tathatām anujāto,",
  "S06psp_4u:2997": "nānyatra rūpatathatāyā anujātaḥ,",
  "S06psp_4u:2998": "vedanā saṃjñā saṃskārā,",
  "S06psp_4u:2999": "na vijñānam anujāto,",
  "S06psp_4u:3000": "na vijñānatathatām anujāto,",
  "S06psp_4u:3001_0": "nānyatra vijñānatathatāyā anujātaḥ na skandhadhātvāyatanam anujāto na skandhadhātvāyatanatathatām",
  "S06psp_4u:3001_1": "anujāto nānyatra skandhadhātvāyatanatathatāyā anujātaḥ na pratītyasamutpādam anujāto",
  "S06psp_4u:3001_2": "na pratītyasamutpādatathatām anujāto,",
  "S06psp_4u:3002_0": "nānyatra pratītyasamutpādatathatāyā anujātaḥ. evaṃ sarvapāramitāḥ sarvaśūnyatāḥ saptatriṃśadbodhipakṣyā",
  "S06psp_4u:3002_1": "dharmā āryasatyāpramāṇadhyānārūpyasamāpattayaḥ sarvavimokṣasamādhisamāpattidhāraṇīmukhaśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāḥ, (PSP_4:124)",
  "S06psp_4u:3003": "na sarvākārajñatām anujāto,",
  "S06psp_4u:3004": "na sarvākārajñatātathatām anujāto,",
  "S06psp_4u:3005": "nānyatra sarvākārajñatātathatāyā anujātaḥ. nāsaṃskṛtam anujāto,",
  "S06psp_4u:3006": "nāsaṃskṛtatathatām anujāto,",
  "S06psp_4u:3007": "nānyatra saṃskṛtatathatāyā anujātaḥ. tat kasya hetoḥ?",
  "S06psp_4u:3008": "tathā hi te dharmā na saṃvidyante nopalabhyante yo vānujāyeta yena vānujāyeta,",
  "S06psp_4u:3009": "yo vānujanyeta yena vānujanyeta. ity ajātisvabhāvaḥ",
  "S06psp_4u:3010": "atha khalv āyuṣmāc chāriputro bhagavantam etad avocat:",
  "S06psp_4u:3011": "gambhīreyaṃ bhagavaṃs tathatā avitathatā ananyatathatā dharmatā dharmadhātusthititā dharmaniyāmatā bhūtakoṭir,",
  "S06psp_4u:3012": "yatra na rūpam upalabhyate na rūpatathatā,",
  "S06psp_4u:3013": "yadā rūpam eva nopalabhyate kutaḥ punā rūpatathatopalapsyate,",
  "S06psp_4u:3014": "yatra na vedanā na saṃjñā na saṃskārā,",
  "S06psp_4u:3015": "yatra na vijñānam upalabhyate na vijñānatathatā,",
  "S06psp_4u:3016": "yadā vijñānam eva nopalabhyate kutaḥ punar vijñānatathatopalapsyate. yatra na skandhadhātvāyatanāny upalabhyante na skandhadhātvāyatanatathatā,",
  "S06psp_4u:3017": "yadā skandhadhātvāyatanāny eva nopalabhyate,",
  "S06psp_4u:3018": "kutaḥ punaḥ skandhadhātvāyatanatathatopalapsyate. yatra na pratītyasamutpādo na pratītyasamutpādāṅgāni copalabhyante na pratītyasamutpādatathatā na pratītyasamutpādāṅgatathatā vā,",
  "S06psp_4u:3019": "yadā pratītyasamutpādaḥ pratītyasamutpādāṅgāny eva vā nopalabhyate,",
  "S06psp_4u:3020_0": "kutaḥ punaḥ pratītyasamutpādatathatā pratītyasamutpādāṅgatathatā vopalapsyate. evaṃ",
  "S06psp_4u:3020_1": "sarvapāramitāḥ sarvaśūnyatāḥ sarvavimokṣasamādhisamāpattidhāraṇīmukhāni saptatriṃśadbodhipakṣyā dharmāḥ,",
  "S06psp_4u:3021": "āryasatyāny apramāṇadhyānārūpyasamāpattayaḥ śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā,",
  "S06psp_4u:3022": "yatra na sarvākārajñatopalabhyate,",
  "S06psp_4u:3023": "na sarvākārajñatātathatā,",
  "S06psp_4u:3024": "yadā sarvākārajñataiva nopalabhyate,",
  "S06psp_4u:3025": "kutaḥ punaḥ sarvākārajñatātathatopalapsyate.",
  "S06psp_4u:3026": "bhagavān āha:",
  "S06psp_4u:3027": "evam etac chāriputra evam etad,",
  "S06psp_4u:3028": "gambhīreyaṃ śāriputra tathatā,",
  "S06psp_4u:3029": "yatra na rūpam upalabhyate,",
  "S06psp_4u:3030": "na rūpasya tathatopalabhyate,",
  "S06psp_4u:3031": "rūpam eva nopalabhyate kutaḥ punā rūpasya tathatopalapsyate,",
  "S06psp_4u:3032": "yatra na vedanā na saṃjñā na saṃskārā,",
  "S06psp_4u:3033": "na vijñānam upalabhyate na vijñānasya tathatopalabhyate vijñānam eva nopalabhyate kuto vijñānasya tathatopalapsyate. (PSP_4:125)",
  "S06psp_4u:3034": "yatra na skandhadhātvāyatanapratītyasamutpādā upalabhyante na skandhadhātvāyatanapratītyasamutpādasya tathatopalabhyate,",
  "S06psp_4u:3035": "skandhadhātvāyatanapratītyasamutpāda eva nopalapsyate,",
  "S06psp_4u:3036": "kutaḥ punaḥ skandhadhātvāyatanapratītyasamutpādasya tathatopalapsyate. evaṃ yāvan na sarvākārajñatopalabhyate na sarvākārajñatāyās tathatopalabhyate sarvākārajñataiva nopalabhyate,",
  "S06psp_4u:3037_0": "kutaḥ punaḥ sarvākārajñatāyās tathatopalapsyate. asyāṃ khalu punaḥ śāriputra tathatāyām",
  "S06psp_4u:3037_1": "avitathatāyām ananyatathatāyāṃ bhāṣyamāṇāyāṃ bhikṣuśatadvayasyānupādāyāsravebhyaś cittāni vimuktāni,",
  "S06psp_4u:3038": "pañcānāṃ bhikṣuṇīśatānāṃ virajo vigatamalaṃ dharmeṣu dharmacakṣur viśuddhaṃ,",
  "S06psp_4u:3039": "pañcānāṃ bodhisattvasahasrāṇām anutpattikadharmeṣu kṣāntipratilambho 'bhūt,",
  "S06psp_4u:3040": "ṣaṣṭeś ca bodhisattvānāṃ mahāsattvānāṃ parihāṇadharmakāṇām anupādāyāsravebhyaś cittāni vimuktāni.",
  "S06psp_4u:3041": "atha khalv āyuṣmān śāriputras teṣāṃ bodhisattvānām anupādāyāsravebhyaś cittāni vimuktāni viditvā bhagavantam etad avocat:",
  "S06psp_4u:3042": "ko bhagavan hetuḥ kaḥ pratyayo yad eteṣāṃ bodhisattvānāṃ mahāsattvānām anupādāyāsravebhyaś cittāni vimuktāni?",
  "S06psp_4u:3043": "bhagavān āha:",
  "S06psp_4u:3044": "etaiś ca śāriputra bodhisattvaiḥ pañcabuddhaśatāni paryupāsitāni sarvatra ca dānaṃ dattaṃ śīlaṃ rakṣitaṃ kṣāntyā saṃpāditaṃ vīryam ārabdhaṃ dhyānāny utpāditāni prajñā bhāvitā,",
  "S06psp_4u:3045": "te prajñāpāramitayā virahitatvād upāyakauśalyena cāparigṛhītatvād evaṃ caritāḥ,",
  "S06psp_4u:3046": "vayaṃ dānaṃ dadāmo vayaṃ śīlaṃ rakṣāmo vayaṃ kṣāntyā saṃpādayāmo vayaṃ vīryam ārabhāmahe vayaṃ dhyānaṃ samāpadyāmahe vayaṃ prajñāṃ bhāvayāmaḥ,",
  "S06psp_4u:3047": "te prajñāpāramitāvirahitatvād anupāyakauśalena dānaṃ śīlaṃ kṣāntiṃ vīryaṃ dhyānaṃ prajñāṃ bhāvayāmāsuḥ,",
  "S06psp_4u:3048": "te nānātvasaṃjñāyāṃ caranto nānātvopalabdhyā bodhisattvaniyāmaṃ nāvakrāmanti,",
  "S06psp_4u:3049": "te bodhisattvaniyāmam anavakrāmantaḥ srotaāpattiphalaṃ prāptā yāvad arhattvaṃ prāptāḥ,",
  "S06psp_4u:3050_0": "kiṃ cāpi śāriputra bodhisattvānāṃ mahāsattvānām asti mārgaḥ śūnyatā vā nimittaṃ vā",
  "S06psp_4u:3050_1": "praṇihitaṃ vā te prajñāpāramitayā virahitā upāyakauśalyena cāparigṛhītā bhūtakoṭiṃ",
  "S06psp_4u:3050_2": "sākṣātkṛtvā śrāvaka bhavanti.",
  "S06psp_4u:3051": "(PSP_4:126)",
  "S06psp_4u:3052": "śāriputra āha:",
  "S06psp_4u:3053_0": "kena kāraṇena bhagavaṃs tair evaṃ śūnyatānimittāpraṇihitair dharmaiḥ subhāvitaiḥ",
  "S06psp_4u:3053_1": "prajñāpāramitayā virahitā upāyakauśalyena cāparigṛhītā bhūtakoṭiṃ sākṣātkṛtvā śrāvakā",
  "S06psp_4u:3053_2": "bhavanti. bodhisattvāḥ punar bhagavaṃs tair evaṃ śūnyatānimittāpraṇihitair dharmaiḥ",
  "S06psp_4u:3053_3": "subhāvitaiḥ prajñāpāramitām upāyakauśalyaṃ cāgamyānuttarāṃ samyaksaṃbodhim abhisaṃbuddhyante?",
  "S06psp_4u:3054": "bhagavān āha:",
  "S06psp_4u:3055": "iha śāriputra ekaḥ sarvākārajñatācittena virahitaḥ,",
  "S06psp_4u:3056_0": "śūnyatānimittāpraṇihitān dharmān bhāvayann upāyakauśalyam anāgamya śrāvako bhavati.",
  "S06psp_4u:3056_1": "aparaḥ punaḥ śāriputra bodhisattvo mahāsattvaḥ sarvākārajñatācittenāvirahitaḥ śūnyatānimittāpraṇihitān",
  "S06psp_4u:3056_2": "dharmān bhāvayann upāyakauśalena bodhisattvaniyāmam avakrāmaty anuttarāṃ ca samyaksaṃbodhim",
  "S06psp_4u:3056_3": "abhisaṃbuddhyate. tadyathāpi nāma śāriputra pakṣiṇaḥ śakuner yojanaśatiko vā ātmabhāvo bhaved,",
  "S06psp_4u:3057": "dviyojanaśatiko vā triyojanaśatiko vā caturyojanaśatiko vā ātmabhāvo bhavet,",
  "S06psp_4u:3058": "sa devebhyas trayastriṃśebhyo jambūdvīpam āgantavyaṃ manyeta,",
  "S06psp_4u:3059": "sa ca pakṣī śakunir apakṣo bhavet,",
  "S06psp_4u:3060": "sa devebhyas trayastriṃśebhya ātmānaṃ parimoktavyaṃ manyeta jambūdvīpaṃ gamiṣyāmīti. atha tasya pakṣiṇaḥ śakuner ardhapatitasyaltad abhavat,",
  "S06psp_4u:3061": "aho batāhaṃ deveṣu trayastriṃśeṣu pratitiṣṭheyam iti. tat kiṃ manyase śāriputrāpi nu sa pakṣī śakuniḥ pratibalaḥ,",
  "S06psp_4u:3062": "punar eva deveṣu trayastriṃśeṣu pratiṣṭhātum?",
  "S06psp_4u:3063": "śāriputra āha:",
  "S06psp_4u:3064": "no bhagavan.",
  "S06psp_4u:3065": "bhagavān āha:",
  "S06psp_4u:3066": "sacet punar asyāntare,",
  "S06psp_4u:3067": "evaṃ bhaved,",
  "S06psp_4u:3068": "aho batāham akṣato 'nupahato jambūdvīpe pratitiṣṭheyam iti. tat kiṃ manyase śāriputrāpi nu sa pakṣī śakunir akṣato 'nupahato jambūdvīpe pratitiṣṭhet?",
  "S06psp_4u:3069": "śāriputra āha:",
  "S06psp_4u:3070": "no bhagavan,",
  "S06psp_4u:3071": "kṣataś cāsau bhagavann upahataś cāprāpta eva jambūdvīpaṃ maraṇaṃ nigacchet. tat kasya hetoḥ?",
  "S06psp_4u:3072": "evam etad bhavati bhagavan yasya mahāṃś cātmabhāvo bhavati,",
  "S06psp_4u:3073": "ajātapakṣaś ca dūrāc ca viprakṛṣṭāt prapatati.",
  "S06psp_4u:3074": "bhagavān āha:",
  "S06psp_4u:3075": "evam eva śāriputra kiñ cāpi bodhisattvo mahāsattvo gaṅgānadīvālukopamān kalpān avagamya dānaṃ dadāti śīlaṃ rakṣati kṣāntyā saṃpādayati vīryam ārabhate dhyānaṃ samāpadyate,",
  "S06psp_4u:3076": "tasya ca mahat prasthānaṃ mahāṃś cittotpādo 'pramāṇaparigraho 'nuttarāṃ samyaksaṃbodhim abhisaṃboddhuṃ,",
  "S06psp_4u:3077": "sa ca prajñāpāramitayopāyakauśalenaiva (PSP_4:127)",
  "S06psp_4u:3078": "virahitaḥ śrāvakabhūmiṃ vā pratyekabuddhabhūmiṃ vā patati. tat kasya hetoḥ?",
  "S06psp_4u:3079_0": "tathā hi tena bodhisattvena mahāsattvena sarvākārajñatāvirahitena cittena dānaṃ dattaṃ",
  "S06psp_4u:3079_1": "bhavati śīlaṃ rakṣitaṃ kṣāntyā saṃpāditaṃ vīryam ārabdhaṃ dhyānāny utpāditāni sa",
  "S06psp_4u:3079_2": "ca bodhisattvaḥ prajñāpāramitayopāyakauśalena ca virahito 'bhūt,",
  "S06psp_4u:3080_0": "tena sa śrāvakabhūmiṃ vā pratyekabuddhabhūmiṃ vā patati. kiñ cāpi sa śāriputra bodhisattvo",
  "S06psp_4u:3080_1": "'tītānāgatapratyutpannānāṃ buddhānāṃ bhagavatāṃ śīlasamādhiprajñāvimuktivimuktijñānadarśanaṃ",
  "S06psp_4u:3080_2": "samanvāharati ārādhayati nimittīkaroti,",
  "S06psp_4u:3081": "na ca sa tathāgatānāṃ śīlaṃ jānāti samādhiṃ jānāti prajñāṃ jānāti vimuktiṃ jānāti vimuktijñānadarśanaṃ jānāti,",
  "S06psp_4u:3082_0": "so 'jānan na budhyamānaḥ śūnyatāyām ānimitte praṇihite vā śāntiṃ śṛṇoti sa tāṃ śāntiṃ",
  "S06psp_4u:3082_1": "nimittīkaroti nimittataś cānuttarāyai samyaksaṃbodhaye pariṇāmayati. evaṃ hi pariṇāmayan",
  "S06psp_4u:3082_2": "bodhisattvaḥ sthāsyati śrāvakabhūmau vā pratyekabuddhabhūmau vā. tat kasya hetoḥ?",
  "S06psp_4u:3083": "evam etac chāriputra yaḥ prajñāpāramitayopāyakauśalena ca virahito bhavati,",
  "S06psp_4u:3084": "na ca kuśalamūlāny anuttarāyai samyaksaṃbodhaye pariṇāmayati,",
  "S06psp_4u:3085": "sa śrāvakabhūmiṃ vā pratyekabuddhabhūmiṃ vā patati. iti tathatānupalambhasvabhāvaḥ",
  "S06psp_4u:3086": "ity uktaṃ svabhāvalakṣaṇam",
  "S06psp_4u:3087_0": "yaḥ punaḥ śāriputra bodhisattvo mahāsattvaḥ prathamacittotpādam upādāya sarvākārajñatācittenāvirahito",
  "S06psp_4u:3087_1": "dānaṃ dadāti śīlaṃ rakṣati kṣāntyā saṃpādayati vīryam ārabhate dhyānāni ca samāpadyate",
  "S06psp_4u:3087_2": "na ca nimittīkaroti,",
  "S06psp_4u:3088": "smṛtyupasthānasamyakprahāṇarddhipādendriyabalabodhyaṅgamārgān bhāvayati na ca nimittīkaroti yāvat sarvākārajñatāṃ bhāvayati na ca nimittīkaroti. iti sāmānyena mokṣabhāgīyam",
  "S06psp_4u:3089": "sa ca prajñāpāramitayopāyakauśalyena cāvirahitas traiyadhvikān buddhān samanvāharati,",
  "S06psp_4u:3090": "teṣāṃ cātītānāgatapratyutpannānāṃ buddhānāṃ bhagavatayaś ca śīlaskandhaḥ samādhiskandhaḥ prajñāskandho vimuktiskandho vimuktijñānadarśanaskandhaḥ,",
  "S06psp_4u:3091_0": "tatsarvaṃ na nimittīkaroti na śūnyatāsamādhiṃ nimittīkaroti ānimittasamādhim apraṇihitasamādhiṃ",
  "S06psp_4u:3091_1": "na nimittīkaroti veditavyam etac chāriputra nāyaṃ bodhisattvo mahāsattvaḥ śrāvakabhūmau",
  "S06psp_4u:3091_2": "vā pratyekabuddhabhūmau (PSP_4:128)",
  "S06psp_4u:3092": "vā sthāsyatīti,",
  "S06psp_4u:3093": "akṣato 'nupahato 'nuttarāṃ samyaksaṃbodhim abhisaṃbhotsyate. iti śraddhātmakaṃ mokṣabhāgīyam",
  "S06psp_4u:3094": "tat kasya hetoḥ?",
  "S06psp_4u:3095": "tathā hi tena bodhisattvena mahāsattvena prathamacittotpādam upādāya dānaṃ dattaṃ na ca nimittīkṛtaṃ,",
  "S06psp_4u:3096": "śīlaṃ rakṣitaṃ kṣāntyā saṃpāditaṃ vīryam ārabdhaṃ dhyānaṃ samāpannaṃ prajñā bhāvitā na ca nimittīkṛtā,",
  "S06psp_4u:3097": "atitānāgatapratyutpannānāṃ buddhānāṃ bhagavatāṃ śīlasamādhiprajñāvimuktivimuktijñānadarśanāni na nimittīkṛtāni,",
  "S06psp_4u:3098_0": "idaṃ śāriputra bodhisattvānāṃ mahāsattvānāṃ tad upāyakauśalyaṃ yan nimittavirahitena",
  "S06psp_4u:3098_1": "cittena dānaṃ dadāti śīlaṃ rakṣati kṣāntyā saṃpādayati vīryam ārabhate dhyānaṃ samāpadyate",
  "S06psp_4u:3098_2": "prajñāṃ bhāvayati. smṛtyupasthānasamyakprahāṇarddhipādendriyabalabodhyaṅgamārgān bhāvayati,",
  "S06psp_4u:3099": "āryasatyāpramāṇadhyānārūpyasamāpattīr bhāvayati,",
  "S06psp_4u:3100": "sarvavimokṣasamādhisamāpattidhāraṇīmukhāni samāpadyate,",
  "S06psp_4u:3101": "śūnyatānimittāpraṇihitāni bhāvayati na ca nimittīkaroti,",
  "S06psp_4u:3102": "daśabalavaiśāradyapratisaṃvidāveṇikabuddhadharmān bhāvayati yāvat sarvākārajñatāyāṃ carati na ca nimittīkaroti. iti vīryātmakaṃ mokṣabhāgīyam",
  "S06psp_4u:3103": "śāriputra āha:",
  "S06psp_4u:3104": "yathāhaṃ bhagavan bhagavato bhāṣitasyārtham ājānāmi,",
  "S06psp_4u:3105": "yo bhagavan bodhisattvo mahāsattvaḥ prajñāpāramitayā copāyakauśalyena cāvirahitāśayas tasyānuttarā samyaksaṃbodhiḥ. iti smṛtyātmakaṃ mokṣabhāgīyam",
  "S06psp_4u:3106": "tat kasya hetoḥ?",
  "S06psp_4u:3107_0": "tathā hi bhagavan tena bodhisattvena mahāsattvena prathamacittotpādam upādāya na",
  "S06psp_4u:3107_1": "kaścid dharma upalabdho yo 'bhisaṃbudhyeta yena cābhisaṃbudhyeta yaṃ cābhisaṃbudhyeta",
  "S06psp_4u:3107_2": "rūpaṃ vā vedanā vā saṃjñā vā saṃskārā vā vijñānaṃ vā,",
  "S06psp_4u:3108_0": "evaṃ skandhadhātvāyatanapratītyasamutpādo vā pratītyasamutpādāṅgāni vā sarvapāramitā",
  "S06psp_4u:3108_1": "vā sarvaśūnyatā vā saptatriṃśadbodhipakṣyā vā dharmā āryasatyāni vā apramāṇadhyānārūpyasamāpattayo",
  "S06psp_4u:3108_2": "vā sarvavimokṣasamādhisamāpattidhāraṇīmukhāni vā śūnyatānimittāpraṇihitāni vā abhijñādaśabalavaiśāradyapratisaṃvidāveṇikā",
  "S06psp_4u:3108_3": "vā buddhadharmāḥ sarvākārajñatā vā. ye punar ime bhagavan bodhisattvayānikāḥ kulaputrāḥ",
  "S06psp_4u:3108_4": "kuladuhitaraś ca prajñāpāramitāvirahitā upāyakauśalyavirahitāś ca saṃśayas teṣāṃ",
  "S06psp_4u:3108_5": "pratikāṅkṣitavyo (PSP_4:129)",
  "S06psp_4u:3109": "'nuttarāyāṃ samyaksaṃbodhau. tat kasya hetoḥ?",
  "S06psp_4u:3110": "tathā hi bhagavaṃs tair bodhisattvayānikaiḥ kulaputraiḥ kuladuhitṛbhir vā prajñāpāramitopāyakauśalyavirahitair yadyad eva dānaṃ dattaṃ tatsarvaṃ nimittīkṛtya dattam,",
  "S06psp_4u:3111": "evaṃ yadyad eva śīlaṃ rakṣitaṃ kṣāntyā saṃpāditaṃ vīryam ārabdhaṃ dhyānaṃ samāpannaṃ,",
  "S06psp_4u:3112_0": "yā caiva prajñā vyavacāritā sā sarvā nimittīkṛtya vyavacāritā. tasmāt saṃśayas teṣāṃ",
  "S06psp_4u:3112_1": "bodhisattvayānikānāṃ kulaputrāṇāṃ kuladuhitṛṇāṃ cānuttarāyāḥ samyaksaṃbodheḥ pratikāṅkṣitavyaḥ.",
  "S06psp_4u:3112_2": "tasmāt tarhi bhagavan bodhisattvena mahāsattvenānuttarāṃ samyaksaṃbodhim abhisaṃboddhukāmena",
  "S06psp_4u:3112_3": "prajñāpāramitopāyakauśalyāvirahitena bhavitavyaṃ,",
  "S06psp_4u:3113_0": "prajñāpāramitāyām upāyakauśalyena sthitvānupalambhayogena ānimittasahagatena cittena",
  "S06psp_4u:3113_1": "dānaṃ dātavyaṃ śīlaṃ rakṣitavyaṃ kṣāntyā saṃpādayitavyaṃ vīryam ārabdhavyaṃ dhyānaṃ",
  "S06psp_4u:3113_2": "samāpattavyaṃ prajñā bhāvayitavyā. ānimittasahagatena cittena adhyātmaśūnyatā bhāvayitavyā,",
  "S06psp_4u:3114": "yāvad abhāvasvabhāvaśūnyatā bhāvayitavyā. ānimittasahagatena cittena smṛtyupasthānāni bhāvayitavyāni. evaṃ samyakprahāṇarddhipādendriyabalabodhyaṅgāni,",
  "S06psp_4u:3115_0": "ānimittasahagatena cittenāryāṣṭāṅgo mārgo bhāvayitavyaḥ. ānimittasahagatena cittenāpramāṇadhyānārūpyasamāpattayaḥ",
  "S06psp_4u:3115_1": "samāpattavyāḥ. ānimittasahagatena cittenāryasatyāni bhāvayitavyāni. ānimittasahagatena",
  "S06psp_4u:3115_2": "cittena sarvavimokṣasamādhisamāpattidhāraṇīmukhāni bhāvayitavyāni. ānimittasahagatena",
  "S06psp_4u:3115_3": "cittena abhijñādaśabalavaiśāradyapratisaṃvidāveṇikabuddhadharmā bhāvayitavyāḥ,",
  "S06psp_4u:3116": "ānimittasahagatena cittena sarvākārajñatāyāṃ caritavyam.",
  "S06psp_4u:3117": "iti samādhyātmakaṃ mokṣabhāgīyam",
  "S06psp_4u:3118": "atha khalu kāmāvacarā rūpāvacarāś ca devaputrā bhagavantam etad avocan:",
  "S06psp_4u:3119": "durabhisaṃbhavā bhagavan duradhimucyānuttarā samyaksaṃbodhiḥ,",
  "S06psp_4u:3120": "yatra hi sarvākāraiś ca nāma bodhisattvena mahāsattvena sarvadharmā 'bhisaṃboddhavyās te ca dharmā na saṃvidyanti nopalabhyante.",
  "S06psp_4u:3121": "bhagavān āha:",
  "S06psp_4u:3122": "evam etad devaputrā evam etat,",
  "S06psp_4u:3123": "durabhisaṃbhavā devaputrā duradhimucyānuttarā samyaksaṃbodhiḥ,",
  "S06psp_4u:3124": "mayāpi devaputrāḥ sarvadharmāḥ sarvākārair abhisaṃbuddhāḥ,",
  "S06psp_4u:3125": "na ca me kaścid dharma upalabdho yo 'bhisaṃbudhyeta yena cābhisaṃbudhyeta yaṃ cābhisaṃbudhyeta. (PSP_4:130)",
  "S06psp_4u:3126": "tat kasya hetoḥ?",
  "S06psp_4u:3127": "atyantaviśuddhatvād devaputrāḥ sarvadharmāṇām. iti prajñātmakaṃ mokṣabhāgiyam",
  "S06psp_4u:3128": "atha khalv āyuṣmān subhūtir bhagavantam etad avocat:",
  "S06psp_4u:3129": "yad bhagavān evam āha,",
  "S06psp_4u:3130": "durabhisaṃbhavānuttarā samyaksaṃbodhir iti,",
  "S06psp_4u:3131": "yathā punar ahaṃ bhagavato bhāṣitasyārtham ājānāmi. yathā ca mama bhavati,",
  "S06psp_4u:3132": "tathā svabhisaṃbodhā bhagavann anuttarā samyaksaṃbodhiḥ. tat kasya hetoḥ?",
  "S06psp_4u:3133": "tathā hi bhagavan na kaścid abhisaṃbudhyate na kenacid abhisaṃbudhyate na kiñcid abhisaṃboddhavyaṃ,",
  "S06psp_4u:3134": "śūnyā hi bhagavan sarvadharmāḥ,",
  "S06psp_4u:3135": "śūnyeṣu bhagavan sarvadharmeṣu sa dharmo na saṃvidyate,",
  "S06psp_4u:3136": "yo 'bhisaṃbudhyeta yena vābhisaṃbudhyeta yaṃ vābhisaṃbudhyeta. tat kasya hetoḥ?",
  "S06psp_4u:3137": "tathā hi bhagavan sarvadharmāḥ śūnyāḥ,",
  "S06psp_4u:3138": "yasyāpi dharmasya vṛddhaye vā prahāṇāya vā dānaṃ vā dadyāt,",
  "S06psp_4u:3139": "śīlaṃ vā rakṣet kṣāntiṃ vā saṃpādayet vīryaṃ vā ārabheta dhyānaṃ vā samāpadyeta,",
  "S06psp_4u:3140": "evaṃ yāvat sarvākārajñatāyāṃ vā śikṣeta,",
  "S06psp_4u:3141": "te ca dharmā na saṃvidyante,",
  "S06psp_4u:3142_0": "yaś cābhisaṃbudhyeta yena cābhisaṃbudhyeta yaṃ cābhisaṃbudhyeta sarve te dharmāḥ",
  "S06psp_4u:3142_1": "śūnyāḥ. anena bhagavan paryāyeṇa svabhisaṃbodhā bodhisattvānāṃ mahāsattvānām anuttarā",
  "S06psp_4u:3142_2": "samyaksaṃbodhiḥ. tat kasya hetoḥ?",
  "S06psp_4u:3143": "tathā hi bhagavan rūpaṃ rūpasvabhāvena śūnyaṃ,",
  "S06psp_4u:3144": "vedanā saṃjñā saṃskārā,",
  "S06psp_4u:3145": "vijñānaṃ vijñānasvabhāvena śūnyam,",
  "S06psp_4u:3146": "evaṃ skandhadhātvāyatanapratītyasamutpādāḥ,",
  "S06psp_4u:3147": "pratītyasamutpādāṅgāni pratītyasamutpādāṅgasvabhāvena śūnyāni,",
  "S06psp_4u:3148": "evaṃ sarvapāramitāḥ sarvaśūnyatāḥ sarvabodhipakṣyā dharmāḥ,",
  "S06psp_4u:3149": "apramāṇadhyānārūpyasamāpattayaḥ,",
  "S06psp_4u:3150": "āryasatyāni śūnyatānimittāpraṇihitāni sarvavimokṣasamādhisamāpattidhāraṇīmukhāni daśabalavaiśāradyapratisaṃvidāveṇikabuddhadharmā āveṇikabuddhadharmasvabhāvena śūnyāḥ,",
  "S06psp_4u:3151": "sarvākārajñatā sarvākārajñatāsvabhāvena śūnyā.",
  "S06psp_4u:3152": "ity adhimātrāṇi mokṣabhāgīyāni",
  "S06psp_4u:3153": "atha khalv āyuṣmān śāriputra āyuṣmantaṃ subhūtim etad avocat:",
  "S06psp_4u:3154": "anenāyuṣman subhūte paryāyeṇa durabhisaṃbhavānuttarā samyaksaṃbodhiḥ. tat kasya hetoḥ?",
  "S06psp_4u:3155": "tathā hy āyuṣman subhūte nākāśasyaivaṃ bhavati,",
  "S06psp_4u:3156": "aham anuttarāṃ samyaksaṃbodhim abhisaṃbhotsya iti. evam evāyuṣman subhūte bodhisattvasya mahāsattvasya naivaṃ bhavati,",
  "S06psp_4u:3157": "aham anuttarāṃ samyaksaṃbodhim abhisaṃbhotsya iti. tat kasya hetoḥ?",
  "S06psp_4u:3158": "ākāśasamā hi subhūte (PSP_4:131)",
  "S06psp_4u:3159": "sarvadharmāḥ,",
  "S06psp_4u:3160": "atha ca punar bodhisattvo mahāsattva ākāśasamān sarvadharmān adhimucyānuttarāṃ samyaksaṃbodhim abhisaṃbudhyate,",
  "S06psp_4u:3161_0": "sacet punar bodhisattvasya mahāsattvasyākāśasamān sarvadharmān adhimucya svabhisaṃbodhā",
  "S06psp_4u:3161_1": "syād anuttarā samyaksaṃbodhir na durabhisaṃbhavā na tv evaṃ gaṅgānadīvālukopamā bodhisattvā",
  "S06psp_4u:3161_2": "vivarterann anuttarāyāḥ samyaksaṃbodher. anenāyuṣman subhūte paryāyeṇa vijñāyate",
  "S06psp_4u:3161_3": "durabhisaṃbhavānuttarā samyaksaṃbodhir na svabhisaṃbodhā.",
  "S06psp_4u:3162": "iti mṛdūni mokṣabhāgīyāni",
  "S06psp_4u:3163": "atha khalv āyuṣmān subhūtir āyuṣmantaṃ śāriputram etad avocat:",
  "S06psp_4u:3164": "tat kiṃ manyase?",
  "S06psp_4u:3165": "śāriputra rūpaṃ vivartate 'nuttarāyāḥ samyaksaṃbodheḥ.",
  "S06psp_4u:3166": "śāriputa āha:",
  "S06psp_4u:3167": "nāyuṣman subhūte.",
  "S06psp_4u:3168": "vedanā saṃjñā saṃskārāḥ,",
  "S06psp_4u:3169": "subhūtir āha:",
  "S06psp_4u:3170": "tat kiṃ manyase?",
  "S06psp_4u:3171": "śāriputra vijñānaṃ vivartate 'nuttarāyāḥ samyaksaṃbodheḥ.",
  "S06psp_4u:3172": "śāriputra āha:",
  "S06psp_4u:3173": "nāyuṣman subhūte.",
  "S06psp_4u:3174_0": "evaṃ vistareṇa skandhadhātava āyatanāni pratītyasamutpādaḥ pratītyasamutpādāṅgāni",
  "S06psp_4u:3174_1": "sarvapāramitāḥ sarvaśūnyatāḥ sarvavimokṣasamādhisamāpattidhāraṇīmukhāni bodhipakṣyadharmā",
  "S06psp_4u:3174_2": "apramāṇadhyānārūpyasamāpattayaḥ,",
  "S06psp_4u:3175": "āryasatyāni vimokṣamukhāni abhijñādaśabalavaiśāradyapratisaṃvidāveṇikabuddhadharmāḥ,",
  "S06psp_4u:3176": "yāvat sarvākārajñatā vivartate 'nuttarāyāḥ samyaksaṃbodheḥ.",
  "S06psp_4u:3177": "śāriputra āha:",
  "S06psp_4u:3178": "nāyuṣman subhūte.",
  "S06psp_4u:3179": "subhūtir āha:",
  "S06psp_4u:3180": "tat kiṃ manyase?",
  "S06psp_4u:3181": "āyuṣman śāriputrānyatra rūpāt sa dharmo yo vivartate 'nuttarāyāḥ samyaksaṃbodheḥ.",
  "S06psp_4u:3182": "śāriputra āha:",
  "S06psp_4u:3183": "nāyuṣman subhūte.",
  "S06psp_4u:3184": "vedanāyāḥ saṃjñāyāḥ saṃskārāṇāṃ,",
  "S06psp_4u:3185": "subhūtir āha:",
  "S06psp_4u:3186": "tat kiṃ manyase?",
  "S06psp_4u:3187": "śāriputrānyatra vijñānāt sa dharmo yo vivartate 'nuttarāyāḥ samyaksaṃbodheḥ.",
  "S06psp_4u:3188": "śāriputra āha:",
  "S06psp_4u:3189": "nāyuṣman subhūte.",
  "S06psp_4u:3190": "evaṃ skandhadhātvāyatanapratītyasamutpādaḥ pratītyasamutpādāṅgāni sarvapāramitāḥ sarvaśūnyatāḥ sarvabodhipakṣyā dharmā apramāṇadhyānārūpyasamāpattayaḥ, (PSP_4:132)",
  "S06psp_4u:3191": "daśabalavaiśāradyapratisaṃvidāveṇikabuddhadharmāḥ yāvad anyatra sarvākārajñatāyāḥ sa dharmo yo vivartate 'nuttarāyāḥ samyaksaṃbodheḥ.",
  "S06psp_4u:3192": "śāriputra āha:",
  "S06psp_4u:3193": "nāyuṣman subhūte.",
  "S06psp_4u:3194": "subhūtir āha:",
  "S06psp_4u:3195": "tat kiṃ manyase?",
  "S06psp_4u:3196": "śāriputra yā rūpasya tathatā sā vivartate 'nuttarāyāḥ samyaksaṃbodheḥ,",
  "S06psp_4u:3197": "vedanāyāḥ saṃjñāyāḥ saṃskārāṇāṃ,",
  "S06psp_4u:3198_0": "yā vijñānasya tathatā sā vivartate 'nuttarāyāḥ samyaksaṃbodheḥ. evaṃ vistareṇa skandhadhātvāyatanapratītyasamutpādaḥ",
  "S06psp_4u:3198_1": "pratītyasamutpādāṅgāni sarvapāramitāḥ sarvaśūnyatāḥ saptatriṃśadbodhipakṣyā dharmā",
  "S06psp_4u:3198_2": "apramāṇadhyānārūpyasamāpattisarvavimokṣasamādhisamāpattidhāraṇīmukhaśūnyatānimittāpraṇihitāryasatyābhijñādaśabalavaiśāradyapratisaṃvido,",
  "S06psp_4u:3199": "yā āveṇikabuddhadharmāṇāṃ tathatā sā vivartate 'nuttarāyāḥ samyaksaṃbodheḥ,",
  "S06psp_4u:3200": "yāvat yā sarvākārajñatāyās tathatā sā vivartate 'nuttarāyāḥ samyaksaṃbodheḥ.",
  "S06psp_4u:3201": "śāriputra āha:",
  "S06psp_4u:3202": "nāyuṣman subhūte.",
  "S06psp_4u:3203": "subhūtir āha:",
  "S06psp_4u:3204": "tat kiṃ manyase?",
  "S06psp_4u:3205": "śāriputrānyatra rūpatathatāyāḥ sa dharmo yo vivartate 'nuttarāyāḥ samyaksaṃbodheḥ,",
  "S06psp_4u:3206": "anyatra vedanātathatāyāḥ saṃjñātathatāyāḥ saṃskāratathatāyāḥ,",
  "S06psp_4u:3207": "tat kiṃ manyase?",
  "S06psp_4u:3208": "śāriputrānyatra vijñānatathatāyāḥ sa dharmo yo vivartate 'nuttarāyāḥ samyaksaṃbodheḥ. evaṃ vistareṇānyatra skandhadhātvāyatanapratītyasamutpādatathatāyā,",
  "S06psp_4u:3209": "anyatra pratītyasamutpādāṅgatathatāyā,",
  "S06psp_4u:3210": "anyatra sarvapāramitā sarvaśūnyatā sarvavimokṣasamādhisamāpattidhāraṇīmukhatathatāyā,",
  "S06psp_4u:3211": "anyatra saptatriṃśadbodhipakṣyadharmāpramāṇadhyānārūpyasamāpattitathatāyā,",
  "S06psp_4u:3212": "anyatra śūnyatānimittāpraṇihitābhijñāryasatyadaśabalavaiśāradyapratisaṃvittathatāyā,",
  "S06psp_4u:3213": "anyatrāveṇikabuddhadharmatathatāyā,",
  "S06psp_4u:3214": "anyatra sarvākārajñatātathatāyāḥ sa dharmo yo vivartate 'nuttarāyāḥ samyaksaṃbodheḥ.",
  "S06psp_4u:3215": "śāriputra āha:",
  "S06psp_4u:3216": "nāyuṣman subhūte.",
  "S06psp_4u:3217": "subhūtir āha:",
  "S06psp_4u:3218": "tat kiṃ manyase?",
  "S06psp_4u:3219": "āyuṣman śāriputra tathatā vivartate (PSP_4:133)",
  "S06psp_4u:3220": "'nuttarāyāḥ samyaksaṃbodheḥ.",
  "S06psp_4u:3221": "śāriputra āha:",
  "S06psp_4u:3222": "nāyuṣman subhūte.",
  "S06psp_4u:3223": "evaṃ dharmatā dharmadhātur dharmasthititā dharmaniyāmatā bhūtakoṭīḥ.",
  "S06psp_4u:3224": "śāriputra āha:",
  "S06psp_4u:3225": "nāyuṣman subhūte.",
  "S06psp_4u:3226": "subhūtir āha:",
  "S06psp_4u:3227": "tat kiṃ manyase?",
  "S06psp_4u:3228": "āyuṣman śāriputrācintyadhātur vivartate 'nuttarāyāḥ samyaksaṃbodheḥ.",
  "S06psp_4u:3229": "śāriputra āha:",
  "S06psp_4u:3230": "nāyuṣman subhūte.",
  "S06psp_4u:3231": "subhūtir āha:",
  "S06psp_4u:3232": "tat kiṃ manyase?",
  "S06psp_4u:3233": "āyuṣman śāriputrānyatra tathatāyāḥ sa dharmo yo vivartate 'nuttarāyāḥ samyaksaṃbodheḥ. evaṃ dharmatāyā dharmadhātor dharmasthititāyā dharmaniyāmatāyā bhūtakoṭeḥ,",
  "S06psp_4u:3234": "anyatrācintyadhātoḥ sa dharmo yo vivartate 'nuttarāyāḥ samyaksaṃbodheḥ.",
  "S06psp_4u:3235": "śāriputra āha:",
  "S06psp_4u:3236": "nāyuṣman subhūte.",
  "S06psp_4u:3237": "subhūtir āha:",
  "S06psp_4u:3238": "evaṃ satyataḥ sthititas teṣu dharmeṣv anupalambhamāneṣu,",
  "S06psp_4u:3239": "katamaḥ sa dharmo yo vivartate 'nuttarāyāḥ samyaksaṃbodheḥ?",
  "S06psp_4u:3240": "evam ukte āyuṣmān śāriputra āyuṣmantaṃ subhūtim etad avocat:",
  "S06psp_4u:3241": "yayā dharmanayajātyā subhūtiḥ sthaviro nirdiśati,",
  "S06psp_4u:3242": "tayā na kaścid bodhisattvo mahāsattvo vivartiṣyate anuttarāyāḥ samyaksaṃbodheḥ. ya ime trayo bodhisattvayānikāḥ pudgalāḥ tathāgatenākhyātāḥ,",
  "S06psp_4u:3243": "eṣāṃ ca trayāṇāṃ bodhisattvayānikānāṃ pudgalānāṃ vyavasthānaṃ na bhaviṣyati. eka eva bodhisattvo mahāsattvo bhaviṣyati yad uta bodhisattvayāniko yathāyuṣmataḥ subhūter nirdeśaḥ.",
  "S06psp_4u:3244": "atha khalv āyuṣmān Pūrṇo maitrāyaṇīputra āyuṣmantaṃ śāriputram etad avocat:",
  "S06psp_4u:3245": "kiṃ punar āyuṣman śāriputra subhūtiḥ sthavira ekam api bodhisattvaṃ mahāsattvam icchati,",
  "S06psp_4u:3246": "paripraṣṭavyas tāvat subhūtiḥ sthaviraḥ.",
  "S06psp_4u:3247": "atha khalv āyuṣmān śāriputra āyuṣmantaṃ subhūtim etad avocat:",
  "S06psp_4u:3248": "kiṃ punar āyuṣman subhūte ekam api bodhisattvayānikaṃ bodhisattvam icchasi?",
  "S06psp_4u:3249": "evam ukte āyuṣmān subhūtir āyuṣmantaṃ śāriputram etad avocat: (PSP_4:134)",
  "S06psp_4u:3250": "kiṃ punar āyuṣmañ chāriputra tathatāyāṃ trīn bodhisattvān icchasi,",
  "S06psp_4u:3251": "śrāvakayānikaṃ vā bodhisattvaṃ pratyekabuddhayānikaṃ vā bodhisattvaṃ bodhisattvayānikaṃ vā bodhisattvam icchasi?",
  "S06psp_4u:3252": "śāriputra āha:",
  "S06psp_4u:3253": "nāyuṣman subhūte.",
  "S06psp_4u:3254": "subhūtir āha:",
  "S06psp_4u:3255": "tat kiṃ punar āyuṣmañ śāriputra tathatāyāṃ trayo bodhisattvā upalabhyante?",
  "S06psp_4u:3256": "śāriputra āha:",
  "S06psp_4u:3257": "nāyuṣman subhūte.",
  "S06psp_4u:3258": "subhūtir āha:",
  "S06psp_4u:3259": "kiṃ punar āyuṣmañ chāriputra tathatā ekato vā dvābhyāṃ vā tribhir vākārair upalabhyate?",
  "S06psp_4u:3260": "śāriputra āha:",
  "S06psp_4u:3261": "nāyuṣman subhūte.",
  "S06psp_4u:3262": "subhūtir āha:",
  "S06psp_4u:3263": "kiṃ punar āyuṣmañ śāriputra tathatāyām ekaṃ bodhisattvam upalabhate?",
  "S06psp_4u:3264": "śāriputra āha:",
  "S06psp_4u:3265": "nāyuṣman subhūte.",
  "S06psp_4u:3266": "subhūtir āha:",
  "S06psp_4u:3267": "evaṃ satyataḥ sthititas te dharmā anupalabhyamānāḥ kutaḥ punar āyuṣmataḥ śāriputrasyaivaṃ bhavati,",
  "S06psp_4u:3268": "ayaṃ śrāvakayāniko bodhisattvo 'yaṃ pratyekabuddhayāniko bodhisattvo 'yaṃ buddhayāniko bodhisattva ity,",
  "S06psp_4u:3269_0": "ayaṃ sarvadharmatathatāyāṃ prabhāvyamānāyāṃ yasya bodhisattvasya mahāsattvasya cittan",
  "S06psp_4u:3269_1": "nāvalīyate na saṃlīyate na vipratisārī bhavati mānasaṃ nottrasyati na saṃtrasyati",
  "S06psp_4u:3269_2": "na saṃtrāsam āpadyate. ayaṃ bodhisattvo mahāsattvo niryāsyaty anuttarāyāṃ samyaksaṃbodhau.",
  "S06psp_4u:3270": "tatra khalu bhagavān āyuṣmantaṃ subhūtim āmantrayate sma:",
  "S06psp_4u:3271": "sādhu sādhu subhūte pratibhāntu te subhūte yathāpīdaṃ buddhānubhāvena,",
  "S06psp_4u:3272_0": "evaṃ khalu subhūte bodhisattvo mahāsattvaḥ sarvadharmatathatāyāṃ prabhāvyamānāyāṃ",
  "S06psp_4u:3272_1": "yasya bodhisattvasya mahāsattvasya cittan nāvalīyate na saṃlīyate na vipratisārī",
  "S06psp_4u:3272_2": "bhavati mānasaṃ nottrasyati na saṃtrasyati na saṃtrāsam āpadyate,",
  "S06psp_4u:3273": "niryāsyaty ayaṃ bodhisattvo mahāsattvo 'nuttarāyāṃ samyaksaṃbodhau.",
  "S06psp_4u:3274": "atha khalv āyuṣmāñ śāriputro bhagavantam etad avocat:",
  "S06psp_4u:3275": "katamayā bhagavan bodhyā niryāsyati bodhisattvo mahāsattvaḥ?",
  "S06psp_4u:3276": "bhagavān āha:",
  "S06psp_4u:3277": "anuttarayā samyaksaṃbodhyā niryāsyaty ayaṃ bodhisattvo mahāsattvaḥ. iti madhyāni mokṣabhāgīyānīty uktaṃ mokṣabhāgīyam",
  "S06psp_4u:3278": "(PSP_4:135)",
  "S06psp_4u:3279": "atha khalv āyuṣmān subhūtir bhagavantam etad avocat:",
  "S06psp_4u:3280": "niryātukāmena bhagavan bodhisattvena mahāsattvenānuttarāyāṃ samyaksaṃbodhau kathaṃ sthātavyam?",
  "S06psp_4u:3281": "bhagavān āha:",
  "S06psp_4u:3282": "iha subhūte bodhisattvena mahāsattvenānuttarāṃ samyaksaṃbodhim abhisaṃboddhukāmena sattvānām antike samacittatāyāṃ sthātavyaṃ,",
  "S06psp_4u:3283": "sarvasattvānām antike samacittam utpādayitavyaṃ,",
  "S06psp_4u:3284": "na viṣamaṃ cittam utpādayitavyaṃ,",
  "S06psp_4u:3285": "sarvasattvāḥ samacittenālambitavyāḥ,",
  "S06psp_4u:3286": "sarvasattvānām antike mahāmaitry utpādayitavyā,",
  "S06psp_4u:3287": "sarvasattveṣu mahākaruṇotpādayitavyā,",
  "S06psp_4u:3288": "sarvasattvā maitreṇa cittenālambitavyāḥ,",
  "S06psp_4u:3289": "sarvasattvā mahākaruṇācittenālambitavyā,",
  "S06psp_4u:3290": "na puruṣacittenālambitavyāḥ sarvasattvānām antike nihatamānatotpādayitavyā,",
  "S06psp_4u:3291": "sarvasattvāś ca niḥśāṭhyenālambitavyāḥ. iti mṛdūṣmagatam",
  "S06psp_4u:3292": "sarvasattvānām antike hitacittatotpādayitavyā,",
  "S06psp_4u:3293": "ahitaṃ cittaṃ notpādayitavyaṃ,",
  "S06psp_4u:3294": "sarvasattvāś ca hitacittenālambitavyā,",
  "S06psp_4u:3295": "nāhitacittenālambitavyāḥ,",
  "S06psp_4u:3296": "sarvasattvānām antike apratihataṃ cittam utpādayitavyaṃ,",
  "S06psp_4u:3297": "sarvasattvā na pratihatacittenālambitavyāḥ,",
  "S06psp_4u:3298": "sarvasattvānām antike aviheṭhanācittam utpādayitavyaṃ,",
  "S06psp_4u:3299": "sarvasattvā na viheṭhanācittenālambitavyāḥ. iti madhyam uṣmagatam",
  "S06psp_4u:3300_0": "sarvasattvānām antike mātṛcittam utpādayitavyaṃ pitṛcittam utpādayitavyaṃ bhrātṛcittam",
  "S06psp_4u:3300_1": "utpādayitavyaṃ bhaginīcittam utpādayitavyaṃ putracittam utpādayitavyaṃ duhitṛcittam",
  "S06psp_4u:3300_2": "utpādayitavyaṃ mitrāmātyajñātisālohitacittam utpādayitavyaṃ sarvasattvāś ca mātṛcittena",
  "S06psp_4u:3300_3": "pitṛcittenālambitavyā,",
  "S06psp_4u:3301": "bhrātṛcittena bhaginīcittenālambitavyāḥ,",
  "S06psp_4u:3302": "putracittena duhitṛcittenālambitavyā,",
  "S06psp_4u:3303": "mitrāmātyajñātisālohitacittenālambitavyāḥ. evaṃ khalu subhūte bodhisattvena mahāsattvenānuttarāyāṃ samyaksaṃbodhau niryāntukāmena sthātavyam.",
  "S06psp_4u:3304": "ity adhimātram uṣmagatam",
  "S06psp_4u:3305": "ātmanā ca prāṇātipātāt prativiratena bhavitavyaṃ pare ca prāṇātipātavairamaṇo samādāpayitavyāḥ,",
  "S06psp_4u:3306": "prāṇātipātavirateś ca varṇavādinā bhavitavyaṃ,",
  "S06psp_4u:3307": "ye cānye prāṇātipātāt prativiratā bhavanti,",
  "S06psp_4u:3308": "teṣāñ ca varṇavādinā bhavitavyaṃ samanujñena. evaṃ bodhisattvena mahāsattvenānuttarāyāṃ samyaksaṃbodhau niryāstukāmena sthātavyam.",
  "S06psp_4u:3309": "(PSP_4:136)",
  "S06psp_4u:3310": "ātmanā cādattādānāt prativiratena bhavitavyaṃ,",
  "S06psp_4u:3311": "pare cādattādānavairamaṇye samādāpayitavyāḥ,",
  "S06psp_4u:3312": "adattādānavirateś ca varṇavādinā bhavitavyaṃ,",
  "S06psp_4u:3313": "ye cānye adattādānāt prativiratā bhavanti,",
  "S06psp_4u:3314": "teṣāñ ca varṇavādinā bhavitavyaṃ samanujñena.",
  "S06psp_4u:3315": "ātmanā ca kāmamithyācārāt prativiratena bhavitavyaṃ,",
  "S06psp_4u:3316": "pare ca kāmamithyācāraprativiratau samādāpayitavyāḥ,",
  "S06psp_4u:3317": "kāmamithyācāravirateś ca varṇavādinā bhavitavyaṃ,",
  "S06psp_4u:3318": "ye cānye kāmamithyācārāt prativiratā bhavanti teṣāṃ ca varṇavādinā bhavitavyaṃ samanujñena.",
  "S06psp_4u:3319": "evam anṛtavacanāt paruṣavacanāt piśunavacanād avadyapralāpād abhidhyāyā vyāpādāt,",
  "S06psp_4u:3320": "ātmanā ca mithyādṛṣṭeḥ prativiratena bhavitavyaṃ,",
  "S06psp_4u:3321": "pare ca mithyādṛṣṭiviratau samādāpayitavyā,",
  "S06psp_4u:3322": "mithyādṛṣṭivirateś ca varṇavādinā bhavitavyaṃ,",
  "S06psp_4u:3323": "ye cānye mithyādṛṣṭer viratā bhavanti,",
  "S06psp_4u:3324": "teṣāñ ca varṇavādinā bhavitavyaṃ samanujñena.",
  "S06psp_4u:3325": "ātmanā ca prathamaṃ dhyānaṃ samāpattavyaṃ,",
  "S06psp_4u:3326": "pare ca prathame dhyāne samādāpayitavyāḥ,",
  "S06psp_4u:3327": "prathamadhyānasamāpatteś ca varṇavādinā bhavitavyaṃ,",
  "S06psp_4u:3328": "ye cānye prathamaṃ dhyānaṃ samāpadyante,",
  "S06psp_4u:3329": "teṣāñ ca varṇavādinā bhavitavyaṃ samanujñena.",
  "S06psp_4u:3330": "evam ātmanā ca dvitīyaṃ dhyānaṃ samāpattavyaṃ,",
  "S06psp_4u:3331": "evaṃ tṛtīyaṃ dhyānaṃ samāpattavyaṃ,",
  "S06psp_4u:3332": "ātmanā ca caturthaṃ dhyānaṃ samāpattavyaṃ,",
  "S06psp_4u:3333": "pare ca caturthe dhyāne samādāpayitavyāś caturthadhyānasamāpatteś ca varṇavādinā bhavitavyaṃ,",
  "S06psp_4u:3334": "ye cānye caturthadhyānaṃ samāpadyante,",
  "S06psp_4u:3335": "teṣāñ ca varṇavādinā bhavitavyaṃ samanujñena.",
  "S06psp_4u:3336": "ātmanā ca maitrī bhāvayitavyā,",
  "S06psp_4u:3337": "pare ca maitrībhāvanāyāṃ samādāpayitavyā,",
  "S06psp_4u:3338": "maitrībhāvanāyāś ca varṇavādinā bhavitavyaṃ,",
  "S06psp_4u:3339": "ye cānye maitrīvihāriṇas teṣām api varṇavādinā bhavitavyaṃ samanujñena.",
  "S06psp_4u:3340": "evaṃ karuṇāyāṃ muditāyāṃ ca kartavyam,",
  "S06psp_4u:3341": "ātmanā copekṣāvihāriṇā bhavitavyaṃ,",
  "S06psp_4u:3342": "pare copekṣāvihāre samādāpayitavyā,",
  "S06psp_4u:3343": "upekṣāvihārasya ca varṇavādinā bhavitavyaṃ,",
  "S06psp_4u:3344": "ye cānye upekṣāvihāriṇas,",
  "S06psp_4u:3345": "teṣām api varṇavādinā bhavitavyaṃ samanujñena.",
  "S06psp_4u:3346": "ātmanā cākāśānantyāyatanāsamāpattiḥ samāpattavyā,",
  "S06psp_4u:3347": "pare cākāśānantyāyatanasamāpattau samādāpayitavyāḥ,",
  "S06psp_4u:3348": "ākāśānantyāyatanasamāpatteś ca varṇavādinā bhavitavyaṃ,",
  "S06psp_4u:3349": "ye cānye ākāśānantyāyatanasamāpattiṃ (PSP_4:137)",
  "S06psp_4u:3350": "samāpadyante,",
  "S06psp_4u:3351": "teṣāṃ ca varṇavādinā bhavitavyaṃ samanujñena.",
  "S06psp_4u:3352": "evaṃ vijñānānantyāyatanasamāpattir ākiṃcānyāyatanasamāpattiḥ,",
  "S06psp_4u:3353": "ātmanā ca naivasaṃjñānāsaṃjñāyatanasamāpattiḥ samāpattavyā,",
  "S06psp_4u:3354": "pare ca naivasaṃjñānāsaṃjñāyatanasamāpattau samādāpayitavyāḥ naivasaṃjñānāsaṃjñāyatanasamāpatteś ca varṇavādinā bhavitavyaṃ,",
  "S06psp_4u:3355": "ye cānye naivasaṃjñānāsaṃjñāyatanasamāpattiṃ samāpadyante,",
  "S06psp_4u:3356": "teṣāṃ ca varṇavādinā bhavitavyaṃ samanujñena. iti mṛdumūrdhagatam",
  "S06psp_4u:3357": "ātmanā ca dānapāramitā paripūrayitavyā,",
  "S06psp_4u:3358": "pare ca dānapāramitāyāṃ samādāpayitavyāḥ,",
  "S06psp_4u:3359": "dānapāramitāyāś ca varṇavādinā bhavitavyaḥ,",
  "S06psp_4u:3360": "ye cānye dānapāramitāṃ paripūrayanti,",
  "S06psp_4u:3361": "teṣāṃ ca varṇavādinā bhavitavyaṃ samanujñena.",
  "S06psp_4u:3362": "evaṃ śīlapāramitā kṣāntipāramitā vīryapāramitā dhyānapāramitā,",
  "S06psp_4u:3363": "ātmanā ca prajñāpāramitā paripūrayitavyā,",
  "S06psp_4u:3364": "pare ca prajñāpāramitāyāṃ samādāpayitavyāḥ,",
  "S06psp_4u:3365": "prajñāpāramitāyāś ca varṇavādinā bhavitavyaṃ,",
  "S06psp_4u:3366": "ye cānye prajñāpāramitāṃ paripūrayanti,",
  "S06psp_4u:3367": "teṣāṃ ca varṇavādinā bhavitavyaṃ samanujñena. iti madhyamūrdhagatam",
  "S06psp_4u:3368": "ātmanā cādhyātmaśūnyatā bhāvayitavyā,",
  "S06psp_4u:3369": "pare cādhyātmaśūnyatāyāṃ samādāpayitavyā,",
  "S06psp_4u:3370": "adhyātmaśūnyatāyāś ca varṇavādinā bhavitavyaṃ,",
  "S06psp_4u:3371": "ye cānye sattvā adhyātmaśūnyatāṃ bhāvayanti,",
  "S06psp_4u:3372": "teṣāṃ ca varṇavādinā bhavitavyaṃ samanujñena.",
  "S06psp_4u:3373": "evaṃ bahirdhāśūnyatā adhyātmabahirdhāśūnyatā yāvad ātmanā cābhāvasvabhāvaśūnyatā bhāvayitavyā,",
  "S06psp_4u:3374": "pare cābhāvasvabhāvaśūnyatāyāṃ samādāpayitavyā,",
  "S06psp_4u:3375": "abhāvasvabhāvaśūnyatāyāś ca varṇavādinā bhavitavyaṃ,",
  "S06psp_4u:3376": "ye cānye sattvā abhāvasvabhāvaśūnyatāṃ bhāvayanti,",
  "S06psp_4u:3377": "teṣāṃ ca varṇavādinā n bhavitavyaṃ samanujñena.",
  "S06psp_4u:3378": "ātmanā ca catvāri smṛtyupasthānāni bhāvayitavyāni,",
  "S06psp_4u:3379": "pare ca caturṣu smṛtyupasthāneṣu samādāpayitavyāḥ,",
  "S06psp_4u:3380": "caturṇāṃ ca smṛtyupasthānānāṃ varṇavādinā bhavitavyaṃ,",
  "S06psp_4u:3381": "ye cānye sattvāś catvāri smṛtyupasthānāni bhāvayanti,",
  "S06psp_4u:3382": "teṣāṃ ca varṇavādinā bhavitavyaṃ samanujñena.",
  "S06psp_4u:3383": "evaṃ samyakprahāṇarddhipādendriyabalabodhyaṅgāni,",
  "S06psp_4u:3384": "ātmanā cāryaṣṭāṅgo mārgo bhāvayitavyaḥ,",
  "S06psp_4u:3385": "pare cāryāṣṭāṅge mārge sthāpayitavyāḥ,",
  "S06psp_4u:3386": "āryāṣṭaṅgamārgasya ca varṇavādinā bhavitavyaṃ,",
  "S06psp_4u:3387": "ye cānye sattvā āryāṣṭāṅgaṃ mārgaṃ bhāvayanti,",
  "S06psp_4u:3388": "teṣāṃ ca varṇavādinā bhavitavyaṃ (PSP_4:138)",
  "S06psp_4u:3389": "samanujñena.",
  "S06psp_4u:3390": "ātmanā ca śūnyatānimittāpraṇihitasamādhayo bhāvayitavyāḥ,",
  "S06psp_4u:3391": "pare ca śūnyatānimittāpraṇihitasamādhau samādāpayitavyāḥ,",
  "S06psp_4u:3392": "śūnyatānimittāpraṇihitasamādhīnāṃ ca varṇavādinā bhavitavyaṃ,",
  "S06psp_4u:3393": "ye cānye sattvāḥ śūnyatānimittāpraṇihitasamādhīn bhāvayanti,",
  "S06psp_4u:3394": "teṣāṃ ca varṇavādinā bhavitavyaṃ samanujñena.",
  "S06psp_4u:3395": "ātmanā ca catvāry āryasatyāni bhāvayitavyāni,",
  "S06psp_4u:3396": "pare cāryasatyabhāvanāyāṃ samādāpayitavyā,",
  "S06psp_4u:3397": "āryasatyānāṃ ca varṇavādinā bhavitavyaṃ,",
  "S06psp_4u:3398": "ye cānye sattvāś catvāry āryasatyāni bhāvayanti,",
  "S06psp_4u:3399": "teṣāṃ ca varṇavādinā bhavitavyaṃ samanujñena.",
  "S06psp_4u:3400": "ātmanā cāṣṭavimokṣā bhāvayitavyāḥ,",
  "S06psp_4u:3401": "pare cāṣṭavimokṣabhāvanāyāṃ samādāpayitavyā,",
  "S06psp_4u:3402": "aṣṭānāṃ ca vimokṣāṇāṃ varṇavādinā bhavitavyaṃ,",
  "S06psp_4u:3403": "ye cānye 'ṣṭavimokṣāṃ samāpadyante,",
  "S06psp_4u:3404": "teṣāṃ ca varṇavādinā bhavitavyaṃ samanujñena.",
  "S06psp_4u:3405": "ātmanā ca navānupūrvavihārasamāpattayaḥ samādāpayitavyāḥ,",
  "S06psp_4u:3406": "pare ca navānupūrvavihārasamāpattiṣu samādāpayitavyā,",
  "S06psp_4u:3407": "navānupūrvavihārasamāpattīnāṃ varṇavādinā bhavitavyaṃ,",
  "S06psp_4u:3408": "ye cānye sattvā navānupūrvavihārasamāpattīḥ samāpadyante,",
  "S06psp_4u:3409": "teṣāṃ ca varṇavādinā bhavitavyaṃ samanujñena.",
  "S06psp_4u:3410": "ātmanā cābhijñā niṣpādayitavyāḥ,",
  "S06psp_4u:3411": "pare cābhijñāprāptaye samādāpayitavyāḥ,",
  "S06psp_4u:3412": "abhijñānāṃ ca varṇavādinā bhavitavyaṃ,",
  "S06psp_4u:3413": "ye cānye sattvā abhijñā pratilabdhās,",
  "S06psp_4u:3414": "teṣāṃ ca varṇavādinā bhavitavyaṃ samanujñena.",
  "S06psp_4u:3415": "ātmanā ca daśatathāgatabalāni paripūrayitavyāni,",
  "S06psp_4u:3416": "pare ca daśatathāgatabaleṣu samādāpayitavyā,",
  "S06psp_4u:3417": "daśānāṃ ca tathāgatabalānāṃ varṇavādinā bhavitavyaṃ,",
  "S06psp_4u:3418": "ye cānye sattvā daśatathāgatabalāni paripūrayanti,",
  "S06psp_4u:3419": "teṣāṃ ca varṇavādinā bhavitavyaṃ samanujñena.",
  "S06psp_4u:3420": "evaṃ catvāri vaiśāradyāni catasraḥ pratisaṃvid,",
  "S06psp_4u:3421": "ātmanā cāṣṭādaśāveṇikā buddhadharmāḥ paripūrayitavyāḥ,",
  "S06psp_4u:3422": "pare cāṣṭādaśāveṇikabuddhadharmeṣu pratiṣṭhāpayitavyā,",
  "S06psp_4u:3423": "aṣṭādaśāveṇikānāṃ ca buddhadharmāṇāṃ varṇavādinā bhavitavyaṃ,",
  "S06psp_4u:3424": "ye cānye āveṇikān buddhadharmān paripūrayanti,",
  "S06psp_4u:3425": "teṣāṃ ca varṇavādinā bhavitavyaṃ samanujñena.",
  "S06psp_4u:3426": "ātmanā ca mahāmaitrī mahākaruṇā ca paripūrayitavyā,",
  "S06psp_4u:3427": "pare ca mahāmaitryāṃ mahākaruṇāyāṃ ca samādāpayitavyā,",
  "S06psp_4u:3428": "mahāmaitryā mahākaruṇāyāś ca varṇavādinā bhavitavyaṃ,",
  "S06psp_4u:3429": "ye cānye mahāmaitrīṃ mahākaruṇāṃ ca paripūrayanti, (PSP_4:139)",
  "S06psp_4u:3430": "teṣāṃ ca varṇavādinā bhavitavyaṃ samanujñena.",
  "S06psp_4u:3431": "ātmanā canulomapratilomapratītyasamutpādaḥ samāpattavyaḥ,",
  "S06psp_4u:3432": "pare cānulomapratilomapratītyasamutpāde samādāpayitavyāḥ,",
  "S06psp_4u:3433": "anulomapratilomapratītyasamutpādasamāpatteś ca varṇavādinā bhavitavyaṃ,",
  "S06psp_4u:3434": "ye cānye anulomapratilomapratītyasamutpādaṃ samāpadyante,",
  "S06psp_4u:3435": "teṣāṃ ca varṇavādinā bhavitavyaṃ samanujñena.",
  "S06psp_4u:3436": "evaṃ khalu subhūte bodhisattvena mahāsattvenānuttarāyāṃ samyaksaṃbodhau niryātukāmena sthātavyam. ity adhimātramūrdhagatam",
  "S06psp_4u:3437": "ātmanā ca duṣkhaṃ parijānāti samudayaṃ ca prajahāti nirodhaṃ ca sākṣātkaroti mārgañ ca bhāvayati,",
  "S06psp_4u:3438": "parāṃś ca duṣkhaparijñāyai samudayaprahāṇāya nirodhasākṣātkriyāyai mārgabhāvanāyai samādāpayati,",
  "S06psp_4u:3439": "duḥkhaparijñānasya samudayaprahāṇasya nirodhasākṣātkriyāyā mārgabhāvanāyāś ca varṇaṃ bhāṣate,",
  "S06psp_4u:3440": "ye cānye duḥkhaṃ prajānanti samudayaṃ prajahati nirodhaṃ sākṣātkurvanti mārgaṃ ca bhāvayanti,",
  "S06psp_4u:3441": "teṣāṃ ca varṇavādī bhavati samanujñaḥ. iti mṛdvī kṣāntiḥ",
  "S06psp_4u:3442": "ātmanā ca srotaāpattiphalasākṣātkriyāyai jñānam utpādayati na ca bhūtakoṭiṃ sākṣātkaroti,",
  "S06psp_4u:3443": "parāṃś ca srotaāpattiphalajñānasākṣātkriyāyai samādāpayati,",
  "S06psp_4u:3444": "srotaāpattiphalajñānasākṣātkriyāyāś ca varṇaṃ bhāṣate,",
  "S06psp_4u:3445": "ye cānye srotaāpattiphalasākṣātkriyāyai jñānam utpādayanti,",
  "S06psp_4u:3446": "teṣāṃ ca varṇavādī bhavati samanujñaḥ.",
  "S06psp_4u:3447": "evam ātmanā ca sakṛdāgāmiphalasākṣātkriyāyai jñānam utpādayati na ca bhūtakoṭiṃ sākṣātkaroti,",
  "S06psp_4u:3448": "ātmanā cānāgāmiphalasākṣātkriyāyai jñānam utpādayati na ca bhūtakoṭiṃ sākṣātkaroti.",
  "S06psp_4u:3449": "ātmanā cārhattvaphalasākṣātkriyāyai jñānam utpādayati na ca bhūtakoṭiṃ sākṣātkaroti,",
  "S06psp_4u:3450": "parāṃś cārhattvaphalajñānasākṣātkriyāyāṃ pratiṣṭhāpayati,",
  "S06psp_4u:3451": "arhattvaphalajñānasākṣātkriyāyāś ca varṇaṃ bhāṣate,",
  "S06psp_4u:3452": "ye cānye 'rhattvaphalasākṣātkriyāyai jñānam utpādayanti,",
  "S06psp_4u:3453": "teṣāṃ ca varṇavādī bhavati samanujñaḥ.",
  "S06psp_4u:3454": "ātmanā ca pratyekabuddhaphalasākṣātkriyāyai jñānam utpādayati na ca pratyekabuddhaphalajñānasākṣātkriyāṃ sākṣātkaroti,",
  "S06psp_4u:3455": "parāṃś ca pratyekabuddhaphalajñānasākṣātkriyāyāṃ pratiṣṭhāpayati,",
  "S06psp_4u:3456": "pratyekabuddhaphalajñānasākṣātkriyāyāś (PSP_4:140)",
  "S06psp_4u:3457": "ca varṇaṃ bhāṣate,",
  "S06psp_4u:3458": "ye cānye pratyekabuddhaphalajñānasākṣātkriyāyai jñānam utpādayanti,",
  "S06psp_4u:3459": "teṣāṃ ca varṇavādī bhavati samanujñaḥ. iti madhyā kṣāntiḥ",
  "S06psp_4u:3460": "ātmanā ca bodhisattvanyāmam avakrāmati,",
  "S06psp_4u:3461": "parāṃś ca bodhisattvanyāmāvakrāntyāṃ samādāpayati,",
  "S06psp_4u:3462": "bodhisattvanyāmāvakrānteś ca varṇaṃ bhāṣate,",
  "S06psp_4u:3463": "ye cānye bodhisattvanyāmam avakrāmanti,",
  "S06psp_4u:3464": "teṣāṃ ca varṇavādī bhavati samanujñaḥ.",
  "S06psp_4u:3465": "evaṃ khalu subhūte bodhisattvena mahāsattvenānuttarāyāṃ samyaksaṃbodhau niryātukāmena sthātavyam. ity adhimātrā kṣāntiḥ",
  "S06psp_4u:3466": "ātmanā ca sattvān paripācayati,",
  "S06psp_4u:3467": "parāṃś ca sattvaparipākāya samādāpayati,",
  "S06psp_4u:3468": "sattvaparipākasya ca varṇaṃ bhāṣate,",
  "S06psp_4u:3469": "ye cānye sattvaparipākāyābhyudgatās,",
  "S06psp_4u:3470": "teṣāṃ ca varṇavādī bhavati samanujñaḥ.",
  "S06psp_4u:3471": "ātmanā ca buddhakṣetraṃ pariśodhayati,",
  "S06psp_4u:3472": "parāṃś ca buddhakṣetrapariśodhanāya samādāpayati,",
  "S06psp_4u:3473": "buddhakṣetrapariśuddheś ca varṇaṃ bhāṣate,",
  "S06psp_4u:3474": "ye cānye buddhakṣetrapariśodhanāya pratiṣṭhitās,",
  "S06psp_4u:3475": "teṣāṃ ca varṇavādī bhavati samanujñaḥ. iti mṛdavo 'gradharmāḥ",
  "S06psp_4u:3476": "ātmanā ca bodhisattvābhijñā utpādayati,",
  "S06psp_4u:3477": "parāṃś ca bodhisattvābhijñāsu samādāpayati bodhisattvābhijñānāṃ ca varṇaṃ bhāṣate,",
  "S06psp_4u:3478": "ye cānye bodhisattvābhijñā bhāvayanti,",
  "S06psp_4u:3479": "teṣāṃ ca varṇavādī bhavati samanujñaḥ. iti madhyāgradharmāḥ",
  "S06psp_4u:3480": "ātmanā ca sarvākārajñatājñānam utpādayati,",
  "S06psp_4u:3481": "parāṃś ca sarvākārajñatājñāne samādāpayati,",
  "S06psp_4u:3482": "sarvākārajñatājñānasya ca varṇaṃ bhāṣate,",
  "S06psp_4u:3483": "ye cānye sarvākārajñatājñānam utpādayanti,",
  "S06psp_4u:3484": "teṣāṃ ca varṇavādī bhavati samanujñaḥ.",
  "S06psp_4u:3485": "ātmanā ca sarvavāsanānusaṃdhikleśān prajahāti,",
  "S06psp_4u:3486": "parāṃś ca sarvavāsanānusaṃdhikleśaprahāṇatāyai samādāpayati,",
  "S06psp_4u:3487": "sarvavāsanānusaṃdhikleśaprahāṇasya ca varṇaṃ bhāṣate,",
  "S06psp_4u:3488": "ye cānye sarvavāsanānusaṃdhikleśān prajahati,",
  "S06psp_4u:3489": "teṣāṃ ca varṇavādī bhavati samanujñaḥ.",
  "S06psp_4u:3490": "ātmanā ca āyuḥsaṃpadaṃ parigṛhṇāti,",
  "S06psp_4u:3491": "parāṃś ca āyuḥsaṃpadi samādāpayati,",
  "S06psp_4u:3492": "āyuḥsaṃpadaś ca varṇaṃ bhāṣate,",
  "S06psp_4u:3493": "ye cānye mahāpuruṣā āyuḥsaṃpadi sthitās,",
  "S06psp_4u:3494": "teṣāṃ ca varṇavādī bhavati samanujñaḥ.",
  "S06psp_4u:3495": "ātmanā ca saddharmasthitiṃ parigṛhṇāti,",
  "S06psp_4u:3496": "parāṃś ca saddharmasthitau (PSP_4:141)",
  "S06psp_4u:3497": "samādāpayati,",
  "S06psp_4u:3498": "saddharmasthiteś ca varṇaṃ bhāṣate ye cānye saddharmasthitiṃ parigṛhṇanti,",
  "S06psp_4u:3499": "teṣāñ ca mahāpuruṣarṣabhāṇāṃ varṇavādī bhavati samanujñaḥ.",
  "S06psp_4u:3500_0": "evaṃ khalu subhūte bodhisattvena mahāsattvenānuttarāyāṃ samyaksaṃbodhau niryātukāmena",
  "S06psp_4u:3500_1": "bhavitavyam. evaṃ khalu subhūte bodhisattvena mahāsattvena prajñāpāramitāyām upāyakauśalye",
  "S06psp_4u:3500_2": "ca sthātavyam. tasyaivaṃ śikṣamāṇasyaivaṃ tiṣṭhataḥ,",
  "S06psp_4u:3501": "anāvaraṇaṃ rūpaṃ bhaviṣyati anāvaraṇā vedanā anāvaraṇā saṃjñā anāvaraṇāḥ saṃskārā,",
  "S06psp_4u:3502": "anāvaraṇaṃ vijñānaṃ bhaviṣyati,",
  "S06psp_4u:3503": "evaṃ vistareṇa yāvad anāvaraṇā saddharmasthitir bhaviṣyati. tat kasya hetoḥ?",
  "S06psp_4u:3504": "tathā hi subhūte bodhisattvena mahāsattvena pūrvāntataś caivaṃ rūpan na parigṛhītaṃ,",
  "S06psp_4u:3505": "na vedanā na saṃjñā na saṃskārā,",
  "S06psp_4u:3506": "na vijñānaṃ parigṛhītam,",
  "S06psp_4u:3507": "evaṃ yāvat sarvākārajñatā na parigṛhītā. tat kasya hetoḥ?",
  "S06psp_4u:3508": "tathā hi subhūte yo rūpasyāparigraho na tad rūpaṃ,",
  "S06psp_4u:3509": "yo vedanāyāḥ saṃjñāyāḥ saṃskārāṇāṃ,",
  "S06psp_4u:3510_0": "tathā hi yo vijñānasyāparigraho na tad vijñānam. evaṃ yāvad yaḥ sarvākārajñatāyā",
  "S06psp_4u:3510_1": "aparigraho na sā sarvākārajñatā. asmin khalu punar bodhisattvasthāne bhāṣyamāṇe dvayor",
  "S06psp_4u:3510_2": "bodhisattvasahasrayor anutpattikeṣu dharmeṣu kṣāntipratilambho 'bhūt. ity adhimātrāgradharmāḥ",
  "S06psp_4u:3510_3": "ity uktaṃ nirvedhabhāgīyam",
  "S06psp_4u:3511": "evam ukte āyuṣmān subhūtir bhagavantam etad avocat:",
  "S06psp_4u:3512": "avinivartanīyasya bhagavan bodhisattvasya mahāsattvasya ka ākārāḥ?",
  "S06psp_4u:3513": "kāni liṅgāni?",
  "S06psp_4u:3514": "kāni nimittāni?",
  "S06psp_4u:3515": "kathaṃ vā vayaṃ bhagavan jānīmahe?",
  "S06psp_4u:3516": "ayam avinivartanīyo bodhisattvo mahāsattva iti.",
  "S06psp_4u:3517": "evam ukte bhagavān āyuṣmantaṃ subhūtim etad avocat:",
  "S06psp_4u:3518_0": "yā ca subhūte pṛthagjanabhūmir yā ca śrāvakabhūmir yā ca pratyekabuddhabhūmir yā",
  "S06psp_4u:3518_1": "ca bodhisattvabhūmir yā ca tathāgatabhūmir uktā sarvā sā tathatayāvikalpā nirvikalpādvayādvaidhīkārā,",
  "S06psp_4u:3519": "yathā ca sā tathatāvikalpā tathaiva na vikalpayaty,",
  "S06psp_4u:3520": "evam avataraty avikalpena,",
  "S06psp_4u:3521": "evam avatīrṇo yathā tathatā tathā śrutvā tato 'tikramya na kiñcid vikalpayati,",
  "S06psp_4u:3522": "na hi tās tathatāyā ekaikato nobhayato nānubhayato,",
  "S06psp_4u:3523": "na ca yatkiñcitpralāpī bhavati. arthopasaṃhitāṃ ca vācaṃ bhāṣate nānarthopasaṃhitāṃ,",
  "S06psp_4u:3524": "na ca parasya ca kṛtākṛtaṃ vyavalokayati,",
  "S06psp_4u:3525": "subhāṣitagaveṣī ca bhavati, ebhiḥ (PSP_4:142)",
  "S06psp_4u:3526": "subhūte ākārair ebhir liṅgair ebhir nimittair avinivartanīyo bodhisattvo mahāsattvo veditavyaḥ. iti sāmānyenāvaivartikalakṣaṇam",
  "S06psp_4u:3527": "subhūtir āha:",
  "S06psp_4u:3528": "katamair bhagavann ākāraiḥ?",
  "S06psp_4u:3529": "katamair liṅgaiḥ?",
  "S06psp_4u:3530": "katamair nimittair?",
  "S06psp_4u:3531": "ayam avinivartanīyo bodhisattvo mahāsattvo veditavyaḥ.",
  "S06psp_4u:3532": "bhagavān āha:",
  "S06psp_4u:3533": "anākārā hi subhūte sarvadharmā aliṅgā ānimittāḥ.",
  "S06psp_4u:3534": "evam ukte āyuṣmān subhūtir bhagavantam etad avocat:",
  "S06psp_4u:3535": "yadi bhagavann anākārāḥ sarvadharmā aliṅgā ānimittāḥ,",
  "S06psp_4u:3536": "katamair bhagavan dharmaiḥ samanvāgato bodhisattvo mahāsattvo 'vinivartanīyo 'vinivartanīya iti nirdṛśyate?",
  "S06psp_4u:3537": "bhagavān āha:",
  "S06psp_4u:3538": "yaḥ subhūte bodhisattvo mahāsattvo rūpād vinivṛtto,",
  "S06psp_4u:3539": "vedanāyā vinivṛttaḥ saṃjñāyā vinivṛttaḥ saṃskārebhyo vinivṛtto,",
  "S06psp_4u:3540_0": "vijñānād vinivṛtto 'yaṃ subhūte bodhisattvo mahāsattvo 'vinivartanīyo veditavyaḥ.",
  "S06psp_4u:3540_1": "yaḥ subhūte bodhisattvo mahāsattvaḥ skandhebhyo vinivṛtto dhātubhyo vinivṛtta āyatanebhyo",
  "S06psp_4u:3540_2": "vinivṛttaḥ pratītyasamutpādād vinivṛttaḥ pratītyasamutpādāṅgebhyo vinivṛtto 'yaṃ",
  "S06psp_4u:3540_3": "subhūte bodhisattvo mahāsattvo 'vinivartanīyo veditavyaḥ. yaḥ subhūte bodhisattvo",
  "S06psp_4u:3540_4": "mahāsattvo dānapāramitāyā vinivṛttaḥ,",
  "S06psp_4u:3541": "evaṃ śīlapāramitāyāḥ kṣāntipāramitāyā vīryapāramitāyā dhyānapāramitāyāḥ prajñāpāramitāyā vinivṛttaḥ,",
  "S06psp_4u:3542": "adhyātmaśūnyatāyā yāvad abhāvasvabhāvaśūnyatāyā vinivṛttaḥ,",
  "S06psp_4u:3543": "smṛtyupasthānebhyo vinivṛttaḥ,",
  "S06psp_4u:3544": "evaṃ samyakprahāṇarddhipādendriyabalabodhyaṅgamārgād vinivṛttaḥ,",
  "S06psp_4u:3545": "āryasatyāpramāṇadhyānārūpyasamāpattibhyo vinivṛttaḥ,",
  "S06psp_4u:3546": "sarvavimokṣasamādhisamāpattidhāraṇīmukhebhyo vinivṛttaḥ,",
  "S06psp_4u:3547": "abhijñādaśabalavaiśāradyapratisaṃvidāveṇikabuddhadharmebhyo vinivṛttaḥ,",
  "S06psp_4u:3548": "śrāvakapratyekabuddhabhūmer vinivṛttaḥ,",
  "S06psp_4u:3549": "anuttarāyāḥ samyaksaṃbodher vinivṛttaḥ,",
  "S06psp_4u:3550": "ayaṃ subhūte bodhisattvo mahāsattvo 'vinivartanīyo veditavyaḥ. tat kasya hetoḥ?",
  "S06psp_4u:3551": "tathā hi subhūte rūpasya svabhāvo na saṃvidyate. evaṃ vedanāyāḥ saṃjñāyāḥ saṃskārāṇāṃ,",
  "S06psp_4u:3552": "vijñānasya svabhāvo na saṃvidyate yatra bodhisattvo mahāsattvaḥ pratiṣṭhet. evaṃ skandhadhātvāyatanapratītyasamutpādapratītyasamutpādāṅgānāṃ svabhāvo na saṃvidyate,",
  "S06psp_4u:3553": "evaṃ yāvad anuttarāyāḥ samyaksaṃbodheḥ svabhāvo na saṃvidyate yatra bodhisattvo mahāsattvaḥ pratiṣṭhet. iti nirvedhāṅgasthitasyāvaivartikalakṣaṇam ekam",
  "S06psp_4u:3554": "(PSP_4:143)",
  "S06psp_4u:3555": "punar aparaṃ subhūte bodhisattvo mahāsattva ito bahirdhānāṃ yeṣāṃ śramaṇabrāhmaṇānāṃ mukham ullokayati,",
  "S06psp_4u:3556_0": "ime bhagavantaḥ śramaṇabrāhmaṇājñeyaṃ jānanti dṛśyaṃ paśyanti samyagdṛṣṭiṃ prajñāṃ",
  "S06psp_4u:3556_1": "ca prajñāpayantīti nedaṃ sthānaṃ vidyate. na vicikitsām āpadyate na śīlavrataṃ parāmṛṣati na kudṛṣṭiṃ patati,",
  "S06psp_4u:3557": "na kautukamaṅgalena śuddhiṃ pratyeti,",
  "S06psp_4u:3558_0": "nānyeṣāṃ devānāṃ namaskāraṃ karoti. puṣpair vā gandhair vā dhūpair vā vilepanair",
  "S06psp_4u:3558_1": "vā cūrṇair vā cīvarair vā cchatrair vā dhvajair vā patākābhir vā nānyeṣāṃ dātavyaṃ",
  "S06psp_4u:3558_2": "vā kartavyaṃ vā manyate,",
  "S06psp_4u:3559": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3560": "iti nirvedhāṅgasthitasyāvaivartikalakṣaṇaṃ dvitīyam",
  "S06psp_4u:3561": "punar aparaṃ subhūte 'vinivartanīyo bodhisattvo mahāsattvo na mithyādṛṣṭiko bhavati,",
  "S06psp_4u:3562_0": "na narakeṣūpapadyate na yamaloke na tiryagyonyāṃ nāsureṣūpapadyate na pratyanteṣu",
  "S06psp_4u:3562_1": "janapadeṣūpapadyate na jaḍamūko bhavati na dīrghāyuṣkeṣu deveṣūpapadyate na ca strībhāvaṃ parigṛhṇāti,",
  "S06psp_4u:3563": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3564": "iti nirvedhāṅgasthitasyāvaivartikalakṣaṇaṃ tṛtīyam",
  "S06psp_4u:3565": "punar aparaṃ subhūte 'vinivartanīyo bodhisattvo mahāsattvo daśakuśalān karmapathān samādāya vartate sa ātmanā ca prāṇātipātāt prativirato bhavati,",
  "S06psp_4u:3566": "parāṃś ca prāṇātipātaviratau samādāpayati,",
  "S06psp_4u:3567": "prāṇātipātavirateś ca varṇaṃ bhāṣate,",
  "S06psp_4u:3568": "ye cānye prāṇātipātāt prativiratā bhavanti,",
  "S06psp_4u:3569": "teṣāṃ ca varṇavādī bhavati samanujñaḥ.",
  "S06psp_4u:3570": "evam adattādānāt kāmamithyācārāt mṛṣāvādāt piśunavacanāt paruṣavacanād avadyapralāpād abhidhyāyā vyāpādād,",
  "S06psp_4u:3571": "ātmanā ca mithyādṛṣṭeḥ prativirato bhavati,",
  "S06psp_4u:3572": "parāṃś ca mithyādṛṣṭiviratau samādāpayati,",
  "S06psp_4u:3573": "mithyādṛṣṭivirateś ca varṇaṃ bhāṣate,",
  "S06psp_4u:3574": "ye cānye mithyādṛṣṭeḥ prativiratā bhavanti,",
  "S06psp_4u:3575": "teṣāñ ca varṇavādī bhavati samanujñaḥ,",
  "S06psp_4u:3576": "ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3577": "punar aparaṃ subhūte 'vinivartanīyo bodhisattvo mahāsattvaḥ svapnāntaragato 'pi daśākuśalān karmapathānnādhyāpadyate,",
  "S06psp_4u:3578": "ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo (PSP_4:144)",
  "S06psp_4u:3579": "bodhisattvo mahāsattvo veditavyaḥ.",
  "S06psp_4u:3580": "iti nirvedhāṅgasthitasyāvaivartikalakṣaṇaṃ caturtham",
  "S06psp_4u:3581": "punar aparaṃ subhūte 'vinivartanīyo bodhisattvo mahāsattvo yadā dānapāramitāyāṃ vartate,",
  "S06psp_4u:3582": "śīlapāramitāyāṃ vartate kṣāntipāramitāyāṃ vartate vīryapāramitāyāṃ vartate dhyānapāramitāyāṃ vartate,",
  "S06psp_4u:3583": "yadā prajñāpāramitāyāṃ vartate,",
  "S06psp_4u:3584": "tadā sarvasattvānāṃ kṛtena dānaṃ dadāti,",
  "S06psp_4u:3585": "evaṃ śīlaṃ rakṣati kṣāntyā saṃpādayati vīryam ārabhate dhyānaṃ samāpadyate sarvasattvānāṃ kṛtena prajñāṃ bhāvayati,",
  "S06psp_4u:3586": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3587_0": "punar aparaṃ subhūte 'vinivartanīyo bodhisattvo mahāsattvo yānyān dharmān paryavāpnoti",
  "S06psp_4u:3587_1": "sūtraṃ geyaṃ vyākaraṇam itivṛttakaṃ yāvad avadānopadeśaṃ tattad dharmadānaṃ dadata evaṃ bhavati,",
  "S06psp_4u:3588": "sarvasattvānām anena dānena dhārmikā abhiprāyāḥ paripūriṅ gacchantu,",
  "S06psp_4u:3589": "sa tad dharmadānaṃ sarvasattvasādhāraṇaṃ kṛtvā anuttarāyai samyaksaṃbodhaye pariṇāmayati,",
  "S06psp_4u:3590": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3591": "iti nirvedhāṅgasthitasyāvaivartikalakṣaṇaṃ pañcamam",
  "S06psp_4u:3592": "punar aparaṃ subhūte 'vinivartanīyasya bodhisattvasya mahāsattvasya gambhīreṣu dharmeṣu nāsti kāṅkṣā nāsti vimatir nāsti vicikitsā.",
  "S06psp_4u:3593": "subhūtir āha:",
  "S06psp_4u:3594": "kena kāraṇena bhagavann avinivartanīyasya bodhisattvasya mahāsattvasya gambhīreṣu dharmeṣu nāsti kāṅkṣā nāsti vimatir nāsti vicikitsā?",
  "S06psp_4u:3595": "bhagavān āha:",
  "S06psp_4u:3596_0": "tathā hi subhūte 'vinivartanīyo bodhisattvo mahāsattvo na kaṃcid dharmaṃ samanupaśyati",
  "S06psp_4u:3596_1": "rūpaṃ vā vedanāṃ vā saṃjñāṃ vā saṃskārāṃ vā vijñānaṃ vā skandhān vā dhātūn vā āyatanāni",
  "S06psp_4u:3596_2": "vā pratītyasamutpādaṃ vā pratītyasamutpādāṅgāni vā samanupaśyati,",
  "S06psp_4u:3597_0": "sarvapāramitā vā sarvaśūnyatā vā sarvavimokṣasamādhisamāpattidhāraṇīmukhāni vā saptatriṃśadbodhipakṣyān",
  "S06psp_4u:3597_1": "vā dharmān apramāṇadhyānārūpyasamāpattīr vā āryasatyāni vā śūnyatānimittāpraṇihitā",
  "S06psp_4u:3597_2": "vā daśatathāgatabalāni vā vaiśāradyāni pratisaṃvido vā āveṇikān buddhadharmān na samanupaśyati,",
  "S06psp_4u:3598": "anuttarāṃ vā samyaksaṃbodhiṃ na samanupaśyati,",
  "S06psp_4u:3599": "yatra kāṅkṣā vā vimatir vā vicikitsā vā syāt,",
  "S06psp_4u:3600": "ebhiḥ subhūte ākārair ebhir liṅgair ebhir nimittaiḥ samanvāgato (PSP_4:145)",
  "S06psp_4u:3601": "'vinivartanīyo bodhisattvo mahāsattvo veditavyaḥ.",
  "S06psp_4u:3602": "iti nirvedhāṅgasthitasyāvaivartikalakṣaṇam ṣaṣṭham",
  "S06psp_4u:3603_0": "punar aparaṃ subhūte 'vinivartanīyo bodhisattvo mahāsattvaḥ snigdhena kāyakarmaṇā",
  "S06psp_4u:3603_1": "manaāpena snigdhena vākkarmaṇā manaāpena snigdhena manaskarmaṇā manaāpena kāntena",
  "S06psp_4u:3603_2": "samanvāgato bhavati,",
  "S06psp_4u:3604": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3605_0": "punar aparaṃ subhūte 'vinivartanīyo bodhisattvo mahāsattvaḥ satatasamitaṃ maitreṇa",
  "S06psp_4u:3605_1": "kāyakarmaṇā manaāpena maitreṇa vākkarmaṇā manaāpena maitreṇa manaskarmaṇā manaāpena",
  "S06psp_4u:3605_2": "kāntena samanvāgato bhavati,",
  "S06psp_4u:3606": "ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3607": "iti nirvedhāṅgasthitasyāvaivartikalakṣaṇaṃ saptamam",
  "S06psp_4u:3608": "punar aparaṃ subhūte 'vinivartanīyo bodhisattvo mahāsattvaḥ pañcabhir nivaraṇaiḥ sārdhaṃ na saṃvasati,",
  "S06psp_4u:3609": "kāmacchandena vyāpādena styānamiddhena uddhatakaukṛtyena vicikitsayā,",
  "S06psp_4u:3610": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3611": "iti nirvedhāṅgasthitasyāvaivartikalakṣaṇam aṣṭamam",
  "S06psp_4u:3612": "punar aparaṃ subhūte 'vinivartanīyasya bodhisattvasya mahāsattvasya sarveṇa sarvam anuśayo nāsti,",
  "S06psp_4u:3613": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3614": "iti nirvedhāṅgasthitasyāvaivartikalakṣaṇaṃ navamam",
  "S06psp_4u:3615": "punar aparaṃ subhūte 'vinivartanīyo bodhisattvo mahāsattvo 'tikrāman vā pratikrāman vā na bhrāntacitto 'tikrāmati vā pratikrāmati vā,",
  "S06psp_4u:3616": "so 'tikrāman vā pratikrāman vā upasthitasmṛtir atikrāmati,",
  "S06psp_4u:3617": "upasthitasmṛtir eva pratikrāmati. smṛtimāṃś caiva gacchati ca kramati tiṣṭhati niṣīdati śayyāṃ ca kalpayati na sahasā bhūmau pādāv utkṣipati,",
  "S06psp_4u:3618": "na sahasā bhūmau pādau pratikṣipati na sahasā bhūmau pādau nikṣipati,",
  "S06psp_4u:3619": "smṛtimān eva sa pādau utkṣipati pratikṣipati nikṣipati,",
  "S06psp_4u:3620": "sa paśyann eva bhūpradeśam ākrāmati,",
  "S06psp_4u:3621": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo (PSP_4:146)",
  "S06psp_4u:3622": "mahāsattvo veditavyaḥ.",
  "S06psp_4u:3623": "iti nirvedhāṅgasthitasyāvaivartikalakṣaṇaṃ daśamam",
  "S06psp_4u:3624": "punar aparaṃ subhūte 'vinivartanīyasya bodhisattvasya mahāsattvasya cīvaraparibhoge na kāyajugupsito bhavati,",
  "S06psp_4u:3625": "na yūkilaś caukṣasamudācāraḥ śucisamudācāraḥ subhūte 'vinivartanīyo bodhisattvo mahāsattvo 'lpābādhaś ca bhavati,",
  "S06psp_4u:3626": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3627": "ity uṣmagatāvasthasyāvaivartikalakṣaṇam ekādaśam",
  "S06psp_4u:3628": "punar aparaṃ subhūte bodhisattvasya mahāsattvasya yāni tāni aśītikrimikulasahasrāṇi kāye prativasanti kāyaṃ bhakṣayanti,",
  "S06psp_4u:3629": "tāny avinivartanīyasya bodhisattvasya mahāsattvasya sarveṇa sarvaṃ kāye na saṃvidyate. tat kasya hetoḥ?",
  "S06psp_4u:3630": "tathā hi subhūte tāni kuśalamūlāni bodhisattvasya mahāsattvasya sarvalokābhyudgatāni,",
  "S06psp_4u:3631": "tena bodhisattvasya mahāsattvasya tāny aśītikrimikulasahasrāṇi kāye na saṃvidyante. yathāyathā subhūte bodhisattvasya mahāsattvasyaitāni kuśalamūlāni pravardhante,",
  "S06psp_4u:3632": "tathātathā bodhisattvo mahāsattvaḥ kāyapariśuddhiñ ca vākpariśuddhiñ ca cittapariśuddhiṃ ca pratigṛhṇāti,",
  "S06psp_4u:3633": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3634": "iti nirvedhāṅgasthitasyāvaivartikalakṣaṇaṃ dvādaśam",
  "S06psp_4u:3635": "evam ukte āyuṣmān subhūtir bhagavantam etad avocat:",
  "S06psp_4u:3636": "kathaṃ punar bhagavan bodhisattvasya mahāsattvasya kāyapariśuddhiś ca vākpariśuddhiś ca cittapariśuddhiś ca bhavati?",
  "S06psp_4u:3637": "bhagavān āha:",
  "S06psp_4u:3638": "yathāyathā subhūte bodhisattvasya mahāsattvasya tāni kuśalamūlāni pravardhante,",
  "S06psp_4u:3639_0": "tathātathā kāyacakratvaṃ vākcakratvaṃ cittacakratvaṃ ca kāyavākcittakauṭilyatāñ ca",
  "S06psp_4u:3639_1": "taiḥ kuśalamūlaiḥ pariśodhayati. iyaṃ subhūte bodhisattvasya mahāsattvasya kāyapariśuddhiś",
  "S06psp_4u:3639_2": "ca vākpariśuddhiś ca cittapariśuddhiś ca,",
  "S06psp_4u:3640": "sa tayā kāyapariśuddhyā vākpariśuddhyā cittapariśuddhyā ca śrāvakabhūmiṃ ca pratyekabuddhabhūmiñ cātikrāmati. iyaṃ subhūte bodhisattvasya mahāsattvasya (PSP_4:147)",
  "S06psp_4u:3641": "kāyapariśuddhiś ca vākpariśuddhiś ca cittapariśuddhiś ca,",
  "S06psp_4u:3642": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3643": "iti nirvedhāṅgasthitasyāvaivartikalakṣaṇaṃ trayodaśam",
  "S06psp_4u:3644": "punar aparaṃ subhūte 'vinivartanīyo bodhisattvo mahāsattvo na lābhasatkāraguruko bhavati na piṇḍapātaguruko bhavati yāvan na cīvaraguruko bhavati,",
  "S06psp_4u:3645": "sa dvādaśadhūtaguṇasamādāne vartate,",
  "S06psp_4u:3646": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3647": "iti nirvedhāṅgasthitasyāvaivartikalakṣaṇaṃ caturdaśam",
  "S06psp_4u:3648_0": "punar aparaṃ subhūte 'vinivartanīyasya bodhisattvasya mahāsattvasya na mātsaryacittam",
  "S06psp_4u:3648_1": "utpadyate na dauḥśīlyacittam utpadyate na kṣubdhacittam utpadyate na kausīdyacittam",
  "S06psp_4u:3648_2": "utpadyate nāsamāhitacittam utpadyate na dauṣprajñācittam utpadyate nerṣyācittam utpadyate",
  "S06psp_4u:3648_3": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo",
  "S06psp_4u:3648_4": "mahāsattvo veditavyaḥ.",
  "S06psp_4u:3649": "iti nirvedhāṅgasthitasyāvaivartikalakṣaṇaṃ pañcadaśam",
  "S06psp_4u:3650": "punar aparaṃ subhūte 'vinivartanīyo bodhisattvo mahāsattvaḥ sthirabuddhiś ca bhavati satkṛtya ca parato dharmaṃ śṛṇoti,",
  "S06psp_4u:3651": "yat kiṃcit parato dharmaṃ śṛṇoti tat sarvaṃ prajñāpāramitāyāṃ saṃsyandayati yāni tāni laukikāni kṛtyāni tāni sarvāṇi prajñāpāramitām āgamya dharmatayā saṃsyandayati,",
  "S06psp_4u:3652": "na taṃ dharmaṃ samanupaśyati,",
  "S06psp_4u:3653": "yo dharmadhātau na yujyate sarvaṃ taṃ prajñāpāramitāyāṃ yujyamānaṃ samanupaśyati,",
  "S06psp_4u:3654": "idaṃ subhūte bodhisattvasya mahāsattvasyāvinivartanīyalakṣaṇaṃ veditavyam.",
  "S06psp_4u:3655": "iti nirvedhāṅgasthitasyāvaivartikalakṣaṇaṃ ṣoḍaśam",
  "S06psp_4u:3656_0": "punar aparaṃ subhūte māraḥ pāpīyān avinivartanīyasya bodhisattvasya mahāsattvasya",
  "S06psp_4u:3656_1": "aṣṭau mahānirayān purato 'bhinirmāya tatraikaikasmin mahāniraye bahūni bodhisattvaśatāni",
  "S06psp_4u:3656_2": "bahūni bodhisattvasahasrāṇi bahūni bodhisattvaśatasahasrāṇi bahūni bodhisattvakoṭīniyutaśatasahasrāṇi",
  "S06psp_4u:3656_3": "dahyamānāni pacyamānāni duḥkhī tīvrī kharāṃ kaṭukāṃ vedanāṃ pratyanubhavamānāny (PSP_4:148)",
  "S06psp_4u:3657": "abhinirmiṇoti,",
  "S06psp_4u:3658": "evaṃ ca vakṣyati:",
  "S06psp_4u:3659": "ime te bodhisattvā mahāsattvā avinivartanīyās tathāgatair vyākṛtās teṣu mahānarakeṣūpapannās,",
  "S06psp_4u:3660": "tvam api nairayikas tathāgatair arhadbhiḥ samyaksaṃbuddhair,",
  "S06psp_4u:3661": "yas tvam avinivartanīyatāyai vyākṛtaḥ,",
  "S06psp_4u:3662": "punar eva tvam etad bodhicittaṃ pratiniḥsṛjya,",
  "S06psp_4u:3663": "evaṃ tvaṃ mahānirayeṣu nopapatsyase,",
  "S06psp_4u:3664": "tataḥ tvaṃ svargopago bhaviṣyasi.",
  "S06psp_4u:3665": "sacet subhūte bodhisattvasya mahāsattvasya cittaṃ na kṣubhyati na kāṅkṣati na vicikitsati,",
  "S06psp_4u:3666": "veditavyaṃ vyākṛto 'yaṃ bodhisattvo mahāsattvas taiḥ pūrvakais tathāgatair arhadbhiḥ samyaksaṃbuddhair,",
  "S06psp_4u:3667_0": "niyato 'yaṃ bodhisattvo mahāsattvo 'vaivartyadhātau sthānaṃ subhūte 'navakāśo yad",
  "S06psp_4u:3667_1": "avinivartanīyo bodhisattvo mahāsattvo narake vā tiryagyonau vā yamaloke vā asureṣu vā kāyeṣūpapadyate,",
  "S06psp_4u:3668": "naitat sthānaṃ vidyate,",
  "S06psp_4u:3669": "ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3670": "iti mūrdhagatāvasthasyāvaivartikalakṣaṇaṃ saptadaśam",
  "S06psp_4u:3671": "punar aparaṃ subhūte 'vinivartanīyasya bodhisattvasya mahāsattvasya māraḥ pāpīyān śramaṇaveṣeṇopasaṃkramyaivaṃ vakṣyati:",
  "S06psp_4u:3672": "yat tvayā pūrvaśrutaṃ,",
  "S06psp_4u:3673": "evaṃ mayā dānapāramitā pariśodhayitavyā,",
  "S06psp_4u:3674": "evaṃ mayā śīlapāramitā pariśodhayitavyā,",
  "S06psp_4u:3675": "evaṃ mayā kṣāntipāramitā pariśodhayitavyā,",
  "S06psp_4u:3676": "evaṃ mayā vīryapāramitā pariśodhayitavyā evaṃ mayā dhyānapāramitā pariśodhayitavyā,",
  "S06psp_4u:3677": "evaṃ mayā prajñāpāramitā pariśodhayitavyā,",
  "S06psp_4u:3678": "evaṃ mayā yāvad anuttarā samyaksaṃbodhir abhisaṃboddhavyā,",
  "S06psp_4u:3679_0": "tat sarvaṃ pratideśaya yat tvayā pūrvam atītānāgatapratyutpannānāṃ tathāgatānām arhatāṃ",
  "S06psp_4u:3679_1": "samyaksaṃbuddhānāṃ saśrāvakasaṃghānāṃ prathamacittotpādam upādāya yāvat saddharmasthitir",
  "S06psp_4u:3679_2": "etasminn antare yat kuśalamūlaṃ tat sarvam anumoditan tat pratideśaya tan nisṛja,",
  "S06psp_4u:3680": "yad etat tvayā śrutaṃ naitad buddhavacanaṃ naitat samyaksaṃbuddhena bhāṣitaṃ kavikṛtakaṃ kāvyam etat,",
  "S06psp_4u:3681": "yad ahaṃ bhāṣe etad buddhavacanam etat tathāgatena bhāṣitam.",
  "S06psp_4u:3682": "saced bodhisattvo mahāsattvaḥ kṣubhyati kāṅkṣati vicikitsati,",
  "S06psp_4u:3683": "veditavyam evam eṣa bodhisattvo mahāsattvo 'vyākṛtas tathāgatair arhadbhiḥ samyaksaṃbuddhair,",
  "S06psp_4u:3684": "aniyato 'yaṃ bodhisattvo mahāsattvo,",
  "S06psp_4u:3685": "nāyaṃ bodhisattvo (PSP_4:149)",
  "S06psp_4u:3686": "mahāsattvo 'vinivartanīyadhātau sthitaḥ.",
  "S06psp_4u:3687": "sacet punaḥ subhūte bodhisattvo mahāsattvo na kṣubhyati na kāṅkṣati na vicikitsati,",
  "S06psp_4u:3688": "dharmatāṃ pratisarati,",
  "S06psp_4u:3689": "anabhisaṃskāram anutpādaṃ pratisarati,",
  "S06psp_4u:3690": "na parasya śraddhayā gacchati,",
  "S06psp_4u:3691": "aparapraṇeyaś ca bhavati,",
  "S06psp_4u:3692": "dānapāramitāyāṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyām aparapraṇeyaś ca bhavati yāvad anuttarāyāṃ samyaksaṃbodhau,",
  "S06psp_4u:3693_0": "tadyathāpi nāma arhan kṣīṇāsravo bhikṣur na parasya śraddhayā gacchati pratyakṣakārī",
  "S06psp_4u:3693_1": "dharmatāyām asaṃhāryo bhavati māreṇa pāpīyasā. evam eva subhūte 'navamardanīyo bodhisattvo",
  "S06psp_4u:3693_2": "mahāsattvaḥ śrāvakayānikair vā pratyekabuddhayānikair vā,",
  "S06psp_4u:3694": "apratyudāvartanīyadharmā ca bhavati śrāvakayānikair vā pratyekabuddhayānikair vā buddhayānikair vā anuttarāyāṃ samyaksaṃbodhau,",
  "S06psp_4u:3695": "niyato 'yaṃ bodhisattvo mahāsattvo 'vinivartanīyadhātau sthito 'parapraṇeyaś ca bhavati,",
  "S06psp_4u:3696": "sa tathāgatasyārhataḥ samyaksaṃbuddhasyāpi śraddhayā na gacchati,",
  "S06psp_4u:3697": "prāg eva śrāvakayānikānāṃ vā pratyekabuddhayānikānāṃ vā buddhayānikānāṃ vā prāg eva mārasya pāpīyasaḥ,",
  "S06psp_4u:3698": "prāg evānyatīrthikānāṃ parivrājakānāṃ vā śraddhayā gacchen naitat sthānaṃ vidyate. tat kasya hetoḥ?",
  "S06psp_4u:3699": "tathā hi subhūte bodhisattvo mahāsattvo na kaṃcid dharmaṃ samanupaśyati,",
  "S06psp_4u:3700": "yasya śraddhayā gacched rūpasya vā vedanāyā vā saṃjñāyā vā saṃskārāṇāṃ vā vijñānasya vā,",
  "S06psp_4u:3701": "rūpatathatāyā vā vedanātathatāyā vā saṃjñātathatāyā vā saṃskāratathatāyā vā vijñānatathatāyā vā,",
  "S06psp_4u:3702_0": "evaṃ skandhadhātvāyatanapratītyasamutpādaṃ pratītyasamutpādāṅgāni sarvapāramitāḥ",
  "S06psp_4u:3702_1": "sarvaśūnyatāsarvavimokṣasamādhisamāpattidhāraṇīmukhāni bodhipakṣyadharmān apramāṇadhyānārūpyasamāpattīr",
  "S06psp_4u:3702_2": "āryasatyābhijñāśūnyatānimittāpraṇihitāni daśabalavaiśāradyapratisaṃvidāveṇikabuddhadharmān",
  "S06psp_4u:3702_3": "anuttarāṃ ca samyaksaṃbodhiṃ na samanupaśyati yāvad anuttarāyāḥ samyaksaṃbodhes tathatān na samanupaśyati,",
  "S06psp_4u:3703": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3704": "iti mūrdhagatāvasthasyāvaivartikalakṣaṇam aṣṭādaśam",
  "S06psp_4u:3705": "punar aparaṃ subhūte māraḥ pāpīyān bhikṣuveṣenāvinivartanīyasya bodhisattvasya mahāsattvasyopasaṃkramyaivaṃ vakṣyati:",
  "S06psp_4u:3706": "saṃsāracārikaiṣā naiṣā sarvākārajñatācārikā,",
  "S06psp_4u:3707": "ihaiva tvaṃ duḥkhasyāntaṃ kuru.",
  "S06psp_4u:3708": "(PSP_4:150)",
  "S06psp_4u:3709": "sa khalu punar māraḥ pāpīyān bodhisattvasya mahāsattvasya mārgapratirūpakam upadekṣyati,",
  "S06psp_4u:3710": "yo 'sau mārgapratirūpakaḥ saṃsārāvacarair laukikair ākārair yadi vāsti saṃjñā yadi vā prathamaṃ dhyānaṃ yāvan naivasaṃjñānāsaṃjñāyatanam upadekṣyati:",
  "S06psp_4u:3711": "ayam āyuṣman mārgaḥ,",
  "S06psp_4u:3712": "iyaṃ pratipad yena mārgeṇa yayā pratipadā srotaāpattiphalam anuprāpsyasi,",
  "S06psp_4u:3713": "sakṛdāgāmiphalam anāgāmiphalaṃ yena mārgeṇārhattvam anuprāpsyasi,",
  "S06psp_4u:3714": "anenāyuṣman mārgeṇānayā pratipadā ihaiva tvaṃ duḥkhasyāntaṃ kuru,",
  "S06psp_4u:3715": "na tu tāni saṃsārāvacarāṇi duḥkhāni pratyanubhaviṣyasi,",
  "S06psp_4u:3716": "aho batāyam ihaiva tavātmabhāvo na nirvṛtto bhavet,",
  "S06psp_4u:3717": "kutas tvam anyam ātmabhāvaṃ pratigṛhītavyaṃ manyase?",
  "S06psp_4u:3718": "sacet punaḥ subhūte bodhisattvasya mahāsattvasya cittaṃ na kṣubhyati na calati,",
  "S06psp_4u:3719": "uttare cāsyaivaṃ bhavati,",
  "S06psp_4u:3720": "bahukaro me 'yaṃ bhikṣur yo 'yaṃ mārgapratirūpakam upadiśati,",
  "S06psp_4u:3721": "yo mārgapratirūpako naivaṃ srotaāpattiphalasākṣātkriyāyai saṃvartate,",
  "S06psp_4u:3722": "na sakṛdāgāmiphalasākṣātkriyāyai saṃvartate,",
  "S06psp_4u:3723": "nānāgāmiphalasākṣātkriyāyai saṃvartate nārhattvaphalasākṣātkriyāyai saṃvartate,",
  "S06psp_4u:3724": "na pratyekabuddhaphalasākṣātkriyāyai saṃvartate,",
  "S06psp_4u:3725": "nānuttarāyāḥ samyaksaṃbodheḥ sākṣātkriyāyai saṃvartate. uttare cāsya harṣa utpadyate,",
  "S06psp_4u:3726": "bahukaro me 'yaṃ bhikṣur yo mamaitāny aṅgāny upadiśati,",
  "S06psp_4u:3727": "yāni mayaivaṃ buddhvā sarveṣv api triṣu yāneṣu śikṣitavyam.",
  "S06psp_4u:3728": "tam enaṃ māraḥ pāpīyān bodhisattvaṃ mahāsattvaṃ harṣitaṃ viditvā evaṃ vakṣyati:",
  "S06psp_4u:3729_0": "icchasi tvaṃ kulaputra tān bodhisattvān mahāsattvān draṣṭuṃ yair bodhisattvair mahāsattvair",
  "S06psp_4u:3729_1": "gaṅgānadīvālukopamā buddhā bhagavantaḥ pratyupasthitāḥ pūjitāś cīvarapiṇḍapātaśayanāsanaglānapratyayabhaiṣajyapariṣkārair,",
  "S06psp_4u:3730_0": "gaṅgānadīvālukopamānāṃ ca tathāgatānām arhatāṃ samyaksaṃbuddhānām antike dānapāramitā",
  "S06psp_4u:3730_1": "paripūritā śīlapāramitā paripūritā kṣāntipāramitā paripūritā vīryapāramitā paripūritā",
  "S06psp_4u:3730_2": "dhyānapāramitā paripūritā prajñāpāramitā paripūritā,",
  "S06psp_4u:3731": "gaṅgānadīvālukopamāś caiva buddhā bhagavantaḥ paryupāsitāḥ paripṛcchitāḥ paripraśnīkṛtā,",
  "S06psp_4u:3732": "asyaiva bodhisattvayānasyārthāya kathaṃ bodhisattvair mahāsattvair bodhisattvayāne sthātavyaṃ?",
  "S06psp_4u:3733": "kathaṃ dānapāramitāyāṃ caratā śīlapāramitāyāṃ caratā kṣāntipāramitāyāṃ caratā vīryapāramitāyāṃ caratā dhyānapāramitāyāṃ caratā prajñāpāramitāyāṃ caratā sthātavyam? evaṃ (PSP_4:151)",
  "S06psp_4u:3734_0": "smṛtyupasthānasamyakprahāṇarddhipādendriyabalabodhyaṅgamārgasarvaśūnyatāsarvavimokṣasamādhisamāpattidhāraṇīmukheṣv",
  "S06psp_4u:3734_1": "apramāṇadhyānārūpyasamāpattidaśabalavaiśāradyapratisaṃvidāveṇikabuddhadharmeṣu yāvat",
  "S06psp_4u:3734_2": "mahāmaitryāṃ mahākaruṇāyāṃ caratā sthātavyam?",
  "S06psp_4u:3735": "yathā tair buddhair bhagavadbhir ākhyātaṃ tathā sthitvā tathā caritvā tathā yogam āpadyāpi tair eva tāvad bodhisattvair mahāsattvair anuttarā samyaksaṃbodhir nābhisaṃbuddhā,",
  "S06psp_4u:3736": "tathā caritais tathānuśāsitais tathā sthitais tathā śikṣamāṇaiḥ sarvākārajñatā nānuprāptā,",
  "S06psp_4u:3737": "kutaḥ punas tvam anuttarāṃ samyaksaṃbodhim anuprāpsyasi?",
  "S06psp_4u:3738": "saced bodhisattvasya mahāsattvasya evaṃ vivecyamānasya cittasyānyathātvaṃ na bhavati nottrasyati na saṃtrasyati na saṃtrāsam āpadyate,",
  "S06psp_4u:3739": "uttare cāsya harṣa utpadyate,",
  "S06psp_4u:3740": "bahukaro me 'yaṃ bhikṣur yo mamaitāny aṅgāny upadiśati,",
  "S06psp_4u:3741": "yair aṅgaiḥ srotaāpattiphalaṃ prāpyate sakṛdāgāmiphalam anāgāmiphalam arhattvaṃ pratyekabodhir yāvat sarvākārajñatānuprāpyate.",
  "S06psp_4u:3742": "tataḥ sa punar māraḥ pāpīyān bodhisattvasya mahāsattvasya cittasyānavalīnatāṃ viditvā tatraiva pṛthivīpradeśe saṃbahulān bhikṣūn abhinirmiṇoti,",
  "S06psp_4u:3743": "evaṃ ca vācaṃ bhāṣate:",
  "S06psp_4u:3744": "ime te 'rhantaḥ kṣīṇāsravā ye te 'nuttarāyāṃ samyaksaṃbodhau saṃprasthitā abhūvaṃs te 'rhattve sthitāḥ,",
  "S06psp_4u:3745": "kutaḥ punas tvam anuttarāṃ samyaksaṃbodhim abhisaṃbhotsyase?",
  "S06psp_4u:3746": "sacet punar bodhisattvasya mahāsattvasyaivaṃ bhavati,",
  "S06psp_4u:3747": "māro batāyaṃ pāpīyān mārgapratirūpakam upadiśati,",
  "S06psp_4u:3748": "na ca bodhisattvo mahāsattvaḥ prajñāpāramitāyāṃ caran pratyudāvartyānuttarāyāḥ samyaksaṃbodheḥ śrāvakabhūmiṃ vā pratyekabuddhabhūmiṃ vā patati,",
  "S06psp_4u:3749": "uttare cāsyaivaṃ bhavati,",
  "S06psp_4u:3750_0": "asthānam anavakāśo yad bodhisattvo mahāsattvo dānapāramitāyāṃ caran śīlapāramitāyāṃ",
  "S06psp_4u:3750_1": "caran kṣāntipāramitāyāṃ caran vīryapāramitāyāṃ caran dhyānapāramitāyāṃ caran prajñāpāramitāyāṃ",
  "S06psp_4u:3750_2": "carann adhyātmaśūnyatāyāṃ caran bahirdhāśūnyatāyāṃ caran yāvad abhāvasvabhāvaśūnyatāyāṃ caran,",
  "S06psp_4u:3751": "smṛtyupasthāneṣu caran samyakprahāṇarddhipādendriyabalabodhyaṅgamārgeṣu caran sarvavimokṣasamādhisamāpattidhāraṇīmukheṣu carann apramāṇadhyānārūpyasamāpattiṣu caran,",
  "S06psp_4u:3752": "āryasatyābhijñāsu caran,",
  "S06psp_4u:3753": "daśabalavaiśāradyapratisaṃvidāveṇikabuddhadharmā bhāvayan sarvākārajñatāṃ bhāvayann,",
  "S06psp_4u:3754": "anuttarāṃ samyaksaṃbodhim abhisaṃbhotsyateti (PSP_4:152)",
  "S06psp_4u:3755": "naitat sthānaṃ vidyate.",
  "S06psp_4u:3756": "iti kṣāntigatāvasthasyāvaivartikalakṣaṇam ekonaviṃśatitamam",
  "S06psp_4u:3757": "punar aparaṃ subhūte 'vinivartanīyasya bodhisattvasya mahāsattvasya prajñāpāramitāyāṃ carata evaṃ bhavati,",
  "S06psp_4u:3758_0": "saced evaṃ śikṣitvā yathā tathāgatenākhyātaṃ tayā caryayāvirahitasyaibhiḥ pāramitāpratisaṃyuktair",
  "S06psp_4u:3758_1": "manasikārair avirahito bodhisattvo mahāsattvo na parihīyate dānapāramitayā na parihīyate",
  "S06psp_4u:3758_2": "śīlapāramitayā na parihīyate kṣāntipāramitayā na parihīyate vīryapāramitayā na parihīyate",
  "S06psp_4u:3758_3": "dhyānapāramitayā na parihīyate prajñāpāramitayā na parihīyate adhyātmaśūnyatayā na",
  "S06psp_4u:3758_4": "parihīyate yāvad abhāvasvabhāvaśūnyatayā na parihīyate smṛtyupasthānasamyakprahāṇarddhipādendriyabalabodhyaṅgamārgair",
  "S06psp_4u:3758_5": "na parihīyate apramāṇadhyānārūpyasamāpattibhir na parihīyate śūnyatānimittāpraṇihitābhijñābhir",
  "S06psp_4u:3758_6": "na parihīyate sarvavimokṣasamādhisamāpattidhāraṇīmukhair na parihīyate daśabalavaiśāradyapratisaṃvidāveṇikabuddhadharmair",
  "S06psp_4u:3758_7": "na parihīyate sarvākārajñatayā.",
  "S06psp_4u:3759": "punar aparaṃ subhūte bodhisattvasya mahāsattvasya prajñāpāramitāyāṃ carata evaṃ bhavati,",
  "S06psp_4u:3760_0": "yo mārakarmāṇi budhyate sa na parihīyate 'nuttarāyāḥ samyaksaṃbodheḥ ebhiḥ subhūte",
  "S06psp_4u:3760_1": "ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo",
  "S06psp_4u:3760_2": "veditavyaḥ. ity agradharmagatāvasthasyāvaivartikalakṣaṇaṃ viṃśatitamam",
  "S06psp_4u:3761": "evam ukte āyuṣmān subhūtir bhagavantam etad avocat:",
  "S06psp_4u:3762": "kuto bhagavann avinivartanīyo bodhisattvo mahāsattvo 'vinivartanīya iti prajñāyate.",
  "S06psp_4u:3763": "bhagavān āha:",
  "S06psp_4u:3764": "rūpasaṃjñāyāḥ subhūte vivartito,",
  "S06psp_4u:3765": "vedanāsaṃjñāyāḥ saṃjñāsaṃjñāyāḥ saṃskārasaṃjñāyā vijñānasaṃjñāyā vivartito,",
  "S06psp_4u:3766": "dhātusaṃjñāyā āyatanasaṃjñāyāḥ pratītyasamutpādasaṃjñāyāḥ pratītyasamutpādāṅgasaṃjñāyā rāgasaṃjñāyā doṣasaṃjñāyā mohasaṃjñāyā dṛṣṭisaṃjñāyāḥ,",
  "S06psp_4u:3767": "dānapāramitāsaṃjñāyāḥ śīlapāramitāsaṃjñāyāḥ kṣāntipāramitāsaṃjñāyāḥ vīryapāramitāsaṃjñāyā dhyānapāramitāsaṃjñāyāḥ prajñāpāramitāsaṃjñāyā vivartito,",
  "S06psp_4u:3768": "'dhyātmaśūnyatāsaṃjñāyā yāvad abhāvasvabhāvaśūnyatāsaṃjñāyāḥ smṛtyupasthānasaṃjñāyāḥ samyakprahāṇārddhipādendriyabalabodhyaṅgamārgasaṃjñāyā (PSP_4:153)",
  "S06psp_4u:3769": "apramāṇadhyānārūpyasamāpattisaṃjñāyā vivartitaḥ,",
  "S06psp_4u:3770": "sarvavimokṣasamādhisamāpattidhāraṇīmukhasaṃjñāyāḥ śūnyatānimittāpraṇihitasaṃjñāyā abhijñāsaṃjñāyā vivartito,",
  "S06psp_4u:3771": "daśabalavaiśāradyasaṃjñāyāḥ pratisaṃvitsaṃjñāyā āveṇikabuddhadharmasaṃjñāyā vivartitaḥ,",
  "S06psp_4u:3772": "sarvākārajñatāsaṃjñāyā vivartitaḥ,",
  "S06psp_4u:3773": "śrāvakapratyekabuddhasaṃjñāyā vivartitaḥ,",
  "S06psp_4u:3774": "bodhisattvasaṃjñāyā vivartito yāvad buddhasaṃjñāyā vivartitaḥ. tat kasya hetoḥ?",
  "S06psp_4u:3775_0": "tathā hi subhūte 'vinivartanīyo bodhisattvo mahāsattvaḥ svalakṣaṇaśūnyair dharmair",
  "S06psp_4u:3775_1": "bodhisattvanyāmam avakrāntaḥ. sa tam api dharmaṃ nopalabhate anupalabhamāno nābhisaṃskaroty",
  "S06psp_4u:3775_2": "anabhisaṃskurvan notpādayati tenocyate 'nutpādakṣāntiko bodhisattvo mahāsattvo 'vinivartanīya ity,",
  "S06psp_4u:3776": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3777": "iti darśanamārge duṣkhe dharmajñānakṣāntiḥ",
  "S06psp_4u:3778": "punar aparaṃ subhūte māraḥ pāpīyān bodhisattvaṃ mahāsattvam upasaṃkramyaivaṃ vicchandayiṣyati:",
  "S06psp_4u:3779": "ākāśasamaiṣā yad uta sarvākārajñatā ākāśabhāvanaiṣā abhāvasvabhāvalakṣaṇaśūnyatā,",
  "S06psp_4u:3780": "ete 'pi dharmā ākāśasamā abhāvasvabhāvāḥ svalakṣaṇaśūnyā na cākāśasamair dharmair abhāvasvabhāvaiḥ svalakṣaṇaśūnyaiḥ kaścid dharma upalabhyate,",
  "S06psp_4u:3781": "yo vābhisaṃbudhyate yena vābhisaṃbudhyate yaṃ vābhisaṃbudhyate,",
  "S06psp_4u:3782": "sarva ete ākāśasamā dharmā abhāvasvabhāvāḥ svalakṣaṇaśūnyā nirarthakaṃ tvaṃ vihanyase mārakarma etat paridīpitaṃ yad iyam anuttarā samyaksaṃbodhir abhisaṃbodhavyā,",
  "S06psp_4u:3783_0": "naitat samyaksaṃbuddhabhāṣitam iti. tasmāt tvaṃ kulaputra pratiprasrambhaya etān",
  "S06psp_4u:3783_1": "manasikārān mā te dīrgharātram anarthāya duṣkhāya vinipātāya saṃvarterann iti. tatra",
  "S06psp_4u:3783_2": "tair bodhisattvayānikaiḥ kulaputraiḥ kuladuhitṛbhir vā tāḥ paribhāṣāḥ śrutvaivam upaparīkṣitavyaṃ,",
  "S06psp_4u:3784": "mārakarmāṇo tāni yo me 'nuttarāyāḥ samyaksaṃbodher vivecayati kiṃ cāpy ākāśasamāḥ sarvadharmā abhāvasvabhāvāḥ svalakṣaṇaśūnyās,",
  "S06psp_4u:3785_0": "tān sattvā na jānanti na paśyanti na budhyante tān vayam ākāśasamān abhāvasvabhāvān",
  "S06psp_4u:3785_1": "sarvadharmān svalakṣaṇaśūnyatāsaṃnāhaṃ saṃnahya sarvākārajñatām abhisaṃbuddhya sattvānāṃ",
  "S06psp_4u:3785_2": "dharmaṃ deśayiṣyāmo,",
  "S06psp_4u:3786": "'prameyān sattvān srotaāpattiphale pratiṣṭhāpayiṣyāmaḥ,",
  "S06psp_4u:3787": "sakṛdāgāmiphale (PSP_4:154)",
  "S06psp_4u:3788": "'nāgāmiphale 'rhattve pratiṣṭhāpayiṣyāmaḥ,",
  "S06psp_4u:3789": "pratyekāyāṃ bodhau pratiṣṭhāpayiṣyāmo,",
  "S06psp_4u:3790_0": "'nuttarāyāṃ samyaksaṃbodhau pratiṣṭhāpayiṣyāmaḥ. tatra bodhisattvair mahāsattvaiḥ",
  "S06psp_4u:3790_1": "prathamacittotpādam upādāya imān dharmān śrutvā dṛḍhacittair bhavitavyam aprakampacittair",
  "S06psp_4u:3790_2": "bhavitavyam asaṃhāryacittair bhavitavyaṃ,",
  "S06psp_4u:3791": "ta ime yair dṛḍhacittatāyai aprakampacittatāyai asaṃhāryacittatāyai samanvāgatāḥ ṣaṭsu pāramitāsu caranto bodhisattvaniyāmam avakrāmayiṣyanti.",
  "S06psp_4u:3792": "iti duḥkhe dharmajñānam",
  "S06psp_4u:3793": "atha khalv āyuṣmān subhūtir bhagavantam etad avocat:",
  "S06psp_4u:3794": "kiṃ punar bhagavann avinivartanīyo bodhisattvo mahāsattvo 'vinivartanīyo vaktavyaḥ utāho vinivartanīyo bodhisattvo mahāsattvo 'vinivartanīyo vaktavyaḥ?",
  "S06psp_4u:3795": "evam ukte bhagavān āyuṣmantaṃ subhūtim etad avocat:",
  "S06psp_4u:3796": "avinivartanīyaḥ subhūte bodhisattvo mahāsattvo 'vinivartanīyo vaktavyaḥ,",
  "S06psp_4u:3797": "vinivartanīyo 'pi subhūte bodhisattvo mahāsattvo 'vinivartanīyo vaktavyaḥ.",
  "S06psp_4u:3798": "subhūtir āha:",
  "S06psp_4u:3799": "kathaṃ bhagavann avinivartanīyo bodhisattvo mahāsattvo 'vinivartanīyo vaktavyaḥ?",
  "S06psp_4u:3800": "kathaṃ ca vinivartanīyo bodhisattvo mahāsattvo 'vinivartanīyo vaktavyaḥ?",
  "S06psp_4u:3801": "bhagavān āha:",
  "S06psp_4u:3802": "yaḥ subhūte bodhisattvo mahāsattvaḥ śrāvakabhūmau vā pratyekabuddhabhūmau vā vinivartito 'yaṃ subhūte 'vinivartanīyo bodhisattvo mahāsattvo 'vinivartanīyo vaktavyaḥ,",
  "S06psp_4u:3803_0": "yaḥ punaḥ subhūte bodhisattvo mahāsattvaḥ śrāvakabhūmau vā pratyekabuddhabhūmau vā",
  "S06psp_4u:3803_1": "na vinivartito 'yaṃ subhūte 'vinivartanīyo bodhisattvo mahāsattvo 'vinivartanīyo",
  "S06psp_4u:3803_2": "vaktavyaḥ. ebhir api subhūte ākārair ebhir liṅgair ebhir nimittaiḥ samanvāgatasyāvinivartanīyasya",
  "S06psp_4u:3803_3": "bodhisattvasya mahāsattvasyāvinivartanīyalakṣaṇaṃ veditavyaṃ,",
  "S06psp_4u:3804": "yair ākārair yair liṅgair yair nimittaiḥ samanvāgato 'vinivartanīyo bodhisattvo mahāsattvo māreṇa pāpīyasā na śakyate vivecayitum anuttarāyāḥ samyaksaṃbodheḥ.",
  "S06psp_4u:3805": "iti duḥkhe 'nvayajñānakṣāntiḥ",
  "S06psp_4u:3806": "punar aparaṃ subhūte ākāṅkṣann avinivartanīyo bodhisattvo mahāsattvaḥ prathamaṃ dhyānaṃ samāpadyate,",
  "S06psp_4u:3807": "yāvac caturthadhyānaṃ samāpadyate (PSP_4:155)",
  "S06psp_4u:3808": "yāvan nirodhasamāpattiṃ samāpadyate,",
  "S06psp_4u:3809": "ākāṅkṣann avinivartanīyo bodhisattvo mahāsattvaś catvāri smṛtyupasthānāni samāpadyate samyakprahāṇarddhipādendriyabalabodhyaṅgamārgān samāpadyate,",
  "S06psp_4u:3810": "yāvac chūnyatānimittāpraṇihitān samādhīn samāpadyate,",
  "S06psp_4u:3811": "yāvat pañcābhijñā abhinirharati,",
  "S06psp_4u:3812": "imaiś caturbhir dhyānaiś catasṛbhir ārūpyasamāpattibhir nirodhasamāpattibhiś ca parijayaṃ karoti,",
  "S06psp_4u:3813": "catvāri smṛtyupasthānāni bhāvayati samyakprahāṇarddhipādendriyabalabodhyaṅgam āryāṣṭāṅgikaṃ mārgaṃ śūnyatānimittāpraṇihitaṃ samādhiṃ samāpadyate,",
  "S06psp_4u:3814": "na ca dhyānaphalaṃ parigṛhṇāti,",
  "S06psp_4u:3815": "yāvan na nirodhasamāpattiphalaṃ parigṛhṇāti,",
  "S06psp_4u:3816_0": "na srotaāpattiphalaṃ parigṛhṇāti na sakṛdāgāmiphalaṃ nānāgāmiphalaṃ nārhattvaṃ parigṛhṇāti",
  "S06psp_4u:3816_1": "na pratyekabodhiṃ parigṛhṇāti ākāṅkṣamāṇa evaṃ saṃcintyātmabhāvaṃ parigṛhṇāti yenātmabhāvena",
  "S06psp_4u:3816_2": "sarvasattvānām arthaṃ karoti tam ātmabhāvaṃ parigṛhṇāti ebhiḥ subhūte ākārair ebhir",
  "S06psp_4u:3816_3": "liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3816_4": "iti duḥkhe 'nvayajñānam",
  "S06psp_4u:3817": "punar aparaṃ subhūte 'vinivartanīyo bodhisattvo mahāsattvo manasikāreṇa samanvāgato bodhicittenāvirahito na rūpaguruko bhavati na kṣaṇaguruko bhavati nāsravaguruko bhavati,",
  "S06psp_4u:3818": "na dānaguruko bhavati na śīlaguruko bhavati na kṣāntiguruko bhavati na vīryaguruko bhavati na dhyānaguruko bhavati na prajñāguruko bhavati,",
  "S06psp_4u:3819_0": "nāpramāṇaguruko bhavati nārūpyaguruko bhavati na samāpattiguruko bhavati nābhijñāguruko",
  "S06psp_4u:3819_1": "bhavati na saptatriṃśadbodhipakṣyadharmaguruko bhavati na sarvavimokṣasamādhisamāpattiguruko",
  "S06psp_4u:3819_2": "bhavati na śūnyatānimittāpraṇihitaguruko bhavati nāryasatyaguruko bhavati na vaiśāradyaguruko",
  "S06psp_4u:3819_3": "bhavati na pratisaṃvidguruko bhavati na samyaksaṃbodhiguruko bhavati na sattvaparipācanaguruko",
  "S06psp_4u:3819_4": "bhavati na buddhadarśanaguruko bhavati na kuśalamūlāvaropanaguruko bhavati. tat kasya hetoḥ?",
  "S06psp_4u:3820_0": "tathā hi te sarvadharmā ākāśasamā abhāvasvabhāvāḥ svalakṣaṇaśūnyāḥ. sa khalu punaḥ",
  "S06psp_4u:3820_1": "subhūte 'vinivartanīyo bodhisattvo mahāsattva ane imena ca manasikāreṇa samanvāgataś",
  "S06psp_4u:3820_2": "caturbhiś ceryāpathair abhikrāmati na pratikrāmati na bhrāntacitta āgacchati na bhrāntacitto",
  "S06psp_4u:3820_3": "gacchati na caṅkraraiṣyati (PSP_4:156)",
  "S06psp_4u:3821": "na ca sthāsyati na niṣīdiṣyati na śayyāṃ kalpayiṣyati sa smṛta evāgamiṣyati gamiṣyati caṅkramiṣyati sthāsyati niṣīdiṣyati śayyāṃ kalpayiṣyati,",
  "S06psp_4u:3822": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3823": "iti samudaye dharmajñānakṣāntiḥ",
  "S06psp_4u:3824": "punar aparaṃ subhūte 'vinivartanīyo bodhisattvo mahāsattvo 'gāram adhyāvasann upāyakauśalyena sattvānāṃ paripācanāya pañcakāmaguṇān upadiśati sarvasattvānāṃ dānaṃ dadāti,",
  "S06psp_4u:3825": "annam annārthikānāṃ,",
  "S06psp_4u:3826": "pānaṃ pānārthikānāṃ yāvad anyatarānyatarān mānuṣyakān pariṣkārān dadāti,",
  "S06psp_4u:3827": "sa ātmanā ca dānapāramitāyāṃ carati,",
  "S06psp_4u:3828": "parāṃś ca dānapāramitāyāṃ samādāpayati dānapāramitāyāś ca varṇaṃ bhāṣate,",
  "S06psp_4u:3829": "ye cānye dānapāramitāyāṃ caranti teṣāṃ ca varṇavādī bhavati samanujñaḥ,",
  "S06psp_4u:3830": "evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ,",
  "S06psp_4u:3831": "sa ātmanā ca prajñāpāramitāyāṃ carati,",
  "S06psp_4u:3832": "parāṃś ca prajñāpāramitāyāṃ samādāpayati,",
  "S06psp_4u:3833": "prajñāpāramitāyāś ca varṇaṃ bhāṣate,",
  "S06psp_4u:3834": "ye cānye prajñāpāramitāyāṃ caranti teṣāṃ ca varṇavādī bhavati samanujñaḥ. iti samudaye dharmajñānam",
  "S06psp_4u:3835": "sa khalu punaḥ subhūte 'vinivartanīyo bodhisattvo mahāsattvo 'gāram adhyāvasan jambūdvīpaṃ saptaratnaparipūrṇaṃ kṛtvā dānaṃ dadāti,",
  "S06psp_4u:3836": "evaṃ cāturdvīpakaṃ lokadhātuṃ sāhasraṃ lokadhātuṃ dvisāhasraṃ lokadhātuṃ yāvat trisāhasraṃ mahāsāhasraṃ lokadhātuṃ saptaratnaparipūrṇaṃ kṛtvā dānaṃ dadāti,",
  "S06psp_4u:3837": "na ca kāmaguṇān paribhuṅkte satatasamitaṃ brahmacārī bhavati,",
  "S06psp_4u:3838": "na ca kasyacid avamardanākāraṃ janayati yenāvamardanākāreṇa paro 'nāttamanāḥ syāt,",
  "S06psp_4u:3839": "ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3840": "punar aparaṃ subhūte 'vinivartanīyasya bodhisattvasya mahāsattvasya satatasamitaṃ vajrapānir yakṣaḥ sadānubaddho bhaviṣyaty,",
  "S06psp_4u:3841": "ayaṃ bodhisattvo mahāsattvo yāvad anuttarāṃ samyaksaṃbodhim abhisaṃbhotsyate,",
  "S06psp_4u:3842": "yathā mamānuttarāṃ samyaksaṃbodhim abhisaṃbuddhasya satatasamitaṃ samanubaddho yāvat pañcavajrapāṇi kulāni satatasamitaṃ samanubaddhāni bhaviṣyanti,",
  "S06psp_4u:3843": "sa na śakyate manuṣyair amanuṣyair vāvakramanāyānavamardanīyo (PSP_4:157)",
  "S06psp_4u:3844": "bhavati sa devena vā māreṇa vā brahmaṇā vā kenacid vā punarloke sahadharmeṇa. iti samudaye 'nvayajñānakṣāntiḥ",
  "S06psp_4u:3845": "tasya cittaṃ na vikṣipyate bodhimanasikārād yāvad anuttarāṃ samyaksaṃbodhim abhisaṃbudhyate,",
  "S06psp_4u:3846": "tasya bodhisattvasya mahāsattvasya nendriyāṇi vikalāni bhavanti śraddhendriyaṃ vīryendriyaṃ smṛtindriyaṃ samādhindriyaṃ prajñendriyaṃ sa satpuruṣo bhaviṣyati nāsatpuruṣaḥ.",
  "S06psp_4u:3847": "subhūtir āha:",
  "S06psp_4u:3848": "kiyatā bhagavan bodhisattvo mahāsattvaḥ satpuruṣo bhavati nāsatpuruṣaḥ?",
  "S06psp_4u:3849": "bhagavān āha:",
  "S06psp_4u:3850": "yadā subhūte bodhisattvasya mahāsattvasya bodhicittaṃ na vinaṅkṣyate,",
  "S06psp_4u:3851": "etāvatā subhūte bodhisattvo mahāsattvaḥ satpuruṣo bhavati nāsatpuruṣaḥ,",
  "S06psp_4u:3852": "ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3853_0": "punar aparaṃ subhūte bodhisattvo mahāsattvo bodhimanasikāraiḥ samanvāgato yāni tāni",
  "S06psp_4u:3853_1": "strīṇām āveśanāni vaśīkaraṇāni mantravidyauṣadhibhaiṣajyāni tāni sarvāṇi sarveṇa",
  "S06psp_4u:3853_2": "sarvaṃ sarvathā sarvan na prayukte na ca prayojayati na ca strīṇām āveśanam anyatarānyataraṃ karoti,",
  "S06psp_4u:3854": "na striyāḥ puruṣasya vā ādeśanāprātihāryaṃ karoti,",
  "S06psp_4u:3855": "putro vā te bhaviṣyati dhītā vā te bhaviṣyati,",
  "S06psp_4u:3856": "kulodgato vā bhaviṣyati,",
  "S06psp_4u:3857": "dīrghāyuṣko vā bhaviṣyati. tat kasya hetoḥ?",
  "S06psp_4u:3858": "tathā hi subhūte bodhisattvo mahāsattvaḥ svalakṣaṇaśūnyeṣu dharmeṣu nimittaṃ na samanupaśyati,",
  "S06psp_4u:3859": "sa nimittam asamanupaśyan,",
  "S06psp_4u:3860": "pariśuddhājīvo viharati,",
  "S06psp_4u:3861": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ. iti samudaye 'nvayajñānam",
  "S06psp_4u:3862_0": "punar aparaṃ subhūte avinivartanīyasya bodhisattvasya mahāsattvasya ye ākārā yāni",
  "S06psp_4u:3862_1": "liṅgāni yāni nimittāni yair ākārair yair liṅgair yair nimittaiḥ samanvāgato 'vinivartanīyo",
  "S06psp_4u:3862_2": "bodhisattvo mahāsattvo veditavyas,",
  "S06psp_4u:3863": "tān ākārāṃs tāni liṅgāni tāni nimittāni deśayiṣyāmi,",
  "S06psp_4u:3864": "tāni śṛṇu sādhu ca suṣṭhu ca manasikuru bhāṣiṣye 'ham,",
  "S06psp_4u:3865": "evaṃ bhagavann ity āyuṣmāṃ subhūtir bhagavataḥ pratyaśroṣīt.",
  "S06psp_4u:3866": "bhagavān etad avocat:",
  "S06psp_4u:3867": "iha subhūte bodhisattvo mahāsattvaḥ prajñāpāramitāyāṃ caran bodhimanasikārair avirahito na skandhayogam anuyukto (PSP_4:158)",
  "S06psp_4u:3868": "viharati, na dhātvāyatanayogam anuyukto viharati. na pratītyasamutpādāṅgayogam anuyukto viharati. tat kasya hetoḥ?",
  "S06psp_4u:3869": "tathā hi sa śūnyatāyāṃ sthito na kasyacid dharmasya hīnatvaṃ vā utkṛṣṭatvaṃ vā samanupaśyati. iti nirodhe dharmajñānakṣāntiḥ",
  "S06psp_4u:3870": "na caurakathāyogam anuyukto viharati. tat kasya hetoḥ?",
  "S06psp_4u:3871": "tathā hi sa svalakṣaṇaśūnyeṣu dharmeṣu na kasyacid dharmasyāharaṇaṃ vā haranaṃ vā samanupaśyati. iti nirodhe dharmajñānam",
  "S06psp_4u:3872": "na senākathāyogam anuyukto viharati. tat kasya hetoḥ?",
  "S06psp_4u:3873": "tathā hi sa prakṛtiśūnyatāyāṃ sthito na kasyacid dharmasyālpatvaṃ vā bahutvaṃ vā samanupaśyati. iti nirodhe 'nvayajñānakṣāntiḥ",
  "S06psp_4u:3874": "na yuddhakathāyogam anuyukto viharati. tat kasya hetoḥ?",
  "S06psp_4u:3875": "tathā hi sarvadharmatāyāṃ sthito na kasyacid dharmasyānunayaṃ vā pratighaṃ vā samanupaśyati. na grāmakathāyogam anuyukto viharati. tat kasya hetoḥ?",
  "S06psp_4u:3876": "tathā hi sarvaśūnyatāyāṃ sthito na kasyacid dharmasya nicayaṃ vāsaṃnicayaṃ vā samanupaśyati. na nagarakathāyogam anuyukto viharati. tat kasya hetoḥ?",
  "S06psp_4u:3877": "tathā hi sa ākāśaśūnyatāyāṃ sthito na kasyacid dharmasya saṃgrahaṃ vāsaṃgrahaṃ vā samanupaśyati. na nigamakathāyogam anuyukto viharati. tat kasya hetoḥ?",
  "S06psp_4u:3878": "tathā hi subhūte koṭyāṃ sthito na kasyacid dharmasyātyayaṃ vānatyayaṃ vā samanupaśyati. nātmakathāyogam anuyukto viharati,",
  "S06psp_4u:3879": "evaṃ na sattvajīvajantupoṣapuruṣapudgalamanujamānavakārakavedakajānakapaśyakakathāyogam anuyukto viharati. tat kasya hetoḥ?",
  "S06psp_4u:3880": "atyantaviśuddhatvāt sarvadharmāṇām anyatra prajñāpāramitākathāyogam anuyukto viharati,",
  "S06psp_4u:3881": "avirahitaś ca sarvākārajñatāpratisaṃyuktair manasikāraiḥ. iti nirodhe 'nvayajñānam",
  "S06psp_4u:3882": "sa dānapāramitāyāṃ caran na mātsaryakathāyogam anuyukto viharati,",
  "S06psp_4u:3883": "śīlapāramitāyāṃ caran na dauḥśīlyakathāyogam anuyukto viharati,",
  "S06psp_4u:3884": "kṣāntipāramitāyāṃ caran na pratighakathāyogam anuyukto viharati,",
  "S06psp_4u:3885": "vīryapāramitāyāṃ caran na kauśīdyakathāyogam anuyukto viharati,",
  "S06psp_4u:3886": "dhyānapāramitāyāṃ caran na vikṣepakathāyogam anuyukto viharati,",
  "S06psp_4u:3887": "prajñāpāramitāyāṃ caran na dauṣprajñākathāyogam anuyukto viharati,",
  "S06psp_4u:3888": "sarvadharmaśūnyatāyāṃ viharan dharmakāmaś caiva bhavati nādharmakāmaḥ,",
  "S06psp_4u:3889": "sa dharmadhātau caran na bhedyasya dharmasya varṇavādī (PSP_4:159)",
  "S06psp_4u:3890_0": "bhavati, samitrakāmo bhavati nāmitrakāmo buddhānāṃ bhagavatām antike bodhisattvānāṃ",
  "S06psp_4u:3890_1": "ca mahāsattvānāṃ ye ca śrāvakapratyekabuddhayānikāḥ kulaputrās tān apy anuttarāyāṃ",
  "S06psp_4u:3890_2": "samyaksaṃbodhau samādāpayati niveśayati pratiṣṭhāpayati,",
  "S06psp_4u:3891": "sa tathāgatān arhataḥ samyaksaṃbuddhān ākāṅkṣati,",
  "S06psp_4u:3892": "darśanāya yatra lokadhātau tiṣṭhanti dhriyante yāpayanti,",
  "S06psp_4u:3893": "ākāṅkṣaṃs tatropapadyate,",
  "S06psp_4u:3894": "sa imair manasikārair rātriṃdivaṃ viharati yad uta buddhamanasikāraiḥ. tat kasya hetoḥ?",
  "S06psp_4u:3895_0": "tathā hi prāyeṇa subhūte 'vinivartanīyā bodhisattvā mahāsattvāḥ kāmadhātupratisaṃyuktān",
  "S06psp_4u:3895_1": "manasikārān utpādayitvā daśabhiḥ kuśalaiḥ karmapathair vartamānāḥ teṣu buddhakṣetreṣūpapadyante,",
  "S06psp_4u:3896_0": "yatra saṃmukhībhūtās tathāgatā arhantaḥ samyaksaṃbuddhās tiṣṭhanti dhriyante yāpayanti.",
  "S06psp_4u:3896_1": "tatra prathamaṃ dhyānam utpādayitvā yāvan naivasaṃjñānāsaṃjñāyatanasamāpattim utpādayitvā tatropapadyante,",
  "S06psp_4u:3897": "yatra saṃmukhībhūtās tathāgatā arhantaḥ samyaksaṃbuddhās tiṣṭhanti dhriyante yāpayanti,",
  "S06psp_4u:3898": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ. iti mārge dharmajñānakṣāntiḥ",
  "S06psp_4u:3899_0": "punar aparaṃ subhūte 'vinivartanīyasya bodhisattvasya mahāsattvasya prajñāpāramitāyāṃ",
  "S06psp_4u:3899_1": "carato 'dhyātmaśūnyatāyāṃ sthitasya yāvad abhāvasvabhāvaśūnyatāyāṃ sthitasya smṛtyupasthāne",
  "S06psp_4u:3899_2": "sthitasya samyakprahāṇarddhipādendriyabalabodhyaṅgamārgeṣu sthitasyāpramāṇadhyānārūpyasamāpattiṣu",
  "S06psp_4u:3899_3": "sthitasyāryasatyeṣu sthitasya śūnyatānimittāpraṇihitavimokṣamukheṣu sthitasya sarvavimokṣasamādhisamāpattidhāraṇīmukheṣu",
  "S06psp_4u:3899_4": "sthitasyābhijñādaśabalavaiśāradyapratisaṃvidāveṇikabuddhadharmeṣu sthitasya naivaṃ bhavaty,",
  "S06psp_4u:3900": "avinivartanīyo vāhaṃ na vāham avinivartanīya iti vicikitsā cāsya notpadyate. niḥsaṃśayaś ca bhavati svakāyāṃ bhūmau. tat kasya hetoḥ?",
  "S06psp_4u:3901": "tathā hi so 'ṇum api dharmaṃ na samanupaśyati,",
  "S06psp_4u:3902_0": "yo vivartate vā na vā vivartate. tadyathāpi nāma subhūte srotaāpannaḥ srotaāpattiphalabhūmau",
  "S06psp_4u:3902_1": "sthito na kāṅkṣati na vicikitsati svakāyāṃ bhūmāv evaṃ sakṛdāgāmyanāgāmyarhattvabhūmau",
  "S06psp_4u:3902_2": "sthito buddhabhūmau sthito na kāṅkṣati na vicikitsaty,",
  "S06psp_4u:3903": "evam eva subhūte bodhisattvo mahāsattvaḥ svakāyāṃ bhūmau na kāṅkṣati na vicikitsati. (PSP_4:160)",
  "S06psp_4u:3904": "sa tatrāvinivartanīyabhūmau sthito buddhakṣetrañ ca pariśodhayati,",
  "S06psp_4u:3905": "sattvāṃś ca paripācayaty,",
  "S06psp_4u:3906": "utpannotpannāni ca mārakarmāṇi budhyate,",
  "S06psp_4u:3907": "na ca mārakarmāṇāṃ vaśena gacchati,",
  "S06psp_4u:3908_0": "sarvāṇi ca tāni mārakarmāṇi budhyate buddhvā ca vidhvastāni viralīkaroti. tadyathāpi",
  "S06psp_4u:3908_1": "nāma subhūte puruṣa ānantaryakarmakārī ānantaryacittenāvirahito yāvan maraṇakālam",
  "S06psp_4u:3908_2": "ity anuvartata eva tad ānantaryacittaṃ,",
  "S06psp_4u:3909": "na ca tatrānantaryacittaṃ śaknoti viṣkambhayitum,",
  "S06psp_4u:3910_0": "anuvartate cāsya tat paryutthānaṃ yāvan maraṇakālam. evam eva subhūte 'vinivartanīyasya",
  "S06psp_4u:3910_1": "bodhisattvasya mahāsattvasya tad avinivartanīyacittaṃ bhūtaṃ sthitam avinivartanīyabhūmāv",
  "S06psp_4u:3910_2": "avikampan tac cittaṃ,",
  "S06psp_4u:3911": "na śakyate sadevamānuṣāsureṇa lokena vivartayitum. tat kasya hetoḥ?",
  "S06psp_4u:3912": "tathā hi tad avinivartanīyacittaṃ sadevamānuṣāsuram atikramya samyaktvaniyāmam avakrāntaṃ sa svakāyāṃ bhūmau sthitvābhijñāparamapāramitāḥ prāpya buddhakṣetraṃ ca pariśodhayati,",
  "S06psp_4u:3913": "sattvāṃś ca paripācayati,",
  "S06psp_4u:3914": "buddhakṣetreṇa buddhakṣetraṃ saṃkrāmati,",
  "S06psp_4u:3915": "teṣu ca buddhakṣetreṣu kuśalamūlāny avaropayitvā tāṃś ca buddhān bhagavataḥ paripṛcchati paripraśnayati paryupāste.",
  "S06psp_4u:3916": "sa khalu punaḥ subhūte bodhisattvo mahāsattvaḥ tathā sthitaḥ,",
  "S06psp_4u:3917": "sa māna utpannotpannāni ca mārakarmāṇy avabudhyate,",
  "S06psp_4u:3918": "utpannotpannānāñ ca mārakarmāṇāṃ vaśena na gacchati,",
  "S06psp_4u:3919": "tāni ca mārakarmāṇy upāyakauśalyena bhūtakoṭīḥ śodhayati,",
  "S06psp_4u:3920": "svakāyāñ ca bhūmau na kāṅkṣati na vicikitsati. tat kasya hetoḥ?",
  "S06psp_4u:3921": "tathā hi sa niḥkāṅkṣo bhūtakoṭyāḥ,",
  "S06psp_4u:3922": "na bhūtakoṭim ekāṃ vā dve vā vikalpayati,",
  "S06psp_4u:3923": "tasya jātivinivṛttasyāpi na śrāvakapratyekabuddhabhūmau cittam utpadyate. tat kasya hetoḥ?",
  "S06psp_4u:3924": "tathā hi subhūte bodhisattvo mahāsattvaḥ svalakṣaṇaśūnyeṣu dharmeṣu na kasyacid dharmasyotpādaṃ vā nirodhaṃ vā saṃkleśaṃ vā vyavadānaṃ vā samanupaśyati. iti mārge dharmajñānam",
  "S06psp_4u:3925_0": "tasya khalu punaḥ subhūte bodhisattvasya mahāsattvasya svalakṣaṇaśūnyeṣu sarvadharmeṣu",
  "S06psp_4u:3925_1": "na kasyacid dharmasyotpādaṃ vā nirodhaṃ vā saṃkleśaṃ vā vyavadānaṃ vā samanupaśyate.",
  "S06psp_4u:3925_2": "jātivinivṛttasyāpi naivaṃ bhavati,",
  "S06psp_4u:3926": "nāhaṃ nābhisaṃbhotsye 'nuttarāṃ samyaksaṃbodhim,",
  "S06psp_4u:3927": "abhisaṃbhotsya evāham anuttarāṃ samyaksaṃbodhim. tat kasya hetoḥ?",
  "S06psp_4u:3928": "tathā hi subhūte svalakṣaṇaśūnyā anuttarā samyaksaṃbodhiḥ.",
  "S06psp_4u:3929": "(PSP_4:161)",
  "S06psp_4u:3930": "sa khalu punaḥ subhūte bodhisattvo mahāsattva evaṃ sthitaḥ svakāyāṃ bhūmāv,",
  "S06psp_4u:3931": "aparapratyayaḥ svakāyāṃ bhūmāv,",
  "S06psp_4u:3932": "anavamardanīyaḥ svakāyāṃ bhūmau. tat kasya hetoḥ?",
  "S06psp_4u:3933": "tathā hi subhūte 'vinivartanīyo bodhisattvo mahāsattva evaṃ sthito 'saṃhāryeṇa jñānena samanvāgato bhavati.",
  "S06psp_4u:3934": "sacet khalu punaḥ subhūte bodhisattvasya mahāsattvasya māraḥ pāpīyān buddhaveṣeṇopasaṃkramyaivaṃ vakṣyati:",
  "S06psp_4u:3935": "'haiva tvam arhattvaṃ prāpnu hi,",
  "S06psp_4u:3936": "na tvaṃ vyākṛto 'nuttarāyāṃ saroyaksaṃbodhau,",
  "S06psp_4u:3937": "na ca tvayānutpattikeṣu dharmeṣu kṣāntiḥ pratilabdho,",
  "S06psp_4u:3938": "yena tvaṃ vyākriyathās tais tathāgatair arhadbhiḥ samyaksaṃbuddhair anuttarāyāṃ samyaksaṃbodhau,",
  "S06psp_4u:3939": "na ca tvayi te ākārās tāni liṅgāni tāni nimittāni saṃvidyante,",
  "S06psp_4u:3940": "yair ākārair yair liṅgair yair nimittaiḥ samanvāgato bodhisattvo mahāsattvo vyākriyate 'nuttarāyāṃ samyaksaṃbodhau.",
  "S06psp_4u:3941": "sacet punaḥ subhūte bodhisattvo mahāsattvas tad vacanaṃ śrutvā nāvalīyate na saṃlīyate nottrasyati na saṃtrasyati na saṃtrāsam āpadyate,",
  "S06psp_4u:3942": "na ca cittasyānyathā tvaṃ bhavati veditavyaṃ,",
  "S06psp_4u:3943": "subhūte bodhisattvena mahāsattvena vyākṛto 'haṃ tais tathāgatair arhadbhiḥ samyaksaṃbuddhair anuttarāyāṃ samyaksaṃbodhau. tat kasya hetoḥ?",
  "S06psp_4u:3944": "tathā hi mama te dharmāḥ saṃvidyante yair dharmair bodhisattvā mahāsattvā vyākriyante 'nuttarāyāṃ samyaksaṃbodhau. iti mārge 'nvayajñānakṣāntiḥ",
  "S06psp_4u:3945": "sacet punaḥ subhūte bodhisattvasya mahāsattvasya māraḥ pāpīyān buddhaveṣeṇopasaṃkramyaivaṃ vakṣyati:",
  "S06psp_4u:3946": "mārādhiṣṭhito vā puruṣaḥ śrāvakatve tvaṃ kulaputra vyākṛto na tvam anuttarāyāṃ samyaksaṃbodhau,",
  "S06psp_4u:3947": "kiṃ te 'nuttarayā samyaksaṃbodhyā.",
  "S06psp_4u:3948": "sacet subhūte bodhisattvasya mahāsattvasya evaṃ bhaviṣyati,",
  "S06psp_4u:3949": "māro batāyaṃ pāpīyān buddhaveṣeṇopasaṃkrānto mārādhiṣṭhito vā puruṣo,",
  "S06psp_4u:3950": "na ca tathāgato 'rhan samyaksaṃbuddho bodhisattvaṃ mahāsattvaṃ śrāvakabhūmau vā pratyekabuddhabhūmau vā samādāpayati.",
  "S06psp_4u:3951": "saced ayam asya subhūte bodhisattvasya mahāsattvasya māraḥ pāpīyān buddhaveṣeṇopasaṃkramyaivaṃ vakṣyati:",
  "S06psp_4u:3952": "naitad buddhabhāṣitaṃ na śrāvakair mārabhāṣitāny etāni sūtrāṇi yatra tvaṃ carasi. veditavyam etad bodhisattvena mahāsattvena māro batāyaṃ pāpīyān mārādhiṣṭhito vā puruṣo,",
  "S06psp_4u:3953": "yo mām amuttarāyāḥ samyaksaṃbodher vivecayati. veditavyam etat subhūte vyākṛto 'yaṃ bodhisattvo mahāsattvaḥ taiḥ pūrvakais tathāgatair (PSP_4:162)",
  "S06psp_4u:3954": "arhadbhiḥ samyaksaṃbuddhair anuttarāyāṃ samyaksaṃbodhau sthito 'yaṃ bodhisattvo mahāsattvo 'vinivartanīyāyāṃ bhūmau. tat kasya hetoḥ?",
  "S06psp_4u:3955": "tathā hy asya subhūte bodhisattvasya mahāsattvasya ta ākārās tāni liṅgāni tāni nimittāni saṃvidyante ye 'vinivartanīyānāṃ bodhisattvānāṃ mahāsattvānām,",
  "S06psp_4u:3956": "ebhiḥ subhūte ākārair ebhir liṅgair ebhir nimittaiḥ samanvāgato bodhisattvo mahāsattvo 'vinivartanīyo veditavyaḥ.",
  "S06psp_4u:3957_0": "punar aparaṃ subhūte 'vinivartaniyo bodhisattvo mahāsattvaḥ prajñāpāramitāyāṃ caran",
  "S06psp_4u:3957_1": "saddharmaparigrahasya kṛtenātmaparityāgam api karoti jīvitaparityāgam api karoti.",
  "S06psp_4u:3957_2": "sa khalu punaḥ subhūte bodhisattvo mahāsattvaḥ saddharmaparigrahasya kṛtenaiva yogam",
  "S06psp_4u:3957_3": "āpadyate 'tītānāgatapratyutpannānāṃ buddhānāṃ bhagavatāṃ saddharmaparigrahaṃ karoti.",
  "S06psp_4u:3957_4": "tatra kataro dharmo yasya kṛtena bodhisattvo mahāsattva ātmaparityāgam api karoti",
  "S06psp_4u:3957_5": "jīvitaparityāgam api karoti?",
  "S06psp_4u:3958": "iha subhūte tathāgato 'rhan samyaksaṃbuddhaḥ sarvadharmāḥ śūnyā iti dharmaṃ deśayati,",
  "S06psp_4u:3959": "tatraike mohapuruṣāḥ pratikrośanti prativahanti naiṣa dharmo na vinayo naitac chāstuḥ śāsanam,",
  "S06psp_4u:3960": "asya subhūte kṛtaśo bodhisattvo mahāsattva ātmaparityāgam api karoti jīvitaparityāgam api karoti. tatra subhūte bodhisattvena mahāsattvenaivam upaparīkṣitavyaṃ,",
  "S06psp_4u:3961": "ye 'pi te tathāgatā arhantaḥ samyaksaṃbuddhā dharmaṃ bhāṣiṣyante,",
  "S06psp_4u:3962_0": "aham api tatra gaṇanāṃ yāsyāmy aham api tatra vyākṛto mamāpy eṣa dharmo yasya dharmasya",
  "S06psp_4u:3962_1": "kṛtenāham ātmaparityāgaṃ karomi jīvitaparityāgaṃ karomīmaṃ subhūte 'rthavaśaṃ saṃpaśya",
  "S06psp_4u:3962_2": "bodhisattvo mahāsattvaḥ saddharmaparigrahasya kṛtenātmaparityāgaṃ karoti jīvitaparityāgaṃ karoty,",
  "S06psp_4u:3963": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3964": "punar aparaṃ subhūte 'vinivartanīyo bodhisattvo mahāsattvas tathāgatasyārhataḥ samyaksaṃbuddhasya dharmaṃ deśayato na kāṅkṣati na vicikitsati,",
  "S06psp_4u:3965": "yaṃ ca te buddhā bhagavanto dharmaṃ bhāṣante taṃ sarvam udgṛhṇāti tathodgṛhītañ ca samānaṃ na vipraṇāśayati. tat kasya hetoḥ?",
  "S06psp_4u:3966": "yathāpi tad dhāraṇīpratilabdhatvāt.",
  "S06psp_4u:3967": "atha khalv āyuṣmān subhūtir bhagavantam etad avocat:",
  "S06psp_4u:3968": "katamasyā bhagavan dhāraṇyāḥ pratilabdhatvād bodhisattvasya mahāsattvasya tathāgatabhāṣitāḥ sūtrāntā na vipraṇaśyanti?",
  "S06psp_4u:3969": "(PSP_4:163)",
  "S06psp_4u:3970": "bhagavān āha:",
  "S06psp_4u:3971": "dhāraṇadhāraṇīpratilabdhasya subhūte bodhisattvasya mahāsattvasya tathāgatabhāṣitāḥ sūtrāntā na vipraṇaśyanti.",
  "S06psp_4u:3972": "subhūtir āha:",
  "S06psp_4u:3973_0": "tathāgatasyaiva bhagavann arhataḥ samyaksaṃbuddhasya na śrāvakabhāṣitāni na devabhāṣitāni",
  "S06psp_4u:3973_1": "na nāgabhāṣitāni na yakṣabhāṣitāni na gandharvabhāṣitāni nāsurabhāṣitāni na garuḍabhāṣitāni",
  "S06psp_4u:3973_2": "na kiṃnarabhāṣitāni na mahoragabhāṣitāni.",
  "S06psp_4u:3974": "bhagavān āha:",
  "S06psp_4u:3975": "ye kecit subhūte rutasaṃketaghoṣāḥ sarvatra bodhisattvo mahāsattvo na kāṅkṣati na vicikitsati. tat kasya hetoḥ?",
  "S06psp_4u:3976": "yathāpi nāma tad dhāraṇadhāraṇīpratilabdhatvād,",
  "S06psp_4u:3977": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
  "S06psp_4u:3978": "evam ukte āyuṣmān subhūtir bhagavantam etad avocat:",
  "S06psp_4u:3979": "mahāguṇasamanvāgato 'yaṃ bhagavann avinivartanīyo bodhisattvo mahāsattvo,",
  "S06psp_4u:3980": "pramāṇaguṇasamanvāgato 'yaṃ bhagavann avinivartanīyo bodhisattvo mahāsattvo,",
  "S06psp_4u:3981": "'parimitaguṇasamanvāgato 'yaṃ bhagavann avinivartanīyo bodhisattvo mahāsattvaḥ.",
  "S06psp_4u:3982": "bhagavān āha:",
  "S06psp_4u:3983": "evam etat subhūte evam etat mahāguṇasamanvāgataḥ subhūte 'vinivartanīyo bodhisattvo mahāsattvo,",
  "S06psp_4u:3984": "'pramāṇaguṇasamanvāgataḥ subhūte 'vinivartanīyo bodhisattvo mahāsattvo,",
  "S06psp_4u:3985": "parimitaguṇasamanvāgataḥ subhūte 'vinivartanīyo bodhisattvo mahāsattvaḥ. tat kasya hetoḥ?",
  "S06psp_4u:3986": "tathā hy anenānantam aparyantaṃ jñānaṃ pratilabdham asaṃhāryaṃ śrāvakapratyekabuddhais,",
  "S06psp_4u:3987": "tatra ca jñāne sthitvāvinivartanīyo bodhisattvo mahāsattvaḥ pratisaṃvido 'bhinirharati yābhiḥ pratisaṃvidbhir abhinirhṛtābhiḥ sadevamānuṣāsureṇa lokena na śakyaḥ paryādātum.",
  "S06psp_4u:3988": "iti mārge 'nvayajñānam iti darśanamārgasthāvaivartikalakṣaṇam",
  "S06psp_4u:3989": "atha khalv āyuṣmān subhūtir bhagavantam etad avocat:",
  "S06psp_4u:3990_0": "pratibalo bhagavāṃs tathāgato 'rhan samyaksaṃbuddho 'vinivartanīyasya bodhisattvasya",
  "S06psp_4u:3990_1": "mahāsattvasya gaṅgānadīvālukopamān kalpān ākāraliṅganimittāni nirdeṣṭuṃ yair ākārair",
  "S06psp_4u:3990_2": "yair liṅgair yair nimittair avinivartanīyo bodhisattvo mahāsattvaḥ prabhāvyate sādhu",
  "S06psp_4u:3990_3": "bhagavan gambhīrāṇi gambhirāṇi sthānāni nirdiśatu yatra sthitvā bodhisattvo mahāsattvaḥ",
  "S06psp_4u:3990_4": "ṣaṭsu pāramitāsu caraṃś catvāri smṛtyupasthānāni paripūrayati,",
  "S06psp_4u:3991": "samyakprahāṇarddhipādendriyabalabodhyaṅgamārgān (PSP_4:164)",
  "S06psp_4u:3992": "paripūrayati,",
  "S06psp_4u:3993": "adhyātmaśūnyatāṃ yāvad abhāvasvabhāvaśūnyatāṃ paripūrayati,",
  "S06psp_4u:3994": "āryasatyāny apramāṇadhyānārūpyasamāpattiḥ paripūrayati,",
  "S06psp_4u:3995": "śūnyatānimittāpraṇihitābhijñāḥ paripūrayati,",
  "S06psp_4u:3996": "sarvavimokṣasamādhisamāpattidhāraṇīmukhāni paripūrayati,",
  "S06psp_4u:3997": "daśabalavaiśāradyapratisaṃvidāveṇikabuddhadharmān paripūrayati,",
  "S06psp_4u:3998": "sarvākārajñatāṃ paripūrayati. iti gambhīro bhāvanāmārgaḥ",
  "S06psp_4u:3999": "evam ukte bhagavān āyuṣmantaṃ subhūtim etad avocat:",
  "S06psp_4u:4000": "sādhu sādhu subhūte,",
  "S06psp_4u:4001": "sādhu khalu punas tvaṃ subhūte yas tvam avinivartanīyānāṃ bodhisattvānāṃ mahāsattvānām arthāya gambhīrāṇi gambhīrāṇi sthānāni paripṛcchitavyāni manyase,",
  "S06psp_4u:4002_0": "gambhīram iti subhūte śūnyatāyā etad adhivacanam ānimittasyāpraṇihitasyānabhisaṃskārasyānutpādasyānirodhasyānirvāṇasyāśāntasya",
  "S06psp_4u:4002_1": "tathatāyā bhūtakoṭer dharmadhātor imāni tāni subhūte gambhīragambhīrāṇi sthānāni",
  "S06psp_4u:4002_2": "yeṣām etad adhivacanaṃ yad idaṃ nirvāṇam iti.",
  "S06psp_4u:4003": "subhūtir āha:",
  "S06psp_4u:4004": "nirvāṇasyaivaitad bhagavann adhivacanaṃ na punar bhagavan sarvadharmāṇām?",
  "S06psp_4u:4005": "bhagavān āha:",
  "S06psp_4u:4006": "sarvadharmāṇām evaitat subhūte 'dhivacanaṃ gambhīram iti. tat kasya hetoḥ?",
  "S06psp_4u:4007": "rūpaṃ subhūte gambhīram,",
  "S06psp_4u:4008": "evaṃ vedanā saṃjñā saṃskārā,",
  "S06psp_4u:4009": "vijñānam api subhūte gambhīraṃ,",
  "S06psp_4u:4010": "cakṣur api subhūte gambhīram,",
  "S06psp_4u:4011": "evaṃ śrotraṃ ghrāṇaṃ jihvā kāyo mano 'pi subhūte gambhīraṃ,",
  "S06psp_4u:4012": "rūpaśabdagandharasaspraṣṭavyadharmā api subhūte gambhīrāś,",
  "S06psp_4u:4013": "cakṣurvijñānaṃ subhūte gambhīraṃ,",
  "S06psp_4u:4014": "cakṣuḥsaṃsparśaḥ subhūte gambhīraḥ,",
  "S06psp_4u:4015": "cakṣuḥsaṃsparśapratyayā vedanā subhūte gambhīrā. evaṃ śrotraṃ ghrāṇaṃ jihvā kāyo,",
  "S06psp_4u:4016": "manovijñānaṃ subhūte gambhīraṃ,",
  "S06psp_4u:4017": "manaḥsaṃsparśaḥ subhūte gambhīraḥ,",
  "S06psp_4u:4018": "manaḥsaṃsparśapratyayā vedanā subhūte gambhīrā,",
  "S06psp_4u:4019": "pṛthivīdhātur api subhūte gambhīraḥ,",
  "S06psp_4u:4020": "evam abdhātuḥ tejodhātur vāyudhātur ākāśadhātur vijñānadhātuḥ subhūte gambhīraḥ. pratītyasamutpādaḥ subhūte gambhīro,",
  "S06psp_4u:4021": "'vidyā subhūte gambhīrā,",
  "S06psp_4u:4022": "evaṃ saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇā upādānaṃ bhavo jātir jarāmaraṇaṃ śokaparidevaduṣkhadaurmanasyopāyāsāḥ subhūte gambhīrāḥ,",
  "S06psp_4u:4023": "sarvaśūnyatāsarvavimokṣasamādhisamāpattidhāraṇīmukhaṃ subhūte gambhīraṃ,",
  "S06psp_4u:4024": "saptatriṃśadbodhipakṣyā dharmāḥ subhūte gambhīrā,",
  "S06psp_4u:4025": "apramāṇadhyānārūpyasamāpattaya āryasatyāni subhūte gambhīrāṇi,",
  "S06psp_4u:4026": "trīṇi vimokṣamukhāni subhūte gambhīrāṇi, (PSP_4:165)",
  "S06psp_4u:4027": "abhijñādaśabalavaiśāradyapratisaṃvidāveṇikabuddhadharmāḥ subhūte gambhīrāḥ,",
  "S06psp_4u:4028": "bodhir api subhūte gambhīrā. kathañ ca punaḥ subhūte rūpaṃ gambhīraṃ?",
  "S06psp_4u:4029": "yathā rūpatathatā tathā gambhīraṃ,",
  "S06psp_4u:4030": "yathā vedanātathatā tathā gambhīraṃ,",
  "S06psp_4u:4031": "yathā saṃjñātathatā tathā gambhīraṃ,",
  "S06psp_4u:4032": "yathā saṃskāratathatā tathā gambhīraṃ,",
  "S06psp_4u:4033": "yathā vijñānatathatā tathā gambhīraṃ,",
  "S06psp_4u:4034": "yathā skandhadhātvāyatanatathatā tathā gambhīraṃ,",
  "S06psp_4u:4035": "yathā pratītyasamutpādatathatā tathā gambhīraṃ,",
  "S06psp_4u:4036": "yathā pratītyasamutpādāṅgatathatā tathā gambhīram,",
  "S06psp_4u:4037": "evaṃ yathā sarvapāramitātathatā tathā gambhīraṃ,",
  "S06psp_4u:4038": "yathā sarvaśūnyatātathatā tathā gambhīraṃ,",
  "S06psp_4u:4039": "yathā bodhipakṣyāṇāṃ dharmāṇāṃ tathatā tathā gambhīraṃ,",
  "S06psp_4u:4040": "yathāryasatyāpramāṇadhyānārūpyasamāpattitathatā tathā gambhīraṃ,",
  "S06psp_4u:4041": "yathā sarvavimokṣasamādhisamāpattidhāraṇīmukhatathatā tathā gambhīraṃ,",
  "S06psp_4u:4042": "yathā śūnyatānimittāpraṇihitābhijñātathatā tathā gambhīraṃ,",
  "S06psp_4u:4043": "yathā daśabalavaiśāradyapratisaṃvidāveṇikabuddhadharmatathatā tathā gambhīraṃ,",
  "S06psp_4u:4044": "yathā bodhitathatā tathā gambhīram. iti bhāvanāmārgagāmbhīryam",
  "S06psp_4u:4045": "subhūtir āha:",
  "S06psp_4u:4046": "kathaṃ bhagavan rūpasya tathatā?",
  "S06psp_4u:4047": "bhagavān āha:",
  "S06psp_4u:4048": "yatra subhūte tathatāyāṃ na rūpaṃ nānyatra rūpād,",
  "S06psp_4u:4049": "yatra subhūte tathatāyāṃ na vedanā nānyatra vedanāyāḥ,",
  "S06psp_4u:4050": "yatra subhūte tathatāyāṃ na saṃjñā nānyatra saṃjñayāḥ,",
  "S06psp_4u:4051": "yatra subhūte tathatāyāṃ na saṃskārā nānyatra saṃskārebhyo,",
  "S06psp_4u:4052": "yatra subhūte tathatāyāṃ na vijñānaṃ nānyatra vijñānād. evaṃ yatra subhūte tathatāyāṃ na skandhadhātvāyatanāni nānyatra skandhadhātvāyatanebhyo,",
  "S06psp_4u:4053": "yatra subhūte tathatāyāṃ na pratītyasamutpādo nānyatra pratītyasamutpādād,",
  "S06psp_4u:4054": "yatra subhūte tathatāyāṃ na pratītyasamutpādaṅgāni nānyatra pratītyasamutpādāṅgebhyo,",
  "S06psp_4u:4055": "yatra subhūte tathatāyāṃ na sarvapāramitā nānyatra sarvapāramitābhyo,",
  "S06psp_4u:4056": "yatra subhūte tathatāyāṃ na sarvaśūnyatā nānyatra sarvaśūnyatābhyo,",
  "S06psp_4u:4057": "yatra subhūte tathatāyāṃ na bodhipakṣyā dharmā nānyatra bodhipakṣebhyo dharmebhyo,",
  "S06psp_4u:4058_0": "yatra subhūte tathatāyāṃ na sarvavimokṣasamādhisamāpattidhāraṇīmukhāni nānyatra sarvavimokṣasamādhisamāpattidhāraṇīmukhebhyo",
  "S06psp_4u:4058_1": "yatra subhūte tathatāyāṃ nāryasatyāpramāṇadhyānārūpyasamāpattayo nānyatrāryasatyāpramāṇadhyānārūpyasamāpattibhyo,",
  "S06psp_4u:4059": "yatra subhūte tathatāyāṃ nābhijñādaśabalavaiśāradyapratisaṃvido nānyatrābhijñādaśabalavaiśāradyapratisaṃvidbhyo,",
  "S06psp_4u:4060": "yatra subhūte tathatāyāṃ nāveṇikābuddhadharmā nānyatrāveṇikebhyo buddhadharmebhyo,",
  "S06psp_4u:4061": "yatra subhūte tathatāyāṃ na bodhir nānyatra bodheḥ tathatā.",
  "S06psp_4u:4062": "(PSP_4:166)",
  "S06psp_4u:4063": "evam ukte āyuṣmān subhūtir bhagavantam etad avocat:",
  "S06psp_4u:4064": "āścaryaṃ bhagavan yāvat sūkṣmeṇopāyenāvinivartanīyo bodhisattvo mahāsattvo rūpataś ca vārito nirvāṇaṃ ca sūcitam. evaṃ vedanāyāḥ saṃjñāyāḥ saṃskārebhyo,",
  "S06psp_4u:4065": "vijñānataś ca vārito nirvāṇaṃ ca sūcitaṃ,",
  "S06psp_4u:4066": "sarvadharmasaṃgrahe 'py asya laukikalokottareṇa sāsraveṇānāsraveṇa sāsravāṇāsravebhyo vārito nirvāṇaṃ ca sūcitam.",
  "S06psp_4u:4067": "iti bhāvanāmārgasya samāropāpavādāntamuktā",
  "S06psp_4u:4068": "evam ukte bhagavān āyuṣmantaṃ subhūtim etad avocat:",
  "S06psp_4u:4069": "yadā punaḥ subhūte bodhisattvo mahāsattva imāni gambhīragambhīrāṇi sthānāni prajñāpāramitāpratisaṃyuktāni cintayiṣyati tulayiṣyaty upanidhyāsyati. iti bhāvanāpathaḥ",
  "S06psp_4u:4070": "evaṃ mayā sthātavyaṃ yathā prajñāpāramitāyām ājñaptam,",
  "S06psp_4u:4071": "evaṃ mayā śikṣitavyaṃ yathā prajñāpāramitāyām ākhyātam,",
  "S06psp_4u:4072_0": "evaṃ mayā pratipattavyaṃ yathā prajñāpāramitāyām uddiṣṭam ity. ayaṃ subhūte bodhisattvo",
  "S06psp_4u:4072_1": "mahāsattvaḥ tathā saṃpādayaṃs tathopanidhyāyaṃs tathopaparīkṣamāṇas tathā prayujyamānas",
  "S06psp_4u:4072_2": "tathā ghaṭamānas tathā vyāyacchamānaḥ.",
  "S06psp_4u:4073": "iti nirvedhāṅgado bhāvanāpathaḥ",
  "S06psp_4u:4074": "sa tena cittotpādenāsaṃkhyeyam aprameyam aparimāṇakuśalamūlaṃ parigrahīṣyaty aparimāṇāt kalpāt saṃsārāc chorayiṣyati vipṛṣṭhīkariṣyati vyantīkariṣyati,",
  "S06psp_4u:4075_0": "kaḥ punar vādo yadāvyavakīrṇaḥ prajñāpāramitāyāṃś caran bodhipratisaṃyuktair manasikārair",
  "S06psp_4u:4075_1": "vihariṣyati. tadyathāpi nāma subhūte sa puruṣo rāgacarito vitarkacaritas tasyānyatarayā",
  "S06psp_4u:4075_2": "striyā sārdham abhirūpayā prāsādikayā darśanīyayā saha saṃketaḥ kṛtaḥ syāt sā ca",
  "S06psp_4u:4075_3": "strī paraparigṛhītā na labhate gṛhato niṣkramaṇāya. tat kiṃ manyase?",
  "S06psp_4u:4076": "subhūte kiṃ pratisaṃyuktās tasya puruṣasya vitarkā varterann iti.",
  "S06psp_4u:4077": "subhūtir āha:",
  "S06psp_4u:4078": "strīpratisaṃyuktā evaṃ bhagavaṃs tasya puruṣasya vitarkā varterann,",
  "S06psp_4u:4079": "iyaṃ me strī āgatā etayā sārdhaṃ niṣīdiṣyāmi pratikramiṣyāmi paricārayiṣyāmīti.",
  "S06psp_4u:4080": "bhagavān āha:",
  "S06psp_4u:4081": "tat kiṃ manyase?",
  "S06psp_4u:4082": "subhūte rātryā vā divasasya vātyayena kiyantas tasya puruṣasya vitarkā varteran.",
  "S06psp_4u:4083": "subhūtir āha:",
  "S06psp_4u:4084": "bahavo bhagavan bahavaḥ sugata tasya puruṣasya divasasya vātyayena rātryā vātyayena vitarkā varteran.",
  "S06psp_4u:4085": "(PSP_4:167)",
  "S06psp_4u:4086": "bhagavān āha:",
  "S06psp_4u:4087": "yāvantaḥ subhūte tasya puruṣasya divasasya vātyayena rātryā vātyayena vitarkā vartante,",
  "S06psp_4u:4088_0": "iyataḥ kalpān sa bodhi sattvo mahāsattvaḥ saṃsārāc chorayati vipṛṣṭhīkaroti vyantīkaroti",
  "S06psp_4u:4088_1": "ya iha gambhīrāyāṃ prajñāpāramitāyāṃ yathopadiṣṭāyāṃ śikṣate upaparīkṣate upanidhyāyati",
  "S06psp_4u:4088_2": "tathā tathā ca yogam āpadyate,",
  "S06psp_4u:4089_0": "yathā yathā tān doṣān vivarjayati yair doṣair bodhisattvā mahāsattvā vivartante 'nuttarāyāḥ",
  "S06psp_4u:4089_1": "samyaksaṃbodheḥ. evaṃ yogan anuyuktasya subhūte bodhisattvasya mahāsattvasyānena",
  "S06psp_4u:4089_2": "vihāreṇa viharato yathā prajñāpāramitāyām upadiṣṭāyām ekadivasena yat kuśalamūlaṃ",
  "S06psp_4u:4089_3": "yena kuśalamūlena gaṅgānadīvālukopamā lokadhātavaḥ paripūrṇāḥ syur,",
  "S06psp_4u:4090_0": "nedaṃ tasya kuśalasya śatatamīm api kalāṃ nopaiti sahasratamīm api śatasahasratamīm",
  "S06psp_4u:4090_1": "api yāvat koṭīniyutaśatasahasratamīm api kalām api gaṇanām api upamām api aupamyam",
  "S06psp_4u:4090_2": "api upaniśām api upaniṣadam api nopaiti.",
  "S06psp_4u:4091": "iti trividho 'nuśaṃsaḥ",
  "S06psp_4u:4092_0": "punar aparaṃ subhūte yo bodhisattvo mahāsattvaḥ prajñāpāramitayā virahito gaṅgānadīvālukopamān",
  "S06psp_4u:4092_1": "kalpān dānaṃ dadyāt triṣu ratneṣu buddharatne dharmaratne saṃgharatne. tat kiṃ manyase?",
  "S06psp_4u:4093": "subhūte 'pi nu sa bodhisattvo mahāsattvas tatonidānaṃ bahupuṇyaṃ prasavet.",
  "S06psp_4u:4094": "subhūtir āha:",
  "S06psp_4u:4095": "bahu bhagavan bahu sugata.",
  "S06psp_4u:4096": "iti vipakṣo 'dhimātrādhimātraḥ",
  "S06psp_4u:4097": "bhagavān āha:",
  "S06psp_4u:4098": "ayam eva tataḥ subhūte kulaputro vā kuladuhitā vā bahutaraṃ puṇyaṃ prasaved,",
  "S06psp_4u:4099": "ya iha gambhīrāyāṃ prajñāpāramitāyāṃ yathopadiṣṭāyāṃ yogam āpadyate. tat kasya hetoḥ?",
  "S06psp_4u:4100": "eṣa hi bodhisattvānāṃ mahāsattvānāṃ mārgo yenānuttarāṃ samyaksaṃbodhim abhisaṃbudhyante.",
  "S06psp_4u:4101": "iti pratipakṣo mṛdumṛduḥ",
  "S06psp_4u:4102": "tat kiṃ manyase?",
  "S06psp_4u:4103": "subhūte yo bodhisattvo mahāsattvaḥ prajñāpāramitayā virahito gaṅgānadīvālukopamān kalpāṃs tiṣṭhan srotaāpanneṣu dakṣiṇāṃ pratiṣṭhāpayed,",
  "S06psp_4u:4104": "evaṃ sakṛdāgāmiṣv anāgāmiṣv arhatsu dakṣiṇāṃ pratiṣṭhāpayet,",
  "S06psp_4u:4105": "pratyekabuddheṣu tathāgateṣv arhatsu samyaksaṃbuddheṣu dakṣiṇāṃ pratiṣṭhāpayet. tat kiṃ manyase?",
  "S06psp_4u:4106": "subhūte 'pi nu sa bodhisattvo mahāsattvas tatonidānaṃ bahupuṇyaṃ prasavet.",
  "S06psp_4u:4107": "(PSP_4:168)",
  "S06psp_4u:4108": "subhūtir āha:",
  "S06psp_4u:4109": "bahu bhagavan bahu sugata.",
  "S06psp_4u:4110": "iti vipakṣo 'dhimātramadhyaḥ",
  "S06psp_4u:4111": "bhagavān āha:",
  "S06psp_4u:4112": "ayam eva tataḥ subhūte kulaputro vā kuladuhitā vā bahutaraṃ puṇyaṃ prasavet,",
  "S06psp_4u:4113": "ya iha gambhīrāyāṃ prajñāpāramitāyāṃ yathopadiṣṭāyāṃ yogam āpadyate. tat kasya hetoḥ?",
  "S06psp_4u:4114_0": "atra hi prajñāpāramitāyāṃ caran bodhisattvo mahāsattvaḥ śrāvakapratyekabuddhabhūmim",
  "S06psp_4u:4114_1": "atikramya bodhisattvaniyāmam avakrāmati yāvad anuttarāṃ samyaksaṃbodhim abhisaṃbudhyate.",
  "S06psp_4u:4114_2": "iti pratipakṣo mṛdumadhyaḥ",
  "S06psp_4u:4115": "tat kiṃ manyase?",
  "S06psp_4u:4116_0": "subhūte yo bodhisattvo mahāsattvaḥ prajñāpāramitayā virahito gaṅgānadīvālukopamān",
  "S06psp_4u:4116_1": "kalpāṃs tiṣṭhan dānaṃ dadyāc chīlaṃ rakṣet kṣāntyā saṃpādayed vīryam ārabheta dhyānaṃ",
  "S06psp_4u:4116_2": "samāpadyeta prajñāṃ bhāvayet tatonidānaṃ bahupuṇyaṃ prasavet.",
  "S06psp_4u:4117": "subhūtir āha:",
  "S06psp_4u:4118": "bahu bhagavan bahu sugata.",
  "S06psp_4u:4119": "iti vipakṣo 'dhimātramṛduḥ",
  "S06psp_4u:4120": "bhagavān āha:",
  "S06psp_4u:4121": "ataḥ subhūte kulaputro vā kuladuhitā vā bahutaraṃ puṇyaṃ prasavet,",
  "S06psp_4u:4122_0": "ya iha gambhīrāyāṃ prajñāpāramitāyāṃ yathopadiṣṭāyāṃ sthitvaikadivasam api dānaṃ",
  "S06psp_4u:4122_1": "dadyāc chīlaṃ rakṣet kṣāntyā saṃpādayed vīryam ārabheta dhyānaṃ samāpadyeta prajñāṃ",
  "S06psp_4u:4122_2": "bhāvayet. tat kasya hetoḥ?",
  "S06psp_4u:4123_0": "mātaiṣā bodhisattvānāṃ mahāsattvānāṃ yad uta prajñāpāramitā janayitrī caiṣā bodhisattvānāṃ",
  "S06psp_4u:4123_1": "mahāsattvānāṃ yad uta prajñāpāramitā. atra hi subhūte prajñāpāramitāyāṃ sthitvā bodhisattvā",
  "S06psp_4u:4123_2": "mahāsattvāḥ sarvadharmān paripūrayanti.",
  "S06psp_4u:4124": "iti pratipakṣo mṛdvadhimātraḥ",
  "S06psp_4u:4125": "tat kiṃ manyase?",
  "S06psp_4u:4126": "subhūte yo bodhisattvo mahāsattvaḥ prajñāpāramitayā virahito gaṅgānadīvālukopamān kalpāṃs tiṣṭhan sattvebhyo dharmadānaṃ dadyāt. tat kiṃ manyase?",
  "S06psp_4u:4127": "subhūte 'pi nu sa bodhisattvo mahāsattvas tatonidānaṃ bahupuṇyaṃ prasavet.",
  "S06psp_4u:4128": "subhūtir āha:",
  "S06psp_4u:4129": "bahu bhagavan bahu sugata.",
  "S06psp_4u:4130": "iti vipakṣo madhyādhimātraḥ",
  "S06psp_4u:4131": "bhagavān āha:",
  "S06psp_4u:4132": "ataḥ subhūte kulaputro vā kuladuhitā vā bahutaraṃ puṇyaṃ prasaved,",
  "S06psp_4u:4133": "ya iha gambhīrāyāṃ prajñāpāramitāyāṃ yathopadiṣṭāyāṃ sthitvaikadivasam api sattvebhyo dharmadānaṃ dadyāt. tat kasya hetoḥ?",
  "S06psp_4u:4134": "tathā hi subhūte yo bodhisattvo mahāsattvaḥ prajñāpāramitayāvirahitaḥ (PSP_4:169)",
  "S06psp_4u:4135": "sa sarvākārajñatayāvirahito yaḥ punaḥ subhūte bodhisattvo mahisattvaḥ prajñāpāramitayāvirahitaḥ sarvākārajñatayāvirahitaḥ,",
  "S06psp_4u:4136": "tasmat tarhi subhūte bodhisattvena mahāsattvenānuttarāṃ samyaksaṃbodhim abhisaṃboddhukāmena prajñāpāramitayāvirahitena bhavitavyam.",
  "S06psp_4u:4137": "iti pratipakṣo madhyamṛduḥ",
  "S06psp_4u:4138": "tat kiṃ manyase?",
  "S06psp_4u:4139_0": "subhūte yo bodhisattvo mahāsattvaḥ prajñāpāramitayā virahito gaṅgānadīvālukopamān",
  "S06psp_4u:4139_1": "kalpān yogam āpadyeta caturbhir dhyānaiś caturbhir apramāṇaiś catasṛbhir ārūpyasamāpattibhir",
  "S06psp_4u:4139_2": "yogam āpadyeta caturbhiḥ smṛtyupasthānaiś caturbhiḥ samyakprahāṇaiś caturbhir ṛddhipādaiḥ",
  "S06psp_4u:4139_3": "pañcabhir indriyaiḥ pañcabhir balaiḥ saptabhir bodhyaṅgair āryāṣṭaṅgena mārgeṇa yogam",
  "S06psp_4u:4139_4": "āpadyeta caturbhir āryasatyair aṣṭabhir vimokṣair navabhir anupūrvavihārasamāpattibhiḥ",
  "S06psp_4u:4139_5": "śūnyatānimittā praṇihitasamādhibhir yāvad aṣṭādaśabhir āveṇikabuddhadharmair yogam",
  "S06psp_4u:4139_6": "āpadyeta. tat kiṃ manyase?",
  "S06psp_4u:4140": "subhūte 'pi nu sa bodhisattvo mahāsattvas tatonidānaṃ bahupuṇyaṃ prasavet.",
  "S06psp_4u:4141": "subhūtir āha:",
  "S06psp_4u:4142": "bahu bhagavan bahu sugata.",
  "S06psp_4u:4143": "iti vipakṣo madhyamadhyaḥ",
  "S06psp_4u:4144": "bhagavān āha:",
  "S06psp_4u:4145": "ataḥ subhūte kulaputro vā kuladuhitā vā bahutaraṃ puṇyaṃ prasavet,",
  "S06psp_4u:4146_0": "ya iha gambhīrāyāṃ prajñāpāramitāyāṃ yathopadiṣṭāyām ekam api divasaṃ yogam āpadyeta",
  "S06psp_4u:4146_1": "caturbhir dhyānaiś caturbhir apramāṇaiś catasṛbhir ārūpyasamāpattibhiḥ caturbhiḥ",
  "S06psp_4u:4146_2": "smṛtyupasthānaiś caturbhiḥ samyakprahāṇaiś caturbhir ṛddhipādaiḥ pañcabhir indriyaiḥ",
  "S06psp_4u:4146_3": "pañcabhir balaiḥ saptabhir bodhyaṅgair āryāṣṭāṅgena mārgeṇa śūnyatānimittāpraṇihitasamādhibhir",
  "S06psp_4u:4146_4": "yāvad aṣṭādaśabhir āveṇikair buddhadharmair yogam āpadyeta. tat kasya hetoḥ?",
  "S06psp_4u:4147_0": "asthānaṃ subhūte 'navakāśo yad bodhisattvo mahāsattvaḥ prajñāpāramitayāvirahitaḥ",
  "S06psp_4u:4147_1": "sarvākārajñatāyā vivartate nedaṃ sthānaṃ vidyate. sthānañ ca khalu punaḥ subhūte",
  "S06psp_4u:4147_2": "'vakāśaś ca yad bodhisattvo mahāsattvaḥ prajñāpāramitayā virahitaḥ sarvākārajñatāyā vivartate,",
  "S06psp_4u:4148": "sthānam etad vidyate. tasmāt tarhi subhūte bodhisattvena mahāsattvena prajñāpāramitayāvirahitena bhavitavyam.",
  "S06psp_4u:4149": "iti pratipakṣo madhyamadhyaḥ",
  "S06psp_4u:4150": "tat kiṃ manyase?",
  "S06psp_4u:4151": "subhūte yo bodhisattvo mahāsattvaḥ prajñāpāramitayā (PSP_4:170)",
  "S06psp_4u:4152": "virahito gaṅgānadīvālukopamān kalpāṃs tiṣṭhaṃs tad āmiṣadānaṃ dharmadānaṃ tābhyāṃ pratisaṃlayanapratisaṃyuktān manasikārān anuttarāyāṃ samyaksaṃbodhau pariṇāmayet. tat kiṃ manyase?",
  "S06psp_4u:4153": "subhūte 'pi nu sa bodhisattvo mahāsattvas tatonidānaṃ bahupuṇyaṃ prasavet.",
  "S06psp_4u:4154": "subhūtir āha:",
  "S06psp_4u:4155": "bahu bhagavan bahu sugata.",
  "S06psp_4u:4156": "iti vipakṣo madhyamṛduḥ",
  "S06psp_4u:4157": "bhagavān āha:",
  "S06psp_4u:4158": "ataḥ sa subhūte kulaputro vā kuladuhitā vā bahutaraṃ puṇyaṃ prasaved,",
  "S06psp_4u:4159_0": "ya iha gambhīrāyāṃ prajñāpāramitāyāṃ yathopadiṣṭāyāṃ sthitvaikadivasam api tad āmiṣadānaṃ",
  "S06psp_4u:4159_1": "dharmadānaṃ tābhyāṃ ca prajñāpāramitāpratisaṃlayanapratisaṃyuktān manasikārān anuttarāyāṃ",
  "S06psp_4u:4159_2": "samyaksaṃbodhau pariṇāmayet. tat kasya hetoḥ?",
  "S06psp_4u:4160_0": "eṣa hi paramaḥ pariṇāmo yad uta prajñāpāramitāpariṇāmaḥ. yaḥ punaḥ prajñāpāramitayā",
  "S06psp_4u:4160_1": "virahitaḥ pariṇāmo na sa pariṇāmaḥ. tasmāt tarhi subhūte bodhisattvena mahāsattvenānuttarāṃ",
  "S06psp_4u:4160_2": "samyaksaṃbodhim abhisaṃboddhukāmena prajñāpāramitāpariṇāmanā kuśalamūlena bhavitavyam.",
  "S06psp_4u:4161": "iti pratipakṣo madhyādhimātraḥ",
  "S06psp_4u:4162": "tat kiṃ manyase?",
  "S06psp_4u:4163_0": "subhūte yaḥ kaścit kulaputro vā kuladuhitā vā prajñāpāramitāvirahito gaṅgānadīvālukopamān",
  "S06psp_4u:4163_1": "kalpāṃs tiṣṭhann atītānāgatapratyutpannānāṃ buddhānāṃ bhagavatāṃ saśrāvakasaṃghānāṃ",
  "S06psp_4u:4163_2": "yaṃ kuśalamūlaṃ tat sarvam anumodyānuttarāyāṃ samyaksaṃbodhau pariṇāmayet. tat kiṃ manyase?",
  "S06psp_4u:4164": "subhūte 'pi nu sa kulaputro vā kuladuhitā vā tatonidānaṃ bahupuṇyaṃ prasavet.",
  "S06psp_4u:4165": "subhūtir āha:",
  "S06psp_4u:4166": "bahu bhagavan bahu sugata.",
  "S06psp_4u:4167": "iti vipakṣo mṛdvadhimātraḥ",
  "S06psp_4u:4168": "bhagavān āha:",
  "S06psp_4u:4169": "ataḥ subhūte kulaputro vā kuladuhitā vā bahutaraṃ puṇyaṃ prasaved,",
  "S06psp_4u:4170": "ya iha gambhīrāyāṃ prajñāpāramitāyāṃ yathopadiṣṭāyāṃ sthitvā ekadivasam api yaṃ kuśalamūlam anuttarāyāṃ samyaksaṃbodhau pariṇāmayet. tat kasya hetoḥ?",
  "S06psp_4u:4171": "eṣa hi paramo 'numodanāpariṇāmo yad uta prajñāpāramitānumodanā pariṇāmas,",
  "S06psp_4u:4172": "tasmāt tarhi subhūte bodhisattvena mahāsattvenānuttarāṃ samyaksaṃbodhim abhisaṃboddhukāmena prajñāpāramitānumodanāpariṇāmanā kuśalamūlena bhavitavyam.",
  "S06psp_4u:4173": "iti pratipakṣo 'dhimātramṛduḥ",
  "S06psp_4u:4174": "evam ukte āyuṣmān subhūtir bhagavantam etad avocat:",
  "S06psp_4u:4175": "yadā punar bhagavann abhisaṃskāraḥ kalpita ity ukto bhagavatā tadā kathaṃ sa (PSP_4:171)",
  "S06psp_4u:4176": "kulaputro vā kuladuhitā vā bahutaraṃ puṇyaṃ prasavet?",
  "S06psp_4u:4177_0": "na ca bhagavann abhisaṃskāreṇa śakyā samyagdṛṣṭir vā niyāmo vāvakramituṃ srotaāpattiphalaṃ",
  "S06psp_4u:4177_1": "vānuprāptuṃ sakṛdāgāmiphalaṃ vā anāgāmiphalaṃ vā arhattvaṃ vānuprāptuṃ pratyekāṃ",
  "S06psp_4u:4177_2": "vā bodhim anuprāptum anuttarāṃ samyak saṃbodhim abhisaṃboddhum. iti vipakṣo mṛdumadhyaḥ",
  "S06psp_4u:4178": "bhagavān āha:",
  "S06psp_4u:4179": "evam etat subhūte evam etat,",
  "S06psp_4u:4180_0": "na hy abhisaṃskāreṇa śakyā samyagdṛṣṭir vā niyāmo vāvakramituṃ srotaāpattiphalaṃ",
  "S06psp_4u:4180_1": "vā anuprāptuṃ sakṛdāgāmiphalaṃ vā anāgāmiphalaṃ vā arhattvaṃ vānuprāptuṃ pratyekāṃ",
  "S06psp_4u:4180_2": "vā bodhim anuprāptum anuttarāṃ samyaksaṃbodhim abhisaṃboddhuṃ,",
  "S06psp_4u:4181": "sa cāpi subhūte abhisaṃskāro bodhisattvasya mahāsattvasya prajñāpāramitāyāṃ carataḥ śūnyaka evākhyāyate,",
  "S06psp_4u:4182": "riktaka evākhyāyate,",
  "S06psp_4u:4183": "tucchaka evākhyāyate,",
  "S06psp_4u:4184": "asāraka evākhyāyate. tat kasya hetoḥ?",
  "S06psp_4u:4185": "tathā hi subhūte bodhisattvo mahāsattvo 'dhyātmaśūnyatāyāṃ suśikṣito bahirdhāśūnyatāyām adhyātmabahirdhāśūnyatāyāṃ yāvad abhāvasvabhāvaśūnyatāyāṃ suśikṣitaḥ.",
  "S06psp_4u:4186": "iti pratipakṣo 'dhimātramadhyaḥ",
  "S06psp_4u:4187": "sa khalu punaḥ subhūte bodhisattvo mahāsattvo iha śūnyatāyāṃ sthitvā yathā yathābhisaṃskārān pratyavekṣate tathā tathā bodhisattvo mahāsattvaḥ prajñāpāramitayāvirahito bhavati,",
  "S06psp_4u:4188": "yathā yathā bodhisattvo mahāsattvaḥ prajñāpāramitayāvirahito bhavati tathā tathāsaṃkhyeyam aprameyam aparimāṇaṃ puṇyaṃ prasavet.",
  "S06psp_4u:4189": "ity arthakṣiptavipakṣasya mṛdumṛduḥ pratipakṣo 'dhimātrādhimātraḥ iti bhāvanāmārgasthāvaivartikalakṣaṇam",
  "S06psp_4u:4190": "subhūtir āha:",
  "S06psp_4u:4191": "asaṃkhyeyasya ca bhagavann aprameyasya cāparimāṇasya ca kaḥ prativiśeṣaḥ?",
  "S06psp_4u:4192": "kiṃ nānākaraṇam?",
  "S06psp_4u:4193": "bhagavān āha:",
  "S06psp_4u:4194": "asaṃkhyeyam iti subhūte yasya saṃkhyā na vidyate yaḥ saṃkhyān nopaiti,",
  "S06psp_4u:4195": "asaṃkhyeyam iti vā apramāṇam iti vā subhūte yasya pramāṇan nopalabhyate 'tītānāgatapratyutpanneṣu dharmeṣu,",
  "S06psp_4u:4196": "aparimāṇam iti subhūte yan na śakyaṃ pramātum.",
  "S06psp_4u:4197": "subhūtir āha:",
  "S06psp_4u:4198": "syād bhagavan paryāyo yad rūpam apy asaṃkhyeyam aprameyam aparimāṇaṃ syāt,",
  "S06psp_4u:4199": "vedanā saṃjñā saṃskārā vijñānam api bhagavann asaṃkhyeyam aprameyam aparimāṇaṃ syāt.",
  "S06psp_4u:4200": "(PSP_4:172)",
  "S06psp_4u:4201": "bhagavān āha:",
  "S06psp_4u:4202": "syāt subhūte paryāyo yena paryāyeṇa rūpam apy asaṃkhyeyam aprameyam aparimāṇaṃ syāt,",
  "S06psp_4u:4203": "vedanāpi saṃjñāpi saṃskārā api,",
  "S06psp_4u:4204": "vijñānam apy asaṃkhyeyam aprameyam aparimāṇaṃ syād ity asaṃkhyeyādīnām upalakṣaṇām.",
  "S06psp_4u:4205": "katamena bhagavan paryāyeṇa rūpam asaṃkhyeyam aprameyam aparimāṇaṃ syāt,",
  "S06psp_4u:4206": "vedanā saṃjñā saṃskārā,",
  "S06psp_4u:4207": "vijñānam apy asaṃkhyeyam aprameyam aparimāṇaṃ syāt?",
  "S06psp_4u:4208": "bhagavān āha:",
  "S06psp_4u:4209": "rūpaṃ subhūte śūnyam asaṃ khyeyam aprameyam aparimāṇaṃ,",
  "S06psp_4u:4210": "vedanā saṃjñā saṃskārā,",
  "S06psp_4u:4211": "vijñānaṃ subhūte śūnyam asaṃkhyeyam aprameyam aparimāṇaṃ syāt.",
  "S06psp_4u:4212": "subhūtir āha:",
  "S06psp_4u:4213": "kiṃ punar bhagavan rūpam eva śūnyaṃ,",
  "S06psp_4u:4214": "vedanā saṃjñā saṃskārā,",
  "S06psp_4u:4215": "vijñānam eva śūnyaṃ,",
  "S06psp_4u:4216": "na punaḥ sarvadharmā api śūnyāḥ?",
  "S06psp_4u:4217": "bhagavān āha:",
  "S06psp_4u:4218": "tat kiṃ manyase?",
  "S06psp_4u:4219": "subhūte na mayā sarvadharmāḥ śūnyā ity ākhyātāḥ.",
  "S06psp_4u:4220": "subhūtir āha:",
  "S06psp_4u:4221": "śūnyā iti bhagavan sarvadharmās tathāgatenākhyātā,",
  "S06psp_4u:4222": "ye ca bhagavan śūnyā akṣayā api te,",
  "S06psp_4u:4223": "asaṃkhyeyā api te aprameyā api te,",
  "S06psp_4u:4224": "aparimāṇā api te,",
  "S06psp_4u:4225": "na bhagavan śūnyatāyāḥ saṃkhyopalabhyate,",
  "S06psp_4u:4226": "na pramāṇam upalabhyate,",
  "S06psp_4u:4227": "na parimāṇam upalabhyate,",
  "S06psp_4u:4228": "ity asaṃkhyeyādīnāṃ svabhāvalakṣaṇaṃ,",
  "S06psp_4u:4229": "tasmāt tarhi bhagavan naiṣāṃ dharmāṇām arthato vā vyañjanato vā nānākaraṇam upalabhyate.",
  "S06psp_4u:4230": "bhagavān āha:",
  "S06psp_4u:4231": "evam etat subhūte evam etat,",
  "S06psp_4u:4232": "naiṣāṃ dharmāṇām arthato vā vyañjanato vā nānākaraṇam upalabhyate. anabhilapyam etat subhūte tathāgatenābhilapitam,",
  "S06psp_4u:4233_0": "akṣayam iti vā asaṃkhyeyam iti vā aprameyam iti vā aparimāṇam iti vā śūnyam iti vā",
  "S06psp_4u:4233_1": "ānimittam iti vā apraṇihitam iti vā anabhisaṃskāram iti vā anutpāda iti vā virāga",
  "S06psp_4u:4233_2": "iti vā nirodha iti vā nirvāṇam iti vā deśanāniṣpandanirdeśa eṣa subhūte tathāgatasyākṣayam",
  "S06psp_4u:4233_3": "iti yāvan nirvāṇam iti ceti codyapūrvakas tathāgatakaruṇāniṣpandanirdeśaḥ.",
  "S06psp_4u:4234": "evam ukte āyuṣmān subhūtir bhagavantam etad avocat:",
  "S06psp_4u:4235": "āścaryaṃ bhagavan yāvad iyaṃ dharmāṇāṃ dharmatā tathāgatena deśyate,",
  "S06psp_4u:4236": "sā ca dharmatā anabhilapyā yathāhaṃ bhagavan bhagavato bhāṣitasyārtham ājānāmi,",
  "S06psp_4u:4237": "tathā sarvadharmā bhagavann anabhilapyāḥ.",
  "S06psp_4u:4238": "(PSP_4:173)",
  "S06psp_4u:4239": "bhagavān āha:",
  "S06psp_4u:4240": "evam etat subhūte evam etat,",
  "S06psp_4u:4241": "sarvadharmāḥ subhūte anabhilapyā,",
  "S06psp_4u:4242": "yā subhūte dharmāṇām anabhilapyatā sā śūnyatā,",
  "S06psp_4u:4243": "na ca śūnyatā śakyābhilapitum.",
  "S06psp_4u:4244": "subhūtir āha:",
  "S06psp_4u:4245": "kiṃ punar bhagavann anabhilāpyasyārthasya vṛddhir vā parihāṇir vā?",
  "S06psp_4u:4246": "bhagavān āha:",
  "S06psp_4u:4247": "na subhūte anabhilapyasyārthasya nāpi vṛddhir nāpi parihāṇir.",
  "S06psp_4u:4248": "subhūtir āha:",
  "S06psp_4u:4249": "saced bhagavann anabhilapyasyārthasya nāpi vṛddhir nāpi parihāṇiḥ,",
  "S06psp_4u:4250": "dānapāramitāyā api na vṛddhir na parihāṇir bhaviṣyati,",
  "S06psp_4u:4251": "evaṃ śīlakṣāntivīryadhyānapāramitāyā api na vṛddhir na parihāṇir bhaviṣyati,",
  "S06psp_4u:4252": "prajñāpāramitāyā api na vṛddhir na parihāṇir bhaviṣyati,",
  "S06psp_4u:4253": "caturṇāṃ smṛtyupasthānānāṃ na vṛddhir na parihāṇir bhaviṣyati,",
  "S06psp_4u:4254": "evaṃ samyakprahāṇarddhipādendriyabalabodhyaṅgānām āryāṣṭāṅgikasya mārgasya na vṛddhir na parihāṇir bhaviṣyati,",
  "S06psp_4u:4255": "aṣṭānāṃ vimokṣāṇāṃ na vṛddhir na parihāṇir bhaviṣyati,",
  "S06psp_4u:4256": "navānupūrvavihārasamāpattīnām apramāṇadhyānārūpyasamāpattīnām āryasatyānāṃ śūnyatānimittāpraṇihitābhijñānaṃ na vṛddhir na parihāṇir bhaviṣyati,",
  "S06psp_4u:4257_0": "daśānāṃ tathāgatabalānāṃ caturṇāṃ vaiśāradyānāṃ catasṛṇāṃ pratisaṃvidāṃ na vṛddhir",
  "S06psp_4u:4257_1": "na parihāṇir bhaviṣyati adhyātmaśūnyatāyā bahirdhāśūnyatāyā adhyātmabahirdhāśūnyatāyā",
  "S06psp_4u:4257_2": "yāvad abhāvasvabhāvaśūnyatāyā na vṛddhir na parihāṇir bhaviṣyati,",
  "S06psp_4u:4258": "aṣṭādaśānām āveṇikabuddhadharmāṇāṃ na vṛddhir na parihāṇir bhaviṣyati. saced bhagavann āsāṃ ṣaṇṇāṃ pāramitānāṃ na vṛddhir na parihāṇir bhaviṣyati,",
  "S06psp_4u:4259": "yāvad aṣṭādaśānām āveṇikānāṃ buddhadharmāṇāṃ na vṛddhir na parihāṇir bhaviṣyati,",
  "S06psp_4u:4260": "tadā abhavyā hi bhagavan sarvākārajñatānuttarāṃ samyaksaṃbodhim abhisaṃboddhum ity anabhilapyasya hānivṛddhyā bhāvena codyam.",
  "S06psp_4u:4261": "bhagavān āha:",
  "S06psp_4u:4262": "evam etat subhūte evam etat,",
  "S06psp_4u:4263_0": "nānabhilapyasyārthasya vṛddhir vā parihāṇir vā. sacet punaḥ subhūte bodhisattvasya",
  "S06psp_4u:4263_1": "mahāsattvasya prajñāpāramitāyāṃ carataḥ prajñāpāramitāṃ bhāvayataḥ prajñāpāramitāyāṃ",
  "S06psp_4u:4263_2": "yogam āpadyamānasyopāyakuśalasya naivaṃ bhavati,",
  "S06psp_4u:4264": "ahaṃ prajñāpāramitayā vivarddhe,",
  "S06psp_4u:4265": "'haṃ dhyānapāramitayā vivarddhe,",
  "S06psp_4u:4266": "'haṃ vīryapāramitayā vivarddhe,",
  "S06psp_4u:4267": "'haṃ kṣāntipāramitayā vivarddhe,",
  "S06psp_4u:4268": "'haṃ śīlapāramitayā vivarddhe,",
  "S06psp_4u:4269": "'haṃ dānapāramitayā vivarddhe. eṣa ca punar asyaivaṃ bhavati,",
  "S06psp_4u:4270": "nāmadheyamātram etad yad idaṃ dānapāramitā,",
  "S06psp_4u:4271": "sa dānapāramitāyāṃ (PSP_4:174)",
  "S06psp_4u:4272": "caraṃs tān manasikārāṃs tāṃś cittotpādāṃs tāni ca kuśalamūlāny anuttarāyai samyaksaṃbodhaye pariṇāmayati,",
  "S06psp_4u:4273": "tathā ca pariṇāmayati yathānuttarā samyaksaṃbodhir,",
  "S06psp_4u:4274_0": "evaṃ śīlakṣāntivīryadhyānapāramitā prajñāpāramitāyāṃ caraṃs tān manasikārāṃs tāṃś",
  "S06psp_4u:4274_1": "cittotpādāṃs tāni ca kuśalamūlāny anuttarāyai samyaksaṃbodhaye pariṇāmayati yathānuttarā",
  "S06psp_4u:4274_2": "samyaksaṃbodhir iti parihāraḥ.",
  "S06psp_4u:4275": "atha khalv āyuṣmān subhūtir bhagavantam etad avocat:",
  "S06psp_4u:4276": "katamā ca punar bhagavann anuttarā samyaksaṃbodhiḥ?",
  "S06psp_4u:4277": "bhagavān āha:",
  "S06psp_4u:4278": "sarvadharmāṇāṃ tathatānuttarā samyaksaṃbodhiḥ.",
  "S06psp_4u:4279": "subhūtir āha:",
  "S06psp_4u:4280": "katamaiṣā bhagavan sarvadharmāṇāṃ tathatā yānuttarā samyaksaṃbodhiḥ?",
  "S06psp_4u:4281": "bhagavān āha:",
  "S06psp_4u:4282": "yā subhūte rūpasya tathatā yā vedanāyās tathatā yā saṃjñayāḥ tathatā yā saṃskārāṇāṃ tathatā yā vijñānasya tathatā,",
  "S06psp_4u:4283": "evaṃ yā skandhatathatā yā dhātutathatā yā āyatanatathatā yā pratītyasamutpādatathatā yā pratītyasamutpādāṅgatathatā,",
  "S06psp_4u:4284": "evaṃ yāvad yā nirvāṇasya tathatā sānuttarā samyaksaṃbodhiḥ,",
  "S06psp_4u:4285": "sā naiva vivarddhate na parihīyate. tat subhūte bodhisattvo mahāsattvaḥ prajñāpāramitayāvirahito 'bhīksṇaṃ bahulaṃ viharati,",
  "S06psp_4u:4286": "na kasyacid dharmasya vṛddhiṃ vā parihāṇiṃ vā samanupaśyati. evaṃ khalu subhūte anabhilapyasyārthasya naiva vṛddhir na parihāṇir,",
  "S06psp_4u:4287": "evaṃ ca subhūte dānapāramitāyā na vṛddhir na parihāṇir,",
  "S06psp_4u:4288": "evaṃ śīlakṣāntivīryadhyānaprajñāpāramitāyā na vṛddhir na parihāṇir,",
  "S06psp_4u:4289_0": "evaṃ śūnyatānāṃ bodhipakṣyāṇāṃ dharmāṇām āryasatyānām apramāṇadhyānārūpyasamāpattīnāṃ",
  "S06psp_4u:4289_1": "sarvavimokṣasamādhisamāpattidhāraṇīmukhānām abhijñānāṃ śūnyatānimittāpraṇihitānāṃ",
  "S06psp_4u:4289_2": "daśānāṃ balānāṃ vaiśāradyānāṃ pratisaṃvidām aṣṭādaśānām āveṇikānāṃ buddhadharmāṇāṃ",
  "S06psp_4u:4289_3": "na vṛddhir na parihāṇiḥ. evaṃ khalu subhūte bodhisattvena mahāsattvena prajñāpāramitāyāṃ",
  "S06psp_4u:4289_4": "caritavyam avṛddhyaparihāṇiyogena.",
  "S06psp_4u:4290": "iti bodhilakṣaṇam",
  "S06psp_4u:4291": "subhūtir āha:",
  "S06psp_4u:4292": "tat kiṃ prathamacittotpādena bhagavan bodhisattvo mahāsattvo 'nuttarāṃ samyaksaṃbodhim abhisaṃbudhyate,",
  "S06psp_4u:4293": "utāho paścimena cittotpādena bodhisattvo mahāsattvo 'nuttarāṃ samyaksaṃbodhim abhisaṃbudhyate?",
  "S06psp_4u:4294": "yadi tāvad bhagavan bodhisattvo mahāsattvaḥ prathamacittotpādenānuttarāṃ (PSP_4:175)",
  "S06psp_4u:4295": "samyaksaṃbodhim abhisaṃbudhyate,",
  "S06psp_4u:4296": "tat pūrvakaś cittotpādaḥ paścimena cittotpādenāsamavasṛtaḥ,",
  "S06psp_4u:4297": "paścimaś cittotpādaḥ pūrvakena cittotpādenāsamavasṛtaḥ,",
  "S06psp_4u:4298": "evam asamavasṛtānāṃ bhagavaṃś cittacaitasikānāṃ dharmāṇāṃ kathaṃ kuśalamūlāny upacayaṃ gacchanti,",
  "S06psp_4u:4299": "na cānupacitaiḥ kuśalamūlaiḥ śakyānuttarā samyaksaṃbodhir abhisaṃboddhum?",
  "S06psp_4u:4300": "iti manasor asamavadhānena codyam",
  "S06psp_4u:4301": "bhagavān āha:",
  "S06psp_4u:4302": "tena hi subhūte upamāṃ te kariṣyāmy asyaivārthasya vijñāpanāya,",
  "S06psp_4u:4303": "upamayā ihaikatyā vidvāṃsaḥ puruṣā bhāṣitasyārtham ājñāsyanti. tat kiṃ manyase?",
  "S06psp_4u:4304": "subhūte tailapradyotasya jvalitasya dīpyamānāyāṃ vartau prathamābhinipātenārciṣaḥ sā vartir dagdhā,",
  "S06psp_4u:4305": "utāho paścimābhinipātenārciṣaḥ sā vartir dagdhā.",
  "S06psp_4u:4306": "subhūtir āha:",
  "S06psp_4u:4307": "na bhagavan prathamābhinipātenārciṣaḥ sā vartir dagdhā na ca prathamābhinipātam anāgamyārciṣaḥ sā vartir dagdhā,",
  "S06psp_4u:4308": "na bhagavan paścimābhinipātenārciṣaḥ sā vartir dagdhā,",
  "S06psp_4u:4309": "na ca paścimābhinipātam anāgamyārciṣaḥ sā vartir dagdhā.",
  "S06psp_4u:4310": "bhagavān āha:",
  "S06psp_4u:4311": "tat kiṃ manyase?",
  "S06psp_4u:4312": "subhūte api nu sā vartir dagdhā.",
  "S06psp_4u:4313": "subhūtir āha:",
  "S06psp_4u:4314": "dagdhā bhagavan dagdhā sugata.",
  "S06psp_4u:4315": "bhagavān āha:",
  "S06psp_4u:4316": "evam eva subhūte na prathamacittotpādena bodhisattvo mahāsattvo 'nuttarāṃ samyaksaṃbodhim abhisaṃbudhyate,",
  "S06psp_4u:4317": "na ca prathamacittotpādam anāgamya bodhisattvo mahāsattvo 'nuttarāṃ samyaksaṃbodhim abhisaṃbudhyate,",
  "S06psp_4u:4318": "na ca paścimacittotpādena subhūte bodhisattvo mahāsattvo 'nuttarāṃ samyaksaṃbodhim abhisaṃbudhyate,",
  "S06psp_4u:4319_0": "na ca paścimacittotpādam anāgamya bodhisattvo mahāsattvo 'nuttarāṃ samyaksaṃbodhim",
  "S06psp_4u:4319_1": "abhisaṃbudhyate. abhisaṃbudhyate ca bodhisattvo mahāsattvo 'nuttarāṃ samyaksaṃbodhim",
  "S06psp_4u:4319_2": "atra hi subhūte bodhisattvo mahāsattvaḥ prajñāpāramitāyāṃ caran prathamacittotpādam",
  "S06psp_4u:4319_3": "upādāya daśa bhūmīḥ paripūrayitvānuttarāṃ samyaksaṃbodhim abhisaṃbudhyate.",
  "S06psp_4u:4320": "subhūtir āha:",
  "S06psp_4u:4321": "katamā bhagavan daśa bhūmīḥ paripūrayitvā bodhisattvo mahāsattvo 'nuttarāṃ samyaksaṃbodhim abhisaṃbudhyate?",
  "S06psp_4u:4322": "bhagavān āha:",
  "S06psp_4u:4323": "śuklavipaśyanābhūmiṃ subhūte paripūrayitvā bodhisattvo mahāsattvo 'nuttarāṃ samyaksaṃbodhim abhisaṃbudhyate,",
  "S06psp_4u:4324": "evaṃ gotrabhūmim aṣṭamakabhūmiṃ darśanabhūmiṃ tanubhūmiṃ vītarāgabhūmiṃ kṛtāvībhūmiṃ paripūrayitvā bodhisattvo mahāsattvo 'nuttarāṃ samyaksaṃbodhim (PSP_4:176)",
  "S06psp_4u:4325": "abhisaṃbudhyate,",
  "S06psp_4u:4326": "śrāvakapratyekabuddhabhūmiṃ paripūrayitvā bodhisattvo mahāsattvo 'nuttarāṃ samyaksaṃbodhim abhisaṃbudhyate,",
  "S06psp_4u:4327": "bodhisattvabhūmiṃ paripūrayitvā bodhisattvo mahāsattvo 'nuttarāṃ samyaksaṃbodhim abhisaṃbudhyate,",
  "S06psp_4u:4328": "buddhabhūmiṃ paripūrayitvā bodhisattvo mahāsattvo 'nuttarāṃ samyaksaṃbodhim abhisaṃbudhyate,",
  "S06psp_4u:4329": "tatra bodhisattvo mahāsattvo daśasu bhūmiṣu śikṣamāṇo na ca prathamacittotpādenānuttarāṃ samyaksaṃbodhim abhisaṃbudhyate,",
  "S06psp_4u:4330": "na ca prathamacittotpādam anāgamyānuttarāṃ samyaksaṃbodhim abhisaṃbudhyate,",
  "S06psp_4u:4331": "na ca paścimacittotpādenānuttarāṃ samyaksaṃbodhim abhisaṃbudhyate,",
  "S06psp_4u:4332": "na ca paścimacittotpādam anāgamyānuttarāṃ samyaksaṃbodhim abhisaṃbudhyate,",
  "S06psp_4u:4333": "abhisaṃbudhyate ca bodhisattvo mahāsattvo 'nuttarāṃ samyaksaṃbodhim abhisaṃbodhim.",
  "S06psp_4u:4334": "iti dīpadṛṣṭāntena parihāraḥ",
  "S06psp_4u:4335": "subhūtir āha:",
  "S06psp_4u:4336": "gambhīro bhagavan pratītyasamutpādo,",
  "S06psp_4u:4337": "na ca nāma bhagavan prathamacittotpādena,",
  "S06psp_4u:4338": "na ca prathamacittotpādam anāgamya bodhisattvo mahāsattvo 'nuttarāṃ samyaksaṃbodhim abhisaṃbudhyate,",
  "S06psp_4u:4339": "na ca nāma bhagavan paścimena cittotpādena,",
  "S06psp_4u:4340": "na ca paścimacittotpādam anāgamya bodhisattvo mahāsattvo 'nuttarāṃ samyaksaṃbodhim abhisaṃbudhyate,",
  "S06psp_4u:4341": "abhisaṃbudhyate ca bhagavan bodhisattvo mahāsattvo 'nuttarāṃ samyaksaṃbodhim.",
  "S06psp_4u:4342": "bhagavān āha:",
  "S06psp_4u:4343": "tat kiṃ manyase?",
  "S06psp_4u:4344": "subhūte yac cittaṃ niruddham api nu tat punar evotpatsyate.",
  "S06psp_4u:4345": "subhūtir āha:",
  "S06psp_4u:4346": "no hīdaṃ bhagavan. ity utpādagāmbhīryam",
  "S06psp_4u:4347": "bhagavān āha:",
  "S06psp_4u:4348": "tat kiṃ manyase?",
  "S06psp_4u:4349": "subhūte yac cittam utpannam api nu tan nirodhadharmi.",
  "S06psp_4u:4350": "subhūtir āha:",
  "S06psp_4u:4351": "nirodhadharmi bhagavan nirodhadharmi sugata.",
  "S06psp_4u:4352": "bhagavān āha:",
  "S06psp_4u:4353": "tat kiṃ manyase?",
  "S06psp_4u:4354": "subhūte yan nirodhadharmi tan nirotsyate.",
  "S06psp_4u:4355": "subhūtir āha:",
  "S06psp_4u:4356": "no hīdaṃ bhagavan. iti nirodhagāmbhīryam",
  "S06psp_4u:4357": "bhagavān āha:",
  "S06psp_4u:4358": "tat kiṃ manyase?",
  "S06psp_4u:4359": "subhūte tathaiva sthāsyati yathā tathatā.",
  "S06psp_4u:4360": "subhūtir āha:",
  "S06psp_4u:4361": "tathaiva bhagavaṃ sthāsyati yathā tathatā.",
  "S06psp_4u:4362": "(PSP_4:177)",
  "S06psp_4u:4363": "bhagavān āha:",
  "S06psp_4u:4364": "tat kiṃ manyase?",
  "S06psp_4u:4365": "subhūte tathaiva sthāsyati yathā tathatā bhūtakoṭir bhaviṣyati.",
  "S06psp_4u:4366": "subhūtir āha:",
  "S06psp_4u:4367": "no hīdaṃ bhagavan.",
  "S06psp_4u:4368": "bhagavān āha:",
  "S06psp_4u:4369": "tat kiṃ manyase?",
  "S06psp_4u:4370": "subhūte gambhīrā tathatā.",
  "S06psp_4u:4371": "subhūtir āha:",
  "S06psp_4u:4372": "gambhīrā bhagavan. iti tathatāgāmbhīryam",
  "S06psp_4u:4373": "bhagavān āha:",
  "S06psp_4u:4374": "tat kiṃ manyase?",
  "S06psp_4u:4375": "subhūte tathaiva cittaṃ yathā tathatā.",
  "S06psp_4u:4376": "subhūtir āha:",
  "S06psp_4u:4377": "no hīdaṃ bhagavan.",
  "S06psp_4u:4378": "bhagavān āha:",
  "S06psp_4u:4379": "tat kiṃ manyase?",
  "S06psp_4u:4380": "subhūte anyatra tathatāyāś cittam.",
  "S06psp_4u:4381": "subhūtir āha:",
  "S06psp_4u:4382": "no hīdaṃ bhagavan. iti jñeyagāmbhīryam",
  "S06psp_4u:4383": "bhagavān āha:",
  "S06psp_4u:4384": "tat kiṃ manyase?",
  "S06psp_4u:4385": "subhūte api nu tathatā tathatāṃ samanupaśyati.",
  "S06psp_4u:4386": "subhūtir āha:",
  "S06psp_4u:4387": "no hīdaṃ bhagavan. iti jñānagāmbhīryam",
  "S06psp_4u:4388": "bhagavān āha:",
  "S06psp_4u:4389": "tat kiṃ manyase?",
  "S06psp_4u:4390": "subhūte ya evaṃ carati,",
  "S06psp_4u:4391": "sa gambhīrāyāṃ prajñāpāramitāyāṃ carati.",
  "S06psp_4u:4392": "subhūtir āha:",
  "S06psp_4u:4393": "yo bhagavaim evaṃ carati,",
  "S06psp_4u:4394": "sa gambhīrāyāṃ prajñā pāramitāyāṃ carati.",
  "S06psp_4u:4395": "bhagavān āha:",
  "S06psp_4u:4396": "tat kiṃ manyase?",
  "S06psp_4u:4397": "subhūte ya evaṃ carati,",
  "S06psp_4u:4398": "sa kutra carati.",
  "S06psp_4u:4399": "subhūtir āha:",
  "S06psp_4u:4400": "yo bhagavnn evaṃ carati,",
  "S06psp_4u:4401": "sa na kutracic carati. tat kasya hetos?",
  "S06psp_4u:4402": "tathā hi bhagavan bodhisattvasya mahāsattvasya prajñāpāramitāyāṃ carata ete samudācārā na bhavanti,",
  "S06psp_4u:4403": "na samudācaranti tathatāyāṃ sthitasya na bhagavan kiñcit samudācārati,",
  "S06psp_4u:4404": "nāpi tatra kaścit samudācarati. iti caryāgāmbhīryam",
  "S06psp_4u:4405": "evam ukte bhagavān āyuṣmantaṃ subhūtim etad avocat:",
  "S06psp_4u:4406": "yaḥ subhūte bodhisattvo mahāsattvaḥ prajñāpāramitāṃ carati sa kutra carati?",
  "S06psp_4u:4407": "subhūtir āha:",
  "S06psp_4u:4408": "carati bhagavan paramārthe yatra dvayasamudācāro na saṃvidyate.",
  "S06psp_4u:4409": "bhagavān āha:",
  "S06psp_4u:4410": "tat kiṃ manyase?",
  "S06psp_4u:4411": "subhūte yaḥ paramārthe carati samudācāre carati,",
  "S06psp_4u:4412": "sa nimitte carati.",
  "S06psp_4u:4413": "subhūtir āha:",
  "S06psp_4u:4414": "no hīdaṃ bhagavan.",
  "S06psp_4u:4415": "bhagavān āha:",
  "S06psp_4u:4416": "tat kiṃ manyase?",
  "S06psp_4u:4417": "subhūte api nu tena nimittasaṃjñā vānimittasaṃjñā vā vibhāvitā bhavati.",
  "S06psp_4u:4418": "(PSP_4:178)",
  "S06psp_4u:4419": "subhūtir āha:",
  "S06psp_4u:4420": "no hīdaṃ bhagavan. ity advayagāmbhīryam",
  "S06psp_4u:4421": "bhagavān āha:",
  "S06psp_4u:4422": "tat kathaṃ subhūte bodhisattvena mahāsattvena nimittasaṃjñā vā ānimittasaṃjñā vā na vibhāvitā bhavati?",
  "S06psp_4u:4423": "evam ukte āyuṣmān subhūtir bhagavantam etad avocat:",
  "S06psp_4u:4424": "na bhagavan bodhisattvo mahāsattvaḥ prajñāpāramitāyāṃ carann evaṃ prayujyate,",
  "S06psp_4u:4425": "nimittaṃ vā bhāvayiṣyāmy animittaṃ vā bhāvayiṣyāmīti,",
  "S06psp_4u:4426_0": "iha punar bhagavan bodhisattvo mahāsattvaḥ prajñāpāramitāyāṃ caran nāparipūrṇair",
  "S06psp_4u:4426_1": "daśabhis tathāgatabalair caturbhir vaiśāradyaiś catasṛbhiḥ pratisaṃvidbhir mahāmaitryā",
  "S06psp_4u:4426_2": "mahākaruṇayā aṣṭādaśabhir āveṇikair buddhadharmair anuttarāṃ samyaksaṃbodhim abhisaṃbudhyate.",
  "S06psp_4u:4426_3": "idaṃ punar bhagavan bodhisattvasya mahāsattvasyopāyakauśalyaṃ yenopāyakauśalyena",
  "S06psp_4u:4426_4": "na kaṃcid dharmaṃ bhāvī vā karoty abhāvī vā karoti. tat kasya hetoḥ?",
  "S06psp_4u:4427": "tathā hi bhagavan bodhisattvo mahāsattvaḥ sarvadharmāṇāṃ svalakṣaṇaśūnyatāyāṃ sthitas,",
  "S06psp_4u:4428": "tatra ca svalakṣaṇaśūnyatāyāṃ sthitvā trīn samādhīn samāpadyate,",
  "S06psp_4u:4429": "sattvānāṃ kṛtaśas taiś ca samādhibhiḥ sattvān paripācayati.",
  "S06psp_4u:4430": "evaṃ bhagavan bodhisattvo mahāsattvas trīn samādhīn samāpadyate,",
  "S06psp_4u:4431": "tatra ca bhagavan bodhisattvo mahāsattvas trīṣu samādhiṣu sthitvā sattvāṃś ca praṇidhānena caratas tān apraṇihitena niyojayati,",
  "S06psp_4u:4432": "sattvāṃś ca vikalpe caratas tān bodhisattvo mahāsattvaḥ śūnyatāyāṃ pratiṣṭhāpayati,",
  "S06psp_4u:4433_0": "sattvāṃś ca nimitte caratas tān bodhisattvo mahāsattva ānimitte pratiṣṭhāpayati.",
  "S06psp_4u:4433_1": "evaṃ khalu subhūte bodhisattvo mahāsattvaḥ prajñāpāramitāyāṃ caraṃs tribhiḥ samādhibhiḥ",
  "S06psp_4u:4433_2": "sattvān paripācayati.",
  "S06psp_4u:4434": "ity upāyakauśalaṃ gāmbhīryam ity uktaḥ śaikṣo 'vaivartiko gaṇaḥ",
  "S06psp_4u:4435": "atha khalv āyuṣmān śāriputra āyuṣmantaṃ subhūtim āmantrayate sma:",
  "S06psp_4u:4436": "ya āyuṣman subhūte bodhisattvo mahāsattvaḥ svapnāntaragatas trīn samādhīn samāpadyate śūnyatām ānimittam apraṇihitam,",
  "S06psp_4u:4437": "api nu sa prajñāpāramitāyāṃ vivardhate.",
  "S06psp_4u:4438": "evam ukte āyuṣmān subhūtir āyuṣmantaṃ śāriputram etad avocat:",
  "S06psp_4u:4439": "yady āyuṣman śāriputra divase bhāvanayā vivardhate,",
  "S06psp_4u:4440": "evaṃ svapnāntaragato 'pi vivardhate. tat kasya hetoḥ?",
  "S06psp_4u:4441": "avikalpaḥ, atha khalv āyuṣman śāriputra svapnaś ca divasaś ca,",
  "S06psp_4u:4442": "saced āyuṣman śāriputra yadi divase bodhisattvasya (PSP_4:179)",
  "S06psp_4u:4443": "mahāsattvasya prajñāpāramitābhāvanāsti,",
  "S06psp_4u:4444": "tadā svapnāntaragatasyāpi bodhisattvasya mahāsattvasya prajñāpāramitābhāvanā bhaviṣyati. iti bhavaśāntyor akalpanā",
  "S06psp_4u:4445": "evam ukte āyuṣmān śāriputra āyuṣmantaṃ subhūtim etad avocat:",
  "S06psp_4u:4446": "yat punar āyuṣman subhūte bodhisattvo mahāsattvaḥ svapnāntaragataḥ karma karoti,",
  "S06psp_4u:4447": "bhavati tasya karmaṇa ācayo vā upacayo vā,",
  "S06psp_4u:4448": "yathā svapnopamāḥ sarvadharmā uktā bhagavatā,",
  "S06psp_4u:4449": "tathā nāsya bhavaty ācayo vā upacayo vā. tat kasya hetoḥ?",
  "S06psp_4u:4450": "na hi svapne kasyacid dharmasyācavo vā upacayo vā upalabhyate. atha vibuddho vikalpayiṣyati,",
  "S06psp_4u:4451": "bhavati tasyācayo vā upacayo vā.",
  "S06psp_4u:4452": "atha khalv āyuṣmān subhūtir āyuṣmantaṃ śāriputram etad avocat:",
  "S06psp_4u:4453": "yaś ca divasaṃ prāṇātipātaṃ kṛto,",
  "S06psp_4u:4454": "yaś ca svapnāntare hatas taṃ prativibudho vikalpayati,",
  "S06psp_4u:4455": "aho hato mayā hataḥ sādhu hata iti,",
  "S06psp_4u:4456": "tat karmāyuṣman śāriputra kim āha?",
  "S06psp_4u:4457": "śāriputra āha:",
  "S06psp_4u:4458": "nāyuṣman subhūte anārambaṇakarmotpadyate sārambaṇam eva karmotpadyate.",
  "S06psp_4u:4459": "subhūtir āha:",
  "S06psp_4u:4460_0": "evam etad āyuṣman śāriputra nānārambaṇaṃ karmotpadyate nānārambaṇaṃ cetanotpadyate",
  "S06psp_4u:4460_1": "sārambaṇam evāyuṣman śāriputra karmotpadyate nānārambaṇaṃ sārambaṇā cetanotpadyate",
  "S06psp_4u:4460_2": "nānārambaṇam. dṛṣṭaśrutamatavijñātair dharmair buddhiḥ pravartate,",
  "S06psp_4u:4461": "nādṛṣṭair nāśrutair nāmatair nāvijñātair dharmair buddhiḥ pravartate. tatra kācid buddhiḥ saṃkleśaṃ parigṛhṇāti,",
  "S06psp_4u:4462": "kācid buddhir vyavadānaṃ parigṛhṇāti,",
  "S06psp_4u:4463": "tasmāt tarhy āyuṣman śāriputra sārambaṇam eva karmotpadyate nānārambaṇaṃ sārambaṇaiva cetanotpadyate nānārambaṇā.",
  "S06psp_4u:4464": "śāriputra āha:",
  "S06psp_4u:4465": "yady āyuṣman subhūte sarvāṇi karmāṇi sarvāś cetanā viviktā uktā bhagavatā,",
  "S06psp_4u:4466": "tat kathaṃ sārambaṇam eva karmotpadyate nānārambaṇaṃ,",
  "S06psp_4u:4467": "sārambaṇaiva cetanotpadyate nānārambaṇā?",
  "S06psp_4u:4468": "subhūtir āha:",
  "S06psp_4u:4469": "nimittīkṛtyāyuṣman śāriputra sārambaṇam eva karmotpadyate nānārambaṇaṃ,",
  "S06psp_4u:4470": "sārambaṇaiva cetanotpadyate nānārambaṇā.",
  "S06psp_4u:4471": "atha khalv āyuṣmān śāriputraḥ subhūtiṃ sthaviram etad avocat:",
  "S06psp_4u:4472": "yady āyuṣman subhūte bodhisattvo mahāsattvaḥ svapnāntaragato dānaṃ dadyāc chīlaṃ rakṣet kṣāntyā saṃpādayed vīryam ārabheta dhyānaṃ (PSP_4:180)",
  "S06psp_4u:4473": "samāpadyeta prajñāṃ bhāvayet,",
  "S06psp_4u:4474": "tac ca kuśalamūlam anuttarāyāṃ samyaksaṃbodhau pariṇāmayet pariṇāmitaṃ bhavaty anuttarāyai samyaksaṃbodhaye.",
  "S06psp_4u:4475": "atha khalv āyuṣmān subhūtiḥ sthavira āyuṣmantaṃ śāriputram etad avocat:",
  "S06psp_4u:4476": "ayam āyuṣman śāriputra maitreyo bodhisattvo mahāsattvaḥ saṃmukhībhūta ekajātipratibaddho bhagavatāvinivartanīyatāyai vyākṛta eṣa paripraṣṭavya eṣa visarjayiṣyati.",
  "S06psp_4u:4477": "atha khalv āyuṣmān śāriputro maitreyaṃ bodhisattvaṃ mahāsattvam etad avocat:",
  "S06psp_4u:4478": "ayaṃ subhūti sthavira evam āha,",
  "S06psp_4u:4479": "ayaṃ maitreyo bodhisattvo mahāsattvaḥ saṃmukhībhūta ekajātipratibaddho bhagavato 'vinivartanīyatāyai vyākṛta eṣa paripraṣṭavya eṣa visarjayiṣyatīti.",
  "S06psp_4u:4480": "evam ukte maitreyo bodhisattvo mahāsattva āyuṣmantaṃ śāriputram etad avocat:",
  "S06psp_4u:4481": "tat kiṃ nāmadheyaṃ maitreyo bodhisattvo mahāsattvo visarjayiṣyaty,",
  "S06psp_4u:4482": "utāho rūpaṃ visarjayiṣyati,",
  "S06psp_4u:4483": "vedanā saṃjñā saṃskārā,",
  "S06psp_4u:4484": "vijñānaṃ visarjayiṣyati?",
  "S06psp_4u:4485": "yā rūpasya śūnyatā sā visarjayiṣyati,",
  "S06psp_4u:4486": "yā vedanāśūnyatā yā saṃjñāśūnyatā yā saṃskāraśūnyatā,",
  "S06psp_4u:4487": "yā vijñānaśūnyatā sā visarjayiṣyati?",
  "S06psp_4u:4488": "yā ca rūpasya śūnyatā na sā pratibalā visarjayituṃ,",
  "S06psp_4u:4489": "yā vedanāyāḥ śūnyatā yā saṃjñāyāḥ śūnyatā yā saṃskārāṇāṃ śūnyatā yā vijñānasya śūnyatā na sā pratibalā visarjayitum?",
  "S06psp_4u:4490": "tat kiṃ visarjayiṣyati nāhaṃ taṃ dharmaṃ samanupaśyāmi,",
  "S06psp_4u:4491": "yo dharmo visarjayiṣyati,",
  "S06psp_4u:4492": "yaṃ visarjayiṣyati,",
  "S06psp_4u:4493": "yatra vā visarjayiṣyati?",
  "S06psp_4u:4494": "tam apy ahaṃ dharmaṃ na samanupaśyāmi,",
  "S06psp_4u:4495": "yo dharmo vyākṛto 'nuttarāyāṃ samyaksaṃbodhau,",
  "S06psp_4u:4496": "yena vyākṛto,",
  "S06psp_4u:4497": "yatra vā vyākṛtas,",
  "S06psp_4u:4498": "tam apy ahaṃ dharmaṃ na samanupaśyāmi sarva ete dharmā advayā advaidhīkārāḥ.",
  "S06psp_4u:4499": "atha khalv āyuṣmān śāriputro maitreyaṃ bodhisattvaṃ mahāsattvam etad avocat:",
  "S06psp_4u:4500": "kaścit tvayā maitreya ete dharmā evaṃ sākṣātkṛtā yathaitān dharmān bhāṣase?",
  "S06psp_4u:4501": "maitreya āha:",
  "S06psp_4u:4502": "na mayaite dharmā evaṃ sākṣātkṛtā yathāham etān dharmān bhāṣe.",
  "S06psp_4u:4503": "atha khalv āyuṣmataḥ śāriputrasyaitad abhavat:",
  "S06psp_4u:4504_0": "gambhīraprajño batāyaṃ maitreyo bodhisattvo mahāsattvo yathāpi nāma dānapāramitāyāṃ",
  "S06psp_4u:4504_1": "śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ",
  "S06psp_4u:4504_2": "caritāvina eṣa nirdeśo 'nupalambho 'nupalambhacaritasya.",
  "S06psp_4u:4505": "(PSP_4:181)",
  "S06psp_4u:4506": "atha khalu bhagavān āyuṣmantaṃ śāriputram etad avocat:",
  "S06psp_4u:4507": "tat kiṃ manyase?",
  "S06psp_4u:4508": "śāriputra samanupaśyasi tvaṃ taṃ dharmaṃ yena tvaṃ dharmeṇārhann iti prabhāvyase.",
  "S06psp_4u:4509": "śāriputra āha:",
  "S06psp_4u:4510": "no hīdaṃ bhagavan.",
  "S06psp_4u:4511": "bhagavān āha:",
  "S06psp_4u:4512": "evam eva śāriputra bodhisattvasya mahāsattvasya prajñāpāramitāyāṃ carato naivaṃ bhavaty,",
  "S06psp_4u:4513": "ayaṃ dharmo vyākariṣyaty ayaṃ dharmo vyākriyate ayaṃ dharmo vyākṛto 'nuttarāṃ samyaksaṃbodhim abhisaṃbhotsyate. evañ caran bodhisattvo mahāsattvaḥ prajñāpāramitāyāñ carati,",
  "S06psp_4u:4514": "na cāsya vicikitsotpadyate,",
  "S06psp_4u:4515": "nāhaṃ nābhisaṃbhotsye 'nuttarāṃ samyaksaṃbodhim abhisaṃbhotsye 'ham anuttarāṃ samyaksaṃbodhiṃ,",
  "S06psp_4u:4516": "yaḥ śāriputra bodhisattvo mahāsattva evaṃ carati sa carati prajñāpāramitāyām. evañ caran śāriputra bodhisattvo mahāsattvo nottrasyati na saṃtrasyati na saṃtrāsam āpadyate,",
  "S06psp_4u:4517": "nāhaṃ nābhisaṃbhotsye 'nuttarāṃ samyaksaṃbodhim abhisaṃbhotsye 'ham anuttarāṃ samyaksaṃbodhim.",
  "S06psp_4u:4518": "iti codyaparaṃparety uktā bhavaśāntisamatā",
  "S06psp_4u:4519": "atha khalu bhagavān āyuṣmantaṃ subhūtim etad avocat:",
  "S06psp_4u:4520_0": "iha subhūte bodhisattvena mahāsattvena dānapāramitāyāñ caratā jighatsitān sattvān",
  "S06psp_4u:4520_1": "dṛṣṭvā pipāsitān durnivasitān duḥprāvṛtān śayanāsanavihīnāṃś ca sattvān dṛṣṭvaivam upaparīkṣitavyaṃ,",
  "S06psp_4u:4521_0": "tathā tathā dānapāramitāyāṃ cariṣyāmi yathā me 'nuttarāṃ samyaksaṃbodhim abhisaṃbuddhasyaiṣāṃ",
  "S06psp_4u:4521_1": "sattvānām amī doṣāḥ sarveṇa sarvaṃ na bhaviṣyanti na prajñāpsyante. yathāpi tac cāturmahārājakāyikānāṃ",
  "S06psp_4u:4521_2": "devānāṃ trayastriṃśānāṃ yāmānāṃ tuṣitānāṃ nirmāṇaratīnāṃ paranirmitavaśavartināṃ",
  "S06psp_4u:4521_3": "brahmapārṣadyānāṃ brahmapurohitānāṃ mahābrahmaṇāṃ parīttābhānām apramāṇābhānāṃ ābhāsvarāṇāṃ",
  "S06psp_4u:4521_4": "parīttaśubhānām apramāṇaśubhānāṃ śubhakṛtsnānām anabhrakānāṃ puṇyaprasavānāṃ vṛhatphalānāṃ",
  "S06psp_4u:4521_5": "śuddhāvāsānāṃ sudṛśānāṃ sudarśanānām aspṛhānām atapānām akaniṣṭhānāṃ devānām upabhogaparibhogāya,",
  "S06psp_4u:4522_0": "evaṃvidhās tasmin buddhakṣetre sattvānām upabhogaparibhogā bhaviṣyanti. evañ caran",
  "S06psp_4u:4522_1": "subhūte bodhisattvo mahāsattvo dānapāramitāṃ paripūrayaty anuttarāyāś ca samyaksaṃbodher abhyāsī bhavati.",
  "S06psp_4u:4523_0": "punar aparaṃ subhūte bodhisattvena mahāsattvena śīlapāramitāyāṃ caratā prāṇātipātikān",
  "S06psp_4u:4523_1": "sattvān dṛṣṭvā adattādāyikān kāmamithyācārikān mṛṣāvādikān pāruṣikān piśunavacanān",
  "S06psp_4u:4523_2": "pralāpān abhidhyālukān vyāpannacittāni (PSP_4:182)",
  "S06psp_4u:4524": "mithyādṛṣṭikān alpāyuṣkān bahvābādhān bahvāyāsān durvarṇān alpeśākhyān alpabhogān nīcakulān nihīnavṛttīn aṅgavihīnān sattvān dṛṣṭvaivam upaparīkṣitavyaṃ,",
  "S06psp_4u:4525_0": "tathā tathā śīlapāramitāyāṃ cariṣyāmi yathā me 'nuttarāṃ samyaksaṃbodhim abhisaṃbuddhasya",
  "S06psp_4u:4525_1": "tatra buddhakṣetre teṣāṃ sattvānām amī doṣā na bhaviṣyanti na prajñāsyante. evañ",
  "S06psp_4u:4525_2": "caran subhūte bodhisattvo mahāsattvaḥ śīlapāramitāṃ paripūrayaty anuttarāyāḥ samyaksaṃbodher abhyāsī bhavati.",
  "S06psp_4u:4526_0": "punar aparaṃ subhūte bodhisattvena mahāsattvena kṣāntipāramitāyāṃ caratānyonyavyāpādabahulacittān",
  "S06psp_4u:4526_1": "sattvān dṛṣṭvā loṣṭatāḍanaśastraprahārāṃś ca dadato jīvitāṃś ca vyavaropayato daṇḍādaṇḍi",
  "S06psp_4u:4526_2": "muṣalāmuṣali keśākeśi kacākaci kurvataś ca sattvān dṛṣṭvaivam upaparīkṣitavyaṃ,",
  "S06psp_4u:4527_0": "tathā tathā kṣāntipāramitāyāñ cariṣyāmi yathā me 'nuttarāṃ samyaksaṃbodhim abhisaṃbuddhasya",
  "S06psp_4u:4527_1": "tatra buddhakṣetre teṣāṃ sattvānām amī doṣā na bhaviṣyanti na prajñāsyante. sarvasattvāś",
  "S06psp_4u:4527_2": "ca mātṛsamacittā bhaviṣyanti,",
  "S06psp_4u:4528": "pitṛsamacittāś ca bhaviṣyanti,",
  "S06psp_4u:4529": "bhrātṛsamacittāś ca bhaviṣyanti,",
  "S06psp_4u:4530": "bhaginīsamacittāś ca bhaviṣyanti,",
  "S06psp_4u:4531": "putraduhitṛsamacittāś ca bhaviṣyanti,",
  "S06psp_4u:4532": "maitracittā bhaviṣyanti. evañ caran subhūte bodhisattvo mahāsattvaḥ kṣāntipāramitāṃ paripūrayaty anuttarāyāś ca samyaksaṃbodher abhyāsī bhaviṣyati.",
  "S06psp_4u:4533_0": "punar aparaṃ subhūte bodhisattvena mahāsattvena vīryapāramitāyāñ caratā hīnavīryān",
  "S06psp_4u:4533_1": "sattvān dṛṣṭvā kuśīdān alasān nirudyogān alpasattvāṃs tribhir yānaiḥ prasthitān śrāvakayānena",
  "S06psp_4u:4533_2": "vā pratyekabuddhayānena vā bodhisattvayānena vā sattvān dṛṣṭvaivam upaparīkṣitavyaṃ,",
  "S06psp_4u:4534_0": "tathā tathā vīryapāramitāyāṃ cariṣyāmi yathā me 'nuttarāṃ samyaksaṃbodhim abhisaṃbuddhasya",
  "S06psp_4u:4534_1": "tatra buddhakṣetre teṣāṃ sattvānām amī doṣā na bhaviṣyanti na prajñāsyante. evaṃ",
  "S06psp_4u:4534_2": "caran subhūte bodhisattvo mahāsattvo vīryapāramitāṃ,",
  "S06psp_4u:4535": "paripūrayaty anuttarāyāś ca samyaksaṃbodher abhyāsī bhavati.",
  "S06psp_4u:4536_0": "punar aparaṃ subhūte bodhisattvena mahāsattvena dhyānapāramitāyāṃ caratā sattvān",
  "S06psp_4u:4536_1": "pañcasu nivaraṇeṣu pravartamānān dṛṣṭvā kāmacchande vyāpāde styānamiddhe uddhatakaukṛtye",
  "S06psp_4u:4536_2": "vicikitsāyāṃ nivaraṇeṣu (PSP_4:183)",
  "S06psp_4u:4537_0": "pravartamānān sattvān mūḍhān mūḍhasmṛtīn prathamadhyānavirahitān dvitīyadhyānavirahitāṃs",
  "S06psp_4u:4537_1": "tṛtīyadhyānavirahitāṃś caturthadhyānavirahitān maitrīkaruṇāmuditopekṣāvirahitān ākāśānantyāyatanasamāpattyā",
  "S06psp_4u:4537_2": "vijñānānantyāyatanasamāpattyā ākiñcanyiyatanasamāpattyā naivasaṃjñānāsaṃjñāyatanasamāpattyā",
  "S06psp_4u:4537_3": "vihīnān sattvān dṛṣṭvaivam upaparīkṣitavyaṃ,",
  "S06psp_4u:4538_0": "tathā tathā dhyānapāramitāyāṃ cariṣyāmi yathā me 'nuttarāṃ samyaksaṃbodhim abhisaṃbuddhasya",
  "S06psp_4u:4538_1": "tatra buddhakṣetre teṣāṃ sattvānām amī doṣā na bhaviṣyanti na prajñāsyante. evañ",
  "S06psp_4u:4538_2": "caran subhūte bodhisattvo mahāsattvo dhyānapāramitāṃ paripūrayaty anuttarāyāś ca",
  "S06psp_4u:4538_3": "samyaksaṃbodher abhyāsī bhavati.",
  "S06psp_4u:4539_0": "punar aparaṃ subhūte bodhisattvena mahāsattvena prajñāpāramitāyāñ caratā duḥprajñān",
  "S06psp_4u:4539_1": "prajñāparihīṇān sattvān dṛṣṭvā laukikalokottarayā samyagdṛṣṭyā vihīnān akriyāvādino",
  "S06psp_4u:4539_2": "nāstikavādān ucchedavādān śāśvatavādān ekatvānyatvobhayatvavādāṃś ca sattvān dṛṣṭvaivam",
  "S06psp_4u:4539_3": "upaparīkṣitavyaṃ tathā tathā prajñāpāramitāyāñ cariṣyāmi yathā me 'nuttarāṃ samyaksaṃbodhim",
  "S06psp_4u:4539_4": "abhisaṃbuddhasya tatra buddhaksetre teṣāṃ sattvānām amī doṣāḥ sarveṇa sarvaṃ na bhaviṣyanti",
  "S06psp_4u:4539_5": "na prajñāsyante. evañ caran subhūte bodhisattvo mahāsattvaḥ prajñāpāramitāṃ paripūrayaty",
  "S06psp_4u:4539_6": "anuttarāyāś ca samyaksaṃbodher abhyāsī bhavati.",
  "S06psp_4u:4540": "punar aparaṃ subhūte bodhisattvena mahāsattvena ṣaṭsu pāramitāsu caratā triṣu rāśiṣu vartamānān sattvān dṛṣṭvā niyatāniyatamithyātvaniyatān evam upaparīkṣitavyaṃ,",
  "S06psp_4u:4541": "tathā tathā ṣaṭsu pāramitāsu cariṣyāmi,",
  "S06psp_4u:4542": "buddhaksetraṃ ca pariśodhayiṣyāmi,",
  "S06psp_4u:4543_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
  "S06psp_4u:4543_1": "buddhakṣetre niyatāniyatamithyātvaniyatānāṃ sattvānām antaśaḥ śabdo 'pi na bhaviṣyati",
  "S06psp_4u:4543_2": "na prajñāsyate. evaṃ caran subhūte bodhisattvo mahāsattvaḥ ṣaṭ pāramitāḥ paripūrayati",
  "S06psp_4u:4543_3": "sarvākārajñatāyāś cābhyāsī bhavati.",
  "S06psp_4u:4544": "punar aparaṃ subhūte bodhisattvena mahāsattvena ṣaṭsu pāramitāsu caratā nairayikān sattvān tairyagyonikān sattvān yāmalaukikān sattvān dṛṣṭvaivam upaparīkṣitavyaṃ,",
  "S06psp_4u:4545": "tathā tathā ṣaṭsu pāramitāsu cariṣyāmi,",
  "S06psp_4u:4546": "buddhakṣetraṃ ca pariśodhayiṣyāmi,",
  "S06psp_4u:4547": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre trayāṇām apāyānām antaśaḥ śabdo 'pi na bhaviṣyati na prajñāsyate.",
  "S06psp_4u:4548": "(PSP_4:184)",
  "S06psp_4u:4549": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4550_0": "punar aparaṃ subhūte bodhisattvena mahāsattvena ṣaṭsu pāramitāsu caratā imān mahāpṛthivīsthāṇukaṇṭakagahanaprāgbhāraprapātasyandanikāgūthoḍigallān",
  "S06psp_4u:4550_1": "paripūrṇān dṛṣṭvaivam upaparīkṣitavyaṃ,",
  "S06psp_4u:4551": "tathā tathā ṣaṭsu pāramitāsu cariṣyāmi,",
  "S06psp_4u:4552": "buddhakṣetraṃ ca pariśodhayiṣyāmi,",
  "S06psp_4u:4553": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre teṣāṃ sattvānām ete doṣā na bhaviṣyanti na prajñāsyante,",
  "S06psp_4u:4554": "tac ca me buddhakṣetraṃ samapāṇitalajātaṃ bhaviṣyati. evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4555": "punar aparaṃ subhūte bodhisattvena mahāsattvena ṣaṭsu pāramitāsu caratā imāṃ mahāpṛthivīṃ mṛttikāmayīṃ dṛṣṭvā apagatajātarūparajatām evam upaparīkṣitavyaṃ,",
  "S06psp_4u:4556": "tathā tathā ṣaṭsu pāramitāsu cariṣyāmi,",
  "S06psp_4u:4557": "buddhakṣetraṃ ca pariśodhayiṣyāmi,",
  "S06psp_4u:4558_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
  "S06psp_4u:4558_1": "buddhakṣetre iyaṃ mahāpṛthivī suvarṇavālukācchannā bhaviṣyanti. evaṃ caran subhūte",
  "S06psp_4u:4558_2": "bodhisattvo mahāsattvaḥ ṣaṭ pāramitāḥ paripūrayaty anuttarāyāś ca samyaksaṃbodher abhyāsī bhavati.",
  "S06psp_4u:4559": "punar aparaṃ subhūte bodhisattvena mahāsattvena sattvān mamakāraparigrahavartamānān dṛṣṭvaivam upaparīkṣitavyaṃ,",
  "S06psp_4u:4560": "tathā tathā ṣaṭsu pāramitāsu cariṣyāmi,",
  "S06psp_4u:4561": "buddhakṣetraṃ ca pariśodhayiṣyāmi,",
  "S06psp_4u:4562_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
  "S06psp_4u:4562_1": "buddhakṣetre teṣāṃ sattvānāṃ mamakāraparigraho na bhaviṣyati na prajñāsyate. evaṃ",
  "S06psp_4u:4562_2": "caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4563": "punar aparaṃ subhūte bodhisattvena mahāsattvena ṣaṭsu pāramitāsu caratā caturo varṇān dṛṣṭvā kṣatriyān brahmaṇān vaiśyāñ śūdrān evam upaparīkṣitavyaṃ,",
  "S06psp_4u:4564": "tathā tathā ṣaṭsu pāramitāsu cariṣyāmi,",
  "S06psp_4u:4565": "buddhakṣetraṃ ca pariśodhayiṣyāmi,",
  "S06psp_4u:4566_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
  "S06psp_4u:4566_1": "buddhakṣetre caturṇāṃ varṇānām antaśaḥ śabdo na bhaviṣyati na prajñāsyate. evañ caran",
  "S06psp_4u:4566_2": "subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś (PSP_4:185)",
  "S06psp_4u:4567": "cābhyāsī bhavati.",
  "S06psp_4u:4568_0": "punar aparaṃ subhūte bodhisattvena mahāsattvena ṣaṭsu pāramitāsu caratā sattvānāṃ",
  "S06psp_4u:4568_1": "hīnotkṛṣṭamadhyamatān dṛṣṭvā hīnakulīnatāṃ madhyakulīnatāṃ cotkṛṣṭakulīnatāṃ ca sattvānāṃ",
  "S06psp_4u:4568_2": "dṛṣṭvaivam upaparīkṣitavyaṃ tathā tathā ṣaṭsu pāramitāsu cariṣyāmi,",
  "S06psp_4u:4569": "buddhakṣetraṃ ca pariśodhayiṣyāmi,",
  "S06psp_4u:4570_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
  "S06psp_4u:4570_1": "buddhakṣetre sattvānām amī doṣā na bhaviṣyanti na prajñāsyante. evaṃ caran subhūte",
  "S06psp_4u:4570_2": "bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4571": "punar aparaṃ subhūte bodhisattvena mahāsattvena ṣaṭsu pāramitāsu caratā sattvānāṃ varṇanānātvaṃ dṛṣṭvaivam upaparīkṣitavyaṃ,",
  "S06psp_4u:4572": "tathā tathā ṣaṭsu pāramitāsu cariṣyāmi,",
  "S06psp_4u:4573": "buddhakṣetraṃ ca pariśodhayiṣyāmi,",
  "S06psp_4u:4574": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre sattvānāṃ varṇanānātvaṃ na bhaviṣyati na prajñāsyate,",
  "S06psp_4u:4575_0": "anyatra sarvasattvā abhirūpā bhaviṣyanti prāsādikā darśanīyā paramaśubhavarṇapuṣkalatayā",
  "S06psp_4u:4575_1": "samanvāgatāḥ. evañ caran subhūte bodhisattvo mahāsattvaḥ ṣaṭ pāramitāḥ paripūrayati",
  "S06psp_4u:4575_2": "sarvākārajñatāyāś cābhyāsī bhavati.",
  "S06psp_4u:4576": "punar aparaṃ subhūte bodhisattvena mahāsattvena ṣaṭsu pāramitāsu caratā adhipatiṃ dṛṣṭvaivam upaparīkṣitavyaṃ,",
  "S06psp_4u:4577": "tathā tathā ṣaṭsu pāramitāsu cariṣyāmi,",
  "S06psp_4u:4578": "buddhakṣetraṃ ca pariśodhayiṣyāmi,",
  "S06psp_4u:4579_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
  "S06psp_4u:4579_1": "buddhakṣetre 'dhipatiprajñaptir api na bhaviṣyati na prajñāsyate. anyatra dharmarājena",
  "S06psp_4u:4579_2": "tathāgatenānuttarāṃ samyaksaṃbodhim abhisaṃbuddhena. evaṃ caran subhūte bodhisattvo",
  "S06psp_4u:4579_3": "mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4580": "punar aparaṃ subhūte bodhisattvena mahāsattvena ṣaṭsu pāramitāsu caratā sattvānāṃ gatisaṃbhedaṃ dṛṣṭvaivam upaparīkṣitavyaṃ,",
  "S06psp_4u:4581": "tathā tathā ṣaṭsu pāramitāsu cariṣyāmi,",
  "S06psp_4u:4582_0": "buddhakṣetraṃ ca pariśodhayiṣyāmi sattvaṃś ca paripācayiṣyāmi yathā me 'nuttarāṃ",
  "S06psp_4u:4582_1": "samyaksaṃbodhim abhisaṃbuddhasya tatra buddhaksetre sattvānāṃ gatisaṃbhedo na bhaviṣyati na prajñāsyate,",
  "S06psp_4u:4583": "narakatiryagyoniyamalokadevamanuṣyā anyatra sarvasattvā ekakarmāṇo (PSP_4:186)",
  "S06psp_4u:4584": "bhaviṣyanti,",
  "S06psp_4u:4585_0": "caturbhiḥ smṛtyupasthānair avirahitāḥ samyakprahāṇarddhipādendriyabalabodhyaṅgair",
  "S06psp_4u:4585_1": "āryāṣṭāṅgikena mārgeṇāpramāṇadhyānārūpyasamāpattibhir āryasatyaiḥ śūnyatānimittāpraṇihitair",
  "S06psp_4u:4585_2": "aṣṭabhir vimokṣair navānupūrvavihārasamāpattibhir abhijñābhir yāvac catasṛbhiḥ pratisaṃvidbhir.",
  "S06psp_4u:4585_3": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4586": "punar aparaṃ subhūte bodhisattvena mahāsattvena ṣaṭsu pāramitāsu caratā catasro yonīḥ sattvānāṃ dṛṣṭvāṇḍajāṃ jarāyujāṃ saṃsvedajām aupapādukāṃ dṛṣṭvaivam upaparīkṣitavyaṃ,",
  "S06psp_4u:4587": "tathā tathā ṣaṭsu pāramitāsu cariṣyāmi,",
  "S06psp_4u:4588": "buddhakṣetraṃ ca pariśodhayiṣyāmi,",
  "S06psp_4u:4589": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre tisro yonayaḥ sattvānāṃ na bhaviṣyanti na prajñāsyante,",
  "S06psp_4u:4590": "aṇḍajā jarāyujā saṃsvedajā anyatra sarvasattvā aupapādukā bhaviṣyanti. evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4591": "punar aparaṃ subhūte bodhisattvena mahāsattvena ṣaṭsu pāramitāsu caratā sattvān pañcābhijñābhir virahitān dṛṣṭvaivam upaparīkṣitavyaṃ,",
  "S06psp_4u:4592": "tathā tathā ṣaṭsu pāramitāsu cariṣyāmi,",
  "S06psp_4u:4593": "buddhakṣetraṃ ca pariśodhayiṣyāmi,",
  "S06psp_4u:4594_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
  "S06psp_4u:4594_1": "buddhakṣetre sarvasattvāḥ pañcābhijñā bhaviṣyanti. evaṃ caran subhūte bodhisattvo",
  "S06psp_4u:4594_2": "mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4595": "punar aparaṃ subhūte bodhisattvena mahāsattvena ṣaṭsu pāramitāsu caratā sarvasattvānām uccāraprasrāvādīn dṛṣṭvaivam upaparīkṣitavyaṃ,",
  "S06psp_4u:4596": "tathā tathā ṣaṭsu pāramitāsu cariṣyāmi,",
  "S06psp_4u:4597": "buddhakṣetraṃ ca pariśodhayiṣyāmi,",
  "S06psp_4u:4598_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
  "S06psp_4u:4598_1": "buddhakṣetre sarvasattvā dharmaprītidhyānāhārā bhaviṣyanti. evaṃ caran subhūte bodhisattvo",
  "S06psp_4u:4598_2": "mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4599": "punar aparaṃ subhūte bodhisattvena mahāsattvena ṣaṭsu pāramitāsu caratā sattvān prabhāvirahitān dṛṣṭvaivam upaparīkṣitavyaṃ,",
  "S06psp_4u:4600": "tathā tathā ṣaṭsu pāramitāsu cariṣyāmi,",
  "S06psp_4u:4601": "buddhakṣetraṃ ca pariśodhayiṣyāmi,",
  "S06psp_4u:4602": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya (PSP_4:187)",
  "S06psp_4u:4603": "tatra buddhakṣetre sarvasattvāḥ svayaṃprabhā bhaviṣyanti. evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākirajñatāyāś cābhyāsī bhavati.",
  "S06psp_4u:4604": "punar aparaṃ subhūte bodhisattvena mahāsattvena ṣaṭsu pāramitāsu caratā sattvānāṃ rātridivasamāsārdhamāsasaṃvatsarān dṛṣṭvaivam upaparīkṣitavyaṃ,",
  "S06psp_4u:4605": "tathā tathā ṣaṭsu pāramitāsu cariṣyāmi,",
  "S06psp_4u:4606": "buddhakṣetraṃ ca pariśodhayiṣyāmi,",
  "S06psp_4u:4607_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
  "S06psp_4u:4607_1": "buddhaksetre sattvānāṃ rātridivasamāsārdhamāsasaṃvatsarāṇāṃ śabdo na bhaviṣyati na",
  "S06psp_4u:4607_2": "prajñāsyate. evaṃ caran subhūte bodhisattvo mahāsattvaḥ ṣaṭ pāramitāḥ paripūrayati",
  "S06psp_4u:4607_3": "sarvākārajñatāyāś cābhyāsī bhavati.",
  "S06psp_4u:4608": "punar aparaṃ subhūte bodhisattvena mahāsattvena ṣaṭsu pāramitāsu caratāyūrvihīnān sattvān dṛṣṭvaivam upaparīkṣitavyaṃ,",
  "S06psp_4u:4609": "tathā tathā ṣaṭsu pāramitāsu cariṣyāmi,",
  "S06psp_4u:4610": "buddhakṣetraṃ ca pariśodhayiṣyāmi,",
  "S06psp_4u:4611_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
  "S06psp_4u:4611_1": "buddhakṣetre sattvā aparimitāyuṣo bhaviṣyanti. evaṃ caran subhūte bodhisattvo mahāsattvaḥ",
  "S06psp_4u:4611_2": "ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4612": "punar aparaṃ subhūte bodhisattvena mahāsattvena ṣaṭsu pāramitāsu caratā sattvān lakṣaṇavirahitān dṛṣṭvaivam upaparīkṣitavyaṃ,",
  "S06psp_4u:4613": "tathā tathā ṣaṭsu pāramitāsu cariṣyāmi,",
  "S06psp_4u:4614": "buddhakṣetraṃ ca pariśodhayiṣyāmi,",
  "S06psp_4u:4615_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
  "S06psp_4u:4615_1": "buddhakṣetre sattvā dvātriṃśadbhir mahāpuruṣalakṣaṇaiḥ samanvāgatā bhaviṣyanti. evaṃ",
  "S06psp_4u:4615_2": "caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4616": "punar aparaṃ subhūte bodhisattvena mahāsattvena ṣaṭsu pāramitāsu caratā sattvān kuśalamūlavirahitān dṛṣṭvaivam upaparīkṣitavyaṃ,",
  "S06psp_4u:4617": "tathā tathā ṣaṭsu pāramitāsu cariṣyāmi,",
  "S06psp_4u:4618": "buddhakṣetraṃ ca pariśodhayiṣyāmi,",
  "S06psp_4u:4619": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre sarvasattvāḥ kuśalamūlasamanvāgatā bhaviṣyanti,",
  "S06psp_4u:4620": "yaiḥ kuśalamūlaiḥ samanvāgatā buddhān bhagavata upasthāsyanti. evaṃ caran subhūte bodhisattvo mahāsattvaḥ ṣaṭ pāramitāḥ paripūrayati,",
  "S06psp_4u:4621": "sarvākārajñatāyāś cābhyāsī bhavati.",
  "S06psp_4u:4622": "(PSP_4:188)",
  "S06psp_4u:4623": "punar aparaṃ subhūte bodhisattvena mahāsattvena ṣaṭsu pāramitāsu caratā rogaspṛṣṭān sattvān dṛṣṭvaivam upaparīkṣitavyaṃ,",
  "S06psp_4u:4624": "tathā tathā ṣaṭsu pāramitāsu cariṣyāmi buddhakṣetraṃ ca pariśodhayiṣyāmi,",
  "S06psp_4u:4625": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre sattvānāṃ catvāro vyādhayo na bhaviṣyanti na prajñāsyante. katame catvāro?",
  "S06psp_4u:4626": "vātikā vā paittikā vā śleṣmikā vā sāṃnipātikā vā. evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4627": "punar aparaṃ subhūte bodhisattvena mahāsattvena ṣaṭsu pāramitāsu caratā tribhiḥ kleśaiḥ kliṣṭān sattvān dṛṣṭvaivam upaparīkṣitavyaṃ,",
  "S06psp_4u:4628": "tathā tathā ṣaṭsu pāramitāsu cariṣyāmi,",
  "S06psp_4u:4629": "buddhakṣetraṃ ca pariśodhayiṣyāmi,",
  "S06psp_4u:4630": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre trayaḥ kleśā na bhaviṣyanti na prajñāsyante. katamāḥ trayo?",
  "S06psp_4u:4631_0": "rāgo dveṣo mohaḥ. sarvasattvāś ca vigatarāgā bhaviṣyanti vigatadveṣā vigatamohā bhaviṣyanti.",
  "S06psp_4u:4631_1": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4632": "punar aparaṃ subhūte bodhisattvena mahāsattvena ṣaṭsu pāramitāsu caratā hīnādhimuktikān sattvān dṛṣṭvaivam upaparīkṣitavyaṃ,",
  "S06psp_4u:4633": "tathā tathā ṣaṭsu pāramitāsu cariṣyāmi,",
  "S06psp_4u:4634_0": "buddhakṣetraṃ ca pariśodhayiṣyāmi sattvāṃś ca paripācayiṣyāmi yathā me 'nuttarāṃ",
  "S06psp_4u:4634_1": "samyaksaṃbodhim abhisaṃbuddhasya tatra buddhakṣetre dvayor yānayoḥ śabdo na bhaviṣyati na prajñāsyate,",
  "S06psp_4u:4635": "śrāvakayānasya vā pratyekabuddhayānasya vā,",
  "S06psp_4u:4636": "anyatra sarvasattvāḥ sarvākārajñatāyām abhisaṃprasthitā bhaviṣyanti. evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4637": "punar aparaṃ subhūte bodhisattvena mahāsattvena ṣaṭsu pāramitāsu caratābhimānikān sattvān dṛṣṭvaivam upaparikṣitavyaṃ,",
  "S06psp_4u:4638": "tathā tathā ṣaṭsu pāramitāsu cariṣyāmi,",
  "S06psp_4u:4639": "buddhakṣetraṃ ca pariśodhayiṣyāmi,",
  "S06psp_4u:4640": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre 'bhimānikānāṃ sattvānāṃ śabdo 'pi na bhaviṣyati na prajñāsyate,",
  "S06psp_4u:4641": "anyatra sarvasattvā nirabhimānā bhaviṣyanti. evaṃ caran (PSP_4:189)",
  "S06psp_4u:4642": "subhūte bodhisattvo mahāsattvaḥ ṣaṭ pāramitāḥ piripūrayati sarvākārajñatāyāś cābhyāsī bhavati.",
  "S06psp_4u:4643": "punar aparaṃ subhūte bodhisattvena mahāsattvena ṣaṭsu pāramitāsu carataivaṃ cittam utpādayitavyaṃ,",
  "S06psp_4u:4644": "nāhaṃ tāvad anuttarāṃ samyaksaṃbodhim abhisaṃbhotsye,",
  "S06psp_4u:4645": "sacet me tatra buddhakṣetre mitam āyuḥpramāṇaṃ syād mitā ca prabhā,",
  "S06psp_4u:4646": "mitaś ca bhikṣusaṃghaḥ,",
  "S06psp_4u:4647": "api tu khalu tathā tathā ṣaṭsu pāramitāsu cariṣyāmi,",
  "S06psp_4u:4648": "buddhakṣetraṃ ca pariśodhayiṣyāmi,",
  "S06psp_4u:4649": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre amitam āyuḥpramāṇaṃ bhaviṣyati,",
  "S06psp_4u:4650": "amitā ca prabhā,",
  "S06psp_4u:4651": "amitaś ca bhikṣusaṃgho bhaviṣyati. evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4652": "punar aparaṃ subhūte bodhisattvena mahāsattvena ṣaṭsu pāramitāsu carataivam upaparīkṣitavyaṃ,",
  "S06psp_4u:4653": "yāvanti gaṅgānadīvālukāsamāni buddhakṣetrāṇi tāvanti mamaikaṃ buddhakṣetraṃ yāvan na bhaven na tāvad aham anuttarāṃ samyaksaṃbodhim abhisaṃbhotsye,",
  "S06psp_4u:4654": "'pi tu khalu tathā tathā ṣaṭsu pāramitāsu cariṣyāmi,",
  "S06psp_4u:4655": "buddhakṣetraṃ ca pariśodhayiṣyāmi,",
  "S06psp_4u:4656_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya yāvanti",
  "S06psp_4u:4656_1": "gaṅgānadīvālukāsamāni buddhakṣetrāṇi bhavanti mamaikaṃ buddhakṣetraṃ bhaviṣyati.",
  "S06psp_4u:4656_2": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4657": "punar aparaṃ subhūte bodhisattvena mahāsattvena ṣaṭsu pāramitāsu carataivam upaparīkṣitavyaṃ,",
  "S06psp_4u:4658": "dīrgho batāyaṃ saṃsāro,",
  "S06psp_4u:4659": "bahur ayaṃ sattvadhātus tenaivaṃ yoniśo manasikartavyam,",
  "S06psp_4u:4660": "ākāśaparyanto batāyaṃ saṃsāra,",
  "S06psp_4u:4661": "ākāśaparyanto batāyaṃ sattvadhātur,",
  "S06psp_4u:4662": "na ceha kaścit saṃsariṣyati,",
  "S06psp_4u:4663": "na ca kaścit parinirvāsyati. evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
  "S06psp_4u:4664": "atha khalu tasyāṃ parṣadi gaṅgadevā nāma bhaginī saṃnipatitābhut saṃniṣaṇṇā,",
  "S06psp_4u:4665": "sotthāyāsanād ekāṃśam uttarāsaṅgaṃ kṛtvā dakṣiṇaṃ jāmumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamya (PSP_4:190)",
  "S06psp_4u:4666": "bhagavantam etad avocat:",
  "S06psp_4u:4667": "ahaṃ bhagavann ahaṃ sugata ṣaṭsu pāramitāsu caritvaivaṃrūpaṃ buddhakṣetraṃ parigṛhīṣye yathā tathāgatenārhatā samyaksaṃbuddheneha prajñāpāramitāyām upadiṣṭam.",
  "S06psp_4u:4668": "atha khalu sā strī suvarṇapuṣpaṃ gṛhītvā,",
  "S06psp_4u:4669": "rūpyapuṣpaṃ ca gṛhītvā,",
  "S06psp_4u:4670": "jalajāni sthalajāni ca puṣpāṇi gṛhītvā,",
  "S06psp_4u:4671": "sarvāṇi cābharaṇāni gṛhītvā,",
  "S06psp_4u:4672_0": "suvarṇavarṇapītavarṇaṃ ca puṣpayugaṃ gṛhītvā yena bhagavāṃs tena kṣipati sma. samanantarakṣiptaṃ",
  "S06psp_4u:4672_1": "ca tad dūṣyayugam atha tāvad eva buddhānubhāvenopari vaihāyasam antarīkṣe bhagavato",
  "S06psp_4u:4672_2": "mūrdhni saṃdhau kūṭāgāram asthāt,",
  "S06psp_4u:4673": "caturasraṃ catuḥsthūṇaṃ samaṃ bhāgaśo ghaṭitaṃ suvibhaktaṃ ramaṇīyaṃ.",
  "S06psp_4u:4674": "atha khalu sā strīs tatkūṭāgāraṃ sarvasattvasādhāraṇaṃ kṛtvānuttarāyai samyaksaṃbodhaye pariṇāmayati.",
  "S06psp_4u:4675": "atha khalu bhagavāṃs tasyāḥ striyā adhyāśayaṃ viditvā tasyāṃ velāyāṃ smitaṃ prādurakarot,",
  "S06psp_4u:4676": "dharmatā khalu punar eṣā buddhānāṃ bhagavatāṃ yadā smitaṃ prāduḥ kurvanti.",
  "S06psp_4u:4677_0": "atha khalu tāvad evānekavarṇā nānāvarṇā arciṣo bhagavato mukhadvārād niścaranti sma.",
  "S06psp_4u:4677_1": "tadyathāpi nāma nīlāḥ pītā lohitā avadātā māñjiṣṭhāḥ sphaṭikarajatavarṇās tān anantāparyantān",
  "S06psp_4u:4677_2": "lokadhātūn gatvā punar evāgatya bhagavantaṃ tripradakṣiṇīkṛtya bhagavato mūrdhny antarhitāḥ.",
  "S06psp_4u:4678_0": "atha khalv āyuṣmān ānanda utthāyāsanād ekāṃsam uttarāsaṅgaṃ cīvaraṃ pravaritvā dakṣiṇaṃ",
  "S06psp_4u:4678_1": "jānumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamya bhagavantam etad avocat:",
  "S06psp_4u:4679": "ko bhagavan hetuḥ?",
  "S06psp_4u:4680": "kaḥ pratyayaḥ?",
  "S06psp_4u:4681": "smitasya prāduṣkaraṇāya nāhetukaṃ nāpratyayaṃ tathāgatā arhantaḥ samyaksaṃbuddhāḥ smitaṃ prāduṣkurvanti.",
  "S06psp_4u:4682": "evam ukte bhagavān āyuṣmantaṃ ānandam etad avocat:",
  "S06psp_4u:4683_0": "iyam ānanda gaṅgadevā bhaginī anāgate 'dhvani suvarṇapuṣpo nāma tathāgato 'rhan samyaksaṃbuddho",
  "S06psp_4u:4683_1": "loke bhaviṣyati tārakopame kalpe 'yam ānanda etasyā gaṅgadevāyā bhaginyāś caramaḥ",
  "S06psp_4u:4683_2": "strībhāvo bhaviṣyati. iyam ānanda gaṅgadevā bhaginī strībhāvaṃ vivarjya puruṣabhāvaṃ",
  "S06psp_4u:4683_3": "pratilabhyākṣobhyasya tathāgatasyārhataḥ samyaksaṃbuddhasya buddhakṣetre upapatsyate",
  "S06psp_4u:4683_4": "abhiratyāṃ lokadhātau,",
  "S06psp_4u:4684": "sa tatra brahmacaryaṃ cariṣyati. asya khalu punar ānanda bodhisattvasya mahāsattvasya suvarṇapuṣpa iti nāmadheyaṃ (PSP_4:191)",
  "S06psp_4u:4685": "bhaviṣyati. sa khalu punar ānanda suvarṇapuṣpo bodhisattvo mahāsattvas tataś cyutaḥ samāno buddhakṣetreṇa buddhakṣetraṃ saṃkramiṣyati,",
  "S06psp_4u:4686": "avirahitaś ca buddhair bhagavadbhir bhaviṣyati,",
  "S06psp_4u:4687": "tadyathāpi nāṃ ānanda rājā cakravartī prāsādena prāsādaṃ caṅkrāmati,",
  "S06psp_4u:4688": "sa yāvajjīvaṃ pādatalābhyāṃ dharaṇīṃ nākrāmati yāvan maraṇakālam iti. evam evānanda suvarṇapuṣpo bodhisattvo mahāsattvo buddhakṣetreṇa buddhakṣetraṃ saṃkramiṣyati,",
  "S06psp_4u:4689": "yāvad anuttarāṃ samyaksaṃbodhim abhisaṃbuddha iti.",
  "S06psp_4u:4690": "atha khalv āyuṣmata ānandasyaitad abhavat:",
  "S06psp_4u:4691": "yāvanto bodhisattvā mahāsattvās tatra buddhaksetre saṃnipatitā bhaviṣyanti,",
  "S06psp_4u:4692": "tathāgatasaṃnipātaḥ sa veditavyaḥ.",
  "S06psp_4u:4693": "atha khalu bhagavān āyuṣmata ānandasya cetasā cetaḥparivitarkam ājñāyāyuṣmantam ānandam etad avocat:",
  "S06psp_4u:4694": "evam etad ānanda yathā vadasi,",
  "S06psp_4u:4695_0": "tathāgatasaṃnipātaḥ sa veditavyo bodhisattvānāṃ mahāsattvānāṃ yaḥ saṃnipātaḥ suvarṇapuṣpasya",
  "S06psp_4u:4695_1": "ca tathāgatasyārhataḥ samyaksaṃbuddhasya buddhaksetre na pramāṇabaddho bhikṣusaṃgho bhaviṣyati,",
  "S06psp_4u:4696": "na śakyaṃ tasya bhikṣusaṃghasya pramāṇaṃ kartum,",
  "S06psp_4u:4697": "iyanto vā śrāvakā,",
  "S06psp_4u:4698": "iyanti vā śrāvakaśatāni,",
  "S06psp_4u:4699": "iyanti vā śrāvakasahasrāṇi,",
  "S06psp_4u:4700": "iyanti vā śrāvakaśatasahasrāṇi,",
  "S06psp_4u:4701": "iyatyo vā śrāvakakoṭya,",
  "S06psp_4u:4702": "iyanti vā śrāvakakoṭīśatāni,",
  "S06psp_4u:4703": "iyanti vā śrāvakakoṭīśatasahasrāṇi,",
  "S06psp_4u:4704": "iyanti vā śrāvakakoṭiniyutaśatasahasrāṇi,",
  "S06psp_4u:4705_0": "anyatrāsaṃkhyeyāprameyāparimāṇāni śrāvakakoṭīniyutaśatasahasrāṇi bhaviṣyanti. suvarṇapuṣpasya",
  "S06psp_4u:4705_1": "khalu punar ānanda tathāgatasyārhataḥ samyaksaṃbuddhasyānuttarāṃ samyaksaṃbodhim",
  "S06psp_4u:4705_2": "abhisaṃbuddhasya tatra buddhakṣetra ime doṣāḥ sarveṇa sarvaṃ sarvathā sarvaṃ na bhaviṣyanti na prajñāsyante,",
  "S06psp_4u:4706": "ya iha prajñāpāramitāyāṃ parikīrtitāḥ.",
  "S06psp_4u:4707": "evam ukte āyuṣmān ānando bhagavantam etad avocat:",
  "S06psp_4u:4708": "kva bhagavann etayā gaṅgadevayā kuśalamūlam avaropitam?",
  "S06psp_4u:4709": "bhagavān āha:",
  "S06psp_4u:4710": "dīpaṅkarasyānanda tathāgatasyārhataḥ samyaksaṃbuddhasyāntike etayā bhaginyā kuśalamūlam avaropitam anuttarāyāṃ samyaksaṃbodhau cittam utpāditaṃ,",
  "S06psp_4u:4711": "tac ca kuśalamūlam anuttarāyai samyaksaṃbodhaye pariṇāmitaṃ,",
  "S06psp_4u:4712": "sa ca dīpaṅkaras tathāgato 'rhan samyaksaṃbuddhaḥ suvarṇapuṣpair abhyavakīrṇo 'nuttarāṃ samyaksaṃbodhiṃ prārthayamānayā,",
  "S06psp_4u:4713": "yadā mayā ānanda dīpaṃkaras tathāgato 'rhan samyaksaṃbuddhaḥ pañcabhir (PSP_4:192)",
  "S06psp_4u:4714": "utpalair avakīrṇo 'nuttarāṃ samyaksaṃbodhiṃ prārthayamānena,",
  "S06psp_4u:4715_0": "tadāhaṃ tena dīpaṃkareṇa bhagavatā tathāgatenārhatā samyaksaṃbuddhena kuśalamūlasamanvāgato",
  "S06psp_4u:4715_1": "'yam iti viditvā vyākṛto 'nuttarāyāṃ samyaksaṃbodhau bhaviṣyasi tvam anāgate 'dhvani",
  "S06psp_4u:4715_2": "sākyamunir nāma tathāgato 'rhan samyaksaṃbuddho vidyācaraṇasaṃpannaḥ sugato lokavid",
  "S06psp_4u:4715_3": "anuttaraḥ puruṣadamyasārathiḥ śāstā devānāṃ ca manuṣyānāñ ca buddho bhagavāṃs tadā",
  "S06psp_4u:4715_4": "mamaitayā bhaginyā vyākaraṇaṃ śrutvā evaṃ cittam utpāditam,",
  "S06psp_4u:4716": "aho batāham apy anāgate 'dhvani evaṃ vyākriyeyam anuttarāyāṃ samyaksaṃbodhau,",
  "S06psp_4u:4717_0": "yathāyaṃ māṇavako vyākṛto 'nuttarāyāṃ samyaksaṃbodhau. evam ānandaitayā bhaginyā",
  "S06psp_4u:4717_1": "tasya dīpaṃkarasya tathāgatasyārhataḥ samyaksaṃbuddhasyāntike prathamaṃ cittam anuttarāyai",
  "S06psp_4u:4717_2": "samyaksaṃbodhaye samutpāditam.",
  "S06psp_4u:4718": "evam ukte āyuṣmān ānando bhagavantam etad avocat:",
  "S06psp_4u:4719": "kṛtaparikarmā bhagavann iyaṃ gaṅgadevā bhaginy anuttarāyai samyaksaṃbodhaye.",
  "S06psp_4u:4720": "bhagavān āha:",
  "S06psp_4u:4721": "evam etad ānanda evam etat,",
  "S06psp_4u:4722": "yathā vadasi,",
  "S06psp_4u:4723": "kṛtaparikarmā ānandaiṣā gaṅgadevā bhaginy anuttarāyai samyaksaṃbodhaye.",
  "S06psp_4u:4724": "ity uktā kṣetraśuddhir anuttarā",
  "S06psp_4u:4725": "atha khalv āyuṣmān subhūtir bhagavantam etad avocat:",
  "S06psp_4u:4726": "prajñāpāramitāyāṃ bhagavaṃś caratā bodhisattvena mahāsattvena kathaṃ śūnyatāyāṃ parijayaḥ kartavyaḥ?",
  "S06psp_4u:4727": "kathaṃ śūnyatā bhāvayitavyā?",
  "S06psp_4u:4728": "katham ānimitte parijayaḥ?",
  "S06psp_4u:4729": "katham ānimittaṃ bhāvayitavyam?",
  "S06psp_4u:4730": "katham apraṇihite parijayaḥ kartavyaḥ?",
  "S06psp_4u:4731": "katham apraṇihitaṃ bhāvayitavyaṃ?",
  "S06psp_4u:4732": "yāvat kathaṃ bodhipakṣeṣu dharmeṣu parijayaḥ kartavyaḥ?",
  "S06psp_4u:4733": "kathaṃ bodhipakṣyā dharmā bhāvayitavyāḥ?",
  "S06psp_4u:4734": "ity upāyakauśalaviṣayaḥ",
  "S06psp_4u:4735": "evam ukte bhagavān āyuṣmantaṃ subhūtim etad avocat:",
  "S06psp_4u:4736": "iha subhūte bodhisattvena mahāsattvena prajñāpāramitāyāṃ caratā rūpaṃ śūnyam iti pratyavekṣitavyam,",
  "S06psp_4u:4737": "evaṃ vedanā saṃjñā saṃskārā,",
  "S06psp_4u:4738": "vijñānaṃ śūnyam iti pratyavekṣitavyam,",
  "S06psp_4u:4739": "evaṃ skandhadhātvāyatanāni śūnyānīti pratyavekṣitavyāni,",
  "S06psp_4u:4740": "pratītyasamutpādaḥ śūnya iti pratyavekṣitavyaḥ,",
  "S06psp_4u:4741": "pratītyasamutpādāṅgāni śūnyānīti pratyavekṣitavyāni,",
  "S06psp_4u:4742": "evaṃ yāvat kāmadhātuḥ śūnya iti pratyavekṣitavyaḥ,",
  "S06psp_4u:4743": "rūpadhātuḥ śūnya iti pratyavekṣitavyaḥ,",
  "S06psp_4u:4744": "ārūpyadhātuḥ śūnya iti pratyavekṣitavyaḥ. tathā ca pratyavekṣitavyaṃ,",
  "S06psp_4u:4745": "yathā pratyavekṣamāṇas tac cittaṃ na vikṣipati,",
  "S06psp_4u:4746": "so 'vikṣiptacittas taṃ dharmaṃ na samanupaśyati,",
  "S06psp_4u:4747": "yo dharmaḥ sākṣātkriyeta,",
  "S06psp_4u:4748": "sa taṃ dharmam (PSP_4:193)",
  "S06psp_4u:4749": "asamanupaśyan na sākṣātkaroti. tat kasya hetoḥ?",
  "S06psp_4u:4750": "tathā hi svalakṣaṇaśūnyair dharmaiḥ suśikṣito na kasyacid dharmasya vyavacchedaṃ karoti,",
  "S06psp_4u:4751": "yo vā sākṣātkuryād,",
  "S06psp_4u:4752": "yaṃ vā sākṣātkuryād,",
  "S06psp_4u:4753": "yena vā sākṣātkuryāt,",
  "S06psp_4u:4754": "sarvāṃs tān dharmān na saṃyuktān na visaṃyuktān samanupaśyati.",
  "S06psp_4u:4755": "evam ukte āyuṣmān subhūtir bhagavantam etad avocat:",
  "S06psp_4u:4756": "yad bhagavān evam āha,",
  "S06psp_4u:4757": "na bodhisattvena mahāsattvena śūnyā dharmāḥ sākṣātkartavyā iti. kathaṃ bhagavan bodhisattvo mahāsattvaḥ śūnyatāyāṃ sthitaḥ śūnyatāṃ na sākṣātkaroti?",
  "S06psp_4u:4758": "bhagavān āha:",
  "S06psp_4u:4759": "yadā subhūte bodhisattvo mahāsattvaḥ sarvākāravaropetāṃ śūnyatāṃ pratyavekṣate,",
  "S06psp_4u:4760": "na ca sākṣātkariṣyāmīti pratyavekṣate,",
  "S06psp_4u:4761": "na ca sākṣātkartavyeti pratyavekṣate,",
  "S06psp_4u:4762": "parijayaṃ kariṣyāmīti pratyavekṣate,",
  "S06psp_4u:4763": "nāyaṃ kālaḥ sākṣātkriyāyā iti pratyavekṣate parijayasyāyaṃ kālo nāyaṃ kālaḥ sākṣātkriyāyā iti pratyavekṣate. asamāhita eva bodhisattvo mahāsattva āraṃbaṇe cittam upanibadhnāti,",
  "S06psp_4u:4764": "atrāntare bodhisattvo mahāsattvo na parihīyate bodhipakṣair dharmair,",
  "S06psp_4u:4765": "na cāsravakṣayaṃ sākṣātkaroti. tat kasya hetoḥ?",
  "S06psp_4u:4766": "evam udārajñānasamanvāgato bodhisattvo mahāsattvo bhaviṣyati. tat kasya hetoḥ?",
  "S06psp_4u:4767": "yo bodhipakṣyeṣu dharmeṣu sthita evaṃ jānāti parijayasyāyaṃ kālo nāyaṃ kālaḥ sākṣātkriyāyā iti.",
  "S06psp_4u:4768": "tena khalu punaḥ subhūte bodhisattvena mahāsattvena prajñāpāramitāyāṃ carataivaṃ pratyavekṣitavyaṃ,",
  "S06psp_4u:4769": "dānapāramitāyā ayaṃ kālaḥ,",
  "S06psp_4u:4770": "śīlapāramitāyā ayaṃ kālaḥ,",
  "S06psp_4u:4771": "kṣāntipāramitāyā ayaṃ kālaḥ,",
  "S06psp_4u:4772": "vīryapāramitāyā ayaṃ kālaḥ,",
  "S06psp_4u:4773": "dhyānapāramitāyā ayaṃ kālaḥ,",
  "S06psp_4u:4774": "prajñāpāramitāyā ayaṃ kālaḥ,",
  "S06psp_4u:4775": "smṛtyupasthānasya bhāvanāyā ayaṃ kālaḥ,",
  "S06psp_4u:4776": "evaṃ samyakprahāṇarddhipādendriyabalabodhyaṅgānām āryāṣṭāṅgikasya mārgasya bhāvanāyā ayaṃ kālaḥ,",
  "S06psp_4u:4777": "śūnyatānimittāpraṇihitabhāvanāyā ayaṃ kālaḥ,",
  "S06psp_4u:4778": "adhyātmaśūnyatāyā ayaṃ kālo bahirdhāśūnyatāyā ayaṃ kālo 'dhyātmabahirdhāśūnyatāyā ayaṃ kālo yāvad abhāvasvabhāvaśūnyatāyā ayaṃ kālaḥ,",
  "S06psp_4u:4779": "apramāṇadhyānārūpyasamāpattibhāvanāyā ayaṃ kāla,",
  "S06psp_4u:4780": "āryasatyabhāvanāyā ayaṃ kālaḥ,",
  "S06psp_4u:4781": "pañcānām abhijñānāṃ bhāvanāyā ayaṃ kālo,",
  "S06psp_4u:4782": "vimokṣasamādhisamāpattidhāraṇīmukhabhāvanāyā ayaṃ kālaḥ,",
  "S06psp_4u:4783": "daśānāṃ tathāgatabalānāṃ pratilābhāyāyaṃ kālaś,",
  "S06psp_4u:4784": "caturṇāṃ vaiśāradyānāṃ pratilābhāyāyaṃ kālaḥ pratisaṃvitpratilābhāyāyaṃ kālo, (PSP_4:194)",
  "S06psp_4u:4785": "aṣṭādaśānām āveṇikānāṃ buddhadharmāṇāṃ paripūraṇāyāyaṃ kālo,",
  "S06psp_4u:4786": "mahāmaitryā mahākaruṇāyāḥ pratilābhāyāyaṃ kālo,",
  "S06psp_4u:4787": "nāyaṃ kālaḥ srotaḥāpattiphalasākṣātkriyāyai,",
  "S06psp_4u:4788": "nāyaṃ kālaḥ sakṛdāgāmiphalasākṣātkriyāyai,",
  "S06psp_4u:4789": "nāyaṃ kālo nāgāmiphalasākṣātkriyāyai,",
  "S06psp_4u:4790": "nāyaṃ kālo 'rhattvaphalasākṣātkriyāyai nāyaṃ kālaḥ pratyekabuddhajñānasākṣātkriyāyai,",
  "S06psp_4u:4791": "sarvākārajñatāyāḥ pratilābhāyāyaṃ kālaḥ.",
  "S06psp_4u:4792": "evaṃ khalu subhūte bodhisattvo mahāsattvaḥ prajñāpāramitāyāṃ caran śūnyatāyāṃ ca parijayaṃ karoti,",
  "S06psp_4u:4793": "śūnyatayā ca viharaty,",
  "S06psp_4u:4794": "ānimitte ca parijayaṃ karoti,",
  "S06psp_4u:4795": "ānimittena ca viharaty,",
  "S06psp_4u:4796": "apraṇihite ca parijayaṃ karoti,",
  "S06psp_4u:4797": "apraṇihitena ca viharati. smṛtyupasthānāni ca bhāvayati smṛtyupasthānaiś ca viharati na ca sākṣātkaroti. evaṃ samyakprahāṇarddhipādendriyabalabodhyaṅgāni,",
  "S06psp_4u:4798": "āryāṣṭāṅgikaṃ ca mārgañ ca bhāvayaty āryāṣṭāṅgikena ca mārgeṇa viharati na ca sākṣātkaroti.",
  "S06psp_4u:4799": "evaṃ khalu subhūte bodhisattvo mahāsattvo bodhipakṣyeṣu dharmeṣu parijayaṃ karoti,",
  "S06psp_4u:4800": "bodhipakṣyāṃś ca dharmān bhāvayati bodhipakṣyaiś ca dharmair viharati,",
  "S06psp_4u:4801": "na ca srotaāpattiphalaṃ sākṣātkaroti na ca sakṛdāgāmiphalan na cānāgāmiphalan nārhattvaphalaṃ sākṣātkaroti. ity upāyakauśalaprayogaḥ",
  "S06psp_4u:4802": "tadyathāpi nāma subhūte kaścid eva puruṣaḥ śūraś ca bhaved,",
  "S06psp_4u:4803": "vīraś ca bhaved,",
  "S06psp_4u:4804": "dṛḍhapratiṣṭhānaś ca bhaved,",
  "S06psp_4u:4805": "abhirūpaś ca bhavet,",
  "S06psp_4u:4806": "prāsādikaś ca bhaved,",
  "S06psp_4u:4807": "darśanīyaś ca bhavet,",
  "S06psp_4u:4808": "paramaśubhavarṇapuṣkaratayā samanvāgataś ca bhaved,",
  "S06psp_4u:4809": "iṣvastre ca paramāṃ gatiṃgato bhaved,",
  "S06psp_4u:4810": "dṛḍhāni cānena praharaṇāni gṛhītāni bhaveyuḥ,",
  "S06psp_4u:4811": "sarvāsu ca catuḥṣaṣṭhiṣu kalāsu pariniṣpanno bhavet,",
  "S06psp_4u:4812": "sarvatra ca śilpasthāneṣu ca karmasthāneṣu ca gatiṃgato bhavet,",
  "S06psp_4u:4813": "bahujanasya ca priyo manaāpo bhavet,",
  "S06psp_4u:4814": "sa yāṃ yām eva ca kāṃścit kriyām ārabheta sarvatra tatra tatra ca lābhasatkārasamanvāgato bhavet,",
  "S06psp_4u:4815": "tena ca bahujanaṃ satkuryād gurukuryāt mānayet pūjayet,",
  "S06psp_4u:4816_0": "sa bhūyasyā mātrayā āttamanasko bhavet pramuditaḥ prītisaumanasyajātaḥ sa mātāpitṛputradārān",
  "S06psp_4u:4816_1": "gṛhītvā kenacid eva karaṇīyena mahābhayabhairavam aṭavīkāntāraṃ praviṣṭas syād bālānāṃ",
  "S06psp_4u:4816_2": "bhīṣaṇakaṃ sa romaharṣaṇaṃ,",
  "S06psp_4u:4817": "tatra ca sa puruṣaḥ praviśya tān mātāpitṛputradārān (PSP_4:195)",
  "S06psp_4u:4818": "abhayenābhinimantrayen,",
  "S06psp_4u:4819_0": "mā bhaiṣṭa mā bhaiṣṭāhaṃ yuṣmān ito mahābhayabhairavād aṭavīkāntārād bālānāṃ bhīṣaṇāt",
  "S06psp_4u:4819_1": "sa romaharṣaṇāc chīghram evāpakrāmayiṣyāmi śīghram eva parimocayiṣyāmi. tasya ca",
  "S06psp_4u:4819_2": "puruṣasya tatrāṭavīkāntāre bahavo 'mitrā vadhakāḥ pratyarthikāḥ pratyamitrāḥ pratyupasthitā bhaveyuḥ,",
  "S06psp_4u:4820": "sa ca puruṣaḥ parameṇa prajñābalena samanvāgato bhavet,",
  "S06psp_4u:4821_0": "sa tān parimocayitvā mātāpitṛputradārāṃs tasmād aṭavīkāntārān niṣkāśayitvā punar",
  "S06psp_4u:4821_1": "eva grāmaṃ vā nagaraṃ vā nigamaṃ vā janapadaṃ vā janapradeśaṃ vā gatvā prītisaumanasya",
  "S06psp_4u:4821_2": "jāto vihared akṣato 'nupahato,",
  "S06psp_4u:4822": "na ca teṣāṃ sattvānām antike pratyarthikānāṃ pratyamitrāṇāṃ vā manaḥ praduṣayet. tat kasya hetoḥ?",
  "S06psp_4u:4823": "tathā hi sa kṛtayogyaḥ sarvāsu ca kalāsu bhavet,",
  "S06psp_4u:4824": "tena tatrāṭavīkāntāre bahutarāś ca śūratarāś ca dṛḍhapraharaṇatarāś ca teṣāṃ pratyarthikānāṃ pratyamitrāṇām anye udāratarāḥ pratyarthikāḥ pratyamitrā abhinirmitā bhaveyuḥ,",
  "S06psp_4u:4825": "te tena bhayena sarve 'pagatā bhaveyuḥ. atha sa puruṣas tān mātāpitṛputradārān svastinā parimocayitvā sukhaṃ viharet.",
  "S06psp_4u:4826_0": "evam eva subhūte yasmin samaye bodhisattvo mahāsattvaḥ sarvasattvānām antike maitryārambaṇena",
  "S06psp_4u:4826_1": "cittena karuṇāmuditopekṣārambaṇena cittena sphāritvā viharaty atrāntare subhūte bodhisattvo",
  "S06psp_4u:4826_2": "mahāsattvo na cānimittena vyāhriyate na cānimittasamādhiṃ sākṣātkriyayā śrāvakabhūmau",
  "S06psp_4u:4826_3": "vā pratyekabuddhabhūmau vā pratiṣṭhet.",
  "S06psp_4u:4827": "ity antarāyikadharmasamatikramaṇopāyaḥ",
  "S06psp_4u:4828": "tadyathāpi nāma subhūte pakṣī śakunir antarīkṣe carati na ca bhūmau patati,",
  "S06psp_4u:4829": "ākāśe vāntarīkṣe viharati na ca tatra tiṣṭhati na pratiṣṭhate. evam eva subhūte bodhisattvo mahāsattvaḥ śūnyatāyāṃ ca parijayaṃ karoti śūnyatayā ca viharati,",
  "S06psp_4u:4830": "ānimitte ca parijayaṃ karoty ānimittena ca viharaty,",
  "S06psp_4u:4831": "apraṇihite ca parijayaṃ karoty apraṇihitena ca viharati,",
  "S06psp_4u:4832": "na ca śūnyatāṃ vānimittaṃ vāpraṇihitaṃ vā sākṣātkaroti,",
  "S06psp_4u:4833": "yayā sākṣātkriyayā śrāvakabhūmau vā pratyekabuddhabhūmau vā pated,",
  "S06psp_4u:4834_0": "aparipūrṇair daśabhis tathāgatabalaiś caturbhir vaiśāradyaiś catasṛbhiḥ pratisaṃvidbhir",
  "S06psp_4u:4834_1": "aṣṭādaśabhir āveṇikair buddhadharmair mahāmaitryā mahākaruṇayā cāparimāṇeṣu ca buddhadharmeṣu",
  "S06psp_4u:4834_2": "caritvā sarvākārajñatām anuprāpnoti. ity apratiṣṭhitavihāropāyaḥ",
  "S06psp_4u:4835": "(PSP_4:196)",
  "S06psp_4u:4836_0": "tadyathāpi nāma subhūte balavān iṣvastrācāryo bhaved iṣvastraśikṣāyāṃ suśikṣitaḥ",
  "S06psp_4u:4836_1": "sa kāṇḍam ūrdhvamukhaṃ kṣiptvā tadanyaiḥ kāṇḍais tasya pūrvakasya kāṇḍasya paraṃparayā",
  "S06psp_4u:4836_2": "pṛthivyāṃ patanaṃ na dadyāt tāvat kāṇḍaṃ pṛthivyāṃ na patati yāvat sa puruṣa ākāṅkṣet.",
  "S06psp_4u:4836_3": "atha khalv etat kāṇḍaṃ pṛthivyāṃ nipatet,",
  "S06psp_4u:4837": "sa paścimaṃ kāṇḍam ūrdhvamukhaṃ nākṣiped,",
  "S06psp_4u:4838": "evaṃ sā kāṇḍaparaṃparā pṛthivyāṃ nipatet.",
  "S06psp_4u:4839_0": "evam eva subhūte bodhisattvo mahāsattvaḥ prajñāpāramitāyāṃ carann upāyakauśalyena",
  "S06psp_4u:4839_1": "parigṛhītas tāvat tāṃ paramāṃ bhūtakoṭiṃ na sākṣātkaroti yāvan na tāni kuśalamūlāni",
  "S06psp_4u:4839_2": "paripakvāni bhavanty anuttarāyāṃ samyaksaṃbodhau,",
  "S06psp_4u:4840_0": "yadā tāni kuśalamūlāni paripakvāni bhavanty anuttarāyāṃ samyaksaṃbodhau tadā tāṃ",
  "S06psp_4u:4840_1": "paramāṃ bhūtakoṭiṃ sākṣātkaroti. tasmāt tarhi subhūte bodhisattvena mahāsattvena",
  "S06psp_4u:4840_2": "prajñāpāramitāyāṃ carataivam eteṣāṃ dharmāṇāṃ dharmatopanidhyātavyā upaparīkṣitavyāḥ.",
  "S06psp_4u:4841": "iti praṇidhānāvedhānuvṛttyupāyaḥ",
  "S06psp_4u:4842": "evam ukte āyuṣmān subhūtir bhagavantam etad avocat:",
  "S06psp_4u:4843_0": "duṣkarakārako bhagavan bodhisattvo mahāsattvo ya iha dharmatāyāṃ śikṣate bhūtakoṭyāṃ",
  "S06psp_4u:4843_1": "śikṣate dharmadhātau śikṣate atyantaśūnyatāyāṃ śikṣate yāvat svalakṣaṇaśūnyatāyāṃ",
  "S06psp_4u:4843_2": "śikṣate yāvat triṣu vimokṣamukheṣu śikṣate,",
  "S06psp_4u:4844": "na cāntareṇa vyavasādam āpadyate 'nuttarāyāṃ samyaksaṃbodhau,",
  "S06psp_4u:4845": "āścaryaṃ bhagavann āścaryaṃ sugata.",
  "S06psp_4u:4846": "bhagavān āha:",
  "S06psp_4u:4847": "tathā hi subhūte bodhisattvasya mahāsattvasya sarvasattvā aparityaktāḥ. yasya subhūte sarvasattvā aparityaktās tasyaivaṃrūpaḥ praṇidhānaviśeṣo bhavati,",
  "S06psp_4u:4848": "yaḥ subhūte bodhisattvo mahāsattva evaṃ cittam abhinirharati,",
  "S06psp_4u:4849": "sarvasattvā mayāparityaktā mayaite parimocayitavyāḥ,",
  "S06psp_4u:4850": "asaṃvidyamānair dharmair vartamānāḥ śāntaṃ śūnyatāsamādhivimokṣamukham abhinirharaty,",
  "S06psp_4u:4851": "ānimittaṃ samādhivimokṣamukham abhinirharaty,",
  "S06psp_4u:4852": "apraṇihitaṃ samādhivimokṣamukham abhinirharaty,",
  "S06psp_4u:4853": "upāyakauśalyasamanvāgataḥ sa bodhisattvo mahāsattvas tasmin samaye veditavyo,",
  "S06psp_4u:4854": "na cāntarā bhūtakoṭiṃ sākṣātkaroti yāvan na sarvākārajñatām anuprāpnoti. ity asādhāraṇopāyaḥ",
  "S06psp_4u:4855": "punar aparaṃ subhūte bodhisattvo mahāsattvo yānīmāni gambhīrāṇi sthānāni pratyavekṣitukāmo bhavati,",
  "S06psp_4u:4856": "tadyathedam adhyātmaśūnyatāṃ bahirdhāśūnyatām adhyātmabahirdhāśūnyatāṃ yāvad abhāvasvabhāvaśūnyatāṃ (PSP_4:197)",
  "S06psp_4u:4857": "catvāri smṛtyupasthānāni samyakprahāṇarddhipādendriyabalabodhyaṅgāni āryāṣṭāṅgikamārgaṃ trīṇi vimokṣamukhāni,",
  "S06psp_4u:4858": "tenaivaṃ cittotpādo 'bhinirhartavyo,",
  "S06psp_4u:4859_0": "dīrgharātram ime sattvā ātmasaṃjñāyāṃ sattvasaṃjñāyāṃ jīvasaṃjñāyāṃ jantusaṃjñāyāṃ",
  "S06psp_4u:4859_1": "poṣasaṃjñāyāṃ puruṣasaṃjñāyāṃ pudgalasaṃjñāyāṃ manujasaṃjñāyāṃ mānavasaṃjñāyāṃ kārakasaṃjñāyāṃ",
  "S06psp_4u:4859_2": "vedakasaṃjñāyāṃ jānakasaṃjñāyāṃ paśyakasaṃjñayām upalambhe caranti,",
  "S06psp_4u:4860": "teṣām upalambhadṛṣṭiprahāṇāyānuttarāṃ samyaksaṃbodhim abhisaṃbudhya dharmaṃ deśayiṣyāmi. yasmin samaye bodhisattvo mahāsattvaḥ śūnyatāsamādhivimokṣamukhaṃ bhāvayaty,",
  "S06psp_4u:4861": "ānimittaṃ samādhivimokṣamukhaṃ bhāvayaty apraṇihitaṃ samādhivimokṣamukhaṃ bhāvayati samāpadyate ca na ca bhūtakoṭīṃ sākṣātkaroti,",
  "S06psp_4u:4862": "yayā sākṣātkriyayā srotaāpattiphalaṃ prāpnuyāt,",
  "S06psp_4u:4863": "sakṛdāgāmiphalam anāgāmiphalam arhattvaṃ prāpnuyāt,",
  "S06psp_4u:4864": "pratyekāṃ bodhiṃ prāpnuyāt,",
  "S06psp_4u:4865": "tasmin samaye bodhisattvo mahāsattvo na srotaāpattiphalam anuprāpnuyād na sakṛdāgāmiphalan nānāgāmiphalaṃ nārhattvam anuprāpnuyāt,",
  "S06psp_4u:4866": "na pratyekāṃ bodhim anuprāpnuyād,",
  "S06psp_4u:4867_0": "evaṃ caran bodhisattvo mahāsattvo 'nena cittotpādena etaiś ca kuśalamūlaiḥ samanvāgato",
  "S06psp_4u:4867_1": "nāntarā bhūtakoṭiṃ sākṣātkaroti na ca parihīyate caturbhir apramāṇaiś caturbhir dhyānaiś",
  "S06psp_4u:4867_2": "catasṛbhir ārūpyasamāpattibhiḥ smṛtyupasthānaiś caturbhiḥ samyakprahāṇaiś caturbhir",
  "S06psp_4u:4867_3": "ṛddhipādaiḥ pañcabhir indriyaiḥ pañcabhir balaiḥ saptabhir bodhyaṅgair āryāṣṭāṅgikena",
  "S06psp_4u:4867_4": "mārgeṇa śūnyatānimittāpraṇihitasamādhibhir adhyātmaśūnyatayā yāvad abhāvasvabhāvaśūnyatayā na parihīyate,",
  "S06psp_4u:4868": "dānapāramitayā na parihīyate,",
  "S06psp_4u:4869": "śīlapāramitayā na parihīyate,",
  "S06psp_4u:4870": "kṣāntipāramitayā na parihīyate,",
  "S06psp_4u:4871": "vīryapāramitayā na parihīyate,",
  "S06psp_4u:4872": "dhyānapāramitayā na parihīyate,",
  "S06psp_4u:4873": "prajñāpāramitayā na parihīyate,",
  "S06psp_4u:4874": "āryasatyair na parihīyate,",
  "S06psp_4u:4875": "sarvavimokṣasamādhisamāpattidhāraṇīmukhair na parihīyate pañcabhir abhijñābhir daśabhis tathāgatabalaiś caturbhir vaiśāradyaiś catasṛbhiḥ pratisaṃvidbhir na parihīyate,",
  "S06psp_4u:4876": "aṣṭādaśabhir āveṇikair buddhadharmair na parihīyate,",
  "S06psp_4u:4877_0": "mahāmaitryā mahākaruṇayā na parihīyate. evaṃ bodhisattvo mahāsattvas tasmin samaye",
  "S06psp_4u:4877_1": "sarvabodhipakṣyair dharmaiḥ samanvāgato na ca parihīyate tato yāvad anuttarāṃ samyaksaṃbodhim",
  "S06psp_4u:4877_2": "abhisaṃbudhyate. upāyakauśalyaparigṛhīto bodhisattvo mahāsattvo (PSP_4:198)",
  "S06psp_4u:4878": "vivardhate śuklair dharmaiḥ,",
  "S06psp_4u:4879": "tīkṣṇatamāni cāsyendriyāṇi bhavanti yathā na śrāvakapratyekabuddhānām. ity aśaktyupāyaḥ",
  "S06psp_4u:4880": "punar aparaṃ subhūte bodhisattvasya mahāsattvasya evaṃ bhavati,",
  "S06psp_4u:4881": "dīrgharātram ime sattvāś caturbhir viparyāsair viparyastacittā nityasaṃjñāyāṃ sukhasaṃjñāyāṃ śubhasaṃjñāyām ātmasaṃjñāyāñ ca teṣām arthāya bodhaye cariṣyāmi,",
  "S06psp_4u:4882": "tathā cānuttarāṃ samyaksaṃbodhim abhisaṃbudhya dharmaṃ deśayiṣyāmi,",
  "S06psp_4u:4883": "yathānityam iti duḥkham ity aśubham iti anātmīyam iti vā samudācāro 'pi na bhaviṣyati. so 'nena cittotpādena samanvāgata upāyakauśalyena ca prajñāpāramitāyāṃ carati,",
  "S06psp_4u:4884_0": "buddhadharmasamādhiṃ samāpadyate 'paripūrṇair daśabhis tathāgatabalaiś caturbhir",
  "S06psp_4u:4884_1": "vaiśāradyaiś catasṛbhiḥ pratisaṃvidbhir aṣṭādaśabhir āveṇikair buddhadharmair mahāmaitryā",
  "S06psp_4u:4884_2": "mahākaruṇayā ca śūnyatānimittāpraṇihitasamādhivimokṣamukhaṃ tasmin samaye bodhisattvo",
  "S06psp_4u:4884_3": "mahāsattvo bhāvayati samāpadyate ca,",
  "S06psp_4u:4885": "na ca bhūtakoṭiṃ sākṣātkaroti yāvad anuttarāṃ samyaksaṃbodhim abhisaṃbudhyate.",
  "S06psp_4u:4886": "punar aparaṃ subhūte bodhisattvasya mahāsattvasya evaṃ bhavati,",
  "S06psp_4u:4887": "dīrgharātram ime sattvā upalambhacaratā ātmeti,",
  "S06psp_4u:4888": "sattvajīvajantupoṣapuruṣapudgalamanujamānavakārakavedakajānakapaśyakā iti,",
  "S06psp_4u:4889_0": "rūpam iti vā vedaneti vā saṃjñeti vā saṃskārā iti vā vijñānam iti vā skandhā iti",
  "S06psp_4u:4889_1": "vā dhātava iti vā āyatanānīti vā pratītyasamutpādā iti vā pratītyasamutpādāṅgānīti",
  "S06psp_4u:4889_2": "vā caturbhir dhyānaiś caturbhir apramāṇaiś catasṛbhir ārūpyasamāpattibhis teṣāṃ tathā",
  "S06psp_4u:4889_3": "kariṣyāmi yathā me 'nuttarāṃ samyaksaṃbodhim abhisaṃbuddhasya sattvānām ete upalambhadoṣā na bhaviṣyanti,",
  "S06psp_4u:4890_0": "sa imaiś cittotpādaiḥ samanvāgato 'nena copāyakauśalyena prajñāpāramitāyāṃ caran",
  "S06psp_4u:4890_1": "na bhūtakoṭīṃ sākṣātkaroty apūrṇair daśabhis tathāgatabalaiś caturbhir vaiśāradyaiś",
  "S06psp_4u:4890_2": "catasṛbhiḥ pratisaṃvidbhir aṣṭādaśabhir āveṇikair buddhadharmair mahāmaitryā mahākaruṇayā",
  "S06psp_4u:4890_3": "ca śūnyatāsamādhivimokṣamukhaṃ tasmin samaye bodhisattvasya mahāsattvasya bhāvanā",
  "S06psp_4u:4890_4": "paripūriṃ gacchati. ity anupalambhopāyaḥ",
  "S06psp_4u:4891": "punar aparaṃ subhūte bodhisattvasya mahāsattvasya prajñāpāramitāyāṃ carata evaṃ bhavati,",
  "S06psp_4u:4892": "dīrgharātram ime sattvā nimittena caritāḥ strīnimitteṣu vā puruṣanimitteṣu vā rūpanimitteṣu vā ārūpyanimitteṣu (PSP_4:199)",
  "S06psp_4u:4893": "vā, teṣāṃ sattvānāṃ tathā kariṣyāmi yathā me 'nuttarāṃ samyaksaṃbodhim abhisaṃbuddhasya,",
  "S06psp_4u:4894_0": "eṣāṃ sattvānām ime doṣā na bhaviṣyanti. sa tena cittotpādena samanvāgato 'nena copāyakauśalyena",
  "S06psp_4u:4894_1": "samanvāgataḥ prajñāpāramitāyāṃ caran na cāntarā bhūtakoṭīṃ sākṣātkaroty aparipūrṇair",
  "S06psp_4u:4894_2": "daśabhis tathāgatabalaiś caturbhir vaiśāradyaiś catasṛbhiḥ pratisaṃvidbhir aṣṭādaśabhir",
  "S06psp_4u:4894_3": "āveṇikair buddhadharmair mahāmaitryā mahākaruṇayā ca tasya tena cittotpādena samanvāgatasyānimittasamādhivimokṣamukhaṃ",
  "S06psp_4u:4894_4": "tasmin samaye bodhisattvasya mahāsattvasya bhāvanā paripūriṃ gacchati. ity ānimittopāyaḥ",
  "S06psp_4u:4895": "punar aparaṃ subhūte bodhisattvasya mahāsattvasya prajñāpāramitāyāṃ carata evaṃ bhavati,",
  "S06psp_4u:4896": "dīrgharātram ime sattvāḥ praṇidhānena caritā yad uta śakratvaṃ brahmatvaṃ lokapālatvaṃ cakravartitvam abhilaṣanti rūpam abhilaṣanti evaṃ vedanāṃ saṃjñāṃ saṃskārān,",
  "S06psp_4u:4897": "vijñānam abhilaṣanti,",
  "S06psp_4u:4898_0": "teṣām aham arthāyānuttarāṃ samyaksaṃbodhim abhisaṃbudhya tathā dharmaṃ deśayiṣyāmi",
  "S06psp_4u:4898_1": "yathaiva te sattvānāṃ praṇidhānadoṣā na bhaviṣyantīti. evaṃ hi subhūte bodhisattvasya",
  "S06psp_4u:4898_2": "mahāsattvasya ebhiś cittotpādair ebhiś ca kuśalamūlair anena copāyakauśalyena prajñāpāramitāyāṃ carataḥ,",
  "S06psp_4u:4899": "apraṇihitasamādhivimokṣamukhaṃ bhāvanā paripūriṃ gacchati,",
  "S06psp_4u:4900": "na ca bhūtakoṭiṃ sākṣātkaroti,",
  "S06psp_4u:4901": "aparipūrṇair daśabhir balair vaiśāradyaiḥ pratisaṃvidāveṇikabuddhadharmair mahāmaitryā mahākaruṇayā ca yāvad anuttarāṃ samyaksaṃbodhim abhisaṃbuddha iti,",
  "S06psp_4u:4902_0": "asthānaiḥ subhūte 'navakāśo yad bodhisattvo mahāsattvaḥ ṣaṭsu pāramitāsu carann adhyātmaśūnyatāyāṃ",
  "S06psp_4u:4902_1": "bahirdhāśūnyatāyām adhyātmabahirdhāśūnyatāyāṃ yāvad abhāvasvabhāvaśūnyatāyāṃ caraṃś",
  "S06psp_4u:4902_2": "caturṣu smṛtyupasthāneṣu caran samyakprahāṇarddhipādendriyabalabodhyaṅgeṣu mārgeṣu",
  "S06psp_4u:4902_3": "caran śūnyatānimittāpraṇihiteṣu caran daśasu tathāgatabaleṣu catasṛṣu pratisaṃvitsu",
  "S06psp_4u:4902_4": "mahāmaitryāṃ mahākaruṇāyāṃ caran yāvad aṣṭādaśāveṇikeṣu buddhadharmeṣu caran parijayaṃ kurvāṇa,",
  "S06psp_4u:4903": "evaṃ jñānadharmasamanvāgato 'nabhisaṃskāre vā pateta traidhātukena vā sārdhaṃ saṃvasen naitat sthānaṃ vidyate.",
  "S06psp_4u:4904": "ity apraṇihitopāyaḥ",
  "S06psp_4u:4905": "punar aparaṃ subhūte bodhisattvo mahāsattva eṣu bodhipākṣikeṣu (PSP_4:200)",
  "S06psp_4u:4906_0": "dharmeṣu caran parijayaṃ kurvāṇaḥ paripraṣṭavyaḥ. kathaṃ bodhisattvo mahāsattvo 'nuttarāṃ",
  "S06psp_4u:4906_1": "samyaksaṃbodhim abhisaṃbodhukāmo bodhipakṣyeṣu dharmeṣu caritvā parijayaṃ kṛtvā na",
  "S06psp_4u:4906_2": "śūnyatāṃ sākṣātkuryāt,",
  "S06psp_4u:4907": "na ca bhūtakoṭiṃ pratisaṃvidhyen,",
  "S06psp_4u:4908": "na srotaāpattiphalaṃ vā sakṛdāgāmiphalaṃ vā nāgāmiphalaṃ vārhattvaṃ vā pratyekāṃ vā bodhim anuprāpnuyāt?",
  "S06psp_4u:4909": "kathaṃ śūnyatām ānimittam apraṇihitam anabhisaṃskāram anutpādam abhāvaṃ vā sākṣātkuryāt prajñāpāramitāṃ ca bhāvayed? iti.",
  "S06psp_4u:4910": "sacet punaḥ subhūte bodhisattvo mahāsattvo bodhisattvair mahāsattvair evaṃ paripṛcchamāna evaṃ vyākuryāc,",
  "S06psp_4u:4911": "chūnaytā caiva tena manasikartavyā,",
  "S06psp_4u:4912": "ānimittaṃ caiva tena manasikartavyam,",
  "S06psp_4u:4913": "apraṇihitaṃ caiva tena manasikartavyam,",
  "S06psp_4u:4914": "anabhisaṃskāro 'nutpādo bhāvaś caiva manasikartavyo,",
  "S06psp_4u:4915": "na ca sarvasattvāḥ parityaktavyā iti. veditavyam etat subhūte bodhisattvair mahāsattvair vyākṛto 'yaṃ bodhisattvo mahāsattvo 'nuttarāyāṃ samyaksaṃbodhau. tat kasya hetoḥ?",
  "S06psp_4u:4916": "tathā hi yo 'vinivartanīyasya bodhisattvasya mahāsattvasya parijayaṃ sūcayati taṃ vyākaroti taṃ prabhāvayati.",
  "S06psp_4u:4917": "sacet punaḥ subhūte pṛṣṭa evaṃ vyākuryān,",
  "S06psp_4u:4918": "na tena śūnyatāyāṃ parijayaṃ kartavyaṃ,",
  "S06psp_4u:4919": "nānimitte nāpraṇihite nānabhisaṃskāre nānutpāde nābhāve na tena bodhipakṣyair dharmaiḥ parijayaḥ kartavyo,",
  "S06psp_4u:4920": "na ca sarvasattvāḥ samālambitavyā iti. veditavyam etat subhūte bodhisattvair mahāsattvair nāyaṃ bodhisattvo mahāsattvo vyākṛto 'nuttarāyāṃ samyaksaṃbodhau. tat kasya hetoḥ?",
  "S06psp_4u:4921": "tathā hi yo 'vinivartanīyasya bodhisattvasya mahāsattvasya parijayaṃ taṃ na sūcayati taṃ na vyākaroti taṃ na prabhāvayati,",
  "S06psp_4u:4922": "yaḥ punar avinivartanīyasya bodhisattvasya mahāsattvasya dharmaṃ taṃ na sūcayati na vyākaroti na bhāvayati,",
  "S06psp_4u:4923_0": "veditavyam etat subhūte bodhisattvair mahāsattvair ayaṃ bodhisattvo mahāsattvaḥ parijayaṃ",
  "S06psp_4u:4923_1": "kṛtvā tato bhūmer atikrānto yāvinivartanīyasya bodhisattvasya mahāsattvasyāvinivartanīyabhūmiḥ.",
  "S06psp_4u:4923_2": "ity avaivartikaliṅgopāyaḥ",
  "S06psp_4u:4924": "subhūtir āha:",
  "S06psp_4u:4925": "syāt punar bhagavan paryāyo yad avinivartanīyo bodhisattvo (PSP_4:201)",
  "S06psp_4u:4926": "mahāsattvo bhavet?",
  "S06psp_4u:4927": "bhagavān āha:",
  "S06psp_4u:4928": "syāt subhūte yo bodhisattvo mahāsattvaḥ ṣaṭ pāramitāḥ śrutvā vāśrutvā vā evaṃ visarjayed yathāvinivartanīyo bodhisattvo mahāsattvo,",
  "S06psp_4u:4929": "veditavyas tair bodhisattvair mahāsattvair avinivartanīyo 'yaṃ bodhisattvo mahāsattvaḥ.",
  "S06psp_4u:4930": "subhūtir āha:",
  "S06psp_4u:4931": "tena hi bhagavan bahavo bodhisattvā mahāsattvā bodhāya caranti,",
  "S06psp_4u:4932": "alpakās te bhagavan bodhisattvā mahāsattvā ya evaṃ visarjayiṣyanti,",
  "S06psp_4u:4933": "yathāvinivartanīyā bodhisattvā mahāsattvāḥ parikarmabhūmau vā,",
  "S06psp_4u:4934": "aparikarmabhūmau vā.",
  "S06psp_4u:4935": "bhagavān āha:",
  "S06psp_4u:4936": "evam etat subhūte evam etat. tat kasya hetoḥ?",
  "S06psp_4u:4937": "tathā hi subhūte 'lpakās te bodhisattvā mahāsattvā ya evaṃ vyākṛtā avinivartanīyāyāṃ jñānabhūmau,",
  "S06psp_4u:4938": "ye punas te vyākṛtā bhaviṣyanti ta evaṃ visarjayiṣyanti,",
  "S06psp_4u:4939": "uttaptakuśalamūlās te veditavyā bodhisattvā mahāsattvā asaṃhāryāḥ sadevamānuṣāsureṇa lokena. ity apramāṇaviṣayopāyaḥ",
  "S06psp_4u:4940": "ity uktam upāyakauśalam",
  "S06psp_4u:4941": "ity uktaḥ sarvākārābhisaṃbodhaḥ",
  "S06psp_4u:4942": "āryapañcaviṃśatisāhasrikāyāṃ bhagavatyāṃ prajñāpāramitāyām abhisamayālaṃkārānusāreṇa saṃśodhitāyāṃ sarvākārābhisaṃbodhādhikāras tathatāparivartaś caturthaḥ"
}