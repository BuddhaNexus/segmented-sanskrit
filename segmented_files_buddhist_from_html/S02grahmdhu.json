{
  "S02grahmdhu:0": "Grahamātṛkānāmadhāraṇī",
  "S02grahmdhu:1": "(Gmdh 171)",
  "S02grahmdhu:2": "āryagrahamātṛkā nāma dhāraṇī",
  "S02grahmdhu:3": "oṃ namo bhagavatyai āryagrahamātṛkāyai /",
  "S02grahmdhu:4_0": "evaṃ mayā śrutam ekasmin samaye bhagavān aḍakavatyāṃ mahānagaryām anekadevanāgayakṣarākṣasagandharvāsuragaruḍakinnaramahoragāpasmārādityasomāṅgārabudhabṛhaspatiśukraśaniścararāhuketvādibhiś",
  "S02grahmdhu:4_1": "cāṣṭāviṃśatinakṣatrādibhiḥ stūyamāno mahāvajrasamayālaṅkāravyūhādhiṣṭhānādhiṣṭhite",
  "S02grahmdhu:4_2": "siṃhāsane viharati sma /",
  "S02grahmdhu:5": "anekair bodhisattvasahasraiḥ sārdham* /",
  "S02grahmdhu:6": "tadyathā - vajrapāṇinā ca nāma bodhisattvena mahāsattvena /",
  "S02grahmdhu:7": "vajracaṇḍena ca nāma bodhisattvena mahāsattvena /",
  "S02grahmdhu:8": "vajrasenena ca nāma bodhisattvena mahāsattvena /",
  "S02grahmdhu:9": "vajravināyakena ca nāma bodhisattvena mahāsattvena /",
  "S02grahmdhu:10": "vajracāpahastena ca nāma bodhisattvena mahāsattvena /",
  "S02grahmdhu:11": "vajravikurvitena ca nāma bodhisattvena mahāsattvena /",
  "S02grahmdhu:12": "vajrādhipatinā ca nāma bodhisattvena mahāsattvena /",
  "S02grahmdhu:13": "vajrālaṅkāreṇa ca nāma bodhisattvena mahāsattvena /",
  "S02grahmdhu:14": "vajravikrameṇa ca nāma bodhisattvena mahāsattvena /",
  "S02grahmdhu:15": "jyotivajreṇa ca nāma bodhisattvena mahāsattvena /",
  "S02grahmdhu:16": "avalokiteśvareṇa ca nāma bodhisattvena mahāsattvena /",
  "S02grahmdhu:17": "samantabhadreṇa ca nāma bodhisattvena mahāsattvena /",
  "S02grahmdhu:18": "samantāvalokiteśvareṇa ca nāma bodhisattvena mahāsattvena /",
  "S02grahmdhu:19": "lokaśriyā ca nāma bodhisattvena mahāsattvena /",
  "S02grahmdhu:20": "padmaketunā ca nāma bodhisattvena mahāsattvena /",
  "S02grahmdhu:21": "ratnaketunā ca nāma bodhisattvena mahāsattvena /",
  "S02grahmdhu:22": "vikasitavaktreṇa ca nāma bodhisattvena mahāsattvena /",
  "S02grahmdhu:23": "padmagarbheṇa ca nāma bodhisattvena mahāsattvena /",
  "S02grahmdhu:24": "padmanetreṇa ca nāma bodhisattvena mahāsattvena /",
  "S02grahmdhu:25": "mañjuśriyā ca nāma bodhisattvena mahāsattvena /",
  "S02grahmdhu:26": "maitreyeṇa ca nāma bodhisattvena mahāsattvena /",
  "S02grahmdhu:27": "evaṃ pramukhair bodhisattvair mahāsattvaiḥ śatasahasraiḥ sārdhaṃ parivṛtaḥ puraskṛto bhagavān dharmaṃ deśayati sma /",
  "S02grahmdhu:28": "ādau kalyāṇaṃ madhye kalyāṇaṃ paryavasāne kalyāṇaṃ svarthaṃ (Gmdh 172)",
  "S02grahmdhu:29": "suvyañjanaṃ kevalaṃ paripūrṇaṃ pariśuddhaparyavadātaṃ brahmacaryaṃ saṃprakāśayati sma /",
  "S02grahmdhu:30": "cintāmaṇimahāvyūhālaṅkāraṃ nāma dharmaparyāyaṃ deśayati sma /",
  "S02grahmdhu:31_0": "atha khalu vajrapāṇir bodhisattvo mahāsattvas tat parṣanmaṇḍalam avalokyāsanād utthāya",
  "S02grahmdhu:31_1": "svaṛddhyādhiṣṭhānena bhagavantam anekaśatasahasraṃ pradakṣiṇīkṛtya praṇamya purato",
  "S02grahmdhu:31_2": "niṣadya sagarveṇa paryaṅkam ābhujya līlayā tat parṣanmaṇḍalam avalokya vajrāñjalī",
  "S02grahmdhu:31_3": "svahṛdaye pratiṣṭhāpya bhagavantam etad avocat* /",
  "S02grahmdhu:32": "grahāś ca bhagavann ugrānugrarūpāś ca raudrāraudrarūpās ca krūrākrūrarūpāś ca sattvān viheṭhayanti /",
  "S02grahmdhu:33": "keṣāñcit prāṇam apaharanti keṣāñcid upadravāś ca kurvanti keṣāñcid ojohārāṃś ca kurvanti keṣāñcid dravyam apaharanti keṣāñcid dīrghāyuṣsattvānām alpāyuṣaṃ kurvanti /",
  "S02grahmdhu:34": "evaṃ sarvasattvānām upadraveṇa vāhayanti /",
  "S02grahmdhu:35": "tad deśayatu bhagavan dharmaparyāyaṃ yena sarvasattvānāṃ sarvopadravebhyo rakṣā bhaviṣyati /",
  "S02grahmdhu:36": "bhagavān āha - sādhu sādhu vajrapāṇe yas tvaṃ sarvasattvānām arthāya hitāya sukhāya kṛpācittam utpādya mahāguhyātiguhyataraṃ tathāgataṃ samyaksaṃbuddhaṃ paripṛcchasi /",
  "S02grahmdhu:37": "tac chṛṇu sādhu ca suṣṭhu ca manasi kuru bhāṣiṣye 'haṃ te /",
  "S02grahmdhu:38": "grahāṇām ugrarūpāṇāṃ krūrātibhīṣaṇamukhānāṃ mahāguhyātiguhyataraṃ divyapūjām arghaṃ ca jāpañ ca dhūpañ ca -",
  "S02grahmdhu:39": "yathānuvarṇabhedena yathā tuṣyanti te grahāḥ /",
  "S02grahmdhu:40": "pūjitāḥ pratipūjyante nirdahante yam ānitaḥ // 1 //",
  "S02grahmdhu:41": "devāś cāpy asurāś caiva kinnarāś ca mahoragāḥ /",
  "S02grahmdhu:42": "yakṣāś ca rākṣasāś caiva manuṣāś caivāmānuṣāḥ // 2 //",
  "S02grahmdhu:43": "śamayanti ca kruddhāś ca mahānugrāś ca tejasā /",
  "S02grahmdhu:44": "pūjāṃ teṣāṃ pravakṣāmi mantrāṃś cāpi yathākramam* // 3 //",
  "S02grahmdhu:45": "atha khalu bhagavāñ chākyamuniḥ samyaksaṃbuddhaḥ svahṛdayāt karuṇāvikrīḍitaṃ nāma raśmijvālaṃ niścārya grahāṇāṃ mūrdhni praveśayati sma /",
  "S02grahmdhu:46_0": "atha tatkṣaṇād eva te sarve ādityādayo grahā utthāya bhagavantaṃ śākyamuniṃ tathāgatam",
  "S02grahmdhu:46_1": "arhantaṃ samyaksaṃbuddhaṃ sarvābhir divyapūjābhiḥ pūjayitvā praṇamya jānubhir nipatya",
  "S02grahmdhu:46_2": "kṛtāñjalipuṭā bhūtvā bhagavantam etad avocan*",
  "S02grahmdhu:47": "(Gmdh 173)",
  "S02grahmdhu:48": "anugṛhītā vayaṃ bhagavatā tathāgatenārhato samyaksaṃbuddhena tad deśayatu bhagavan tādṛśaṃ dharmaparyāyaṃ yena vayaṃ sāmagrībhūtasya dharmabhāṇakasya rakṣāṃ kuryāmaḥ /",
  "S02grahmdhu:49": "guptiṃ paritrāṇaṃ parigrahaṃ paripālanaṃ śāntiṃ svastyayanaṃ daṇḍaparihāraṃ śastraparihāraṃ viṣadūṣaṇaṃ viṣanāśanaṃ sīmābandhanaṃ dharaṇībandhaṃ ca kuryāmaḥ /",
  "S02grahmdhu:50": "atha khalu bhagavāñ chākyamunis tathāgato 'rhan samyaksaṃbuddho grahāṇāṃ mantrapūjāñ ca bhāṣate sma /",
  "S02grahmdhu:51": "oṃ megholkāya svāhā /",
  "S02grahmdhu:52": "oṃ śītāṃśave svāhā /",
  "S02grahmdhu:53": "oṃ raktāṅgakumārāya svāhā /",
  "S02grahmdhu:54": "oṃ budhāya svāhā /",
  "S02grahmdhu:55": "oṃ bṛhaspataye svāhā /",
  "S02grahmdhu:56": "oṃ asurottamāya svāhā /",
  "S02grahmdhu:57": "oṃ kṛṣṇavarṇāya svāhā /",
  "S02grahmdhu:58": "oṃ rāhave svāhā /",
  "S02grahmdhu:59": "oṃ jyotiḥ ketave svāhā /",
  "S02grahmdhu:60": "yathānukramabhedena diśāś copadiśāś ca gandhamaṇḍalakaṃ padmamadhye dvādaśāṅgulapramāṇaṃ caturasraṃ caturdvāraṃ catustoraṇaśobhitaṃ kūṭāgāraṃ cakrasamanvitaṃ kartavyam* /",
  "S02grahmdhu:61": "tanmadhye sitakamalopari kuṅkumagandhamaṇḍalake cintayed devaṃ bhāskaraṃ tāpasarūpadharaṃ bhujābhyāṃ sitakamaladharaṃ raktavarṇaṃ sahasrasūryakoṭisamatejomālinaṃ vigraham* /",
  "S02grahmdhu:62": "asya deyaṃ kṣīrabhojanaṃ kundurudhūpam* /",
  "S02grahmdhu:63": "oṃ megholkāya svāhā /",
  "S02grahmdhu:64": "pūrvasyāṃ diśi raktakamalopari priyaṅgugandhamaṇḍalake somo brāhmaṇa iti jñeyaṃ sitavarṇaṃ jaṭāmukuṭapuṣpāvasaktaṃ bhojanaghṛtodanaṃ śrīvāsadhūpaḥ /",
  "S02grahmdhu:65": "oṃ candrāmṛtavikramāya namaḥ /",
  "S02grahmdhu:66": "śītāṃśave svāhā /",
  "S02grahmdhu:67_0": "dakṣiṇasyāṃ diśi śuklakamalopari candanagandhamaṇḍalake bhikṣurūpo maṅgalo raktavarṇo",
  "S02grahmdhu:67_1": "ratnamakuṭo vāme śakti dakṣiṇe varadahasto bhojanam asya kṣīrabhojanaṃ bhāṣabhaktaṃ vā gugguladhūpaḥ /",
  "S02grahmdhu:68": "oṃ raktāṅgārasojjvalakumārāya namaḥ /",
  "S02grahmdhu:69": "aṅgārāya svāhā /",
  "S02grahmdhu:70": "paścimāyām diśi raktapadmopari kṛṣṇāgarugandhamaṇḍalake brahmacārī budhaḥ syāt pītavarṇo raktaśmaśruḥ akṣasūtrakamaṇḍaludharaḥ /",
  "S02grahmdhu:71": "bhojanaṃ mudrabhāṣakṛṣaraḥ /",
  "S02grahmdhu:72": "dhūpo gandharasaḥ /",
  "S02grahmdhu:73": "oṃ rājaputrapītavarṇāya namaḥ /",
  "S02grahmdhu:74": "budhāya svāhā /",
  "S02grahmdhu:75": "uttarasyāṃ diśi sitakamalopari devadārugandhamaṇḍalake parivrājako gurus taptakāñcanavarṇābho raktaśmaśruḥ akṣasūtrakamaṇḍaludharaḥ /",
  "S02grahmdhu:76": "asya deyaṃ dadhibhaktodanakṣīraṃ vā madhudhṛtadhūpaḥ /",
  "S02grahmdhu:77": "oṃ lohitavarṇanigamāya namaḥ bhogāspadāya svāhā /",
  "S02grahmdhu:78": "(Gmdh 174)",
  "S02grahmdhu:79": "āgneyāṃ diśi raktapadmopari candanagandhamaṇḍalake śukrapāśupatadhāri gokṣīravarṇadhavalāmbho jaṭāmukutākṣasūtrakamaṇḍaludharaḥ /",
  "S02grahmdhu:80": "asya deyaṃ kṣīrabhojanaṃ karpūradhūpaḥ /",
  "S02grahmdhu:81": "oṃ namaḥ śukrādhipataye asurottamāya śuddhavigrahe svāhā /",
  "S02grahmdhu:82": "nairṛtyāṃ diśi sitapaṅkajopari nīlacandanagandhamaṇḍalake śaniścaro kṛṣṇavarṇaphaṇabhṛtkṣapaṇako jñeyaḥ bījajaṭāmukuṭaśmaśruḥ /",
  "S02grahmdhu:83": "akṣasūtrakṣikṣirikādharo bhojanam asya bhāṣabhaktakṛṣaraḥ /",
  "S02grahmdhu:84": "dhūpo gandharasaḥ /",
  "S02grahmdhu:85": "oṃ nīlavarṇasannibhāya namaḥ /",
  "S02grahmdhu:86": "kṛṣṇaśaniścarāya svāhā /",
  "S02grahmdhu:87_0": "vāyavyāṃ diśi raktāmbhojopari tagarādigandhamaṇḍalake kāpāliko rāhu rājāvartanibho",
  "S02grahmdhu:87_1": "'rdhadeho ravirathabhayānakalocanayugo daṃṣṭrākarālo bhṛkuṭīkṛtalalāṭapañcavarṇaḥ",
  "S02grahmdhu:87_2": "meghamadhyagato bhujābhyāṃ candrasūryakamalābhinayasthitaḥ /",
  "S02grahmdhu:88": "asya deyaṃ bhāṣāmiṣabhojanaṃ tilakṛṣaro vā vilvapatradhūpaḥ /",
  "S02grahmdhu:89": "oṃ vikṛtavadanarudhirāśin rāho bhṛṅgāñjanasannibhāya namaḥ /",
  "S02grahmdhu:90": "amṛtapriyāya svāhā /",
  "S02grahmdhu:91": "aiśānyāṃ diśi raktasaroruhopari spṛkkāgandhamaṇḍalake cāṇḍālaketur bhavet* /",
  "S02grahmdhu:92": "dhūmravarṇaḥ kṛtāñjalir nāgākṛtiḥ svapucchabhṛt* /",
  "S02grahmdhu:93": "asya deyaṃ bhojanaṃ dhṛtapūrakaṃ sajjaraso dhūpaḥ /",
  "S02grahmdhu:94": "oṃ dhūmravarṇasannibhāya jyotiṣketave namaḥ svāhā /",
  "S02grahmdhu:95": "maṇḍalasya pūrvadvāre buddho bhagavān dakṣiṇadvāre vajrapāṇiḥ paścimadvāre lokanāthaḥ uttaradvāre mañjuśrīkumāraḥ /",
  "S02grahmdhu:96": "pūrvottarakoṇe sarve grahāḥ pūrvadakṣiṇakoṇe sarve rāśinakṣatrāḥ dakṣiṇapaścimakoṇe sarvopadravāḥ paścimottarakoṇe bhaṭṭārikā mahāvidyā /",
  "S02grahmdhu:97": "śvetā nīlāruṇatrimukhā hastadvayena vyākhyānamudrā dakṣiṇe ratnachatrā vāme pāśaśaktidharā ratnamukuṭīvajraparyaṅkopaviṣṭā candāsanasamāsīnā ṣoḍaśavarṣākārā sarvālaṅkārabhūṣitā /",
  "S02grahmdhu:98": "bāhyapūrvadvāre dhṛtarāṣṭrasya dadhibhaktaṃ dakṣiṇe virūḍhakasya dadhimāṣabhaktaṃ paścime virūpākṣasya kṣīrabhatam uttare kuberasya dadhimāṣabhaktaṃ sindūramastakam* /",
  "S02grahmdhu:99": "yathānukramabhedena puṣpādipūjā kartavyā /",
  "S02grahmdhu:100": "pratyekam dīpo deyaḥ /",
  "S02grahmdhu:101": "dhṛtamadhubhyāṃ śaṃkhaṃ pūrayitvā pañcaratnaṃ prakṣipyārgho deyaḥ /",
  "S02grahmdhu:102": "sarveṣāṃ mukhapaṭo deyam iti /",
  "S02grahmdhu:103": "evaṃ varṇabhujāsanamudrācihnāni bhavanti /",
  "S02grahmdhu:104": "(Gmdh 175)",
  "S02grahmdhu:105": "oṃ namaḥ sarvatathāgatebhyaḥ sarvāśāparipūrakebhyaḥ sarvathā bhaktine svāhā /",
  "S02grahmdhu:106": "ratnatrayasya mantraṃ evaṃ pratyekaṃ japet saptasaptāṣṭaśataṃ mantram ekaikaśaḥ /",
  "S02grahmdhu:107": "evaṃ pūjitāḥ sarve grahā vividharūpiṇo dadati vipulān bhogān saubhāgyān* janayanty api /",
  "S02grahmdhu:108_0": "imāni vajrapāṇe navagrahāṇāṃ hṛdayāni paṭhitasiddhāni tathānukramabhedena gandhamaṇḍalakaṃ",
  "S02grahmdhu:108_1": "kṛtvā dvādaśāṅgulimadhye pūjayitavyāni tāmramṛṇmayarūpyādibhojanena arghaṃ datvāṣṭottaraśatavārān",
  "S02grahmdhu:108_2": "mantraṃ japet* ekaikaśaḥ /",
  "S02grahmdhu:109": "paścāt punar vajrapāṇe gṛhamātṛkānāma dhāraṇīmantrapadāni saptavārānuccārayitavyāni /",
  "S02grahmdhu:110": "tatas te ādityādayo rakṣāvaraṇaguptiṃ kariṣyanti /",
  "S02grahmdhu:111": "dāridryaṃ duḥkhaṃ mocayiṣyanti gatāyuṣaṃ dīrghāyuṣaṃ kariṣyanti /",
  "S02grahmdhu:112": "yaś ca khalu punar vajrapāṇe bhikṣubhikṣuṇyupāsakopāsikān ye vā sattvajātīyā yeṣāṃ karṇapuṭe śabdaṃ nipatiṣyanti na teṣām akālamṛtyunā kālaṃ kariṣyanti /",
  "S02grahmdhu:113": "yaś ca khalu punar vajrapāṇe grahān maṇḍalamadhye pūjayitvā dine dine saptavārānuccārayiṣyanti / tatra",
  "S02grahmdhu:114": "tasya dharmabhāṇakasya sarve grahāḥ sarveṇa sarvāśāṃ paripūrayiṣyanti /",
  "S02grahmdhu:115": "tatkulād api dāridryañ ca nāśāyiṣyanti /",
  "S02grahmdhu:116": "atha khalu bhagavāñ chākyamuni tathāgataḥ punar api gṛhamātṛkānāma dhāraṇīmantrapadāni bhāṣate sma /",
  "S02grahmdhu:117": "oṃ namo ratnatrayāya /",
  "S02grahmdhu:118": "oṃ namo buddhāya /",
  "S02grahmdhu:119": "oṃ namo dharmāya /",
  "S02grahmdhu:120": "oṃ namaḥ saṃghāya /",
  "S02grahmdhu:121": "oṃ namo vajradharāya /",
  "S02grahmdhu:122": "oṃ namaḥ padmadharāya /",
  "S02grahmdhu:123": "oṃ namaḥ kumārāya /",
  "S02grahmdhu:124": "oṃ namaḥ sarvagrahāṇāṃ sarvāśāparipūrakāṇām* /",
  "S02grahmdhu:125": "oṃ namaḥ nakṣatrāṇām* /",
  "S02grahmdhu:126": "oṃ namo dvādaśarāśīnām* /",
  "S02grahmdhu:127": "oṃ namaḥ sarvopadravāṇām* / tadyathā -",
  "S02grahmdhu:128_0": "oṃ buddhe 2 śuddhe 2 vajre 2 padme 2 sara 2 prasare 2 smara 2 krīḍa 2 krīḍaya 2 mara",
  "S02grahmdhu:128_1": "2 māraya 2 mardaya 2 stambha 2 stambhaya 2 ghaṭa 2 ghāṭaya 2 mama sarvasattvānāñ",
  "S02grahmdhu:128_2": "ca vighnān* chinda chinda bhinda 2 sarvavighnān nāśanaṃ kuru 2 mama saparivārasya",
  "S02grahmdhu:128_3": "sarvasattvānāñ ca kāryaṃ kṣepaya 2 mama sarvasattvānāñ ca sarvanakṣatragrahapīḍān",
  "S02grahmdhu:128_4": "nivāraya 2 bhagavati śriyaṃ kuru mahāmāyā prasādhaya sarvaduṣṭān nāśaya sarvapāpāni",
  "S02grahmdhu:128_5": "mama saparivārasya sarvasattvānāñ ca rakṣa 2 vajre 2 caṇḍe 2 caṇḍini 2 nuru 2 musu",
  "S02grahmdhu:128_6": "2 mumu 2 muñca 2 havā have ugre ugratare pūraya bhagavati manorathaṃ mama sarvaparivārasya",
  "S02grahmdhu:128_7": "sarvasattvānāñ ca sarvatathāgatādiṣṭhānādhiṣṭhite svāhā /",
  "S02grahmdhu:129": "oṃ svāhā /",
  "S02grahmdhu:130": "hūṃ svāhā /",
  "S02grahmdhu:131": "hrīḥ svāhā /",
  "S02grahmdhu:132": "dhūḥ svāhā /",
  "S02grahmdhu:133": "dhīḥ svāhā /",
  "S02grahmdhu:134": "oṃ ādityāya svāhā /",
  "S02grahmdhu:135": "oṃ somāya svāhā /",
  "S02grahmdhu:136": "oṃ dharaṇīsutāya svāhā /",
  "S02grahmdhu:137": "oṃ budhāya svāhā /",
  "S02grahmdhu:138": "oṃ bṛhaspataye svāhā /",
  "S02grahmdhu:139": "oṃ śukrāya svāhā /",
  "S02grahmdhu:140": "oṃ śaniścarāya svāhā /",
  "S02grahmdhu:141": "oṃ rāhave svāhā /",
  "S02grahmdhu:142": "oṃ ketave svāhā /",
  "S02grahmdhu:143": "oṃ buddhāya svāhā /",
  "S02grahmdhu:144": "oṃ vajrapāṇaye svāhā /",
  "S02grahmdhu:145": "oṃ padmadharāya svāhā /",
  "S02grahmdhu:146": "oṃ kumārāya svāhā /",
  "S02grahmdhu:147": "oṃ sarvagrahāṇāṃ svāhā /",
  "S02grahmdhu:148": "oṃ sarvanakṣatrāṇāṃ svāhā /",
  "S02grahmdhu:149": "sarvopadravāṇāṃ svāhā /",
  "S02grahmdhu:150": "oṃ dvādaśarāśīnāṃ svāhā /",
  "S02grahmdhu:151": "oṃ sarvavidye hūṃ 2 phaṭ* svāhā /",
  "S02grahmdhu:152": "imāni vajrapāṇe grahamātṛkānāma dhāraṇīmantrapadāni sarvasiddhikarāṇi ca /",
  "S02grahmdhu:153_0": "yac ca khalu punar vajrapāṇe imāni grahamātṛkānāma dhāraṇīmantrapadāni kārtikamāsaśuklapakṣasya",
  "S02grahmdhu:153_1": "saptamīm ārabhyopoṣadhiko bhūtvā yāvac caturdaśīgrahanakṣatrān madhye pūjayitvā dine",
  "S02grahmdhu:153_2": "dine saptavārānuccārayitavyāni /",
  "S02grahmdhu:154": "tataḥ pūrṇamāsyām ahorātraṃ vācayet* /",
  "S02grahmdhu:155": "tasya navanavativarṣāṇi mṛtyubhayaṃ na bhaviṣyati /",
  "S02grahmdhu:156": "ulkāpātagrahanakṣatrapīḍābhayaṃ na bhaviṣyati /",
  "S02grahmdhu:157": "jātau jātau jātismaro bhaviṣyati /",
  "S02grahmdhu:158": "sarve grahā īpsitaṃ varaṃ dāsyanti /",
  "S02grahmdhu:159": "atha te sarve grahāḥ sādhu bhagavann iti kṛtvā praṇamyāntarhitābhūvann iti /",
  "S02grahmdhu:160": "idam avocad bhagavān āttamanās te ca bhikṣavas te ca bodhisattvā mahāsattvāḥ sā ca sarvāvatīparṣat sadevamānuṣāsuragaruḍagandharvaś ca loko bhagavato bhāṣitam abhyanandann iti /",
  "S02grahmdhu:161": "āryagrahamātṛkānāma dhāraṇī samāptā //"
}