{
    "T02bsu026_u:0": " (Vaidya 119)",
    "T02bsu026_u:1": " Āryapratītyasamutpādo nāma mahāyānasūtram |",
    "T02bsu026_u:2": " evaṃ mayā śrutam |",
    "T02bsu026_u:3": " ekasmin samaye bhagavān trāyastriṃśānāṃ devānāṃ madhye viharati sma pāṇḍukambalakalpe śilātale jitāśvādimahāśrāvakaiḥ āryamaitreyāvalokiteśvaravajrahastādibhirbodhisattvairmahāsattvaiḥ aprameyaguṇaratnālaṃkṛtaiḥ mahābrahmasahāṃpatinārāyaṇamaheśvarādibhirdevaiḥ śakreṇa devānāmindreṇa",
    "T02bsu026_u:4": " gandharvarājena pañcaśikhena ca sārdham |",
    "T02bsu026_u:5": " athāvalokiteśvaro bodhisattvo mahāsattvaḥ utthāyāsanāt ekāṃsamuttarāsaṅgaṃ kṛtvā dakṣiṇaṃ jānuṃ merupṛṣṭhe 'vaṣṭabhya yena bhaganān tenāñjaliṃ praṇamya bhagavantametadavocat - ete hi bhagavan devāḥ caityanamaskriyāmaṇḍanāḥ etatpariṣanmaṇḍalapatitāḥ kathamapi brahmacaryapuṇyaprasavāḥ sadevake samārake sabrahmake loke saśramaṇabrāhmaṇaprajāsu bhikṣavo bhikṣuṇyaḥ upāsakopāsikāḥ subahulapuṇyaprasavāḥ bhagavato dharmadeśanāṃ yācante iti |",
    "T02bsu026_u:6": " tadā bhagavāṃsteṣāṃ pratītyasamutpādagāthāmavocat -",
    "T02bsu026_u:7": " ye dharmā hetuprabhavā hetuṃ teṣāṃ tathāgato hyavadat |",
    "T02bsu026_u:8": " teṣāṃ ca yo nirodha evaṃ vādī mahāśramaṇaḥ ||",
    "T02bsu026_u:9": " yadidamavalokiteśvara ayaṃ pratītyasamutpādastathāgatānāṃ dharmakāyaḥ |",
    "T02bsu026_u:10": " yaḥ pratītyasamutpādaṃ paśyati, sa tathāgataṃ paśyati |",
    "T02bsu026_u:11": " yaśca avalokiteśvara kulaputraḥ kuladuhitā vā śraddhāsamanvitaḥ apratiṣṭhite pṛthivīpradeśe āmalakamātraṃ caityaṃ sūcīmātraṃ bodhivṛkṣaṃ bakulapuṣpamātraṃ chatraṃ kṛtvā pratītyasamutpādadharmadhātugāthāṃ",
    "T02bsu026_u:12": " paṭhati, sa brāhmaṃ puṇyaṃ prasavati |",
    "T02bsu026_u:13": " itaḥ pracyāvya maraṇakālaṃ kṛtvā brahmaloke utpadyate |",
    "T02bsu026_u:14": " tataḥ pracyāvya kālaṃ kṛtvā śuddhāvāsakāyikānāṃ devānāṃ sabhāgatāyāmutpadyate ||",
    "T02bsu026_u:15": " evamavocadbhagavān |",
    "T02bsu026_u:16": " sa rve ca te śrāvakāḥ, te ca bodhisattvā mahāsattvāḥ,",
    "T02bsu026_u:17": " sarvāvatī ca sā parṣat, sadevamanuṣyāsuragandharvalokaśca bhagavato bhāṣitamabhyanandan",
    "T02bsu026_u:18": " āryapratītyasamutpādo nāma mahāyānasūtram ||"
}