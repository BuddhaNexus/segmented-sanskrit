{
    "XXbsu015_u:0": " Ekādaśamukham oṃ namaḥ sarvabuddhabodhisattvebhyaḥ //",
    "XXbsu015_u:1": " evaṃ mayā śrutamekasamaye bhagavān śrāvastyāṃ viharati sma karīramaṇḍale ca /",
    "XXbsu015_u:2": " atha khalvāryāvalokiteśvaro bodhisattvo mahāsattvo",
    "XXbsu015_u:3": " 'nekavidyādharakoṭīniyutaśatasahastrastreṇa parivṛto yena bhagavāṃstenopasamakrāmat /",
    "XXbsu015_u:4": " upasaṃkramya bhagavataḥ pādau śirasā vanditvā bhagavantaṃ pradakṣiṇīkṛtyaekānte nyasīda bhagavantametadavocat",
    "XXbsu015_u:5": " idaṃ mama bhagavannekādaśamukhaṃ nāma hṛdayamekādaśabhiḥ kalpakoṭībhirbhāṣitam",
    "XXbsu015_u:6": " / ahaṃ cettarhi bhāṣiṣyāmi sarvasattvānāmarthāya hitāya sukhāya",
    "XXbsu015_u:7": " sarvavyādhipraśamanāya sarvapāpālakṣmiduḥsvapnapratinivāraṇāya sarvākālamṛtyupratinivāraṇāya aprasādānāṃ prasādanāya sarvavighnavināyakānāṃ praśamanāya /",
    "XXbsu015_u:8": " nāhaṃ bhagavan samanupaśyāmi (Em 36)",
    "XXbsu015_u:9": " sadevake loke samārake sabrahmake saśramaṇabrāhmaṇikāyāḥ prajāyā yadanena hṛdayena rakṣe kṛte paritre parigrahe śāntisvastyayane daṇḍaparihare śastraparihare viṣaprahāṇe kṛte yaḥ kaścidatikramet na praśamet nedaṃsthānaṃ vidyate sthāptya paurāṇāṃ karma vipacyate /",
    "XXbsu015_u:10": " tadasya ca kalpayato 'bhiśraddadhataḥ sarveṇa sarvaṃ na bhaviṣyati /",
    "XXbsu015_u:11": " sarvabuddhastutaḥ samanvāhṛto 'yaṃ hṛdayaṃ sarvatathāgatānumodito 'yaṃ",
    "XXbsu015_u:12": " hṛdayam /",
    "XXbsu015_u:13": " smarāmyahaṃ bhagavan gaṅgānadīvālukāsamānāṃ kalpānāṃ pareṇa śatapadmanayanacūḍapratihataraṅgavelakiraṇarājasya nāma tathāgatasya /",
    "XXbsu015_u:14": " mayā tathāgatasyāntike śrutamayaṃ hṛdayam udgṛhītaṃca /",
    "XXbsu015_u:15": " saha pratilaṃbhena daśasu dikṣu sarvatathāgatāḥ (Em 37) sumukhībhūtā anutpattikadharmakṣāntipratilabdhāḥ",
    "XXbsu015_u:16": " evaṃ bahukaro 'yaṃ hṛdayam tasmāttarhi śrāddhena kulaputreṇa vā kuladuhitrā vā satkṛtyāyaṃ",
    "XXbsu015_u:17": " sādhayitavyam /",
    "XXbsu015_u:18": " ananyamanasā nityaṃ sādhayitavyam /",
    "XXbsu015_u:19": " kalyamutthāya aṣṭottaravāraśataṃ pravartayitavyam /",
    "XXbsu015_u:20": " ddaṣṭadharmikā guṇā daśa parigrahītavyāḥ /",
    "XXbsu015_u:21": " katame daśa /",
    "XXbsu015_u:22": " yaduta nirvyādhirbhaviṣyati /",
    "XXbsu015_u:23": " sarvatathāgataiḥ parigṛhītaśca bhaviṣyati /",
    "XXbsu015_u:24": " dhanadhānyahiraṇyābharaṇamasya akṣayaṃ bhaviṣyati /",
    "XXbsu015_u:25": " sarvaśatravo vaśyā avamarditā bhaviṣyanti /",
    "XXbsu015_u:26": " rājasabhāyāṃ prathamamālapitavyaṃ maṃsyati /",
    "XXbsu015_u:27": " na viṣaṃ na garaṃ na jvaraṃ na śastraṃ kāye kramiṣyati /",
    "XXbsu015_u:28": " nodakena kālaṃ kariṣyati /",
    "XXbsu015_u:29": " nāgninā kālaṃ kariṣyati /",
    "XXbsu015_u:30": " nākālamṛtyunā kālaṃca kariṣyati /",
    "XXbsu015_u:31": " apare cattvāro guṇānuśaṃsā udgrahīṣyati /",
    "XXbsu015_u:32": " maraṇakāle tathāgatadarśanaṃ bhaviṣyati /",
    "XXbsu015_u:33": " na cāpāyepūpapatsyate /",
    "XXbsu015_u:34": " naviṣamāparihāreṇa kālaṃ kariṣyati /",
    "XXbsu015_u:35": " itścyutaḥ sukhāvatyāṃ lokadhātāvupapatsyate /",
    "XXbsu015_u:36": " smarāmyahaṃ bhagavanniti daśānāṃ gaṅgānadīvālukāsamānāṃ kalpānāṃ tataḥ pareṇa paratareṇa mandāravagandho nāma tathāgato 'bhūt /",
    "XXbsu015_u:37": " tatra mayā gṛhaparibhūtenāyamudgṛhītam /",
    "XXbsu015_u:38": " cattvāriṃśat kalpasahastrāṇi saṃsārāḥ paścānmukhīkṛtāḥ /",
    "XXbsu015_u:39": " eṣa ca mayā hṛdayaṃ pravartitvā sarvasmin karuṇāyanajñānagarbhabodhisattvavimokṣaṃ (Em 38) pratilabdham /",
    "XXbsu015_u:40": " ye bandhanabaddhā ye badhyaprāptā ye udakāgnivividhaduḥkhābhyāhatāḥ tadanenāhaṃ sarvasattvānāṃ layanaṃ trāṇaṃ śaraṇaṃ parāyaṇaṃ bhavāmi /",
    "XXbsu015_u:41": " yat sarvaduṣṭayakṣarākṣasānāmanena hṛdayena karṣitvā maitracittān dayācittān kṛtvānuttarāyāṃ samyaksaṃbodhau pratiṣṭhāpayāmi /",
    "XXbsu015_u:42": " evaṃ mahardhiko 'yaṃ",
    "XXbsu015_u:43": " mama bhagavanhṛdayam ekavelāṃ prakāśitvā cattvāro mūlāpattayaḥ kṣayaṃ gacchanti pacānantaryāṇi karmāṇi niravayavaṃ tanvīkariṣyanti /",
    "XXbsu015_u:44": " kaḥ punarvādo yathābhāṣitaṃ pratipatsyanti /",
    "XXbsu015_u:45": " anekabuddhaśatasahastrāvaropitakuśalamūlaṃ bhaviṣyati /",
    "XXbsu015_u:46": " ye śroṣyanti prāgeva japasādhanādibhiḥ /",
    "XXbsu015_u:47": " sarvamanorathaṃ paripūrayiṣyāmi yaśca caturdaśīpaṃcadaśī māmuddiśya upavasati /",
    "XXbsu015_u:48": " cattvāriṃśat kalpasahastrāṇi saṃsārān paścānmukhīkarisyanti /",
    "XXbsu015_u:49": " tena nāmadheyamapi grahaṇena bhagavan saha so 'yaṃ buddhakoṭīniyutśatasahasrātirekasamam /",
    "XXbsu015_u:50": " mama nāmadheyagrahaṇenasarvasattvā avaivartikatvaṃ prasavanti /",
    "XXbsu015_u:51": " sarvavyādhibhiḥparimucyate /",
    "XXbsu015_u:52": " sarvāvaraṇebhyaḥ sarvabhayebhyaḥ sarvakāyavāṅmanoduścaritebhyaḥ parimokṣyante /",
    "XXbsu015_u:53": " teṣāmeva karatalagatā (Em",
    "XXbsu015_u:54": " 39) buddhabodhirbhaviṣyati /",
    "XXbsu015_u:55": " bhagavānāha /",
    "XXbsu015_u:56": " sādhu sādhu kulaputra yat sarvasattvānāmantike evaṃrūpā mahākaruṇā /",
    "XXbsu015_u:57": " śakṣyasi tvaṃ kulaputraḥ anenopāyena sarvasattvānāmanuttarāyāṃ samyaksaṃbodhau pratiṣṭhāpayitum",
    "XXbsu015_u:58": " udgṛhītaṃ camayā hṛdayamanumoditam /",
    "XXbsu015_u:59": " bhāṣadhvaṃ kulaputra /",
    "XXbsu015_u:60": " tataḥ khalvāryāvalokiteśvaro bodhisattva utthāyasanādekāṃsamuttarāsaṅga kṛtvā bhagavataścaraṇayoḥ praṇipatya idaṃ hṛdayamāvartayati sma /",
    "XXbsu015_u:61": " namo ratnatrayāya /",
    "XXbsu015_u:62": " namo vairocanāya tathāgatāya /",
    "XXbsu015_u:63": " nama āryāvalokiteśvarāya bodhisattvāya mahāsattvāya mahākāruṇikāya /",
    "XXbsu015_u:64": " namaḥ atītānāgatapratyutpannebhyaḥ sarvatathāgatebhyo 'rhad bhyaḥ samyaksaṃbuddhebhyaḥ /",
    "XXbsu015_u:65": " omdhara dhara /",
    "XXbsu015_u:66": " dhiri dhiri /",
    "XXbsu015_u:67": " dhuru dhuru /",
    "XXbsu015_u:68": " iṭṭe viṭṭe /",
    "XXbsu015_u:69": " cale cale /",
    "XXbsu015_u:70": " pracale pracale /",
    "XXbsu015_u:71": " kusume kusumavare /",
    "XXbsu015_u:72": " ili mili viṭi svāhā /",
    "XXbsu015_u:73": " evaṃ mūlamantraḥ //",
    "XXbsu015_u:74": " namo ratnatrayāya /",
    "XXbsu015_u:75": " nama āryāvalokiteśvarāya bodhisattvāya mahāsattvāya /",
    "XXbsu015_u:76": " tad yathā hāhā hāhā /",
    "XXbsu015_u:77": " ime tile cile bhile khile svāhā /",
    "XXbsu015_u:78": " snānopasparśanavastrābhyukṣipaṇamantraḥ saptajāpena /",
    "XXbsu015_u:79": " (Em 40)",
    "XXbsu015_u:80": " namo ratnatrayāya /",
    "XXbsu015_u:81": " nama āryāvalokiteśvarāya bodhisattvāyamahāsattvāya /",
    "XXbsu015_u:82": " tadyathā ṭuru ṭuru hā hā hā hā svāhā /",
    "XXbsu015_u:83": " dhūpadīpanivedanamantraḥ /",
    "XXbsu015_u:84": " namo ratnatrayāya /",
    "XXbsu015_u:85": " nama āryāvalokiteśvarāya bodhisattvāyā mahāsattvāyā /",
    "XXbsu015_u:86": " tadyathā thiri thiri dhiri dhiri svāhā /",
    "XXbsu015_u:87": " gandhapuṣpopanivedanamantraḥ /",
    "XXbsu015_u:88": " namo ratnatrayāya /",
    "XXbsu015_u:89": " nama āryāvalokiteśvaraya bodhisattvāya mahāsattvāya mahākāruṇikāya /",
    "XXbsu015_u:90": " tadyathā sāde sāde sidi sidi sudu sudu svāhā /",
    "XXbsu015_u:91": " balinivedanamantra ekaviṃśatijāpena /",
    "XXbsu015_u:92": " namo ratnatrayāya /",
    "XXbsu015_u:93": " nama āryāvalokiteśvarāyabodhisattvāya mahāsattvāya /",
    "XXbsu015_u:94": " mahākāruṇikāya /",
    "XXbsu015_u:95": " tadyathā yasi ddhasi cari huru icuruḥ suruḥ muruḥ svāhā /",
    "XXbsu015_u:96": " homamantraḥ /",
    "XXbsu015_u:97": " anena mantreṇa jñātīnāṣṭai(?) ragniṃ prajvālya dadhimadhudhṛtābhyaktānāmahorātrauṣikena ekena triṃśatā homaḥ kāryaḥ /",
    "XXbsu015_u:98": " tataḥ karma samārabhet /",
    "XXbsu015_u:99": " namo ratnatrayāya nama āryāvalokiteśvarāya bodhisattvāya mahāsattvāya mahākāruṇikāya /",
    "XXbsu015_u:100": " tadyathā ili mili tili tili hili svāhā /",
    "XXbsu015_u:101": " dīpābaddha",
    "XXbsu015_u:102": " udakena+ +rvā bhasmanā vā saptajāpena /",
    "XXbsu015_u:103": " namo ratnatrayāya /",
    "XXbsu015_u:104": " nama āryāvalokiteśvarāya bodhisattvāya mahāsattvāya mahākāruṇikāya /",
    "XXbsu015_u:105": " tadyathā piṭi piṭi tiṭi tiṭi viṭi viṭi gaccha gaccha bhagavānāryāvalokiteśvara svabhavanaṃ svabhavanaṃ svāhā /",
    "XXbsu015_u:106": " udake saptavārān parijapya caturdiśaṃ kṣipet /",
    "XXbsu015_u:107": " āryāvalokiteśvara gaccha svabhavanam /"
}