{
    "XXbsa0554u:0": " Paṇḍitāśokaracitam Avayavinirākaraṇam /",
    "XXbsa0554u:1": " namaḥ samantabhadrāya //",
    "XXbsa0554u:2": " abhyāsātiśayastathā na vihitastādṛk śrutaṃ nārjjitaṃ /",
    "XXbsa0554u:3": " tanme cāpalamarthaleśamadhunānirmmātumīhe yadi /",
    "XXbsa0554u:4": " etat sarvvamavekṣyayannigaditaṃ tatpaṇḍitairdṛśyatām /",
    "XXbsa0554u:5": " prīṇantyeva vi + + + + hi śiśoḥ prāyaḥ pitṛṇāṃ manaḥ //",
    "XXbsa0554u:6": " yo virudvadharmmādhyāsavān nāsāvekaḥ /",
    "XXbsa0554u:7": " yathā ghaṭādirarthaḥ /",
    "XXbsa0554u:8": " virudvadharmmādhyāsavāṃśca sthūlonīlādirartha iti vyāpakavirudvopalabdhiḥ",
    "XXbsa0554u:9": " / iha dṛśyamānasthūlonīlādirartho dharmmī, sa cānubhavāvasito 'sati",
    "XXbsa0554u:10": " bādhake pratyakṣasidvo hetorāśrayāsidviṃ nihanti /",
    "XXbsa0554u:11": " nanu bhavadbhirasannevāvayavī pratijñāyate sa kathaṃ pratyakṣasidvaḥ /",
    "XXbsa0554u:12": " nāvayavinamiha dharmmiṇaṃ pratipannāḥ smaḥ kintu pratibhāsamānasthūla nīlādikamartham /",
    "XXbsa0554u:13": " na tarhi virudvadharmmasaṃsargādavayavina ekatvaṃ niṣidvaṃ syāt /",
    "XXbsa0554u:14": " yadyevaṃ kastarhi bhavato 'vayavī /",
    "XXbsa0554u:15": " eko",
    "XXbsa0554u:16": " 'nekāvayavasamavetārtha iti cet /",
    "XXbsa0554u:17": " sa kiṃ pratibhāsamānāt sthūlanīlāderanyo",
    "XXbsa0554u:18": " 'nanyo vā /",
    "XXbsa0554u:19": " na tāvaṃdanyaḥ, dṛśyatvenābhyupagamāt /",
    "XXbsa0554u:20": " na ca pratibhāsamānasthūlanīlārthavyatirekeṇāparaḥ pratibhāti /",
    "XXbsa0554u:21": " ananyaścet /",
    "XXbsa0554u:22": " tasyaikatvapratikṣepe kathamapratiṣidvamekatvamavayavinaḥ /",
    "XXbsa0554u:23": " nanu ca pratibhāsamānaścedarthonāvayavirūpodharmmī /",
    "XXbsa0554u:24": " kintarhi rūpamasyāvaśiṣṭaprasidvaṃ bhaviṣyatīti /",
    "XXbsa0554u:25": " ucyate, pratibhāsamānaḥ sthūlonīlākāraḥ pratyakṣasidvaṃ rūpaṃ, avayavitvānabhyupagame",
    "XXbsa0554u:26": " 'pyavaśiṣyate /",
    "XXbsa0554u:27": " na caivaṃ mantavyaṃ /",
    "XXbsa0554u:28": " na paramāṇusañcayavādināṃ sthūlākāraḥ kaścidartho 'sti yaḥ prasidvo dharmmī syāditi /",
    "XXbsa0554u:29": " avayavyanabhyupagame 'pi hi niravayavānekātmakaḥ sthūlo",
    "XXbsa0554u:30": " 'rthobhyupagamyamānaḥ kena niṣidvaḥ /",
    "XXbsa0554u:31": " syānmataṃ niravayavāḥ paramāṇavaḥ kathaṃ pratyakṣe sthūlenā kāreṇāvabhāseran, sthūlasūkṣmayorvirodhāditi",
    "XXbsa0554u:32": " tadapi na yuktaṃ /",
    "XXbsa0554u:33": " paramāṇava eva hi pararūpadeśaparihāreṇotpannāḥ parasparasahitā avabhāsamānā deśavitānavanto bhāsante /",
    "XXbsa0554u:34": " vitatadeśatvañca",
    "XXbsa0554u:35": " sthūlatvaṃ, yattuktaṃ sthūlasūkṣmayorvirodha iti tat kiṃ pararūpadeśaparihāravatī niravayavānāmutpattiḥ",
    "XXbsa0554u:36": " parasparasahitānāmekavijñānāvabhāsitvaṃ vā virudvamiti vaktumadhyavasitaṃ",
    "XXbsa0554u:37": " / idañcedvirudvaṃ sthūlākāraḥ kiṃ virudvaḥ /",
    "XXbsa0554u:38": " ataeva niravayaveṣu bahuṣvekasmin vijñāne pratibhāsa māneṣu bhavan pratibhāsakālabhāvī pratibhāsadharmmaḥ sthūlākāro na tu vāstavaḥ pratyekamabhāvāt /",
    "XXbsa0554u:39": " pratibhāsāt prāgūrdvaṃ vā na tarhi sthūlo 'rtha iti cet /",
    "XXbsa0554u:40": " na tadāpi pratibhāsayogyatāsambhavāt yadaiva hi sañcitā bhaveyustadaiva pratibhāsayogyāḥ paramāṇavaḥ /",
    "XXbsa0554u:41": " yadā ca pratibhāsayogyā stadā sthūlāḥ /",
    "XXbsa0554u:42": " yastvāha niravayaveṣu bahuṣu pratibhāsamāneṣvavaśyamantareṇāpi pratibhāsitavyaṃ /",
    "XXbsa0554u:43": " antarānavabhāse parasparaviviktā eva nāvabhāsitāḥ syuḥ /",
    "XXbsa0554u:44": " viviktānavabhāse cāṇumātrakaṃ piṇḍo bhavet /",
    "XXbsa0554u:45": " na cāntaramavabhāsamānamutpaśyāmaḥ /",
    "XXbsa0554u:46": " tadayaṃ nirantara eka eva sthalo niravayavānekātmako bhavitumarhati, api tvekaḥ sthūlātmaka eveti /",
    "XXbsa0554u:47": " so",
    "XXbsa0554u:48": " 'pyevaṃ vācyaḥ /",
    "XXbsa0554u:49": " kiṃ vijātīyaparamāṇvantaramantaraṃ /",
    "XXbsa0554u:50": " āhosvit śūnyākāśayogaḥ /",
    "XXbsa0554u:51": " tatra śūnyākāśayogastāvadavastutayā nendriyapratyakṣagocaraḥ /",
    "XXbsa0554u:52": " arthasāmarthyabhāvini tātrārthasyaiva pratibhāsopapatteḥ /",
    "XXbsa0554u:53": " vijātīyantvindriyāntaragrāhyaṃ kathamindriyāntarajñāne 'vabhāsetāviṣayatvāt /",
    "XXbsa0554u:54": " tat kenāntareṇāvabhāsitavyamiti na vidmaḥ /",
    "XXbsa0554u:55": " yat punarucyate /",
    "XXbsa0554u:56": " antarālānavabhāse viviktā nāvabhāseranniti /",
    "XXbsa0554u:57": " tatrāpi kimeṣāmantaraṃ vivekaḥ pararūpaśūnyatā veti cintyaṃ /",
    "XXbsa0554u:58": " nirūpayantastu pararūpaśūnyatāmeva vivekaṃ vastūnāṃ paśyāmaḥ /",
    "XXbsa0554u:59": " pararūpaśūnyāśceme bhāsamānāḥ kathaṃ viviktā nāvabhāseranniti /",
    "XXbsa0554u:60": " nanu ca na pratyekaṃ paramāṇūnāṃ sthūlākāraḥ /",
    "XXbsa0554u:61": " tataḥ samuditānāmeṣṭavyaḥ /",
    "XXbsa0554u:62": " yathā ca nīlaparamāṇūnāṃ pratyekamasambhavan pītākāro bahuṣvapi na dṛśyate /",
    "XXbsa0554u:63": " tathā pratyekamasambhavan sthūlākāraḥ kathaṃ bahuṣu syāditi /",
    "XXbsa0554u:64": " uktamatra /",
    "XXbsa0554u:65": " avirudvo niravayavāṇāṃ sthūlākāra iti /",
    "XXbsa0554u:66": " nīlavirudvastu pītākāraḥ /",
    "XXbsa0554u:67": " tataḥ pītavirudvaṃ nīlākāraṃ vibhrāṇeṣu bahuṣvapi kathaṃ pītākāro bhavet /",
    "XXbsa0554u:68": " naivaṃ niravayavatvavirudvaḥ sthūlākāraḥ yathoktānyāyāt",
    "XXbsa0554u:69": " / tadevaṃ pratyakṣasidvaḥ sthūlo 'rtha iha dharmmīti vyavasthitaṃ /",
    "XXbsa0554u:70": " tadevamavasthite dharmmiṇi hetoḥ sattvamasattvaṃ vā nirūpyaṃ /",
    "XXbsa0554u:71": " tatra pāṇyādāvekasmin kampamāne sthūlo 'rthaḥ sakampaniḥkampe rūpe yugapat",
    "XXbsa0554u:72": " pratipadyamānaḥ kathaṃ virudvadharmmasaṃsargavānna syāt /",
    "XXbsa0554u:73": " sakampaniḥkampayorhi rūpayoḥ parasparābhāvāvyabhicāranimittako 'sti",
    "XXbsa0554u:74": " virodhaḥ /",
    "XXbsa0554u:75": " bhāvābhāvayoreva hi parasparaparihārātmako virodhaḥ /",
    "XXbsa0554u:76": " vastunostu tadabhāvāvyabhicāreṇaiva /",
    "XXbsa0554u:77": " iha ca sakampaniḥkampe rūpe gṛhṇat pratyakṣameva sāmarthyāt parasparābhāvaṃ sādhayati /",
    "XXbsa0554u:78": " vyavahārayati tu nirvviśeṣaṇaivānupalabdhiḥ /",
    "XXbsa0554u:79": " syādetat pāṇyādāvekasminnavayave kampamāne nāvayavinaḥ kampa rūpamabhyupeyaṃ /",
    "XXbsa0554u:80": " avayava eva hi tadā kriyāvān dṛśyate /",
    "XXbsa0554u:81": " na cedaṃ mantavyaṃ /",
    "XXbsa0554u:82": " avayave kriyāvati tadādheyenāvayavināpi kriyāvatā",
    "XXbsa0554u:83": " bhavitavyaṃ, yathā rathe calati tadā rūḍho 'pi calatīti /",
    "XXbsa0554u:84": " avayavāvayavikarmmaṇorbhinnanimittatvāt /",
    "XXbsa0554u:85": " nimittāyaugapadyācca /",
    "XXbsa0554u:86": " yadā hi ātmanaḥ pāṇikampanecchā bhavati /",
    "XXbsa0554u:87": " tataḥ prayatnaḥ /",
    "XXbsa0554u:88": " tadā prayatnavadātmapāṇisaṃyogāt pāṇau kriyā /",
    "XXbsa0554u:89": " yadā tu śarīrakampanārthaḥ prayatnaviśeṣa ātmano jāyate /",
    "XXbsa0554u:90": " tadā tatprayatnavadātmaśarīrasaṃyogāt śarīre karmmeti nimittabhedaḥ /",
    "XXbsa0554u:91": " ato bhinnamiti tayorekasmin jāte kathaṃ nimittāntarapratibadvajanmā tadabhāve tadaparo 'pi tathaiva jāyeta /",
    "XXbsa0554u:92": " ratha tadārūḍhakarmmaṇostu satyapi nimittabhede nimittayaugapadyāt sahabhāvaḥ /",
    "XXbsa0554u:93": " tathā hi nodanaṃ rathakarmmaṇo 'samavāyikāraṇaṃ /",
    "XXbsa0554u:94": " tadārūḍhakarmmaṇastu nodyasaṃyogaḥ /",
    "XXbsa0554u:95": " tayośca sahabhāvāt karmmaṇī api yaugapadyena jāyete /",
    "XXbsa0554u:96": " tadetat sakalamālocya bhadantadharmmottareṇedamuktam /",
    "XXbsa0554u:97": " na cātrā vayavaḥ kriyāvān /",
    "XXbsa0554u:98": " avayaveṣu hi kriyāvatsu vibhāgo jāyate /",
    "XXbsa0554u:99": " kriyāyā vibhāgārambhaṃ prati nirapekṣakāraṇatvāt /",
    "XXbsa0554u:100": " tena ca saṃyoge 'samavāyikāraṇe nivarttate nivarttetāvayavi dravyamiti /",
    "XXbsa0554u:101": " idamāhuratra kaṇādaśiṣyāḥ /",
    "XXbsa0554u:102": " nodanādabhighātādvā jāyamānaḥ kriyāviśeṣo dravyārambhakasaṃyogapratidvandvivibhāgārambhako dṛṣṭaḥ /",
    "XXbsa0554u:103": " anyattu vibhāgamātramārabhate na tu yathoktaviśeṣaṃ /",
    "XXbsa0554u:104": " anyasmin padmasaṅkocavikāśādike karmmaṇyavayavasaṃyoganivṛtteradarśanāt /",
    "XXbsa0554u:105": " tadvat prayatnajanyasyāpi karmmaṇo nāsti saṃyoganivarttanasāmarthyaṃ /",
    "XXbsa0554u:106": " tato nāsti dravyanivṛttiriti /",
    "XXbsa0554u:107": " ayamatra samādhiḥ /",
    "XXbsa0554u:108": " ihāvayavini kriyāvati niyamenāvayavairapi kriyāvadbhirbhavitavyaṃ /",
    "XXbsa0554u:109": " anyathāvayavasaṃsṛṣṭebhya ākāśadeśebhyo vibhāgo 'vayavāsaṃsṛṣṭeśca saṃyogovayavinaḥ kriyāvataḥ",
    "XXbsa0554u:110": " / avayavāstu kriyāvirahiṇaḥ pūrvvakrāntebhyo nabhodeśebhyo nāpasaryyeyuḥ /",
    "XXbsa0554u:111": " avayavisamākrāntaiśca deśairnābhisambadhyeran /",
    "XXbsa0554u:112": " na cāvayavisaṃyogavibhāgābhyāmavayavasaṃyogavibhāgau vācyau /",
    "XXbsa0554u:113": " kāryyasaṃyogavibhāgayoḥ kāraṇasaṃyogavibhāgau prati nimittabhāvānabhyupagamāt /",
    "XXbsa0554u:114": " kāraṇasaṃyogavibhāgāveva hi kāryyasaṃyogavibhāgāvārabhete /",
    "XXbsa0554u:115": " na ca viparyyayaḥ sidvāntahāniprasaṅgāt /",
    "XXbsa0554u:116": " tenāvayavāvayavināṃ pṛthagdeśatvādādhāryyādhārabhāvahānau samavāyo 'pi na vyavatiṣṭheta /",
    "XXbsa0554u:117": " tasmādavayavini kriyāvati avayavāḥ kriyāvanta ityakāmakairapi vaiśeṣikairidamabhyupeyaṃ /",
    "XXbsa0554u:118": " yathā cāvayavikriyāyāmavayavāḥ kriyāvanta stathāvayaveṣvapi kriyāvatsu tadavayavaiḥ kriyāvadbhirbhāvyamiti",
    "XXbsa0554u:119": " anayā diśā dvyaṇuke kriyāvati tadārambhakau paramāṇūkriyāvantau mantavyau /",
    "XXbsa0554u:120": " ataścalāvayavasambandhinaścalāḥ paramāṇavaḥ /",
    "XXbsa0554u:121": " niḥkriyāvayavasambandhinastu niḥkriyā /",
    "XXbsa0554u:122": " paramāṇukriyāyāṃ tadārabdhamapi bdyaṇukadravyaṃ kriyāvat prasajyeta /",
    "XXbsa0554u:123": " sarvvāvayavakriyāyāḥ kāryyakriyāvinābhūtatvāt /",
    "XXbsa0554u:124": " ekasya paramāṇoḥ kriyā na parasyeti cet /",
    "XXbsa0554u:125": " sakriyaniḥkriyau tarhi paramāṇū parasparaṃ vibhajyamānāvujjhitadravyārambhakasaṃyogau syātāṃ",
    "XXbsa0554u:126": " tataśca dravyanāśaḥ /",
    "XXbsa0554u:127": " evañca bdyaṇukadravyasya kriyāvattve tryaṇuke 'pi kriyā syādityanena krameṇa paridṛśyamāno 'calaścalaḥ syādavayavaḥ /",
    "XXbsa0554u:128": " tasmānniḥkriyāvayavasambandhino niḥkriyāḥ paramāṇavaścalāvayavasambandhibhyaścalebhyo vibhajyamānā dravyārambhakasaṃyogavināśavantaḥ syuḥ /",
    "XXbsa0554u:129": " niravayavo hi paramāṇuryamaṇumātranabhodeśamākramya paramāṇvantareṇa saṃyujyate /",
    "XXbsa0554u:130": " tato vibhajyamānaḥ kathamanujjhitaparamāṇvantarapratyāsattikaḥ syāt /",
    "XXbsa0554u:131": " sāvayavo hi bhāva ekenāvayavena vastvantarasaṃyukta evāvayavāntarai ścalaiḥ /",
    "XXbsa0554u:132": " pūrvvākrāntānnabhodeśān virahayya deśāntaramākrāmet /",
    "XXbsa0554u:133": " niravayaveṣu tvatyantamastamiteyaṃ katheti yuktaṃ drabyanāśaprasaṅgamutpaśyāmaḥ /",
    "XXbsa0554u:134": " athavānyathāyaṃ virudvadharmmasaṃsargaḥ /",
    "XXbsa0554u:135": " tathāhyāvṛte ekasmin pāṇyādau sthūlasyārthasyāvṛtānāvṛte rūpe yugapadbhavantī virudvadharmmadvayasaṃyogamasyāvedayataḥ",
    "XXbsa0554u:136": " na cānāvṛtaikarūpa evāyamiti śakyaṃ vaktuṃ /",
    "XXbsa0554u:137": " ardvāvaraṇe 'pi anāvṛtasya pūrvvavaddarśanaprasaṅgāt /",
    "XXbsa0554u:138": " avayavadarśanāyattopalabdheḥ /",
    "XXbsa0554u:139": " taddṛṣṭau asyā dṛṣṭiriti cet /",
    "XXbsa0554u:140": " adṛṣṭireva tarhi asyāstu /",
    "XXbsa0554u:141": " na tu dṛṣṭayadṛṣṭī /",
    "XXbsa0554u:142": " nanvastyevāvayavidarśanamavayavāvaraṇe 'pīti ko 'yaṃ prasaṅgaḥ /",
    "XXbsa0554u:143": " evantarhi sthūlaḥ prāgvadupalabhyeta /",
    "XXbsa0554u:144": " idamatrāha kaścit /",
    "XXbsa0554u:145": " bhūyo",
    "XXbsa0554u:146": " 'vayavendriyasannikarṣasahāyo 'vayavīndriyasannikarṣaḥ",
    "XXbsa0554u:147": " sthūlopalabdhenimittaṃ, na cārdvāvaraṇe bhūyasāmavayavānāmastīndriyasannikarṣaḥ tato na sthūlagrahaṇamiti /",
    "XXbsa0554u:148": " so",
    "XXbsa0554u:149": " 'pyevaṃ praṣṭavyaḥ /",
    "XXbsa0554u:150": " kiṃ sthūlo nāmāvayavino 'nyaḥ /",
    "XXbsa0554u:151": " sa evānekavyāpī sthūlaḥ /",
    "XXbsa0554u:152": " tatra yadyavayavyeva sthūlaḥ /",
    "XXbsa0554u:153": " tadā tadgrahaṇe kathanna sthūlagrahaṇamiti cintyam /",
    "XXbsa0554u:154": " atha sthūlatvākhyaḥ parimāṇaviśeṣo guṇaḥ sa drabyādanya eveti cet /",
    "XXbsa0554u:155": " evantarhi parimāṇarahitameva tat dravyamupa labhyate /",
    "XXbsa0554u:156": " na tvasyānyenānyena parimāṇena yogaḥ /",
    "XXbsa0554u:157": " na cāsyānekaparimāṇakalpanāpi sādhvī /",
    "XXbsa0554u:158": " yugapat sarvveṣāmanupalabdheḥ /",
    "XXbsa0554u:159": " na ca dṛśyasya darśananivṛttiryuktā /",
    "XXbsa0554u:160": " avayavasyaiva tat parimāṇamupalabhyata iti cet /",
    "XXbsa0554u:161": " yadyevaṃ sa eva tarhyavayavaḥ svena parimāṇena sambadvaḥ pratyakṣostvāvaraṇakālenāvayavī /",
    "XXbsa0554u:162": " syādetadekārthasamabāyādbhāntinimittādavayavyevāvayavaparimāṇena sambadvaḥ pratibhātīti tadapi na śobhanaṃ /",
    "XXbsa0554u:163": " dvayoḥ samaparimāṇayoravayavāvayavinoḥ pratibhāsaprasaṅgaḥ /",
    "XXbsa0554u:164": " yasya hi mahato 'vayavasya tata parimāṇaṃ sa tāvat svena parimāṇena sambadvaḥ pratibhāti /",
    "XXbsa0554u:165": " avayavinaśca tatparimāṇasambadvapratibhāsābhyupagame dvayoḥ samaparimāṇayorayavāyavavinoḥ pratibhāsa āsajyate /",
    "XXbsa0554u:166": " na cāsti yathoktaḥ pratibhāsaḥ parimāṇarahitaḥ /",
    "XXbsa0554u:167": " so 'vayavaḥ pratibhāsa iti cet /",
    "XXbsa0554u:168": " syādetadyasyāvayavasya parimāṇenāvayavī sambadvaḥ pratibhāti sa svaṃ parimāṇaṃ parityajyābhātīti",
    "XXbsa0554u:169": " idamapi parimāṇavirahiṇovayavasyādṛṣṭeraśakyaṃ kalpayituṃ /",
    "XXbsa0554u:170": " ekārthasamavāyācca bhrānti nimittādalpatarāvayavaparimāṇavānapyavayavī pratibhāseta /",
    "XXbsa0554u:171": " na ca bādhakamantareṇa bhrāntirapi śakyā vyavasthāpayitum /",
    "XXbsa0554u:172": " asti tarhi sthūlo 'vayava eva pratyakṣaḥ /",
    "XXbsa0554u:173": " evamāvaraṇakāla ivānāvaraṇāvasthāyāmapi sthūlataro 'vayavaḥ pratyakṣo 'stu /",
    "XXbsa0554u:174": " paramadhyāvarttināmavayavānāmindriyasannikarṣābhāve sthūlatamāvayavidarśanānupapatteḥ syānmataṃ nikhilā vayavadarśanaṃ na sthūlapratyakṣakāraṇaṃ /",
    "XXbsa0554u:175": " kintu bhūyo 'vayavadarśanamiti /",
    "XXbsa0554u:176": " idamapi na samyak /",
    "XXbsa0554u:177": " abhimukhāvasthitasya hi parvvatāderarvvācīnāvayavadarśanena tathā sthūlapratipattiryathārvvākparamadhyavarttināṃ darśane /",
    "XXbsa0554u:178": " tato na yāvanniravaśeṣāvayavadarśanaṃ tāvat kathaṃ sthūlatamārthapratipattiḥ syāt /",
    "XXbsa0554u:179": " na cāvayavā arvākparamadhyavarttino yugapaddṛśyante /",
    "XXbsa0554u:180": " tat kathamavayavī sthūlo dṛśyeta /",
    "XXbsa0554u:181": " krameṇa diśāmavayavānāṃ pratyakṣīkaraṇe pratyakṣaḥ sthūlo 'vayavīti cet /",
    "XXbsa0554u:182": " anyadā tu kaḥ pratyakṣaḥ iti vimṛṣyaṃ /",
    "XXbsa0554u:183": " avayava iti cet /",
    "XXbsa0554u:184": " avayavī api paramadhyavarttino na yugapaddṛśyanta iti kathaṃ so 'pi",
    "XXbsa0554u:185": " pratyakṣaḥ syāt /",
    "XXbsa0554u:186": " tadevaṃ nāvayavī nāvayavāḥ pratyakṣā iti na kiñcidṛśyeteti /",
    "XXbsa0554u:187": " tat sidvamāvṛtānāvṛtarūpaḥ sthūlo 'rtha iti //",
    "XXbsa0554u:188": " tathā rāgārāgābhyāṃ virodhaḥ sambhāvanīyaḥ /",
    "XXbsa0554u:189": " tathā hyekasminnukte sthulo",
    "XXbsa0554u:190": " 'rtho raktārakte rūpe yugapat pratipadyamāno virudvarūpadvayayogamātmanaḥ prakāśayati /",
    "XXbsa0554u:191": " nanva vayava eva rakto 'vayavī tvaraktaikarūpa eveti /",
    "XXbsa0554u:192": " yadyevaṃ rakte 'vayave 'raktarūpo 'vayavī dṛśyeta /",
    "XXbsa0554u:193": " na caivaṃ /",
    "XXbsa0554u:194": " athavā rāgadravyasaṃyogo hi raktatvaṃ /",
    "XXbsa0554u:195": " avayavasya ca rāgadravyeṇa saṃyoge",
    "XXbsa0554u:196": " 'vayavino 'pi tena bhāvyaṃ /",
    "XXbsa0554u:197": " avaśyaṃ hi kāraṇasaṃyoginā kāryyamapi saṃyujyata iti samayāt /",
    "XXbsa0554u:198": " yastvāha rakta evāvayavī /",
    "XXbsa0554u:199": " asti hi kuṅkumārakte paṭāvayave kuṅkumāraktaḥ paṭa iti pratyayaḥ /",
    "XXbsa0554u:200": " tato rāgadravyasaṃyukta evāvayavīti tasyāpi varṇāntarānavabhāsaḥ syādavayavinaḥ /",
    "XXbsa0554u:201": " rāgadravyaṃ hi pratyāsīdat nijarūpaṃ vastuna stirodhatte svena ca rūpeṇa dravyaṃ sambandhati",
    "XXbsa0554u:202": " yathā raktovayavastirohitasahajarūpo rāgadravyasamavāyinā rūpeṇa sambandhī pratibhāti /",
    "XXbsa0554u:203": " avayavinyapi rāgadravyasaṃyogini varṇāntarānavabhāsaprasaṅgo durvvāraḥ /",
    "XXbsa0554u:204": " tanna rakta evāvayavīti śakyaṃ vaktum /",
    "XXbsa0554u:205": " anyastu saṃyogasyāvyāpyavṛttyā samādhatte /",
    "XXbsa0554u:206": " sa hyāha śabda ivāvyāpyavṛttiḥ saṃyogaḥ /",
    "XXbsa0554u:207": " tenaikārtho raktaścāraktaśceti /",
    "XXbsa0554u:208": " so 'pyevaṃ paryyanuyojyaḥ /",
    "XXbsa0554u:209": " kathamavyāpyavṛttiḥ /",
    "XXbsa0554u:210": " yadi hi svāśraye samaveto rūpādivat vyāpyavṛttirevāyaṃ /",
    "XXbsa0554u:211": " asamavetaścāvṛttirevāpyadravyeṣtiva gandhaḥ /",
    "XXbsa0554u:212": " ekatra saṃyogasyabhāvābhāvāvyāpino vṛttiriti cet /",
    "XXbsa0554u:213": " syādetadyathā virudvāvapi rūparasāvekamāśrayete /",
    "XXbsa0554u:214": " tathā saṃyogasyāpyekatra bhāvābhāvau yugapat syātām /",
    "XXbsa0554u:215": " aho mohavijṛmbhitaṃ /",
    "XXbsa0554u:216": " abhāvo hi bhāvanivṛttirūpo nāsya bhāvanivṛttiṃ hitvā rūpāntaramīkṣate /",
    "XXbsa0554u:217": " yaśca yannivṛttirūpaḥ sa kathaṃ tasmin satyeva bhavati",
    "XXbsa0554u:218": " / bhāve vā tannivṛttirūpatāṃ jahyāt /",
    "XXbsa0554u:219": " tathā hyanalaṃ paśyannapi salilārthī tatra pravartteta /",
    "XXbsa0554u:220": " jalaviviktasyānalasya daśanāt /",
    "XXbsa0554u:221": " jalābhāvasidverapravṛtteriti cet /",
    "XXbsa0554u:222": " bhavatvanupalambhājjalābhāvasidvistathāpi jalasattāṃ sambhāvayan jalārthī pravartteta /",
    "XXbsa0554u:223": " nanu tatra yadi jalaṃ syādupalabhyeta kimataḥ /",
    "XXbsa0554u:224": " ato",
    "XXbsa0554u:225": " 'nupalambhādabhāvo jalasyeti /",
    "XXbsa0554u:226": " yadyapyabhyupagataiva jalābhāvasidviḥ /",
    "XXbsa0554u:227": " tathāpi tadarthinastadbhāvaśaṅkayā pravṛttiḥ syāt /",
    "XXbsa0554u:228": " yugapadekatra saṃyogasya bhāvābhāvau dṛśyete /",
    "XXbsa0554u:229": " tenaivaṃ kalpayāmo na svecchayā /",
    "XXbsa0554u:230": " nanu kimabhāvobhāvapratiṣedhātmakaḥ pratīyate /",
    "XXbsa0554u:231": " anyathā vā /",
    "XXbsa0554u:232": " tatra bhāvanivṛttirūpe 'bhāve sidve kathaṃ bhāvopalabdhirna bhrāntā syāt /",
    "XXbsa0554u:233": " bhāvāpratiṣedhātmakaśca nābhāvaḥ /",
    "XXbsa0554u:234": " nāmamātrantu syāt /",
    "XXbsa0554u:235": " na ca nāmamātrādarthasya tathābhāvaḥ /",
    "XXbsa0554u:236": " rūparasayostu na parasparanivṛttī rūpamiti kathaṃ tadudāharaṇamiha śobheta /",
    "XXbsa0554u:237": " na ca rūparasayorekatra samavāyo 'smābhiranu manyate /",
    "XXbsa0554u:238": " śabdo 'pyevamevāvyāpyavṛttirasidvaḥ sa kathaṃ prakṛtasaṃśayanivṛttaye kalpyeteti /",
    "XXbsa0554u:239": " alaṃ bahubhāṣitayā //",
    "XXbsa0554u:240": " athavā sthūlo 'rthastadataddeśaḥ pratīyate /",
    "XXbsa0554u:241": " taddeśayośca parasparābhāvāvyabhicāranimitto 'sti virodhaḥ /",
    "XXbsa0554u:242": " ato virudvadharmmasaṃsargaḥ sthūlasya /",
    "XXbsa0554u:243": " syādetat kathaṃ tadataddeśayoḥ parasparābhāvāvyabhicāraḥ /",
    "XXbsa0554u:244": " ucyate /",
    "XXbsa0554u:245": " iha tāvadekasmin deśe paricchidyamāne tādrūpyapracyutirasya vyavacchidyate /",
    "XXbsa0554u:246": " tadavyavacchede tatparicchedābhāvaprasakteḥ /",
    "XXbsa0554u:247": " pracyutivacca pracyutimadapi deśāntaraṃ vyavacchidyate /",
    "XXbsa0554u:248": " yadi hi paricchidyamāno deśāntarasvabhāvo bhavettadā tadrūpa evopalabdho bhavet /",
    "XXbsa0554u:249": " deśāntararūpantu virahayya svena rūpeṇa prakāśamāno deśo deśāntarāsaṃsṛṣṭa ityavasīyate /",
    "XXbsa0554u:250": " yathā ca deśasya deśāntarāsaṃsargastathā tenādhārabhūtena deśena yadyāptaṃ rūpaṃ tadapi deśāntarasaṃsargādavicchinnaṃ bhavati /",
    "XXbsa0554u:251": " kathaṃ hi tena deśena vyāptaṃ rūpaṃ tadabhāvavati deśāntare vartteta /",
    "XXbsa0554u:252": " yathā ekena deśena vyāpto ghaṭo na deśāntare varttate /",
    "XXbsa0554u:253": " deśāntare 'nupalambhādavṛttiriti cet /",
    "XXbsa0554u:254": " viprakṛṣṭe deśāntare kathamasyābhāvaḥ pratipattavyaḥ /",
    "XXbsa0554u:255": " tasmādidamakāmakenāpi vācyaṃ /",
    "XXbsa0554u:256": " yaduta ekadeśavyāptaṃ rūpaṃ na deśāntare varttate iti /",
    "XXbsa0554u:257": " tasya tena byāpanaprasaṅgāt /",
    "XXbsa0554u:258": " tadabhāvavati deśāntare varttamāno 'pi tena deśena vyāpyeta /",
    "XXbsa0554u:259": " na ca vyāptirasya śakyāvasātuṃ /",
    "XXbsa0554u:260": " bhāgāntarāsambhavāt /",
    "XXbsa0554u:261": " etena tannirastaṃ /",
    "XXbsa0554u:262": " yadāha kaścit /",
    "XXbsa0554u:263": " yathaikobhāvastadataddeśaṃ janayannavirudhyata iti /",
    "XXbsa0554u:264": " tadapi na prakṛtānurūpam /",
    "XXbsa0554u:265": " tathāhi bhāvābhāvāveva parasparaparihāreṇa virudvau na vastunī /",
    "XXbsa0554u:266": " vastunostu parasparābhāvāvyabhicāreṇa virodhaḥ /",
    "XXbsa0554u:267": " tena yadeva vastu vastvantarapracyutimat tadeva tena virudvaṃ /",
    "XXbsa0554u:268": " na caikakāryyanivarttanaśaktiḥ kāryyāntaraśaktayabhāvāvyabhicāriṇī /",
    "XXbsa0554u:269": " anupalambho hi vastuno vastvantarābhābāvyabhicāraṃ sādhayati /",
    "XXbsa0554u:270": " ekakāryyanirvarttanaśaktimati ca rūpe gṛhyamāṇe kāryyāntara nirvarttanaśaktirapi paricchidyata iti /",
    "XXbsa0554u:271": " kathaṃ tadabhāvaḥ /",
    "XXbsa0554u:272": " ekadeśasambadvaṃ tu rūpaṃ deśāntarasaṃsargirūpaparihāreṇopalabhyamānantadabhāvāvyabhicāri tena virudvaṃ /",
    "XXbsa0554u:273": " yathātyanta sadṛśorvastunoryugapadupalabhyamānayoḥ satyapi cākārabhede dūrādanupalakṣyamāṇabhedayordeśabhedamātranimittakaṃ pratyakṣāvasitaṃ virodhamāśritya bhedo 'vasthāpyate /",
    "XXbsa0554u:274": " yastvāha /",
    "XXbsa0554u:275": " yathaikaṃ cakṣurvijñānaṃ bhinneṣu cakṣurādiṣu varttate tadadhīnotpādatayā /",
    "XXbsa0554u:276": " tathānyo",
    "XXbsa0554u:277": " 'pi bhinnadeśanivṛttirnna bhetsyata iti /",
    "XXbsa0554u:278": " so 'pi deśabhedanimitte virodhe 'vasthāpyamāne vastunaḥ kāraṇabhedanimittaṃviro dhamāsañjayan na naipuṇyamātmano nivedayati /",
    "XXbsa0554u:279": " na hi vijñānasya deśo 'sti kaścit /",
    "XXbsa0554u:280": " amūrttatvāt /",
    "XXbsa0554u:281": " syādetat /",
    "XXbsa0554u:282": " yathā deśabhedanimitto virodhastathā kāraṇabhedanimitto 'pi syāt /",
    "XXbsa0554u:283": " ko hi vastuto viśeṣaḥ,",
    "XXbsa0554u:284": " kāraṇabhedāddeśabhedasyeti /",
    "XXbsa0554u:285": " uktamiha /",
    "XXbsa0554u:286": " parasparābhāvāvyabhicāranimitto vastūnāmasti virodhaḥ /",
    "XXbsa0554u:287": " sa deśabhede 'pi sannidhīyete na kāraṇabhede /",
    "XXbsa0554u:288": " deśabhedavatī hi rūpe 'nyo",
    "XXbsa0554u:289": " 'nyaparihāreṇopalabhyamāne /",
    "XXbsa0554u:290": " parasparābhāvāvyabhicāriṇī bhavato na kāraṇabhedavatī /",
    "XXbsa0554u:291": " tadevaṃ kamparāgāvaraṇabhāvābhāvakṛte deśabhedanibandhane ca caturthe virudvadharmmasaṃsarge",
    "XXbsa0554u:292": " vyavasthāpite pakṣadharmmatvaṃ sidvaṃ hetoḥ /",
    "XXbsa0554u:293": " adhunāvyāptirevāsya svasādhyena samarthanīyā /",
    "XXbsa0554u:294": " iha virudvadharmmasaṃsargavirahamātranibandhano bhedavyavahāro vastūnāṃ dṛṣṭaḥ, ahetorayogāt",
    "XXbsa0554u:295": " nimittāntarasya vādarśanāt /",
    "XXbsa0554u:296": " tato virudvadharmmasaṃsarge 'pi bhavannabhedavyavahāro vyāpakaṃ nimittavattvaṃ jahyāt /",
    "XXbsa0554u:297": " tato vyāpakānupalabdhyā tasmādvyāvṛtto virudvadharmmaviraheṇa vyāpyate /",
    "XXbsa0554u:298": " tadvirudvaśca virudvadharmmasaṃsargaḥ /",
    "XXbsa0554u:299": " teneyaṃ vyāpakavirudvopalabdhibhūmikā /",
    "XXbsa0554u:300": " evaṃ prasādhite 'syāstrairūpye",
    "XXbsa0554u:301": " 'sidvavirudvānaikāntikā doṣā nāvakāśaṃ labhante /",
    "XXbsa0554u:302": " iti //",
    "XXbsa0554u:303": " evaṃ mayā bahuṣu durmmatinirmmiteṣu pratyudvṛteṣu khalu dūṣaṇakaṇṭakeṣu /",
    "XXbsa0554u:304": " ācāryyanītipatha eva viśodhito 'yamutsāryyamatsaramanena janaḥ prayātu //",
    "XXbsa0554u:305": " samāptañcedamavayavinirākaraṇamiti //"
}