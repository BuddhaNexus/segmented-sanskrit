{
    "T02bsu056_u:0": " (Vaidya 90)",
    "T02bsu056_u:1": " naya - dvyardhaśatikā - ardhaśatikādyaparaparyāyā Adhyardhaśatikā prajñāpāramitā |",
    "T02bsu056_u:2": " om namo bhagavatyai prajñāpāramitāyai namaḥ |",
    "T02bsu056_u:3": " evaṃ mayā śrutam |",
    "T02bsu056_u:4": " ekasmin samaye bhagavān* * * * * * * vajrapāṇinā bodhisattvena mahāsattvena, avalokiteśvareṇa ca bodhisattvena",
    "T02bsu056_u:5": " mahāsattvena, ākāśagarbheṇa ca, vajramuṣṭinā ca, mañjuśriyā, ca",
    "T02bsu056_u:6": " sacittotpādadharmacakrapravarta(rti)nā(?) ca, gaganagañjena ca,",
    "T02bsu056_u:7": " sarvamārapramardinā ca bodhisattvena mahāsattvena |",
    "T02bsu056_u:8": " evaṃpramukhairaṣṭābhirbodhisattvakoṭibhiḥ* * * ādau kalyāṇaṃ madhye",
    "T02bsu056_u:9": " kalyāṇaṃ paryavasāne kalyāṇaṃ sadarthaṃ supadākṣaraṃ paryavadātam,",
    "T02bsu056_u:10": " sarvadharmaviśuddhinirhāraṃ deśayati sma - kāmaviśuddhipadametat yaduta bodhisattvapadam",
    "T02bsu056_u:11": " dṛṣṭiviśuddhipadametat yaduta bodhisattvapadam |",
    "T02bsu056_u:12": " rativiśuddhipadametat yaduta bodhisattvapadam |",
    "T02bsu056_u:13": " tṛṣṇāviśuddhipadametat yaduta bodhisattvapadam |",
    "T02bsu056_u:14": " bhūṣaṇaviśuddhipadametat yaduta bodhisattvapadam",
    "T02bsu056_u:15": " | āhlādanaviśuddhipadametat yaduta bodhisattvapadam |",
    "T02bsu056_u:16": " ālokaviśuddhipadametat yaduta bodhisattvapadam |",
    "T02bsu056_u:17": " kāyasukhaviśuddhipadematat yaduta bodhisattvapadam |[vāksukha]",
    "T02bsu056_u:18": " viśuddhipadametat yaduta bodhisattvapadam |",
    "T02bsu056_u:19": " manoviśuddhipadametat yaduta bodhisattvapadam |",
    "T02bsu056_u:20": " śabdaviśuddhipadametat yaduta bodhisattvapadam |",
    "T02bsu056_u:21": " gandhaviśuddhipadametat yaduta bodhisattvapadam |",
    "T02bsu056_u:22": " rasaviśuddhipadametat yaduta bodhisattvapadam |",
    "T02bsu056_u:23": " sparśaviśuddhipadametat yaduta bodhisattvapadam",
    "T02bsu056_u:24": " | tatkasya hetoḥ? tadyathā sarvadharmāḥ svabhāvaviśuddhāḥ |",
    "T02bsu056_u:25": " sarvadharmāḥ",
    "T02bsu056_u:26": " [svabhāvaśūnyāḥ] |",
    "T02bsu056_u:27": " svabhāvaśūnyatayā prajñāpāramitāviśuddhirbhavati ||",
    "T02bsu056_u:28": " atha bhagavān vairocanastathāgataḥ punarapīdaṃ prajñāpāramitānayaṃ sarvatathāgataśāntadharmatābhisaṃbodhinirhāraṃ deśayati sma -",
    "T02bsu056_u:29": " vajrasamatābhisaṃbodhi(dhau?) mahābodhivajradṛḍhatayā |",
    "T02bsu056_u:30": " arthasamatābhisaṃbodhau mahābodhirekārthatayā |",
    "T02bsu056_u:31": " dharmasamatābhisaṃbodhau mahābodhiḥ svabhāvaśuddhatayā(?) |",
    "T02bsu056_u:32": " sarvasamatābhisaṃbodhau mahābodhiḥ sarvāvikalpanatayeti ||",
    "T02bsu056_u:33": " atha bhagavān sarvaduṣṭavinayaśākyamunistathāgataḥ punarapi sarvadharmasamatāvijayasaṃgrahaṃ nāma prajñāpāramitānirhāraṃ deśayāmāsa -",
    "T02bsu056_u:34": " rāgāprapañcatayā* * * |",
    "T02bsu056_u:35": " dveṣāprapañcatayā* * * mohāprapañcatā,",
    "T02bsu056_u:36": " mohāprapañcatayā sarvadharmāprapañcatā, sarvadharmāprapañcatayā prajñāpāramitāprapañcatā veditavyā iti ||",
    "T02bsu056_u:37": " (Adhś, Vaidya 91) atha bhagavān svabhāvaśuddhastathāgataḥ punarapīdaṃ sarvadharmasamatāvalokiteśvarajñānamudraṃ nāma prajñāpāramitānayaṃ deśayāmāsa - sarvarāgaviśuddhitā loke dveṣaviśuddhitāyai saṃvartate sarvamalaviśuddhitā loke dveṣavi[śu]ddhitāyai saṃvartate |",
    "T02bsu056_u:38": " sarvamalaviśuddhitā loke sarvapāpaviśuddhitāyai saṃvartate |",
    "T02bsu056_u:39": " sarvadharmaviśuddhitā loke sarvasattvaviśuddhitāyai saṃvartate |",
    "T02bsu056_u:40": " sarvajñānaviśuddhitā loke prajñāpāramitāviśuddhyai saṃvartate iti ||",
    "T02bsu056_u:41": " atha bhagavān sarvatraidhātukādhipatistathāgataḥ punarapi sarvatathāgatābhiṣekasaṃbhavajñānagarbhaṃ nāma prajñāpāramitānayaṃ deśayāmāsa - abhiṣekadānaṃ sarvatraidhātukarājyapratilambhāya saṃvartate arthadānaṃ sarvāśāparipūraye saṃvartate |",
    "T02bsu056_u:42": " dharmadānaṃ sarvadharmatāprāptaye saṃvartate |",
    "T02bsu056_u:43": " āmiṣadānaṃ sarvakāyavākcittasukhapratilambhāya saṃvartate iti ||",
    "T02bsu056_u:44": " atha bhagavān sarvatathāgatajñānamudrāprāptasarvatathāgatamuṣṭidharastathāgataḥ",
    "T02bsu056_u:45": " [śāśvata](?) punarapi sarvatathāgatajñānamudrādhiṣṭhānavajraṃ nāma",
    "T02bsu056_u:46": " prajñāpāramitānayaṃ deśayāmāsa - sarvatathāgatakāyamudrāparigrahaḥ sarvatathāgatatvāya saṃvartate",
    "T02bsu056_u:47": " vāgmudrāparigrahaḥ sarvadharmapratilambhāya saṃvartate |",
    "T02bsu056_u:48": " cittamudrāparigrahaḥ sarvasamādhipratilambhāya saṃvartate |",
    "T02bsu056_u:49": " vajramudrāpratigrahaḥ sarvakāyavākcittavajrasattvasarvottamasiddhaye saṃvartate iti ||",
    "T02bsu056_u:50": " atha bhagavān sarvadharmāprapañcastathāgataḥ punarapi cakrākṣaraparivartaṃ nāma prajñāpāramitānayaṃ deśayāmāsa - śūnyāḥ sarvadharmā niḥsvabhāvayogena, nirnimittāḥ sarvadharmā nirnimittatāmupādāya,",
    "T02bsu056_u:51": " apraṇihitāḥ sarvadharmā apraṇidhānayogena, prakṛtiprabhāsvarāḥ prajñāpāramitāpariśuddhyā iti",
    "T02bsu056_u:52": " atha bhagavān sarvatathāgatacakrāntargatastathāgataḥ punarapi mahācakrapraveśaṃ nāma prajñāpāramitānayaṃ deśayāmāsa -",
    "T02bsu056_u:53": " vajrasamatāpraveśaḥ sarvatathāgatacakrapraveśāya saṃvartate |",
    "T02bsu056_u:54": " arthasamatāpraveśo mahābodhisattvacakrapraveśāya saṃvartate |",
    "T02bsu056_u:55": " dharmasamatāpraveśaḥ sarvadharmacakrapraveśāya saṃvartate |",
    "T02bsu056_u:56": " sarvasamatāpraveśaḥ sarvacakrapraveśāya saṃvartate iti ||",
    "T02bsu056_u:57": " atha bhagavān sarvapūjāvidhivistarabhājanastathāgataḥ punarapi sarvapūjāgryaṃ nāma prajñāpāramitānayaṃ deśayāmāsa - bodhicittotpādanatā sarvatathāgatapūjāvidhivistaraḥ |",
    "T02bsu056_u:58": " sarvasattvadhātuparitrāṇatā sarvatathāgatapūjāvidhivistaraḥ |",
    "T02bsu056_u:59": " saddharmaparigrahaḥ sarvatathāgatapūjāvidhivistaraḥ |",
    "T02bsu056_u:60": " prajñāpāramitālikhanalekhanadhāraṇavācanoccāraṇabhāvanapūjanakarmaṇa(karma?)",
    "T02bsu056_u:61": " sarvatathāgatapūjāvidhivistaraḥ iti ||",
    "T02bsu056_u:62": " atha khalu bhagavān sarvavinayasamarthastathāgataḥ punarapīdaṃ jñānamuṣṭiparigrahaṃ sarva[sa]ttvavinayajñānagarbhaṃ nāma prajñāpāramitānayaṃ deśayāmāsa - sarvasattvasamatāyāṃ krodhasamatā,",
    "T02bsu056_u:63": " sarvasattvavinayanatāyāṃ krodhavinayanatā, sarvasattvadharmatāyāṃ",
    "T02bsu056_u:64": " krodhadharmatā, sarvasattvavajratāyāṃ krodhavajratā |",
    "T02bsu056_u:65": " tatkasya hetoḥ?",
    "T02bsu056_u:66": " sarvasattvavinayo bodhiriti ||",
    "T02bsu056_u:67": " (Adhś, Vaidya 92) atha bhagavān sarvadharmasamatāpratiṣṭhitastathāgataḥ",
    "T02bsu056_u:68": " punarapīdaṃ sarvadharmāgryaṃ nāma prajñāpāramitānayaṃ deśayāmāsa -",
    "T02bsu056_u:69": " sarvasamatayā prajñāpāramitāsamatā, sarvārthatayā prajñāpāramitārthatā,",
    "T02bsu056_u:70": " sarvadharmatayā prajñāpāramitādharmatā, sarvakarmatayā prajñāpāramitākarmatā veditavyā iti",
    "T02bsu056_u:71": " atha bhagavāṃstathāgato vairocanaḥ punarapi sarvasattvādhiṣṭhānaṃ nāma prajñāpāramitānayaṃ deśayāmāsa - sarvasattvāstathāgatagarbhāḥ",
    "T02bsu056_u:72": " samantabhadramahābodhisattvasarvātmatayo(yā?) |",
    "T02bsu056_u:73": " vajragarbhā sarvasattvā vajragarbhābhiṣiktatayā, dharmagarbhāḥ sarvasattvāḥ sarvavākpravartanatayā, karmagarbhāḥ sarvasattvāḥ sarvasattvakaraṇatāprayogatayā iti ||",
    "T02bsu056_u:74": " atha bhagavānanantāparyantāniṣṭhastathāgato 'nantāparyantāniṣṭhadharmā",
    "T02bsu056_u:75": " punarapyasya kalpasya pariniṣṭhādhiṣṭhānārthamidaṃ sarvadharmasamatāparininadhiṣṭhānavajraṃ nāma prajñāpāramitānayaṃ deśayāmāsaprajñāpāramitānantatayā sarvatathāgatānantatā,",
    "T02bsu056_u:76": " prajñāpāramitāparyantatayā sarvatathāgatāparyantatā,",
    "T02bsu056_u:77": " prajñāpāramitānaikatayā sarvadharmānaikatā, prajñāpāramitāpariniṣṭhatayā sarvadharmāpariniṣṭhatā bhavati ||",
    "T02bsu056_u:78": " atha bhagavān vairocanaḥ sarvatathāgataguhyadharmatāprāptasarvadharmāprapañcaḥ punarapi idaṃ",
    "T02bsu056_u:79": " mahāsukhavajrāmogha* * * nāma vajrāmoghadharmatāprajñāpāramitāmukhaṃ paramamanādinidhanamadhyaṃ deśayāmāsa -",
    "T02bsu056_u:80": " mahārogottamasiddhirmahābodhisattvānāṃ mahāsukhottamasiddhyai saṃvartate |",
    "T02bsu056_u:81": " mahāsukhottamasiddhirmahābodhisattvānāṃ sarvatathāgatamahābodhyuttamasiddhyai saṃvartate |",
    "T02bsu056_u:82": " sarvatathāgatamahābodhyuttamasiddhirmahābodhisattvānāṃ sarvamahāmārapramardanottamasiddhyai saṃvartate |",
    "T02bsu056_u:83": " sarvamahāmārapramardanottamasiddhirmahābodhisattvānāṃ sakalamahātraidhātukaiśvaryottamasiddhyai saṃvartate |",
    "T02bsu056_u:84": " sakalamahātraidhātukaiśvaryottamasiddhirmahābodhisattvānāmaśeṣānavaśeṣasarvasattvadhātuparitrāṇasarvasattvahita",
    "T02bsu056_u:85": " - sukhaparamātyantamahāsukhottamasiddhyai saṃvartate iti || tatkasya",
    "T02bsu056_u:86": " hetoḥ?",
    "T02bsu056_u:87": " yāvadbhavādhiṣṭhāne 'tra bhavanti varasūrayaḥ |",
    "T02bsu056_u:88": " tāvatsattvārthamatulaṃ śakyā kartumanirvṛtāḥ || 1 ||",
    "T02bsu056_u:89": " prajñāpāramitopāyajñānādhiṣṭhānasādhitā |",
    "T02bsu056_u:90": " sarvakarmaviśuddhyā tu bhavaśuddhā bhavanti ha || 2 ||",
    "T02bsu056_u:91": " rāgādivinayo loke ābhavātmāsakṛtsadā |",
    "T02bsu056_u:92": " teṣāṃ viśodhanārthaṃ tu vinayaṃ jñātavān svayam || 3 ||",
    "T02bsu056_u:93": " yathā padmaṃ suraktaṃ tu rāgadoṣairna lipyate |",
    "T02bsu056_u:94": " vāsadoṣairbhave nityaṃ na lipyante jagaddhitām(?) || 4 ||",
    "T02bsu056_u:95": " mahārāgaviśuddhāstu mahāsaukhyā mahādhanāḥ |",
    "T02bsu056_u:96": " tridhātvīśvaratāṃ prāptā arthaṃ kurvantu taṃ dṛḍham || 5 ||iti ||",
    "T02bsu056_u:97": " adhyardhaśatikā prajñāpāramitā samāptā ||"
}