{
    "T04bsa037_u:0": " Mahāyānapathasādhanasaṅgrahaḥ namaḥ sarvabuddhabodhisattvebhyaḥ sarvātītādyabuddhānāṃ janakatvāt pitarau tathā /",
    "T04bsa037_u:1": " bhaktyā sādhanadharmāśca vākcittābhyāṃ mudā nataḥ // 1 //",
    "T04bsa037_u:2": " acintyāṃ mahatīṃ bodhiṃ jighṛkṣuścedanuttarām /",
    "T04bsa037_u:3": " bodheḥ sādhananiṣṭhatvāt sādhanaṃ sārato bhajet // 2 //",
    "T04bsa037_u:4": " sa ca triśaraṇaṃ gattvā nivārya sakalāśubhān /",
    "T04bsa037_u:5": " adhiśīlaṃ bhajecchuddhaṃ bodhicittasya vāhanam // 3 //",
    "T04bsa037_u:6": " āśritya kaśayā bhūyas tāḍayan maraṇasmṛteḥ /",
    "T04bsa037_u:7": " bhavamārga mahābhītiṃ krāmetainaṃ ca satvaram // 4 //",
    "T04bsa037_u:8": " abhayabuddhabhūprāptaḥ praṇidhānapade sthitaḥ /",
    "T04bsa037_u:9": " sattvasaṃvaramādhāya ṣaṭ ca pāramitādikāḥ // 5 //",
    "T04bsa037_u:10": " sattvacaryāścarettadvat tatprajñopāyasaṅgraham /",
    "T04bsa037_u:11": " śikṣetāsthitanirvāṇaṃ tatsāro dvividhastathā // 6 //",
    "T04bsa037_u:12": " rāgadraryarahito nityaṃ pāvakārthī tathāraṇim /",
    "T04bsa037_u:13": " bhāvayet satataṃ bhaktyā buddhaḥ śīghraṃ tato bhavet // 7 //",
    "T04bsa037_u:14": " parārtha maṇivannityam anābhogaṃ karoti saḥ /",
    "T04bsa037_u:15": " mahāyānasya śikṣeyuḥ dhanyāḥ sādhanasaṅgraham // 8 //",
    "T04bsa037_u:16": " cittaṃ sudhālavaiḥ raktaṃ buddhayśuddhau ca duḥspṛśam /",
    "T04bsa037_u:17": " etatsaṅgrahapuṇyena jagad yātu mahāpatham // 9 //",
    "T04bsa037_u:18": " buddhabhūmimahaṃ cāptvā bhaveyaṃ lokanāyakaḥ // 10 a ba //",
    "T04bsa037_u:19": " 'atisaṃkṣiptamahāyānapathasādhanaṃ' mahācāryadīpaṅkaraśrījñānaviracitaṃ samāptam //",
    "T04bsa037_u:20": " bhāratasya tenaiva upādhyāya-paṇḍitena lokacakṣuṣā bhikṣuṇā kalyāṇamatinā",
    "T04bsa037_u:21": " (dge vahi blo gros) ca anūdya nirṇītam //"
}