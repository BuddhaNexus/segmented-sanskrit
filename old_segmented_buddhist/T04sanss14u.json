{
    "T04sanss14u:0": " ātmabhāvapariśuddhiḥ paricchedaś caturdaśaḥ ||",
    "T04sanss14u:1": " uktāni smṛtyupasthānāni |",
    "T04sanss14u:2": " evaṃ yogyacitto daśasu dikṣu śeṣa-",
    "T04sanss14u:3": " [ Cambridge MS f107b ---> ]",
    "T04sanss14u:4": " sya jagato duṣkhasāgarôddharaṇâbhisaṃbodhyupāyo",
    "T04sanss14u:5": " vyomaparyantatraikālyasarvadharmavaśavartitvāyâiva tu punaḥ sarvadharmaśūnyatām avataret |",
    "T04sanss14u:6": " evaṃ hi pudgalaśūnyatā siddhā bhavati |",
    "T04sanss14u:7": " tataś ca chinnamūlatvāt kleśā na samudācaranti ||",
    "T04sanss14u:8": " yathôktam āryatathāgataguhyasūtre |",
    "T04sanss14u:9": " tad yathâpi nāma śāntamate vṛkṣasya mūlachinnasya sarvaśākhā*patrapalāśāḥ",
    "T04sanss14u:10": " śuṣyanti |",
    "T04sanss14u:11": " evam eva śāntamate satkāyadṛṣṭyupaśamāt sarvakleśôpaśāmyantîti",
    "T04sanss14u:12": " ||śūnyatābhāvanânuśaṃsās tv aparyantāḥ ||",
    "T04sanss14u:13": " yathā tāvac candrapradīpasūtre |",
    "T04sanss14u:14": " so 'sau śikṣa na jātu traśatī sugatānāṃ |",
    "T04sanss14u:15": " so 'sau śūru na jātu istriṇāṃ vaśam etī |",
    "T04sanss14u:16": " [ Bendall ed p243 ---> ]",
    "T04sanss14u:17": " so 'sau sāsani prīti vindate sugatānāṃ |",
    "T04sanss14u:18": " yo 'sau dharmasvabhāva jānatī supraśāntaṃ ||",
    "T04sanss14u:19": " so 'sau nêha cireṇa bheṣyate dvipadêndraḥ |",
    "T04sanss14u:20": " so 'sau vaidyabhiṣak bheṣyate sukhadātā |",
    "T04sanss14u:21": " so 'saûddhari śalya sarvaśo dukhitānāṃ |yo 'sau dharmasvabhāva jānatī supraśāntaṃ ||",
    "T04sanss14u:22": " so 'sau kṣāntibalenôdgato naracandraḥ |",
    "T04sanss14u:23": " so 'sau loṣṭakadaṇḍa tāḍito na ca kupyī |",
    "T04sanss14u:24": " so 'sau chidyati aṅgam aṅgaśo na ca kṣubhyo |",
    "T04sanss14u:25": " yo 'sau dharmasvabhāva jānatī supraśāntaṃ ||",
    "T04sanss14u:26": " nâsau durgatiṣū patiṣyatī anuvyañjana |",
    "T04sanss14u:27": " nityaṃ lakṣaṇadhāri bheṣyatī abhirūpaḥ |",
    "T04sanss14u:28": " pañcyo tasyâbhijña bhāvitêma nityaṃ |",
    "T04sanss14u:29": " purataḥ so sugatāna sthāsyatī sa ca śūra |",
    "T04sanss14u:30": " ity ādi ||",
    "T04sanss14u:31": " bhagavatyām apy uktaṃ |",
    "T04sanss14u:32": " punar aparaṃ śāriputra bodhisatvena mahāsatvena buddhakāyaṃ niṣpādayi-",
    "T04sanss14u:33": " [ Bendall ed p244 ---> ]",
    "T04sanss14u:34": " tukāmena dvātriṃśanmahāpuruṣalakṣaṇāny aśītiṃ cânuvyañjanāni pratilabdhukāmena sarvatra jātau jātismaratāṃ bodhicittâvipraṇāśatāṃ bodhisatvacaryâsaṃpramoṣatāṃ pratilabdhukāmena sarvapāpamitrapāpasahāyān vivarjayitukāmena sarvabuddhabodhisatvakalyāṇamitrāṇy ārāgayitukāmena sarvamāramārakāyikadevatānirjetukāmena sarvâvaraṇī yāni śodhayitukāmena sarvadharmânāvaraṇatāṃ pratilabdhukāmena prajñāpāramitāyāṃ śikṣitavyaṃ |",
    "T04sanss14u:35": " punar aparaṃ śāriputra bodhisatvena mahāsatvena ye daśasu dikṣu buddhā bhagavantas tiṣṭhanti te me varṇaṃ bhāṣera-",
    "T04sanss14u:36": " [ Cambridge MS f108a ---> ]",
    "T04sanss14u:37": " nn iti prajñāpāramitāyāṃ śikṣitavyaṃ |",
    "T04sanss14u:38": " punar aparaṃ śāriputra bodhisatvena mahāsatvenâikacittôtpādena pūrvasyāṃ diśi gaṅgānadīvālukôpamān lokadhātūn samatikramitukāmena |",
    "T04sanss14u:39": " pe |",
    "T04sanss14u:40": " evaṃ sarvadikṣu prajñāpāramitāyāṃ śikṣitavyam ity ādy iti [[DOUBT]]",
    "T04sanss14u:41": " vistaraḥ ||",
    "T04sanss14u:42": " tatra yathā nirātmānaś ca sarvadharmāḥ |",
    "T04sanss14u:43": " karmaphalasaṃbandhâvirodhaś ca niḥsvabhāvatā ca yathādṛṣṭasarvadharmâvirodhaś ca |",
    "T04sanss14u:44": " tathā pitṛputrasamāgame darśitam |",
    "T04sanss14u:45": " ṣaḍdhātur ayaṃ mahārāja puruṣaḥ ṣaṭsparśâyatanaḥ |",
    "T04sanss14u:46": " aṣṭādaśamanôpavicāraḥ |",
    "T04sanss14u:47": " ṣaḍdhātur ayaṃ mahārāja puruṣêti |",
    "T04sanss14u:48": " na khalu punar etad yuktaṃ |",
    "T04sanss14u:49": " kiṃ vâitad pratītyôktaṃ ṣaḍ ime mahārāja dhātavaḥ |",
    "T04sanss14u:50": " katame ṣaṭ |",
    "T04sanss14u:51": " tad yathā pṛthivīdhātur abdhātus tejodhātur vāyudhātur ākāśadhātur vijñānadhātuś ca |",
    "T04sanss14u:52": " ime mahārāja ṣaḍ dhātavaḥ ||yāvat ṣaḍ imāni mahārāja sparśâyatanāni |",
    "T04sanss14u:53": " katamāni ṣaṭ |",
    "T04sanss14u:54": " cakṣuḥ sparśâyatanaṃ rūpāṇāṃ darśanāya |",
    "T04sanss14u:55": " śrotraṃ sparśâyatanaṃ śabdānāṃ śravaṇāya |",
    "T04sanss14u:56": " ghrāṇaṃ sparśâyatanaṃ gandhârāmâghrāṇāya |",
    "T04sanss14u:57": " jihvā sparśâyatanaṃ rasānām āsvādanāya |",
    "T04sanss14u:58": " kāyasparśâyatanaṃ spraṣṭavyānāṃ sparśanāya |",
    "T04sanss14u:59": " manaḥsparśâyatanaṃ dharmāṇāṃ vijñānāya |",
    "T04sanss14u:60": " imāni ca mahārāja ṣaṭ sparśâyatanāni ||",
    "T04sanss14u:61": " pe ||aṣṭādaśême mahārāja manôpavicārāḥ |",
    "T04sanss14u:62": " katame 'ṣṭādaśa |",
    "T04sanss14u:63": " iha puruṣaś cakṣuṣā rūpāṇi dṛṣṭvā |",
    "T04sanss14u:64": " saumanasyadaurmanasyôpekṣāsthānīyāny upavicarati |",
    "T04sanss14u:65": " evaṃ śrotrâdiṣu vācyaṃ |",
    "T04sanss14u:66": " tena pratyekam indriyaṣaṭkena saumanasyâditrayāṇāṃ-",
    "T04sanss14u:67": " [ Bendall ed p245 ---> ]",
    "T04sanss14u:68": " bhedād aṣṭādaśa manôpavicārā bhavanti |",
    "T04sanss14u:69": " pe |",
    "T04sanss14u:70": " katamaś ca mahārājâdhyātmikaḥ pṛthivīdhātuḥ |",
    "T04sanss14u:71": " yat kiñcid asmin kāye 'dhyātmaṃ kakkhaṭatvaṃ kharagatam upāttaṃ |",
    "T04sanss14u:72": " tat punaḥ katamat |",
    "T04sanss14u:73": " tad yathā |",
    "T04sanss14u:74": " keśā romāṇi nakhā dantêty ādi |",
    "T04sanss14u:75": " ayam ucyate ādhyātmikaḥ pṛthivīdhātuḥ ||",
    "T04sanss14u:76": " katamaś ca mahārāja bāhyaḥ pṛthivīdhātuḥ |",
    "T04sanss14u:77": " yat kiñcid bāhyaṃ kakkhaṭvaṃ kharagatam anupāttam ayam ucyate bāhyaḥ pṛthivīdhātuḥ |",
    "T04sanss14u:78": " tatra mahārājâdhyātmikaḥ pṛthivīdhātur utpadyamāno na kutaścid āgacchati",
    "T04sanss14u:79": " nirudhyamāno*na kvacit saṃnicayaṃ gacchati |",
    "T04sanss14u:80": " bhavati mahārāja sa samayo",
    "T04sanss14u:81": " [ Cambridge MS f108b ---> ]",
    "T04sanss14u:82": " yat strī adhyātmam ahaṃ strîti kalpayati |",
    "T04sanss14u:83": " sâdhyātmam ahaṃ strîti kalpayitvā bahirdhā puruṣaṃ puruṣêti kalpayati |",
    "T04sanss14u:84": " sā bahirdhā puruṣaṃ puruṣêti kalpayitvā saṃraktā satī bahirdhā puruṣeṇa sārdhaṃ saṃyogam ākāṅkṣate",
    "T04sanss14u:85": " puruṣo 'dhyātmaṃ puruṣo 'smîti kalpayatîti pūrvavat |",
    "T04sanss14u:86": " tayoḥ saṃyogâkāṅkṣayā saṃyogo bhavati |",
    "T04sanss14u:87": " saṃyogapratyayāt kalalaṃ jāyate |",
    "T04sanss14u:88": " tatra mahārāja yaś ca saṃkalpo yaś ca saṃkalpayitā |",
    "T04sanss14u:89": " ubhayam etan na saṃvidyate |",
    "T04sanss14u:90": " striyāṃ strī na saṃvidyate |",
    "T04sanss14u:91": " puruṣe puruṣo na saṃvidyate |",
    "T04sanss14u:92": " iti hy asann asadbhūtaḥ saṃkalpo jātaḥ |",
    "T04sanss14u:93": " so 'pi saṃkalpāsvabhāvena na saṃvidyate |",
    "T04sanss14u:94": " yathā saṃkalpas tathā saṃyogo 'pi kalalam api svabhāvena na saṃvidyate |",
    "T04sanss14u:95": " yaś ca svabhāvato na saṃvidyate tat kathaṃ kakkhaṭatvaṃ janayiṣyati |",
    "T04sanss14u:96": " iti hi mahārāja saṃkalpaṃ jñātvā kakkhaṭatvaṃ veditavyaṃ yathā kakkhaṭatvam utpadyamānaṃ na kutaścid āgacchati |",
    "T04sanss14u:97": " nirudhyamānaṃ na kvacit saṃnicayaṃ gacchatîti |",
    "T04sanss14u:98": " bhavati mahā-",
    "T04sanss14u:99": " [ Bendall ed p246 ---> ]",
    "T04sanss14u:100": " rāja samayo yad ayaṃ kāyaḥ śmaśānaparyavasāno bhavati |",
    "T04sanss14u:101": " tasya tat kakkhaṭatvaṃ saṃklidyamānaṃ nirudhyamānaṃ na pūrvāṃ diśaṃ gacchati |",
    "T04sanss14u:102": " na dakṣiṇāṃ |",
    "T04sanss14u:103": " na paścimāṃ |",
    "T04sanss14u:104": " nôttarāṃ |",
    "T04sanss14u:105": " nôrdhvaṃ |",
    "T04sanss14u:106": " nâdho |",
    "T04sanss14u:107": " na tu vidiśaṃ gacchati |",
    "T04sanss14u:108": " evaṃ mahārājâdhyātmikaḥ pṛthivŌā̃dhātur draṣṭavyaḥ |",
    "T04sanss14u:109": " bhavati mahārāja sa samayo*yadâkāśībhūte lokasaṃniveśe brāhmaṃ vimānaṃ",
    "T04sanss14u:110": " saṃtiṣṭhate mahāratnamayaṃ |",
    "T04sanss14u:111": " tan mahārāja kakkhaṭatvam utpadyamānaṃ na kutaścid āgacchati |",
    "T04sanss14u:112": " cakravāḍamahācakravāḍāḥ saṃtiṣṭhante dṛḍhāḥ sārâikaghanā vajramayās teṣām api kakkhaṭatvam utpadyamānaṃ na kutaścid āgacchati |",
    "T04sanss14u:113": " sumeravaḥ parvatarājāno yugaṃdharā nimiṃdharêśādharā yāvat kālaparvatāḥ saṃtiṣṭhante |",
    "T04sanss14u:114": " sarvaś ca trisāhasramahāsāhasro lokadhātuḥ saṃtiṣṭhate |",
    "T04sanss14u:115": " caturaśītir yojanasahasrāṇy udvedhena |",
    "T04sanss14u:116": " madhye câṣṭaṣaṣṭiṃ yojanaśatasahasraṃ mahāpṛthivī saṃtiṣṭhate |",
    "T04sanss14u:117": " tad api mahārāja kakkhaṭatvaṃ samudāgacchat kutaścid āgacchati |",
    "T04sanss14u:118": " bhavati mahārāja sa samayo yadâyaṃ lokaḥ saṃvartate |",
    "T04sanss14u:119": " tadêyaṃ mahāpṛthivī",
    "T04sanss14u:120": " [ Cambridge MS f109a ---> ]",
    "T04sanss14u:121": " agninā vā dahyate 'dbhir vā klidyate vāyunā vā vikīryate |",
    "T04sanss14u:122": " tasyâgninā dahyamānāyā maṣir api na prajāyate tad yathâpi nāma sarpiṣo vā tailasya vâgninā dahyamānasya na maṣir na chāyikā prajñāyate evam evâsyās trisāhasramahāsāhasrāyā lokadhātor agninā dahyamānāyā nâiva maṣir na chāyikâvaśiṣṭā prajñāyate |",
    "T04sanss14u:123": " evam adbhir lavaṇavilayavad vāyunā vairambhavātâbhihataśakuntavat pṛthivyāṃ na kiñcid avaśiṣṭaṃ prajñāyatae iti paṭhyate |",
    "T04sanss14u:124": " tatra mahārāja pṛthivīdhātor utpādo 'pi śūnyaḥ vyayo 'pi śūnyôtpanno 'pi",
    "T04sanss14u:125": " pṛthivīdhātuḥ svabhāvaśūnya |",
    "T04sanss14u:126": " iti hi mahārāja pṛthivīdhātuḥ pṛthivīdhātutvena nôpalabhyate 'nyatra",
    "T04sanss14u:127": " vyavahārāt |",
    "T04sanss14u:128": " so 'pi vyavahāro na strī na puruṣaḥ |",
    "T04sanss14u:129": " evam evâitan mahārāja yathābhūtaṃ samyakprajñayā draṣṭavyaṃ |",
    "T04sanss14u:130": " tatra katamo 'bdhātuḥ |",
    "T04sanss14u:131": " yad idam asmin kāye 'dhyātmaṃ pratyātmam āpaḥ |",
    "T04sanss14u:132": " abgataṃ |",
    "T04sanss14u:133": " aptvaṃ snehaḥ |",
    "T04sanss14u:134": " snehagataṃ snehatvaṃ dravatvam upagatam upāttaṃ ||",
    "T04sanss14u:135": " tat punaḥ katamat |",
    "T04sanss14u:136": " tad yathā |",
    "T04sanss14u:137": " aśru svedaḥ kheṭaḥ siṅghāṇakaṃ-",
    "T04sanss14u:138": " [ Bendall ed p247 ---> ]",
    "T04sanss14u:139": " vaśā lasikā majjā medaḥ pittaṃ śleṣmā pūyaḥ śoṇitaṃ kṣīraṃ prasrāvêty ādir ayam ucyante ādhyātmiko 'bdhātuḥ |",
    "T04sanss14u:140": " pe ||bhavati mahārāja sa samayo yat priyaṃ dṛṣṭvâśru pravartate |",
    "T04sanss14u:141": " duṣkhena câbhyāhatasya dharmasaṃvegena vâśru pravartate |",
    "T04sanss14u:142": " vātena vâkṣi prasyandate |",
    "T04sanss14u:143": " yāvat sa mahārājâbdhātur na kutaścid āgacchati |",
    "T04sanss14u:144": " bhavati mahārāja sa samayo yadâdhyātmiko 'bdhātuḥ pariśuṣyati |",
    "T04sanss14u:145": " sa pariśuṣyan nirudhyamāno*na kvacid gacchati |",
    "T04sanss14u:146": " pe |",
    "T04sanss14u:147": " vivartamāne khalu punar loke samantād dvātriṃśat paṭalâbhraghanāḥ saṃtiṣṭhante saṃsthāya sarvāvantaḥ",
    "T04sanss14u:148": " trisāhasramahāsāhasraṃ lokadhātuṃ chādayanti |",
    "T04sanss14u:149": " yataḥ pañcântarakalpān īṣādhāro devo varṣati |",
    "T04sanss14u:150": " evaṃ pañca gajaprameho devo varṣati |",
    "T04sanss14u:151": " pañcâcchinnadhāraḥ |pañca sthūlabindukaḥ |",
    "T04sanss14u:152": " tatêyaṃ mahāpṛthivī yāvad brahmalokād udakena sphuṭā bhavati |",
    "T04sanss14u:153": " sa mahārāja tāvan mahān abdhātur utpadyamāno na kutaścid āgacchati |",
    "T04sanss14u:154": " bhavati mahārāja sa samayo yad ayaṃ lokaḥ saṃvartate |",
    "T04sanss14u:155": " saṃvartamāne khalu punar loke dvitīyasya sūryasya prādurbhāvo bhavati |",
    "T04sanss14u:156": " dvitīyasya sū-",
    "T04sanss14u:157": " [ Cambridge MS f109b ---> ]",
    "T04sanss14u:158": " ryasa loke prādurbhāvād utsāḥ sarāṃsi kunadyaś ca śuṣyanti |",
    "T04sanss14u:159": " evaṃ tṛtīyasya mahôtsā mahānadyaḥ |",
    "T04sanss14u:160": " caturthasyânavataptaṃ mahāsaraḥ sarveṇa sarvam ucchuṣyati |",
    "T04sanss14u:161": " caturthasya sūryasya prādurbhāvān mahāsamudrasya yojanikam apy udakaṃ parikṣayaṃ paryādānaṃ gacchati |",
    "T04sanss14u:162": " dviyojanikam api tricatuḥpañcadaśaviṃśatitriṃśaccatvāriṃśatpañcāśadyojanikam api yāvac catvāriṃśadyojanasahasram udakam avaśiṣṭaṃ bhavati |",
    "T04sanss14u:163": " yāvad dvitālamātraṃ |yāvat kaṇṭhamātraṃ |",
    "T04sanss14u:164": " yāvad goṣpadamātram udakam avaśiṣṭaṃ bhavati |",
    "T04sanss14u:165": " bhavati mahārāja sa samayo yan mahāsamudre pṛthitapṛthitāny avaśiṣṭāni bhavanti |",
    "T04sanss14u:166": " pe ||",
    "T04sanss14u:167": " bhavati mahārāja sa samayo yan mahāsamudre 'ṅgulisnehamātram apy udakaṃ nâvaśiṣṭaṃ bhavati",
    "T04sanss14u:168": " sa mahārāja tāvān abdhātur nirudhyamāno na kvacid gacchati |",
    "T04sanss14u:169": " pe |",
    "T04sanss14u:170": " tasya khalu punar mahārājâbdhātor utpādo 'pi śūnyaḥ |",
    "T04sanss14u:171": " vyayo 'pi śūnyaḥ tiṣṭhann api so 'bdhātuḥ",
    "T04sanss14u:172": " [ Bendall ed p248 ---> ]",
    "T04sanss14u:173": " svabhāvaśūnyêti hi mahārājâbdhātur abdhātutvenôpalabhyate 'nyatra",
    "T04sanss14u:174": " vyavahāramātrāt |",
    "T04sanss14u:175": " so 'pi vyavahāro na strī na puruṣaḥ pūrvavat ||",
    "T04sanss14u:176": " ādhyātmikas tejodhātuḥ katamaḥ ||",
    "T04sanss14u:177": " yat kiñcid asmin kāye tejas tejogatam ūṣmagatam upagatam upāttaṃ |",
    "T04sanss14u:178": " tat punaḥ katamat |",
    "T04sanss14u:179": " yenâyaṃ kāyâtapyate saṃtapyate |",
    "T04sanss14u:180": " yena vâsyâsitapītakhāditāni samyaksukhena paripākaṃ gacchati |",
    "T04sanss14u:181": " yasya côtsadatvāj jvarito jvaritêti saṃkhyāṃ gacchati ||",
    "T04sanss14u:182": " pe ||",
    "T04sanss14u:183": " bāhyas tejodhātuḥ katamaḥ |",
    "T04sanss14u:184": " yad bāhyaṃ tejas tejogatam ūṣmagatam upagatam upāttaṃ |",
    "T04sanss14u:185": " tat punaḥ katamat |",
    "T04sanss14u:186": " yan manuṣyâraṇīsahagatebhyo garbhalasahagatebhyo vā gomayacūrṇena vā kārpāsapicunâvāsam anveṣante yad utpannaṃ grāmam api dahati grāmapradeśam api dahati yāvad dvīpaṃ vā kakṣaṃ tṛṇānāṃ vā dāvaṃ vā kāṣṭhaṃ vā yāvad dahan paraitîty ādi |tatra mahārājâdhyātmikas tejodhātur utpadyate na kutaścid āgacchati nirudhyamāno na kvacit saṃnicayaṃ gacchati |",
    "T04sanss14u:187": " iti hy abhūtvā bhavati bhūtvā ca prativigacchati svabhāvarahitatvāt ||",
    "T04sanss14u:188": " evaṃ yat kiñcid asmin kāye vāyur vāyugataṃ laghutvaṃ samudīraṇatvaṃ |",
    "T04sanss14u:189": " tat punaḥ katamat |",
    "T04sanss14u:190": " tad yathôrdhvagamā vāyavo 'dhogamāḥ pārśvâśrayāḥ pṛṣṭhâśrayāḥ kukṣigamāḥ",
    "T04sanss14u:191": " śastrakāḥ",
    "T04sanss14u:192": " [ Cambridge MS f110a ---> ]",
    "T04sanss14u:193": " kṣurakāḥ sūcakāḥ pippalakā vātâṣṭhīlā vātagulmâśvāsapraśvāsâṅgânusāriṇo vāyavêty ādi |",
    "T04sanss14u:194": " santi bahirdhā pūrve vāyavo dakṣiṇāḥ paścimôttarā vāyavaḥ sarajasaḥ arajasaḥ parīttā mahadgatā vāyavêti |",
    "T04sanss14u:195": " bhavati mahārāja sa samayo yan mahāvāyuskandhaḥ samudāgataḥ |",
    "T04sanss14u:196": " [ Bendall ed p249 ---> ]",
    "T04sanss14u:197": " vṛkṣâgrān api pātayati |",
    "T04sanss14u:198": " kuḍyān api parvatâgrān api pātayati |",
    "T04sanss14u:199": " pātayitvā nirupādāno vigacchati |",
    "T04sanss14u:200": " yaṃ satvāś cīvarakarṇikena vā vidhamanakena vātânuvṛttena vā paryeṣyante |",
    "T04sanss14u:201": " yāvad ayam ucyate bāhyo vāyudhātuḥ |",
    "T04sanss14u:202": " tasyâpy utpattiḥ pūrvavat ||ādhyātmikâkāśadhātuḥ katamaḥ |",
    "T04sanss14u:203": " yat kiñcid asmin kāye 'dhyātmaṃ pratyātmam upagatam upāttam ākāśagatam ihâbhyantarasaṃkhyābhūtaṃ",
    "T04sanss14u:204": " asphuṭam aspharaṇīyaṃ tvaṅmānsaśoṇitena |",
    "T04sanss14u:205": " tat punaḥ katamat |",
    "T04sanss14u:206": " yad asmin kāye cakṣuḥ suṣiram iti vā yāvan mukhaṃ vā mukhadvāraṃ vā kaṇṭhaṃ vā kaṇṭhanāḍyā vā yena câbhyavaharati yatra câvatiṣṭhate |",
    "T04sanss14u:207": " yena câsyâśitapītakhāditâsvāditam adhastāt pragharati |",
    "T04sanss14u:208": " ayam ucyatae ādhyātmikâkāśadhātuḥ |",
    "T04sanss14u:209": " evaṃ bāhye 'pi yad asphuṭam aspharaṇīyaṃ rūpagatenâpaliguddhaṃ suṣirabhāvaś chidraṃ |",
    "T04sanss14u:210": " ayam ucyate bāhyaḥ ākāśadhātuḥ ||",
    "T04sanss14u:211": " bhavati mahārāja sa samayo yat karmapratyayād āyatanāni prādurbhavanti tāny ākāśadhātuṃ paricārayanti",
    "T04sanss14u:212": " tatra saṃkhyā bhavaty ādhyātmikâkāśadhātur iti |",
    "T04sanss14u:213": " sa na kutaścid āgacchati |",
    "T04sanss14u:214": " bhavati samayo yad rūpaṃ bibharti sarvam ākāśībhavati |",
    "T04sanss14u:215": " tat kasya hetoḥ |",
    "T04sanss14u:216": " akṣayo hy ākāśadhātuḥ sthiro 'calaḥ |",
    "T04sanss14u:217": " tad yathā mahārājâsaṃskṛto nirvāṇadhātuḥ |",
    "T04sanss14u:218": " evam evâkāśadhātuḥ sarvatrânugato draṣṭavyaḥ |",
    "T04sanss14u:219": " tad yathâpi nāma mahārāja puruṣôtthale deśe udapānaṃ vā kuṭakaṃ vā kūpaṃ",
    "T04sanss14u:220": " vā puṣkariṇīṃ vā khānayet |",
    "T04sanss14u:221": " tat kiṃ manyase mahārāja yat tatrâkāśaḥ kutas tad āgatam iti |",
    "T04sanss14u:222": " āha |",
    "T04sanss14u:223": " na kutaścid bhagavan |",
    "T04sanss14u:224": " bhagavān āha |",
    "T04sanss14u:225": " tad yathâpi nāma mahārāja sa puruṣaḥ punar eva tad udapānaṃ vā yāvat puṣkariṇīṃ vā pūrayet",
    "T04sanss14u:226": " tat kiṃ manyase mahārāja yat tad ākāśaṃ kvacid gatam iti |",
    "T04sanss14u:227": " āha |",
    "T04sanss14u:228": " na kvacid gataṃ bhagavan |",
    "T04sanss14u:229": " tat kasya hetoḥ |",
    "T04sanss14u:230": " na hy ākā",
    "T04sanss14u:231": " [ Bendall ed p250 ---> ]",
    "T04sanss14u:232": " śa-",
    "T04sanss14u:233": " [ Cambridge MS f110b ---> ]",
    "T04sanss14u:234": " dhātur gamane vâgamane vā pratyupasthitaḥ |",
    "T04sanss14u:235": " na strībhāvena na puruṣabhāvena pratyupasthitaḥ |",
    "T04sanss14u:236": " bhagavān āha |",
    "T04sanss14u:237": " iti hi mahārāja bāhyâkāśadhātur acalaḥ |avikāraḥ |tat kasya hetoḥ |",
    "T04sanss14u:238": " śūnyo hy ākāśadhātur ākāśadhātutvena |",
    "T04sanss14u:239": " virahitâkāśadhātur ākāśadhātutvena |",
    "T04sanss14u:240": " na puruṣabhāvena na strībhāvena pratyupasthitaḥ |",
    "T04sanss14u:241": " evam eva yathābhūtaṃ samyakprajñayā draṣṭavyaṃ ||",
    "T04sanss14u:242": " tatra katamo vijñānadhātur yā cakṣurindriyâdhipateyā |",
    "T04sanss14u:243": " rūpârambaṇaprativijñaptiḥ |",
    "T04sanss14u:244": " yāvad iti hi mahārāja yā kācid varṇasaṃsthānaprativijñaptir ayam ucyate cakṣurvijñānadhātuḥ",
    "T04sanss14u:245": " pe |",
    "T04sanss14u:246": " iti hi yā ṣaḍindriyâdhipateyā ṣaḍviṣayârambaṇā viṣayavijñaptir ayam ucyate vijñānadhātuḥ |",
    "T04sanss14u:247": " sa khalu punar ayaṃ mahārāja vijñānadhātur nêndriyaniśrito na viṣayebhyâgato na madhye 'ntarasthāyī sa nâdhyātma bahirdhā nôbhayam",
    "T04sanss14u:248": " antareṇa |",
    "T04sanss14u:249": " sa khalu punar ayaṃ mahārāja vijñānadhātur vastu prativijñapya niruddhaḥ |",
    "T04sanss14u:250": " sôtpadyamāno na kutaścid āgacchati nirudhyamāno na kvacid gacchati |",
    "T04sanss14u:251": " tasya khalu punar vijñānadhātor utpādo 'pi śūnyaḥ |",
    "T04sanss14u:252": " vyayo 'pi śūnyaḥ |",
    "T04sanss14u:253": " utpanno 'pi vijñānadhātuḥ svabhāvaśūnyaḥ |",
    "T04sanss14u:254": " iti mahārāja vijñānadhātur vijñānadhātutvena śūnyo nôpalabhyate 'nyatra",
    "T04sanss14u:255": " vyavahārāt |",
    "T04sanss14u:256": " so 'pi vyavahāro na strī na puruṣaḥ |",
    "T04sanss14u:257": " evam etad yathābhūtaṃ samyakprajñayā draṣṭavyaṃ ||",
    "T04sanss14u:258": " tatra mahārāja katamac cakṣurāyatanaṃ |",
    "T04sanss14u:259": " yac caturṇāṃ mahābhūtānāṃ prasādaḥ |",
    "T04sanss14u:260": " tad yathā pṛthivīdhātor abdhātos tejodhātor vāyudhātor yāvat |",
    "T04sanss14u:261": " tatra pṛthivīdhātuprasādaś cakṣurāyatanaṃ nâbdhātuprasādo na tejodhātuprasādo na vāyudhātuprasādaś cakṣurāyatanaṃ |",
    "T04sanss14u:262": " tat kasya hetoḥ |",
    "T04sanss14u:263": " na hi pṛthivīdhātuprasādaḥ kasyacid dharmâyatanaṃ vâyatanapratilambhena vā pratyupasthitaḥ",
    "T04sanss14u:264": " evaṃ yāvan na vāyudhātuprasādaḥ kasyacid dharmasyâyatanaṃ vâyatanapratilambhena vā pratyupasthitaḥ",
    "T04sanss14u:265": " tat kasya",
    "T04sanss14u:266": " [ Bendall ed p251 ---> ]",
    "T04sanss14u:267": " hetoḥ |",
    "T04sanss14u:268": " niśceṣṭā hy ete dharmā niṣṭhāpārā nirvāṇasamā |",
    "T04sanss14u:269": " iti hi mahārājâikâikato dharmān mṛgyamāṇān cakṣurāyatanaṃ nôpalabhate",
    "T04sanss14u:270": " 'nyatra vyavahārāt |",
    "T04sanss14u:271": " tat kasya hetoḥ |",
    "T04sanss14u:272": " śūnyo hi pṛthivīdhātuprasādaḥ pṛthivīdhātuprasādena |",
    "T04sanss14u:273": " yāvac chūnyo vāyudhātuprasādo vāyudhātuprasādena |",
    "T04sanss14u:274": " ye ca dharmāḥ svabhāvena śūnyāḥ",
    "T04sanss14u:275": " [ Cambridge MS f111a ---> ]",
    "T04sanss14u:276": " kas teṣāṃ prasādo vā kṣobho vā |",
    "T04sanss14u:277": " yeṣāṃ na prasādo na kṣobhôpalabhyate |",
    "T04sanss14u:278": " kathaṃ te rūpaṃ drakṣyanti |",
    "T04sanss14u:279": " iti hy atyantatayā cakṣurāyatanaṃ śūnyaṃ cakṣurāyatanasvabhāvena tat pūrvântato nôpalabhyate",
    "T04sanss14u:280": " aparântato 'pi nôpalabhyate |",
    "T04sanss14u:281": " anāgamanatāṃ gamanatāṃ côpādāya sthānam apy asya nôpalabhyate",
    "T04sanss14u:282": " svabhāvavirahitatvāt |",
    "T04sanss14u:283": " yac ca svabhāvena na saṃvidyate |",
    "T04sanss14u:284": " na tat strī na puruṣaḥ |",
    "T04sanss14u:285": " tena kā manyanā |",
    "T04sanss14u:286": " manyanā ca nāma mahārāja māragocaraḥ |",
    "T04sanss14u:287": " amanyanā buddhagocaraḥ |",
    "T04sanss14u:288": " tat kasya hetoḥ |",
    "T04sanss14u:289": " manyanâpagatā hi sarvadharmāḥ |",
    "T04sanss14u:290": " pe |",
    "T04sanss14u:291": " tatra mahārāja katamac chrotrâyatanaṃ |",
    "T04sanss14u:292": " yac caturṇāṃ mahābhūtānāṃ prasādo |",
    "T04sanss14u:293": " yāvad iti hi mahārāja sarvadharmā vimokṣâbhimukhā dharmadhātuniyatâkāśadhātuparyavasānâprāptikā avyavahārânabhilāpyânabhilapanīyāḥ |",
    "T04sanss14u:294": " yatra mahārājêndriyāṇi pratihanyante te viṣayêty ucyante |",
    "T04sanss14u:295": " cakṣur hi rūpe pratihanyate tasmād rūpāṇi cakṣurviṣayêty ucyante |",
    "T04sanss14u:296": " evaṃ śrotraṃ śabdeṣv ity ādi |",
    "T04sanss14u:297": " tatra cakṣū rūpe pratihanyatêti nipātaḥ |",
    "T04sanss14u:298": " pratihanyanā teṣāṃ nirdiṣṭā |",
    "T04sanss14u:299": " tathā hi cakṣū rūpeṣu trividhaṃ nipatatîti |",
    "T04sanss14u:300": " anukūleṣu śubhasaṃjñayā |",
    "T04sanss14u:301": " pratikūleṣu pratighasaṃjñayā |",
    "T04sanss14u:302": " nâivânukūleṣu na pratikūleṣûpekṣayā |",
    "T04sanss14u:303": " evaṃ mano dharmeṣv ity ādi |",
    "T04sanss14u:304": " tae ime viṣayā manogocarêty ucyante |",
    "T04sanss14u:305": " atra hi manaś carati |",
    "T04sanss14u:306": " upavicarati |",
    "T04sanss14u:307": " tasmān manogocarêty ucyante |",
    "T04sanss14u:308": " yad etan mahārāja mano 'pratikūleṣu rūpeṣv anunītaṃ carati |",
    "T04sanss14u:309": " tenâsya rāgôtpadyate |",
    "T04sanss14u:310": " pratikūleṣu rūpeṣu pratihataṃ carati tenâsya",
    "T04sanss14u:311": " [ Bendall ed p252 ---> ]",
    "T04sanss14u:312": " dveṣôtpadyate |",
    "T04sanss14u:313": " nâivânukūleṣu na pratikūleṣu saṃmūḍhaṃ carati |",
    "T04sanss14u:314": " tenâsya mohôtpadyate |",
    "T04sanss14u:315": " evaṃ śabdâdiṣv api trividham ārambaṇam anubhavati pūrvavat ||",
    "T04sanss14u:316": " tatra mahārāja māyôpamānîndriyāṇi |",
    "T04sanss14u:317": " svapnôpamā viṣayāḥ |",
    "T04sanss14u:318": " tad yathâpi nāma mahārāja puruṣaḥ suptaḥ svapnântare janapadakalyā-",
    "T04sanss14u:319": " [ Cambridge MS f111b ---> ]",
    "T04sanss14u:320": " ṇyā striyā sārdhaṃ paricaret |",
    "T04sanss14u:321": " sa śayitavibuddho janapadakalyāṇīṃ striyam anusmaret |",
    "T04sanss14u:322": " tat kiṃ manyase mahārāja saṃvidyate svapnântare janapadakalyāṇī strī |",
    "T04sanss14u:323": " āha |",
    "T04sanss14u:324": " nô hîdaṃ bhagavan |",
    "T04sanss14u:325": " bhagavān āha |",
    "T04sanss14u:326": " tat kiṃ manyase mahārājâpi nu sa puruṣaḥ paṇḍitajātīyo bhavet |",
    "T04sanss14u:327": " yaḥ svapnântare janapadakalyāṇīṃ striyam anusmaret |",
    "T04sanss14u:328": " tayā vā sārdhaṃ krīḍitam abhiniveśet |",
    "T04sanss14u:329": " āha |",
    "T04sanss14u:330": " nô hîdaṃ bhagavan |",
    "T04sanss14u:331": " tat kasya hetoḥ |",
    "T04sanss14u:332": " atyantatayā hi bhagavan svapnântare janapadakalyāṇī na saṃvidyate",
    "T04sanss14u:333": " nôpalabhyate |",
    "T04sanss14u:334": " kutaḥ punar anayā sārdhaṃ paricaraṇā |",
    "T04sanss14u:335": " anyatra yāvad eva sa puruṣo vighātasya klamathasya bhāgī syāt |",
    "T04sanss14u:336": " yas tām abhiniviśet ||",
    "T04sanss14u:337": " bhagavān āha |",
    "T04sanss14u:338": " evam eva mahārāja bālo 'śrutavān pṛthagjanaś cakṣuṣā rūpāṇi dṛṣṭvā saumanasyasthānīyāny abhiniviśet",
    "T04sanss14u:339": " so 'bhiniviṣṭaḥ sann anunīyate 'nunītaḥ saṃrajyate |",
    "T04sanss14u:340": " saṃrakto rāgajaṃ karmâbhisaṃskaroti |",
    "T04sanss14u:341": " trividhaṃ kāyena caturvidhaṃ vācā trividhaṃ manasā |",
    "T04sanss14u:342": " tac ca karmâbhisaṃskṛtam āditâiva kṣīṇaṃ niruddhaṃ vigataṃ vipariṇataṃ na pūrvāṃ diśaṃ niśritya tiṣṭhati |",
    "T04sanss14u:343": " na dakṣiṇāṃ na paścimāṃ nôttarāṃ nôrdhvaṃ nâdho nânuvidiśaṃ |",
    "T04sanss14u:344": " nêha na tiryak |",
    "T04sanss14u:345": " nôbhayam antarā |",
    "T04sanss14u:346": " tat punaḥ kālântareṇa maraṇakālasamaye pratyupasthite |",
    "T04sanss14u:347": " jīvitêndriyanirodhe āyuṣaḥ parikṣayāt tatsabhāgasya karmaṇaḥ kṣīṇatvāc",
    "T04sanss14u:348": " carama-",
    "T04sanss14u:349": " [ Bendall ed p253 ---> ]",
    "T04sanss14u:350": " vijñānasya nirudhyamānasya manasârambaṇībhavati |",
    "T04sanss14u:351": " tad yathâpi nāma śayitavibuddhasya janapadakalyāṇîti manasârambaṇaṃ bhavati |",
    "T04sanss14u:352": " iti hi mahārāja caramavijñānenâdhipatinā tena ca karmaṇârambaṇenâupapattyaṃśikadvayapratyayaṃ prathamavijñānam utpadyate |",
    "T04sanss14u:353": " yadi vā narakeṣu yadi vā tiryagyonau yadi vā yamaloke yadi vâsure kāye yadi vā manuṣyeṣu yadi vā deveṣu |",
    "T04sanss14u:354": " tasya ca prathamavijñānasyâupapattyaṃśikasya samanantaraniruddhasyânantarasabhāgā cittasaṃtatiḥ pravartate |",
    "T04sanss14u:355": " yatra vipākasya pratisaṃvedanā prajñāyate |",
    "T04sanss14u:356": " tatra yaś caramavijñānasya nirodhas tatra cyutir iti saṃkhyāṃ gacchati |",
    "T04sanss14u:357": " yaḥ",
    "T04sanss14u:358": " [ Cambridge MS f112a ---> ]",
    "T04sanss14u:359": " prathamavijñānasya prādurbhāvas tatrôpapattiḥ |",
    "T04sanss14u:360": " iti hi mahārāja na kaścid dharmo 'smāl lokāt paraṃ lokaṃ gacchati |",
    "T04sanss14u:361": " cyutyupapattī ca prajāyete |",
    "T04sanss14u:362": " tatra mahārāja caramavijñānam utpadyamānaṃ na kutaścid āgacchati",
    "T04sanss14u:363": " ||nirudhyamānaṃ na kvacid gacchati |",
    "T04sanss14u:364": " karmâpy utpadyamānaṃ na kutaścid āgacchati |",
    "T04sanss14u:365": " nirudhyamānaṃ na kvacid gacchati |",
    "T04sanss14u:366": " prathamavijñānam apy utpadyamānaṃ na kutaścid āgacchati |",
    "T04sanss14u:367": " nirudhyamānaṃ ca na kvacid gacchati |",
    "T04sanss14u:368": " tat kasya hetoḥ |",
    "T04sanss14u:369": " svabhāvavirahitatvāt |",
    "T04sanss14u:370": " caramavijñānaṃ caramavijñānena śūnyaṃ |",
    "T04sanss14u:371": " karma karmaṇā śūnyaṃ |",
    "T04sanss14u:372": " prathamavijñānaṃ prathamavijñānena śūnyaṃ |",
    "T04sanss14u:373": " cyutiś cyutyā śūnyā |",
    "T04sanss14u:374": " upapattir upapattyā śūnyā |",
    "T04sanss14u:375": " karmaṇāṃ câbandhyatā prajāyate vipākasya ca pratisaṃvedanā na câtra kaścit kartā na bhoktânyatra nāmasaṃketāt |",
    "T04sanss14u:376": " [ Bendall ed p254 ---> ]",
    "T04sanss14u:377": " tad yathâpi nāma mahārāja puruṣaḥ suptaḥ svapnântare śatruṇā sārdhaṃ saṃgrāmayet |",
    "T04sanss14u:378": " sa śayitavibuddhaḥ |",
    "T04sanss14u:379": " tam evânusmaret |",
    "T04sanss14u:380": " tat kiṃ manyase mahārāja saṃvidyate svapnântare śatruḥ |",
    "T04sanss14u:381": " śatruṇā vā sārdhaṃ saṃgrāmêti |",
    "T04sanss14u:382": " āha |",
    "T04sanss14u:383": " nô hîdaṃ bhagavan |",
    "T04sanss14u:384": " bhagavān āha |",
    "T04sanss14u:385": " tat kiṃ manyase mahārājâpi nu sa puruṣaḥ paṇḍitajātīyo bhavet |",
    "T04sanss14u:386": " yo 'sau svapnântare śatrum abhiniviśet |",
    "T04sanss14u:387": " śatruṇā vā sārdhaṃ saṃgrāmaṃ |",
    "T04sanss14u:388": " āha |",
    "T04sanss14u:389": " nô hîdaṃ bhagavan |",
    "T04sanss14u:390": " tat kasya hetoḥ |",
    "T04sanss14u:391": " atyantatayā hi bhagavan svapne śatrur na saṃvidyate kutaḥ punas tena sārdhaṃ saṃgrāmaḥ |",
    "T04sanss14u:392": " anyatra yāvad eva sa puruṣo vighātasya klamathasya ca bhāgī syāt yas tam abhiniviśet |",
    "T04sanss14u:393": " bhagavān āha |",
    "T04sanss14u:394": " evam eva mahārāja bālo 'śrutavān pṛthagjanaś cakṣuṣā rūpāṇi dṛṣṭvā daurmanasyāsthānīyāny abhiniviśate 'bhiniviṣṭaḥ san pratihanyate |",
    "T04sanss14u:395": " pratihataḥ saṃtuṣyati |",
    "T04sanss14u:396": " duṣṭo doṣajaṃ karmâbhisaṃskarotîti pūrvavat |",
    "T04sanss14u:397": " tad yathâpi nāma mahārāja puruṣah",
    "T04sanss14u:398": " [ Cambridge MS f112b ---> ]",
    "T04sanss14u:399": " suptaḥ svapnântare piśācena paripātyamāno bhītaḥ saṃoham āpadyate |",
    "T04sanss14u:400": " sa śayitavibuddhas taṃ piśācaṃ taṃ ca saṃmoham anusmaret |",
    "T04sanss14u:401": " tat kiṃ manyase mahārāja saṃvidyante svapne piśācaḥ saṃmoho vā |",
    "T04sanss14u:402": " yāvad evam eva mahārāja bālo 'śrutavān pṛthagjanaś cakṣuṣā rūpāṇi",
    "T04sanss14u:403": " dṛṣṭvôpekṣāsthānīyāny abhiniviśate 'bhiniviṣṭaḥ san muhyati mūḍho mohajaṃ",
    "T04sanss14u:404": " karmâbhisaṃskarotîti pūrvavat |",
    "T04sanss14u:405": " tad yathâpi nāma mahārāja puruṣaḥ suptaḥ svapnântare janapadakalyāṇyā gāyantyā madhuraṃ gītasvaraṃ madhuraṃ ca tantrīsvaraṃ ca śṛṇuyāt |",
    "T04sanss14u:406": " sā tena gītavāditena paricārayet |",
    "T04sanss14u:407": " sa śayitavibuddhas tad eva gītavāditam anusmaret |",
    "T04sanss14u:408": " tat kiṃ manyase mahārājâpi nu sa puruṣaḥ paṇḍitajātīyaḥ svapnântare janapadakalyāṇyā gītavāditam abhiniviśet |",
    "T04sanss14u:409": " āha |",
    "T04sanss14u:410": " nô hîdaṃ bhagavan |",
    "T04sanss14u:411": " bhagavān āha |",
    "T04sanss14u:412": " tat kasya hetoḥ |",
    "T04sanss14u:413": " atyantatayā hi bhagavan svapnântare janapadakalyāṇī strī na saṃvidyate nôpalabhyate |",
    "T04sanss14u:414": " kutaḥ punar asyā gītavāditaṃ |",
    "T04sanss14u:415": " anyatra yāvad eva sa puruṣo",
    "T04sanss14u:416": " [ Bendall ed p255 ---> ]",
    "T04sanss14u:417": " vighātasya klamathasya ca bhāgī syāt |",
    "T04sanss14u:418": " yas tad abhiniviśet |",
    "T04sanss14u:419": " bhagavān āha |",
    "T04sanss14u:420": " evam eva mahārāja bālo 'śrutavān pṛthagjanaḥ śrotreṇa śabdān śrutvā saumanasyasthānīyāny abhiniviśate",
    "T04sanss14u:421": " iti pūrvavat |",
    "T04sanss14u:422": " evaṃ gandhâdiṣu tridhā tridhā veditavyam ||",
    "T04sanss14u:423": " pe ||atra mahārāja mānasaṃ niveśayitavyaṃ |",
    "T04sanss14u:424": " kim ity ahaṃ sadevakasya lokasya cakṣur bhaveyaṃ |",
    "T04sanss14u:425": " ulkā pradīpâlokabhūtaḥ |",
    "T04sanss14u:426": " kūlaṃ naus tīrthaṃ |",
    "T04sanss14u:427": " nāyakaḥ pariṇāyakaḥ daiśikaḥ sârthavāhaḥ |",
    "T04sanss14u:428": " puro javeyaṃ |",
    "T04sanss14u:429": " mukto mocayeyam āśvastâśvāsayeyaṃ parinirvṛttaḥ parinirvāpayeyam iti |",
    "T04sanss14u:430": " pūrvā hi koṭir mahārāja na prajñāyate 'iśvaryâdhipatyānām anubhūya mānānāṃ |",
    "T04sanss14u:431": " iti hi mahārāja māyôpamānîndriyāṇy a-",
    "T04sanss14u:432": " [ Cambridge MS f113a ---> ]",
    "T04sanss14u:433": " tṛptāny atarṣaṇīyāni |",
    "T04sanss14u:434": " svapnôpamā viṣayâtarṣakâtṛptikarāḥ ||atrânantayaśaścakravartinaḥ kathā svargāc ca patite tasmin sarājakaiḥ pauraiḥ parivṛtâivaṃ paṭhyate |",
    "T04sanss14u:435": " tad yathâpi nāma mahārāja sarpirmaṇḍo vā navanītamaṇḍo vā taptāyāṃ vālukāyām upanikṣipto 'vasīdati",
    "T04sanss14u:436": " na saṃtiṣṭhate |",
    "T04sanss14u:437": " evam eva mahārājânantayaśâvasīdati na saṃtiṣṭhate |",
    "T04sanss14u:438": " atha rājā priyaṃkaro rājānam anantayaśasaṃ tathâvasīdantaṃ |",
    "T04sanss14u:439": " upasaṃkramyâitad avocat |",
    "T04sanss14u:440": " kiṃ vayaṃ mahārāja lokasya vyākuryāmaḥ |",
    "T04sanss14u:441": " kiṃ rājño 'nantayaśasaḥ subhāṣitam iti |",
    "T04sanss14u:442": " sâha |",
    "T04sanss14u:443": " vaktavyaṃ |",
    "T04sanss14u:444": " mahārājânantayaśāś caturdvīpeṣu rājyâiśvaryaṃ kārayitvâbandhyamanorathatām anubhūya sarvadrumâkālaphalatāṃ",
    "T04sanss14u:445": " sarvôpadravaprasrabdhisarvasatvâbandhyamanorathatāṃ gandhôdakavarṣaṃ",
    "T04sanss14u:446": " hiraṇyavarṣaṃ suvarṇavarṣaṃ sarvôpakaraṇavarṣaṃ cânubhūya caturo mahādvīpān adhyāvasitvā śakrasyârdhâsanam ākramyātîcchayā na mukto 'tṛptâiva kāmaiḥ kālagatêti |",
    "T04sanss14u:447": " evaṃ tvaṃ mahārāja vyākuryêty evam uktvā ca rājânantayaśāḥ kālam akārṣīt |",
    "T04sanss14u:449": " ta-",
    "T04sanss14u:450": " [ Bendall ed p256 ---> ]",
    "T04sanss14u:451": " smāt tarhi te mahārāja marīcikāyām udakasvabhāvo nâbhūn na bhaviṣyati na câitarhi vidyate",
    "T04sanss14u:452": " evam eva mahārāja rūpavedanāsaṃjñā saṃskāravijñanāṃ svabhāvo nâbhūn na bhaviṣyati na câitarhi vidyatae ity ādi ||",
    "T04sanss14u:453": " punar apy uktaṃ |",
    "T04sanss14u:454": " etāvac câitat jñeyam |",
    "T04sanss14u:455": " yad uta saṃvṛtiḥ paramârthaś ca |",
    "T04sanss14u:456": " tac ca bhagavatā śūnyataḥ sudṛṣṭaṃ suviditaṃ susākṣātkṛtaṃ |",
    "T04sanss14u:457": " tena sa sarvajñêty ucyate |",
    "T04sanss14u:458": " tatra saṃvṛtir lokapracāratas tathāgatena dṛṣṭā |",
    "T04sanss14u:459": " yaḥ punaḥ paramârthaḥ so 'nabhilāpyaḥ |",
    "T04sanss14u:460": " [ Cambridge MS f113b ---> ]",
    "T04sanss14u:461": " anājñeyo 'vijñeyo 'deśito 'prakāśito yāvad akriyo yāvan na lābho nâlābho",
    "T04sanss14u:462": " na sukhaṃ na duṣkhaṃ na yaśo nâyaśaḥ |",
    "T04sanss14u:463": " na rūpaṃ nârūpam ity ādi ||",
    "T04sanss14u:464": " tatra jinena jagasya kṛtena saṃvṛti deśita lokahitāya |",
    "T04sanss14u:465": " yena jagat sugatasya sakāśe saṃjanayīha prasādasukhârthe ||",
    "T04sanss14u:466": " saṃvṛti prajñamayī narasiṃhaḥ ṣaḍgatayo bhaṇi satvagaṇānāṃ |",
    "T04sanss14u:467": " narakatiraś ca tathâiva ca pretān āsurakāya narāṃś ca marūṃś ca ||",
    "T04sanss14u:468": " nīcakulāṃs tathôccakulāṃś ca āḍhyakulāṃś ca daridrakulāṃś cêty ādi ||",
    "T04sanss14u:469": " [ Bendall ed p257 ---> ]",
    "T04sanss14u:470": " punaś côktaṃ |",
    "T04sanss14u:471": " katamâiṣa dharmo yo bhagavatā vyākṛto 'nuttarāyāṃ samyaksaṃbodhau |",
    "T04sanss14u:472": " kiṃ rūpam uta vedanâho śvit saṃjñôtâho saṃskārâtha vijñānaṃ bhagavatā",
    "T04sanss14u:473": " vyākṛtam anuttarāyāṃ samyaksaṃbodhāv iti |",
    "T04sanss14u:474": " teṣām etad abhūt |",
    "T04sanss14u:475": " na rūpaṃ yāvan na vijñānaṃ bhagavatā vyākṛtam anuttarāyāṃ samyaksaṃbodhau",
    "T04sanss14u:476": " tat kasya hetoḥ |",
    "T04sanss14u:477": " anutpādo hi rūpam anutpādo bodhiḥ |",
    "T04sanss14u:478": " tat katham anutpādo 'nutpādam abhisaṃbudhyate |",
    "T04sanss14u:479": " evaṃ yāvad vijñānam ||",
    "T04sanss14u:480": " pe ||",
    "T04sanss14u:481": " tad evam anupalabhyamāneṣu sarvadharmeṣu katamo 'tra buddhaḥ |",
    "T04sanss14u:482": " katamā bodhiḥ |",
    "T04sanss14u:483": " katamo bodhisatvaḥ |",
    "T04sanss14u:484": " katamad vyākaraṇam |",
    "T04sanss14u:485": " śūnyaṃ hi rūpaṃ rūpeṇa yāvad vijñānaṃ ||",
    "T04sanss14u:486": " pe ||yāvad eva vyavahāramātram etat |",
    "T04sanss14u:487": " nāmadheymātraṃ saṃketamātraṃ saṃvṛtimātraṃ prajñaptimātraṃ |",
    "T04sanss14u:488": " nâlam atra paṇḍitair abhiniveśôtpādayitavyêti ||",
    "T04sanss14u:489": " tathâtrâivâhuḥ |",
    "T04sanss14u:490": " nirmāṇaratayo devā yathā vayaṃ bhagavan |",
    "T04sanss14u:491": " bhagavato bhāṣitasyârtham ājānīmaḥ |",
    "T04sanss14u:492": " sarvadharmā bhūtakoṭir anantakoṭir anāvaraṇakoṭir apratiṣṭhitakoṭir ity ādi ||",
    "T04sanss14u:493": " sarvadharmā bhagavan bodhiḥ |",
    "T04sanss14u:494": " svabhāvavirahitā boddhavyāḥ |",
    "T04sanss14u:495": " antaśânantaryāṇy api bodhiḥ |",
    "T04sanss14u:496": " tat kasya hetoḥ |",
    "T04sanss14u:497": " aprakṛtikā hi bhagavan bodhir aprakṛtikāni ca pañcânantaryāṇi |",
    "T04sanss14u:498": " tenôcyate ānantaryāṇi bodhir iti |",
    "T04sanss14u:499": " tathā vihasyante bhagavan ye kecit parinirvātukāmāḥ |",
    "T04sanss14u:500": " tat kasya hetoḥ |",
    "T04sanss14u:501": " yadi kaścit saṃsārapratipa-",
    "T04sanss14u:502": " [ Cambridge MS f114a ---> ]",
    "T04sanss14u:503": " nno bhavet |",
    "T04sanss14u:504": " sa nirvāṇaṃ paryeṣatae iti ||",
    "T04sanss14u:505": " punar uktaṃ |",
    "T04sanss14u:506": " bhūtakoṭir iti bhagavan yad uktaṃ nirmāṇaratibhir devais tatra vayaṃ bhūtam api nôpalabhāmahe",
    "T04sanss14u:507": " kiṃ punar asya koṭim |",
    "T04sanss14u:508": " tat kasya hetoḥ |",
    "T04sanss14u:509": " yo hi kaścid bhagavan bhūtam upalabhate |",
    "T04sanss14u:510": " koṭim api sa tasyôpalabhate dvaye câsau caratîti ||",
    "T04sanss14u:511": " tathâtrâiva sahāṃpatibrahmaṇā śāstā stutaḥ ||",
    "T04sanss14u:512": " supiti yatha naraḥ kṣudhâbhibhūtaḥ śatarasabhojanabhuñjino ca tṛptaḥ |",
    "T04sanss14u:513": " na pi ca kṣudha na bhojanaṃ na satvaḥ supina yathâiva nidṛṣṭa sarvadharmāḥ",
    "T04sanss14u:514": " [ Bendall ed p258 ---> ]",
    "T04sanss14u:515": " bhaṇi naru paṭhane manojñavācaṃ priyu bhavatī na ca saṃkramo 'sti vācaṃ |",
    "T04sanss14u:516": " na ca vacana câsya rakta vācām upalabhase na ca tatra saṃśayo 'sti ||",
    "T04sanss14u:517": " śruṇati yatha manojña vīṇaśabdaṃ madhura na câsti svabhāvataḥ sa śabdaḥ |",
    "T04sanss14u:518": " tathêmi vidu skandha prekṣamāṇo na labhati bhāvu svabhāvataḥ sumedhāḥ ||",
    "T04sanss14u:519": " pe ||",
    "T04sanss14u:520": " yatha naru iha śaṅkhaśabda śrutvā vimṛśati vidva kuto ya prādubhūtaḥ |",
    "T04sanss14u:521": " na ca labhati svabhāva śūnyabhāvaṃ tatha tv aya dṛṣṭa narêndra sarvadharmāḥ ||yatha naru iha bhojanaṃ praṇītaṃ vimṛśati aṅgaśu siddham asvabhāvam |",
    "T04sanss14u:522": " yatha rasu tatha te 'ṅga tatsvabhāvās tatha tv aya dṛṣṭa maharṣi",
    "T04sanss14u:523": " sarvadharmāḥ ||",
    "T04sanss14u:524": " yatha naru ihêndrayaṣṭi dṛṣṭvā vimṛśati aṅgaśu niḥsvabhāva śūnyam |",
    "T04sanss14u:525": " vimṛśatu yatha yaṣṭi te 'ṅga śūnyās tatha tv aya dṛṣṭa maharṣi",
    "T04sanss14u:526": " sarvadharmāḥ ||puravara yathâṅgaśo vibhajya nagaru svabhāvatu nāmato na",
    "T04sanss14u:527": " labdham |",
    "T04sanss14u:528": " yatha nagara tathâṅga sarvaśūnyās tatha tv aya dṛṣṭa narêndra sarvadharmāḥ",
    "T04sanss14u:529": " mudita yatha narāga mukta bherī harṣa janeti svabhāvaśūnyaśabdā |",
    "T04sanss14u:530": " svaru yatha tatha te 'ṅga tatsvabhāvaṃ tatha tv aya dṛṣṭa maharṣi",
    "T04sanss14u:531": " sarvadharmāḥ ||",
    "T04sanss14u:532": " [ Bendall ed p259 ---> ]",
    "T04sanss14u:533": " hanatu yatha narasya tāṃ hi bherīṃ pratighu na vidyati nâpi snehadhātuḥ |",
    "T04sanss14u:534": " vimṛśatu bherîva te 'ṅga tatsvabhāvās tatha tv aya dṛṣṭa narêndra",
    "T04sanss14u:535": " sarvadharmāḥ ||hanatu yatha narasya tāṃ hi bherīṃ svaru na sa manyati",
    "T04sanss14u:536": " rāmayāmi lokam |",
    "T04sanss14u:537": " svaru yatha tatha te 'ṅga tatsvabhāvāḥ",
    "T04sanss14u:538": " [ Cambridge MS f114b ---> ]",
    "T04sanss14u:539": " tatha tv aya dṛṣṭa narêndra sarvadharmāḥ ||",
    "T04sanss14u:540": " hanatu yatha narasya tasya bheryāṃ na pi svaru aṅgaśu nâpi sa svatantraḥ |",
    "T04sanss14u:541": " svaru yatha tatha te 'ṅga tatsvabhāvās tatha tv aya dṛṣṭa maharṣi",
    "T04sanss14u:542": " sarvadharmāḥ ||",
    "T04sanss14u:543": " punaś côktaṃ |",
    "T04sanss14u:544": " satvârambaṇanāyakena kathitā maitrī śubhābhāvanā |",
    "T04sanss14u:545": " satvaś câsya vibhāvitaḥ suviditaṃ niḥsatva sarvaṃ jagat |",
    "T04sanss14u:546": " tatrâivaṃ dvipadôttamo 'kaluṣo niḥsaṃśayā mānasaḥ |",
    "T04sanss14u:547": " tena tvā sugataṃ vibhāvitamatiṃ pūjema pūjâriham ||",
    "T04sanss14u:548": " duṣkhaṃ cā sugatā [[DOUBT]] daśaddiśigataṃ nâivaṃ parīdṛśyate |",
    "T04sanss14u:549": " [ Bendall ed p260 ---> ]",
    "T04sanss14u:550": " satveṣū karuṇā ca nāma bhaṇitā devâtideva tvayā |",
    "T04sanss14u:551": " evaṃ bho jinapuṅgavā jinamataṃ ajñāta yathāvataḥ |",
    "T04sanss14u:552": " tena tvāṃ dvipadôttamā naravarāḥ pūjema pūjâriham ||",
    "T04sanss14u:553": " satvānâiva na duṣkhaṃ śākyamuninā yasyâpanītaṃ dukhaṃ |",
    "T04sanss14u:554": " jātās te muditāś ca hṛṣṭamanaso 'ratīś ca tair nôditāḥ ||",
    "T04sanss14u:555": " evaṃ buddhanayaṃ acintiyanayaṃ yāthāvato jānato |",
    "T04sanss14u:556": " tasmāt pūjiya tvāṃ narāṇa pravaraṃ prāyema prāptaṃ phalaṃ ||",
    "T04sanss14u:557": " kāyaḥ kāyavivarjitena muninā nâsādito mārgatāṃ |",
    "T04sanss14u:558": " nâivaṃ te smṛtināyakā na bhaṇitā nâiva pramuṣṭā smṛtiḥ ||",
    "T04sanss14u:559": " uktaṃ cô sugatena bhāvapathimāḥ kāyaṃ gatā bhāvanāḥ |",
    "T04sanss14u:560": " evaṃ buddhanayaṃ viditva sugatā pūjā kṛtā tāyinaḥ ||",
    "T04sanss14u:561": " bhāvethaḥ śamathaṃ vipaśyanam ayaṃ mārgaṃ dukhā śāntaye |",
    "T04sanss14u:562": " [ Bendall ed p261 ---> ]",
    "T04sanss14u:563": " śāntās te bhagavan savāsanamalā yehī jagat kliṣyate ||",
    "T04sanss14u:564": " śamathaś câtha vipaśyanā na ca malā sarve 'ti śūnyā mune |",
    "T04sanss14u:565": " asmin devagaṇā na kāṅkṣa kvacanā pūjentu tvāṃ nāyakaṃ |",
    "T04sanss14u:566": " ity ādi ||",
    "T04sanss14u:567": " punar uktaṃ |",
    "T04sanss14u:568": " śūnyaṃ hi cakṣuś cakṣuḥsvabhāvena |",
    "T04sanss14u:569": " yasya ca dharmasya svabhāvo na vidyate so 'vastukaḥ |",
    "T04sanss14u:570": " yo 'vastukaḥ so 'pariniṣpannaḥ yo 'pariniṣpannaḥ sa nôtpadyate na nirudhyate |",
    "T04sanss14u:571": " pe ||",
    "T04sanss14u:572": " yat triṣv apy adhvasu nôpalabhyate na tac cakṣur nêndriyaṃ kathaṃ tasya",
    "T04sanss14u:573": " vyavahāro jñeyaḥ |",
    "T04sanss14u:574": " tad yathâpi nāma riktamuṣṭir alīkaḥ |",
    "T04sanss14u:575": " yāvad eva nāmamātraṃ nô tu khalu paramâ-",
    "T04sanss14u:576": " [ Cambridge MS f115a ---> ]",
    "T04sanss14u:577": " rthato riktam upalabhyate na muṣṭiḥ |",
    "T04sanss14u:578": " evaṃ cakṣuś cêndriyaṃ ca rikte muṣṭisadṛśam alīkam asadbhūtaṃ tucchaṃ mṛṣāmoṣadharme bālôpalāpanaṃ mūrkhasaṃmohanam yāvad eva nāmamātram ||",
    "T04sanss14u:579": " punar atrâivâha |",
    "T04sanss14u:580": " svapnântare mahāvṛṣṭir āsravāṇāṃ pravartanā |",
    "T04sanss14u:581": " darśitā te mahāvīrâsravôtpattipaṇḍitāḥ ||",
    "T04sanss14u:582": " svapne yathā śiraśchedo dṛṣṭas te āsravakṣayaḥ |",
    "T04sanss14u:583": " darśitaḥ sarvavijñānāṃ sarvadarśin namo 'stu te ||",
    "T04sanss14u:584": " atrâiva ca drumeṇa kinnararājena bhagavān pṛṣṭaḥ pratyāha |",
    "T04sanss14u:585": " yad vadasi śūnyatāṃ ca vyākaraṇaṃ |",
    "T04sanss14u:586": " câpy ahaṃ na jānāmi |",
    "T04sanss14u:587": " syād yadi kiṃcid aśūnyaṃ na bhavej jinenâsya vyākaraṇam ||",
    "T04sanss14u:588": " kiṃkāraṇaṃ |",
    "T04sanss14u:589": " tathā hi |",
    "T04sanss14u:590": " sthitaṃ bhavet tat svake bhave |",
    "T04sanss14u:591": " kūṭasthanirvikāraṃ |",
    "T04sanss14u:592": " na tasya vṛddhir na parihāṇiḥ |",
    "T04sanss14u:593": " na kriyā na ca kāraṇaṃ |",
    "T04sanss14u:594": " yat svabhāvaśūnyam ādarśamaṇḍale supariśuddhe saṃdṛśyate pratibi-",
    "T04sanss14u:595": " [ Bendall ed p262 ---> ]",
    "T04sanss14u:596": " mbam |",
    "T04sanss14u:597": " tathâiva druma jānīhîmān dharmān |",
    "T04sanss14u:598": " avikāraṃ dharmadhātum imāṃ ca pūjāṃ drumâṅgaśo vicārayasi |",
    "T04sanss14u:599": " aṅgaśo nirīkṣya pūjāṃ |",
    "T04sanss14u:600": " katame 'vikāriṇo 'ṅgāḥ ||",
    "T04sanss14u:601": " yad api ca nirīhakatvaṃ kriyāṃ ca na jānase mayā proktaṃ |",
    "T04sanss14u:602": " śakaṭâṅga saṃnipātaṃ nirīkṣva śakaṭasya câiva kriyāṃ ||",
    "T04sanss14u:603": " karma ca me ākhyātaṃ kartā na vidyate daśasu dikṣu |",
    "T04sanss14u:604": " vātêritād iva taror yathā hi nivartate vahniḥ ||",
    "T04sanss14u:605": " na ca māruto na ca taruś cetayati hutâśanaṃ ca yajane |",
    "T04sanss14u:606": " na nivartate vahnis tathâiva karmasya kartāraḥ ||",
    "T04sanss14u:607": " yad api vadase na ca saṃcaya puṇyasya hi vidyate |",
    "T04sanss14u:608": " sucaritasya samudāgamaś ca |",
    "T04sanss14u:609": " bodhis tasyâpi śṛṇu kramanta tvaṃ |",
    "T04sanss14u:610": " yathā bhaṇasi manuṣyāṇām āyuḥparimāṇaṃ varṣaśataṃ jīvin |",
    "T04sanss14u:611": " na câsti varṣapuñjī |",
    "T04sanss14u:612": " ayam api samudāgamas tadvad iti ||",
    "T04sanss14u:613": " bhagavatyām apy uktaṃ |",
    "T04sanss14u:614": " kiṃ punar āyuṣman subhūte utpanno dharmôtpadyate utânutpannaḥ |",
    "T04sanss14u:615": " subhūtir āha |",
    "T04sanss14u:616": " nâham āyuṣman śāriputrôtpannasya dharmasyôtpattim icchā-",
    "T04sanss14u:617": " [ Cambridge MS f115b ---> ]",
    "T04sanss14u:618": " mi na cânutpannasyêti ||",
    "T04sanss14u:619": " [ Bendall ed p263 ---> ]",
    "T04sanss14u:620": " dharmasaṃgītyām apy uktaṃ |",
    "T04sanss14u:621": " tathatā tathatêti kulaputra śūnyatāyâitad adhivacanaṃ |",
    "T04sanss14u:622": " sā ca śūnyatā nôtpadyate na nirudhyate |",
    "T04sanss14u:623": " āha |",
    "T04sanss14u:624": " yady evaṃ dharmāḥ śūnyôktā bhagavatā tasmāt sarvadharmā nôtpatsyante na nirotsyante |",
    "T04sanss14u:625": " nirārambho bodhisatvaḥ |",
    "T04sanss14u:626": " āha |",
    "T04sanss14u:627": " evam eva kulaputra tathā yathâbhisaṃbudhyase sarvadharmā nôtpadyante na nirudhyante |",
    "T04sanss14u:628": " āha |",
    "T04sanss14u:629": " yad etad uktaṃ bhagavatā |",
    "T04sanss14u:630": " saṃskṛtā dharmôtpadyante nirudhyante cêty asya tathāgatabhāṣitasya ko 'bhiprāyaḥ |",
    "T04sanss14u:631": " āha |",
    "T04sanss14u:632": " utpādanirodhâbhiniviṣṭaḥ kulaputra lokasaṃniveśaḥ |",
    "T04sanss14u:633": " tatra tathāgato mahākāruṇiko lokasyôttrāsapadaparihārârthaṃ vyavahāravaśād uktavān utpadyante nirudhyante cêti |",
    "T04sanss14u:634": " na câtra kasyacid dharmasyôtpādo na nirodhêti ||",
    "T04sanss14u:635": " punar atra evôktaṃ |",
    "T04sanss14u:636": " tatra bhagavaṃś cakṣūrūpeṣu na raṇati śrotraṃ |",
    "T04sanss14u:637": " śabdeṣu |",
    "T04sanss14u:638": " yāvan manodharmeṣu na raṇati |",
    "T04sanss14u:639": " sa dharmaḥ |",
    "T04sanss14u:640": " tatra kathaṃ cakṣūrūpeṣu na raṇati |",
    "T04sanss14u:641": " saṃsargâbhāvāt |",
    "T04sanss14u:642": " na hi cakṣūrūpeṇa saṃsṛjyate |",
    "T04sanss14u:643": " yāvan na manodharmeṇa saṃsṛjyate |",
    "T04sanss14u:644": " yan na saṃsṛjyate tan na raṇati |",
    "T04sanss14u:645": " advitīyasya bhagavan dharmasya raṇaṃ nâsti |",
    "T04sanss14u:646": " advitīyāś ca bhagavan sarvadharmāḥ parasparaṃ na jānanti na vijānanti |",
    "T04sanss14u:647": " na kalpayanti na vikalpayanti |",
    "T04sanss14u:648": " na saṃbhavanti na visaṃbhavanti |",
    "T04sanss14u:649": " na hīyante na varddhante |",
    "T04sanss14u:650": " na rajyanti |",
    "T04sanss14u:651": " na virajyanti |",
    "T04sanss14u:652": " na saṃsaranti na parinirvānti nâite kasyacit |",
    "T04sanss14u:653": " nâiṣāṃ kaścit |",
    "T04sanss14u:654": " nâite bhagavan dharmôdvijante na saṃkliśyante na vyavadāyante |",
    "T04sanss14u:655": " evam ahaṃ bhagavan jānāmy evam avabudhye |",
    "T04sanss14u:656": " yad apy ahaṃ |",
    "T04sanss14u:657": " bhagavann evaṃ vadāmi |",
    "T04sanss14u:658": " evam ahaṃ jānāmy evam ahaṃ budhyāmîti |",
    "T04sanss14u:659": " āyatanānām eṣa vikāraḥ |",
    "T04sanss14u:660": " na ca bhagavann āyatanānām evaṃ bhavati |",
    "T04sanss14u:661": " asmākam eṣa vikārêti |",
    "T04sanss14u:662": " yo hy evaṃ jānāti sa na kenacit sārddhaṃ vivadati |",
    "T04sanss14u:663": " yan na vivadati tac chramaṇadharmam anusaratîti |",
    "T04sanss14u:664": " tathā dharmadarśanaṃ-",
    "T04sanss14u:665": " [ Cambridge MS f116a ---> ]",
    "T04sanss14u:666": " buddhadarśanaṃ sarvasatvadarśanaṃ sarvasatva-",
    "T04sanss14u:667": " [ Bendall ed p264 ---> ]",
    "T04sanss14u:668": " hetupratyayadarśanaṃ śūnyatādarśanaṃ śūnyatādarśanam adarśanaṃ |",
    "T04sanss14u:669": " adarśanaṃ bhagavan sarvadharmāṇāṃ darśanaṃ samyagdarśanam iti ||",
    "T04sanss14u:670": " katham anadhiṣṭhānā saṃvṛtir yuktā |",
    "T04sanss14u:671": " kathaṃ punar ayuktā |",
    "T04sanss14u:672": " yathâsati sthāṇau puruṣabhrāntiḥ |",
    "T04sanss14u:673": " kasya punaḥ śūnyatāvādinaḥ paramârthataḥ sthāṇuḥ siddho yadāśrayāt puruṣabhrāntiḥ syād |",
    "T04sanss14u:674": " amūlâiva ca sarvadharmās tatvato mūlânupapatteḥ ||",
    "T04sanss14u:675": " tathā côktam āryavimalakīrtinirdeśe |",
    "T04sanss14u:676": " abhūtaparikalpasya kiṃ mūlaṃ |",
    "T04sanss14u:677": " āha |",
    "T04sanss14u:678": " viparyastā saṃjñā mūlaṃ |",
    "T04sanss14u:679": " āha |",
    "T04sanss14u:680": " viparyastāyāḥ saṃjñāyāḥ kiṃ mūlaṃ |",
    "T04sanss14u:681": " apratiṣṭhānaṃ mūlaṃ |",
    "T04sanss14u:682": " āha |",
    "T04sanss14u:683": " apratiṣṭhāyāḥ kiṃ mūlaṃ |",
    "T04sanss14u:684": " āha |",
    "T04sanss14u:685": " yan mañjuśrīr apratiṣṭhānaṃ na tasya kiñcin mūlam iti hy apratiṣṭhānamūlapratiṣṭhitāḥ sarvadharmêti",
    "T04sanss14u:686": " iyaṃ samāsataḥ prajñāpāramitā cittaśuddhyarthinā bhāvayitavyā |",
    "T04sanss14u:687": " bhāvayitvā ca kleśaripuraṇakuśalena bhavitavyaṃ |",
    "T04sanss14u:688": " na svagṛhaśūreṇa ||",
    "T04sanss14u:689": " yathôktam āryadharmasaṃgītisūtre |",
    "T04sanss14u:690": " na śūnyatāvādī lokadharmaiḥ saṃhriyate 'niśritatvāt |",
    "T04sanss14u:691": " na sa lābhena saṃhṛṣyāti |",
    "T04sanss14u:692": " alābhena na vimanā bhavati |",
    "T04sanss14u:693": " yaśasā na vismayate 'yaśasā na saṃkucati |",
    "T04sanss14u:694": " nindayā nâvalīyate |",
    "T04sanss14u:695": " praśaṃsayā nânunīyate |",
    "T04sanss14u:696": " sukhena na rajyate duṣkhena na virajyate |",
    "T04sanss14u:697": " yo hy evaṃ lokadharmair na saṃhriyate sa śūnyatāṃ jānītae iti ||",
    "T04sanss14u:698": " tathā śūnyatāvādino na kvacid anurāgo na virāgaḥ |",
    "T04sanss14u:699": " yasmin rajyeta tac chūnyam eva jānīte |",
    "T04sanss14u:700": " śūnyam eva paśyati |",
    "T04sanss14u:701": " nâsau śūnyatāṃ jānīte yaḥ kvacid dharme rajyate vā virajyate vā tathā nâsau śūnyatāṃ jānīte yaḥ kenacit sārddhaṃ vigrahaṃ vivādaṃ vā kuryāc chūnyam eva jānīte tac chūnyam eva paśyatîty ādi ||",
    "T04sanss14u:702": " etat saṃkṣepāc cittaśodhanam ||",
    "T04sanss14u:703": " [ Bendall ed p265 ---> ]",
    "T04sanss14u:704": " athâivam api paramaviśuddhir dharmadarśane sati |",
    "T04sanss14u:705": " iha pañcakaṣāyasaṃkliṣṭasya kalyāṇamitrâvasāditasya vā saṃkṣepeṇa tāvat",
    "T04sanss14u:706": " kutra",
    "T04sanss14u:707": " [ Cambridge MS f116b ---> ]",
    "T04sanss14u:708": " yatnaṃ kṛtvā śīghraṃ cittaśuddhir bhavati |",
    "T04sanss14u:709": " ātmabahumānaparâvajñātyāge 'nayor mūlam ātmasatvadṛṣṭiḥ |",
    "T04sanss14u:710": " sā câitadabhyāsāt sukaraṃ prahīyatae iti paragauravam ātmâvajñā câivaṃ bhāvanīyā ||",
    "T04sanss14u:711": " yadi satvo yadi skandhāḥ kṣamatā sarvathā sthitā |",
    "T04sanss14u:712": " ekasya hi parâtmatvaṃ viruddhaṃ saṃbhavet kathaṃ ||",
    "T04sanss14u:713": " vinâlambanam apy etad ācaranty eva dehinaḥ |",
    "T04sanss14u:714": " anādikalyānâbhyāsāt kim abhyāsasya duṣkaram ||",
    "T04sanss14u:715": " evam abhyāsavaśyatve tulye kasmāt sukhôdayam |",
    "T04sanss14u:716": " paragauravam utsṛjya svasukhāyān yad iṣyate ||",
    "T04sanss14u:717": " cintāmaṇir yathôktāś ca santi gauravahetavaḥ |",
    "T04sanss14u:718": " na tu me gauravāt saukhyam ihâpi janadurbhagāt ||",
    "T04sanss14u:719": " tasmāt satvântare yadvad rūkṣamatsaramāninaḥ |",
    "T04sanss14u:720": " ātmasnehavato vṛttir bhāvayet tadviparyayam ||",
    "T04sanss14u:721": " ātmano bahumāno 'yaṃ stutinindâdisekataḥ |",
    "T04sanss14u:722": " vardhate nārakavaśāt sekān narakavahnivat ||",
    "T04sanss14u:723": " [ Bendall ed p266 ---> ]",
    "T04sanss14u:724": " śabdas tāvad acittatvān māṃ stautîti na saṃbhavaḥ |",
    "T04sanss14u:725": " paraḥ kila mayi prītêty ayaṃ me matibhramaḥ ||",
    "T04sanss14u:726": " tattuṣṭyâiva mama prītiḥ sāmānye na sadā astu sā |",
    "T04sanss14u:727": " tatsukhena na cet kāryaṃ tena tuṣṭena kiṃ mama ||",
    "T04sanss14u:728": " anyatra mayi vā prītyā kiṃ hi me parakīyayā |",
    "T04sanss14u:729": " na me pareṇa tuṣṭena kāye saukhyam ihâṇv api ||",
    "T04sanss14u:730": " evaṃ jñātvā prahātavyā kalpanā nirvibandhanā |",
    "T04sanss14u:731": " akīrtinindā satkārâivaṃ jñeyāś ca niṣphalāḥ ||",
    "T04sanss14u:732": " na dharmo nâyur ārogyaṃ na balaṃ vandanâdibhiḥ |",
    "T04sanss14u:733": " yadvad utprāsyamānasya vikārair anyakāyikaiḥ ||",
    "T04sanss14u:734": " hṛṣṭasyâtha viṣaṇṇasya lābhâlābhau samôdayau |",
    "T04sanss14u:735": " vivarjya niṣphalaṃ tasmād bhaveyaṃ śailamānasaḥ ||",
    "T04sanss14u:736": " saṃstavatyāgāc ca śīghraṃ cittaviśuddhir bhavati |",
    "T04sanss14u:737": " iti ||",
    "T04sanss14u:738": " tatrâpi cintyate |",
    "T04sanss14u:739": " nimittôdgrahasaṃbhūtā pratyabhijñā punaḥ punaḥ |",
    "T04sanss14u:740": " utpādayaty anunayaṃ jāyate pratigho 'py ataḥ ||",
    "T04sanss14u:741": " pratighânunayau yasya tasya pāpam avāritam |",
    "T04sanss14u:742": " abhyākhyānāni citrāṇi mātsaryaṃ cêrṣyayā saha ||",
    "T04sanss14u:743": " [ Bendall ed p267 ---> ]",
    "T04sanss14u:744": " lābhâdikāmatā nāmêty ādy āvartate bahu |",
    "T04sanss14u:745": " tasmāt sarvaprayatnena saṃstavaṃ pra-",
    "T04sanss14u:746": " [ Cambridge MS f117a ---> ]",
    "T04sanss14u:747": " haren muniḥ || sādṛśyād anyad apy etad vārisrotovad īkṣyate |",
    "T04sanss14u:748": " tad evêdam iti bhrāntyā tatve tiṣṭhāmy ato balāt ||",
    "T04sanss14u:749": " avastu câitat sādṛśyaṃ duṣkhaṃ ca janayiṣyati |",
    "T04sanss14u:750": " ahaṃ câitac ca sarvaṃ ca na cirān na bhaviṣyati |",
    "T04sanss14u:751": " iti ||",
    "T04sanss14u:752": " ātmabhāvapariśuddhiś caturdaśaḥ paricchedaḥ ||",
    "T04sanss14u:753": " Copyright (c) 2002 by Jens Braarvig - Oslo"
}