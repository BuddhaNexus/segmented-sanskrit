{
    "T06asmahsuu:0": " mahāyānasūtrālaṃkāraḥ",
    "T06asmahsuu:2": " namaḥ sarvabuddhabodhisattvebhyaḥ prathamo 'dhikāraḥ",
    "T06asmahsuu:3": " arthajño 'rthavibhāvanāṃ prakurute vācā padaiścāmalai-",
    "T06asmahsuu:4": " rduḥkhasyottaraṇāya duḥkhitajane kāruṇyatastanmayaḥ |",
    "T06asmahsuu:5": " dharmasyottamayānadeśitavidheḥ sattveṣu tadgāmiṣu śliṣṭāmarthagatiṃ niruttaragatāṃ pañcātmikāṃ darśayan || Msa_1.1 ||",
    "T06asmahsuu:6": " arthajño 'rthavibhāvanāṃ prakurute.........[ityādi] koṣadeśamārabhya ko 'laṃkaroti |",
    "T06asmahsuu:7": " arthajñaḥ |",
    "T06asmahsuu:8": " kamalaṃkāramalaṃkaroti arthavibhāvanāṃ kurute |",
    "T06asmahsuu:9": " kena vācā padaiścāmalaiḥ |",
    "T06asmahsuu:10": " amalayā vācetiṣa........[pauryādinā] amalaiḥ padairiti yuktaiḥ sahitairiti vistaraḥ |",
    "T06asmahsuu:11": " na hi vinā vācā padavyañjanairartho vibhāvayituṃ śakyata iti |",
    "T06asmahsuu:12": " kasmai duḥkhasyottaraṇāya duḥkhitajane kāruṇyatastanmayaḥ |",
    "T06asmahsuu:13": " duḥkhitajane yatkāruṇyaṃ tasmātkāruṇyatastanmaya iti kāruṇyamayaḥ |",
    "T06asmahsuu:14": " kasyālaṃkāraṃ karoti |",
    "T06asmahsuu:15": " dharmasyottamayānadeśitavidheḥ |",
    "T06asmahsuu:16": " uttamayānasya deśito vidhiryasmindharme tasya dharmasya |",
    "T06asmahsuu:17": " kasminnalaṃkaroti |",
    "T06asmahsuu:18": " sattveṣu tadgāmiṣu |",
    "T06asmahsuu:19": " nimittasaptamyeṣā.........[mahāyāna]gāmisattvanimittamityarthaḥ |",
    "T06asmahsuu:20": " katividhamalaṃkāraṃ karoti |",
    "T06asmahsuu:21": " pañcavidham |",
    "T06asmahsuu:22": " śliṣṭāmarthagatiṃ niruttaragatāṃ pañcātmikāṃ darśayan |",
    "T06asmahsuu:23": " śliṣṭāmiti yuktām |",
    "T06asmahsuu:24": " niruttaragatāmityanuttarajñāna[yāna]gatām |",
    "T06asmahsuu:25": " tāmidānīṃ pañcātmikāmarthagatiṃ dvitīyena ślokena darśayati |",
    "T06asmahsuu:26": " ghaṭitamiva suvarṇaṃ vārijaṃ vā vibuddhaṃ sukṛtamiva subhojyaṃ bhujyamānaṃ kṣudhārtaiḥ |",
    "T06asmahsuu:27": " (MSA_Bagchi 2)",
    "T06asmahsuu:28": " vidita iva sulekho ratnapeṭeva muktā vivṛta iha sa dharmaḥ prītimagryāṃ dadhāti || Msa_1.2",
    "T06asmahsuu:29": " anena ślokena pañcabhirdṛṣṭāntaiḥ sa hi dharmaḥ pañcavidhamarthamadhikṛtya deśitaḥ sādhyaṃ vyutpādyaṃ cintyamacintyaṃ pariniṣpannaṃ cādhigamārthaṃ pratyātmavedanīyaṃ bodhipakṣasvabhāvam so 'nena sūtrālaṃkāreṇa vivṛtaḥ prītimagryāṃ dadhāti |",
    "T06asmahsuu:30": " yathākramaṃ ghaṭitasuvarṇādivat |",
    "T06asmahsuu:31": " yadā sa dharmaḥ prakṛtyaiva guṇayuktaḥ kathaṃ so 'laṃkriyata ityasya codyasya parihārārthaṃ tṛtīyaḥ ślokaḥ |",
    "T06asmahsuu:32": " yathā bimbaṃ bhūṣāprakṛtiguṇavaddarpaṇagataṃ viśiṣṭaṃ prāmodyaṃ janayati nṛṇāṃ darśanavaśāt",
    "T06asmahsuu:33": " tathā dharmaḥ sūktaprakṛtiguṇayukto 'pi satataṃ vibhaktārthastuṣṭiṃ janayati viśiṣṭāmiha satām anena kiṃ darśayati |",
    "T06asmahsuu:34": " yathā bimbaṃ bhūṣayā prakṛtyaiva guṇavat ādarśagataṃ darśanavaśādviśiṣṭaṃ prāmodyaṃ janayatyevaṃ sa dharmaḥ subhāṣitaiḥ prakṛtyaiva guṇayukto 'pi satataṃ vibhaktārthastuṣṭiṃ viśiṣṭāṃ janayati buddhimatāmatastuṣṭiviśeṣotpādanādalaṃkṛta iva bhavatīti |",
    "T06asmahsuu:35": " ataḥ paraṃ tribhiḥ ślokaistasmindharme trividhamanuśaṃsaṃ darśayatyādarotpādanārtham |",
    "T06asmahsuu:36": " āghrāyamāṇakaṭukaṃ svādurasaṃ yathauṣadhaṃ tadvat |",
    "T06asmahsuu:37": " dharma[rmo] dvayavyavasthā[stho] vyañjanato 'rtho na ca[rthataśca]jñeyaḥ",
    "T06asmahsuu:38": " rājeva durārādho dharmo 'yaṃ vipulagāḍhagambhīraḥ |",
    "T06asmahsuu:39": " ārādhitaśca tadvadvaraguṇadhanadāyako bhavati || Msa_1.5 ||",
    "T06asmahsuu:40": " ratnaṃ jātyamanarthaṃ[rghaṃ]yathāparīkṣakajanaṃ na toṣayati |",
    "T06asmahsuu:41": " dharmastathāyamabughaṃ viparyayāttoṣayati tadvat || Msa_1.6 ||",
    "T06asmahsuu:42": " (MSA_Bagchi 3)",
    "T06asmahsuu:43": " trividho 'nuśaṃsaḥ |",
    "T06asmahsuu:44": " āvaraṇaprahāṇahetutvamauṣadhopamatvena |",
    "T06asmahsuu:45": " dvayavyavastha iti vyañjanārthavyavasthaḥ |",
    "T06asmahsuu:46": " vibhutvahetutvamabhijñādivaiśeṣikaguṇairśvaryadānādrājopamatvena |",
    "T06asmahsuu:47": " āryadha[ja]nopabhogahetutvaṃ ca anartha[rgha]jātyaratnopamatvena |",
    "T06asmahsuu:48": " parīkṣakajana āryajano veditavyaḥ |",
    "T06asmahsuu:49": " naivedaṃ mahāyānaṃ buddhavacanaṃ kutastasyāyamanuśaṃso bhaviṣyatītyatra vipratipannāstasya buddhavacanatvaprasādhanārthaṃ kāraṇavibhājyamārabhya ślokaḥ |",
    "T06asmahsuu:50": " ādāvavyākaraṇātsamapravṛtteragocarātsiddheḥ |",
    "T06asmahsuu:51": " bhāvābhāve 'bhāvātpratipakṣatvādrutānyatvāt || Msa_1.7 ||",
    "T06asmahsuu:52": " ādāvavyākaraṇāt yadyetatsaddharmāntarāyipaścātkenāpyutpāditam |",
    "T06asmahsuu:53": " kasmādādau bhagavatā na vyākṛtamanāgatabhaya[bhaṃga]vat |",
    "T06asmahsuu:54": " samapravṛtteḥ samakālaṃ ca śrāvakayānena mahāyānasya pravṛttirupalabhyate na paścāditi kathamasyābuddhavacanatvaṃ vijñāyate |",
    "T06asmahsuu:55": " agocarānnāyamevamudāro gambhīraśca dharmastārkikāṇāṃ gocaraḥ |",
    "T06asmahsuu:56": " tīrthikaśāstreṣu tatprakārānupalambhāditi |",
    "T06asmahsuu:57": " nāyamanyairbhāṣito yujyate |",
    "T06asmahsuu:58": " ucyamāne 'pi tadanadhimukteḥ |",
    "T06asmahsuu:59": " siddherathānyenābhisaṃbudhya bhāṣitaḥ |",
    "T06asmahsuu:60": " siddhamasya buddhavacanatvam |",
    "T06asmahsuu:61": " sa eva buddho yo 'bhisaṃbudhya evaṃ bhāṣate |",
    "T06asmahsuu:62": " bhāvābhāve 'bhāvādyadi",
    "T06asmahsuu:63": " mahāyānaṃ kiṃcidasti tasya bhāva[ve] siddhamidaṃ buddhavacanamato 'nyasya",
    "T06asmahsuu:64": " mahāyānasyābhāvāt |",
    "T06asmahsuu:65": " atha nāsti tasyābhāve śrāvakayānasyāpyabhāvāt |",
    "T06asmahsuu:66": " śrāvakayānaṃ buddhavacanaṃ na mahāyānamiti na yujyate vinā buddhayānena buddhānāmanutpādāt",
    "T06asmahsuu:67": " pratipakṣatvāt |",
    "T06asmahsuu:68": " bhāvyamānaṃ ca mahāyānaṃ sarvanirvikalpajñānāśrayatvena kleśānāṃ pratipakṣo bhavati tasmād buddhavacanam |",
    "T06asmahsuu:69": " rutānyatvāt |",
    "T06asmahsuu:70": " na cāsya yathārutamarthastasmānna yathārutārthānusāreṇedamabuddhavacanaṃ veditabyam |",
    "T06asmahsuu:71": " yaduktamādāvavyākaraṇādityanābhogādetadanāgatāṃ bhagavatā na vyākṛtamiti kasyacit syādata upekṣāyā ayoge ślokaḥ |",
    "T06asmahsuu:72": " pratyakṣacakṣuṣo buddhāḥ śāsanasya ca rakṣakāḥ |",
    "T06asmahsuu:73": " adhmanyanāvṛtajñānā upekṣāto na yujyate || Msa_1.8 ||",
    "T06asmahsuu:74": " anena kiṃ darśayati |",
    "T06asmahsuu:75": " tribhiḥ kāraṇairanāgatasya mahataḥ śāsanopadravasyopekṣā na yujyate |",
    "T06asmahsuu:76": " buddhānāmayatnato jñānapravṛtteḥ pratyakṣacakṣuṣkatayā śāsanarakṣāyāśca[yāṃ ca] yatnavatvāt",
    "T06asmahsuu:77": " anāgatajñānasamarthyācca sarvakālāvyāhatajñānatayeti |",
    "T06asmahsuu:78": " yaduktaṃ bhāvābhāve 'bhāvāditi |",
    "T06asmahsuu:79": " etadeva śrāvakayānaṃ mahāyānametenaiva mahābodhiprāptiriti kasyacitsyādataḥ śrāvakayānasya mahāyānatvāyoge ślokaḥ |",
    "T06asmahsuu:80": " (MSA_Bagchi 4)",
    "T06asmahsuu:81": " vaikalyato virodhādanupāyatvāttathāpyanupadeśāt |",
    "T06asmahsuu:82": " na śrāvakayānamidaṃ bhavati mahāyānadharmākhyam || Msa_1.9 ||",
    "T06asmahsuu:83": " vaikalyātparārthopadeśasya |",
    "T06asmahsuu:84": " na hi śrāvakayāne kaścitparārtha upadiṣṭaḥ śrāvakāṇāmātmano nirvidvirāgavimuktimātropāyopadeśāt",
    "T06asmahsuu:85": " na ca svārtha eva pareṣūpadiśyamānaḥ parārtho bhavitumarhati |",
    "T06asmahsuu:86": " virodhāt |",
    "T06asmahsuu:87": " svārthe hi paro niyujyamānaḥ svārtha eva prayujyate sa ātmana eva parinirvāṇārthaprayukto 'nuttarāṃ samyaksaṃbodhimabhisaṃbhotsyata iti viruddhametat |",
    "T06asmahsuu:88": " na ca śrāvakayānenaiva cirakālaṃ bodhau ghaṭamāno buddho bhavitumarhati |",
    "T06asmahsuu:89": " anupāyatvāt |",
    "T06asmahsuu:90": " anupāyo hi śrāvakayānaṃ buddhatvasya na cānupāyena ciramapi prayujyamānaḥ prārthitamarthaṃ prāpnoti |",
    "T06asmahsuu:91": " śrṛṅgādiva dugdhaṃ na",
    "T06asmahsuu:92": " bhasrayā[bhasrāyāḥ] |",
    "T06asmahsuu:93": " athānyathāpyatropadiṣṭaṃ yathā bodhisattvena prayoktavyam |",
    "T06asmahsuu:94": " tathāpyanupadeśānna śrāvakayānameva mahāyānaṃ bhaviturmahati |",
    "T06asmahsuu:95": " na hi sa tādṛśa upadeśa etasminnupalabhyate |",
    "T06asmahsuu:96": " viruddhameva cānyonyaṃ śrāvakayānaṃ mahāyānaṃ cetyanyonyavirodhe ślokaḥ |",
    "T06asmahsuu:97": " āśayasyopadeśasya prayogasya virodhataḥ |",
    "T06asmahsuu:98": " upastambhasya kālasya yat hīnaṃ hīnameva tat || Msa_1.10 ||",
    "T06asmahsuu:99": " kathaṃ viruddham |",
    "T06asmahsuu:100": " pañcabhirvirodhaiḥ |",
    "T06asmahsuu:101": " āśayopadeśaprayogopastambhakālavirodhaiḥ |",
    "T06asmahsuu:102": " śrāvakayāne hyātmaparinirvāṇāyaivāśayastadarthamevopadeśastadarthameva prayogaḥ parīttaśca puṇyajñānasaṃbhārasaṃgṛhīta upastambhaḥ, kālena cālpena tadarthaprāptiryāvattribhirapi janmabhiḥ |",
    "T06asmahsuu:103": " mahāyāne tu sarvaṃ viparyayeṇa",
    "T06asmahsuu:104": " | tasmādanyonyavirodhād yad yānaṃ hīnaṃ hīnameva tat |",
    "T06asmahsuu:105": " na tanmahāyānaṃ bhavitumarhati |",
    "T06asmahsuu:106": " buddhavacanasyedaṃ lakṣaṇaṃ yatsūtre 'vatarati vinaye saṃdṛśyate dharmatāṃ",
    "T06asmahsuu:107": " ca na vilomayati |",
    "T06asmahsuu:108": " na caivaṃ mahāyānam, sarvadharmaniḥsvabhāvatvopadeśāt |",
    "T06asmahsuu:109": " tasmānna buddhavacanamiti kasyacitsyādato lakṣaṇāvirodhe ślokaḥ |",
    "T06asmahsuu:110": " svake 'vatārātsvasyaiva vinaye darśanādapi |",
    "T06asmahsuu:111": " audāryādapi gāmbhīryādaviruddhaiva dharmatā || Msa_1.11 ||",
    "T06asmahsuu:112": " anena ślokena kiṃ darśayati |",
    "T06asmahsuu:113": " avataratyevedaṃ svasmin mahāyānasūtre svasya ca kleśasya[kleśaḥ?] vinayaḥ[vinaye]saṃdṛśyate",
    "T06asmahsuu:114": " yo mahāyāne bodhisattvānāṃ kleśaḥ uktaḥ |",
    "T06asmahsuu:115": " vikalpakleśā hi bodhisattvāḥ |",
    "T06asmahsuu:116": " audāryagāmbhīryalakṣaṇatvācca |",
    "T06asmahsuu:117": " na dharmatāṃ vilomayatyathaiva hi dharmatā mahābodhiprāptaye tasmānnāsti lakṣaṇavirodhaḥ |",
    "T06asmahsuu:118": " (MSA_Bagchi 5)",
    "T06asmahsuu:119": " agocarādityuktamatarstakagocaratvāyoge ślokaḥ |",
    "T06asmahsuu:120": " niśrito 'niyato 'vyāpī sāṃvṛtaḥ khedavānapi |",
    "T06asmahsuu:121": " bālāśrayo matastarkastasyāto viṣayo na tat || Msa_1.12 ||",
    "T06asmahsuu:122": " adṛṣṭasatyāśrayo hi tarkaḥ kaścidāgamaniśrito bhavati |",
    "T06asmahsuu:123": " aniyataśca bhavati kālāntareṇānyathāpratyavagamāt |",
    "T06asmahsuu:124": " avyāpī ca na sarvajñeyaviṣayaḥ |",
    "T06asmahsuu:125": " saṃvṛtisatyaviṣayaśca na paramārthaviṣayaḥ |",
    "T06asmahsuu:126": " khedavāṃśca pratibhānaparyādānāt |",
    "T06asmahsuu:127": " mahāyānaṃ tu na niśritaṃ yāvadakhedavat |",
    "T06asmahsuu:128": " śatasāhasrikādyanekasūtropadeśāt |",
    "T06asmahsuu:129": " ato na tarkasya tadviṣayaḥ |",
    "T06asmahsuu:130": " anupāyatvāt śrāvakayāne na buddhatvaṃ prāptamityuktam, atha mahāyānaṃ kathamupāyo yukta ityupāyatvayoge ślokaḥ |",
    "T06asmahsuu:131": " audāryādapi gāmbhīryātparipāko 'vikalpanā |",
    "T06asmahsuu:132": " deśanāto dvayasyāsmin sa copāyo niruttare || Msa_1.13 ||",
    "T06asmahsuu:133": " anena ślokena kiṃ darśayati |",
    "T06asmahsuu:134": " prabhāvaudāryadeśanayā sattvānāṃ paripākaḥ prabhāvādhimuktito ghaṭanāt |",
    "T06asmahsuu:135": " gāmbhīryadeśanayā avikalpanā, ata etasya dvayasyāsmin mahāyāne deśanā |",
    "T06asmahsuu:136": " sa copāyo niruttare jñāne, tābhyāṃ yathākramaṃ sattvānāṃ paripācanādātmanaśca buddhadharmaparipākāditi",
    "T06asmahsuu:137": " ye punarasmāt trasanti tadarthamasthānatrāsādīnave kāraṇatvena ślokaḥ |",
    "T06asmahsuu:138": " tadasthānatrāso bhavati jagatāṃ dāhakaraṇo mahāpuṇyaskandhaprasavakaraṇāddīrghasamayam |",
    "T06asmahsuu:139": " agotro 'sanmitro 'kṛtamatirapūrvācittaśubha-",
    "T06asmahsuu:140": " strasatyasmin dharme patati mahato 'rthādgat iha || Msa_1.14 ||",
    "T06asmahsuu:141": " trāsāsthāne trāsastadasthānatrāsaḥ |",
    "T06asmahsuu:142": " dāhakaraṇo bhavatyapāyeṣu |",
    "T06asmahsuu:143": " kiṃ kāraṇam |",
    "T06asmahsuu:144": " mahataḥ apuṇyaskandhaprasavasya karaṇāt |",
    "T06asmahsuu:145": " kiyantaṃ kālamiti dīrghasamayam |",
    "T06asmahsuu:146": " evaṃ paścādādīnavaḥ |",
    "T06asmahsuu:147": " yena ca kāraṇena yāvantaṃ ca kālaṃ tat saṃdarśayati |",
    "T06asmahsuu:148": " kiṃ punaḥ kāraṇe tu satīti caturvidhaṃ trāsakāraṇaṃ darśayati |",
    "T06asmahsuu:149": " gotraṃ cāsya na bhavati sanmitraṃ vā avyutpannamatirvā bhavati mahāyānadharmatāyāṃ pūrvaṃ vānupacitaśubho bhavati |",
    "T06asmahsuu:150": " patati mahato 'rthāditi mahābodhisaṃbhārārthāt |",
    "T06asmahsuu:151": " aprāptaparihāṇito 'paramādīnavaṃ",
    "T06asmahsuu:152": " darśayati |",
    "T06asmahsuu:153": " (MSA_Bagchi 6)",
    "T06asmahsuu:154": " trāsakāraṇamuktamatrāsakāraṇaṃ vaktavyamityatrāsakāraṇatve ślokaḥ |",
    "T06asmahsuu:155": " tadanyānyā[nyasyā?]bhāvātparamagahanatvādanugamāt",
    "T06asmahsuu:156": " vicitrasyākhyānād dhruvakathanayogādvahumukhāt |",
    "T06asmahsuu:157": " yathākhyānaṃ nārthādbhagavati ca bhāvātigahanāt na dharme 'smiṃstrāso bhavati viduṣāṃ yonivicayāt tadanyānyā[nyasyā?]bhāvāditi tato 'nyasya mahāyānasyābhāvāt |",
    "T06asmahsuu:158": " atha śrāvakayānameva mahāyānaṃ syādanyasya śrāvakasya pratyekabuddhasya vābhāvaḥ syāt |",
    "T06asmahsuu:159": " sarva eva hi buddhā bhaveyuḥ |",
    "T06asmahsuu:160": " paramagahanatvācca |",
    "T06asmahsuu:161": " sarvajñajñānamārgasyānugamācca tulyakālapravṛttyā |",
    "T06asmahsuu:162": " vicitrasyākhyānāt |",
    "T06asmahsuu:163": " vicitraścātra saṃbhā[sā?]ramārga ākhyāyate na kevalaṃ śūnyataiva |",
    "T06asmahsuu:164": " tasmāda[ā]bhiprāyikenānena bhavitavyamiti |",
    "T06asmahsuu:165": " dhruvakathanayogād,",
    "T06asmahsuu:166": " bahumukhādabhīkṣṇaṃ cātra śūnyatā kathyate bahumiśca paryāyaisteṣu teṣu sūtrānteṣu tasmādbhavitavyamatra mahatā prayojanena |",
    "T06asmahsuu:167": " anyathā hi satkṛtpratiṣedhamātrakṛtamabhabiṣyaditi |",
    "T06asmahsuu:168": " yathākhyānaṃ nārthāt na cāsya yathārutamartho 'smādapi trāso na yuktaḥ |",
    "T06asmahsuu:169": " bhagavati ca bhāvātigahanādatigahanaśca buddhānāṃ bhāvo durājñeyastasmānnāsmābhistadajñānāttrasitavyamiti",
    "T06asmahsuu:170": " evaṃ yoniśaḥ pravicayādviduṣāṃ trāso na bhavati |",
    "T06asmahsuu:171": " dūrānupraviṣṭajñānagocaratve ślokaḥ |",
    "T06asmahsuu:172": " śrutaṃ niśrityādau prabhavati manaskāra iha yo manaskārājjñānaṃ prabhavati ca tattvārthaviṣayam",
    "T06asmahsuu:173": " tato dharmaprāptiḥ prabhavati ca tasminmatirato yadā pratyātmaṃ sā kathamasati tasminvyavasitiḥ śrutaṃ niśrityādau manaskāraḥ prabhavati yo yoniśa ityarthaḥ |",
    "T06asmahsuu:174": " yoniśo manaskārāttattvārthaviṣayaṃ jñānaṃ prabhavati lokottarā samyagdṛṣṭiḥ,",
    "T06asmahsuu:175": " tatastatphalasya dharmasya prāptiḥ, tatastasmin prāpte matirvimuktijñānaṃ",
    "T06asmahsuu:176": " prādurbhavati |",
    "T06asmahsuu:177": " evaṃ yadā pratyātmaṃ sā matirbhavati, kathamasati tasminneṣā vyavasitirniścayo bhavati naivedaṃ buddhavacanamitie |",
    "T06asmahsuu:178": " atrāsapadasthānatve ślokaḥ |",
    "T06asmahsuu:179": " ahaṃ na boddhā na gabhīraboddhā buddhau gabhīraṃ kimatarkagamyam |",
    "T06asmahsuu:180": " kasmād gabhīrārthavidāṃ ca mokṣa ityetaduttrāsapadaṃ na yuktam || Msa_1.17",
    "T06asmahsuu:181": " (MSA_Bagchi 7)",
    "T06asmahsuu:182": " yadi tāvadahamasya na boddhetyuttrāsapadam, tanna yuktam |",
    "T06asmahsuu:183": " atha buddho 'pi",
    "T06asmahsuu:184": " gambhī[bhī?] rasya padārthasya na boddhā sa kiṃ gabhīraṃ",
    "T06asmahsuu:185": " deśayiṣyatītyuttrāsapadam, tadayuktam |",
    "T06asmahsuu:186": " atha gambhī[bhī]raṃ",
    "T06asmahsuu:187": " kasmādatarkagamyamityuttrāsapadam, tanna yuktam |",
    "T06asmahsuu:188": " atha kasmād gabhīrārthavidāmeva mokṣo na tārkikāṇāmityuttrāsapadam, tanna yuktam |",
    "T06asmahsuu:189": " anadhimuktita eva tatsidvau ślokaḥ |",
    "T06asmahsuu:190": " hīnādhimukteḥ sunihīnadhātorhī naiḥ sahāyaiḥ parivāritasya |",
    "T06asmahsuu:191": " audāryagāmbhīryasudeśite 'smin dharme 'dhimuktiryadi nāsti siddham ||",
    "T06asmahsuu:192": " yasya hīnā cādhika[cādhi]muktiḥ, tataśca hīna eva dhātuḥ samudāgata ālayavijñānabhāvanā",
    "T06asmahsuu:193": " hīnaireva sahāyaiḥ samānādhimuktidhātukairyaḥ parivāritastasyāsminnaudāryagāmbhīryasudeśite mahāyānadharme yadyadhimuktirnāsti, ata eva siddhamutkṛṣṭamidaṃ mahāyānamiti |",
    "T06asmahsuu:194": " aśrutasūtrāntapratikṣepāyoge ślokaḥ |",
    "T06asmahsuu:195": " śrutānusāreṇa hi buddhimattāṃ labdhvāśrute yaḥ prakarotyavajñām |",
    "T06asmahsuu:196": " śrute vicitre sati cāprameye śiṣṭe kuto niścayameti mūḍhaḥ || Msa_1.19 ||",
    "T06asmahsuu:197": " kāmaṃ tāvadadhimuktirna syādaśrutānāṃ tu sūtrāntānāmaviśeṣeṇa pratikṣepo na yuktaḥ |",
    "T06asmahsuu:198": " śrutānusāreṇaiva hi buddhimattvaṃ labdhvā yaḥ śruta evāvajñāṃ karoti mūḍhaḥ sa satyevāvaśiṣṭe śrute vicitre cāprameye ca kutaḥ kāraṇānniścayameti na tadbuddhavacanamiti |",
    "T06asmahsuu:199": " na hi tasya śrutādanyabdalamasti tasmādaśrutvā pratikṣepo na yuktaḥ |",
    "T06asmahsuu:200": " yadapi ca śrutaṃ tadyoniśo manasi kartavyaṃ nāyoniśa ityayoniśomanasikārādīnave ślokaḥ |",
    "T06asmahsuu:201": " yathārute 'rthe parikalpyamāne svapratyayo hānimupaiti buddheḥ |",
    "T06asmahsuu:202": " svākhyātatāṃ ca kṣipati kṣatiṃ ca prāpnoti dharme",
    "T06asmahsuu:203": " pratighāvatīva[pratīghātameva] || Msa_1.20 ||",
    "T06asmahsuu:204": " (MSA_Bagchi 8)",
    "T06asmahsuu:205": " svapratyaya iti svayaṃdṛṣṭiparāmarśako, na vijñānāmantikādarthaparyeṣī |",
    "T06asmahsuu:206": " hānimupaiti buddheriti yathābhū[ru]tajñānādaprāptiparihānitaḥ |",
    "T06asmahsuu:207": " dharmasya ca svākhyātatāṃ pratikṣipati tannidānaṃ cāpuṇyaprabhāvāt kṣatiṃ prāpnoti |",
    "T06asmahsuu:208": " dharme ca pratighātamāvaraṇaṃ ca dharmavyasanasaṃvartanīyaṃ karmetyayamatrādīnavaḥ |",
    "T06asmahsuu:209": " ayathāvataścā[ayathārutañcā]rthamavijānato 'pi pratighāto na yukta iti pratighātāyoge ślokaḥ",
    "T06asmahsuu:210": " manaḥ pradoṣaḥ prakṛtipraduṣṭo ['yathārute cāpi]hyayuktarūpaḥ |",
    "T06asmahsuu:211": " prāgeva saṃdehagatasya dharme tasmādupekṣaiva varaṃ hyadoṣā || Msa_1.21 ||",
    "T06asmahsuu:212": " prakṛtipraduṣṭa iti prakṛtisāvadyaḥ |",
    "T06asmahsuu:213": " tasmādupekṣaiva varam |",
    "T06asmahsuu:214": " kasmāt |",
    "T06asmahsuu:215": " sā hyadoṣā |",
    "T06asmahsuu:216": " pratighātastu sadoṣaḥ |",
    "T06asmahsuu:217": " | mahāyānasūtrālaṃkāre mahāyānasiddhyadhikāraḥ prathamaḥ ||",
    "T06asmahsuu:218": " (MSA_Bagchi 9)",
    "T06asmahsuu:219": " dvitīyo 'dhikāraḥ",
    "T06asmahsuu:220": " śaraṇagamanaviśeṣasaṃgrahaślokaḥ |",
    "T06asmahsuu:221": " ratnāni yo hi śaraṇapragato 'tra yāne jñeyaḥ sa eva paramaḥ śaraṇa[ṇaṃ]",
    "T06asmahsuu:222": " gatānām |",
    "T06asmahsuu:223": " sarvatragābhyupagamādhigamābhibhūtibhedaiścaturvidhamayārthaviśeṣaṇena ||",
    "T06asmahsuu:224": " sa eva paramaḥ śaraṇaṃ gatānāmiti |",
    "T06asmahsuu:225": " kena kāraṇena |",
    "T06asmahsuu:226": " caturvidhasvabhāvārthaviśeṣaṇena |",
    "T06asmahsuu:227": " caturvidho 'rthaḥ",
    "T06asmahsuu:228": " sarvatragābhyupagamādhigamābhibhūtibhedato veditavyaḥ |",
    "T06asmahsuu:229": " sarvatragārthaḥ |",
    "T06asmahsuu:230": " abhyupagamārthaḥ |",
    "T06asmahsuu:231": " adhigamārthaḥ |",
    "T06asmahsuu:232": " abhibhavārthaḥ |",
    "T06asmahsuu:233": " te punaruttaratra nirdekṣyante |",
    "T06asmahsuu:234": " tathāpyatra śaraṇapragatānāṃ bahuduṣkarakāryatvāt kecinnotsahante |",
    "T06asmahsuu:235": " ślokaḥ",
    "T06asmahsuu:236": " yasmādādau duṣkara eṣa vyavasāyo duḥsādho 'sau naikasahasrairapi kalpaiḥ |",
    "T06asmahsuu:237": " siddho yasmātsattvahitādhānamahārthastasmādagre yāna ihāgraśaraṇārthaḥ ||",
    "T06asmahsuu:238": " etena tasya śaraṇagamanavyavasāyasya praṇidhānapratipattiviśeṣābhyāṃ yaśohetutvaṃ darśayati",
    "T06asmahsuu:239": " phalaprāptiviśeṣeṇa mahārthatvam |",
    "T06asmahsuu:240": " pūrvādhikṛte sarvatragārthe ślokaḥ |",
    "T06asmahsuu:241": " sarvān sattvāṃstārayituṃ yaḥ pratipanno yāne jñāne sarvagate kauśalyayuktaḥ |",
    "T06asmahsuu:242": " yo nirvāṇe saṃsaraṇe 'pyekaraso 'sau [saṃsṛtiśāntyekaraso 'sau]",
    "T06asmahsuu:243": " jñeyo dhīmāneṣa hi sarvatraga evam || Msa_2.3 ||",
    "T06asmahsuu:244": " etena caturvidhaṃ sarvatragārthaṃ...........................",
    "T06asmahsuu:245": " asāṃketikaṃ dharmatāaprātilambhikaṃ ceti prabhedalakṣaṇā pravṛttiraudārikasūkṣmaprabhedena",
    "T06asmahsuu:246": " (MSA_Bagchi 10)",
    "T06asmahsuu:247": " śaraṇapratipattiviśeṣaṇe ślokaḥ |",
    "T06asmahsuu:248": " śaraṇagatimimāṃ gato mahārthāṃ guṇagaṇavṛddhimupaiti so 'prameyām |",
    "T06asmahsuu:249": " sphurati jagadidaṃ kṛpāśayena prathayati cāpratimaṃ mahā[rya]dharmam ||",
    "T06asmahsuu:250": " atra śaraṇagamanasthāṃ mahārthatāṃ svaparārthapratipattibhyāṃ darśayati |",
    "T06asmahsuu:251": " svārthapratipattiḥ punarbahuprakārāprameyaguṇavṛddhyā |",
    "T06asmahsuu:252": " aprameyatvaṃ tarkasaṃkhyākālāprameyatayā veditavyam |",
    "T06asmahsuu:253": " na hi sā guṇavṛddhistarkeṇa prameyā na saṃkhyayā na kālenātyantikatvāt |",
    "T06asmahsuu:254": " parārthapratipattirāśayataśca karuṇāsphuraṇena prayogataśca mahāyānadharmaprathanena |",
    "T06asmahsuu:255": " mahāyānaṃ hi mahāryadṛśāṃ dharmaḥ |",
    "T06asmahsuu:256": " || mahāyānasūtrālaṃkāre śaraṇagamanādhikāro dvitīyaḥ ||",
    "T06asmahsuu:257": " (MSA_Bagchi 11)",
    "T06asmahsuu:258": " tṛtīyo 'dhikāraḥ",
    "T06asmahsuu:259": " gotraprabhedasaṃgrahaślokaḥ sattvāgratvaṃ svabhāvaśca liṅgaṃ gotraprabhedatā |",
    "T06asmahsuu:260": " ādīnavo 'nuśaṃsaśca dvidhaupamyaṃ caturvidhā || Msa_3.1 ||",
    "T06asmahsuu:261": " anena gotrasyāstitvamagratvaṃ svabhāvo liṅgaṃ bheda ādīnapravo 'nuśaṃso",
    "T06asmahsuu:262": " dvidhaupamyaṃ cetyeṣa prabhedaḥ saṃgṛhītaḥ |",
    "T06asmahsuu:263": " ete ca prabhedāḥ pratyekaṃ caturvidhāḥ |",
    "T06asmahsuu:264": " anena gotrāstitvavibhāge ślokaḥ |",
    "T06asmahsuu:265": " dhātūnāmadhimukteśca pratipatteśca bhedataḥ |",
    "T06asmahsuu:266": " phalabhedopalabdheśca gotrāstitvaṃ nirūpyate || Msa_3.2 ||",
    "T06asmahsuu:267": " nānādhātukatvātsattvānāmaparimāṇo dhātuprabhedo yathoktamakṣarāśisūtre |",
    "T06asmahsuu:268": " tasmādevaṃjātīyako 'pi dhātubhedaḥ pratyetavyaḥ iti |",
    "T06asmahsuu:269": " asti yānatraye gotrabhedaḥ |",
    "T06asmahsuu:270": " adhimuktibhedo 'pi sattvānāmupalabhyate |",
    "T06asmahsuu:271": " prathamata eva kasyacit kvacideva yāne 'dhimuktirbhavati |",
    "T06asmahsuu:272": " so 'ntareṇa gotrabhedaṃ na syāt |",
    "T06asmahsuu:273": " utpāditāyāmapi ca pratyayavaśenādhimuktau pratipattibheda upalabhyate kaścinnirboḍhā bhavati kaścinneti so 'ntareṇa gotraprabhedaṃ na syāt |",
    "T06asmahsuu:274": " phalabhedaścopalabhyate hīnamadhyaviśiṣṭā bodhayaḥ |",
    "T06asmahsuu:275": " so 'ntareṇa",
    "T06asmahsuu:276": " gotrabhedaṃ na syāt bījānurūpatvāt phalasya |",
    "T06asmahsuu:277": " agratvavibhāge ślokaḥ |",
    "T06asmahsuu:278": " udagratve 'tha sarvatve mahārthatve 'kṣayāya ca |",
    "T06asmahsuu:279": " śubhasya tannimittatvāt gotragratvaṃ vidhīyate || Msa_3.3 ||",
    "T06asmahsuu:280": " atra gotrasya caturvidhena nimittatvenāgratvaṃ darśayati |",
    "T06asmahsuu:281": " taddhi gotraṃ kuśalamūlānāmudagratve nimittaṃ, sarvatve, mahārthatve, akṣayatve ca |",
    "T06asmahsuu:282": " na hi śrāvakāṇāṃ tathodagrāṇi kuśalamūlāni, na ca sarvāṇi santi,",
    "T06asmahsuu:283": " balavaiśāradyādyabhāvāt |",
    "T06asmahsuu:284": " na ca mahārthānyaparārthatvāt |",
    "T06asmahsuu:285": " na cākṣayāṇyanupadhiśeṣanirvāṇāvasānatvāt |",
    "T06asmahsuu:286": " lakṣaṇavibhāge ślokaḥ |",
    "T06asmahsuu:287": " prakṛtyā paripuṣṭaṃ ca āśrayaścāśritaṃ ca tat |",
    "T06asmahsuu:288": " sadasaccaiva vijñeyaṃ guṇottāraṇatārthataḥ || Msa_3.4 ||",
    "T06asmahsuu:289": " (MSA_Bagchi 12)",
    "T06asmahsuu:290": " etena caturvidhaṃ gotraṃ darśayati |",
    "T06asmahsuu:291": " prakṛtisthaṃ samudānītamāśrayasvabhāvamāśritasvabhāvaṃ ca tadeva yathākramam |",
    "T06asmahsuu:292": " tatpunarhetubhāvena sat phalabhāvenāsat guṇottāraṇārthena gotraṃ veditavyaṃ guṇā uttarantyasmādudbhavantīti kṛtvā |",
    "T06asmahsuu:293": " liṅgavibhāge ślokaḥ |",
    "T06asmahsuu:294": " kāruṇyamadhimuktiśca kṣāntiścādiprayogataḥ |",
    "T06asmahsuu:295": " samācāraḥ śubhasyāpi gotraliṅgaṃ nirūpyate || Msa_3.5 ||",
    "T06asmahsuu:296": " caturvidhaṃ liṅgaṃ bodhisattvagotre |",
    "T06asmahsuu:297": " ādiprayogata eva kāruṇyaṃ sattveṣu |",
    "T06asmahsuu:298": " adhimuktirmahāyānadharme |",
    "T06asmahsuu:299": " kṣāntirduṣkaracaryāyāṃ sahiṣṇutārthena |",
    "T06asmahsuu:300": " samācāraśca pāramitāmayasya kuśalasyeti |",
    "T06asmahsuu:301": " prabhedavibhāge ślokaḥ |",
    "T06asmahsuu:302": " niyatāniyataṃ gotramahāryaṃ hāryameva ca |",
    "T06asmahsuu:303": " pratyayairgotrabhedo 'yaṃ samāsena caturvidhaḥ || Msa_3.6 ||",
    "T06asmahsuu:304": " samāsena caturvidhaṃ gotraṃ niyatāniyataṃ tadeva yathākramaṃ pratyayairahāryaṃ hāryaṃ ceti",
    "T06asmahsuu:305": " ādīnavavibhāge ślokaḥ |",
    "T06asmahsuu:306": " kleśābhyāsaḥ kumitratvaṃ vighātaḥ paratantratā |",
    "T06asmahsuu:307": " gotrasyādīnavo jñeyaḥ samāsena caturvidhaḥ || Msa_3.7 ||",
    "T06asmahsuu:308": " bodhisattvagotre samāsena caturvidha ādīnavo yena gotrastho 'guṇeṣu",
    "T06asmahsuu:309": " pravartate |",
    "T06asmahsuu:310": " kleśabāhulyam, akalyāṇamitratā, upakaraṇavighātaḥ,",
    "T06asmahsuu:311": " pāratantryaṃ ca |",
    "T06asmahsuu:312": " anuśaṃsavibhāge ślokaḥ |",
    "T06asmahsuu:313": " cirādapāyagamanamāśumokṣaśca tatra ca |",
    "T06asmahsuu:314": " tanuduḥkhopasaṃvittiḥ sodvegā sattvapācanā || Msa_3.8 ||",
    "T06asmahsuu:315": " caturvidho bodhisattvasya gotre 'nuśaṃsaḥ |",
    "T06asmahsuu:316": " cireṇāpāyān gacchati |",
    "T06asmahsuu:317": " kṣipraṃ ca tebhyo mucyate |",
    "T06asmahsuu:318": " mṛdukaṃ ca duḥkhaṃ teṣūpapannaḥ pratisaṃvedayate |",
    "T06asmahsuu:319": " saṃvignacetāstadupapannāṃśca sattvānkaruṇāyamānaḥ paripācayati |",
    "T06asmahsuu:320": " mahāsuvarṇagotraupamye ślokaḥ |",
    "T06asmahsuu:321": " suvarṇagotravat jñeyamameyaśubhatāśrayaḥ |",
    "T06asmahsuu:322": " jñānanirmalatāyogaprabhāvāṇāṃ ca niśrayaḥ || Msa_3.9 ||",
    "T06asmahsuu:323": " (MSA_Bagchi 13)",
    "T06asmahsuu:324": " mahāsuvarṇagotraṃ hi caturvidhasya suvarṇasyāśrayo bhavati |",
    "T06asmahsuu:325": " prabhūtasya,",
    "T06asmahsuu:326": " prabhāsvarasya, nirmalasya, karmaṇyasya ca |",
    "T06asmahsuu:327": " tatsādharmyeṇa bodhisattvagotramaprameyakuśalamūlāśrayaḥ |",
    "T06asmahsuu:328": " jñānāśrayaḥ |",
    "T06asmahsuu:329": " kleśanairmalyāprāptyāśrayaḥ |",
    "T06asmahsuu:330": " abhijñādiprabhāvāśrayaśca |",
    "T06asmahsuu:331": " tasmānmahāsuvarṇagotropamaṃ veditavyam |",
    "T06asmahsuu:332": " mahāratnagotraupamye ślokaḥ |",
    "T06asmahsuu:333": " suratnagotravajjñeyaṃ mahābodhinimittataḥ |",
    "T06asmahsuu:334": " mahājñānasamādhyāryamahāsattvārthaniśrayāt || Msa_3.10 ||",
    "T06asmahsuu:335": " mahāratnagotraṃ hi caturvidharatnāśrayo bhavati |",
    "T06asmahsuu:336": " jātyasya varṇasaṃpannasya saṃsthānasaṃpannasya pramāṇasaṃpannasya ca |",
    "T06asmahsuu:337": " tadupamaṃ bodhisattvagotraṃ veditavyam, mahābodhinimittatvāt, mahājñānanimittatvāt,",
    "T06asmahsuu:338": " āryasamādhinimittatvāt, cittasya hi saṃsthitiḥ samādhiḥ,",
    "T06asmahsuu:339": " mahāsattvaparipākanimittatvācca bahusattvaparipācanāt |",
    "T06asmahsuu:340": " agotrasthavibhāge ślokaḥ |",
    "T06asmahsuu:341": " aikāntiko duścarite 'sti kaścit kaścit samudghātitaśukladharmā |",
    "T06asmahsuu:342": " amokṣabhāgīyaśubho 'sti kaścin nihīnaśuklo 'styapi hetuhīnaḥ || Msa_3.11",
    "T06asmahsuu:343": " aparinirvāṇadharmaka etasminnagotrastho 'bhipretaḥ |",
    "T06asmahsuu:344": " sa ca samāsato dvividhaḥ |",
    "T06asmahsuu:345": " tatkālāparinirvāṇadharmā atyantaṃ ca |",
    "T06asmahsuu:346": " tatkālāparinirvāṇadharmā caturvidhaḥ |",
    "T06asmahsuu:347": " duścaritaikāntikaḥ,",
    "T06asmahsuu:348": " samucchinnakuśalamūlaḥ, amokṣabhāgīyakuśalamūlaḥ,",
    "T06asmahsuu:349": " hīnakuśalamūlaścāparipūrṇasaṃbhāraḥ |",
    "T06asmahsuu:350": " atyantāparinirvāṇadharmā tu hetuhino yasya parinirvāṇagotrameva nāsti |",
    "T06asmahsuu:351": " prakṛtiparipuṣṭagotramāhātmye ślokaḥ |",
    "T06asmahsuu:352": " gāmbhīryaudāryavāde parahitakaraṇāyodite dīrghadharme ajñātvaivādhimuktirbhavati suvipulā saṃprapattikṣamā ca |",
    "T06asmahsuu:353": " saṃpattiścāvasāne dvayagataparamā yadbhavatyeva teṣāṃ tajjñeyaṃ bodhisattvaprakṛtiguṇavatastatprapuṣṭācca gotrāt || Msa_3.12 ||",
    "T06asmahsuu:354": " yadgābhī[mbhī]ryodāryavādini parahitakriyārthamukte vistīrṇe mahāyānadharme gāmbhīryaudāryārthamajñātvaivādhimuktirvipulā",
    "T06asmahsuu:355": " pratipattau cotsāhaḥ [cākhedaḥ] saṃpattiścāvasāne mahābodhirdvayagatāyāḥ (MSA_Bagchi 14) saṃpatteḥ paramā, tatprakṛtyā guṇavataḥ paripuṣṭasya ca bodhisattvagotrasya māhātmyaṃ veditavyam dvayagatā iti dvaye laukikāḥ śrāvakāśca |",
    "T06asmahsuu:356": " parameti viśiṣṭā |",
    "T06asmahsuu:357": " phalato gotraviśeṣaṇe ślokaḥ |",
    "T06asmahsuu:358": " suvipulaguṇabodhivṛkṣavṛddhyai ghanasukhaduḥkhaśamopalabdhaye ca |",
    "T06asmahsuu:359": " svaparahitasukhakriyā phalatvād bhavati samudagra[samūlamudagra]gotrametat",
    "T06asmahsuu:360": " svaparahitaphalasya bodhivṛkṣasya praśastamūlatvamanena bodhisattvagotraṃ saṃdarśitam |",
    "T06asmahsuu:361": " || mahāyānasūtrālaṃkāre gotrādhikārastṛtīyaḥ ||",
    "T06asmahsuu:362": " (MSA_Bagchi 15)",
    "T06asmahsuu:363": " caturtho 'dhikāraḥ",
    "T06asmahsuu:364": " cittotpādalakṣaṇe ślokaḥ |",
    "T06asmahsuu:365": " mahotsāhā mahārambhā mahārthātha mahodayā |",
    "T06asmahsuu:366": " cetanā bodhisattvānāṃ dvayārthā cittasaṃbhavaḥ || Msa_4.1 ||",
    "T06asmahsuu:367": " mahotsāhā saṃnāhavīryeṇa gambhīraduṣkaradīrghakālapratipakṣotsa[ttyu]tsahanāt |",
    "T06asmahsuu:368": " mahārambhā yathāsaṃnāhaprayogavīryeṇa |",
    "T06asmahsuu:369": " mahārthā ātmaparahitādhikārāt |",
    "T06asmahsuu:370": " mahodayā mahābodhisamudāgamatvāt |",
    "T06asmahsuu:371": " so 'yaṃ trividho guṇaḥ paridīpitaḥ,",
    "T06asmahsuu:372": " puruṣakāraguṇo dvābhyāṃ padābhyāmarthakriyāguṇaḥ phalaparigrahaguṇaśca dvābhyām |",
    "T06asmahsuu:373": " dvayārthā mahābodhisattvārthakriyālambanatvāt |",
    "T06asmahsuu:374": " iti triguṇā dvayālambanā ca catenā cittotpāda ityucyate |",
    "T06asmahsuu:375": " cittotpādaprabhede ślokaḥ |",
    "T06asmahsuu:376": " cittotpādo 'dhimokṣo 'sau śuddhādhyāśayiko 'paraḥ |",
    "T06asmahsuu:377": " vaipākyo bhūmiṣu matastathāvaraṇavarjitaḥ || Msa_4.2 ||",
    "T06asmahsuu:378": " caturvidho bodhisattvānāṃ cittotpādaḥ |",
    "T06asmahsuu:379": " ādhimokṣiko 'dhimukticaryābhūmau |",
    "T06asmahsuu:380": " śuddhādhyāśayikaḥ saptasu bhūmiṣu |",
    "T06asmahsuu:381": " vaipākiko 'ṣṭamyādiṣu |",
    "T06asmahsuu:382": " anāvaraṇiko buddhabhūmau |",
    "T06asmahsuu:383": " cittotpādaviniścaye cattvāraḥ ślokāḥ |",
    "T06asmahsuu:384": " karuṇāmūla iṣṭo 'sau sadāsattvahitāśayaḥ |",
    "T06asmahsuu:385": " dharmādhimokṣastajjñānaparyeṣṭyālambanastathā || Msa_4.3 ||",
    "T06asmahsuu:386": " uttaracchandayāno 'sau pratiṣṭhāśīlasaṃvṛtiḥ |",
    "T06asmahsuu:387": " utthāpanā vipakṣasya paripantho 'dhivāsanā || Msa_4.4 ||",
    "T06asmahsuu:388": " śubhavṛddhyanusaṃso 'sau puṇyajñānamayaḥ sa hi |",
    "T06asmahsuu:389": " sadāpāramitāyoganiryāṇaśca sa kathyate || Msa_4.5 ||",
    "T06asmahsuu:390": " bhūmiparyavasāno 'sau pratisvaṃ tatprayogataḥ |",
    "T06asmahsuu:391": " vijñeyo bodhisattvānāṃ cittotpādaviniścayaḥ || Msa_4.6 ||",
    "T06asmahsuu:392": " tathāyaṃ viniścayaḥ |",
    "T06asmahsuu:393": " kiṃmūla eṣa catuvirdho bodhisattvānāṃ cittotpādaḥ kimāśayaḥ kimadhimokṣaḥ kimālambanaḥ kiṃyānaḥ kiṃpratiṣṭhaḥ kimādīnavaḥ kimanuśaṃsaḥ kiṃniryāṇaḥ (MSA_Bagchi 16) kiṃparyavasāna iti |",
    "T06asmahsuu:394": " āha |",
    "T06asmahsuu:395": " karuṇāmūlaḥ |",
    "T06asmahsuu:396": " sadāsattvahitāśayaḥ |",
    "T06asmahsuu:397": " mahāyānadharmādhimokṣaḥ |",
    "T06asmahsuu:398": " tajjñānaparyeṣṭyākāreṇa tajjñānālambanāt [naḥ] |",
    "T06asmahsuu:399": " uttarottaracchandayānaḥ |",
    "T06asmahsuu:400": " bodhisattvaśīlasaṃvarapratiṣṭhaḥ |",
    "T06asmahsuu:401": " paripantha ādīnavaḥ |",
    "T06asmahsuu:402": " kaḥ punastatparipantho vipakṣasyānyayānacittasyotthāpanādhivāsanā vā |",
    "T06asmahsuu:403": " puṇyajñānamayakuśaladharmavṛddhyanuśaṃsaḥ |",
    "T06asmahsuu:404": " sadāpāramitābhyāsaniryāṇaḥ |",
    "T06asmahsuu:405": " bhūmiparyavasānaśca pratisvaṃ bhūmiprayogāt |",
    "T06asmahsuu:406": " yasyāṃ bhūmau yaḥ prayuktastasya tadbhūmiparyavasānaḥ |",
    "T06asmahsuu:407": " samādānasāṃketikacittotpāde ślokaḥ |",
    "T06asmahsuu:408": " mitrabalād hetubalānmūlabalācchrū tabalācchubhābhyāsāt |",
    "T06asmahsuu:409": " adṛḍhadṛḍhodaya uktaścittotpādaḥ parākhyānāt || Msa_4.7 ||",
    "T06asmahsuu:410": " yo hi parākhyānāccittotpādaḥ paravijñāpanātsa ucyate samādānasāṃketikaḥ |",
    "T06asmahsuu:411": " sa punarmitrabalādvā bhavati kalyāṇamitrānurodhāt |",
    "T06asmahsuu:412": " hetubalādvā gotrasāmarthyāt |",
    "T06asmahsuu:413": " kuśalamūladvātīta[tadgotra]puṣṭitaḥ |",
    "T06asmahsuu:414": " śrutabalādvā tatra tatra dharmaparyāye bhāṣyamāṇe bahūnāṃ bodhicittotpādāt |",
    "T06asmahsuu:415": " śubhābhyāsādvā dṛṣṭa iva dharme satataśravaṇodgrahaṇadhāraṇādibhiḥ |",
    "T06asmahsuu:416": " sa punarmitrabalādadṛḍhodayo veditavyaḥ |",
    "T06asmahsuu:417": " hetvādibalād dṛḍhodayaḥ |",
    "T06asmahsuu:418": " pāramārthikacittotpāde sapta ślokāḥ |",
    "T06asmahsuu:419": " sūpāsitasaṃbuddhe susaṃbhūtajñānapuṇyasaṃbhāre |",
    "T06asmahsuu:420": " dharmeṣu nirvikalpajñānaprasavātparamatāsya || Msa_4.8 ||",
    "T06asmahsuu:421": " dharmeṣu ca sattveṣu ca tatkṛtyeṣūttame ca buddhatve |",
    "T06asmahsuu:422": " samacittopā[ttopa]lambhātprāmodyaviśiṣṭatā tasya || Msa_4.9 ||",
    "T06asmahsuu:423": " janmaudāryaṃ tasminnutsāhaḥ śuddhirāśayasyāpi |",
    "T06asmahsuu:424": " kauśalyaṃ pariśiṣṭe niryāṇaṃ caiva vijñeyam || Msa_4.10 ||",
    "T06asmahsuu:425": " dharmādhimuktibījātpāramitāśreṣṭhamātṛto jātaḥ |",
    "T06asmahsuu:426": " dhyānamaye sukhagarbhe karuṇā saṃvardhikā dhātrī || Msa_4.11 ||",
    "T06asmahsuu:427": " audāryaṃ vijñeyaṃ praṇidhānamahādaśābhinirhārāt |",
    "T06asmahsuu:428": " utsāho boddhavyo duṣkaradīrghādhikākhedāt || Msa_4.12 ||",
    "T06asmahsuu:429": " āsannabodhibodhāttadupāyajñānalābhataścāpi |",
    "T06asmahsuu:430": " āśayaśuddhirjñeyā kauśalyaṃ tvanyabhūmigatam || Msa_4.13 ||",
    "T06asmahsuu:431": " (MSA_Bagchi 17)",
    "T06asmahsuu:432": " niryāṇaṃ vijñeyaṃ yathāvyavasthānamanasikāreṇa |",
    "T06asmahsuu:433": " tatkalpanatājñānādavikalpanayā ca tasyaiva || Msa_4.14 ||",
    "T06asmahsuu:434": " prathamena ślokenopadeśapratipattyadhigamaviśeṣaiḥ pāramārthikatvaṃ cittotpādasya darśayati",
    "T06asmahsuu:435": " sa ca pāramārthikaścittotpādaḥ pramuditāyāṃ bhūmāviti [pramuditābhūmiḥ] |",
    "T06asmahsuu:436": " prāmodyaviśiṣṭatāyāstatra kāraṇaṃ darśayati",
    "T06asmahsuu:437": " | tatra dharmeṣu samacittatā dharmanairātmyapratibodhāt |",
    "T06asmahsuu:438": " sattveṣu samacittatā ātmaparasamatopagamāt |",
    "T06asmahsuu:439": " sattvakṛtyeṣu samacittatā ātmana iva teṣāṃ duḥkhakṣayākāṅkṣaṇāt |",
    "T06asmahsuu:440": " buddhatve samacittatā taddharmadhātorātmanyabhedapratibodhāt |",
    "T06asmahsuu:441": " tasminneva ca pāramārthikacittotpāde ṣaḍarthā veditavyāḥ |",
    "T06asmahsuu:442": " janma audāryamutsāha āśayaśuddhiḥ pariśiṣṭakauśalyaṃ niryāṇaṃ ca |",
    "T06asmahsuu:443": " tatra janma bījamātṛgarbhadhātrīviśeṣādveditavyam |",
    "T06asmahsuu:444": " audāryaṃ daśamahāpraṇidhānābhinirhārāt |",
    "T06asmahsuu:445": " utsāho dīrghakālikaduṣkarākhedāt |",
    "T06asmahsuu:446": " āśayaśuddhirāsannabodhijñānāttadupāyajñānalābhācca |",
    "T06asmahsuu:447": " pariśiṣṭakauśalyamanyāsu bhūmiṣu kauśalyam |",
    "T06asmahsuu:448": " niryāṇaṃ yathāvyavasthānabhūmimanasikāreṇa |",
    "T06asmahsuu:449": " kathaṃ manasikāreṇa, tasya bhūmivyavasthānasya kalpanājñānātkalpanāmātrametaditi |",
    "T06asmahsuu:450": " tasyaiva ca kalpanājñānasyāvikalpanāt |",
    "T06asmahsuu:451": " aupamyamāhātmye ṣaṭ ślokāḥ |",
    "T06asmahsuu:452": " pṛthivīsama utpādaḥ kalyāṇasuvarṇasaṃnibhaścānyaḥ |",
    "T06asmahsuu:453": " śuklanavacandrasadṛśo bahniprakhyo 'parocchrāyaḥ [jñeyaḥ] || Msa_4.15 ||",
    "T06asmahsuu:454": " bhūyo mahānidhānavadanyo ratnākaro yathaivānyaḥ |",
    "T06asmahsuu:455": " sāgarasadṛśo jñeyo vajraprakhyo 'calendranibhaḥ || Msa_4.16 ||",
    "T06asmahsuu:456": " bhaiṣajyarājasadṛśo mahāsuhṛtsaṃnibho 'paro jñeyaḥ |",
    "T06asmahsuu:457": " cintāmaṇiprakāśo dinakarasadṛśo 'paro jñeyaḥ || Msa_4.17 ||",
    "T06asmahsuu:458": " gandharvamadhuraghoṣavadanyo rājopamo 'paro jñeyaḥ |",
    "T06asmahsuu:459": " koṣṭhāgāraprakhyo mahāpathasamastathaivānyaḥ || Msa_4.18 ||",
    "T06asmahsuu:460": " yānasamo vijñeyo gandharvasamaśca vetasaga[cetasaḥ]prabhavaḥ |",
    "T06asmahsuu:461": " ānandaśabdasadṛśo mahānadīśrota[strotaḥ]sadṛśaśca || Msa_4.19 ||",
    "T06asmahsuu:462": " meghasadṛśaśca kathitaścittotpādo jinātmajānāṃ hi |",
    "T06asmahsuu:463": " tasmāttathā guṇāḍhyaṃ cittaṃ muditaiḥ samutpādyam || Msa_4.20 ||",
    "T06asmahsuu:464": " (MSA_Bagchi 18)",
    "T06asmahsuu:465": " prathamacittotpādo bodhisattvānāṃ pṛthivīsamaḥ sarvabuddhadharmatatsaṃbhāraprasavarasya pratiṣṭhābhūtatvāt",
    "T06asmahsuu:466": " āśayasahagataścittotpādaḥ kalyāṇasuvarṇasadṛśo hitasukhādhyāśayasya vikārābhajanāt |",
    "T06asmahsuu:467": " prayogasahagataḥ śuklapakṣanavacandropamaḥ kuśaladharmavṛddhigamanāt |",
    "T06asmahsuu:468": " adhyāśayasahagato bahnisadṛśa indhanākaraviśeṣeṇevāgnistasyottarottaraviśeṣādhigamanāt |",
    "T06asmahsuu:469": " viśeṣādhigamāśayo hyadhyāśayaḥ |",
    "T06asmahsuu:470": " dānapāramitāsahagato mahānidhanopama āmiṣasaṃbhogenāprameyasattvasaṃtarpaṇādakṣayatvācca |",
    "T06asmahsuu:471": " śīlapāramitāsahagato ratnākaropamaḥ sarvaguṇaratnānāṃ tataḥ prasavāt |",
    "T06asmahsuu:472": " kṣāntipāramitāsahagataḥ sāgaropamaḥ sarvāniṣṭoparipātairakṣobhyatvāt |",
    "T06asmahsuu:473": " vīryapāramitāsahagato vajropamo dṛḍhatvādabhedyatayā |",
    "T06asmahsuu:474": " dhyānapāramitāsahagataḥ parvatarājopamo niṣkampatvādavikṣepataḥ |",
    "T06asmahsuu:475": " prajñāpāramitāsahagato bhaiṣajyarājopamaḥ sarvakleśajñeyāvaraṇavyādhipraśamanāt |",
    "T06asmahsuu:476": " apramāṇasahagato mahāsuhṛtsaṃnibhaḥ sarvāvasthaṃ satvānupekṣakatvāt |",
    "T06asmahsuu:477": " abhijñāsahagataścintāmaṇisadṛśo yathādhimokṣaṃ tatphalasamṛddheḥ |",
    "T06asmahsuu:478": " saṃgrahavastusahagato dinakarasadṛśo vineyasasyaparipācanāt |",
    "T06asmahsuu:479": " pratisaṃvitsahagato gandharvamadhuraghoṣopamo vineyāvarjakadharmadeśakatvāt |",
    "T06asmahsuu:480": " pratiśaraṇasahagato mahārājopamo 'vipraṇāśahetutvāt |",
    "T06asmahsuu:481": " puṇyajñānasaṃbhārasahagataḥ koṣṭhāgāropamo bahupuṇyajñānasaṃbhārakoṣasthānatvāt |",
    "T06asmahsuu:482": " bodhipakṣasahagato mahārājapathopamaḥ sarvāryapudgalayātānuyatatvāt |",
    "T06asmahsuu:483": " śamathavipaśyanāsahagato yānopamaḥ sukhavahanāt |",
    "T06asmahsuu:484": " dhāraṇā-pratibhānasahagato gandharvopamaḥ udakadhāraṇākṣayodbhedasādharmyeṇa śrutāśrutadharmārthadhāraṇākṣayodbhedataḥ",
    "T06asmahsuu:485": " dharmoddānasahagata ānandaśabdasadṛśo mokṣakāmānāṃ vineyānāṃ priyaśrāvaṇāt |",
    "T06asmahsuu:486": " ekāyanamārgasahagato nadīśro[sro]taḥ samaḥ svarasavāhitvāt |",
    "T06asmahsuu:487": " anutpattikadharmakṣāntilābhe ekāyanatvaṃ tadbhūmigatānāṃ bodhisattvānāmabhinnakāryakriyātvāt",
    "T06asmahsuu:488": " upāyakauśalyasahagato meghopamaḥ sarvasattvārthakriyātadadhīnatvāttuṣitabhavanavāsādisaṃdarśanataḥ",
    "T06asmahsuu:489": " yathā meghātsarvabhājanalokasaṃpattyaḥ |",
    "T06asmahsuu:490": " eṣa ca dvāviṃśatyupamaścittotpāda āryākṣayamatisūtre 'kṣagatānusāreṇānugantavyaḥ |",
    "T06asmahsuu:491": " cittānutpādaparibhāṣāyāṃ ślokaḥ |",
    "T06asmahsuu:492": " parārthacittāttadupāyalābhato mahābhisaṃdhyarthasutatvadarśanāt |",
    "T06asmahsuu:493": " mahārhacittodayavarjitā janāḥ śamaṃ gamiṣyanti vihāya tatsukham ||",
    "T06asmahsuu:494": " tena cittotpādena varjitāḥ sattvāścaturvidhaṃ sukhaṃ na labhante yadbodhisattvānāṃ parārthacintanātsukham",
    "T06asmahsuu:495": " (MSA_Bagchi 19) yacca parārthopāyalābhāt |",
    "T06asmahsuu:496": " yacca mahābhisaṃdhyarthasaṃdarśanāt gambhīramahāyānasvato[sūtrā]bhiprāyikārthavibodhataḥ",
    "T06asmahsuu:497": " yacca paramatattvasya dharmanairātmyasya saṃdarśanātsukham |",
    "T06asmahsuu:498": " cittotpādapraśaṃsāyāṃ durgatiparikhedanirbhayatāmupādāya ślokaḥ |",
    "T06asmahsuu:499": " sahodayāccittavarasya dhīmataḥ susaṃvṛtaṃ cittamanantaduṣkṛtāt |",
    "T06asmahsuu:500": " sukhena duḥkhena ca modate sadā śubhī kṛpāluśca vivardhana[yan] dvayam ||",
    "T06asmahsuu:501": " tasya cittavarasya sahodayābdodhisattvasya susaṃvṛtaṃ cittaṃ bhavatyanantasattvādhiṣṭhānād duṣkṛtādato 'sya durgatito bhayaṃ na bhavati",
    "T06asmahsuu:502": " | sa ca dvayaṃ vardhayan śubhaṃ ca karma-kṛpāṃ ca nityaṃ ca śubhī bhavati kṛpāluśca tena sadā modate |",
    "T06asmahsuu:503": " sukhenāpi śubhitvāt |",
    "T06asmahsuu:504": " duḥkhenāpi parārthakriyānimittena kṛpālutvāt |",
    "T06asmahsuu:505": " ato 'sya bahukarttavyatāparikhedādapi bhayaṃ na bhavati |",
    "T06asmahsuu:506": " akaraṇasaṃvaralābhe ślokaḥ |",
    "T06asmahsuu:507": " yadānapekṣaḥ svaśarīrajīvite parārthamabhyeti paraṃ pariśramam |",
    "T06asmahsuu:508": " paropaghātena tathāvidhaḥ kathaṃ sa duṣkṛte karmaṇi saṃpravartsyati ||",
    "T06asmahsuu:509": " asya piṇḍārtho yasya para eva priyataro nātmā parārthaṃ svaśarīrajīvite nirapekṣatvāt |",
    "T06asmahsuu:510": " sa kathamātmārthaṃ paropaghātena duṣkṛte karmaṇi pravartsyatīti |",
    "T06asmahsuu:511": " cittāvyāvṛttau ślokau |",
    "T06asmahsuu:512": " māyopamānvīkṣya sa sarvadharmānudyānayātrāmiva copapattīḥ |",
    "T06asmahsuu:513": " kleśācca duḥkhācca bibheti nāsau saṃpattikāle 'tha vipattikāle || Msa_4.24",
    "T06asmahsuu:514": " svakā guṇāḥ sattvahitācca modaḥ saṃcintyajanmarddhivikurvitaṃ ca |",
    "T06asmahsuu:515": " vibhūṣaṇaṃ bhojanamagrabhūmiḥ krīḍāratirnityakṛpātmakānām || Msa_4.25 ||",
    "T06asmahsuu:516": " māyopamasarvadharmekṣaṇātsa bodhisattvaḥ saṃpattikāle kleśebhyo na vibheti",
    "T06asmahsuu:517": " | udyānayātropamopapattīkṣaṇāt vipattikāle duḥkhānna bibheti |",
    "T06asmahsuu:518": " tasya kuto bhayābdodhicittaṃ vyāvartiṣyate |",
    "T06asmahsuu:519": " api ca svaguṇā maṇḍanaṃ bodhisattvānām |",
    "T06asmahsuu:520": " parahitātprītirbhojanam |",
    "T06asmahsuu:521": " saṃcintyopapattirudyānabhūmiḥ |",
    "T06asmahsuu:522": " ṛddhivikurvitaṃ krīḍāratirbodhisattvānāmevāsti |",
    "T06asmahsuu:523": " nābodhisattvānām |",
    "T06asmahsuu:524": " teṣāṃ kathaṃ cittaṃ vyāvartiṣyate |",
    "T06asmahsuu:525": " duḥkhatrāsapratiṣedhe ślokaḥ |",
    "T06asmahsuu:526": " parārthamudyogavataḥ kṛpātmano hyavīcirapyeti yato 'sya ramyatām |",
    "T06asmahsuu:527": " kutaḥ punastrasyati tādṛśo bhavan parāśrayairduḥkhasamudbhavairbhave ||",
    "T06asmahsuu:528": " (MSA_Bagchi 20)",
    "T06asmahsuu:529": " api ca yasya parārthamudyogavataḥ karuṇātmakatvādavīcirapi ramyaḥ sa kathaṃ parārthanimittairduḥkhotpādairbhave punastrāsamāpatsyate |",
    "T06asmahsuu:530": " yato",
    "T06asmahsuu:531": " 'sya duḥkhāttrāsaḥ syāccittasya vyāvṛttirbhavati |",
    "T06asmahsuu:532": " sattvopekṣāpratiṣedhe ślokaḥ |",
    "T06asmahsuu:533": " mahākṛpācāryasadoṣitātmanaḥ parasya duḥkhairupataptacetasaḥ |",
    "T06asmahsuu:534": " parasya kṛtye samupasthite punaḥ paraiḥ samādāpanato 'tilajjanā ||",
    "T06asmahsuu:535": " yasya mahākaruṇācāryeṇa nityoṣitaḥ ātmā paraduḥkhaiśca duḥkhitaṃ cetastasyotpanne parārthaṃ karaṇīye yadi paraiḥ kalyāṇamitraiḥ samādāpanā kartavyā bhavati atilajjanā |",
    "T06asmahsuu:536": " kauśīdyaparibhāṣāyāṃ ślokaḥ |",
    "T06asmahsuu:537": " śirasi vinihitoccasattvabhāraḥ śithilagatirnahi śobhate 'grasattvaḥ |",
    "T06asmahsuu:538": " svaparavividhabandhanātibaddhaḥ śataguṇamutsahamarhati prakarttum ||",
    "T06asmahsuu:539": " śirasi mahāntaṃ sattvabhāraṃ vinidhāya bodhisattvaḥ śithilaṃ parākramamāṇo na śobhate |",
    "T06asmahsuu:540": " śataguṇaṃ hi sa vīryaṃ kartumarhati śrāvakavīryāt tathā hi svaparabandhanairvividhairatyarthaṃ baddhaḥ kleśakarmajanmasvabhāvaiḥ |",
    "T06asmahsuu:541": " || mahāyānasūtrālaṃkāre cittotpādādhikāraścaturthaḥ ||",
    "T06asmahsuu:542": " (MSA_Bagchi 21)",
    "T06asmahsuu:543": " pañcamo 'dhikāraḥ",
    "T06asmahsuu:544": " pratipattilakṣaṇe ślokaḥ |",
    "T06asmahsuu:545": " mahāśrayārambhaphalodayātmikā jinātmajānāṃ pratipattiriṣyate |",
    "T06asmahsuu:546": " sadā mahādānamahādhivāsanā mahārthasaṃpādanakṛtyakārikā || Msa_5.1 ||",
    "T06asmahsuu:547": " tatra mahāśrayā cittotpādāśrayatvāt |",
    "T06asmahsuu:548": " mahārambhā svaparārthārambhāt |",
    "T06asmahsuu:549": " mahāphalodayā mahābodhiphalatvāt |",
    "T06asmahsuu:550": " ata eva yathākramaṃ mahādānā sarvasattvopādānāt |",
    "T06asmahsuu:551": " mahādhivāsanā sarvaduḥkhādhivāsanāt |",
    "T06asmahsuu:552": " mahārthasaṃpādanakṛtyakārikā vipulasattvārthasaṃpādanāt |",
    "T06asmahsuu:553": " svaparārthanirviśeṣatve ślokaḥ |",
    "T06asmahsuu:554": " paratralabdhvātmasamānacittatāṃ svato 'dhi vā śreṣṭhatareṣṭatāṃ pare |",
    "T06asmahsuu:555": " tathātmano 'nyārthaviśiṣṭasaṃjñinaḥ svakārthatā kā katamā parārthatā ||",
    "T06asmahsuu:556": " paratrātmasamānacittatāṃ labdhvādhimuktito vā sāṃketikacittotpādalābhe jñānato vā pāramārthikacittotpādalābhe",
    "T06asmahsuu:557": " ātmato vā punaḥ paratra viśiṣṭatarāmiṣṭatāṃ labdhvā tenaiva ca kāraṇenātmanaḥ parārthe viśiṣṭasaṃjñino bodhisattvasya kaḥ svārthaḥ parārtho vā |",
    "T06asmahsuu:558": " nirviśeṣaṃ hi tasyobhayamityarthaḥ |",
    "T06asmahsuu:559": " parārthaviśeṣaṇe ślokaḥ |",
    "T06asmahsuu:560": " paratra loko na tathātinirdayaḥ pravartate tāpanakarmaṇāripau |",
    "T06asmahsuu:561": " yathā parārthaṃ bhṛśaduḥkhatāpane kṛpātmakaḥ svātmani saṃpravartate ||",
    "T06asmahsuu:562": " yathā svātmanaḥ parārtho viśiṣyate tatsādhayati parārthamātmano 'tyarthaṃ",
    "T06asmahsuu:563": " saṃtāpanāt |",
    "T06asmahsuu:564": " parārthapratipattivibhāge dvau ślokau |",
    "T06asmahsuu:565": " nikṛṣṭamadhyottamadharmatāsthite sudeśanāvarjanatāvatāraṇā |",
    "T06asmahsuu:566": " vinītirarthe paripācanā śubhe tathāvavādasthitibuddhimuktayaḥ || Msa_5.4",
    "T06asmahsuu:567": " guṇairviśiṣṭaiḥ samudāgamastathā kulodayo vyākaraṇābhiṣiktatā |",
    "T06asmahsuu:568": " tathāgatajñānamanuttaraṃ padaṃ parārtha eṣa tryadhiko daśātmakaḥ ||",
    "T06asmahsuu:569": " (MSA_Bagchi 22)",
    "T06asmahsuu:570": " trividhe sattvanikāye hīnamadhyaviśiṣṭagotrastheḥ trayodaśavidho bodhisattvasya parārthaḥ",
    "T06asmahsuu:571": " sudeśanānuśāsanyādeśanāpratihāryābhyām |",
    "T06asmahsuu:572": " āvarjanā ṛddhiprātihāyerṇa |",
    "T06asmahsuu:573": " avatāraṇā śāsanābhyupagamanāt |",
    "T06asmahsuu:574": " vinītirarthe",
    "T06asmahsuu:575": " 'vatīrṇānāṃ saṃśayacchedanam |",
    "T06asmahsuu:576": " paripācanā kuśale |",
    "T06asmahsuu:577": " avavādaścittasthitiḥ",
    "T06asmahsuu:578": " prajñāvimuktiḥ, abhijñādibhirviśeṣakairguṇaiḥ samudāgamaḥ |",
    "T06asmahsuu:579": " tathāgatakule",
    "T06asmahsuu:580": " janma, aṣṭabhyāṃ bhūmau vyākaraṇaṃ daśamyāmabhiṣekaśca |",
    "T06asmahsuu:581": " saha tathāgatajñānenetyeṣa triṣu gotrastheṣu yathāyogaṃ trayodaśavidhaḥ parārtho bodhisattvasya",
    "T06asmahsuu:582": " parārthapratipattisaṃpattau ślokaḥ |",
    "T06asmahsuu:583": " janānurūpāviparītadeśanā nirunnatā cāpyamamā vicakṣaṇā |",
    "T06asmahsuu:584": " kṣamā ca dāntā ca sudūragākṣayā jinātmajānāṃ pratipattiruttamā || Msa_5.6",
    "T06asmahsuu:585": " yathāsau parārthapatipattiḥ saṃpannā bhavati tathā saṃdarśayati |",
    "T06asmahsuu:586": " kathaṃ cāsau saṃpannā bhavati |",
    "T06asmahsuu:587": " yadi gotrasthajanānurūpāviparītā ca deśanā bhavati |",
    "T06asmahsuu:588": " anunnatā cāvarjanā |",
    "T06asmahsuu:589": " amamā cāvatāraṇā |",
    "T06asmahsuu:590": " na ṛddhayā manyate na cāvatāritānsattvānmamāyati |",
    "T06asmahsuu:591": " vicakṣaṇā cārthe vinītipratipattirbhavati |",
    "T06asmahsuu:592": " kṣamā ca śubhe paripācanāpratipattiḥ |",
    "T06asmahsuu:593": " dāntā cāvavādādipratipattiḥ |",
    "T06asmahsuu:594": " na hyadānto 'vavādādiṣu pareṣāṃ samarthaḥ |",
    "T06asmahsuu:595": " sudūragā ca kulodayādipratipattiḥ",
    "T06asmahsuu:596": " | na hyadūragatayā pratipattyā kulodayādayaḥ pareṣāṃ kartuṃ śakyāḥ |",
    "T06asmahsuu:597": " sarvā",
    "T06asmahsuu:598": " caiṣā, parārthapratipattirbodhisattvānāmakṣayā bhavatyabhyupagatasattvākṣayatvādato 'pi saṃpannā veditavyā |",
    "T06asmahsuu:599": " pratipattiviśeṣaṇe dvau ślokau |",
    "T06asmahsuu:600": " mahābhaye kāmijanaḥ pravartate cale viparyāsasukhe bhavapriyaḥ |",
    "T06asmahsuu:601": " pratisvamādhipraśame śamapriyaḥ sadā tu sarvādhiga[śa]me kṛpātmakaḥ ||",
    "T06asmahsuu:602": " jano vimūḍhaḥ svasukhārthamudyataḥ sadā tadaprāpya paraiti duḥkhatām |",
    "T06asmahsuu:603": " sadā tu dhīro hi parārthamudyato dvayārthamādhāya paraiti nirvṛtim ||",
    "T06asmahsuu:604": " tatra kāmānāṃ mahābhayatvaṃ bahukāyikacaitasikaduḥkhadurgatigamanahetutvāt",
    "T06asmahsuu:605": " | calaṃ viparyāsasukhaṃ rūpārūpyabhavapriyāṇāmanityatvātparamārthaduḥkhatvācca saṃskāraduḥkhatayā ādhayaḥ kleśā veditavyā duḥkhādhānāt |",
    "T06asmahsuu:606": " vimūḍho janaḥ sadā svasukhārthaṃ pratipannaḥ sukhaṃ nāpnoti duḥkhamevāpnoti |",
    "T06asmahsuu:607": " bodhisattvastu parārthaṃ pratipannaḥ svaparārthaṃ saṃpādya nirvṛtisukhaṃ prāpnotyayamasyāparaḥ pratipattiviśeṣaḥ |",
    "T06asmahsuu:608": " (MSA_Bagchi 23)",
    "T06asmahsuu:609": " gocarapariṇāmane ślokaḥ |",
    "T06asmahsuu:610": " yathā yathā hyakṣavicitragocare pravartate cāragato jinātmajaḥ |",
    "T06asmahsuu:611": " tathā tathā yuktasamānatāpadairhitāyā sattveṣvabhisaṃskaroti tat ||",
    "T06asmahsuu:612": " yena yena prakāreṇa cakṣurādīndriyagocare vicitre bodhisattvaḥ pravartate",
    "T06asmahsuu:613": " | īryāpathavyāpāracāre vartamānastena tena prakāreṇa saṃbaddhasādṛśyavacanairhitārthaṃ sattveṣu tatsarvamabhisaṃskaroti |",
    "T06asmahsuu:614": " yathā gocarapariśuddhisūtre vistareṇa nirdiṣṭam |",
    "T06asmahsuu:615": " sattveṣvakṣāntipratiṣedhe ślokaḥ |",
    "T06asmahsuu:616": " sadāsvatantrīkṛtadoṣacetane jane na saṃdoṣamupaiti buddhimān |",
    "T06asmahsuu:617": " akāmakāreṇa hi viprapattayo jane bhavantīti kṛpāvivṛddhitaḥ || Msa_5.10 ||",
    "T06asmahsuu:618": " sadā kleśairasvatantrīkṛtacetane jane na saṃdoṣamupaiti bodhisattvaḥ |",
    "T06asmahsuu:619": " kiṃ kāraṇam |",
    "T06asmahsuu:620": " akāmakāreṇaiṣāṃ vipratipattayo bhavantīti viditvā karuṇāvṛddhigamanāt |",
    "T06asmahsuu:621": " pratipattimāhātmye ślokaḥ |",
    "T06asmahsuu:622": " bhavagatisakalābhibhūyagantrī paramaśamānugatā prapattireva |",
    "T06asmahsuu:623": " vividhaguṇagaṇairvivardhamānā jagadupagu[gṛ?]hya sadā kṛpāśayena ||",
    "T06asmahsuu:624": " caturvidhaṃ māhātmyaṃ saṃdarśayati |",
    "T06asmahsuu:625": " abhibhavamāhātmyaṃ sakalaṃ bhavatrayaṃ gatiṃ ca pañcavidhāmabhibhūyagamanāt |",
    "T06asmahsuu:626": " yathoktaṃ",
    "T06asmahsuu:627": " prajñāpāramitāyāṃ, rūpaṃ cetsubhūta[te] bhāvo 'bhaviṣyannābhāvo nedaṃ mahāyānaṃ sadevamānuṣāsuralokamabhibhūya niryāsyatīti vistaraḥ |",
    "T06asmahsuu:628": " nirvṛtimāhātmyamapratiṣṭhanirvāṇānugatatvāt |",
    "T06asmahsuu:629": " guṇavṛddhimāhātmyaṃ sattvāparityāgamāhātmyaṃ ceti |",
    "T06asmahsuu:630": " || mahāyānasūtrālaṃkāre pratipattyadhikāraḥ pañcamaḥ ||",
    "T06asmahsuu:631": " (MSA_Bagchi 24)",
    "T06asmahsuu:632": " ṣaṣṭho 'dhikāraḥ",
    "T06asmahsuu:633": " paramārthalakṣaṇavibhāge ślokaḥ |",
    "T06asmahsuu:634": " na sanna cāsanna tathā na cānyathā na jāyate vyeti na cā[nā]vahīyate |",
    "T06asmahsuu:635": " na vardhate nāpi viśudhyate punarviśudhyate tatparamārthalakṣaṇam ||",
    "T06asmahsuu:636": " advayārtho hi paramārthaḥ |",
    "T06asmahsuu:637": " tamadvayārthaṃ pañcabhirākāraiḥ saṃdarśayati |",
    "T06asmahsuu:638": " na satparikalpitaparatantralakṣaṇābhyāṃ, na cāsatpariniṣpannalakṣaṇena |",
    "T06asmahsuu:639": " na tathā parikalpitaparatantrābhyāṃ pariniṣpannasyaikatvābhāvāt |",
    "T06asmahsuu:640": " na cānyathā tābhyamevānyatvābhāvāt |",
    "T06asmahsuu:641": " na jāyate na ca vyetyanabhisaṃskṛtatvāddharmadhātoḥ |",
    "T06asmahsuu:642": " na hīyate na ca vardhate saṃkleśavyavadānapakṣayornirodhotpāde tad[thā]vasthatvāt |",
    "T06asmahsuu:643": " na viśudhyati prakṛtyasaṃkliṣṭatvāt na ca na viśudhyati āgantukopakleśavigamāt |",
    "T06asmahsuu:644": " ityetatpañcavibhamadvayalakṣaṇaṃ paramārthalakṣaṇaṃ veditavyam |",
    "T06asmahsuu:645": " ātmadṛṣṭiviparyāsapratiṣedhe ślokaḥ |",
    "T06asmahsuu:646": " na cātmadṛṣṭiḥ svayamātmalakṣaṇā na cāpi duḥsaṃsthitatā vilakṣaṇā |",
    "T06asmahsuu:647": " dvayānna cānyad bhrama eṣata[tū]ditastataśca mokṣo bhramamātrasaṃkṣayaḥ ||",
    "T06asmahsuu:648": " na tāvadātmadṛṣṭirevātmalakṣaṇā |",
    "T06asmahsuu:649": " nāpi duḥsaṃsthitatā |",
    "T06asmahsuu:650": " tathā hi sā vilakṣaṇā ātmalakṣaṇātparikalpitāt |",
    "T06asmahsuu:651": " sā punaḥ pañcopādānaskandhāḥ kleśadauṣṭhulyaprabhāvitatvāt |",
    "T06asmahsuu:652": " nāpyato dvayādanyadātmalakṣaṇamupapadyate |",
    "T06asmahsuu:653": " tasmānnāstyātmā |",
    "T06asmahsuu:654": " bhrama eṣa tūtpanno yeyamātmadṛṣṭistasmādeva cātmābhāvonmokṣo 'pi bhramamātrasaṃkṣayo veditavyaḥ, na tu kaścinmuktaḥ |",
    "T06asmahsuu:655": " viparyāsaparibhāṣāyāṃ dvau ślaukau |",
    "T06asmahsuu:656": " kathaṃ jano vibhramamātrāmāśritaḥ paraiti duḥkhaprakṛtiṃ na saṃtatām |",
    "T06asmahsuu:657": " avedako vedaka eva duḥkhito na duḥkhito dharmamayo na tanmayaḥ || Msa_6.3",
    "T06asmahsuu:658": " pratītyabhāvaprabhave kathaṃ janaḥ samakṣavṛttiḥ śrayate 'nyakāritam |",
    "T06asmahsuu:659": " tamaḥ prakāraḥ katamo 'yamīdṛśo yato 'vipaśyansadasannirīkṣate || Msa_6.4",
    "T06asmahsuu:660": " kathaṃ nāmāyaṃ loko bhrāntimātramātmadarśanaṃ niḥśritya satatānubaddhaṃ duḥkhasvabhāvaṃ saṃskārāṇāṃ na paśyati |",
    "T06asmahsuu:661": " avedako jñānena tasyā duḥkhaprakṛteḥ |",
    "T06asmahsuu:662": " vedako 'nubhavena (MSA_Bagchi 25) duḥkhasyā[sya] duḥkhito duḥkhasyāprahīṇatvāt |",
    "T06asmahsuu:663": " na duḥkhiuto duḥkhayuktasyātmano 'satvāt |",
    "T06asmahsuu:664": " dharmamayo dharmamātratvāt pudgalanairātmyena |",
    "T06asmahsuu:665": " na ca dharmamayo dharmanairātmyena |",
    "T06asmahsuu:666": " yadā ca loko bhāvānāṃ pratītyasamutpādaṃ pratyakṣaṃ paśyati taṃ taṃ pratyayaṃ pratītya te te bhāvā bhavantīti |",
    "T06asmahsuu:667": " tatkathametāṃ dṛṣṭiṃ śrayate 'nyakāritaṃ darśanādikaṃ na pratītyasamutpannamiti |",
    "T06asmahsuu:668": " katamo",
    "T06asmahsuu:669": " 'yamīdṛśastamaḥ prakāro lokasya yadvidyamānaṃ",
    "T06asmahsuu:670": " pratītyasamutpādamavipaśyannavidyamānamātmānaṃ nirīkṣate |",
    "T06asmahsuu:671": " śakyaṃ hi nāma tamasā vidyamānamadraṣṭuṃ syānna tvavidyamānaṃ draṣṭhumiti |",
    "T06asmahsuu:672": " asatyātmani śamajanmayoge ślokaḥ |",
    "T06asmahsuu:673": " ta cāntaraṃ kiṃcana vidyate 'nayoḥ sadarthavṛttyā śamajanmanoriha |",
    "T06asmahsuu:674": " tathāpi janmakṣayato vidhīyate śamasya lābhaḥ śubhakarmakāriṇām || Msa_6.5",
    "T06asmahsuu:675": " na cāsti saṃsāranirvāṇayoḥ kiṃcinnānākaraṇaṃ paramārthavṛttyā nairātmyasya samatayā |",
    "T06asmahsuu:676": " tathāpi janmakṣayānmokṣaprāptirbhavatyeva śubhakarmakāriṇāṃ ye mokṣamārgaṃ bhāvayanti |",
    "T06asmahsuu:677": " viparyāsaparibhāṣāṃ kṛtvā-",
    "T06asmahsuu:678": " tatpratipakṣapāramārthikajñānapraveśe catvāraḥ ślokāḥ |",
    "T06asmahsuu:679": " saṃbhṛtya saṃbhāramanantapāraṃ jñānasya puṇyasya ca bodhisattvaḥ |",
    "T06asmahsuu:680": " dharmeṣu cintāsuviniśri[ści]tatvājjalpānvayāmarthagatiṃ paraiti || Msa_6.6",
    "T06asmahsuu:681": " arthānsa vijñāya ca jalpamātrān saṃtiṣṭhate tannibhacittamātre |",
    "T06asmahsuu:682": " pratyakṣatāmeti ca dharmadhātustasmādviyuktodvayalakṣaṇena || Msa_6.7 ||",
    "T06asmahsuu:683": " nāstīti cittātparametya buddhyā cittasya nāstitvamupaiti tasmāt |",
    "T06asmahsuu:684": " dvayasya nāstitvamupetya dhīmān saṃtiṣṭhate 'tadgatidharmadhātau ||",
    "T06asmahsuu:685": " akalpanājñānabalena dhīmataḥ samānuyātena samantataḥ sadā |",
    "T06asmahsuu:686": " tadāśrayo gahvaradoṣasaṃcayo mahāgadeneva viṣaṃ nirasyate || Msa_6.9 ||",
    "T06asmahsuu:687": " ekena saṃbhṛtasaṃbhāratvaṃ dharmacintāsuviniśri[ści]tatvaṃ",
    "T06asmahsuu:688": " samādhi[dhiṃ]niśrityabhāvanānmanojalpācca teṣāṃ dharmāṇāmarthaprakhyānāvagamāttatpraveśaṃ darśayati |",
    "T06asmahsuu:689": " asaṃkhyeyaprabhedakālaṃ pāramasya (MSA_Bagchi 26)",
    "T06asmahsuu:690": " paripūraṇamityanantapāram |",
    "T06asmahsuu:691": " dvitīyena manojalpamātrānarthānviditvā tadābhāse cittamātre 'vasthānamiyaṃ bodhisattvasya nirvedhabhāgīyāvasthā |",
    "T06asmahsuu:692": " tataḥ pareṇa dharmadhātoḥ pratyakṣato['va?] gamane dvayalakṣaṇena viyukto",
    "T06asmahsuu:693": " grāhyagrāhakalakṣaṇena |",
    "T06asmahsuu:694": " iyaṃ darśanamārgāvasthā |",
    "T06asmahsuu:695": " tṛtīyena yathāsau dharmadhātuḥ pratyakṣatāmeti tad darśayati |",
    "T06asmahsuu:696": " kathaṃ cāsau dharmadhātuḥ pratyakṣatāmeti |",
    "T06asmahsuu:697": " cittādanyadālambanaṃ grāhyaṃ nāstītyavagamya buddhyā tasyāpi cittamātrasya nāstitvāvagamanaṃ grāhya[ā]bhāve grāhakābhāvāt |",
    "T06asmahsuu:698": " dvaye cāsya [dvayasyāsya?] nāstitvaṃ viditvā dharmadhātāvavasthānamatadgatirgrāhyagrāhakalakṣaṇābhyāṃ rahitaṃ evaṃ",
    "T06asmahsuu:699": " dharmadhātuḥ pratyakṣatāmeti |",
    "T06asmahsuu:700": " caturthena bhāvanāmārgāvasthāyāmāśrayaparivartanāt pāramārthikajñānapraveśaṃ darśayati |",
    "T06asmahsuu:701": " sadā sarvatra samatānugatenāvikalpajñānabalena yatra tatsamatānugataṃ paratantre svabhāve tadāśrayasya dūrānupraviṣṭasya doṣasaṃcasya dauṣṭhulyalakṣaṇasya mahāgadeneva viṣasya nirasanāt paramārthajñānamāhātmye ślokaḥ |",
    "T06asmahsuu:702": " munivihitasudharmasuvyavastho matimupadhāya samūladharmadhātau |",
    "T06asmahsuu:703": " smṛtima[ga]timavagamya kalpamātrāṃ vrajati guṇārṇavapāramāśudhīraḥ ||",
    "T06asmahsuu:704": " buddhavihite sudharme suvyavasthāpite sa paramārthajñānapraviṣṭo bodhisattvaḥ saṃpiṇḍitadharmālambanasya mūlacittasya dharmadhātau matimupanividhāya yā smṛtirūpalabhyate tāṃ sarvāṃ smṛtipravṛttiṃ kalpanāmātrāmavagacchatyevaṃ guṇārṇavasya pāraṃbuddhatvamāśu vrajatītyetatparamārthajñānasya māhātmyam |",
    "T06asmahsuu:705": " || mahāyānasūtrālaṃkāre tattvādhikāraḥ ṣaṣṭhaḥ ||",
    "T06asmahsuu:706": " (MSA_Bagchi 27)",
    "T06asmahsuu:707": " saptamo 'dhikāraḥ",
    "T06asmahsuu:708": " prabhāvalakṣaṇavibhāge ślokaḥ |",
    "T06asmahsuu:709": " utpattivākcittaśubhāśubhādhi tatsthānaniḥsārapadā parokṣam |",
    "T06asmahsuu:710": " jñānaṃ hi sarvatragasaprabhedeṣvavyāhataṃ dhīragataḥ prabhāvaḥ || Msa_7.1",
    "T06asmahsuu:711": " pareṣāmupapattau jñānaṃ cyutopapādābhijñā |",
    "T06asmahsuu:712": " vāci jñānaṃ divyaśrotrābhijñāyāṃ[yayā] vācaṃ tatra gatvopapannā bhāṣante |",
    "T06asmahsuu:713": " citte jñānaṃ cetaḥ paryāyābhijñā |",
    "T06asmahsuu:714": " pūrvaśubhāśubhādhāne jñānaṃ pūrvanivāsābhijñā",
    "T06asmahsuu:715": " | yatra vineyāstiṣṭhanti tatsthānagamanajñānaṃ ṛddhiviṣayābhijñā |",
    "T06asmahsuu:716": " niḥsaraṇe jñānamāsravakṣayābhijñā, yathā sattvā upapattito niḥsarantīti |",
    "T06asmahsuu:717": " eṣu ṣaṭsvartheṣu sarvatra laukadhātau saprabhedeṣu padāparokṣamavyāhataṃ jñānaṃ sa prabhāvo bodhisattvānāṃ ṣaḍabhijñāsaṃgṛhītaḥ |",
    "T06asmahsuu:718": " prabhāvalakṣaṇavibhāge svabhāvārthaṃ uktaḥ |",
    "T06asmahsuu:719": " hetvarthamārabhya ślokaḥ |",
    "T06asmahsuu:720": " dhyānaṃ caturthaṃ suviśuddhametya niṣkalpanājñānaparigraheṇa |",
    "T06asmahsuu:721": " yathāvyavasthānamanaskriyātaḥ prabhāvasiddhiṃ paramāṃ paraiti || Msa_7.2",
    "T06asmahsuu:722": " yena niśrayeṇa yena jñānena yena manasikāreṇa tasya prabhāvasya samudāgamastatsaṃdarśayati",
    "T06asmahsuu:723": " phalārthamārabhya ślokaḥ |",
    "T06asmahsuu:724": " yenāryadivyāpratimairvihārairbrāhmaiśca nityaṃ viharatyudāraiḥ |",
    "T06asmahsuu:725": " buddhāṃśca satvāṃśca sa dikṣu gatvā saṃmānayatyānayate viśuddhim ||",
    "T06asmahsuu:726": " trividhaṃ phalamasya prabhāvasya saṃdarśayati |",
    "T06asmahsuu:727": " ātmana āryādisukhavihāramatulyaṃ cotkṛṣṭaṃ ca lokadhātvantareṣu gatvā buddhānāṃ pūjanaṃ sattvānāṃ viśodhanaṃ ca |",
    "T06asmahsuu:728": " karmārthaṃ ṣaḍvidhamārabhya catvāraḥ ślokāḥ |",
    "T06asmahsuu:729": " darśanakarma saṃdarśanakarma cārabhya ślokaḥ |",
    "T06asmahsuu:730": " māyopamānpaśyati lokadhātūnsarvānsasattvānsavivartanāśān |",
    "T06asmahsuu:731": " saṃdarśayatyeva ca tānyatheṣṭaṃ vaśī vicitrairapi sa prakāraiḥ || Msa_7.4",
    "T06asmahsuu:732": " (MSA_Bagchi 28)",
    "T06asmahsuu:733": " svayaṃ ca sarvalokadhātūnāṃ sasattvānāṃ savivartasaṃvartānāṃ māyopamatvadarśanāt |",
    "T06asmahsuu:734": " pareṣāṃ yatheṣṭaṃ tatsaṃdarśanāt |",
    "T06asmahsuu:735": " anyaiśca vicitraiḥ kampanajvalanādiprakāraiḥ |",
    "T06asmahsuu:736": " daśavaśitālābhāt |",
    "T06asmahsuu:737": " yathā daśabhūmike 'ṣṭamyāṃ bhūmau nirdiṣṭāḥ |",
    "T06asmahsuu:738": " raśmikarmārabhya ślokaḥ |",
    "T06asmahsuu:739": " raśmipramokṣairbhṛśaduḥkhitāṃśca āpāyikānsvargagatānkaroti |",
    "T06asmahsuu:740": " mārānvayān kṣubdhavimānaśobhān saṃkampayaṃstrāsayate samārān || Msa_7.5 ||",
    "T06asmahsuu:741": " dvividhaṃ raśmikarma saṃdarśayati |",
    "T06asmahsuu:742": " apāyopapannānāṃ ca prasādaṃ janayitvā svargopapādanam |",
    "T06asmahsuu:743": " mārabhavanānāṃ ca samārakāṇāṃ kampanodvejanam |",
    "T06asmahsuu:744": " vikrīḍanakarma cārabhya ślokaḥ |",
    "T06asmahsuu:745": " samādhivikrīḍitamaprameyaṃ saṃdarśayatyagragaṇasyamadhye |",
    "T06asmahsuu:746": " sakarmajanmottamanirmitaiśca sattvārthamātiṣṭhati sarvakālam || Msa_7.6 ||",
    "T06asmahsuu:747": " aprameyasamādhivikrīḍitasaṃdarśanāt buddhaparṣanmaṇḍalamadhye trividhena nirmāṇena sadā sattvārthakaraṇācca",
    "T06asmahsuu:748": " trividhaṃ nirmāṇaṃ śilpakarmasthānanirmāṇam |",
    "T06asmahsuu:749": " vineyavaśenayatheṣṭopapattinirmāṇam |",
    "T06asmahsuu:750": " uttamanirmāṇaṃ ca tuṣitabhavanavāsādikam |",
    "T06asmahsuu:751": " kṣetrapariśuddhikarma ārabhya ślokaḥ |",
    "T06asmahsuu:752": " jñānavasitvātsamupaiti śuddhiṃ kṣetraṃ yathākāmanidarśanāya |",
    "T06asmahsuu:753": " abuddhanāmeṣu[?] ca buddhanāma saṃśrāvaṇāttankṣipate 'nyadhātau || Msa_7.7",
    "T06asmahsuu:754": " dvividhapāpaviśodhanayā |",
    "T06asmahsuu:755": " bhājanapariśodhanayā jñānavaśitvādyatheṣṭaṃ sphaṭikavaidūryādimayabuddhakṣetrasaṃdarśanataḥ",
    "T06asmahsuu:756": " sattvapariśodhanayā ca buddhanāmavirahiteṣu lokadhātuṣūpapannānāṃ sattvānāṃ buddhanāmasaṃśrāvaṇayā prasādaṃ grāhayitvā tadavirahiteṣu lokadhātuṣūpapādanāt |",
    "T06asmahsuu:757": " (MSA_Bagchi 29)",
    "T06asmahsuu:758": " yogārthamārabhya ślokaḥ |",
    "T06asmahsuu:759": " śakto bhavatyeva ca sattvapāke saṃjātapakṣaḥ śakuniryathaiva |",
    "T06asmahsuu:760": " buddhātpraśaṃsāṃ labhate 'timātrāmādeyavākyo bhavati prajānām || Msa_7.8",
    "T06asmahsuu:761": " trividhaṃ yogaṃ pradarśayati |",
    "T06asmahsuu:762": " sattvaparipācanaśaktiyogaṃ praśaṃsāyogamādeyavākyatāyogaṃ ca |",
    "T06asmahsuu:763": " vṛttyarthamārabhya ślokaḥ |",
    "T06asmahsuu:764": " ṣaḍdhāpyabhijñā trividhā ca vidyā aṣṭau vimokṣābhibhuvastathāṣṭau |",
    "T06asmahsuu:765": " daśāpi kṛtsnāyatanānyameyāḥ samādhayo dhīragataḥ prabhāvaḥ || Msa_7.9 ||",
    "T06asmahsuu:766": " ṣaḍbhiḥ prabhedairbodhisattvasya prabhāvo vartate |",
    "T06asmahsuu:767": " abhijñāvidyāvimokṣābhibhvāyatanakṛtsnāyatanāpramāṇasamādhiprabhedaiḥ |",
    "T06asmahsuu:768": " evaṃ ṣaḍarthena vibhāgalakṣaṇena prabhāvaṃ darśayitvā tanmāhātmyodbhāvanārthaṃ ślokaḥ |",
    "T06asmahsuu:769": " sa hi paramavaśitvalabdhabuddhirjagadavaśaṃ svavaśe vidhāya nityam |",
    "T06asmahsuu:770": " parahitakaraṇaikatābhirāmaścarati bhaveṣu hi siṃhavatsudhīraḥ || Msa_7.10",
    "T06asmahsuu:771": " trividhaṃ māhātmyaṃ darśayati |",
    "T06asmahsuu:772": " vaśitāmāhātmyaṃ svayaṃ paramajñānavaśitvaprāptyā kleśāsvavaśasya jagataḥ svavaśe sthāpanāt",
    "T06asmahsuu:773": " abhiratimāhātmyaṃ sadā parahitakriyaikārāmatvāt |",
    "T06asmahsuu:774": " bhavanirbhayatāmāhātmyaṃ ca |",
    "T06asmahsuu:775": " || prabhāvādhikāraḥ mahāyānasūtrālaṃkāre saptamaḥ ||",
    "T06asmahsuu:776": " (MSA_Bagchi 30)",
    "T06asmahsuu:777": " aṣṭamo 'dhikāraḥ",
    "T06asmahsuu:778": " bodhisattvaparipāke saṃgrahaḥ ślokaḥ |",
    "T06asmahsuu:779": " rūciḥ prasādaḥ praśamo 'nukampanā kṣamātha medhā prabalatvameva ca |",
    "T06asmahsuu:780": " ahāryatāṅgaiḥ samupetatā bhṛśaṃ jinātmaje tatparipākalakṣaṇam || Msa_8.1",
    "T06asmahsuu:781": " rūcirmahāyānadeśanādharme, prasādastaddeśike, praśamaḥ kleśānām, anukampā",
    "T06asmahsuu:782": " sattveṣu, kṣamā duṣkaracaryāyāṃ, medhā grahaṇadhāraṇaprativedheṣu,",
    "T06asmahsuu:783": " prabalatvamadhigame, ahāryatā māraparapravādibhiḥ, prāhāṇikāṅgaiḥ samanvāgatatvam |",
    "T06asmahsuu:784": " bhṛśamiti rūcyādīnāmadhimātratvaṃ darśayati |",
    "T06asmahsuu:785": " eṣa samāsena bodhisattvānāṃ navaprakāra ātmaparipāko veditavyaḥ |",
    "T06asmahsuu:786": " rūciparipākamārabhya ślokaḥ |",
    "T06asmahsuu:787": " sumitratāditrayamugravīryatā parārdhaniṣṭhottamadharmasaṃgrahaḥ |",
    "T06asmahsuu:788": " kṛpālusaddharmamahāparigrahe mataṃ hi samyakparipākalakṣaṇam || Msa_8.2 ||",
    "T06asmahsuu:789": " sumitratāditrayaṃ satpuruṣasaṃsevā saddharmaśravaṇaṃ yoniśomanasikāraśca |",
    "T06asmahsuu:790": " ugravīryatā adhimātro vīryārambhaḥ |",
    "T06asmahsuu:791": " parārdhaniṣṭhā sarvācintyasthānanirvicikitsatā |",
    "T06asmahsuu:792": " uttamadharmasaṃgraho",
    "T06asmahsuu:793": " mahāyānadharmarakṣā, tatpratipannānāmupadravebhyo rakṣaṇāt |",
    "T06asmahsuu:794": " bodhisattvasya mahāyānadharmaparigrahamadhikṛtyedaṃ rūciparipākalakṣaṇaṃ veditavyam |",
    "T06asmahsuu:795": " yena kāraṇena paripacyate sumitratāditrayeṇa |",
    "T06asmahsuu:796": " yaśca tasyāḥ paripāka ugravīryaparārdhaniṣṭhāyuktaḥ svabhāvaḥ |",
    "T06asmahsuu:797": " yatkarma cottamadharmasaṃgrahakaraṇāttadetena paridīṣitam |",
    "T06asmahsuu:798": " prasādaparipākamārabhya ślokaḥ |",
    "T06asmahsuu:799": " guṇajñatāthāśusamādhilābhitā phalānubhūtirmanaso 'dhyabheda[dya?]tā |",
    "T06asmahsuu:800": " jīnātmaje śāstari saṃprapattaye mataṃ hi samyakparipākalakṣaṇam || Msa_8.3",
    "T06asmahsuu:801": " (MSA_Bagchi 31)",
    "T06asmahsuu:802": " tatparipāko 'pi kāraṇataḥ svabhāvataḥ karmataśca paridīpitaḥ |",
    "T06asmahsuu:803": " guṇajñatā ityapi sa bhagavāṃstathāgata iti vistareṇa kāraṇam |",
    "T06asmahsuu:804": " avetyaprabhāva[sāda]lābhādabhedyacittatā svabhāvaḥ |",
    "T06asmahsuu:805": " āśusamādhilābhastatphalasya cābhijñādikasya pratyanubhavanaṃ karma |",
    "T06asmahsuu:806": " praśamaparipākamārabhya ślokaḥ |",
    "T06asmahsuu:807": " susaṃvṛtiḥ kliṣṭavitarkavarjanā nirantarāyo 'tha śubhābhirāmatā |",
    "T06asmahsuu:808": " jinātmaje kleśavinodanāyatanmataṃ hi samyakparipākalakṣaṇam || Msa_8.4 ||",
    "T06asmahsuu:809": " kleśavinodanā bodhisattvasya praśamaḥ |",
    "T06asmahsuu:810": " tatparipāko 'pi kāraṇataḥ svabhāvataḥ karmataśca paridīpitaḥ |",
    "T06asmahsuu:811": " indriyāṇāṃ smṛtisaṃprajanyābhyāṃ susaṃvṛtiḥ kāraṇam |",
    "T06asmahsuu:812": " kliṣṭavitarkavarjanā svabhāvaḥ |",
    "T06asmahsuu:813": " pratipakṣabhāvanāyāṃ nirantarāyatvaṃ kuśalābhirāmatā ca karma |",
    "T06asmahsuu:814": " kṛpāparipākalakṣaṇamadhikṛtya ślokaḥ |",
    "T06asmahsuu:815": " kṛpā prakṛtyā paraduḥkhadarśanaṃ nihīnacittasya ca saṃpravarjanam |",
    "T06asmahsuu:816": " viśeṣagatvaṃ jagadagrajanmatā parānukampāparipākalakṣaṇam || Msa_8.5 ||",
    "T06asmahsuu:817": " svaprakṛtyā ca gotreṇa paraduḥkhadarśanena nihīnayānaparivarjanatayā ca paripacyata itikāraṇam",
    "T06asmahsuu:818": " viśeṣagāmitvaṃ paripākavṛddhigamanāt svabhāvaḥ |",
    "T06asmahsuu:819": " sarvalokaśreṣṭhātmabhāvatā karma avinivartanīyabhūmau |",
    "T06asmahsuu:820": " kṣāntiparipākalakṣaṇamārabhya ślokaḥ |",
    "T06asmahsuu:821": " ghṛtiḥ prakṛtyā pratisaṃkhyabhāvanā suduḥkhaśītādyadhivāsanā sadā |",
    "T06asmahsuu:822": " viśeṣagāmitvaśubhābhirāmatā mataṃ kṣamāyāḥ paripākalakṣaṇam || Msa_8.6 ||",
    "T06asmahsuu:823": " dhṛtiḥ sahanaṃ kṣāntiriti paryāyāḥ tatatparipāke gotraṃ pratisaṃkhyānaṃ bhāvanā ca kāraṇam",
    "T06asmahsuu:824": " tīvrāṇāṃ śītādiduḥkhānāmadhivāsanāsvabhāvaḥ |",
    "T06asmahsuu:825": " kṣamasya viśeṣagāmitvaṃ kuśalābhirāmatā ca karma |",
    "T06asmahsuu:826": " (MSA_Bagchi 32)",
    "T06asmahsuu:827": " medhāparipākamārabhya ślokaḥ |",
    "T06asmahsuu:828": " vipākaśuddhiḥ śravaṇādyamoṣatā praviṣṭatā sūktadurūktayostathā |",
    "T06asmahsuu:829": " smṛtermahābuddhyudaye ca yogyatā sumedhatāyāḥ paripākalakṣaṇam || Msa_8.7",
    "T06asmahsuu:830": " tatra medhānukūlā vipākaviśuddhiḥ kāraṇam |",
    "T06asmahsuu:831": " śrutacintitabhāvitacirakṛtacirabhāṣitānāmasaṃmoṣatā subhāṣitadurbhāṣitārthasupraviṣṭatā ca smṛtermedhāparipākasvabhāvaḥ |",
    "T06asmahsuu:832": " lokottaraprajñotpādanayogyatā karma |",
    "T06asmahsuu:833": " balavatvapratilambhaparipākamārabhya ślokaḥ |",
    "T06asmahsuu:834": " śubhadvayena dvayadhātupuṣṭatā phalodaye cāśrayayogyatā parā |",
    "T06asmahsuu:835": " manorathāptirjagadagrabhūtatā balopalambhe paripākalakṣaṇam || Msa_8.8 ||",
    "T06asmahsuu:836": " tatra puṇyajñānadvayena tasya puṇyajñānadvayasya bījapuṣṭatā tatparipāke kāraṇam |",
    "T06asmahsuu:837": " adhigamaṃ pratyāśrayayogyatā tatparipākasvabhāvaḥ |",
    "T06asmahsuu:838": " manorathasaṃpattirjagadagrabhūtatā ca karma |",
    "T06asmahsuu:839": " ahāryatāparipākamārabhya ślokaḥ |",
    "T06asmahsuu:840": " sudharmatāyuktivicāraṇāśayo viśeṣalābhaḥ parapakṣadūṣaṇam |",
    "T06asmahsuu:841": " punaḥ sadā māranirantarāyatā ahāryatāyāḥ paripākalakṣaṇam || Msa_8.9 ||",
    "T06asmahsuu:842": " tatparipākasya saddharme yuktivicāraṇākṛta āśayaḥ kāraṇam |",
    "T06asmahsuu:843": " māranirantarāyatā svabhāvo yadā māro na punaḥ śankotyantarāyaṃ kartum |",
    "T06asmahsuu:844": " viśeṣādhigamaḥ parapakṣadūṣaṇaṃ ca karma |",
    "T06asmahsuu:845": " prāhāṇikāṅgasamanvāgamaparipākamadhikṛtya ślokaḥ |",
    "T06asmahsuu:846": " śubhācayo 'thāśrayayatnayogyatā vivekatodagraśubhābhirāmatā |",
    "T06asmahsuu:847": " jinātmaje hyaṅgasamanvaye punarmataṃ hi samyakparipākalakṣaṇam || Msa_8.10",
    "T06asmahsuu:848": " (MSA_Bagchi 33)",
    "T06asmahsuu:849": " tatparipākasya kāraṇaṃ kuśalamūlopacayaḥ |",
    "T06asmahsuu:850": " āśrayasya vīryārambhakṣamatvaṃ svabhāvaḥ |",
    "T06asmahsuu:851": " vivekotkṛṣṭatā kuśalābhirāmatā ca karma |",
    "T06asmahsuu:852": " navavidhātmaparipākamāhātmyamārabhya ślokaḥ |",
    "T06asmahsuu:853": " iti navavidhavastupacitātmā paraparipācanayogyatāmupetaḥ |",
    "T06asmahsuu:854": " śubha[dharma]mayasatatapravardhitātmā bhavati sadā jagato 'grabandhubhūtaḥ",
    "T06asmahsuu:855": " dvividhaṃ tanmāhātmyam |",
    "T06asmahsuu:856": " paraparipāke pratiśaraṇatvam |",
    "T06asmahsuu:857": " satataṃ dharmakāyavṛddhiśca |",
    "T06asmahsuu:858": " tata eva jagato 'grabandhubhūtaḥ |",
    "T06asmahsuu:859": " sattvaparipākavibhāge ekādaśa ślokāḥ |",
    "T06asmahsuu:860": " vraṇe 'pi bhojye paripāka iṣyate yathaiva tatsrāvaṇabhogayogyatā |",
    "T06asmahsuu:861": " tathāśraye",
    "T06asmahsuu:862": " 'smindvayapakṣaśāntatā[tāṃ]tathopabhogatvasuśāntapakṣatā[muśantipavkatām]",
    "T06asmahsuu:863": " anena paripākasvabhāvaṃ darśayati |",
    "T06asmahsuu:864": " yathā vraṇasya srāvaṇayogyatā paripākaḥ |",
    "T06asmahsuu:865": " bhojanasya ca bhogayogyatā |",
    "T06asmahsuu:866": " evaṃ sattvānāmāśraye vraṇabhojanasthānīye srāvaṇasthānīyaṃ vipakṣaśamanam |",
    "T06asmahsuu:867": " bhogasthānīyaśca pratipakṣopabhogaḥ |",
    "T06asmahsuu:868": " tadyogyatā āśrayasya paripāka iti |",
    "T06asmahsuu:869": " vipakṣapratipakṣāvatra pakṣadvayaṃ veditavyam |",
    "T06asmahsuu:870": " dvitīyaślokaḥ |",
    "T06asmahsuu:871": " vipācanoktā paripācanā tathā paripācanā cāpyanupācanāparā |",
    "T06asmahsuu:872": " supācanā[cā]pyadhipācanā matā nipācanotpācananā ca dehiṣu || Msa_8.13 ||",
    "T06asmahsuu:873": " anena paripākaprabhedaṃ darśayati |",
    "T06asmahsuu:874": " kleśavigamena pācananā [pācanā?]",
    "T06asmahsuu:875": " vipācanā |",
    "T06asmahsuu:876": " sarvato yānatrayeṇa pācanā paripācanā |",
    "T06asmahsuu:877": " bāhyaparipākaviśiṣṭatvāt prakṛṣṭā pācanā prapācanā |",
    "T06asmahsuu:878": " yathāvineyadharmadeśanāttadanurūpā pācanā anupācanā |",
    "T06asmahsuu:879": " satkṛtya pācanā supācanā |",
    "T06asmahsuu:880": " adhigamena pācanā adhipācanā aviparītārthena |",
    "T06asmahsuu:881": " nityā pācanā nipācanā aparihāṇīyārthena |",
    "T06asmahsuu:882": " krameṇottarottarapācanā utpācanā |",
    "T06asmahsuu:883": " ityayamaṣṭaprakāraḥ pariparipākaprabhedaḥ |",
    "T06asmahsuu:884": " (MSA_Bagchi 34)",
    "T06asmahsuu:885": " tṛtīyacaturthau ślokau |",
    "T06asmahsuu:886": " hitāśayeneha yathā jinātmajo vyavasthitaḥ sarvajagadvipācayan |",
    "T06asmahsuu:887": " tathā na mātā na pitā na bandhavaḥ suteṣu bandhuṣvapi suvyavasthitāḥ ||",
    "T06asmahsuu:888": " tathājano nātmani vatsalo mataḥ kuto 'pi susnigdhaparāśraye jane |",
    "T06asmahsuu:889": " yathā kṛpātmā parasattvavatsalo hite sukhe caiva niyojanānmataḥ ||",
    "T06asmahsuu:890": " ābhyāṃ kiṃ darśayati |",
    "T06asmahsuu:891": " yādṛśenāśayena bodhisattvaḥ sattvānparipācayati tamāśayaṃ darśayati |",
    "T06asmahsuu:892": " mātāpitṛbāndhavāśayaviśiṣṭaṃ lokātmavātsalyaviśiṣṭaṃ ca hitasukhasaṃyojanāt |",
    "T06asmahsuu:893": " ātmavatsalastu loka ātmānaṃ hite ca sukhe ca saṃniyojayati |",
    "T06asmahsuu:894": " avaśiṣṭaiḥ ślokairyena prayogeṇa sattvānparipācayati taṃ pāramitā pratipattyā saṃdarśayati",
    "T06asmahsuu:895": " yādṛśena dānena yathā sattvānparipācayati tadārabhya ślokaḥ |",
    "T06asmahsuu:896": " na bodhisattvasya śarīrabhogayoḥ pareṣvadeyaṃ punarasti sarvathā |",
    "T06asmahsuu:897": " anugraheṇa dvividhena pācayan paraṃ samairdānaguṇairna tṛpyate || Msa_8.16",
    "T06asmahsuu:898": " trividhena dānena pācayati |",
    "T06asmahsuu:899": " sarvasvaśarīrabhogadānena aviṣamadānena atṛptidānena ca |",
    "T06asmahsuu:900": " kathaṃ paripācayati dṛṣṭadharmasaṃparāyānugraheṇa |",
    "T06asmahsuu:901": " avighātenecchāparipūrṇāt [pūraṇāt] |",
    "T06asmahsuu:902": " anāgatena [tena] ca saṃgṛhya kuśalapratiṣṭhāpanāt |",
    "T06asmahsuu:903": " yādṛśena śīlena yathā satvānparipācayati tadārabhya ślokaḥ |",
    "T06asmahsuu:904": " sadāprakṛtyādhyavihiṃsakaḥ svayaṃ rato 'pramatto 'tra paraṃ niveśayan |",
    "T06asmahsuu:905": " paraṃparānugrahakṛdūdvidhā pare vipākaniṣyandaguṇena pācakaḥ || Msa_8.17",
    "T06asmahsuu:906": " pañcavidhena śīlena |",
    "T06asmahsuu:907": " dhruvaśīlena prakṛtiśīlena paripūrṇaśīlenādhyaviṃhiṃsakatvāt |",
    "T06asmahsuu:908": " paripūrṇo hyavihiṃsako 'dhyavihiṃsako",
    "T06asmahsuu:909": " daśakuśalakarmapathaparipūritaḥ |",
    "T06asmahsuu:910": " yathoktaṃ dvitīyāyāṃ bhūmau |",
    "T06asmahsuu:911": " adhigamaśīlena svayaṃratatayā nirantarāskhalitaśīlena cāpramattatayā |",
    "T06asmahsuu:912": " kathaṃ ca (MSA_Bagchi 35) paripācayati |",
    "T06asmahsuu:913": " śīle saṃniveśanāt |",
    "T06asmahsuu:914": " dvidhānugrahakriyayā dṛṣṭadharme saṃparāye ca |",
    "T06asmahsuu:915": " saṃparāyānugrahaṃ pareṣu vipākaniṣyandaguṇābhyāṃ paraṃparayā karoti |",
    "T06asmahsuu:916": " tadvipākaniṣyandayoranyonyānukūlyenāvyavacchedāt |",
    "T06asmahsuu:917": " yādṛśyā kṣāntyā yathā sattvānparipācayati tadārabhya ślokaḥ |",
    "T06asmahsuu:918": " pare 'pakāriṇyupakāribuddhimān pramarṣayannugramapi vyatikramam |",
    "T06asmahsuu:919": " upāyacittairapakāramarṣaṇaiḥ śubhe samādāpayate 'pakāriṇaḥ || Msa_8.18 ||",
    "T06asmahsuu:920": " apakāriṇi pare upakāribuddhyā pragāḍhāpakāramarṣaṇakṣāntyā paripācayati |",
    "T06asmahsuu:921": " upakāribuddhitvaṃ punaḥ kṣāntipāramitāparipūryānukūlyavṛttitā veditavyam |",
    "T06asmahsuu:922": " kathaṃ paripācayati |",
    "T06asmahsuu:923": " dṛṣṭadharmānugraheṇa cāpakāramarṣaṇāt |",
    "T06asmahsuu:924": " saṃparāyānugraheṇa copāyajñastairapakāramarṣaṇairāvarjyāpakāriṇāṃ kuśale samādāpanāt |",
    "T06asmahsuu:925": " yādṛśena vīryeṇa yathā sattvānparipācayati tadārabhya ślokaḥ |",
    "T06asmahsuu:926": " punaḥ sa yatnaṃ paramaṃ samāśrito na khidyate kalpasahasrakoṭibhiḥ |",
    "T06asmahsuu:927": " jinātmajaḥ sa[ttva]gaṇaṃ prapācayanparaikacittasya śubhasya kāraṇāt ||",
    "T06asmahsuu:928": " adhimātradīrghakālākhede vīryeṇa dīrghakālākheditvamanantasattvaparipācanāt |",
    "T06asmahsuu:929": " paraikacittasya kuśalasyārthe kalpasahasrakoṭibhirakhedāt |",
    "T06asmahsuu:930": " ata evoktaṃ bhavati yathā paripācayati |",
    "T06asmahsuu:931": " kuśalacittasaṃniyojanāt dṛṣṭadharmasaṃparāyānugraheṇeti |",
    "T06asmahsuu:932": " yādṛśena dhyānena yathā sattvānparipācayati tadārabhya ślokaḥ |",
    "T06asmahsuu:933": " vaśitvamāgamya manasyanuttaraṃ paraṃ samāvarjayate 'tra śāsane |",
    "T06asmahsuu:934": " nihatya sarvāmavamānakāmatāṃ śubhena saṃvardhayate ca taṃ punaḥ ||",
    "T06asmahsuu:935": " prāptānuttaravaśitvena dhyānena nirāmiṣeṇa ca nihatasarvāvamānābhilāṣeṇa paripācayati |",
    "T06asmahsuu:936": " buddhaśāsane parasyāvarjanādāvarjitasya ca kuśaladharmasaṃvardhanāt paripācayati |",
    "T06asmahsuu:937": " (MSA_Bagchi 36)",
    "T06asmahsuu:938": " yādṛśyā prajñayā yathā sattvānparipācayati tadārabhya ślokaḥ |",
    "T06asmahsuu:939": " sa tattvabhāvārthanaye suniścitaḥ karoti sattvānsuvinīta saṃśayān |",
    "T06asmahsuu:940": " tataśca te tajjinaśāsanādarād vivardhayante svaparaṃ guṇaiḥ śubhaiḥ ||",
    "T06asmahsuu:941": " sa bodhisattvastattvārthanaye cābhiprāyārthanaye ca suviniścitayā prajñayā paripācayati |",
    "T06asmahsuu:942": " kathaṃ paripācayati sattvānāṃ saṃśayavinayanāt |",
    "T06asmahsuu:943": " tataśca śāsanabahumānātteṣāmātmaparaguṇasaṃvardhakatvena |",
    "T06asmahsuu:944": " niya[ga]mena ślokaḥ |",
    "T06asmahsuu:945": " iti sugatigatau śubhatraye vā jagadakhilaṃ kṛpayā sa bodhisattvaḥ |",
    "T06asmahsuu:946": " tanuparamavimadhyamaprakārairvinayati lokasamānabhāvagatyā || Msa_8.22 ||",
    "T06asmahsuu:947": " anena yatra ca vinayati, sugatigamane yānatraye vā |",
    "T06asmahsuu:948": " yacca vinayati,",
    "T06asmahsuu:949": " jagadakhilam |",
    "T06asmahsuu:950": " yena ca vinayati, kṛpayā |",
    "T06asmahsuu:951": " yaśca vinayati bodhisattvaḥ |",
    "T06asmahsuu:952": " yādṛśaiśca paripācanaprakārai tanuparamavimadhyamaprakāraiḥ |",
    "T06asmahsuu:953": " yāvantaṃ ca kālaṃ, tatparidīpanāt samāsena paripākamāhātmyaṃ darśayati |",
    "T06asmahsuu:954": " tatra tanuḥ prakāro 'dhimukticaryābhūmau bodhisattvasya paramo 'ṣṭāmyādiṣu vimadhyamaḥ saptasu veditavyaḥ |",
    "T06asmahsuu:955": " yāvallokasya bhāvastatsamānayā gatyā atyantamityarthaḥ |",
    "T06asmahsuu:956": " || mahāyānasūtrālaṃkāre paripākādhikāro 'ṣṭamaḥ ||",
    "T06asmahsuu:957": " (MSA_Bagchi 37)",
    "T06asmahsuu:958": " navamo 'dhikāraḥ",
    "T06asmahsuu:959": " sarvākārajñatāyāṃ dvau ślokau |",
    "T06asmahsuu:960": " tṛtīyastayoreva nirdeśabhūtaḥ |",
    "T06asmahsuu:961": " ameyairduṣkaraśatairameyaiḥ kuśalācayaiḥ |",
    "T06asmahsuu:962": " aprameyeṇa kālena ameyāvaraṇakṣayāt || Msa_9.1 ||",
    "T06asmahsuu:963": " sarvakārajñatāvāptiḥ sarvāvaraṇanirmalā |",
    "T06asmahsuu:964": " vivṛtā ratnapeṭeva buddhatvaṃ samudāhṛtam || Msa_9.2 ||",
    "T06asmahsuu:965": " kṛtvā duṣkaramadbhutaṃ śramaśataiḥ saṃcityasarvaṃśubhaṃ kālenottamakalpayānamahatā sarvāvṛtīnāṃ kṣayāt |",
    "T06asmahsuu:966": " sūkṣmasyāvaraṇasya bhūmiṣu gatasyotpāṭanād buddhatā ratnānāmiva sā prabhāvamahatāṃ peṭā samuddhāti[ṭi?]tā samudāgamataḥ svabhāvata aupamyataśca buddhatvamudbhāvitam |",
    "T06asmahsuu:967": " yāvadbhirduṣkaraśatairyāvadbhiḥ kuśalasaṃbhārairyāvatā kālena yāvataḥ kleśajñeyāvaraṇasya prahāṇātsamudāgacchati, ayaṃ samudāgamaḥ |",
    "T06asmahsuu:968": " sarvākārajñatāvāptiḥ sarvāvaraṇanirmalā svabhāvaḥ |",
    "T06asmahsuu:969": " vivṛtāratnapeṭā tadaupamyam |",
    "T06asmahsuu:970": " tasyaiva buddhatvasyādvayalakṣaṇe sānubhāve dvau lokau |",
    "T06asmahsuu:971": " sarvadharmāśca buddhatvaṃ dharmo naiva ca kaścana |",
    "T06asmahsuu:972": " śukladharmamayaṃ tacca na ca taistannirūpyate || Msa_9.4 ||",
    "T06asmahsuu:973": " dharmaratnanimittatvāllabdharatnākaropamam |",
    "T06asmahsuu:974": " śubhasasyanimittatvāllabdhameghopamaṃ matam || Msa_9.5 ||",
    "T06asmahsuu:975": " sarvadharmāśca buddhatvaṃ, tathatāyā abhinnatvāttadviśuddhiprabhāvitatvācca |",
    "T06asmahsuu:976": " buddhatvasya na ca kaściddharmo",
    "T06asmahsuu:977": " 'sti |",
    "T06asmahsuu:978": " parikalpitena dharmasvabhāvena śukladharmamayaṃ ca buddhatvaṃ,",
    "T06asmahsuu:979": " pāramitādināṃ kuśalānāṃ tadbhāvena parivṛtteḥ |",
    "T06asmahsuu:980": " na ca taistannirdiśyate pāramitādīnāṃ pāramitādibhāvenāpariniṣpatteridamadvayalakṣaṇam |",
    "T06asmahsuu:981": " ratnākarameghopamatvamanubhāvaḥ, deśanādharmaratnānāṃ tatprabhavatvāt,",
    "T06asmahsuu:982": " kuśalasasyānāṃ ca vineyasaṃtānakṣetreṣu |",
    "T06asmahsuu:983": " buddhatvaṃ sarvadharmaḥ samuditamatha vā sarvadharmavyapetaṃ prodbhūterdharmaratnapratatasumahato dharmatnākarābham |",
    "T06asmahsuu:984": " bhūtānāṃ śuklasasyaprasavasumahato hetuto meghabhūtaṃ dānāddharmāmbuvarṣapratatasuvihitasyākṣayasya prajāsu || Msa_9.6 ||",
    "T06asmahsuu:985": " (MSA_Bagchi 38)",
    "T06asmahsuu:986": " anena tṛtīyena ślokena tamevārthaṃ nirdiśati |",
    "T06asmahsuu:987": " sumahataḥ pratatasya dharmaratnasya prodbhūtenimittatvādratnākarābham, bhūtānāṃ mahataḥ śuklasasyaprasavahetutvānmeghabhūtam |",
    "T06asmahsuu:988": " mahataḥ suvihitasyākṣayasya dharmāmbuvarṣasya dānāt prajāsvityayamatra padavigraho veditavyaḥ",
    "T06asmahsuu:989": " tasyaiva buddhatvasya śaraṇatvānuttarye pañca ślokāḥ |",
    "T06asmahsuu:990": " paritrāṇaṃ hi buddhatvaṃ sarvakleśagaṇātsadā |",
    "T06asmahsuu:991": " sarvaduścaritebhyaśca janmamaraṇato 'pi ca || Msa_9.7 ||",
    "T06asmahsuu:992": " anena saṃkṣepataḥ kleśakarmajanmasaṃkleśaparitrāṇārthena śaraṇatvaṃ darśayati |",
    "T06asmahsuu:993": " upadravebhyaḥ sarvebhyo apāyādanupāyataḥ |",
    "T06asmahsuu:994": " satkāyāddhīnayānācca tasmāccharaṇamuttamam || Msa_9.8 ||",
    "T06asmahsuu:995": " anena dvitiyenopadravādiparitrāṇādvistareṇa |",
    "T06asmahsuu:996": " tatra sarvopadravaparitrāṇatvaṃ yad buddhānubhāvena andhāścakṣūṃṣi pratilabhante, badhirāḥ śrotaṃ, vikṣiptacittāḥ svasthacittamītayaḥ śāmyantītyevamādi |",
    "T06asmahsuu:997": " apāyaparitrāṇatvaṃ buddhaprabhayā tadgatānāṃ mokṣaṇāt,",
    "T06asmahsuu:998": " tadagamane ca pratiṣṭhāpanāt |",
    "T06asmahsuu:999": " anupāyaparitrāṇatvaṃ tīrthikadṛṣṭivyutthāpanāt |",
    "T06asmahsuu:1000": " satkāyaparitrāṇatvaṃ yānadvayena parinirvāpaṇāt |",
    "T06asmahsuu:1001": " hīnayānaparitrāṇatvamaniyatagotrāṇāṃ mahāyānaikāyanīkaraṇāt |",
    "T06asmahsuu:1002": " śaraṇamanupamaṃ tacchreṣṭhabuddhatvamiṣṭaṃ jananamaraṇasarvakleśapāpeṣu rakṣā |",
    "T06asmahsuu:1003": " vividhabhayagatānāṃ sarvarakṣāpayānaṃ pratatavividhaduḥkhāpāyanopāyagānāṃ || Msa_9.9 ||",
    "T06asmahsuu:1004": " anena tṛtīyena tasyaiva śaraṇatvasyānupamaśreṣṭhasya cānuttaryaṃ tenaivārthena darśayati |",
    "T06asmahsuu:1005": " bauddhairdharmairyacca susaṃpūrṇaśarīraṃ yatsaddharme vetti ca sattvānpravinetum |",
    "T06asmahsuu:1006": " yātaṃ pāraṃ yatkṛpayā sarvajagatsu tad buddhatvaṃ śreṣṭhamihatyaṃ[heṣṭaṃ]",
    "T06asmahsuu:1007": " śaraṇānām || Msa_9.10 ||",
    "T06asmahsuu:1008": " anena caturthena yaiḥ kāraṇaistattathānuttaraṃ śaraṇaṃ bhavati tatsaṃdarśayati |",
    "T06asmahsuu:1009": " bauddhairdharmairbalavaiśāradyādibhiḥ susaṃpūrṇasvabhāvatvāt svārthaniṣṭhāmadhikṛtya saddharmasattvavinayopāyajñānāt karuṇāpāragamanācca parārthaniṣṭhāmadhikṛtya |",
    "T06asmahsuu:1010": " ālokāt[kālāt]sarvasattvānāṃ buddhatvaṃ śaraṇaṃ mahat |",
    "T06asmahsuu:1011": " sarvavyasanasaṃpattivyāvṛttyabhyudaye matam || Msa_9.11 ||",
    "T06asmahsuu:1012": " (MSA_Bagchi 39)",
    "T06asmahsuu:1013": " anena pañcamena ślokena yāvantaṃ kālaṃ yāvatāṃ sattvānāṃ yatrārthe śaraṇaṃ bhavati tatsamāsena darśayati |",
    "T06asmahsuu:1014": " yatrārthe iti sarvavyasanavyāvṛttau saṃpattyabhyudaye ca |",
    "T06asmahsuu:1015": " āśrayaparāvṛttau ṣaṭ ślokāḥ |",
    "T06asmahsuu:1016": " kleśajñeyavṛttīnāṃ satatamanugataṃ bījamutkṛṣṭakālaṃ yasminnastaṃ prayātaṃ bhavati suvipulaiḥ sarvahāniprakāraiḥ |",
    "T06asmahsuu:1017": " buddhatvaṃ śukladharmapravaraguṇayutā ā[cā]śrayasyānyathāpti-",
    "T06asmahsuu:1018": " statprāptirnirvikalpādviṣayasumahato jñānamārgātsuśuddhāt || Msa_9.12 ||",
    "T06asmahsuu:1019": " anena vipakṣabījaviyogataḥ pratipakṣasaṃpattiyogataścāśrayaparivṛttiḥ paridīpitā |",
    "T06asmahsuu:1020": " yathā ca tatprāptirdvividhamārgalābhāt |",
    "T06asmahsuu:1021": " suviśuddhalokottarajñānamārgalābhāt |",
    "T06asmahsuu:1022": " tatpṛṣṭhalabdhānantajñeyaviṣayajñānamārgalābhācca |",
    "T06asmahsuu:1023": " utkṛṣṭakālamityanādikālaṃ |",
    "T06asmahsuu:1024": " suvipulaiḥ sarvahāniprakārairiti bhūmiprakāraiḥ |",
    "T06asmahsuu:1025": " sthitaśca tasminsa tathāgato jaganmahācalendrastha ivābhyudīkṣate |",
    "T06asmahsuu:1026": " śamābhirāmaṃ karūṇāyate janamaghā[bhavā]bhirāme 'nyajane tu kā kathā ||",
    "T06asmahsuu:1027": " anena dvitīyenānyāśrayaparāvṛttibhyastadviśeṣaṃ darśayati |",
    "T06asmahsuu:1028": " tatstho hi mahācalendrastha iva dūrāntaranikṛṣṭaṃ lokaṃ paśyati |",
    "T06asmahsuu:1029": " dṛṣṭvā ca karūṇāyate śrāvakapratyekabuddhānapi prāgeva tadanyān |",
    "T06asmahsuu:1030": " pravṛttirūdvittiravṛttirāśrayo nivṛttirāvṛttiratho dvayādvayā |",
    "T06asmahsuu:1031": " samāviśiṣṭā api sarvagātmikā tathāgatānāṃ parivṛttiriṣyate || Msa_9.14 ||",
    "T06asmahsuu:1032": " anena tṛtīyena taddaśaprabhedaṃdarśayati |",
    "T06asmahsuu:1033": " sā hi tathāgatānāṃ parivṛttiḥ parārthavṛttiriti pravṛttiḥ |",
    "T06asmahsuu:1034": " sarvadharmaviśiṣṭatvāduṣkṛṣṭā vṛttirityudvṛttiḥ |",
    "T06asmahsuu:1035": " saṃkleśahetāvavṛttiḥ |",
    "T06asmahsuu:1036": " āśraya iti yo 'sau",
    "T06asmahsuu:1037": " parivṛttyāśrayastaṃ darśayati |",
    "T06asmahsuu:1038": " saṃkleśānnivṛttito nivṛttiḥ |",
    "T06asmahsuu:1039": " ātyantikatvādāyatā vṛttirityāvṛttiḥ |",
    "T06asmahsuu:1040": " abhisaṃbodhiparinirvāṇadarśanavṛttyā dvayā vṛttiḥ |",
    "T06asmahsuu:1041": " saṃsāranirvāṇāpratiṣṭhitatvātsaṃskṛtāsaṃskṛtatvenādvayā vṛttiḥ |",
    "T06asmahsuu:1042": " vimuktisāmānyena śrāvakapratyekabuddhasamā vṛttiḥ |",
    "T06asmahsuu:1043": " balavaiśāradyādibhiḥ buddhadharmairasamatvādviśiṣṭā vṛttiḥ |",
    "T06asmahsuu:1044": " sarvayānopadeśagatatvātsarvagatāvṛttiḥ |",
    "T06asmahsuu:1045": " yathāmbaraṃ sarvagataṃ sadāmataṃ tathaiva tatsarvagataṃ sadāmatam |",
    "T06asmahsuu:1046": " yathāmbaraṃ rūpagaṇeṣu sarvagaṃ tathaiva tatsattvagaṇeṣu sarvagam ||",
    "T06asmahsuu:1047": " (MSA_Bagchi 40)",
    "T06asmahsuu:1048": " anena caturthena tatsvabhāvasya buddhatvasya sarvagatatvaṃ darśayati |",
    "T06asmahsuu:1049": " ākāśasādharmyeṇauddeśanirdeśataḥ pūrvāparārdhābhyām |",
    "T06asmahsuu:1050": " sattvagaṇeṣu sarvagatatvaṃ buddhatvasyātmatvena sarvasattvopagamane pariniṣpattito veditavyam",
    "T06asmahsuu:1051": " yathodabhājane bhinne candrabimbaṃ na dṛśyate |",
    "T06asmahsuu:1052": " tathā duṣṭeṣu sattveṣu buddhabimbaṃ na dṛśyate || Msa_9.16 ||",
    "T06asmahsuu:1053": " anena pañcamena sarvagatatve 'pyabhājanabhūteṣu sattveṣu abuddhabimbadarśanaṃ dṛṣṭāntena sādhayati",
    "T06asmahsuu:1054": " yathāgnirjvalate 'nyatra punaranyatraśāmyati |",
    "T06asmahsuu:1055": " buddheṣvapi tathā jñeyaṃ saṃdarśanamadarśanam || Msa_9.17 ||",
    "T06asmahsuu:1056": " anena ṣaṣṭhena buddhavineyeṣu satsubuddhotpādāttaddarśanaṃ |",
    "T06asmahsuu:1057": " vinīteṣu parinirvāṇāttadadarśanaṃ agnijvalanaśamanasādharmyeṇa sādhayati |",
    "T06asmahsuu:1058": " anābhogāpratiprasrabdhabuddhakāryatve catvāraḥ ślokāḥ |",
    "T06asmahsuu:1059": " aghaṭitebhyastūryebhyo yathā syācchabdasaṃbhavaḥ |",
    "T06asmahsuu:1060": " tathā jine vinābhogaṃ deśanāyāḥ samudbhavaḥ || Msa_9.18 ||",
    "T06asmahsuu:1061": " yathā maṇervinā yatnaṃ svaprabhāva[sa]nidarśanam |",
    "T06asmahsuu:1062": " buddheṣvapi vinābhogaṃ tathā kṛtyanidarśanam || Msa_9.19 ||",
    "T06asmahsuu:1063": " ābhyāṃ ślokābhyāmanābhogena buddhakāryaṃ",
    "T06asmahsuu:1064": " sādhayatyaghaṭitatūryaśabdamaṇiprabhāva[sa]sādharmyeṇa |",
    "T06asmahsuu:1065": " yathākāśe avicchinnā dṛśyante lokataḥ kriyāḥ |",
    "T06asmahsuu:1066": " tathaivānāsrave dhātau avicchinnā jinakriyāḥ || Msa_9.20 ||",
    "T06asmahsuu:1067": " yathākāśe kriyāṇāṃ hi hānirabhyudayaḥ sadā |",
    "T06asmahsuu:1068": " tathaivānāsrave dhātau buddhakāryodayavyayaḥ || Msa_9.21 ||",
    "T06asmahsuu:1069": " ābhyāmapyapratiprasrabdhabuddhakāryatvaṃ buddhakṛtyasyāvicchedāt |",
    "T06asmahsuu:1070": " ākāśa iva lokakriyāṇāmavicchede 'pi cānyānyakriyodayavyayastathaiva |",
    "T06asmahsuu:1071": " anāsravadhātugāmbhīrye ṣoḍaśa ślokāḥ |",
    "T06asmahsuu:1072": " paurvāparya[ā]viśiṣṭāpi sarvāvaraṇanirmalā |",
    "T06asmahsuu:1073": " naśuddhā nāpi cāśuddhā tathatā buddhatā matā || Msa_9.22 ||",
    "T06asmahsuu:1074": " (MSA_Bagchi 41)",
    "T06asmahsuu:1075": " paurvāparyeṇa[ā]viśiṣṭatvānna śuddhā |",
    "T06asmahsuu:1076": " paścātsarvāvaraṇanirmalatvānnāśuddhā malavigamāt |",
    "T06asmahsuu:1077": " śūnyatāyāṃ viśuddhāyāṃ nairātmyānmārgalābhataḥ |",
    "T06asmahsuu:1078": " buddhāḥ śuddhātmalābhitvāt gatā ātmamahātmatām || Msa_9.23 ||",
    "T06asmahsuu:1079": " tatra cānāsrave dhātau buddhānāṃ paramātmā nirdiśyate |",
    "T06asmahsuu:1080": " kiṃ kāraṇam |",
    "T06asmahsuu:1081": " agranairātmyātmakatvāt |",
    "T06asmahsuu:1082": " agraṃ nairātmyaṃ viśuddhā tathatā sā ca buddhānāmātmā svabhāvārthena tasyāṃ viśuddhāyāmagraṃ nairātmyamātmānaṃ buddhā labhante śuddham |",
    "T06asmahsuu:1083": " ataḥ śuddhātmalābhitvāt buddhā ātmamāhātmyaṃ prāptā ityanenābhisaṃdhinā buddhānāmanāsrave dhātau paramātmā vyavasthāpyate |",
    "T06asmahsuu:1084": " na bhāvo nāpi cābhāvo buddhatvaṃ tena kathyate |",
    "T06asmahsuu:1085": " tasmādbuddhatathāpraśne avyākṛtanayo mataḥ || Msa_9.24 ||",
    "T06asmahsuu:1086": " tenaiva kāraṇena buddhatvaṃ na bhāva ucyate |",
    "T06asmahsuu:1087": " pudgaladharmābhāvalakṣaṇatvāttadātmakatvācca buddhatvasya |",
    "T06asmahsuu:1088": " nābhāva ucyate tathatālakṣaṇabhāvāt |",
    "T06asmahsuu:1089": " ato buddhasya bhāvābhāvapraśne, bhavati tathāgataḥ paraṃ maraṇānna bhavatītyevamādiravyākṛtanayomataḥ",
    "T06asmahsuu:1090": " dāhaśāntiryathā lohe darśane timirasya ca |",
    "T06asmahsuu:1091": " cittajñāne tathā bauddhe bhāvābhāvo na śasyate || Msa_9.25 ||",
    "T06asmahsuu:1092": " yathā ca lohe dāhaśāntirdarśane ca timirameta[?]sya śāntirna bhāvo dāhatimirayorabhāvalakṣaṇāt",
    "T06asmahsuu:1093": " nābhāvaḥ śāntilakṣaṇena bhāvāt |",
    "T06asmahsuu:1094": " evaṃ buddhānāṃ cittajñāne ca dāhatimirasthānīyayo rāgāvidyayoḥ śāntirna bhāvaḥ śasyate tadabhāvaprabhāvitatvāccetaḥ prajñāvimuktyā nābhāvastena tena vimuktilakṣaṇena bhāvāt |",
    "T06asmahsuu:1095": " buddhānāmamale dhātau naikatā bahutā na ca |",
    "T06asmahsuu:1096": " ākāśavadadehatvātpūrvadehānusārataḥ || Msa_9.26 ||",
    "T06asmahsuu:1097": " buddhānāmanāsravadhātau naikatvaṃ pūrvadehānusāreṇa |",
    "T06asmahsuu:1098": " na bahutvaṃ dehābhāvādākāśavat |",
    "T06asmahsuu:1099": " balādibuddhadharmeṣu bodhī ratnākaropamā |",
    "T06asmahsuu:1100": " jagatkuśalasasyeṣu mahāmeghopamā matā || Msa_9.27 ||",
    "T06asmahsuu:1101": " puṇyajñānasupūrṇatvātpūrṇacandropamā matā |",
    "T06asmahsuu:1102": " jñānālokakaratvācca mahādityopamā matā || Msa_9.28 ||",
    "T06asmahsuu:1103": " (MSA_Bagchi 42)",
    "T06asmahsuu:1104": " etau ratnākarameghopamatve pūrṇacandramahādityopamatve ca ślokau gatārthau",
    "T06asmahsuu:1105": " ameyā raśmayo yadvadvayāmiśrā bhānumaṇḍale |",
    "T06asmahsuu:1106": " sadaikakāryā vartante lokamālokayanti ca || Msa_9.29 ||",
    "T06asmahsuu:1107": " tathaivānāsrave dhātau buddhānāmaprameyatā |",
    "T06asmahsuu:1108": " miśraikakāryā kṛtyeṣu jñānālokakarāmatā || Msa_9.30 ||",
    "T06asmahsuu:1109": " ekena vyāmiśraraśmyekakāryasyopamatayā sādhāraṇakarmatāṃ darśayati |",
    "T06asmahsuu:1110": " raśmīnāmekakāryatvaṃ pācanaśoṣaṇasamānakāryatvādveditavyaṃ |",
    "T06asmahsuu:1111": " dvitīyenānāsrave dhātau miśraikakāryatvaṃ nirmāṇādikṛtyeṣu |",
    "T06asmahsuu:1112": " yathaikaraśminiḥsārātsarvaraśmiviniḥsṛtiḥ |",
    "T06asmahsuu:1113": " bhānostathaiva buddhānāṃ jñeyā jñānaviniḥsṛtiḥ || Msa_9.31 ||",
    "T06asmahsuu:1114": " ekakāle sarvaraśmiviniḥsṛtyā sa ca [saha?]buddhānāmekakāle jñānapravṛttiṃ darśayati |",
    "T06asmahsuu:1115": " yathaivādityaraśmīnāṃ vṛttau nāsti mamāyitam |",
    "T06asmahsuu:1116": " tathaiva buddhajñānānāṃ vṛttau nāsti mamāyitam || Msa_9.32 ||",
    "T06asmahsuu:1117": " yathā sūryaikamuktābhai raśmibhirbhāsyate jagat |",
    "T06asmahsuu:1118": " sakṛt jñeyaṃ tathā sarvaṃ buddhajñānaiḥ prabhāsyate || Msa_9.33 ||",
    "T06asmahsuu:1119": " mamatvābhāve jagajjñeyaprabhāsena[sane] ca yathākramaṃ ślokau gatārthau |",
    "T06asmahsuu:1120": " yathaivādityaraśmīnāṃ meghādyāvaraṇaṃ matam |",
    "T06asmahsuu:1121": " tathaiva buddhajñānānāmāvṛtiḥ sattvaduṣṭatā || Msa_9.34 ||",
    "T06asmahsuu:1122": " yathā raśmīnāṃ meghādyāvaraṇamaprabhāsena |",
    "T06asmahsuu:1123": " tathā buddhajñānānāmāvaraṇaṃ sattvānāmā[ma]bhājanatvena duṣṭatā pañcakaṣāyātyutsadatayā",
    "T06asmahsuu:1124": " yathā pāṃśuvaśādvastre raṅgacitrāvicitratā |",
    "T06asmahsuu:1125": " tathāvedhavaśānmuktau jñānacitrāvicitratā || Msa_9.35 ||",
    "T06asmahsuu:1126": " yathā pāṃśuviśeṣeṇa vastre raṅgavicitratā kvacidavicitratā |",
    "T06asmahsuu:1127": " tathaiva pūrvapraṇidhānacaryābalādhānaviśeṣād buddhānāṃ vimuktau jñānavicitratā bhavati |",
    "T06asmahsuu:1128": " śrāvakapratyekabuddhānāṃ vimuktāvavicitratā |",
    "T06asmahsuu:1129": " (MSA_Bagchi 43)",
    "T06asmahsuu:1130": " gāmbhīryamamale dhātau lakṣaṇasthānakarmasu |",
    "T06asmahsuu:1131": " buddhānāmetaduditaṃ raṅgairvākāśacitraṇā || Msa_9.36 ||",
    "T06asmahsuu:1132": " etadanāsravadhātau buddhānāṃ trividhaṃ gāmbhīryamevamuttam |",
    "T06asmahsuu:1133": " lakṣaṇagāmbhīryaṃ caturbhiḥ ślokaiḥ |",
    "T06asmahsuu:1134": " sthānagāmbhīryaṃpañcamenaikatvapṛthaktvābhyāmasthitatvāt |",
    "T06asmahsuu:1135": " karmagāmbhīryaṃ daśabhiḥ |",
    "T06asmahsuu:1136": " tatpunarlakṣaṇagāmbhīryaṃ viśuddhilakṣaṇaṃ paramātmalakṣaṇamavyākṛtalakṣaṇaṃ vimuktilakṣaṇaṃ cārabhyoktam |",
    "T06asmahsuu:1137": " karmagāmbhīryaṃ bodhipakṣādiratnāśrayatvakarma sattvaparipācanakarma niṣṭhāgamanakarma dharmadeśanākarma nirmāṇādikṛtyakarma jñānapravṛttikarma avikalpanakarma citrākārajñānakarma jñānāpravṛttikarma vimuktisāmānyajñānaviśeṣakarma cārabhyoktam |",
    "T06asmahsuu:1138": " seyamanāsrave dhātau niṣprapañcatvādākāśopame gāmbhīryaprabhedadeśanā yathā raṅgairākāśacitraṇī veditavyā |",
    "T06asmahsuu:1139": " sarveṣāmaviśiṣṭāpi tathatā śuddhimāgatā |",
    "T06asmahsuu:1140": " tathāgatatvaṃ tasmācca tadgarbhāḥ sarvadehinaḥ || Msa_9.37 ||",
    "T06asmahsuu:1141": " sarveṣāṃ nirviśiṣṭā tathatā taddhiśuddhisvabhāvaśca tathāgataḥ |",
    "T06asmahsuu:1142": " ataḥ sarve sattvāstathāgatagarbhā ityucyate |",
    "T06asmahsuu:1143": " vibhutvavibhāge ślokā ekādaśa |",
    "T06asmahsuu:1144": " śrāvakāṇāṃ vibhutvena laukikasyābhibhūyate |",
    "T06asmahsuu:1145": " pratyekabuddhebhyo manaḥ[buddhabhaumena] śrāvakasyābhibhūyate || Msa_9.38",
    "T06asmahsuu:1146": " bodhisattvavibhutvasya tatkalāṃ nānugacchati |",
    "T06asmahsuu:1147": " tathāgatavibhutvasya tatkalāṃ nānugacchati || Msa_9.39 ||",
    "T06asmahsuu:1148": " ābhyāṃ tāvad dvābhyāṃ prabhāvotkarṣaviśeṣeṇa buddhānāṃ vibhutvaṃ darśayati",
    "T06asmahsuu:1149": " aprameyamacintyaṃ ca vibhutvaṃ bauddhamiṣyate |",
    "T06asmahsuu:1150": " yasya yatra yathā yāvatkāle yasminpravartate || Msa_9.40 ||",
    "T06asmahsuu:1151": " anena tṛtīyena prakāraprabhedagāmbhīryaviśeṣābhyāṃ kathamaprameyaṃ kathaṃ vā cintyamityāha",
    "T06asmahsuu:1152": " yasya pudgalasyārthe tatpravarttate yatra lokadhātau yathā tādṛśaiḥ prakārairyāvadalpaṃ vā bahu vā yasminkāle |",
    "T06asmahsuu:1153": " avaśiṣṭaiḥ ślokaiḥ mano[parā]vṛttibhedena vibhutvabhedaṃ darśayati |",
    "T06asmahsuu:1154": " pañcendriyaparāvṛttau vibhutvaṃ labhyate param |",
    "T06asmahsuu:1155": " sarvārthavṛttau sarveṣāṃ guṇadvādaśaśatodaye || Msa_9.41 ||",
    "T06asmahsuu:1156": " (MSA_Bagchi 44)",
    "T06asmahsuu:1157": " pañcendriyaparāvṛttau dvividhaṃ vibhutvaṃ paramaṃ labhyate |",
    "T06asmahsuu:1158": " sarveṣāṃ pañcānāmindriyāṇāṃ sarvapañcārthavṛttau |",
    "T06asmahsuu:1159": " tatra pratyekaṃ dvādaśaguṇaśatotpattau |",
    "T06asmahsuu:1160": " manaso 'pi parāvṛttau vibhutvaṃ labhyate param |",
    "T06asmahsuu:1161": " vibhutvānucare jñāne nirvikalpe sunirmale || Msa_9.42 ||",
    "T06asmahsuu:1162": " manasaḥ parāvṛttau vibhutvānucare nirvikalpe suviśuddhe jñāne paramaṃ vibhutvaṃ labhyate |",
    "T06asmahsuu:1163": " yena sahitaṃ sarvaṃ vibhutvajñānaṃ pravartate |",
    "T06asmahsuu:1164": " sārthodgrahaparāvṛttau vibhutvaṃ labhyate param |",
    "T06asmahsuu:1165": " kṣetraśuddhau yathākāmaṃ bhogasaṃdarśanāya hi || Msa_9.43 ||",
    "T06asmahsuu:1166": " arthaparāvṛttau udgrahaparāvṛttau ca kṣetraviśuddhivibhutvaṃ paramaṃ labhyate yena yathākāmaṃ bhogasaṃdarśanaṃ karoti |",
    "T06asmahsuu:1167": " vikalpasya parāvṛttau vibhutvaṃ labhyate param |",
    "T06asmahsuu:1168": " avyāghāte sadākālaṃ sarveṣāṃ jñānakarmaṇām || Msa_9.44 ||",
    "T06asmahsuu:1169": " vikalpaparāvṛttau sarveṣāṃ jñānānāṃ karmaṇāṃ ca sarvakālamavyāghāte paramaṃ vibhutvaṃ labhyate",
    "T06asmahsuu:1170": " pratiṣṭhāyāḥ parāvṛttau vibhutvaṃ labhyate param |",
    "T06asmahsuu:1171": " apratiṣṭhitanirvāṇaṃ buddhānāmacale[male] pade || Msa_9.45 ||",
    "T06asmahsuu:1172": " pratiṣṭhāparāvṛttāvapratiṣṭhitanirvāṇaṃ paramaṃ vibhutvaṃ labhyate |",
    "T06asmahsuu:1173": " buddhānāmanāsravedhātau |",
    "T06asmahsuu:1174": " maithunasya parāvṛttau vibhutvaṃ labhyate param |",
    "T06asmahsuu:1175": " buddhasaukhyabihāre 'tha dārāsaṃkleśadarśane || Msa_9.46 ||",
    "T06asmahsuu:1176": " maithunasya parāvṛttau dvayorbuddhasukhavihāre ca dārāsaṃkleśadarśane ca |",
    "T06asmahsuu:1177": " ākāśasaṃjñāvyāvṛttau vibhutvaṃ labhyate param |",
    "T06asmahsuu:1178": " cintitārthasamṛddhau ca gatirūpavibhāvane || Msa_9.47 ||",
    "T06asmahsuu:1179": " ākāśasaṃjñāvyāvṛttau dvayoreva cintitārthasamṛddhau ca yena gaganagarbho bhavati |",
    "T06asmahsuu:1180": " gatirūpavibhāvena ca yatheṣṭagamanādāśavaśī[kāśī]karaṇācca |",
    "T06asmahsuu:1181": " ityameyaparāvṛttāvameyavibhutā matā |",
    "T06asmahsuu:1182": " acintyakṛtyānuṣṭhānābduddhānāmamalāśraye || Msa_9.48 ||",
    "T06asmahsuu:1183": " (MSA_Bagchi 45)",
    "T06asmahsuu:1184": " ityanena mukhenāprameyā parāvṛttiḥ |",
    "T06asmahsuu:1185": " tatra cāprameyaṃ vibhutvamacintyakarmānuṣṭhānaṃ buddhānāmanāsrave dhātau veditavyam |",
    "T06asmahsuu:1186": " tasyaiva buddhasya sattvaparipākanimittatve sapta ślokāḥ |",
    "T06asmahsuu:1187": " śubhe bṛddho loko vrajati suviśuddhau paramatāṃ śubhe cānārabdhvā vrajati śubhavṛddhau paramatām",
    "T06asmahsuu:1188": " vrajatyevaṃ loko diśi diśi jinānāṃ sukathitai-",
    "T06asmahsuu:1189": " rapakvaḥ pakvo vā [na] ca punaraśeṣaṃ dhruvamiha || Msa_9.49 ||",
    "T06asmahsuu:1190": " anena yādṛśasya paripākasya nimittaṃ bhavati taddarśayati |",
    "T06asmahsuu:1191": " upacitakuśalamūlānāṃ ca vimuktau paramatāyāmanupacitakuśalamūlānāṃ ca kuśalamūlopacaye |",
    "T06asmahsuu:1192": " apakvaḥ śubhavṛddhau paramatāṃ vrajana[n] pākaṃ vrajati pakvaḥ suviśuddhau paramatāṃ vrajati",
    "T06asmahsuu:1193": " evaṃ ca nityakālaṃ vrajati na ca niḥśeṣaṃ lokasyānantatvāt |",
    "T06asmahsuu:1194": " tathā kṛtvā caryāṃ [kṛcchrāvāpyāṃ] paramaguṇayogādbhutavatīṃ mahābodhiṃ nityāṃ dhruvamaśaraṇānāṃ ca śaraṇam |",
    "T06asmahsuu:1195": " labhante yaddhīrā [diśi diśi] gasadā [sadā] sarvasamayaṃ tadāścaryaṃ loke suvidhacaraṇānnādbhutamapi anena dvitīyena paripavkānāṃ bodhisattvānāṃ paripākasyāścaryaṃ nāścaryaṃ lakṣaṇam |",
    "T06asmahsuu:1196": " sadā sarvasamayamiti nityaṃ nirantaraṃ ca tadanubhūya[rūpa]mārgacaraṇaṃ suvidhicaraṇam",
    "T06asmahsuu:1197": " kvaciddharmāñcakaṃ[dharmyaṃ cakraṃ] bahumukhaśatairdarśayatiḥ yaḥ kvacijjanmāntardhi kvacidapi vicitrāṃ janacarīm |",
    "T06asmahsuu:1198": " kvacitkṛtsnāṃ bodhiṃ kvacidapi ca nirvāṇamasakṛt na ca sthānāttasmādvicalati sa sarvaṃ ca kurute || Msa_9.51 ||",
    "T06asmahsuu:1199": " anena tṛtīyena yugapadbahumukhaparipācanopāyaprayoge nimittatvaṃ darśayati |",
    "T06asmahsuu:1200": " yathā yatrasthaḥ sattvān vinayati |",
    "T06asmahsuu:1201": " vicitrā janacarī jātakabhedena |",
    "T06asmahsuu:1202": " na ca sthānāccalatītyanāsravāddhātoḥ |",
    "T06asmahsuu:1203": " na buddhānāmevaṃ bhavati mamapakvo 'yamiti cāpra-",
    "T06asmahsuu:1204": " pācyo 'yaṃ dehī api ca adhunāpācyata iti |",
    "T06asmahsuu:1205": " vinā saṃskāraṃ tu prapacamupayātyeva janatā śubhairdharmairnityaṃ diśi diśi samantātrayamukham (MSA_Bagchi 46)",
    "T06asmahsuu:1206": " anena caturthena tatparipākaprayoganimittatvamanabhisaṃskāreṇa darśayati |",
    "T06asmahsuu:1207": " trayamukhamiti yānatrayeṇa |",
    "T06asmahsuu:1208": " yathāyatnaṃ bhānuḥ pratataviṣadairaṃśavisaraiḥ",
    "T06asmahsuu:1209": " prapāka[kaṃ] sasyānāṃ diśi [diśi] samantātprakurūte |",
    "T06asmahsuu:1210": " tathā dharmārko 'pi praśamavidhidharmāśuvisaraiḥ prapākaṃ sasyānāṃ diśi diśi samantātprakurūte anena pañcamenānabhisaṃskāraparipācanadṛṣṭāntaṃ darśayati |",
    "T06asmahsuu:1211": " yathaikasmāddīpādbhavati sumahāndīpanicayo 'prameyo 'saṃkhyeyo na ca sa punareti vyayamataḥ",
    "T06asmahsuu:1212": " tathaikasmād buddhād [pākā]dbhavati sumahān paripāka[pāka]nicayo",
    "T06asmahsuu:1213": " 'prameyo 'saṃkhyeyo na ca sa punareti[punarupaiti] vyayamataḥ || Msa_9.54",
    "T06asmahsuu:1214": " anena ṣaṣṭhena paraṃparayā paripācanam |",
    "T06asmahsuu:1215": " yathā toyaistṛptiṃ vrajati na mahāsāgara iva na vṛddhiṃ vā yāti pratataviṣadāmbu praviśanaiḥ",
    "T06asmahsuu:1216": " tathā bauddho dhātuḥ satatasamitaiḥ śuddhiviśanai-",
    "T06asmahsuu:1217": " rnatṛptiṃ vṛddhiṃ vā vrajati paramāścaryamiha tat || Msa_9.55 ||",
    "T06asmahsuu:1218": " anena saptamena paripavkānāṃ vimuktipraveśe samudrodāharaṇena dharmadhātoratṛptiṃ cāvakāśadānādavṛddhiṃ dhyānā[cāna]dhikatvāt |",
    "T06asmahsuu:1219": " dharmadhātuviśuddhau catvāraḥ ślokāḥ |",
    "T06asmahsuu:1220": " sarvadharmadvayāvāratathatāśuddhilakṣaṇaḥ |",
    "T06asmahsuu:1221": " vastujñānatadālambavaśitākṣayalakṣaṇaḥ || Msa_9.56 ||",
    "T06asmahsuu:1222": " eṣa svabhāvārthamārabhyaikaḥ ślokaḥ |",
    "T06asmahsuu:1223": " kleśajñeyāvaraṇadvayātsarvadharmatathatāviśuddhilakṣaṇaśca |",
    "T06asmahsuu:1224": " vastutadālambanajñānayorakṣayavaśitā lakṣaṇaśca |",
    "T06asmahsuu:1225": " sarvatastathatājñānabhāvanā samudāgamaḥ |",
    "T06asmahsuu:1226": " sarvasattvadvayādhānasarvathākṣayatā phalam || Msa_9.57 ||",
    "T06asmahsuu:1227": " eṣa hetvarthaṃ phalārthaṃ cārabhya dvitīyaḥ ślokaḥ |",
    "T06asmahsuu:1228": " sarvatastathatājñānabhāvanā dharmadhātuviśuddhihetuḥ |",
    "T06asmahsuu:1229": " sarvata iti sarvadharmaparyāyamukhaiḥ |",
    "T06asmahsuu:1230": " sarvasattvānāṃ sarvathā hitasukhadvayādhānākṣayatā phalam |",
    "T06asmahsuu:1231": " (MSA_Bagchi 47)",
    "T06asmahsuu:1232": " kāyavākcittanirmāṇaprayogopāyakarmakaḥ |",
    "T06asmahsuu:1233": " samādhidhāraṇīdvāradvayāmeyasamanvitaḥ || Msa_9.58 ||",
    "T06asmahsuu:1234": " eṣa karmārthaṃ yogārthaṃ cārabhya tṛtīyaḥ ślokaḥ |",
    "T06asmahsuu:1235": " trividhaṃ kāyādinirmāṇaṃ karma samādhidhāraṇīmukhābhyāṃ dvayena cāprameyeṇa puṇyajñānasaṃbhāreṇa samanvāgamo yogaḥ |",
    "T06asmahsuu:1236": " svabhāvadharmasaṃbhoganirmāṇairbhinnavṛttikaḥ |",
    "T06asmahsuu:1237": " dharmadhāturviśuddho 'yaṃ buddhānāṃ samudāhṛtaḥ || Msa_9.59 ||",
    "T06asmahsuu:1238": " eṣa vṛttyarthamārabhya caturthaḥ ślokaḥ |",
    "T06asmahsuu:1239": " svābhāvikasāṃbhogikanairmāṇikakāyavṛttyā bhinnavṛttikaḥ |",
    "T06asmahsuu:1240": " buddhakāyavibhāge saptaślokāḥ |",
    "T06asmahsuu:1241": " svābhāviko 'tha sāṃbhogyaḥ kāyo nairmāṇiko 'paraḥ |",
    "T06asmahsuu:1242": " kāyabhedā hi buddhānāṃ prathamastu dvayāśrayaḥ || Msa_9.60 ||",
    "T06asmahsuu:1243": " trividhaḥ kāyo buddhānām |",
    "T06asmahsuu:1244": " svābhāviko dharmakāya āśrayaparāvṛttilakṣaṇaḥ |",
    "T06asmahsuu:1245": " sāṃbhogiko yena parṣanmaṇḍaleṣu dharmasaṃbhogaṃ karoti |",
    "T06asmahsuu:1246": " nairmāṇiko yena nirmāṇena sattvārthaṃ karoti |",
    "T06asmahsuu:1247": " sarvadhātuṣu sāṃbhogyo bhinno gaṇaparigrahaiḥ |",
    "T06asmahsuu:1248": " kṣetraiśca nāmabhiḥ kāyairdharmasaṃbhogaceṣṭitaiḥ || Msa_9.61 ||",
    "T06asmahsuu:1249": " tatra sāṃbhogikaḥ sarvalokadhātuṣu parṣanmaṇḍalabuddhakṣetranāmaśarīradharmasaṃbhogakriyābhirbhinnaḥ",
    "T06asmahsuu:1250": " samaḥ sūkṣmaśca tacchiṣṭaḥ[cchilaṣṭaḥ] kāyaḥ svābhāviko mataḥ |",
    "T06asmahsuu:1251": " saṃbhogāvibhutāheturyatheṣṭaṃ bhogadarśane || Msa_9.62 ||",
    "T06asmahsuu:1252": " svābhāvikaḥ sarvabuddhānāṃ samo nirviśiṣṭatayā |",
    "T06asmahsuu:1253": " sūkṣmo durjñānatayā |",
    "T06asmahsuu:1254": " tena saṃbhogikena kāyena saṃbaddhaḥ saṃbhogavibhutve ca heturyatheṣṭaṃ bhogadarśanāya |",
    "T06asmahsuu:1255": " ameyaṃ buddhanirmāṇaṃ kāyo nairmāṇiko mataḥ |",
    "T06asmahsuu:1256": " dvayordvayārthasaṃpattiḥ sarvākārā pratiṣṭhitā || Msa_9.63 ||",
    "T06asmahsuu:1257": " nairmāṇikastu kāyo buddhānāmaprameyaprabhedaṃ buddhanirmāṇaṃ sāṃbhogikaḥ svārthasaṃpattilakṣaṇaḥ",
    "T06asmahsuu:1258": " nairmāṇikaḥ parārthasaṃpattilakṣaṇaḥ |",
    "T06asmahsuu:1259": " evaṃ dvayārthasaṃpattiryathākramaṃ dvayoḥ pratiṣṭhitā sāṃbhogike ca kāye nairmāṇike ca |",
    "T06asmahsuu:1260": " (MSA_Bagchi 48)",
    "T06asmahsuu:1261": " śilpajanmamahābodhisadānirvāṇadarśanaiḥ |",
    "T06asmahsuu:1262": " buddhanirmāṇakāyo 'yaṃ mahāmāyo[mahopāyo] vimocane || Msa_9.64 ||",
    "T06asmahsuu:1263": " sa punarnirmāṇakāyaḥ sadā vineyārthaṃ śilpasya vīṇāvādanādibhiḥ |",
    "T06asmahsuu:1264": " janmanaścābhisaṃbodheśca nirvāṇasya ca darśanairvimocane mahopāyatvātparārthasaṃpattilakṣaṇo veditavyaḥ |",
    "T06asmahsuu:1265": " tribhiḥ kāyaistu vijñeyo buddhānāṃ kāyasaṃgrahaḥ |",
    "T06asmahsuu:1266": " sāśrayaḥ svaparārtho yastribhiḥ kāyairnidarśitaḥ || Msa_9.65 ||",
    "T06asmahsuu:1267": " tribhiśca kāyairbuddhānāṃ sarvakāyasaṃgraho veditavyaḥ |",
    "T06asmahsuu:1268": " ebhistribhiḥ kāyaiḥ sāśrayaḥ svaparārtho nidarśitaḥ |",
    "T06asmahsuu:1269": " dvayoḥ svaparārthaprabhāvitatvāt dvayośca tadāśritatvādyathā pūrvamuktam |",
    "T06asmahsuu:1270": " āśrayeṇāśayenāpi karmaṇā te samā matāḥ |",
    "T06asmahsuu:1271": " prakṛtyāsraṃsanenāpi prabandhenaiṣu nityatā || Msa_9.66 ||",
    "T06asmahsuu:1272": " te ca trayaḥ kāyāḥ sarvabuddhānāṃ yathākramaṃ tribhirnirviśeṣāḥ, āśrayeṇa",
    "T06asmahsuu:1273": " dharmadhātorabhinnatvāt, āśayena pṛthagbuddhāśayasyābhāvāt |",
    "T06asmahsuu:1274": " karmaṇā ca sādhāraṇakarmakatvāt |",
    "T06asmahsuu:1275": " teṣu ca triṣu kāyeṣu yathākramaṃ trividhā nityatā veditavyā yena nityakāyāstathāgatā ucyante",
    "T06asmahsuu:1276": " prakṛtyā nityatā svābhāvikasya svabhāvena nityatvāt |",
    "T06asmahsuu:1277": " asraṃsanena sāṃbhogikasya dharmasaṃbhogāvicchedāt |",
    "T06asmahsuu:1278": " prabandhena nairmāṇikasyāntarvyaye[rdhāya]punaḥ",
    "T06asmahsuu:1279": " punarnirmāṇadarśanāt |",
    "T06asmahsuu:1280": " buddhajñānavibhāge daśa ślokāḥ |",
    "T06asmahsuu:1281": " ādarśajñānamacalaṃ trayajñānaṃ tadāśritam |",
    "T06asmahsuu:1282": " samatāpratyavekṣāyāṃ kṛtyānuṣṭhāna eva ca || Msa_9.67 ||",
    "T06asmahsuu:1283": " caturvidhaṃ buddhānāṃ jñānamādarśajñānaṃ samatājñānaṃ pratyavekṣājñānaṃ kṛtyānuṣṭhānajñānaṃ ca |",
    "T06asmahsuu:1284": " ādarśajñānamacalaṃ trīṇī jñānāni tadāśritāni calāni |",
    "T06asmahsuu:1285": " ādarśajñānamamāparicchinnaṃ sadānugam |",
    "T06asmahsuu:1286": " sarvajñeyeṣvasaṃmūḍhaṃ na ca teṣvāmukhaṃ sadā || Msa_9.68 ||",
    "T06asmahsuu:1287": " ādarśajñānamamaparicchinnaṃ deśataḥ sadānugaṃ kālataḥ |",
    "T06asmahsuu:1288": " saervajñeyeṣvasaṃmūḍhaṃ sadāvaraṇavigamāt, na ca teṣvāmukhamanākāratvāt |",
    "T06asmahsuu:1289": " sarvajñānanimittatvānmahājñānākaropamam |",
    "T06asmahsuu:1290": " saṃbhogabuddhatā jñānapratibimbodayācca tat || Msa_9.69 ||",
    "T06asmahsuu:1291": " (MSA_Bagchi 49)",
    "T06asmahsuu:1292": " teṣāṃ ca samatādijñānānāṃ sarvaprakārāṇāṃ hetutvātsarvajñānānāmākaropam |",
    "T06asmahsuu:1293": " saṃbhogabuddhatvatajjñānapratibimbodayācca tadādarśajñānāmityucyate |",
    "T06asmahsuu:1294": " sattveṣu samatājñānaṃ bhāvanāśuddhito 'malaṃ [matam] |",
    "T06asmahsuu:1295": " apratiṣṭhasa[śa]māviṣṭaṃ samatājñānamiṣyate || Msa_9.70 ||",
    "T06asmahsuu:1296": " yabdodhisattvenābhisamayakāleṣu [sattveṣu] samatājñānaṃ pratilabdhaṃ tadbhāvanāśuddhito bodhiprāptasyāpratiṣṭhitanirvāṇe niviṣṭaṃ",
    "T06asmahsuu:1297": " samatājñānamiṣyate |",
    "T06asmahsuu:1298": " mahāmaitrīkṛpābhyāṃ ca sarvakālānugaṃ matam |",
    "T06asmahsuu:1299": " yathādhimokṣaṃ sattvānāṃ buddhabimbanidarśakam || Msa_9.71 ||",
    "T06asmahsuu:1300": " mahāmaitrīkaruṇābhyāṃ sarvakālānugaṃ yathādhimokṣaṃ ca sattvānāṃ buddhabimbanidarśakam |",
    "T06asmahsuu:1301": " yataḥ kecitsattvāstathāgataṃ nīlavarṇaṃ paśyanti kecitpītavarṇamityevamādi |",
    "T06asmahsuu:1302": " pratyavekṣaṇakaṃ jñāne [naṃ] jñeyeṣvavyāhataṃ sadā |",
    "T06asmahsuu:1303": " dhāraṇīnāṃ samādhīnāṃ nidhānopamameva ca || Msa_9.72 ||",
    "T06asmahsuu:1304": " pariṣanmaṇḍale sarvavibhūtīnāṃ nidarśakam |",
    "T06asmahsuu:1305": " sarvasaṃśayavicchedi mahādharmapravarṣakam || Msa_9.73 ||",
    "T06asmahsuu:1306": " pratyavekṣaṇakaṃ jñānaṃ yathāślokam |",
    "T06asmahsuu:1307": " kṛtyānuṣṭhānatājñānaṃ nirmāṇaiḥ sarvadhātuṣu |",
    "T06asmahsuu:1308": " citrāprameyācintyaiśca sarvasattvārthakārakam || Msa_9.74 ||",
    "T06asmahsuu:1309": " kṛtyānuṣṭhānajñānaṃ sarvalokadhātuṣu nirmāṇairnānāprakārairaprameyairacintyaiśca sarvasattvārthakam",
    "T06asmahsuu:1310": " kṛtyaniṣpattibhirbhedaiḥ saṃkhyākṣetraiśca sarvadā |",
    "T06asmahsuu:1311": " acintyaṃ buddhanirmāṇaṃ vijñeyaṃ tacca sarvathā || Msa_9.75 ||",
    "T06asmahsuu:1312": " tacca buddhanirmāṇaṃ sadā sarvathā cācintyaṃ veditavyaṃ |",
    "T06asmahsuu:1313": " kṛtyakriyābhedataḥ saṃkhyāta [taḥ] kṣetrataśca |",
    "T06asmahsuu:1314": " dhāraṇātsamacittācca samyagdharmaprakāśanāt |",
    "T06asmahsuu:1315": " kṛtyānuṣṭhānataścaiva caturjñānasamudbhavaḥ || Msa_9.76 ||",
    "T06asmahsuu:1316": " tatra dhāraṇāt śrutānāṃ dharmāṇām |",
    "T06asmahsuu:1317": " samacittatā sarvasattveṣvātmaparasamatayā |",
    "T06asmahsuu:1318": " śeṣaṃ gatārtham |",
    "T06asmahsuu:1319": " (MSA_Bagchi 50)",
    "T06asmahsuu:1320": " buddhānekatvāpṛthaktveślokaḥ |",
    "T06asmahsuu:1321": " gotrabhedādavaiyarthyātsākalyādapyanāditaḥ |",
    "T06asmahsuu:1322": " abhedānnaikabuddhatvaṃ bahutvaṃ cāmalāśraye || Msa_9.77 ||",
    "T06asmahsuu:1323": " eka eva buddha ityetanneṣyate |",
    "T06asmahsuu:1324": " kiṃ kāraṇam |",
    "T06asmahsuu:1325": " gotrabhedāt |",
    "T06asmahsuu:1326": " anantā hi buddhagotrāḥ sattvāḥ |",
    "T06asmahsuu:1327": " tatraika evābhisaṃbuddho nānye 'bhisaṃmotsyanta iti kuta etat |",
    "T06asmahsuu:1328": " puṇyajñānasaṃbhāravaiyarthyaṃ ca syādanyeṣāṃ bodhisattvānāmanabhisaṃbodhānna ca yuktaṃ vaiyarthyam",
    "T06asmahsuu:1329": " tasmādavaiyarthyādapi naika eva buddhaḥ sattvārthakriyāsākalyaṃ ca na syāt |",
    "T06asmahsuu:1330": " buddhasya buddhatve kasyacidapratiṣṭhāpanādetacca na yuktam |",
    "T06asmahsuu:1331": " na ca kaścidādibuddho 'sti vinā saṃbhāreṇa buddhatvāyogādvinā cānyena buddhena saṃsthānā [saṃbhārā]yogādityanāditvādapyeko buddhau na yuktaḥ |",
    "T06asmahsuu:1332": " bahutvamapi neṣyate buddhānāṃ dharmakāyasyābhedādanāsrave dhātau |",
    "T06asmahsuu:1333": " buddhatvopāyapraveśe catvāraḥ ślokāḥ |",
    "T06asmahsuu:1334": " yāvidyamānatā saiva paramā vidyamānatā |",
    "T06asmahsuu:1335": " sarvathānupalambhaśca upalambhaḥ paro mataḥ || Msa_9.78 ||",
    "T06asmahsuu:1336": " yā parikalpitena svabhāvenāvidyamānatā saiva paramā vidyamānatā pariniṣpannena svabhāvena",
    "T06asmahsuu:1337": " yaśca sarvathānupalambhaḥ parikalpitasya svabhāvasya sa eva parama upalambhaḥ pariniṣpanna svabhāvasya |",
    "T06asmahsuu:1338": " bhāvanā paramā ceṣṭā bhāvanāmavipaśyatām |",
    "T06asmahsuu:1339": " pratilambhaḥ paraśceṣṭaḥ pratilambhaṃ na paśyatām || Msa_9.79 ||",
    "T06asmahsuu:1340": " saiva paramā bhāvanā yo bhāvanāyā anupalambhaḥ |",
    "T06asmahsuu:1341": " sa eva paramaḥ pratilambho yaḥ pratilambhānupalambhaḥ |",
    "T06asmahsuu:1342": " paśyatāṃ gurutvaṃ [tāṃ] dīrghaṃ nimittaṃ vīryamātmanaḥ |",
    "T06asmahsuu:1343": " mānināṃ bodhisattvānāṃdu [dū]re bodhirnirūpyate || Msa_9.80 ||",
    "T06asmahsuu:1344": " ye ca gurutvaṃ buddhatvaṃ paśyanti adbhutadharmayuktam |",
    "T06asmahsuu:1345": " dīrghaṃ ca kālaṃ paśyanti tatsamudāgamāya |",
    "T06asmahsuu:1346": " nimittaṃ ca paśyanti cittālambanam |",
    "T06asmahsuu:1347": " ātmanaśca vīryaṃ vayamārabdhavīryā buddhatvaṃ prāpsyāma iti |",
    "T06asmahsuu:1348": " teṣāmevaṃmānināṃ bodhisattvānāmaupalambhikatvāt dūre bodhirnirūpyate |",
    "T06asmahsuu:1349": " paśyatām, kalpanāmātraṃ sarvametadyathoditaṃ |",
    "T06asmahsuu:1350": " akalpabodhisattvānāṃ prāptā bodhirnirūpyate || Msa_9.81 ||",
    "T06asmahsuu:1351": " (MSA_Bagchi 51)",
    "T06asmahsuu:1352": " kalyanāmātraṃ tvetatsarvamiti paśyatāṃ tasyāpi kalpanāmātrasyāvikalpanādakalpabodhisattvānāmanutpattikadharmakṣāntilābhāvasthāyāmarthataḥ prāptaiva bodhirityucyate |",
    "T06asmahsuu:1353": " buddhānāmanyonyanai[nyai]kakāryatve catvāraḥ ślokāḥ |",
    "T06asmahsuu:1354": " bhinnāśrayā bhinnajalāśca nadyaḥ alpodakāḥ kṛtyapṛthaktvakāryāḥ |",
    "T06asmahsuu:1355": " jalāśritaprāṇitanūpabhogyā bhavanti pātālamasaṃpraviṣṭāḥ || Msa_9.82 ||",
    "T06asmahsuu:1356": " samudraviṣṭāśca bhavanti sarvā ekāśrayā ekamahājalāśca |",
    "T06asmahsuu:1357": " miśraikakāryāśca mahopabhogyā jalāśritaprāṇigaṇasya nityam || Msa_9.83 ||",
    "T06asmahsuu:1358": " bhinnāśrayā bhinnamatāśca dhīrāḥ svalpāvabodhāḥ pṛthagātmakṛtyāḥ |",
    "T06asmahsuu:1359": " parīttasattvārthasadopabhogyā bhavanti buddhatvamasaṃpraviṣṭāḥ || Msa_9.84",
    "T06asmahsuu:1360": " buddhatvaviṣṭāśca bhavanti sarve ekāśrayā ekamahāvabodhāḥ |",
    "T06asmahsuu:1361": " miśraikakāryāśca mahopabhogyāḥ sadā mahāsattvagaṇasya te hi || Msa_9.85 ||",
    "T06asmahsuu:1362": " tatra bhinnāśrayā nadyaḥ svabhājanabhedāt |",
    "T06asmahsuu:1363": " kṛtyapṛthaktvakāryāḥ pṛthaktvena kṛtyakaraṇāt |",
    "T06asmahsuu:1364": " tanūpabhogyā ityalpānāmupabhogyāḥ |",
    "T06asmahsuu:1365": " śeṣaṃ gatārtham |",
    "T06asmahsuu:1366": " buddhatvaprotsāhane ślokaḥ |",
    "T06asmahsuu:1367": " itinirūpamaśukladharmayogād hitasukhahetutayā ca buddhabhūmeḥ |",
    "T06asmahsuu:1368": " śubhaparamasukhākṣayakaratvāt śubhamatirarhati bodhicittamāptum ||",
    "T06asmahsuu:1369": " nirūpamasukladharmayogāt svārthasaṃpattitaḥ |",
    "T06asmahsuu:1370": " hitasukhahetutvācca buddhatvasya parārthasaṃpattiḥ |",
    "T06asmahsuu:1371": " anavadyotkṛṣṭākṣayasukhākaratvācca sukhavihāro viśeṣataḥ |",
    "T06asmahsuu:1372": " buddhimānahīnabodhicittamādātuṃ tatpraṇidhānaparigrahāt |",
    "T06asmahsuu:1373": " || mahāyānasūtrālaṃkāre bodhyadhikāro navamaḥ ||",
    "T06asmahsuu:1374": " (MSA_Bagchi 52)",
    "T06asmahsuu:1375": " daśamodhikāraḥ uddānam |",
    "T06asmahsuu:1376": " ādiḥ siddhiḥ śaraṇaṃ gotraṃ citte tathaiva cotpādaḥ |",
    "T06asmahsuu:1377": " svaparārthastatvārthaḥ prabhāvaparipākabodhiśca || Msa_10.1 ||",
    "T06asmahsuu:1378": " eṣa ca bodhyadhikāra ādimārabhya yāvat bodhipaṭalānusāreṇānugantavyaḥ |",
    "T06asmahsuu:1379": " adhimuktiprabhedalakṣaṇavibhāge ślokau |",
    "T06asmahsuu:1380": " jātā-jātā grāhikā grāhyabhūtā mitrādāttā svātmato bhrāntikā ca |",
    "T06asmahsuu:1381": " abhrāntānyā āmukhā naiva cānyā ghoṣācārā caiṣikā cekṣikā ca || Msa_10.2 ||",
    "T06asmahsuu:1382": " jātā atītapratyutpannā |",
    "T06asmahsuu:1383": " ajātā anāgatā |",
    "T06asmahsuu:1384": " grāhikā ādhyātmikā[kī]",
    "T06asmahsuu:1385": " yayālambanamadhimucyate |",
    "T06asmahsuu:1386": " grāhyabhūtā bāhyā yānā[mā]",
    "T06asmahsuu:1387": " lambanatvenādhimucyate |",
    "T06asmahsuu:1388": " mitrādāttā audārikī |",
    "T06asmahsuu:1389": " svātmataḥ sūkṣmā |",
    "T06asmahsuu:1390": " bhrāntikā hīnā viparītādhimokṣāt |",
    "T06asmahsuu:1391": " abhrāntikā praśāntā [praṇītā] |",
    "T06asmahsuu:1392": " āmukhā antike samavahitapratyayatvāt |",
    "T06asmahsuu:1393": " anāmukhā dūre viparyayāt |",
    "T06asmahsuu:1394": " ghoṣācārā śrutamayī |",
    "T06asmahsuu:1395": " eṣikā cintāmayī |",
    "T06asmahsuu:1396": " īkṣikā bhāvanāmayī pratyavekṣaṇāt |",
    "T06asmahsuu:1397": " hāryā kīrṇāvyāvakīrṇā vipakṣairhīnodārā āvṛtānāvṛtā ca |",
    "T06asmahsuu:1398": " yuktāyuktā saṃbhṛtāsaṃbhṛtā ca gāḍhaṃ viṣṭā dūragā cādhimuktiḥ || Msa_10.3",
    "T06asmahsuu:1399": " hāryā mṛdvī |",
    "T06asmahsuu:1400": " vyavakīrṇā madhyā |",
    "T06asmahsuu:1401": " avyavakīrṇā vipakṣairadhimātrā |",
    "T06asmahsuu:1402": " hinānyayāne |",
    "T06asmahsuu:1403": " udārāmahāyāne |",
    "T06asmahsuu:1404": " āvṛtā sāvaraṇā viśeṣagamanāya |",
    "T06asmahsuu:1405": " anāvṛtā nirāvaraṇā |",
    "T06asmahsuu:1406": " yuktā sātatyasatkṛtyaprayogāt |",
    "T06asmahsuu:1407": " ayuktā tadvirahitā |",
    "T06asmahsuu:1408": " saṃbhṛtādhigamayogyā |",
    "T06asmahsuu:1409": " asaṃbhṛtā viparyayāt |",
    "T06asmahsuu:1410": " gāḍhaṃ viṣṭā bhūmipraviṣṭā |",
    "T06asmahsuu:1411": " dūragā pariśiṣṭāsu bhūmiṣu |",
    "T06asmahsuu:1412": " adhimuktiparipanthe trayaḥ ślokāḥ |",
    "T06asmahsuu:1413": " amanaskārabāhulyaṃ kauśīdyaṃ yogavibhramaḥ |",
    "T06asmahsuu:1414": " kumitraṃ śubhadaurbalyamayoniśomanaskriyā || Msa_10.4 ||",
    "T06asmahsuu:1415": " jātāyā amanasikārabāhulyaṃ paripanthaḥ |",
    "T06asmahsuu:1416": " ajātāyāḥ kauśīdyam,",
    "T06asmahsuu:1417": " grāhyagrāhakabhūtāyā yogavibhramaḥ, tathaivābhiniveśāt |",
    "T06asmahsuu:1418": " mitrādāttāyāḥ",
    "T06asmahsuu:1419": " kumitram, viparītagrāhaṇāt |",
    "T06asmahsuu:1420": " svātmato 'dhimukteḥ kuśalamūladaurbalyam |",
    "T06asmahsuu:1421": " abhrāntāyā ayoniśo amanasikāraḥ [manasikāraḥ] paripanthastadvirodhitvāt |",
    "T06asmahsuu:1422": " (MSA_Bagchi 53)",
    "T06asmahsuu:1423": " pramādo 'lpaśrutatvaṃ ca śrutacintālpatuṣṭatā |",
    "T06asmahsuu:1424": " śamamātrābhimānaśca tathāparijayo mataḥ || Msa_10.5 ||",
    "T06asmahsuu:1425": " āmukhāyāḥ pramādaḥ, tasyā apramādakṛtatvāt |",
    "T06asmahsuu:1426": " ghoṣācārāyā alpaśrutatvam,",
    "T06asmahsuu:1427": " nītārthasūtrāntāśravaṇāt |",
    "T06asmahsuu:1428": " eṣikāyāḥ śrutamātrasaṃtuṣṭatvamalpacintāsaṃtuṣṭatvaṃ ca |",
    "T06asmahsuu:1429": " īkṣikāyāścintāmātrasaṃtuṣṭatvaṃ śamathamātrābhimānaśca |",
    "T06asmahsuu:1430": " hāryāvyavakīrṇayoraparijayaḥ paripanthaḥ |",
    "T06asmahsuu:1431": " anudvegastathodvega āvṛttiścāpyayuktatā |",
    "T06asmahsuu:1432": " asaṃbhṛtiśca vijñeyādhimuktiparipanthatā || Msa_10.6 ||",
    "T06asmahsuu:1433": " hīnāyā anudvegaḥ saṃsārāt |",
    "T06asmahsuu:1434": " udārāyā udvegaḥ anāvṛtāyāścāvṛtiḥ |",
    "T06asmahsuu:1435": " yuktāyā ayuktatā |",
    "T06asmahsuu:1436": " saṃbhṛtāyā asaṃbhṛtiḥ paripanthaḥ |",
    "T06asmahsuu:1437": " adhimuktāvanuśaṃse pañca ślokāḥ |",
    "T06asmahsuu:1438": " puṇyaṃ mahadakaukṛtyaṃ saumanasyaṃ sukhaṃ mahat |",
    "T06asmahsuu:1439": " avipraṇāśaḥ sthairyaṃ na viśeṣagamanaṃ tathā || Msa_10.7 ||",
    "T06asmahsuu:1440": " dharmābhisamayaścātha svaparārthāptirūttamā |",
    "T06asmahsuu:1441": " kṣiprābhijñatvamete hi anuśaṃsādhimuktitaḥ || Msa_10.8 ||",
    "T06asmahsuu:1442": " jātāyāṃ pratyutpannāyāṃ puṇyaṃ mahat |",
    "T06asmahsuu:1443": " atītāyāmakaukṛtyamavipratisārāt |",
    "T06asmahsuu:1444": " grāhikāyāṃ grāhyabhūtāyāṃ ca mahatsaumanasyaṃ samādhiyogāt |",
    "T06asmahsuu:1445": " kalyāṇamitrajanitāyāmavipraṇāśaḥ |",
    "T06asmahsuu:1446": " svayamadhimuktau sthairyam |",
    "T06asmahsuu:1447": " bhrā[abhrā]ntikāyāmāmukhāyāṃ śrutamayādikāyāṃ ca yāvat madhyāyāṃ viśeṣagamanam |",
    "T06asmahsuu:1448": " adhimātrāyāṃ dharmābhisamayaḥ |",
    "T06asmahsuu:1449": " hīnāyāṃ svārthaprāptiḥ |",
    "T06asmahsuu:1450": " udārāyāṃ parārthaprāptiḥ paramā |",
    "T06asmahsuu:1451": " anāvṛtayuktasaṃbhṛtādiṣu śuklapakṣāsu kṣiprābhijñatvamanuśaṃsaḥ |",
    "T06asmahsuu:1452": " kāmināṃ sā śvasadṛśī kūrmaprakhyā samādhinām |",
    "T06asmahsuu:1453": " bhṛtyopamā svārthināṃ sā rājaprakhyā parārthinām || Msa_10.9 ||",
    "T06asmahsuu:1454": " yatha śvā duḥkhārtaḥ satatamavitṛptaḥ kṣudhitako yathā kūrmaścāsau jalavivarake saṃkucitakaḥ",
    "T06asmahsuu:1455": " yathā bhṛtyo nityamupacakitamūrtirvicarati |",
    "T06asmahsuu:1456": " yathā rājā ājñāviṣaye vaśa[cakra?]vartī viharati |",
    "T06asmahsuu:1457": " tathā kāmisthātṛsvaparajanakṛtyārthamudite viśeṣo vijñeyaḥ satatamadhimuktyā vividhayā |",
    "T06asmahsuu:1458": " mahāyāne tasya vidhivadiha matvā paramatāṃ bhṛśaṃ tasmin dhīraḥ satatamiha tābheva vṛṇuyāt (MSA_Bagchi 54)",
    "T06asmahsuu:1459": " api khalu kāmināmadhimuktiḥ śvasadṛśī laukikasamādhigatānāṃ kūrmaprakhyāsvārthavatāṃ bhṛtyopamā",
    "T06asmahsuu:1460": " rājaprakhyā parārthavatām |",
    "T06asmahsuu:1461": " etamevārthaṃ pareṇopapādya mahāyānādhimuktau samādāpayati |",
    "T06asmahsuu:1462": " adhimuktilayapratiṣedhe ślokāḥ[kaḥ] |",
    "T06asmahsuu:1463": " manuṣa[ṣya]bhūtāḥ saṃbodhiṃ prāpnuvanti pratikṣaṇam |",
    "T06asmahsuu:1464": " aprameyā yataḥ sattvā layaṃ nāto 'dhivāsayet || Msa_10.11 ||",
    "T06asmahsuu:1465": " tribhiḥ kāraṇairlayo na yuktaḥ |",
    "T06asmahsuu:1466": " yato manuṣa[ṣya]bhūtā bodhiṃ prāpnuvanti |",
    "T06asmahsuu:1467": " nityaṃ prāpnuvanti |",
    "T06asmahsuu:1468": " aprameyāśca prāpnuvanti |",
    "T06asmahsuu:1469": " adhimuktipuṇyaviśeṣaṇe dvau ślokau |",
    "T06asmahsuu:1470": " yathā puṇyaṃ prasavate pareṣāṃ bhojanaṃ dadat |",
    "T06asmahsuu:1471": " na tu svayaṃ sa bhuñjānastathā puṇyamahodayaḥ || Msa_10.12 ||",
    "T06asmahsuu:1472": " sūtrokto labhyate dharmātparārthāśrayadeśitāt |",
    "T06asmahsuu:1473": " na tu svārthāśrayāddharmāddeśitādupalabhyate || Msa_10.13 ||",
    "T06asmahsuu:1474": " yathā bhojanaṃ dadataḥ puṇyamutpadyate parārthādhikārāt |",
    "T06asmahsuu:1475": " na tu svayaṃ bhuñjānasya svārthādhikārāt |",
    "T06asmahsuu:1476": " evaṃ parārthāśrayadeśitāt mahāyānadharmātteṣu teṣu [mahāyāna] sūtreṣūktaḥ puṇyodayo mahāṃllabhyate",
    "T06asmahsuu:1477": " na tu svārthāśrayadeśitāt śrāvakayānadharmāt |",
    "T06asmahsuu:1478": " adhimuktiphalaparigrahe ślokaḥ |",
    "T06asmahsuu:1479": " iti vipulagatau mahogha[mahārya]dharme janiya [parijanayan?] sadā matimānmahādhimuktim |",
    "T06asmahsuu:1480": " vipulasatatapuṇyatadvivṛddhiṃ vrajati guṇairasamairmahātmatāṃ ca ||",
    "T06asmahsuu:1481": " yatra yādṛśyādhimuktyā yo yatphalaṃ parigṛhṇāti |",
    "T06asmahsuu:1482": " vistīrṇe mahāyānadharme 'pari[hā]ṇī[parijananī?] yayodārādhimuktyā matimān trividhaṃ phalaṃ parigṛhṇāti |",
    "T06asmahsuu:1483": " vipulapuṇyavṛddhiṃ tasyā evādhimuktervṛddhiṃ taddhetukāṃ cātulyaguṇamahātmatāṃ buddhatvam",
    "T06asmahsuu:1484": " || mahāyānasūtrālaṃkāre adhimuktyadhikāro daśamaḥ ||",
    "T06asmahsuu:1485": " (MSA_Bagchi 55)",
    "T06asmahsuu:1486": " ekādaśo 'dhikāraḥ",
    "T06asmahsuu:1487": " dharmaparyeṣṭyadhikāre ālambanaparyeṣṭau catvāraḥ ślokāḥ |",
    "T06asmahsuu:1488": " piṭakatrayaṃ dvayaṃ vā [ca?]saṃgrahataḥ kāraṇairnavabhiriṣṭam |",
    "T06asmahsuu:1489": " vāsanabodhanaśamanaprativedhaistadvimocayati || Msa_11.1 ||",
    "T06asmahsuu:1490": " piṭakatrayaṃ sūtravinayābhidharmāḥ |",
    "T06asmahsuu:1491": " tadeva trayaṃ hīnayānāgra[mahā?]yānabhedena dvayaṃ bhavati |",
    "T06asmahsuu:1492": " śrāvapiṭakaṃbodhisattvapiṭakaṃ ca |",
    "T06asmahsuu:1493": " tatpunastrayaṃ dvayaṃ vā",
    "T06asmahsuu:1494": " [ca?]kenārthena piṭakamityāha |",
    "T06asmahsuu:1495": " saṃgrahataḥ sarvajñeyārthasaṃgrahādveditavyam |",
    "T06asmahsuu:1496": " kena kāraṇena trayam |",
    "T06asmahsuu:1497": " navabhiḥ",
    "T06asmahsuu:1498": " kāraṇaiḥ, vicikitsāpratipakṣeṇa sūtram, yo yatrārthe saṃśayitastasya",
    "T06asmahsuu:1499": " tanniścayārthaṃ deśanāt |",
    "T06asmahsuu:1500": " antadvayānuyogapratipakṣeṇa vinayaḥ sāvadyaparibhogapratiṣedhataḥ kāmasukhallikānuyogāntasya,",
    "T06asmahsuu:1501": " anavadyaparibhogānujñānata ātmaklamathānuyogāntasya |",
    "T06asmahsuu:1502": " svayaṃdṛṣṭiparāmarṣapratipakṣeṇābhidharmo",
    "T06asmahsuu:1503": " 'viparītadharmalakṣaṇābhidyotanāt |",
    "T06asmahsuu:1504": " punaḥ śikṣātrayadeśanā sūtreṇa adhiśīlādhicittasaṃpādanatā vinayena śīlavato 'vipratisārādavipratisāreṇa[dikrameṇa] samādhilābhāt |",
    "T06asmahsuu:1505": " adhiprajñāsaṃpādanābhidharmeṇāviparītārthapravicayāt |",
    "T06asmahsuu:1506": " punardharmārthadeśanā sūtreṇa |",
    "T06asmahsuu:1507": " dharmārthamippattirvinayena kleśavinayasaṃyuktasya tayoḥ prativedhāt |",
    "T06asmahsuu:1508": " dharmārthasāṃkathyaviniścayakauśalyamabhidharmeṇeti |",
    "T06asmahsuu:1509": " ebhirnavabhiḥ kāraṇaiḥ piṭakatrayamiṣṭam |",
    "T06asmahsuu:1510": " tacca saṃsārādvimocanārtham |",
    "T06asmahsuu:1511": " kathaṃ punastadvimocayati |",
    "T06asmahsuu:1512": " vāsanabodhanaśamanaprativedhaistadvimocayati |",
    "T06asmahsuu:1513": " śrūtena cittavāsanataḥ |",
    "T06asmahsuu:1514": " cintayā bodhanataḥ |",
    "T06asmahsuu:1515": " bhāvanayā śamathena śamanataḥ |",
    "T06asmahsuu:1516": " vipaśyanayā prativedhataḥ |",
    "T06asmahsuu:1517": " sūtrābhidharmavinayāścaturvidhārthā matāḥ samāsena |",
    "T06asmahsuu:1518": " teṣāṃ jñānāddhīmānsarvākārajñatāmeti || Msa_11.2 ||",
    "T06asmahsuu:1519": " te ca sūtravinayabhidharmāḥ pratyekaṃ caturvidhārthāḥ samāsatasteṣāṃ jñānābdodhisattvaḥ sarvajñatāṃ prāpnoti |",
    "T06asmahsuu:1520": " śrāvakastvekasyā api gāthāyā arthamājñāyāstravakṣayaṃprāpnoti |",
    "T06asmahsuu:1521": " āśrayato lakṣaṇato dharmādarthācca sūcanātsūtram |",
    "T06asmahsuu:1522": " abhimukhato 'thāmīkṣṇyādabhibhavagatito 'bhidharmaśca || Msa_11.3 ||",
    "T06asmahsuu:1523": " (MSA_Bagchi 56)",
    "T06asmahsuu:1524": " kathaṃ pratyekaṃ caturvidhārthaḥ |",
    "T06asmahsuu:1525": " āśrayalakṣaṇadharmārthasūcanātsūtram |",
    "T06asmahsuu:1526": " tatrāśrayo yatra deśe deśitaṃ yena yasmai ca |",
    "T06asmahsuu:1527": " lakṣaṇaṃ saṃvṛttisatyalakṣaṇaṃ paramārthasatyalakṣaṇaṃ ca |",
    "T06asmahsuu:1528": " dharmāḥ skandhāyatanadhātvāhārapratītyasamutpādādayaḥ |",
    "T06asmahsuu:1529": " artho 'nusaṃdhiḥ |",
    "T06asmahsuu:1530": " abhimukhatvādabhīkṣṇatvādabhibhavanādabhigamanāccābhidharmo veditavyaḥ |",
    "T06asmahsuu:1531": " nirvāṇābhimukho dharmo 'bhidharmaḥ",
    "T06asmahsuu:1532": " satyabodhipakṣavimokṣamu[su?]khādideśanāt |",
    "T06asmahsuu:1533": " abhīkṣṇaṃ dharmo 'bhidharma",
    "T06asmahsuu:1534": " ekaikasya dharmasya rūpyarūpisanidarśanādiprabhedena bahulanirdeśāt |",
    "T06asmahsuu:1535": " abhibhavatītyabhidharmaḥ parapravādābhibhavanādvivādādhikaraṇādibhiḥ |",
    "T06asmahsuu:1536": " abhigamyate sūtrārtha etenetyabhidharmaḥ |",
    "T06asmahsuu:1537": " āpatterūtthānādvyutthānānniḥsṛteścavinayatvam |",
    "T06asmahsuu:1538": " pudgalataḥ prajñapteḥ pravibhāgaviniścayāccaiva || Msa_11.4 ||",
    "T06asmahsuu:1539": " āpattitaḥ samutthānato vyutthānato nisāraṇataśca veditavyaḥ |",
    "T06asmahsuu:1540": " tatrāpattiḥ pañcāpattinikāyāḥ |",
    "T06asmahsuu:1541": " samutthānamāpattīnāmajñānātpramādāt kleśaprācuryādanādarācca |",
    "T06asmahsuu:1542": " vyutthānamāśayato na daṇḍakarmataḥ |",
    "T06asmahsuu:1543": " niḥsaraṇaṃ saptavidham |",
    "T06asmahsuu:1544": " pratideśanā, abhyupagamaḥ śikṣādattakādīnām,",
    "T06asmahsuu:1545": " daṇḍakarmaṇaḥ[ṇām] |",
    "T06asmahsuu:1546": " samavadyotaḥ [samavadhātaḥ], prajñapte śikṣāpade punaḥ paryāyeṇa a[ṇānu] jñānāt, prasrabdhiḥ samagreṇa saṃghena",
    "T06asmahsuu:1547": " śikṣāpadasya pratiprasrambhaṇāt |",
    "T06asmahsuu:1548": " āśrayaparivṛttirbhikṣubhikṣuṇyoḥ strīpuruṣavyañjanaparivartanādasādhāraṇā ve[ce]dāpattiḥ |",
    "T06asmahsuu:1549": " bhūtapratyavekṣā",
    "T06asmahsuu:1550": " dharmoddānāka[kā]raiḥ pratyavekṣāvaśeṣaḥ |",
    "T06asmahsuu:1551": " dharmatāpratilambhaśca satyadarśanena kṣudrānukṣudrāpannā[ttya]bhāve dharma [tā]pratilambhāt",
    "T06asmahsuu:1552": " punaścaturvidhenārthena vinayo vaiditavyaḥ |",
    "T06asmahsuu:1553": " pudgalato yamāgamya śikṣā prajñapyate |",
    "T06asmahsuu:1554": " prajñaptito yadārocite pudgalāparādhe śāstā saṃnipātya saṃgha[saṃghaṃ?] śikṣāṃ prajñāpayati",
    "T06asmahsuu:1555": " pravibhāgato yaḥ prajñapte śikṣāpade taduddeśasya vibhāgaḥ |",
    "T06asmahsuu:1556": " viniścayataśca tatrāpattiḥ kathaṃ bhavatyanāpattirveti nirdhāraṇāt |",
    "T06asmahsuu:1557": " ālambanalābhaparyeṣṭau trayaḥ ślokāḥ |",
    "T06asmahsuu:1558": " ālambanaṃ mato dharmaḥ adhyātmaṃ bāhyakaṃ[dvayam?] |",
    "T06asmahsuu:1559": " [lābho dvayordvayārthena dvayoścānupalambhataḥ] || Msa_11.5 ||",
    "T06asmahsuu:1560": " [dharmālambanaṃ yo deśitaḥ kāyādikañcādhyātmikaṃ] bāhyamādhyātmikabāhyañca",
    "T06asmahsuu:1561": " | tatra grāhakabhūtaṃ kāyādikamādhyātmikaṃ grāhyabhūtaṃ bāhyaṃ tayoreva",
    "T06asmahsuu:1562": " tathatā dvayam |",
    "T06asmahsuu:1563": " tatra dvayorādhyātmikabāhyayorālambanayordvayārthena lābho yathākramam |",
    "T06asmahsuu:1564": " yadi grāhyārthadgrāhakārthamabhinnaṃ paśyati grāhakārthācca grāhyārtham, dvayasya punaḥ samastasyādhyātmikabāhyālambanasya tathatāyā lābhastayorevadvayoranupalambhādveditavyaḥ (MSA_Bagchi 57)",
    "T06asmahsuu:1565": " manojalpairyathoktārthaprasannasya pradhāraṇāt |",
    "T06asmahsuu:1566": " arthakhyānasya jalpācca nāmni sthānācca cetasaḥ || Msa_11.6 ||",
    "T06asmahsuu:1567": " dharmālambanalābhaḥ syāttribhirjñānaiḥ śrutādibhiḥ |",
    "T06asmahsuu:1568": " trividhālambanalābhaśca pūrvoktastatsamāśritaḥ || Msa_11.7 ||",
    "T06asmahsuu:1569": " dharmālambanalābhaḥ punastribhirjñānairbhavati śrutacintābhāvanāmayaiḥ |",
    "T06asmahsuu:1570": " tatra samāhitena cetasā manojalpairyathoktārthaprasannasya tatpradhāraṇāt |",
    "T06asmahsuu:1571": " śrutamayena jñānena tallābhaḥ, manojalpairiti saṃkalpaiḥ |",
    "T06asmahsuu:1572": " prasannasyetyadhimuktasya niścitasya |",
    "T06asmahsuu:1573": " pradhāraṇāditi pravicayāt |",
    "T06asmahsuu:1574": " jalpādarthakhyānasya pradhāraṇāccintāmayena tallābhaḥ |",
    "T06asmahsuu:1575": " yadi manojalpādevāyamarthaḥ khyātīti paśyati nānyanmanojalpādyathoktaṃ dvayālambanalābhe |",
    "T06asmahsuu:1576": " cittasya nāmni sthānāt bhāvanāmayena jñānena tallābho veditavyo dvayānupalambhādyathoktaṃ dvayālambanalābhe |",
    "T06asmahsuu:1577": " ata eva ca sa pūrvoktastrividhālambanalābho dharmālambanalābhasaṃniśrito veditavyaḥ |",
    "T06asmahsuu:1578": " manasikāraparyeṣṭau pañca ślokāḥ |",
    "T06asmahsuu:1579": " tridhātukaḥ kṛtyakaraḥ sasaṃbādhāśrayo 'paraḥ |",
    "T06asmahsuu:1580": " adhimuktiniveśī ca tīvracchandakaro 'paraḥ || Msa_11.8 ||",
    "T06asmahsuu:1581": " hīnapūrṇāśrayo dvedhā sajalpo 'jalpa eva ca |",
    "T06asmahsuu:1582": " jñānena saṃprayuktaśca yogopaniṣadātmakaḥ || Msa_11.9 ||",
    "T06asmahsuu:1583": " saṃbhinnālambanaścāsau vibhinnālambanaḥ sa ca |",
    "T06asmahsuu:1584": " pañcadhā saptadha caiva parijñā pañcadhāsya ca || Msa_11.10 ||",
    "T06asmahsuu:1585": " catvāraḥ saptatriṃśacca ākārā bhāvanāgatāḥ |",
    "T06asmahsuu:1586": " mārgadvayasvabhāvo 'sau dvyunuśaṃsaḥ pratīcchakaḥ || Msa_11.11 ||",
    "T06asmahsuu:1587": " prayogī vaśavartī ca parītto vipulātmakaḥ |",
    "T06asmahsuu:1588": " yogināṃ hi manaskāra eṣa sarvātmako mataḥ || Msa_11.12 ||",
    "T06asmahsuu:1589": " aṣṭādaśavidho manaskāraḥ |",
    "T06asmahsuu:1590": " dhātuniyataḥ kṛtyakara āśrayavibhakto",
    "T06asmahsuu:1591": " 'dhimuktiniveśakaścchandajanakaḥ samādhisaṃniśrito jñānasaṃprayuktaḥ saṃbhinnālambano vibhinnālambanaḥ parijñāniyato bhāvanākārapraviṣṭaḥ śamathavipaśyanāmārgasvabhāvo 'nuśaṃsamanaskāraḥ pratīcchakaḥ prāyogikamanaskāro vaśavartimanaskāraḥ parīttamanaskāro vipulamanaskāraśca |",
    "T06asmahsuu:1592": " tatra dhātuniyato yaḥ śrāvakādigotraniyataḥ |",
    "T06asmahsuu:1593": " kṛtyakaro yaḥ saṃbhṛtasaṃbhārasya |",
    "T06asmahsuu:1594": " āśrayavibhakto yaḥ sasaṃvādhagṛhasthāśrayo",
    "T06asmahsuu:1595": " 'saṃbādhapravrajitāśrayaśca |",
    "T06asmahsuu:1596": " adhimuktiniveśako yo buddhānusmṛtisahagataḥ",
    "T06asmahsuu:1597": " | (MSA_Bagchi 58) cchandajanako yastatsaṃpratyayasahagataḥ |",
    "T06asmahsuu:1598": " samādhisaṃniśrito yaḥ samantakamaulasamādhisahagataḥ savitarkasavicāra",
    "T06asmahsuu:1599": " [rāvitarkavicāra?] (nirvitarkasavicāra?) mātrāvitarkāvicārasahagataśca |",
    "T06asmahsuu:1600": " jñānasaṃprayukto yo yogopaniṣadyogasahagataḥ, sa punaryathākramaṃ śrutacintāmayo bhāvanāmayaśca",
    "T06asmahsuu:1601": " saṃbhinnālambanaḥ pañcavidhaḥ sūtroddānagāthānipātayāvadudgrahītayāvaddeśitālambanaḥ |",
    "T06asmahsuu:1602": " vibhinnālambanaḥ saptavidho nāmālambanaḥ padālambano vyañjanālambanaḥ pudgalanairātmyālambano dharma nairātmyālambano rūpidharmālambano",
    "T06asmahsuu:1603": " 'rūpidharmālambanaśca |",
    "T06asmahsuu:1604": " tatra rūpidharmālambano yaḥ kāyālambanaḥ |",
    "T06asmahsuu:1605": " arūpidharmālambano yo vedanācittadharmālambanaḥ |",
    "T06asmahsuu:1606": " parijñāniyato yaḥ parijñeye vastuni parijñeye 'rthe parijñāyāṃ parijñāphale tatpravedanāyāṃ",
    "T06asmahsuu:1607": " ca |",
    "T06asmahsuu:1608": " tatra parijñeyaṃ vastu duḥkhaṃ parijñeyo 'rthastasyaivānityaduḥkhaśūnyānātmatā |",
    "T06asmahsuu:1609": " parijñā mārgaḥ |",
    "T06asmahsuu:1610": " parijñāphalaṃ vimuktiḥ |",
    "T06asmahsuu:1611": " tatpravedanā vimuktijñānadarśanam |",
    "T06asmahsuu:1612": " bhāvanākārapraviṣṭaścaturākārabhāvanaḥ saptatriṃśadākārabhāvanaśca |",
    "T06asmahsuu:1613": " tatracaturākārabhāvanaḥ pudgalanairātmyākārabhāvano dharmanairātmyākārabhāvano darśanākārabhāvano jñānākārabhāvanaśca |",
    "T06asmahsuu:1614": " tatra saptatriṃśadākārabhāvanaḥ |",
    "T06asmahsuu:1615": " aśubhākārabhāvano duḥkhākārabhāvano 'nityākārabhāvano 'nātmākārabhāvanaḥ smṛtyupasthāneṣu",
    "T06asmahsuu:1616": " pratilambhākārabhāvano nisevanākārabhāvano vinirdhāvanā [nirvirghāṭanā]",
    "T06asmahsuu:1617": " kārabhāvanaḥ pratipakṣākārabhāvanaḥ samyakprahāṇeṣu |",
    "T06asmahsuu:1618": " saṃtuṣṭiprātipakṣikamanaskārabhāvano yadā cchandaṃ janayati |",
    "T06asmahsuu:1619": " vikṣepasaṃśayaprātipakṣikamanaskārabhāvano yadā vyāyacchate vīryamārabhate yathākramam |",
    "T06asmahsuu:1620": " auddhatyaprātipakṣikasamādhyākārabhāvano yadā cittaṃ",
    "T06asmahsuu:1621": " pradadhāti[pragṛhṇāti] |",
    "T06asmahsuu:1622": " layaprātipakṣikasamādhyākārabhāvano yadā cittaṃ pragṛhṇāti [pradadhāti] |",
    "T06asmahsuu:1623": " ete yathākramaṃ caturṣu ṛddhipādeṣu veditavyāḥ |",
    "T06asmahsuu:1624": " sthitacittasya lokottarasaṃpattisaṃpratyayākārabhāvano yathā saṃpratyayākārabhāvana evaṃ vyavasāyākārabhāvano dharmāsaṃpramoṣākārabhāvanaścittasthityākārabhāvanaḥ pravicayākārabhāvana indriyeṣu |",
    "T06asmahsuu:1625": " eta eva pañca nirlikhitavipakṣamanaskārā baleṣu |",
    "T06asmahsuu:1626": " saṃbodhisaṃprakhyānākārabhāvanastatraiva vicayotsāhasaumanasyakarmaṇyatācittasthitisamatākārabhāvanāḥ saptasaṃbodhyaṅgeṣu |",
    "T06asmahsuu:1627": " prāptiniścayākārabhāvanaḥ parikarmabhūmisaṃrakṣaṇākārabhāvanaḥ parasaṃprāptyākārabhāvana",
    "T06asmahsuu:1628": " āryakāntaśīlapraviṣṭākārabhāvanaḥ",
    "T06asmahsuu:1629": " saṃlikhitavṛttisamudācāra[rā]kārabhāvanaḥ",
    "T06asmahsuu:1630": " pūrvaparibhāvitapratilabdhamārgābhyāsākārabhāvano dharmasthitinimittāsaṃpramoṣākārabhāvano 'nimittasthityāśrayaparivṛttyākārabhāvanaśca mārgāṅgeṣu |",
    "T06asmahsuu:1631": " śamathavipaśyanābhāvanāmārgasvabhāvayorna kaścinnirdeśaḥ |",
    "T06asmahsuu:1632": " anuśaṃsamanaskāro dvividho dauṣṭhulyāpakarṣaṇo dṛṣṭinimittāpakarṣaṇaśca |",
    "T06asmahsuu:1633": " pratīcchako yo dharmastrotasi buddhabodhisattvānāmantikādavavādagrāhakaḥ |",
    "T06asmahsuu:1634": " prāyogikamanaskāraḥ pañcavidhaḥ samādhigocare |",
    "T06asmahsuu:1635": " saṃkhyopalakṣaṇaprāyogiko yena sūtrādiṣu nāmapadavyañjanasaṃkhyāmupalakṣayate |",
    "T06asmahsuu:1636": " (MSA_Bagchi 59)",
    "T06asmahsuu:1637": " vṛttyupalakṣaṇaprāyogiko yena dvividhāṃ vṛttimupalakṣayate parimāṇavṛttiṃ ca vyañjanānāmaparimāṇavṛttiṃ ca nāmapadayoḥ |",
    "T06asmahsuu:1638": " parikalpopalakṣaṇaprāyogiko yena dvayamupādāya dvayaparikalpamupalakṣayate |",
    "T06asmahsuu:1639": " nāmaparikalpamupādāyārthaparikalpamarthaparikalpamupādāya nāmaparikalpamaparikalpamakṣaram",
    "T06asmahsuu:1640": " kramopalakṣaṇaprāyogiko yena nāmagrahaṇapūrvikāmarthagrahaṇapravṛttimupalakṣayate |",
    "T06asmahsuu:1641": " prativedhaprāyogikaśca |",
    "T06asmahsuu:1642": " sa punarekādaśavidho veditavya,",
    "T06asmahsuu:1643": " āgantukatvaprativedhataḥ, saṃprakhyānanimittaprativedhataḥ,",
    "T06asmahsuu:1644": " arthānupalambhaprativedhataḥ, upalambhānupalambhaprativedhataḥ,",
    "T06asmahsuu:1645": " dharmadhātuprativedhataḥ pudgalanairātmyaprativedhataḥ, dharma",
    "T06asmahsuu:1646": " nairātmyaprativedhataḥ, hīnāśayaprativedhataḥ,",
    "T06asmahsuu:1647": " udāramāhātmyāśayaprativedhataḥ yathādhigamadharmavyavasthānaprativedhataḥ,",
    "T06asmahsuu:1648": " vyavasthāpitadharmaprativedhataśca |",
    "T06asmahsuu:1649": " vaśavartimanaskārastrividhaḥ,",
    "T06asmahsuu:1650": " kleśāvaraṇasuviśuddhaḥ kleśajñeyāvaraṇasuviśuddhaḥ,",
    "T06asmahsuu:1651": " guṇābhinirhārasuviśuddhaśca |",
    "T06asmahsuu:1652": " dharmatattvaparyeṣṭau dvau ślokau |",
    "T06asmahsuu:1653": " tattvaṃ yatsatataṃ dvayena rahitaṃ, bhrānteśca saṃniśrayaḥ,",
    "T06asmahsuu:1654": " śakyaṃ naiva ca sarvathābhilapituṃ yaccāprapañcātmakam |",
    "T06asmahsuu:1655": " jñeyaṃ heyamatho viśodhyamamalaṃ yacca prakṛtyā matam |",
    "T06asmahsuu:1656": " yasyākāśasuvarṇavārisadṛśī kleśādviśuddhirmatā || Msa_11.13 ||",
    "T06asmahsuu:1657": " satataṃ dvayena rahitaṃ tattvaṃ, parikalpitaḥ svabhāvo grāhyagrāhakalakṣaṇenātyantamasattvāt",
    "T06asmahsuu:1658": " bhrānteḥ saṃniśrayaḥ paratantrastena tatparikalpanāt |",
    "T06asmahsuu:1659": " anabhilāpyamaprapañcātmakaṃ ca pariniṣpannaḥ svabhāvaḥ |",
    "T06asmahsuu:1660": " tatra prathamaṃ tattvaṃ parijñeyaṃ dvitīyaṃ praheyaṃ tṛtīyaṃ viśodhyaṃ cāgantukamalādviśuddhaṃ ca prakṛtyā, yasya prakṛtyā viśuddhasyākāśasuvarṇavārisadṛśī kleśādviśuddhiḥ |",
    "T06asmahsuu:1661": " na hyākāśādīni prakṛtyā aśuddhāni na cāgantukamalāpagamādeṣāṃ viśuddhirneṣyata iti |",
    "T06asmahsuu:1662": " na khalu jagati tasmādvidyate kiṃcidanya-",
    "T06asmahsuu:1663": " jjagadapi tadaśeṣaṃ tatra saṃmūḍhabuddhi |",
    "T06asmahsuu:1664": " kathamayamabhirūḍho lokamohaprakāro |",
    "T06asmahsuu:1665": " yadasadabhiniviṣṭaḥ satsamantādvihāya || Msa_11.14 ||",
    "T06asmahsuu:1666": " na khalu tasmādevaṃlakṣaṇāddharmadhātoḥ kiṃcidanyalloke vidyate dharmatāyā dharmasyābhinnatvāt",
    "T06asmahsuu:1667": " śeṣaṃ gatārtham |",
    "T06asmahsuu:1668": " tattve māyopamaparyeṣṭau pañcadaśa ślokāḥ |",
    "T06asmahsuu:1669": " yathā māyā tathābhūtaparikalpo nirucyate |",
    "T06asmahsuu:1670": " yathā māyākṛtaṃ tadvat dvayabhrāntirnirucyate || Msa_11.15 ||",
    "T06asmahsuu:1671": " (MSA_Bagchi 60)",
    "T06asmahsuu:1672": " yathā māyā yantra [mantra]parigṛhītaṃ bhrāntinimittaṃ kāṣṭhaloṣṭādikam tathābhūtaparikalpaḥ paratantraḥ svabhāvo [svabhāvākāro] veditavyaḥ |",
    "T06asmahsuu:1673": " yathā māyākṛtaṃ tasyāṃ māyāyāṃ hastyaśvasuvarṇādyākṛtistadbhāvena pratibhāsitā, tathā tasminnabhūtaparikalpe dvayabhrāntirgrāhyagrāhakatvenapratibhāsitā parikalpitasvabhāvākārā veditavyā |",
    "T06asmahsuu:1674": " yathā[']tasminna tadbhāvaḥ paramārthastatheṣyate |",
    "T06asmahsuu:1675": " yathā tasyopalabdhistu tathā saṃvṛtisatyatā || Msa_11.16 ||",
    "T06asmahsuu:1676": " yathā[']tasminna tadbhāvo māyākṛte hastitvādyabhāvastathā tasminparatantre paramārtha iṣyate parikalpitasya dvayalakṣaṇasyābhāvaḥ |",
    "T06asmahsuu:1677": " yathā tasya māyākṛtasya hastyādibhāvenopalabdhiḥ, tathābhūtaparikalpasya saṃvṛtisatyatopalabdhiḥ",
    "T06asmahsuu:1678": " tadabhāve yathā vyaktistannimittasya labhyate |",
    "T06asmahsuu:1679": " tathāśrayaparāvṛttāvasatkalpasya labhyate || Msa_11.17 ||",
    "T06asmahsuu:1680": " yathā māyākṛtasyābhāve tasya nimittasya kāṣṭhādikasya vyaktirbhūtārthopalabhyate, tathāśrayaparāvṛttau dvayabhrāntyabhāvādabhūtaparikalpasya bhūto 'rtha upalabhyate |",
    "T06asmahsuu:1681": " tannimitte yathā loko hyabhrāntaḥ kāmataścaret |",
    "T06asmahsuu:1682": " parāvṛttāvaparyastaḥ kāmacārī tathā patiḥ[yatiḥ] || Msa_11.18 ||",
    "T06asmahsuu:1683": " yathā tannimitte kāṣṭhādāvabhrānto lokaḥ kāmataścarati svatantraḥ",
    "T06asmahsuu:1684": " tathā'śrayaparāvṛttāvaparyasta āryaḥ kāmacāri bhavati svatantraḥ |",
    "T06asmahsuu:1685": " tadākṛtiśca tatrāsti tadbhāvaśca na vidyate |",
    "T06asmahsuu:1686": " tasmādastitvanāstitvaṃ māyādiṣu vidhīyate || Msa_11.19 ||",
    "T06asmahsuu:1687": " eṣa śloko gatārthaḥ |",
    "T06asmahsuu:1688": " na bhāvastatra cābhāvo nābhāvo bhāva eva ca |",
    "T06asmahsuu:1689": " bhāvābhāvāviśeṣaśca māyādiṣu vidhīyate || Msa_11.20 ||",
    "T06asmahsuu:1690": " na bhāvastatra cābhāvo yastadākṛtibhāvo nāsau na bhāvaḥ |",
    "T06asmahsuu:1691": " nābhāvo bhāva eva ca yo hastitvādyabhāvo nāsau na [?]bhāvaḥ |",
    "T06asmahsuu:1692": " tayośca bhāvābhāvayoraviśeṣo māyādiṣu vidhīyate |",
    "T06asmahsuu:1693": " ya eva hi tatra tadākṛtibhāvaḥ,",
    "T06asmahsuu:1694": " sa eva hastitvādyabhāvaḥ |",
    "T06asmahsuu:1695": " ya eva hastitvādyabhāvaḥ sa eva tadākṛtibhāvaḥ",
    "T06asmahsuu:1696": " (MSA_Bagchi 61)",
    "T06asmahsuu:1697": " tathā dvayābha[bhāsa?]tātrāsti tadbhāvaśca na vidyate |",
    "T06asmahsuu:1698": " tasmādastitvanāstitvaṃ rūpādiṣu vidhīyate || Msa_11.21 ||",
    "T06asmahsuu:1699": " tathātrābhūtaparikalpe dvayābhāsatāsti dvayabhāvaśca nāsti |",
    "T06asmahsuu:1700": " tasmādastitvanāstitvaṃ rūpādiṣu vidhīyate 'bhūtaparikalpasvabhāveṣu |",
    "T06asmahsuu:1701": " na bhāvastatra cābhāvo nābhāvo bhāva eva ca |",
    "T06asmahsuu:1702": " bhāvābhāvāviśeṣaśca rūpādiṣu vidhīyate || Msa_11.22 ||",
    "T06asmahsuu:1703": " na bhāvastatra cābhāvaḥ |",
    "T06asmahsuu:1704": " yā dvayābhāsatā |",
    "T06asmahsuu:1705": " nābhāvo bhāva eva ca |",
    "T06asmahsuu:1706": " yā dvayatānāstitā |",
    "T06asmahsuu:1707": " bhāvābhāvāviśeṣaśca rūpādiṣu vidhīyate |",
    "T06asmahsuu:1708": " ya eva hi dvayābhāsatāyā bhāvaḥ sa eva dvayasyābhāva iti |",
    "T06asmahsuu:1709": " samāropāpavādābha[nta?]pratiṣedhārthamiṣyate |",
    "T06asmahsuu:1710": " hīnayānena yānasya pratiṣedhārthameva ca || Msa_11.23 ||",
    "T06asmahsuu:1711": " kimarthaṃ punarayaṃ bhāvābhāvayoraikāntikatvamaviśeṣaśceṣyate |",
    "T06asmahsuu:1712": " yathākramam |",
    "T06asmahsuu:1713": " samāropāpavādābha[ntaḥ?]pratiṣedhārthamiṣyate,",
    "T06asmahsuu:1714": " hīnayānagamanapratiṣedhārthaṃ ca |",
    "T06asmahsuu:1715": " abhāvasya hyabhāvatvaṃ viditvā samāropaṃ na karoti |",
    "T06asmahsuu:1716": " bhāvasya bhāvatvaṃ viditvāpavādaṃ na karoti |",
    "T06asmahsuu:1717": " tayoścāviśeṣaṃ viditvā na bhāvādudvijate tasmānna hinayānena niryāti |",
    "T06asmahsuu:1718": " bhrānternimittaṃ bhrāntiśca rūpavijñaptiriṣyate |",
    "T06asmahsuu:1719": " arūpiṇī ca vijñaptirabhāvātsyānna cetarā || Msa_11.24 ||",
    "T06asmahsuu:1720": " rūpabhrānteryā nimittavijñaptiḥ sā rūpavijñaptiriṣyate rūpākhyā |",
    "T06asmahsuu:1721": " sā tu rūpabhrāntirarūpiṇī vijñaptiḥ |",
    "T06asmahsuu:1722": " abhāvādrūpavijñapteritarāpi na syādarūpiṇī vijñaptiḥ |",
    "T06asmahsuu:1723": " kāeraṇābhāvāt |",
    "T06asmahsuu:1724": " māyāhastyākṛtigrāhabhrānterdvayamudāhṛtam |",
    "T06asmahsuu:1725": " dvayaṃ tatra yathā nāsti dvayaṃ caivopalabhyate || Msa_11.25 ||",
    "T06asmahsuu:1726": " bimbasaṃkalikāgrāhabhrānterdvayamudāhṛtam |",
    "T06asmahsuu:1727": " dvayaṃ tatra yathā nāsti dvayaṃ caivopalabhyate || Msa_11.26 ||",
    "T06asmahsuu:1728": " māyāhastyākṛtigrāhya[ha]bhrantito dvayamudāhṛtam |",
    "T06asmahsuu:1729": " grāhyaṃ grāhakaṃ ca,",
    "T06asmahsuu:1730": " tatra yathā nāsti dvayaṃ caivopalabhyate |",
    "T06asmahsuu:1731": " pratibimbaṃ[ba?] saṃkalikāṃ ca manasikurvataḥ tadgrāhabhrānterdvayamudāhṛtaṃ pūrvavat |",
    "T06asmahsuu:1732": " (MSA_Bagchi 62)",
    "T06asmahsuu:1733": " tathā bhāvāttathābhāvād bhāvābhāva[vā?]viśeṣataḥ |",
    "T06asmahsuu:1734": " sadasanto 'tha māyābhā ye dharmā bhrāntilakṣaṇāḥ || Msa_11.27 ||",
    "T06asmahsuu:1735": " ye dharmā bhrāntilakṣaṇā vipakṣasvabhāvāste sadasanto māyopamāśca |",
    "T06asmahsuu:1736": " kiṃ kāraṇam |",
    "T06asmahsuu:1737": " santastathābhāvādabhūtaparikalpatvena |",
    "T06asmahsuu:1738": " asantastathābhāvāt grāhyagrāhakatvena |",
    "T06asmahsuu:1739": " tayośca bhāvābhāvayoraviśiṣṭatvāt santo 'pyasanto 'pi",
    "T06asmahsuu:1740": " māyāpi caivaṃlakṣaṇā sta[ta?]smānmāyopamāḥ |",
    "T06asmahsuu:1741": " tathābhāvāttathābhāvāttathābhāvādalakṣaṇāḥ |",
    "T06asmahsuu:1742": " māyopamāśca nirdiṣṭā ye dharmāḥ prātipakṣikāḥ || Msa_11.28 ||",
    "T06asmahsuu:1743": " ye 'pi prātipakṣikā dharmā buddhenopadiṣṭāḥ smṛtyupasthānādayaste",
    "T06asmahsuu:1744": " 'pyalakṣaṇā māyāśca nirdiṣṭāḥ |",
    "T06asmahsuu:1745": " kiṃ kāraṇam |",
    "T06asmahsuu:1746": " tathābhāvādyathā bālairgṛhyante |",
    "T06asmahsuu:1747": " tathābhāvādyathā deśitāḥ |",
    "T06asmahsuu:1748": " tathābhāvādyathā saṃdarśitā buddhena garbhāvakramaṇajanmābhiniṣkramaṇābhisaṃbodhyādayaḥ |",
    "T06asmahsuu:1749": " evamalakṣaṇā avidyamānāśca khyānti tasmānmāyopamāḥ |",
    "T06asmahsuu:1750": " māyārājeva cānyena māyārājñā parājitaḥ |",
    "T06asmahsuu:1751": " ye sarvadharmān paśyanti nirmārāste jinātmajāḥ || Msa_11.29 ||",
    "T06asmahsuu:1752": " ye prātipakṣikā dharmāste māyārājasthānīyāḥ saṃkleśaprahāṇe vyavadānādhipattyāt |",
    "T06asmahsuu:1753": " ye 'pi sāṃkleśikā dharmāste 'pi rājasthānīyāḥ saṃkleśanirvṛttāvādhipatyāt |",
    "T06asmahsuu:1754": " atastaiḥ prātipakṣikaiḥ saṃkleśaparājayo māyā [?] rājñeva rājñaḥ parājayo draṣṭavyaḥ |",
    "T06asmahsuu:1755": " tajjñānācca bodhisattvā nirmārā bhavanti ubhayapakṣe |",
    "T06asmahsuu:1756": " aupamyārthe ślokaḥ |",
    "T06asmahsuu:1757": " māyāsvapnamarīcibimbasadṛśāḥ prodbhāsaśrutkopamā vijñeyodakacandrabimbasadṛśā nirmāṇatulyāḥ punaḥ |",
    "T06asmahsuu:1758": " ṣaṭ ṣaṭ dvau ca punaśca ṣaṭ dvayamatā ekaikaśaśca trayaḥ saṃskārāḥ khalu tatra tatra kathitā buddhairvibuddhottamaiḥ || Msa_11.30",
    "T06asmahsuu:1759": " yattūktaṃ bhagavatā māyopamā dharmā yāvannirmāṇopamā iti |",
    "T06asmahsuu:1760": " tatra māyopamā dharmāḥ ṣaḍādhyātmikānyāyatanāni |",
    "T06asmahsuu:1761": " asatyātmajīvāditve tathā prakhyānāt |",
    "T06asmahsuu:1762": " svapnopamāḥ ṣaṭ bāhyānyāyatanāni tadupabhogasyāvastukatvāt |",
    "T06asmahsuu:1763": " marīcikopamau dvau dharmau cittaṃ caitasikāśca bhrāntikaratvāt |",
    "T06asmahsuu:1764": " pratibimbopamāḥ punaḥ ṣaḍevādhyātmikānyāyatanāni pūrvakarmapratibimbatvāt |",
    "T06asmahsuu:1765": " pratibhāsopamāḥ ṣaḍeva bāhyānyāyatanānyādhyātmikānāmāyatanānāṃ chāyābhūtatvāt tadādhipatyotpattitaḥ",
    "T06asmahsuu:1766": " (MSA_Bagchi 63) ṣaṭ dvayaṃ matāḥ ṣaṭ dvayamatāḥ |",
    "T06asmahsuu:1767": " pratiśrutkopamā deśanādharmāḥ |",
    "T06asmahsuu:1768": " udakacandrabimbopamāḥ samādhisaṃniśritā dharmāḥ samādherūdakasthānīyatvādacchatayā |",
    "T06asmahsuu:1769": " nirmāṇopamāḥ saṃcintyabhavopapattiparigrahe 'saṃkliṣṭasarvakriyāprayogatvāt |",
    "T06asmahsuu:1770": " jñeyaparyeṣṭau ślokaḥ |",
    "T06asmahsuu:1771": " abhūtakalpo na bhūto nābhūto 'kalpa eva ca |",
    "T06asmahsuu:1772": " na kalpo nāpi cākalpaḥ sarvaṃ jñeyaṃ nirucyate || Msa_11.31 ||",
    "T06asmahsuu:1773": " abhūtakalpo yo na lokottarajñānānukūlaḥ kalpaḥ, na bhūto nābhūto",
    "T06asmahsuu:1774": " yastadanukūlo yāvannirvedhabhāgīyaḥ |",
    "T06asmahsuu:1775": " akalpastathatā lokottaraṃ ca jñānam",
    "T06asmahsuu:1776": " | na kalpo nāpi cākalpo lokottarapṛṣṭhalabdhaṃ laukikaṃ jñānam |",
    "T06asmahsuu:1777": " etāvacca sarvaṃ jñeyam |",
    "T06asmahsuu:1778": " saṃkleśavyavadānaparyeṣṭau ślokadvayam |",
    "T06asmahsuu:1779": " svadhātuto dvayābhāsāḥ sāvidyākleśavṛttayaḥ |",
    "T06asmahsuu:1780": " vikalpāḥ saṃpravartante dvayadravyavivarjitāḥ || Msa_11.32 ||",
    "T06asmahsuu:1781": " svadhātuta iti bhāvāṅgā [svabījā?]dālayavijñānataḥ |",
    "T06asmahsuu:1782": " dvayābhāsā iti grāhyagrāhakābhāsāḥ |",
    "T06asmahsuu:1783": " sahāvidyayā kleśaiśca vṛttireṣāṃ ta ime sāvidyākleśavṛttayaḥ |",
    "T06asmahsuu:1784": " dvayadravyavivarjitā iti grāhyadravyeṇa grāhakadravyeṇa ca |",
    "T06asmahsuu:1785": " evaṃ kleśaḥ paryeṣitavyaḥ |",
    "T06asmahsuu:1786": " ālambanaviśeṣāptiḥ svadhātusthānayogataḥ |",
    "T06asmahsuu:1787": " ta eva hyadvayābhāsā vartante carmakāṇḍavat || Msa_11.33 ||",
    "T06asmahsuu:1788": " ālambanaviśeṣāptiriti yo dharmālambanalābhaḥ pūrvamuktaḥ |",
    "T06asmahsuu:1789": " svadhātusthānayogata iti svadhāturvikalpānāṃ tathatā tatra sthānaṃ nāmni sthānāccetasaḥ |",
    "T06asmahsuu:1790": " yogata ityabhyāsāt |",
    "T06asmahsuu:1791": " bhāvanāmārgeṇa ta eva vikalpā advayābhāsā vartante parāvṛttāśrayasya |",
    "T06asmahsuu:1792": " carmavat kāṇḍavacca |",
    "T06asmahsuu:1793": " yathā hi svaratvāpagamāttadeva carma mṛdu bhavati |",
    "T06asmahsuu:1794": " agnisaṃtāpanayā tadeva kāṇḍaṃ ṛju bhavati |",
    "T06asmahsuu:1795": " evaṃ śamathavipaśyanābhāvanābhyāṃ cetaḥ prajñāvimuktilābhe parāvṛttāśrayasya ta eva vikalpā na punardvayābhāsāḥ pravartante |",
    "T06asmahsuu:1796": " ityeva",
    "T06asmahsuu:1797": " [vaṃ?] vyavadānaṃ paryeṣitavyam |",
    "T06asmahsuu:1798": " vijñaptimātratāparyeṣṭau dvau ślokau |",
    "T06asmahsuu:1799": " cittaṃ dvayaprabhāsaṃ rāgādyābhāsamiṣyate tadvat |",
    "T06asmahsuu:1800": " śraddhādyābhāsaṃ na tadanyo dharmaḥ kliṣṭakuśalo 'sti || Msa_11.34 ||",
    "T06asmahsuu:1801": " (MSA_Bagchi 64)",
    "T06asmahsuu:1802": " cittamātrameva dvayapratibhāsamiṣyate grāhyapratibhāsaṃ grāhakapratibhāsaṃ ca |",
    "T06asmahsuu:1803": " tathā rāgādikleśābhāsaṃ tadeveṣyate |",
    "T06asmahsuu:1804": " śraddhādikuśaladharmābhāsaṃ vā |",
    "T06asmahsuu:1805": " na tu tadābhāsādanyaḥ kliṣṭo dharmo 'sti rāgādilakṣaṇaḥ kuśalo vā",
    "T06asmahsuu:1806": " śraddhādilakṣaṇaḥ |",
    "T06asmahsuu:1807": " yathā dvayapratibhāsādanyo na dvayalakṣaṇaḥ |",
    "T06asmahsuu:1808": " iti cittaṃ citrābhāsaṃ citrākāraṃ pravartate |",
    "T06asmahsuu:1809": " tathābhāsobhāvābhāvo na tu dharmāṇāṃ mataḥ || Msa_11.35 ||",
    "T06asmahsuu:1810": " tatra cittameva vastutacci[ści]trābhāsaṃ pravartate |",
    "T06asmahsuu:1811": " paryāyeṇa rāgābhāsaṃ vā dveṣābhāsaṃ vā |",
    "T06asmahsuu:1812": " tadanyadharmābhāsaṃ vā |",
    "T06asmahsuu:1813": " citrākāraṃ ca yugapat śraddhādyākāram |",
    "T06asmahsuu:1814": " bhāso bhāvābhāvaḥ kliṣṭakuśalāvasthe cetasi |",
    "T06asmahsuu:1815": " na tu dharmāṇāṃ [kliṣṭānāṃ?] kuśalānāṃ [vā?] tatpratibhāsavyatirekeṇa tallakṣaṇābhāvāt |",
    "T06asmahsuu:1816": " lakṣaṇaparyeṣṭau ślokā aṣṭau |",
    "T06asmahsuu:1817": " ekanoddeśaḥ śeṣairnirdeśaḥ |",
    "T06asmahsuu:1818": " lakṣyaṃ ca lakṣaṇaṃ caiva lakṣaṇā ca prabhedataḥ |",
    "T06asmahsuu:1819": " anugrahārthaṃ sattvānāṃ saṃbuddhaiḥ saṃprakāśitā || Msa_11.36 ||",
    "T06asmahsuu:1820": " anenoddeśaḥ |",
    "T06asmahsuu:1821": " sadṛṣṭikaṃ ca yaccittaṃ tatrāvasthāvikāritā |",
    "T06asmahsuu:1822": " lakṣyametatsamāsena hyapramāṇaṃ prabhedataḥ || Msa_11.37 ||",
    "T06asmahsuu:1823": " tatra cittaṃ vijñānaṃ rūpaṃ ca |",
    "T06asmahsuu:1824": " dṛṣṭiścaitasikā dharmāḥ |",
    "T06asmahsuu:1825": " tatrāvasthā cittaviprayuktā varmāḥ |",
    "T06asmahsuu:1826": " avikāritā asaṃskṛtamākāśādikaṃ tadvijñapternityaṃ tathāpravṛtteḥ |",
    "T06asmahsuu:1827": " ityetat samāsena pañcavidhaṃ lakṣyaṃ prabhedenāpramāṇam |",
    "T06asmahsuu:1828": " yathājalpārthasaṃjñāyā nimittaṃ tasya vāsanā |",
    "T06asmahsuu:1829": " tasmādapyarthavikhyānaṃ parikalpitalakṣaṇaṃ || Msa_11. || 38 ||",
    "T06asmahsuu:1830": " lakṣaṇaṃ samāsena trividhaṃ parikalpitādilakṣaṇam |",
    "T06asmahsuu:1831": " tatra parikalpitalakṣaṇaṃ trividhaṃ yathā jalpārthasaṃjñāyā nimittaṃ tasya jalpasya vāsanā tasmācca vāsanādyo 'rthaḥ khyāti avyavahārakuśalānāṃ vināpi yathājalpārthasaṃjñayā |",
    "T06asmahsuu:1832": " tatra yathābhilāpamarthasaṃjñā caitasikī yathājalpārthasaṃjñā |",
    "T06asmahsuu:1833": " tasyā yadālambanaṃ tannimittamevaṃ [va] yacca parikalpyate yataśca kāraṇādvāsana[nā]tastadubhayaṃ",
    "T06asmahsuu:1834": " parikalpitalakṣaṇamatrābhipretam |",
    "T06asmahsuu:1835": " yathā nāmārthamarthasya nāmnaḥ prakhyānatā ca yā |",
    "T06asmahsuu:1836": " asaṃ[sat?] kalpanimittaṃ hi parikalpitalakṣaṇam || Msa_11.39 ||",
    "T06asmahsuu:1837": " (MSA_Bagchi 65)",
    "T06asmahsuu:1838": " aparaparyāyo yathā nāma cārthaśca yathānāmārthamarthasya nāmnaśca prakhyānatā yathā nāmārthaprakhyānatā",
    "T06asmahsuu:1839": " yadi yathā nāmārthaḥ khyāti yathārthaṃ vā nāma ityetadabhūtaparikalpālambanaṃ parikalpitalakṣaṇaṃ etāvaddhi parikalpyate yaduta nāma vā artho veti |",
    "T06asmahsuu:1840": " trividhatrividhābhāso grāhyagrāhakalakṣaṇaḥ |",
    "T06asmahsuu:1841": " abhūtaparikalpo hi paratantrasya lakṣaṇam || Msa_11.40 ||",
    "T06asmahsuu:1842": " trividhastrividhaścābhāso 'syeti trividhatrividhābhāsaḥ |",
    "T06asmahsuu:1843": " tatra trividhābhāsaḥ padābhāso 'rthābhāso dehābhāsaśca |",
    "T06asmahsuu:1844": " punastrividhābhāso manaudgrahavikalpābhāsaḥ |",
    "T06asmahsuu:1845": " mano yat kliṣṭaṃ sarvadā |",
    "T06asmahsuu:1846": " udgrahaḥ pañca vijñānakāyāḥ |",
    "T06asmahsuu:1847": " vikalpo manovijñānam |",
    "T06asmahsuu:1848": " tatra prathamatri[mastri-?]",
    "T06asmahsuu:1849": " vidhābhāso grāhyalakṣaṇaḥ |",
    "T06asmahsuu:1850": " dvitīyo grāhakalakṣaṇaḥ |",
    "T06asmahsuu:1851": " ityayamabhūtaparikalpaḥ paratantrasya lakṣaṇam |",
    "T06asmahsuu:1852": " abhāvabhāvatā yā ca bhāvābhāvasamānatā |",
    "T06asmahsuu:1853": " aśāntaśāntākalpā ca pariniṣpannalakṣaṇam || Msa_11.41 ||",
    "T06asmahsuu:1854": " pariniṣpannalakṣaṇaṃ punastathatā sā hyabhāvatā ca, sarvadharmāṇāṃ parikalpitānā [nāṃ?] bhāvatā ca tadabhāvatvena bhāvāt |",
    "T06asmahsuu:1855": " bhāvābhāvasamānatā ca tayorbhāvābhāvayorabhinnatvāt |",
    "T06asmahsuu:1856": " aśāntā cāgantukairupakleśaiḥ, śāntā ca prakṛtipariśuddhatvāt |",
    "T06asmahsuu:1857": " avikalpā ca vikalpāgocaratvāt niṣprapañcatayā |",
    "T06asmahsuu:1858": " etena trividhaṃ lakṣaṇaṃ tathatāyāḥ paridīpitaṃ svalakṣaṇaṃ",
    "T06asmahsuu:1859": " kle[saṃ]śavyavadānalakṣaṇamavikalpalakṣaṇaṃ ca uktaṃ trividhaṃ lakṣaṇam |",
    "T06asmahsuu:1860": " niṣpa[ṣya]ndadharmamālambya yoniśo manasikriyā |",
    "T06asmahsuu:1861": " cittasya dhātau sthānaṃ ca sadasattārthapaśyanā || Msa_11.42 ||",
    "T06asmahsuu:1862": " lakṣaṇā punaḥ pañcavidhā yogabhūmiḥ |",
    "T06asmahsuu:1863": " ādhāra ādhānamādarśa āloka āśrayaśca",
    "T06asmahsuu:1864": " | tatrādhāro niṣpa[ṣya]ndadharmo yo buddhenādhigamo deśitaḥ sa tasyādhigamasya niṣpa[ṣya]ndaḥ",
    "T06asmahsuu:1865": " ādhānaṃ yoniśo manaskāraḥ |",
    "T06asmahsuu:1866": " ādarśaḥ cittasya dhātau sthānaṃ samādhiryadetatpūrvaṃ nāmni sthānamuktam |",
    "T06asmahsuu:1867": " ālokaḥ sadasattvenārthadarśanaṃ lokottarā prajñā, tathā[tayā] sacca sato yathābhūtaṃ paśyatyasaccāsataḥ",
    "T06asmahsuu:1868": " āśraya āśrayaparāvṛttiḥ |",
    "T06asmahsuu:1869": " samatāgamanaṃ tasminnāryagotraṃ hi nirmalam |",
    "T06asmahsuu:1870": " samaṃ viśiṣṭamanyūnānadhikaṃ lakṣaṇā matā || Msa_11.43 ||",
    "T06asmahsuu:1871": " (MSA_Bagchi 66)",
    "T06asmahsuu:1872": " samatāgamanamanāsravadhātau āryagotre tadanyairāryaiḥ |",
    "T06asmahsuu:1873": " tacca nirmalamāryagotraṃ buddhānām |",
    "T06asmahsuu:1874": " samaṃ vimuktisamatā śrāvakapratyekabuddhaiḥ",
    "T06asmahsuu:1875": " | viśiṣṭaṃ pañcabhirviśeṣaiḥ |",
    "T06asmahsuu:1876": " viśuddhiviśeṣeṇa savāsanakleśaviśuddhitaḥ |",
    "T06asmahsuu:1877": " pariśuddhiviśeṣeṇa kṣetrapariśuddhitaḥ |",
    "T06asmahsuu:1878": " kāyaviśeṣaṇa dharmakāyatayā |",
    "T06asmahsuu:1879": " saṃbhogaviśeṣeṇa parṣanmaṇḍaleṣvavicchinnadharmasaṃbhogapravartanataḥ |",
    "T06asmahsuu:1880": " karmaviśeṣeṇa ca tuṣitabhavanavāsādinirmāṇaiḥ sattvārthakriyānuṣṭhānataḥ |",
    "T06asmahsuu:1881": " na ca tasyonatvaṃ saṃkleśapakṣanirodhe nādhikatvaṃ vyavadānapakṣotpāda ityeṣā pañcavidhā yogabhūmirlakṣaṇā",
    "T06asmahsuu:1882": " tayā hi tallakṣyaṃ lakṣaṇaṃ ca lakṣyate |",
    "T06asmahsuu:1883": " vimuktiparyeṣṭau ṣaṭślokāḥ |",
    "T06asmahsuu:1884": " padārthadehanirbhāsaparāvṛttiranāsravaḥ |",
    "T06asmahsuu:1885": " dhāturbījaparāvṛtteḥ sa ca sarvatragāśrayaḥ || Msa_11.44 ||",
    "T06asmahsuu:1886": " bījaparāvṛtterityālayavijñānaparāvṛttitaḥ |",
    "T06asmahsuu:1887": " padārthadehanirbhāsānāṃ vijñānānāṃ parāvṛttiranāsravo dhāturvimuktiḥ |",
    "T06asmahsuu:1888": " sa ca sarvatragāśrayaḥ śrāvakapratyekabuddhagataḥ |",
    "T06asmahsuu:1889": " caturdhā vaśitāvṛtermanasaścodgrahasya ca |",
    "T06asmahsuu:1890": " vikalpasyāvikalpe hi kṣetre jñāne 'tha karmaṇi || Msa_11.45 ||",
    "T06asmahsuu:1891": " manasaścodgrahasya ca vikalpasya cāvṛtteḥ parāvṛtterityarthaḥ |",
    "T06asmahsuu:1892": " caturdhā vaśitā bhavati yathākramamavikalpe kṣetre jñānakarmaṇośca |",
    "T06asmahsuu:1893": " acalāditribhūmau ca vaśitā sā caturvidhā |",
    "T06asmahsuu:1894": " dvidhaikasyāṃ tadanyasyāmekaikā vaśitā matā || Msa_11.46 ||",
    "T06asmahsuu:1895": " sā ceyamacalādibhūmitraye caturdhā vaśitā veditavyā |",
    "T06asmahsuu:1896": " ekasyāmacalāyāṃ bhūmau dvividhā |",
    "T06asmahsuu:1897": " avikalpe na [?] cānabhisaṃskāranirvikalpatvāt |",
    "T06asmahsuu:1898": " kṣetre ca buddhakṣetrapariśodhanāt |",
    "T06asmahsuu:1899": " tadanyasyāṃ bhūmāvekai[vai]kā vaśitā sādhumatyāṃ jñānavaśitā pratisaṃvidviśeṣalābhāt |",
    "T06asmahsuu:1900": " dharmameghāyāṃ karmaṇyabhijñākarmaṇāmavyāghātāt |",
    "T06asmahsuu:1901": " viditvā nairātmyaṃ dvividhamiha dhīmānbhavagataṃ samaṃ tacca jñātvā praviśati sa tattvaṃ grahaṇataḥ",
    "T06asmahsuu:1902": " tatastatra sthānānmanasa iha na khyāti tadapi tadakhyānaṃ muktiḥ parama upalambhasya vigamaḥ aparo vimuktiparyāyaḥ |",
    "T06asmahsuu:1903": " (MSA_Bagchi 67)",
    "T06asmahsuu:1904": " dvividhaṃ nairātmyaṃ viditvā bhavatrayagataṃ bodhisattvaḥ samaṃ tacca jñātvā dvividhanairātmyaṃ",
    "T06asmahsuu:1905": " parikalpitadharmābhāvāt, na tu sarva thaivābhāvataḥ |",
    "T06asmahsuu:1906": " tattvaṃ praviśati vijñaptimātratāṃ grahaṇato grahaṇamātrametaditi |",
    "T06asmahsuu:1907": " tatastatra tattvavijñaptimātrasthānānmanasastadapi tattvaṃ na khyāti vijñaptimātram |",
    "T06asmahsuu:1908": " tadakhyānaṃ muktiḥ parama upalambhasya yo vigamaḥ pudgaladharmayoranupalambhāt |",
    "T06asmahsuu:1909": " ādhāre saṃbhārādādhāne sati hi nāmamātraṃpaśyan |",
    "T06asmahsuu:1910": " paśyati hi nāmamātraṃ tatpaśyaṃstacca naiva paśyati bhūyaḥ || Msa_11.48 ||",
    "T06asmahsuu:1911": " apara[raḥ]paryāyaḥ ādhāra iti śrutau saṃbhārāditi saṃbhṛtasaṃbhārasya pūrvasaṃbhāralābhāt",
    "T06asmahsuu:1912": " ādhāne satīti yoniśomanaskāre nāmamātraṃ paśyannityabhilāpamātramartharahitaṃ |",
    "T06asmahsuu:1913": " paśyati hi nāmamātramiti vijñaptimātraṃ nāma arūpiṇaścatvāraḥ skandhā iti kṛtvā tatpaśyaṃstadapi bhūyo naiva paśyatyarthābhāve tadvijñaptyadarśanādityayamanupalambho vimuktiḥ |",
    "T06asmahsuu:1914": " cittametatsadauṣṭhulyamātmadarśanapāśitam |",
    "T06asmahsuu:1915": " pravarttate nivṛttistu tadadhyātmasthitermatā || Msa_11.49 ||",
    "T06asmahsuu:1916": " apara[raḥ] prakāraḥ cittametatsadauṣṭhulyaṃ pravartate janmasu |",
    "T06asmahsuu:1917": " ātmadarśanapāśitamiti dauṣṭhulyakāraṇaṃ darśayati |",
    "T06asmahsuu:1918": " dvividhenātmadarśanena pāśitam ataḥ sadauṣṭhulyamiti |",
    "T06asmahsuu:1919": " nivṛttistu tadadhyātmasthiteriti tasya cittasya citta evāvasthānādālambanānupalambhataḥ |",
    "T06asmahsuu:1920": " niḥsvabhāvatāparyeṣṭau ślokadvayam |",
    "T06asmahsuu:1921": " svayaṃ svenātmanābhāvātsvabhāve cānavasthiteḥ |",
    "T06asmahsuu:1922": " grāhavattadā[da]bhāvācca niḥsvabhāvatvamiṣyate || Msa_11.50 ||",
    "T06asmahsuu:1923": " svayamabhāvānniḥsvabhāvatvaṃ dharmāṇāṃ pratyayādhīnatvāt |",
    "T06asmahsuu:1924": " svenātmanābhāvānniḥsvabhāvatvaṃ niruddhānāṃ punastenā",
    "T06asmahsuu:1925": " [svenā?]tmanānutpatteḥ |",
    "T06asmahsuu:1926": " svabhāva[ve] 'navasthitatvānniḥsvabhāvatvaṃ",
    "T06asmahsuu:1927": " kṣaṇikatvādityetattrividhaṃ niḥsvabhāvatvam saṃskṛtalakṣaṇatrayānugaṃ veditavyam |",
    "T06asmahsuu:1928": " grāhavattadabhāvācca niḥsvabhāvatvam |",
    "T06asmahsuu:1929": " tadabhāvāditi svābhāvāt |",
    "T06asmahsuu:1930": " yathā bālānāṃ svabhāvagrāho nityasukhaśucyātto[tmā] vānyena vā parikalpitalakṣaṇena tathāsau svabhāvo nāsti tasmādapi niḥsvabhāvatvaṃ",
    "T06asmahsuu:1931": " dharmāṇāmiṣyate |",
    "T06asmahsuu:1932": " [niḥsvabhāvatayā siddhā uttarottaraniśrayāḥ |",
    "T06asmahsuu:1933": " anutpannā niroddhādiśāntaprakṛtinirvṛtāḥ || Msa_11.51 ||]",
    "T06asmahsuu:1934": " (MSA_Bagchi 68)",
    "T06asmahsuu:1935": " [siddhā] niḥsvabhāvatayānutpādādayaḥ |",
    "T06asmahsuu:1936": " yo hi niḥsvabhāvaḥ so 'nutpannaḥ,",
    "T06asmahsuu:1937": " yo 'nutpannaḥ so 'nirūddhaḥ, yo 'nirūddhaḥ sa ādiśāntaḥ ya ādiśāntaḥ sa prakṛtiparinirvṛta",
    "T06asmahsuu:1938": " ityevamuttarottaraniśrayairebhirniḥsvabhāvatā[di]bhirniḥsvabhāvatayānutpādādayaḥ",
    "T06asmahsuu:1939": " siddhā bhavanti |",
    "T06asmahsuu:1940": " anutpattidharmakṣāntiparyeṣṭāvāryā |",
    "T06asmahsuu:1941": " ādau tattve 'nyatve svalakṣaṇe svayamathānyathābhāve |",
    "T06asmahsuu:1942": " saṃkleśa 'tha viśeṣe kṣāntiranutpattidharmoktā || Msa_11.52 ||",
    "T06asmahsuu:1943": " aṣṭāsvanutpattidharmeṣu kṣāntiranutpattikadharmakṣāntiḥ |",
    "T06asmahsuu:1944": " ādau saṃsārasya,",
    "T06asmahsuu:1945": " na hi tasyādyutpattirasti |",
    "T06asmahsuu:1946": " tattve 'nyatve ca pūrvapaścimānāṃ, na hi saṃsāre teṣāmeva dharmāṇāmutpattiḥ, ye pūrvamutpannāstadbhāvenānutpatteḥ",
    "T06asmahsuu:1947": " na cānyeṣām, apūrvaprakārānutpatteḥ |",
    "T06asmahsuu:1948": " svalakṣaṇe parikalpitasya svabhāvasya, na hi tasya kadācidutpattiḥ |",
    "T06asmahsuu:1949": " svayamanutpattau paratantrasya |",
    "T06asmahsuu:1950": " anyathābhāve pariniṣpannasya na hi tadanyathābhāvasyotpattirasti |",
    "T06asmahsuu:1951": " saṃkleśe prahīṇe, na hi kṣayajñānalābhinaḥ saṃkleśasyotpattiṃ punaḥ paśyanti |",
    "T06asmahsuu:1952": " viśeṣe buddhadharmakāyānām, na hi teṣāṃ viśeṣotpattirasti |",
    "T06asmahsuu:1953": " ityeteṣvanutpattidharmeṣu kṣāntiranutpattidharmoktā |",
    "T06asmahsuu:1954": " ekayānatāparyeṣṭau sapta ślokāḥ |",
    "T06asmahsuu:1955": " dharme nairātmyamuktīnāṃ tulyatvāt gotrabhedataḥ |",
    "T06asmahsuu:1956": " dvyāśayāpteśca nirmāṇātparyantādekayānatā || Msa_11.53 ||",
    "T06asmahsuu:1957": " dharmatulyatvādekayānatā, śrāvakādīnāṃ dharmadhātorabhinnatvāt yātavyaṃ",
    "T06asmahsuu:1958": " yānamiti kṛtvā |",
    "T06asmahsuu:1959": " nairātmyasya tulyatvādekayānatā,",
    "T06asmahsuu:1960": " śrāvakādīnāmātmābhāvatāsāmānyādyātā yānamiti kṛtvā |",
    "T06asmahsuu:1961": " vimuktitulyatvādekayānatā, yāti yānamiti kṛtvā |",
    "T06asmahsuu:1962": " gotrabhedādekayānatā |",
    "T06asmahsuu:1963": " aniyataśrāvakagotrāṇāṃ mahāyānena niryāṇāt yānti tena yānamiti kṛtvā |",
    "T06asmahsuu:1964": " dvyāśayāpte rekayānatā |",
    "T06asmahsuu:1965": " buddhānāṃ ca sarvasattveṣvātmāśayaprāpteḥ,",
    "T06asmahsuu:1966": " śrāvakāṇāṃ ca tadgotraniyatānāṃ pūrvaṃ bodhisaṃbhāracaritādanā[nāmā]tmani",
    "T06asmahsuu:1967": " buddhāśayaprāpterabhinnasaṃtānādhimokṣalābhato buddhānubhāvena tathāgatānugrahaviśeṣapradeśalābhāya ityekatvāśayalābhenaikatvād buddhatacchrāvakāṇāmekayānatā |",
    "T06asmahsuu:1968": " nirmāṇādekayānatā, yathoktamanekaśatakṛtvo",
    "T06asmahsuu:1969": " 'haṃ śrāvakayānena parinirvṛta iti vineyānāmarthe tathā nirmāṇasaṃdarśanāt",
    "T06asmahsuu:1970": " | paryantādapyekayānatā yataḥ pareṇa yātavyaṃ nāsti tadyānamiti kṛtvā |",
    "T06asmahsuu:1971": " buddhatvamekayānam, evaṃ tatratatra sūtre tena tanābhiprāyeṇaikayānatā veditavyā, na tu yānatrayaṃ nāsti |",
    "T06asmahsuu:1972": " (MSA_Bagchi 69)",
    "T06asmahsuu:1973": " kimarthaṃ punastena tenābhiprāyeṇaikayānatā buddhairdeśitā |",
    "T06asmahsuu:1974": " ākarṣaṇārthamekeṣāmanyasaṃghāraṇāya ca |",
    "T06asmahsuu:1975": " deśitāniyatānāṃ hi saṃbuddhairekayānatā || Msa_11.54 ||",
    "T06asmahsuu:1976": " ākarṣaṇārthamekeṣāmiti ye śrāvakagotrā aniyatāḥ |",
    "T06asmahsuu:1977": " anyeṣāṃ ca saṃdhāraṇāya,",
    "T06asmahsuu:1978": " ye bodhisattvagotrā aniyatāḥ |",
    "T06asmahsuu:1979": " śrāvako 'niyato dvedhā dṛṣṭādṛṣṭārthayānataḥ |",
    "T06asmahsuu:1980": " dṛṣṭārtho vītarāgaścāvītarāgo 'pyasau mṛduḥ || Msa_11.55 ||",
    "T06asmahsuu:1981": " śrāvakaḥ punaraniyato dvividho veditavyaḥ |",
    "T06asmahsuu:1982": " dṛṣṭārthayānaśca yo dṛṣṭasatyo mahāyānena niryāti, adṛṣṭārthayānaśca yo na dṛṣṭasatyo mahāyānena",
    "T06asmahsuu:1983": " | dṛṣṭārthaḥ punarvītarāgaścāvītarāgaśca kāmebhyaḥ |",
    "T06asmahsuu:1984": " asau ca mṛdurdhandhagatiko veditavyaḥ |",
    "T06asmahsuu:1985": " yo dṛṣṭārtho dvividha uktaḥ |",
    "T06asmahsuu:1986": " tau ca labdhāryamārgasya bhaveṣu pariṇāmanāt |",
    "T06asmahsuu:1987": " acintyapariṇāmikyā upapattyā samanvitau || Msa_11.56 ||",
    "T06asmahsuu:1988": " tau ca dṛṣṭārthau labdhasyāryamārgasya bhaveṣu pariṇāmanāt acintyapariṇāmikyā upapattyā samanvāgatau veditavyau |",
    "T06asmahsuu:1989": " acintyo hi tasyāryamārgasya pariṇāma upapattau tasmādacintyapariṇāmikī |",
    "T06asmahsuu:1990": " praṇidhānavaśādeka upapattiṃ prapadyate |",
    "T06asmahsuu:1991": " eko 'nāgāmitāyogānnirmāṇaiḥ pratipadyate || Msa_11.57 ||",
    "T06asmahsuu:1992": " tayoścaikaḥ praṇidhānavaśādupapattiṃ gṛhṇāti yatheṣṭaṃ yo na vītarāgaḥ |",
    "T06asmahsuu:1993": " eko 'nāgāmitāyogabalena nirmāṇaiḥ |",
    "T06asmahsuu:1994": " nirvāṇābhiratatvācca tau dhandhagatikau matau |",
    "T06asmahsuu:1995": " punaḥ punaḥ svacittasya samudācārayogataḥ || Msa_11.58 ||",
    "T06asmahsuu:1996": " tau ca nirvāṇābhiratatvādubhāvapi dhandhagatikau matau ciratareṇābhisaṃbodhataḥ |",
    "T06asmahsuu:1997": " svasya śrāvakacittasya nirvitsahagatasyābhīkṣṇaṃ samudācārāt |",
    "T06asmahsuu:1998": " so 'kṛtārtho hyabuddhe ca jāto dhyānārthamudyataḥ |",
    "T06asmahsuu:1999": " nirmāṇārthī tadāśritya parāṃ bodhimavāpnute || Msa_11.59 ||",
    "T06asmahsuu:2000": " (MSA_Bagchi 70)",
    "T06asmahsuu:2001": " yaḥ punarasāvavītarāgo dṛṣṭasatyaḥ so 'kṛtārthaḥ śaikṣo bhavan buddharahite kāle jāto dhyānārthamudyato bhavati nirmāṇārthī |",
    "T06asmahsuu:2002": " tacca nirmāṇamāśritya krameṇa parāṃ bodhiṃ prāpnoti |",
    "T06asmahsuu:2003": " tamavasthātrayasthaṃ saṃdhāyoktaṃ bhagavatā śrīmālāsūtre |",
    "T06asmahsuu:2004": " śrāvako bhūtvā pratyekabuddho bhavati punaśca buddha iti |",
    "T06asmahsuu:2005": " agnidṛṣṭānte[na] ca yadā ca pūrvaṃ",
    "T06asmahsuu:2006": " dṛṣṭasatyāvasthā[stho] yadā buddharahite kāle svayaṃ dhyānamutpādya janmakāyaṃ tyaktvā nirmāṇakāyaṃ gṛhṇāti yadā ca parāṃ bodhiṃ prāpnotīti |",
    "T06asmahsuu:2007": " vidyāsthānaparyeṣṭau ślokaḥ |",
    "T06asmahsuu:2008": " vidyāsthāne pañcavidhe yogamakṛtvā sarvajñatvaṃ naiti kathaṃcitparamāryaḥ",
    "T06asmahsuu:2009": " ityanyeṣāṃ nigrahaṇānugrahaṇāya svājñārthaṃ vā tatra karotyeva sa yogam ||",
    "T06asmahsuu:2010": " pañcavidhaṃ vidyāsthānam |",
    "T06asmahsuu:2011": " adhyātmavidyā hetuvidyā śabdavidyā cikitsāvidyā śilpakarmasthānavidyā ca |",
    "T06asmahsuu:2012": " tadyadarthaṃ bodhisattvena paryeṣitavyaṃ taddarśayati |",
    "T06asmahsuu:2013": " sarvajñatvaprāptyarthamabhedena sarvam |",
    "T06asmahsuu:2014": " bhedena punarhetuvidyāṃ śabdavidyāṃ ca paryeṣate nigrahārthamanyeṣāṃ tadanadhimuktānām |",
    "T06asmahsuu:2015": " cikitsāvidyāṃ śilpakarmasthānavidyāṃ cānyeṣāmanugrahārthaṃ tadarthikānām |",
    "T06asmahsuu:2016": " adhyātmavidyāṃ svayamājñārtham |",
    "T06asmahsuu:2017": " dhātupuṣṭiparyeṣṭau trayodaśa ślokāḥ |",
    "T06asmahsuu:2018": " pāramitāparipūraṇārthaṃ ye pāramitāpratisaṃyuktā evaṃ manasikārā dhātupuṣṭaye bhavanti ta etābhirgāthābhirdeśitāḥ |",
    "T06asmahsuu:2019": " hetūpalabdhituṣṭiśca niśrayatadanusmṛtiḥ |",
    "T06asmahsuu:2020": " sādhāraṇaphalecchā ca yathābodhādhimucyanā || Msa_11.61 ||",
    "T06asmahsuu:2021": " te punarhetūpalabdhituṣṭiumanasikārāt yāvadagratvātmāvadhāraṇamanasikāraḥ",
    "T06asmahsuu:2022": " | tatra hetūpalabdhituṣṭimanasikāra ādita eva tāvat |",
    "T06asmahsuu:2023": " gotrastho bodhisattvaḥ svātmani pāramitānāṃ gotraṃ paśyan hetūpalabdhituṣṭyā pāramitādhātupuṣṭiṃ karoti |",
    "T06asmahsuu:2024": " gotrastho 'nuttarāyāṃ samyaksaṃbodhau cittamutpādayatītyato 'nantaraṃ niśrayatadanusmṛtimanasikāraḥ",
    "T06asmahsuu:2025": " sa hi bodhisattvaḥ svātmani pāramitānāṃ saṃniśrayabhūtaṃ bodhicittaṃ samanupaśyannevaṃ manasikaroti niyatametāḥ pāramitāḥ paripūriṃ gamiṣyanti",
    "T06asmahsuu:2026": " | tathā hyasmākaṃ bodhicittaṃ saṃvidyate iti |",
    "T06asmahsuu:2027": " utpāditabodhicittasya pāramitābhiḥ svaparārthaprayoge sādharaṇaphalecchāmanasikāra, āsāṃ pāramitānāṃ parasādhāraṇaṃ vā phalaṃ bhavatvanyathā vā mā bhūdityabhisaṃskaraṇāt |",
    "T06asmahsuu:2028": " svaparārthaṃ prayujyamāno 'saṃkleśopāyaṃ",
    "T06asmahsuu:2029": " tattvārthaṃ pratividhyatītyato 'nantaraṃ yathābodhādhimucyanāmanasikāraḥ |",
    "T06asmahsuu:2030": " evaṃ sarvatrānukamo veditavyaḥ |",
    "T06asmahsuu:2031": " yathā buddhairbhagavadbhiḥ pāramitā abhisaṃbuddhā abhisaṃbhotsyante 'bhisaṃbudhyante ca tathāhamadhimucye ityabhisaṃskaraṇāt |",
    "T06asmahsuu:2032": " (MSA_Bagchi 71)",
    "T06asmahsuu:2033": " caturvidhānubhāvena prīyaṇākhedaniścayaḥ |",
    "T06asmahsuu:2034": " vipakṣe pratipakṣe ca pratipattiścaturvidhā || Msa_11.62 ||",
    "T06asmahsuu:2035": " anubhāvaprīyaṇāmanasikāraścaturvidhānubhāvadarśanaprīyaṇā,",
    "T06asmahsuu:2036": " caturvidhānubhāvo vipakṣaprahāṇaṃ, saṃbhāraparipākaḥ, svaparānugraha,",
    "T06asmahsuu:2037": " āyatyāṃ vipākaphalaniḥṣyandaphaladānatā ca |",
    "T06asmahsuu:2038": " sattvasvabuddhadharmaparipākamārabhyākhedaniścayamanasikāraḥ,",
    "T06asmahsuu:2039": " sarvasattvavipratipattibhiḥ sarvaduḥkhāpattipātaiścākhedaniścayābhisaṃskaraṇāt paramabodhiprāptaye",
    "T06asmahsuu:2040": " vipakṣe pattipakṣe ca caturvidhapratipattimanasikāraḥ |",
    "T06asmahsuu:2041": " dānādivipakṣāṇāṃ ca mātsaryādīnāṃ pratideśanā, pratipakṣāṇāṃ ca dānādīnāmanumodanā,",
    "T06asmahsuu:2042": " tadadhipateyadharmadeśanārthaṃ ca buddhādhyeṣaṇā |",
    "T06asmahsuu:2043": " tāsāṃ ca bodhau pariṇāmanā |",
    "T06asmahsuu:2044": " prasādaḥ saṃpratīkṣā ca dānacchandaḥ paratra ca |",
    "T06asmahsuu:2045": " saṃnāhaḥ praṇidhānaṃ ca abhinandamanaskriyā || Msa_11.63 ||",
    "T06asmahsuu:2046": " adhimuktibalādhānatāmārabhya pāramitādhipateyadharmārthe ca prasādamanasikāraḥ |",
    "T06asmahsuu:2047": " dharmaparyeṣṭimārabhya saṃpratīcchanamanasikārastasyaiva dharmasyāprativahanayogena parigrahaṇatayā",
    "T06asmahsuu:2048": " da[de]śanāmārabhya dānacchandamanasikāro dharmasyārthasya ca prakāśanārthaṃ pareṣām |",
    "T06asmahsuu:2049": " pratipattimārabhya saṃnāhamanasikāro dānādiparipūriye saṃnahanāt |",
    "T06asmahsuu:2050": " praṇidhānamanasikārastatparipūriprāptaye[pratyaye] samavadhānārthaṃ |",
    "T06asmahsuu:2051": " abhinandamanasikāro 'ho bata dānādipratipattyā samyak",
    "T06asmahsuu:2052": " saṃpādayeyamityabhinandanāt |",
    "T06asmahsuu:2053": " eta eva trayo manasikārā avavādānuśāsanyāṃ yojayitavyāḥ |",
    "T06asmahsuu:2054": " upāyopasaṃhitakarmamanasikāraḥ saṃkalpaiḥ sarvaprakāradānādiprayogamanasikaraṇāt |",
    "T06asmahsuu:2055": " śaktilābhe sadautsukyaṃ dānādau ṣaḍvidhedyanam |",
    "T06asmahsuu:2056": " paripāke 'tha pūjāyāṃ sevāyāmanukampanā || Msa_11.64 ||",
    "T06asmahsuu:2057": " autsukyamanasikāraścaturvidhaḥ |",
    "T06asmahsuu:2058": " śaktilābhe ca dānādau ṣaḍvidhe dānadāne yāvat prajñādāne |",
    "T06asmahsuu:2059": " evaṃ śīlādiṣu ṣaḍvidheṣu |",
    "T06asmahsuu:2060": " pāramitābhireva saṃgrahavastuprayogeṇa sattvaparipāke |",
    "T06asmahsuu:2061": " pūjāyāṃ ca dānena lābhasatkārapūjayā |",
    "T06asmahsuu:2062": " śeṣābhiśca pratipattipūjayā |",
    "T06asmahsuu:2063": " aviparītapāramitopadeśāpa[rtha]ñcakalyāṇamitrasevāyāmautsukyamanasikāro",
    "T06asmahsuu:2064": " veditavyaḥ |",
    "T06asmahsuu:2065": " anukampāmanasikāraścaturbhirapramāṇairdānādyupasaṃhāreṇa maitrāyataḥ |",
    "T06asmahsuu:2066": " mātsaryādisamavadhānena sattveṣu karuṇāyataḥ |",
    "T06asmahsuu:2067": " dānādisamanvāgateṣu muditāyataḥ |",
    "T06asmahsuu:2068": " tadasaṃkleśādhimokṣataśca upekṣāyataḥ akṛte kukṛte lajjā kaukṛtyaṃ viṣaye ratiḥ |",
    "T06asmahsuu:2069": " amitrasaṃjñā khede ca racanodbhāvanāmatiḥ || Msa_11.65 ||",
    "T06asmahsuu:2070": " (MSA_Bagchi 72)",
    "T06asmahsuu:2071": " hīdharmamārabhya lajjāmanaskāraḥ, akṛteṣu vā dānādiṣvaparipūrṇamithyākṛteṣu vā lajjā, lajjāyamānaśca pravṛttinivṛttyarthamanānuṣaṅgikaṃ kaukṛtyāyate |",
    "T06asmahsuu:2072": " dhṛtimārabhya ratimanaskāro dānādyālambane 'vikṣepataścittasya dhāraṇāt |",
    "T06asmahsuu:2073": " akhedamanaskāro dānādiprayogaparikhede śatrusaṃjñākaraṇāt |",
    "T06asmahsuu:2074": " racanācchandamanaskāraḥ pāramitāpratisaṃyuktaśāsraracanābhisaṃskaraṇāt |",
    "T06asmahsuu:2075": " lokajñatāmārabhya udbhāvanāmanaskārastasyaiva śāstrasya loke yathābhājanamudbhāvanābhisaṃskaraṇāt",
    "T06asmahsuu:2076": " dānādayaḥ pratisaraṇaṃ sambodhau neśvarādayaḥ |",
    "T06asmahsuu:2077": " doṣāṇāṃ ca guṇānāṃ ca pratisaṃvedanād [?]dvayoḥ || Msa_11.66 ||",
    "T06asmahsuu:2078": " pratisaraṇamanaskāro bodhiprāptaye dānādīnāṃ pratisaraṇānneśvarādīnām,",
    "T06asmahsuu:2079": " pratisaṃvinmanaskāro mātsaryadānādi vipakṣapratipakṣayordoṣaguṇapratisaṃvedanāt |",
    "T06asmahsuu:2080": " cayānusmaraṇaprītirmāhārthyasya ca darśanam |",
    "T06asmahsuu:2081": " yoge 'bhilāṣo 'vikalpe taddhṛtyāṃ pratyayāgame || Msa_11.67 ||",
    "T06asmahsuu:2082": " cayānusmaraṇaprītimanaskāro dānādyupacaye puṇyajñānasaṃbhāropacayasaṃdarśanāt |",
    "T06asmahsuu:2083": " māhārthyasaṃdarśanamanaskāro dānādīnāṃ bodhipakṣe bhāvārthena mahābodhiprāptyarthasaṃdarśanāt",
    "T06asmahsuu:2084": " abhilāṣamanaskāraḥ sa punaścaturvidhaḥ |",
    "T06asmahsuu:2085": " yogābhilāṣamanaskāraḥ śamathavipaśyanāyogabhāvanābhilāṣāt |",
    "T06asmahsuu:2086": " avikalpābhilāṣamanaskāraḥ pāramitāparipūraṇārthamupāyakauśalyābhilāṣāt |",
    "T06asmahsuu:2087": " dhṛtyabhilāṣamanaskāraḥ pāramitādhipateyadharmārthadhāraṇābhilāṣāt |",
    "T06asmahsuu:2088": " pratyayābhigamābhilāṣamanaskāraḥ samyak praṇidhānābhisaṃskaraṇāt |",
    "T06asmahsuu:2089": " saptaprakārāsadgrāhavyutthāne śaktidarśanam |",
    "T06asmahsuu:2090": " āścaryaṃ cāpyanāścaryaṃ saṃjñā caiva caturvidhā || Msa_11.68 ||",
    "T06asmahsuu:2091": " saptaprakārāsadgrāhavyutthānaśaktidarśanamanaskāraḥ |",
    "T06asmahsuu:2092": " saptavidho",
    "T06asmahsuu:2093": " 'sadgrāhaḥ |",
    "T06asmahsuu:2094": " asati sadgrāhaḥ, doṣavati guṇavatvagrāhaḥ,",
    "T06asmahsuu:2095": " guṇavatyaguṇavatvagrāhaḥ, sarvasaṃskāreṣu ca nityasukhāsadgrāhau,",
    "T06asmahsuu:2096": " sarvadharmeṣu cātmāsadgrāhaḥ, nirvāṇe cāśāntāsadgrāhaḥ |",
    "T06asmahsuu:2097": " yasya pratipakṣeṇa śūnyatā [di]samādhitrayaṃ dharmoddānacatuṣṭayaṃ ca deśyate |",
    "T06asmahsuu:2098": " āścarye caturvidhasaṃjñāmanaskāraḥ |",
    "T06asmahsuu:2099": " pāramitāsūdārasaṃjñā,",
    "T06asmahsuu:2100": " āyatattvasaṃjñā, pratikāranirapekṣasaṃjñā, vipākanirapekṣasaṃjñā ca |",
    "T06asmahsuu:2101": " anāścarye 'pi caturvidha[saṃjñā]manaskāraḥ |",
    "T06asmahsuu:2102": " caturvidhamanāścaryamaudarya āyatatve ca sati pāramitānāṃ buddhatvaphalābhinirvartanāt |",
    "T06asmahsuu:2103": " asminneva ca dvaye sati svaparasamacittāvasthāpanāt [vasthāpanā?]tadviśiṣṭebhyaśca",
    "T06asmahsuu:2104": " (MSA_Bagchi 73) śaru[śakrā]dibhyaḥ pūjādilābhe sati pratikāranirapekṣatā",
    "T06asmahsuu:2105": " ..... [sarvalokebhyo viśiṣṭaśarīrabhoga]lābhe satyapi vipākanirapekṣatā |",
    "T06asmahsuu:2106": " samatā sarvasattveṣu dṛṣṭiścāpi mahātmikā |",
    "T06asmahsuu:2107": " paraguṇapratikārasrayāśāstirnirantaraḥ || Msa_11.69 ||",
    "T06asmahsuu:2108": " samatāmanaskāraḥ sarvasattveṣu dānādibhiḥ samatāpravṛttyabhisaṃskaraṇāt |",
    "T06asmahsuu:2109": " mahātmadṛṣṭimanaskāraḥ sarvasattvopakāratayā pāramitāsaṃdarśanāt |",
    "T06asmahsuu:2110": " pratyaya[pratyupa]kārāśaṃsanamanaskāro dānādiguṇapravṛttyā parebhyaḥ |",
    "T06asmahsuu:2111": " āśāstimanaskāraḥ sattveṣu tristhānāśaṃsanāt pāramitānāṃ bodhisattvabhūminiṣṭhāyā buddhabhūminiṣṭhāyāḥ",
    "T06asmahsuu:2112": " sattvāva[rthāca]raṇāśaṃsanācca |",
    "T06asmahsuu:2113": " nirantaramanaskāro",
    "T06asmahsuu:2114": " dānādibhirabadhya[ndhya]kālakaraṇābhisaṃskaraṇāt |",
    "T06asmahsuu:2115": " buddhapraṇītānuṣṭhānādarvāgasthānacetanāt[cetanā] |",
    "T06asmahsuu:2116": " taddhānivṛddhyā sattveṣu anāmodaḥ pramodanā || Msa_11.70 ||",
    "T06asmahsuu:2117": " samyakprayogamanaskāro 'viparītānuṣṭhānādarvāgasthānamanasikaraṇāt |",
    "T06asmahsuu:2118": " anāmodamanaskāro dānādibhirhīyamāneṣu |",
    "T06asmahsuu:2119": " pramodamanaskāro dānādibhirvardhamāneṣu sattveṣu |",
    "T06asmahsuu:2120": " prativarṇikāyāṃ[varṇikā]bhūtāyāṃ bhāvanāyāṃ ca nārūciḥ |",
    "T06asmahsuu:2121": " nādhivāsamanaskāro vyākṛtaniyate spṛhā || Msa_11.71 ||",
    "T06asmahsuu:2122": " arūcimanaskāraḥ pāramitāprativarṇikābhāvanāyām |",
    "T06asmahsuu:2123": " rūcimanaskāro bhūtāyām |",
    "T06asmahsuu:2124": " anadhivāsanāmanaskāro mātsaryādivipakṣavinayanābhisaṃskāraṇāt |",
    "T06asmahsuu:2125": " spṛhāmanaskāro dvividhaḥ pāramitāparipūrivyākaraṇalābhaspṛhāmanaskāraḥ pāramitāniyatabhūmyavasthālābhaspṛhāmanaskāraśca",
    "T06asmahsuu:2126": " āyatyāṃ darśanādvṛtticetanā samatekṣaṇā |",
    "T06asmahsuu:2127": " agradharmeṣu vṛttyā ca agratvātmāvadhāraṇāt[dhāraṇā] || Msa_11.72 ||",
    "T06asmahsuu:2128": " āyatyāṃ darśanādvṛttimanaskāro yātvā[yāṃ yāṃ] gatiṃ gatvā bodhisattvena",
    "T06asmahsuu:2129": " satāvaśya karaṇīyatābhisaṃskāraṇāt |",
    "T06asmahsuu:2130": " dānādīnāṃ samatekṣaṇāmanaskārastadanyairbodhisattvaiḥ sahātmanaḥ pāramitāsātatyakaraṇādhimokṣārtham",
    "T06asmahsuu:2131": " agratvātmāvadhāraṇamanaskāraḥ pāramitāgradharmapravṛttyā svātmanaḥ pradhānabhāvasaṃdarśanāt",
    "T06asmahsuu:2132": " (MSA_Bagchi 74)",
    "T06asmahsuu:2133": " ete śubhamanaskārā daśapāramitānbayāḥ |",
    "T06asmahsuu:2134": " sarvadā bodhisattvānāṃ dhātupuṣṭau bhavanti hi || Msa_11.73 ||",
    "T06asmahsuu:2135": " iti nigamanaśloko gatārthaḥ |",
    "T06asmahsuu:2136": " dharmaparyeṣṭibhede dvau ślokau |",
    "T06asmahsuu:2137": " puṣṭeradhyāśayato mahatī paryeṣṭiriṣyate dhīre |",
    "T06asmahsuu:2138": " savivāsā hyavivāsā tathaiva vaibhutvikī teṣām || Msa_11.74 ||",
    "T06asmahsuu:2139": " asakāyā laghu[labdha]kāyā prapūrṇakāyā ca bodhisattvānām |",
    "T06asmahsuu:2140": " bahumānasūkṣmamānā nirmāṇā caiṣaṇābhimatā || Msa_11.75 ||",
    "T06asmahsuu:2141": " trayodaśavidhā paryeṣṭiḥ |",
    "T06asmahsuu:2142": " puṣṭitaḥ śrutādhimuktipuṣṭyā |",
    "T06asmahsuu:2143": " adhyāśayato dharmamukhastrotasā |",
    "T06asmahsuu:2144": " mahatī citta[vibhu]tvalābhinām |",
    "T06asmahsuu:2145": " sabiprabāsā prathamā |",
    "T06asmahsuu:2146": " avipravāsā dvitīyā |",
    "T06asmahsuu:2147": " vaibhutvikī tṛtīyā |",
    "T06asmahsuu:2148": " akāyā śrutacintāmayī dharmakāyarahitatvāt |",
    "T06asmahsuu:2149": " sakāyā bhāvanāmayī adhimukticaryābhūmo |",
    "T06asmahsuu:2150": " laghu[labdha]kāyā saptasu bhūmiṣu |",
    "T06asmahsuu:2151": " paripūrṇakāyā śeṣāsu |",
    "T06asmahsuu:2152": " bahumānādhimukticaryābhūmau |",
    "T06asmahsuu:2153": " sūkṣmamānā saptasu |",
    "T06asmahsuu:2154": " nirmāṇā śeṣāsu |",
    "T06asmahsuu:2155": " dharmahetutvaparyeṣṭau ślokaḥ |",
    "T06asmahsuu:2156": " rūpārūpe dharmo lakṣaṇahetustathaiva cārogyaṃ[gye] |",
    "T06asmahsuu:2157": " aiśvarye 'bhijñābhistadakṣayatve ca dhīrāṇām || Msa_11.76 ||",
    "T06asmahsuu:2158": " rūpe lakṣaṇaheturdharmaḥ |",
    "T06asmahsuu:2159": " arūpe ārogyahetuḥ kleśavyādhipraśamanāt |",
    "T06asmahsuu:2160": " aiśvaryaheturabhijñābhistadakṣayatvahetuścānupadhiśeṣanirvāṇe",
    "T06asmahsuu:2161": " 'pyanupacchedāt |",
    "T06asmahsuu:2162": " ata evoktaṃ brahmaparipṛcchāsūtre |",
    "T06asmahsuu:2163": " caturbhirdharmaiḥ samanvāgatā bodhisattvā dharmaṃ paryeṣante |",
    "T06asmahsuu:2164": " ratnasaṃjñayā durlabhārthena bhaiṣajyasaṃjñayā kleśavyādhipraśamanārthena arthasaṃjñayā avipraṇāśārthena nirvāṇasaṃjñayā sarvaduḥkhapraśamanārthena |",
    "T06asmahsuu:2165": " ratnabhūtāni hi lakṣaṇāni śobhākaratvādatastaddhetutvāddharmaratnasaṃjñā |",
    "T06asmahsuu:2166": " ārogyahetutvādbhaiṣajyasaṃjñā |",
    "T06asmahsuu:2167": " abhijñaiścaryahetutvādarthasaṃjñā |",
    "T06asmahsuu:2168": " tadakṣayahetutvānnirvāṇasaṃjñākṣayanirbhayatārthena |",
    "T06asmahsuu:2169": " vikalpaparyeṣṭau ślokaḥ |",
    "T06asmahsuu:2170": " abhāvabhābādhyapavādakalpa ekatvanānāsvaviśeṣakalpāḥ |",
    "T06asmahsuu:2171": " yathārthanāmābhiniveśakalpāḥ jinātmajaiḥ saṃparivarjanīyāḥ || Msa_11.77 ||",
    "T06asmahsuu:2172": " daśavidhavikalpo bodhisattvena parivarjanīyaḥ |",
    "T06asmahsuu:2173": " abhāvavikalpo yasya pratipakṣeṇāha |",
    "T06asmahsuu:2174": " prajñāpāramitāyāmiha bodhisattvo bodhisattva eva sanniti |",
    "T06asmahsuu:2175": " bhāvavikalpo yasya pratipakṣeṇāha |",
    "T06asmahsuu:2176": " (MSA_Bagchi 75) bodhisattvaṃ na samanupaśyatītyevamādi |",
    "T06asmahsuu:2177": " adhyāropavikalpo yasya pratipakṣeṇāha |",
    "T06asmahsuu:2178": " rūpaṃ śāriputra svabhāvena śūnyamiti |",
    "T06asmahsuu:2179": " apavādavikalpo yasya pratipakṣeṇāha |",
    "T06asmahsuu:2180": " na śūnyatayeti |",
    "T06asmahsuu:2181": " ekatvavikalpo yasya pratipakṣeṇāha |",
    "T06asmahsuu:2182": " yā rūpasya śūnyatā na tadrūpamiti |",
    "T06asmahsuu:2183": " nānātvavikalpo yasya pratipakṣeṇāha |",
    "T06asmahsuu:2184": " na cānyatra śūnyatāyā rūpaṃ rūpameva śūnyatā śūnyataiva rūpamiti |",
    "T06asmahsuu:2185": " svalakṣaṇavikalpo yasya pratipakṣeṇāha |",
    "T06asmahsuu:2186": " nāmamātramidaṃ yadidaṃ rūpamiti |",
    "T06asmahsuu:2187": " viśeṣavikalpo yasya pratipakṣeṇāha |",
    "T06asmahsuu:2188": " rūpasya hi notpādo na nirodho na saṃkleśo na vyavadānamiti |",
    "T06asmahsuu:2189": " yathānāmārthābhiniveśavikalpo yasya pratipakṣeṇāha |",
    "T06asmahsuu:2190": " kṛtrimaṃ nāmetyevamādi |",
    "T06asmahsuu:2191": " yathārthanāmābhiniveśavikalpaśca yasya pratipakṣeṇāha |",
    "T06asmahsuu:2192": " tāni bodhisattvaḥ sarvanāmāni na samanupaśyatyasamanupaśyannābhiniviśate yathārthatayetyabhiprāyaḥ",
    "T06asmahsuu:2193": " iti śubhamatiretya yatnamugraṃ dvayaparyeṣitadharmatāsatattvā |",
    "T06asmahsuu:2194": " pratiśaraṇamataḥ sadā prajānāṃ bhavati guṇaiḥ sa samudravatprapūrṇaḥ ||",
    "T06asmahsuu:2195": " anena nigamanaślokena paryeṣṭimāhātmyaṃ trividhaṃ darśayati |",
    "T06asmahsuu:2196": " upāyamāhātmyamugravīryatayā saṃvṛttiparamārthasatyadharmatāparyeṣaṇataśca tattvaṃ satyamityarthaḥ",
    "T06asmahsuu:2197": " parārthamāhātmyaṃ pratiśaraṇībhāvāt prajānām |",
    "T06asmahsuu:2198": " svārthamāhātmyaṃ ca guṇaiḥ samudravat prapūrṇatvāt |",
    "T06asmahsuu:2199": " || mahāyānasūtrālaṃkāre dharmaparyeṣṭyadhikāra ekādaśaḥ ||",
    "T06asmahsuu:2200": " (MSA_Bagchi 76)",
    "T06asmahsuu:2201": " dvādaśo 'dhikāraḥ",
    "T06asmahsuu:2202": " dharmadeśanāyāṃ mātsaryapratiṣedhe ślokaḥ |",
    "T06asmahsuu:2203": " prāṇānbhogāṃśca dhīrāḥ pramuditamanasaḥ kṛcchralabdhānasārān sattvebhyo duḥkhitebhya satatamavasṛjantyuccadānaprakāraiḥ",
    "T06asmahsuu:2204": " prāgevodāradharmaṃ hitakaramasakṛtsarvathaiva prajānāṃ kṛcchre naivopalabdhaṃ bhṛśamavasṛjatāṃ vṛddhigaṃ cāvyayaṃ ca || Msa_12.1",
    "T06asmahsuu:2205": " kṛcchralabdhānapyasārān kṣayitvā[t]prāṇān bhogāṃśca bodhisattvā duḥkhitebhyaḥ kāruṇyāt satatasamudārairvisargairutsṛjanti prāgeva dharmaṃ yo naiva kṛcchreṇa vā bhṛśamapi vāvasṛjatāṃ vṛddhiṃ gacchati na kṣayaṃ |",
    "T06asmahsuu:2206": " dharma nairarthakyasārthakye ślokadvayaṃ |",
    "T06asmahsuu:2207": " dharmo naiva ca deśito bhagavatā pratyātmavedyo yata ākṛṣṭā janatā ca yukta[yukti]vihitairdharmaiḥ svakīṃ dharmatāṃ svaśāntyāsyapuṭe viśuddhivipule sādhāraṇe 'thākṣaye",
    "T06asmahsuu:2208": " lāleneva kṛpātmabhistvajagaraprakhyaiḥ samāpāditā || Msa_12.2 ||",
    "T06asmahsuu:2209": " tatra buddhā ajagaropamāsteṣāṃ svaśānti[śānte?]rāsyapuṭaṃ dharmakāyaḥ |",
    "T06asmahsuu:2210": " viśuddhivipulaṃ savāsanakleśajñeyāvaraṇaviśuddhitaḥ |",
    "T06asmahsuu:2211": " sādhāraṇaṃ sarvabuddhaiḥ akṣayamātyantikatvāt |",
    "T06asmahsuu:2212": " tasmānnaiva nirarthikā bhavati sā yā bhāvanā yogināṃ tasmānnaiva nirarthikā bhavati sā yā deśanā saugatī |",
    "T06asmahsuu:2213": " dṛṣṭo 'rthaḥ śrutamātrakādyadi bhavet syādbhāvanāpārthikā",
    "T06asmahsuu:2214": " aśrutvā yadi bhāvanāmanuviśet syāddeśanāpārthikā || Msa_12.3 ||",
    "T06asmahsuu:2215": " tasmānna nirarthikā yogināṃ bhāvanā bhavati pratyātmavedyasya dharmasya tadvaśenābhigamāt",
    "T06asmahsuu:2216": " na nirarthikā deśanā bhavati yuktivihitairdharmaiḥ svadharmatāyāṃ janatākarṣaṇāt |",
    "T06asmahsuu:2217": " yathā punarbhāvanā sārthikā bhaveddeśanā vā tat ślokārdhena darśayati |",
    "T06asmahsuu:2218": " śeṣaṃ gatārtham |",
    "T06asmahsuu:2219": " deśanāvibhāge ślokaḥ |",
    "T06asmahsuu:2220": " āgamato adhigamato vibhutvato deśanāgrasatvānāṃ |",
    "T06asmahsuu:2221": " mukhato rūpātsarvā[rvataā]kāśāduccaraṇatāpi ...... || Msa_12.4 ||",
    "T06asmahsuu:2222": " tatra vibhutvato yā mahābhūmipraviṣṭānāṃ |",
    "T06asmahsuu:2223": " sarvato rūpādyā vṛkṣavāditrādibhyo 'pi niścarati |",
    "T06asmahsuu:2224": " śeṣaṃ gatārtham |",
    "T06asmahsuu:2225": " (MSA_Bagchi 77)",
    "T06asmahsuu:2226": " deśanāsaṃpatau ślokadvayaṃ |",
    "T06asmahsuu:2227": " viṣadā saṃdehajahā ādeyā tattvadarśikā dvividhā |",
    "T06asmahsuu:2228": " saṃpannadeśaneyaṃ vijñeyaṃ[yā] bodhisattvānāṃ || Msa_12.5 ||",
    "T06asmahsuu:2229": " ayaṃ catuṣkārthanirdeśena ślokaḥ |",
    "T06asmahsuu:2230": " yaduktaṃ brahmaparipṛcchāyāṃ |",
    "T06asmahsuu:2231": " catrubhirdharmaiḥ samanvāgatā bodhisattvā mahādharmadānaṃ vitaranti saddharmaparigrahaṇatayā ātmanaḥ prajñottāpanatayā satpurūṣakarmakaraṇatayā saṃkleśavyavadānasaṃdeśanatayā ca |",
    "T06asmahsuu:2232": " ekena hi bāhuśrutyādviṣadā deśanā bhavati |",
    "T06asmahsuu:2233": " dvitīyena mahāprājñatvāt |",
    "T06asmahsuu:2234": " saṃśayajahā pareṣāṃ saṃśayacchedāt |",
    "T06asmahsuu:2235": " tṛtīyenānavadyakarmattvādādeyā |",
    "T06asmahsuu:2236": " caturthena tattvadarśikā dvividhā saṃkleśalakṣaṇasya ca tattvasya vyavadānalakṣaṇasya ca dvābhyāṃ dvābhyāṃ satyābhyām |",
    "T06asmahsuu:2237": " madhurā madavyapetā na ca khinnā deśanāgrasattvānāṃ |",
    "T06asmahsuu:2238": " sphuṭacitrayuktagamikā nirāmiṣā sarvagā caiva || Msa_12.6 ||",
    "T06asmahsuu:2239": " asmindvitīye śloke madhurā pareṇākṣiptasyāparūṣavacanāt |",
    "T06asmahsuu:2240": " madavyapetā stutau siddhau vā madānanugamanāt |",
    "T06asmahsuu:2241": " akhinnā akilāsikatvāt |",
    "T06asmahsuu:2242": " sphuṭā nirācāryamuṣṭitvāt kṛtsnadeśanataḥ |",
    "T06asmahsuu:2243": " citrā apunaruktatvāt |",
    "T06asmahsuu:2244": " yuktā pramāṇāviruddhatvāt |",
    "T06asmahsuu:2245": " gamikāpratītapadavyañjanatvāt |",
    "T06asmahsuu:2246": " nirāmiṣā",
    "T06asmahsuu:2247": " prasannādhikārānadhi[rthi]katvāt |",
    "T06asmahsuu:2248": " sarvatragā yānatrayagatatvāt |",
    "T06asmahsuu:2249": " vāksaṃpattau ślokaḥ |",
    "T06asmahsuu:2250": " adīnā madhurā sūktā pratītā viṣadā tathā [vāgjinātmaje] |",
    "T06asmahsuu:2251": " [yathārhānāmiṣācaiva pramitā viṣadā tathā] || Msa_12.7 ||",
    "T06asmahsuu:2252": " adīnā paurī parṣatpūraṇāt |",
    "T06asmahsuu:2253": " madhurā valguḥ |",
    "T06asmahsuu:2254": " sūktā vispaṣṭā sunirūktākṣaratvāt |",
    "T06asmahsuu:2255": " pratītā vijñeyā pratītābhidhānatvāt |",
    "T06asmahsuu:2256": " yathārhā śravaṇīyā vineyānurūpatvāt |",
    "T06asmahsuu:2257": " anāmiṣā",
    "T06asmahsuu:2258": " aniḥśrita[tā]lābhasatkārāloke[raśloke] |",
    "T06asmahsuu:2259": " pratatā[pramitā] apratikūlā parimitāyāmakhedāt |",
    "T06asmahsuu:2260": " viṣadā aparyāttā |",
    "T06asmahsuu:2261": " vyañjanasaṃpattau ślokadvayaṃ |",
    "T06asmahsuu:2262": " uddeśānnirdeśāttathaiva yānānulomanāt ślākṣṇyāt |",
    "T06asmahsuu:2263": " prātītyādyāthārhānnairyāṇyādānukūlyatvāt || Msa_12.8 ||",
    "T06asmahsuu:2264": " yuktaiḥ padavyañjanairūddeśātpramāṇāvirodhena |",
    "T06asmahsuu:2265": " sahitairnirdeśāduddeśāvirodhena |",
    "T06asmahsuu:2266": " yānānulomanādānulomikairyānatrayāvirodhena |",
    "T06asmahsuu:2267": " ślākṣṇyāda[dā]nucchavikairakaṣṭaśabdatayā |",
    "T06asmahsuu:2268": " prātītyādaupayikaiḥ",
    "T06asmahsuu:2269": " (MSA_Bagchi 78) pratītārthatayā cārthopagamanāt |",
    "T06asmahsuu:2270": " yāthārhātpratirūpairvineyānurūpatayā |",
    "T06asmahsuu:2271": " nairyāṇyātpradakṣiṇairnirvāṇādhikāratayā |",
    "T06asmahsuu:2272": " ānukūlyānnipakasyāṅgasaṃbhāraiḥ śaikṣasyāryāṣṭāṅgamārgānukūlyāt |",
    "T06asmahsuu:2273": " vyañjanasaṃpaccaiṣā vijñeyā sarvathāgrasattvānāṃ |",
    "T06asmahsuu:2274": " ṣaṣṭyaṅgī sācintyā ghoṣo 'nantastu sugatānāṃ || Msa_12.9 ||",
    "T06asmahsuu:2275": " ṣaṣṭyaṅgī sācintyā yā guhyakādhipatinirdeśe buddhasya ṣaṣṭyākārā vāg nirdiṣṭā |",
    "T06asmahsuu:2276": " punaraparaṃ śāntamate tathāgatasya ṣaṣṭyākāropetā vāg niścarati snigdhā ca mṛdukā ca manojñā ca manoramā ca śuddhā ceti vistaraḥ |",
    "T06asmahsuu:2277": " tatra snigdhā sattvādhātukuśalamūlopastambhikatvāt |",
    "T06asmahsuu:2278": " mṛdukā dṛṣṭa eva dharme sukhasaṃsparśatvāt |",
    "T06asmahsuu:2279": " manojñā svarthatvāt |",
    "T06asmahsuu:2280": " manoramā suvyañjanatvāt |",
    "T06asmahsuu:2281": " śuddhā nirūttaralokottarapṛṣṭhalabdhatvāt |",
    "T06asmahsuu:2282": " vimalā sarvakleśānuśayavāsanāvisaṃyuktatvāt |",
    "T06asmahsuu:2283": " prabhāsvarā pratītapadavyañjanatvāt |",
    "T06asmahsuu:2284": " valguḥ sarvatīrthyakumatidṛṣṭividhātabalaguṇayuktatvāt |",
    "T06asmahsuu:2285": " śravaṇīyā pratipattinairyāṇikatvāt |",
    "T06asmahsuu:2286": " anantā[anelā] sarvaparapravādibhiranāchedyatvāt",
    "T06asmahsuu:2287": " | kalā rañjikatvāt |",
    "T06asmahsuu:2288": " vinītā rāgādipratipakṣatvāt |",
    "T06asmahsuu:2289": " akarkaśā śikṣāprajñaptisukhopāyatvāt |",
    "T06asmahsuu:2290": " aparūṣā tadvyatikramasaṃpanniḥsaraṇopadeśakatvāt |",
    "T06asmahsuu:2291": " suvinītā yānatrayanayopadeśikatvāt |",
    "T06asmahsuu:2292": " karṇasukhā vikṣepapratipakṣatvāt |",
    "T06asmahsuu:2293": " kāyaprahṇādanakarī samādhyābāhakatvāt |",
    "T06asmahsuu:2294": " cittaudvilyakarī vipaśyanāprāmodyāvāhaphalakatvāt |",
    "T06asmahsuu:2295": " hṛdayasaṃtuṣṭikarī saṃśayacchedikatvāt |",
    "T06asmahsuu:2296": " prītisukhasaṃjananī mithyāniścayāpakarṣikatvāt |",
    "T06asmahsuu:2297": " niḥparidāhā pratipattāvavipratisāratvāt |",
    "T06asmahsuu:2298": " ājñeyā saṃpannaśrutamayajñānāśrayatvāt |",
    "T06asmahsuu:2299": " vijñeyā saṃpannacintāmayajñānāśrayatvāt |",
    "T06asmahsuu:2300": " viṣpaṣṭā anācāryamuṣṭidharmavihitatvāt |",
    "T06asmahsuu:2301": " premaṇīyānuprāptasvakārthānāṃ premakaratvāt |",
    "T06asmahsuu:2302": " abhinandanīyānanuprāptasvakārthānāṃ spṛhaṇīyatvāt |",
    "T06asmahsuu:2303": " ājñāpanīyā acintyadharmasamyagdarśikatvāt |",
    "T06asmahsuu:2304": " vijñāpanīyā cintyadharmasamyagdeśikatvāt |",
    "T06asmahsuu:2305": " yuktā pramāṇāvirūddhatvāt |",
    "T06asmahsuu:2306": " sahitā yathārhavineyadeśikatvāt |",
    "T06asmahsuu:2307": " punarūktadoṣajahā avandhyatvāt |",
    "T06asmahsuu:2308": " siṃhasvaravegā sarvatīrthyasaṃtrāsakatvāt |",
    "T06asmahsuu:2309": " nāgasvaraśabdā udāratvāt |",
    "T06asmahsuu:2310": " meghasvaraghoṣā gambhīratvāt |",
    "T06asmahsuu:2311": " nāgendrarutā ādeyatvāt |",
    "T06asmahsuu:2312": " kinnarasaṃgītighoṣā madhuratvāt |",
    "T06asmahsuu:2313": " kalaviṅkasvararūtaravitābhī[tī]kṣṇabhaṅguratvāt |",
    "T06asmahsuu:2314": " brahmasvararutaravitā dūraṃgamatvāt |",
    "T06asmahsuu:2315": " jīvaṃjīvakasvararutaravitā sarvasiddhipūrvaṃgamamaṅgalatvāt |",
    "T06asmahsuu:2316": " devendramadhuranirghoṣā anatikramaṇīyatvāt |",
    "T06asmahsuu:2317": " dundubhisvarā sarvamārapratyarthikavijayapūrvaṃgamatvāt |",
    "T06asmahsuu:2318": " anunnatā stutyasaṃkliṣṭatvāt |",
    "T06asmahsuu:2319": " anavanatā nindāsaṃkliṣṭatvāt |",
    "T06asmahsuu:2320": " sarvaśabdānupraviṣṭā sarvavyākaraṇasarvākāralakṣaṇānupraviṣṭatvāt |",
    "T06asmahsuu:2321": " apaśabdavigatā smṛtisaṃpramoṣe tadaniścaraṇatvāt |",
    "T06asmahsuu:2322": " avikalā vineyakṛtyasarvakālapratyupasthitatvāt |",
    "T06asmahsuu:2323": " alīnā lābhasatkārāniśritatvāt |",
    "T06asmahsuu:2324": " adīnā sāvadyāpagatvāt |",
    "T06asmahsuu:2325": " pramuditā akheditvāt |",
    "T06asmahsuu:2326": " prasṛtā sarvavidyāsthānakauśalyānugatatvāt |",
    "T06asmahsuu:2327": " akhilā[sakhilā] sattvānāṃ (MSA_Bagchi",
    "T06asmahsuu:2328": " 79) tatsakalārthasaṃpādakatvāt |",
    "T06asmahsuu:2329": " saritā prabandhānupacchinnatvāt |",
    "T06asmahsuu:2330": " lalitā vicitrākārapratyupasthānatvāt |",
    "T06asmahsuu:2331": " sarvasvarapūraṇī ekasvaranaikaśabdavijñaptipratyupasthāpanatvāt |",
    "T06asmahsuu:2332": " sarvasattvendriyasaṃtoṣaṇī ekānekārthavijñaptipratyupasthānatvāt |",
    "T06asmahsuu:2333": " aninditā yathāpratijñatvāt |",
    "T06asmahsuu:2334": " acañcalā āgamitakālaprayuktatvāt |",
    "T06asmahsuu:2335": " acapalā atvaramāṇavihitatvāt |",
    "T06asmahsuu:2336": " sarvaparṣadanuravitā durāntikaparṣattulyaśravaṇatvāt |",
    "T06asmahsuu:2337": " sarvākāravaropetā sarvalaukikārthadṛṣṭāntadharmapariṇāmikatvāt |",
    "T06asmahsuu:2338": " deśanāmāhātmye catvāraḥ ślokāḥ |",
    "T06asmahsuu:2339": " vācā padaiḥ suyuktairanudeśavibhāgasaṃśayacchedaiḥ |",
    "T06asmahsuu:2340": " bahulīkārānugatā hyuddhaṭitavipañcitajñeṣu || Msa_12.10 ||",
    "T06asmahsuu:2341": " ākhyāti vācā |",
    "T06asmahsuu:2342": " prajñāpayati padaiḥ suyuktaiḥ |",
    "T06asmahsuu:2343": " prasthāpayati vibhājayati vivṛṇoti yathākramamuddeśavibhāgasaṃśayacchedaiḥ |",
    "T06asmahsuu:2344": " uttānīkaroti uttānīkaraṇaṃ bahulīkārānugatā deśanā niścayabalādhānārthaṃ |",
    "T06asmahsuu:2345": " deśayatyuddhaṭitajñeṣu |",
    "T06asmahsuu:2346": " saṃprakāśayati vipañcitajñeṣu |",
    "T06asmahsuu:2347": " śuddhā trimaṇḍalena hiteyaṃ deśanā hi buddhānāṃ |",
    "T06asmahsuu:2348": " doṣairvivarjitā punaraṣṭabhireṣaiva vijñeyā || Msa_12.11 ||",
    "T06asmahsuu:2349": " śuddhā trimaṇḍaleneti |",
    "T06asmahsuu:2350": " yena ca deśayati vācā padaiśca |",
    "T06asmahsuu:2351": " yathā coddeśādiprakāraiḥ |",
    "T06asmahsuu:2352": " yeṣu coddhaṭitavipañcitajñeṣu |",
    "T06asmahsuu:2353": " eṣaiva ca deśanā punaraṣṭadoṣavivarjitā veditavyā yathākramam |",
    "T06asmahsuu:2354": " kauśīdyamanavabodho hyavakāśasyākṛtirhyanītatvam |",
    "T06asmahsuu:2355": " saṃdehasyācchedastadvigamasyādṛḍhīkaraṇam || Msa_12.12 ||",
    "T06asmahsuu:2356": " te punaraṣṭau doṣāḥ |",
    "T06asmahsuu:2357": " kauśīdyamanavasaṃbodhaḥ avakāśasyākaraṇaṃ anītārthatvaṃ saṃdehasyācchedanā tadvigamasyādṛḍhīkaraṇaṃ niścayaśyetyarthaḥ |",
    "T06asmahsuu:2358": " khedo 'tha matsaritvaṃ doṣā hyete matā kathāyāṃ hi |",
    "T06asmahsuu:2359": " tadabhāvādbuddhānāṃ nirūttarā deśanā bhavati || Msa_12.13 ||",
    "T06asmahsuu:2360": " khedo yenābhīkṣṇaṃ na deśayet |",
    "T06asmahsuu:2361": " matsaritvaṃ [matsaritvaṃ]",
    "T06asmahsuu:2362": " cākṛtsnaprakāśanāt |",
    "T06asmahsuu:2363": " arthasaṃpattau ślokadvayaṃ |",
    "T06asmahsuu:2364": " kalyāṇo dharmo 'yaṃ hetutvādbhaktituṣṭibuddhīnāṃ |",
    "T06asmahsuu:2365": " dvividhārthaḥ sugrāhyaścaturguṇabrahmacaryavadaḥ || Msa_12.14 ||",
    "T06asmahsuu:2366": " paraisādhāraṇayogakevalaṃ tridhātukakleśavihānipūrakam |",
    "T06asmahsuu:2367": " svabhāvaśuddhaṃ malaśuddhitaśca taccaturguṇabrahmavicaryamiṣyate ||",
    "T06asmahsuu:2368": " caturguṇabrahmacaryasaṃprakāśako dharmaḥ |",
    "T06asmahsuu:2369": " ādimadhyaparyavasānakalyāṇo yathākramaṃ śrutacintābhāvanābhirbhaktituṣṭibuddhihetutvāt |",
    "T06asmahsuu:2370": " tatra bhaktiradhimuktiḥ saṃpratyayaḥ tuṣṭiḥ prāmodyaṃ (MSA_Bagchi 80)",
    "T06asmahsuu:2371": " yuktinidhyānācchakyaprāptitāṃ viditvā |",
    "T06asmahsuu:2372": " buddhiḥ samāhitacittasya yathābhūtajñānaṃ |",
    "T06asmahsuu:2373": " dvividhārtha ityataḥ svarthaḥ saṃvṛtiparamārthasatyayogāt |",
    "T06asmahsuu:2374": " sugrāhya ityataḥ suvyañjanaḥ pratītapadavyañjanatvāt |",
    "T06asmahsuu:2375": " caturguṇaṃ brahmacaryam |",
    "T06asmahsuu:2376": " kevalaṃ paraisādhāraṇātvāt paripūrṇaṃ tridhātukleśaprahāṇaparipūraṇāt |",
    "T06asmahsuu:2377": " pariśuddhaṃ svabhāvaviśuddhito 'nāsravatvāt |",
    "T06asmahsuu:2378": " paryavadātaṃ malaviśuddhitaḥ saṃtānaviśuddhyā kṣīṇāsravāṇām |",
    "T06asmahsuu:2379": " abhisaṃdhivibhāge ślokadvayam |",
    "T06asmahsuu:2380": " avatāraṇasaṃdhiśca saṃdhirlakṣaṇato 'paraḥ |",
    "T06asmahsuu:2381": " pratipakṣābhisaṃdhiśca saṃdhiḥ pariṇatāvapi || Msa_12.16 ||",
    "T06asmahsuu:2382": " śrāvakeṣu svabhāveṣu doṣāṇāṃ vinaye tathā |",
    "T06asmahsuu:2383": " abhidhānasya gāmbhīrye saṃdhireṣa caturvidhaḥ || Msa_12.17 ||",
    "T06asmahsuu:2384": " caturvidho 'bhisaṃdhirdeśanāyāṃ buddhasya veditavyaḥ |",
    "T06asmahsuu:2385": " avatāraṇābhisaṃdhirlakṣaṇābhisaṃdhiḥ pratipakṣābhisaṃdhiḥ pariṇāmanābhisaṃdhiśca |",
    "T06asmahsuu:2386": " tatrāvatāraṇābhisaṃdhiḥ śrāvakeṣu draṣṭavyaḥ |",
    "T06asmahsuu:2387": " śāsanāvatāraṇārthamanutrāsāya rūpādyastitvadeśanāt |",
    "T06asmahsuu:2388": " lakṣaṇābhisaṃdhistriṣu parikalpitādisvabhāveṣu draṣṭavyo niḥsvabhāvānutpannādisarvadharmadeśanāt",
    "T06asmahsuu:2389": " pratipakṣābhisaṃdhirdoṣāṇāṃ vinaye draṣṭavyo yathāṣṭāvaraṇapratipakṣāgrayānasaṃbhāṣāsānuśaṃse[saṃ]",
    "T06asmahsuu:2390": " gāthādvayaṃ vakṣyati |",
    "T06asmahsuu:2391": " pariṇāmanābhisaṃdhirabhidhānagāmbhīrye draṣṭavyo yathāha |",
    "T06asmahsuu:2392": " asāre sāramatayo viparyāse ca susthitāḥ |",
    "T06asmahsuu:2393": " kleśena ca susaṃkliṣṭā labhante bodhimuttamāṃ || Msa_12.iti |",
    "T06asmahsuu:2394": " ayamatrābhisaṃdhiḥ |",
    "T06asmahsuu:2395": " asāre sāramataya ityavikṣepe yeṣāṃ sārabuddhiḥ pradhānabuddhirvikṣepo hi visāraścetasaḥ |",
    "T06asmahsuu:2396": " viparyāse ca susthitā iti nityasukhaśucyātmagrāhaviparyayeṇānityādike viparyāse susthitā aparihāṇitaḥ",
    "T06asmahsuu:2397": " kleśena ca sa saṃkliṣṭā iti dīrghaduṣkaravyāyāmaśrameṇātyarthaṃ parikliṣṭāḥ |",
    "T06asmahsuu:2398": " abhiprāyavibhāge ślokaḥ |",
    "T06asmahsuu:2399": " samatārthāntare jñeyastathā kālāntare punaḥ |",
    "T06asmahsuu:2400": " pudgalasyāśaye caiva abhiprāyaścaturvidhaḥ || Msa_12.18 ||",
    "T06asmahsuu:2401": " caturvidho 'bhiprāyaḥ |",
    "T06asmahsuu:2402": " sata[ma]tābhiprāyo yadāha |",
    "T06asmahsuu:2403": " ahameva sa tasminsamaye vipaśvī samyaksaṃbuddho 'bhūvamityaviśiṣṭadharmakāyatvāt |",
    "T06asmahsuu:2404": " arthāntarābhiprāyo yadāha |",
    "T06asmahsuu:2405": " niḥ svabhāvāḥ sarvadharmā anutpannāityevamādi ayathārūtārthatvāt |",
    "T06asmahsuu:2406": " kālantarābhiprāyo yadāha |",
    "T06asmahsuu:2407": " ye (MSA_Bagchi 81)",
    "T06asmahsuu:2408": " sukhāvatyāṃ praṇidhānaṃ kariṣyanti te tatropapatsyanta iti kālāntareṇetyabhiprāyaḥ |",
    "T06asmahsuu:2409": " pudgalāśayābhiprāyo yattadeva kuśalamūlaṃ kasyacitpraśaṃsate kasyacidvigarhate 'lpamātrasaṃtuṣṭasya",
    "T06asmahsuu:2410": " vaipulyasaṃgrahāt mahāyānasūtrāntasānuśaṃsaṃ gāthādvayamupādāyāha |",
    "T06asmahsuu:2411": " buddhe dharme 'vajñā kauśīdyaṃ tuṣṭiralpamātreṇa |",
    "T06asmahsuu:2412": " rāge māne caritaṃ kaukṛtyaṃ cāniyatabhedaḥ || Msa_12.19 ||",
    "T06asmahsuu:2413": " sattvānāmāvaraṇaṃ tatpratipakṣo 'grayānasaṃbhāṣā |",
    "T06asmahsuu:2414": " sarvāntarāyadoṣaprahāṇameṣāṃ tato bhavati || Msa_12.20 ||",
    "T06asmahsuu:2415": " yo granthato 'rthato vā gāthādvayadhāraṇe prayujyeta |",
    "T06asmahsuu:2416": " sa hi daśavidhamanuśaṃsaṃ labhate sattvottamo dhīmān || Msa_12.21 ||",
    "T06asmahsuu:2417": " kṛtsnāṃ ca dhātupuṣṭiṃ prāmodyaṃ cottamaṃ maraṇakāle |",
    "T06asmahsuu:2418": " janma ca yathābhikāmaṃ jātismaratāṃ ca sarvatra || Msa_12.22 ||",
    "T06asmahsuu:2419": " buddhaiśca samavadhānaṃ tebhyaḥ śravaṇaṃ tathāgrayānasya |",
    "T06asmahsuu:2420": " adhimuktiṃ saha buddhyā dvayamukhatāmāśubodhiṃ ca || Msa_12.23 ||",
    "T06asmahsuu:2421": " buddhe dharme 'vajñeti pañca gāthāḥ |",
    "T06asmahsuu:2422": " tatrāniyatabhedo bodhisattvānāmaniyatānāṃ mahāyānādbhedaḥ |",
    "T06asmahsuu:2423": " agrayānasaṃbhāṣā yā mahāyānadeśanā |",
    "T06asmahsuu:2424": " buddhe 'vajñāvaraṇasya pratipakṣasaṃbhāṣā |",
    "T06asmahsuu:2425": " ahameva sa tena kālena vipaśvī samyaksaṃbuddho 'bhūvamiti |",
    "T06asmahsuu:2426": " dharme 'vajñāvaraṇasya",
    "T06asmahsuu:2427": " pratipakṣasaṃbhāṣā |",
    "T06asmahsuu:2428": " iyato gaṃgānadīvālikāsamānabuddhānparyupāsya mahāyāne",
    "T06asmahsuu:2429": " 'vabodha utpadyata iti |",
    "T06asmahsuu:2430": " kauśīdyāvaraṇasya pratipakṣasaṃbhāṣā |",
    "T06asmahsuu:2431": " ye sukhāvatyāṃ praṇidhānaṃ kariṣyanti te tatropapatsyanta iti |",
    "T06asmahsuu:2432": " vimalacandraprabhasya ca tathāgatasya nāmadheyagrahaṇamātreṇa niyato bhavatyanuttarāyāṃ samyaksaṃbodhāviti",
    "T06asmahsuu:2433": " alpamātrasaṃtuṣṭyāvaraṇasya pratipakṣasaṃbhāṣā |",
    "T06asmahsuu:2434": " yatra bhagavān kvaciddānādi vivarṇayati anyatra varṇitavān |",
    "T06asmahsuu:2435": " rāgacaritasya cāvaraṇasya pratipakṣasaṃbhāṣā |",
    "T06asmahsuu:2436": " yatra bhagavān buddhakṣetravibhūtiṃ varṇayati |",
    "T06asmahsuu:2437": " mānacaritasyāvaraṇasya pratipakṣasaṃbhāṣā |",
    "T06asmahsuu:2438": " yatra bhagavān kasyacid buddhasyādhikāṃ saṃpattiṃ varṇayati |",
    "T06asmahsuu:2439": " kaukṛtyāvaraṇasya pratipakṣasaṃbhāṣā |",
    "T06asmahsuu:2440": " ye buddhabodhisattveṣva[ṣvapa]kāraṃ",
    "T06asmahsuu:2441": " kariṣyanti te sarve svargopagā bhaviṣyantīti |",
    "T06asmahsuu:2442": " aniyatabhedasyāvaraṇasya pratipakṣasaṃbhāṣā |",
    "T06asmahsuu:2443": " mahāśrāvakāṇāṃ buddhatve vyākaraṇadeśanā ekayānadeśanā ca |",
    "T06asmahsuu:2444": " kṛtsnadhātupuṣṭiḥ sarvamahāyānādhiṣṭhānāya dhātupuṣṭistadāvaraṇavigamāt sarvatra mahāyāne 'dhimuktilābhataḥ |",
    "T06asmahsuu:2445": " dvayamukhatā samādhimukhatā dhāraṇīmukhatā ca |",
    "T06asmahsuu:2446": " dṛṣṭe dharme dvividho",
    "T06asmahsuu:2447": " 'nuśaṃsaḥ sāṃparāyike 'ṣṭavidhaḥ krameṇottarottaraviśeṣalābhādveditavyaḥ |",
    "T06asmahsuu:2448": " (MSA_Bagchi 82)",
    "T06asmahsuu:2449": " deśanānuśaṃseślokaḥ |",
    "T06asmahsuu:2450": " iti suga[ma]tirakhedavān kṛpāluḥ prathitayaśāḥ suvidhijñatāmupetaḥ |",
    "T06asmahsuu:2451": " bhavati sukathiko hi bodhisattvastapati jane kathitairyathaiva sūryaḥ ||",
    "T06asmahsuu:2452": " pañcabhiḥ kāraṇaiḥ sukathikatvaṃ |",
    "T06asmahsuu:2453": " sūryavatpratapanaṃ cānuśaṃsaḥ |",
    "T06asmahsuu:2454": " lokāvarjanato bahumatatvāt |",
    "T06asmahsuu:2455": " pañca kāraṇāni sukathikatvasya yenāviparītaṃ darśayati abhīkṣṇaṃ nirāmiṣacitta ādeyavākyavineyānurūpaṃ ca |",
    "T06asmahsuu:2456": " || mahāyānasūtrālaṃkāre deśanādhikāro dvādaśaḥ ||",
    "T06asmahsuu:2457": " (MSA_Bagchi 83)",
    "T06asmahsuu:2458": " trayodaśo 'dhikāraḥ",
    "T06asmahsuu:2459": " pratipattivibhāge ṣaṭ ślokāḥ |",
    "T06asmahsuu:2460": " dvedhā nairātmyamājñāya dhīmān pudgaladharmayoḥ |",
    "T06asmahsuu:2461": " dvayamithyātvasamyaktvaṃ vivarjyeta trayeṇa hi || Msa_13.1 ||",
    "T06asmahsuu:2462": " yathārthamājñāya dharmamājñāya dharmānudharmapratipanno bhavati sāmīcīpratipanno 'nudharmacārī tatsaṃdarśayati |",
    "T06asmahsuu:2463": " tatra dvidhā pudgaladharma nairātmyajñānaṃ grāhyagrāhakābhāvataḥ |",
    "T06asmahsuu:2464": " dvayamithyātvasamyakttvaṃ vivarjyaṃ trayaṃ |",
    "T06asmahsuu:2465": " abhāve ca śūnyatāsamādhiḥ parikalpitasya svabhāvasya |",
    "T06asmahsuu:2466": " bhāve cāpraṇīhitānimittau paratantraniṣpannayoḥ svabhāvayoḥ |",
    "T06asmahsuu:2467": " etatsamādhitrayaṃ laukikaṃ na mithyātvaṃ lokottarajñānāvāhanāt |",
    "T06asmahsuu:2468": " na samyaktvamalokottaratvāt |",
    "T06asmahsuu:2469": " arthajñaḥ sarvadharmāṇāṃ vetti kolasamānatāṃ |",
    "T06asmahsuu:2470": " śrutatuṣṭiprahāṇāya dharmajñastena kathyate || Msa_13.2 ||",
    "T06asmahsuu:2471": " evamarthajñaḥ sarvadharmāṇāṃ sūtrādīnāṃ kolopamatāṃ jānāti |",
    "T06asmahsuu:2472": " śrutamātrasaṃtuṣṭiprahāṇāya tena dharmajño bhavati |",
    "T06asmahsuu:2473": " pārthagjanena jñānena pratividhya dvayaṃ tathā |",
    "T06asmahsuu:2474": " tajjñānapariniṣpattāvanudharmaṃ prapadyate || Msa_13.3 ||",
    "T06asmahsuu:2475": " etena dvividhena pārthagjanenārthadharmajñānena dvayaṃ nairātmyabhāvaṃ pratividhya yathākramaṃ [nairātmyaṃ tathā pratividhya yathoktaṃ] tasya jñānasya pariniṣpattyarthaṃ pratipadyate |",
    "T06asmahsuu:2476": " evamanudharmaṃ pratipadyate |",
    "T06asmahsuu:2477": " tato jñānaṃ sa labhate lokottaramanuttaraṃ |",
    "T06asmahsuu:2478": " ādibhūmau samaṃ sarvairbodhisattvaistadātmabhiḥ || Msa_13.4 ||",
    "T06asmahsuu:2479": " tato jñānaṃ sa labhate lokottaramanuttaramiti |",
    "T06asmahsuu:2480": " viśiṣṭatarayānābhāvāt |",
    "T06asmahsuu:2481": " ādibhūmau pramuditāyāṃ bhūmau samaṃ sarvairbodhisattvaistadātmabhiriti tadbhūmikairevaṃ sāmīcīpratipanno bhavati tadbhūmikabodhisattvasamatayā |",
    "T06asmahsuu:2482": " kṛtvā darśanajñeyānāṃ[heyānāṃ] kleśānāṃ sarvasaṃkṣayam |",
    "T06asmahsuu:2483": " jñeyāvaraṇajñānāyā[hānāya] bhāvanāyāṃ prayujyate || Msa_13.5 ||",
    "T06asmahsuu:2484": " (MSA_Bagchi 84)",
    "T06asmahsuu:2485": " śloko gatārthaḥ |",
    "T06asmahsuu:2486": " vyavasthānavikalpena jñānena sahacāriṇā |",
    "T06asmahsuu:2487": " anudharmaṃ caratyevaṃ pariśiṣṭāsu bhūmiṣu || Msa_13.6 ||",
    "T06asmahsuu:2488": " śeṣeṇānudharmacāritvaṃ darśayati |",
    "T06asmahsuu:2489": " vyavasthānāvikalpeneti bhūmivyavasthānajñānenāvikalpena ca |",
    "T06asmahsuu:2490": " sahacāriṇetyanusaṃbaddhacāriṇā anyonyanairantaryeṇa |",
    "T06asmahsuu:2491": " etena ślokadvayenānudharmacāritvaṃ darśitaṃ |",
    "T06asmahsuu:2492": " pratipattāvapramādakriyāyāṃ catvāraḥ ślokāḥ |",
    "T06asmahsuu:2493": " sulābho 'tha svadhiṣṭhānaḥ subhūmiḥ susahāyakaḥ |",
    "T06asmahsuu:2494": " suyogo guṇavān deśo yatra dhīmān prapadyate || Msa_13.7 ||",
    "T06asmahsuu:2495": " caturbhiścakrairapramādakriyāṃ darśayati pratirūpadeśavāsādibhiḥ |",
    "T06asmahsuu:2496": " tatrānena ślokena pratirūpadeśavāsaṃ darśayati |",
    "T06asmahsuu:2497": " sulābhaścīvarapiṇḍapātādīnāṃ jīvitapariṣkārāṇāmakṛcchreṇa lābhāt |",
    "T06asmahsuu:2498": " svadhiṣṭhāno durjanairdasyuprabhṛtibhiranadhiṣṭhitatvāt |",
    "T06asmahsuu:2499": " subhūmirārogyabhūmitvāt |",
    "T06asmahsuu:2500": " susahāyakaḥ sabhāgaśīladṛṣṭisahāyakatvāt |",
    "T06asmahsuu:2501": " suyogo divālpākīrṇābhilāpakatvāt rātrau cālpaśabdādikatvāt |",
    "T06asmahsuu:2502": " bahuśruto dṛṣṭasatyo vāgmī samanukampakaḥ |",
    "T06asmahsuu:2503": " akhinno bodhisattvaśca jñeyaḥ satpurūṣo mahān || Msa_13.8 ||",
    "T06asmahsuu:2504": " anena dvitīyena satpurūṣaṃ darśayati |",
    "T06asmahsuu:2505": " āgamādhigamavākkaraṇanirāmiṣacittākilāsitvaguṇayogāt |",
    "T06asmahsuu:2506": " svālambanā musaṃbharā [susaṃstabdhā] subhāvanaiva [supāyācaiva?] deśitā |",
    "T06asmahsuu:2507": " suniryāṇaprayogā ca ātmasamyakpradhānatā || Msa_13.9 ||",
    "T06asmahsuu:2508": " anena tṛtīyena yoniśomanaskārasaṃgṛhītamātmanaḥ samyakpraṇīdhānatāṃ darśayati |",
    "T06asmahsuu:2509": " saddharmālambanatayā susaṃbhṛtasaṃbhāratayā śamathādinimittānāṃ kālena kālaṃ bhāvanātayā alpamātrāsaṃtuṣṭitayā satyuttarakaraṇīye sātatyasatkṛtyaprayogatayā ca |",
    "T06asmahsuu:2510": " rateḥ kṣaṇopapatteśca ārogyasyāpi kāraṇaṃ |",
    "T06asmahsuu:2511": " samādhervicayasyāpi pūrve hi kṛtapuṇyatā || Msa_13.10 ||",
    "T06asmahsuu:2512": " anena caturthena pūrvakṛtapuṇyatāṃ pañcavidhena hetutvena darśayati |",
    "T06asmahsuu:2513": " ratihetutvena yataḥ pratirūpadeśavāse 'bhiramate |",
    "T06asmahsuu:2514": " kṣaṇopapattihetutvena yataḥ satpurūṣāyāśrayaṃ labhate |",
    "T06asmahsuu:2515": " (MSA_Bagchi 85)",
    "T06asmahsuu:2516": " ārogyasamādhiprajñāhetutvena ca yata ātmanaḥ samyakpraṇidhānaṃ sampadyate",
    "T06asmahsuu:2517": " kleśata eva kleśaniḥsaraṇe ślokāstrayaḥ |",
    "T06asmahsuu:2518": " dharmadhātuvinirmukto yasmāddharmo na vidyate |",
    "T06asmahsuu:2519": " tasmādrāgādayasteṣāṃ buddhairniḥsaraṇaṃ matāḥ || Msa_13.11 ||",
    "T06asmahsuu:2520": " yaduktaṃ bhagavatā |",
    "T06asmahsuu:2521": " nāhamanyatra rāgādrāgasya niḥsaraṇaṃ vadāmyevaṃ dveṣānmohāditi |",
    "T06asmahsuu:2522": " tatrābhisaṃdhiṃ darśayati |",
    "T06asmahsuu:2523": " yasmāddharmadhātuvinirmukto dharmo nāsti dharmatāvyatirekeṇa dharmābhāvāt |",
    "T06asmahsuu:2524": " tasmādrāgādidharmatāpi rāgādyākhyāṃ labhate sa ca niḥsaraṇaṃ rāgādīnāmityevaṃ tatrābhisaṃdhirveditavyaḥ",
    "T06asmahsuu:2525": " dharmadhātuvinirmukto yasmāddharmo na vidyate |",
    "T06asmahsuu:2526": " tasmātsaṃkleśanirdeśe sa saṃvid[saṃdhira] dhīmatāṃ mataḥ || Msa_13.12 ||",
    "T06asmahsuu:2527": " yaduktaṃ |",
    "T06asmahsuu:2528": " avidyā ca bodhiścaikamiti |",
    "T06asmahsuu:2529": " tatrāpi sakleśanirdeśe sa evābhisaṃdhiḥ |",
    "T06asmahsuu:2530": " avidyā bodhidharmatā syāttadupacārāt |",
    "T06asmahsuu:2531": " yatastāneva rāgādīnyoniśaḥ pratipadyate |",
    "T06asmahsuu:2532": " tato vimucyate tebhyastenaiṣāṃ niḥsṛtistataḥ || Msa_13.13 ||",
    "T06asmahsuu:2533": " tāneva rāgādīnyoniśaḥ pratipadyamānastebhyo vimucyate tasmātparijñātāsta eva teṣāṃ niḥsaraṇaṃ bhavatītyayamatrābhisaṃdhiḥ |",
    "T06asmahsuu:2534": " śrāvakapratyekabuddhamanasikāraparivarjane ślokadvayaṃ |",
    "T06asmahsuu:2535": " na khalu jinasutānāṃ bādhakaṃ duḥkhamugraṃ narakabhavanavāsaiḥ sattvahetoḥ kathaṃcit |",
    "T06asmahsuu:2536": " śamabhavaguṇadoṣapreritā hīnayāne vividhaśubhavikalpā bādhakā dhīmatāṃ tu || Msa_13.14 ||",
    "T06asmahsuu:2537": " na khalu narakavāso dhīmatāṃ sarvakālaṃ vimalavipulabodherantarāyaṃ karoti |",
    "T06asmahsuu:2538": " svahitaparamaśītastvanyayāne vikalpaḥ paramasukhavihāre 'pyantarāyaṃ karoti || Msa_13.15 ||",
    "T06asmahsuu:2539": " anayoḥ ślokayorekasya dvitīyaḥ sādhakaḥ |",
    "T06asmahsuu:2540": " ubhau gatārthau |",
    "T06asmahsuu:2541": " niḥsvabhāvatāprakṛtipariśuddhitrāsapratiṣedhe catvāraḥ ślokāḥ |",
    "T06asmahsuu:2542": " (MSA_Bagchi 86)",
    "T06asmahsuu:2543": " dharmābhāvopalabdhiśca niḥsaṃkleśaviśuddhitā |",
    "T06asmahsuu:2544": " māyādisadṛśī jñeyā ākāśasadṛśī tathā || Msa_13.16 ||",
    "T06asmahsuu:2545": " yathaiva citre vidhivadvicitrite natonnataṃ nāsti ca dṛśyate 'tha ca |",
    "T06asmahsuu:2546": " abhūtakalpe 'pi tathaiva sarvathā dvayaṃ sadā nāsti sa dṛśyate 'tha ca ||",
    "T06asmahsuu:2547": " yathaiva toye luti[ṭi]te prasādite na jāyate sā punaracchatānyataḥ |",
    "T06asmahsuu:2548": " malāpakarṣastu sa tatra kevalaḥ svacittaśuddhau vidhireṣa eva hi ||",
    "T06asmahsuu:2549": " mataṃ ca cittaṃ prakṛtiprabhāsvaraṃ sadā tadāgantukadoṣadūṣitaṃ |",
    "T06asmahsuu:2550": " na dharmatācittamṛte 'nyacetasaḥ prabhāsvaratvaṃ prakṛtau vidhīyate ||",
    "T06asmahsuu:2551": " dharmābhāvaśca dharmopalabdhiśceti trāsasthānaṃ niḥsaṃkleśatā ca dharmadhātoḥ prakṛtyā viśuddhatā ca paścāditi trāsasthānaṃ bālānāṃ |",
    "T06asmahsuu:2552": " tadyathākramaṃ māyādisādṛśyenākāśasādṛśyena ca prasādhayaṃstatastrāsaṃ pratiṣedhayati |",
    "T06asmahsuu:2553": " tathā citre natonnatasādṛśyena",
    "T06asmahsuu:2554": " luti[ṭi]taprasāditatoyasādṛśyena ca yathākramaṃ |",
    "T06asmahsuu:2555": " caturthena ślokena toyasādharmyaṃ citte pratipādayati |",
    "T06asmahsuu:2556": " yathā toyaṃ prakṛtyā prasannamāgantukena tu kāluṣyeṇa luti[ṭi]taṃ bhavatyevaṃ cittaṃ prakṛtyā",
    "T06asmahsuu:2557": " prabhāsvaraṃ matamāgantukaistu dauṣairdūṣitamiti |",
    "T06asmahsuu:2558": " na ca dharmatācittādṛte",
    "T06asmahsuu:2559": " 'nyasya cetasaḥ paratantralakṣaṇasya prakṛtiprabhāsvaratvaṃ vidhīyate |",
    "T06asmahsuu:2560": " tasmāccittatathataivātra cittaṃ veditavyaṃ |",
    "T06asmahsuu:2561": " rāgajāpattipratiṣedhe catvāraḥ ślokāḥ |",
    "T06asmahsuu:2562": " bodhisattvasya sattveṣu prema majjagataṃ mahat |",
    "T06asmahsuu:2563": " yathaikaputrake tasmātsadā hitakaraṃ matam || Msa_13.20 ||",
    "T06asmahsuu:2564": " sattveṣu hitakāritvannaityāpattiṃ sa rāgajāṃ |",
    "T06asmahsuu:2565": " dveṣo virudyate tvasya sarvasattveṣu satpathā[sarvathā] || Msa_13.21 ||",
    "T06asmahsuu:2566": " yathā kapotī svasutātivatsalā svabhāvakāṃstānupaguhya tiṣṭhati |",
    "T06asmahsuu:2567": " tathāvidhāyāṃ pratigho virudhyate suteṣu tadvatsakṛpe 'pi dehiṣu ||",
    "T06asmahsuu:2568": " maitrī yataḥ pratighacittamato viruddhaṃ śāntiryato vyasanacittamato viruddhaṃ |",
    "T06asmahsuu:2569": " artho yato nikṛticittamato viruddhaṃ lhādo yataḥ pratibhayaṃ na[ca] tato viruddhaṃ || Msa_13.23",
    "T06asmahsuu:2570": " yatsattveṣu bodhisattvasya prema so 'tra rāgo 'bhipretastatkṛtāmāpattiṃ",
    "T06asmahsuu:2571": " teṣāṃ pratiṣedhayati |",
    "T06asmahsuu:2572": " sattvahitakriyāhetutvāt |",
    "T06asmahsuu:2573": " kapotīmudāharati tabdahurāgatvāt apatyasnehādhimātratayā (MSA_Bagchi 87) sakṛpe bodhisattve dehiṣu sattveṣu pratigho virudhyate |",
    "T06asmahsuu:2574": " bodhisattvānāṃ sattveṣu maitrī bhavati vyasanaśāntiḥ arthadānaṃ lhādaśca prītyutpādāt |",
    "T06asmahsuu:2575": " yata ime maitryādayastata eva pratighacittaṃ viruddhaṃ |",
    "T06asmahsuu:2576": " tatpūrvakāṇi ca vyasanacittādīni |",
    "T06asmahsuu:2577": " pratipattibhede pañca ślokāḥ |",
    "T06asmahsuu:2578": " yathāturaḥ subhaiṣajye saṃsāre pratipadyate |",
    "T06asmahsuu:2579": " āture ca yathā vaidyaḥ sattveṣu pratipadyate || Msa_13.24 ||",
    "T06asmahsuu:2580": " aniṣpanne yathā ceṭe svātmani pratipadyate |",
    "T06asmahsuu:2581": " vaṇigyathā punaḥ paṇye kāmeṣu pratipadyate || Msa_13.25 ||",
    "T06asmahsuu:2582": " yathaiva rajako vastre karmaṇe pratipadyate |",
    "T06asmahsuu:2583": " pitā yathā sute bāle sattvāheṭhe prapadyate || Msa_13.26 ||",
    "T06asmahsuu:2584": " agnyarthī vādharāraṇyāṃ sātatye pratipadyate |",
    "T06asmahsuu:2585": " vaiśvāsiko vāniṣpanne adhicitte prapadyate || Msa_13.27 ||",
    "T06asmahsuu:2586": " māyākāra iva jñeye prajñayā pratipadyate |",
    "T06asmahsuu:2587": " pratipattiryathā yasmin bodhisattvasya sā matā || Msa_13.28 ||",
    "T06asmahsuu:2588": " yathā yasminpratipadyate tadabhidyotayati |",
    "T06asmahsuu:2589": " yatheti subhaiṣajyādiṣvivāturādayaḥ |",
    "T06asmahsuu:2590": " yatreti saṃsārādiṣu pratisaṃkhyāya saṃsāraniṣevaṇāt |",
    "T06asmahsuu:2591": " kāruṇyena kleśāturasattvāparityāgāt |",
    "T06asmahsuu:2592": " svapraṇihitatvacittakaraṇāt |",
    "T06asmahsuu:2593": " dānādipāramitābhiśca yathākramaṃ bhogavṛddhinayanāt |",
    "T06asmahsuu:2594": " kāyādikarmapariśodhanāt |",
    "T06asmahsuu:2595": " sattvāpakārākopāt |",
    "T06asmahsuu:2596": " kuśalabhāvanānirantarābhiyogāt |",
    "T06asmahsuu:2597": " samādhyanāsvādanāt |",
    "T06asmahsuu:2598": " jñeyāviparyāsācca |",
    "T06asmahsuu:2599": " pratipattitrimaṇḍalapariśuddhau ślokaḥ |",
    "T06asmahsuu:2600": " iti satatamudārayuktavīryo dvayaparipācanaśodhane suyuktaḥ |",
    "T06asmahsuu:2601": " paramavimalanirvikalpaguddhyā vrajati sa siddhimanuttamāṃ krameṇa ||",
    "T06asmahsuu:2602": " iti nirvikalpena dharma nairātmyajñānena pratipattuḥ pratipattavyasya pratipatteścāvikalpanā trimaṇḍalapariśuddhirveditavyā |",
    "T06asmahsuu:2603": " dvayaparipācanaśodhaneṣu [su]yukta iti sattvānāmātmanaśca |",
    "T06asmahsuu:2604": " || mahāyānasūtrālaṃkāre pratipattyadhikārastrayodaśaḥ ||",
    "T06asmahsuu:2605": " (MSA_Bagchi 88)",
    "T06asmahsuu:2606": " caturdaśo 'dhikāraḥ",
    "T06asmahsuu:2607": " avavādānuśāsanīvibhāge ślokā ekapañcāśat |",
    "T06asmahsuu:2608": " kalpāsaṃkhyeyaniryāto hyadhimuktiṃ vivardhayan |",
    "T06asmahsuu:2609": " saṃpūrṇaḥ kuśalairdharmaiḥ sāgaro vāribhiryathā || Msa_14.1 ||",
    "T06asmahsuu:2610": " adhimuktiṃ vivardhayannityadhimātrāvasthānayanāt |",
    "T06asmahsuu:2611": " śeṣaṃ gatārtham |",
    "T06asmahsuu:2612": " tathā saṃbhṛtasaṃbhāro hyādiśuddho jinātmajaḥ |",
    "T06asmahsuu:2613": " suvijñaḥ kalpa[lya]cittaśca bhāvanāyāṃ prayujyate || Msa_14.2 ||",
    "T06asmahsuu:2614": " ādiśuddho bodhisattvasaṃvarapariśodhanānmahāyāne dṛṣṭiṛjju[ju]karaṇāccāviparītārthagrahaṇataḥ",
    "T06asmahsuu:2615": " suvijño bahuśrutatvāt |",
    "T06asmahsuu:2616": " kalpa[lya]citto vinivaraṇatvāt |",
    "T06asmahsuu:2617": " dharmastrotasi buddhebhyo 'vavādaṃ labhate tadā |",
    "T06asmahsuu:2618": " vipulaṃ śamathajñānavaipulyagamanāya hi || Msa_14.3 ||",
    "T06asmahsuu:2619": " śloko gatārthaḥ |",
    "T06asmahsuu:2620": " tataḥ sūtrādike dharme so 'dvayārthavibhāvake |",
    "T06asmahsuu:2621": " sūtrādināmni bandhīyāccittaṃ prathamato yatiḥ || Msa_14.4 ||",
    "T06asmahsuu:2622": " tataḥ padaprabhedeṣu vicaredanupūrvaśaḥ |",
    "T06asmahsuu:2623": " vicārayettadarthāṃśca pratyātmayoniśaśca saḥ || Msa_14.5 ||",
    "T06asmahsuu:2624": " avadhṛtya ca tānarthāndharme saṃkalayetpunaḥ tataḥ kuryātsamāśāstiṃ tadarthādhigamāya saḥ sūtrageyādike dharme yatsūtrādināma daśabhūmikamityevamādi tatra cittaṃ prathamato badhnīyāt",
    "T06asmahsuu:2625": " ebhistribhiḥ ślokaiḥ ṣaṭ cittānyupadiṣṭāni |",
    "T06asmahsuu:2626": " mūlacittamanucaracittaṃ vicāraṇācittamavadhāraṇācittaṃ saṃkalanacittamāśāsticittaṃ ca |",
    "T06asmahsuu:2627": " tatra mūlacittaṃ yatsūtrādīnāṃ dharmāṇāṃ nāmālambanaṃ |",
    "T06asmahsuu:2628": " avavādaṃ śrutvā svayaṃ vā kalpayitvā |",
    "T06asmahsuu:2629": " tadyathānityaṃ duḥkhaṃ śūnyamanātmyaṃ ya yoniśo na cetyādi |",
    "T06asmahsuu:2630": " anucaracittaṃ yena sūtrādīnāṃ nāmata ālambitānāṃ padaprabhedamanugacchati |",
    "T06asmahsuu:2631": " vicāraṇācittaṃ yenārthaṃ vyañjanaṃ ca vicārayati |",
    "T06asmahsuu:2632": " tatrārthaṃ caturbhirākārairvicārayati gaṇanayā tulanayā mīmāṃsayā pratyavekṣaṇayā ca |",
    "T06asmahsuu:2633": " tatra gaṇanā saṃgrahaṇaṃ tadyathā rūpaṃ daśāyatanānyekasya ca pradeśo vedanā ṣaḍ vedanākāyā ityevamādi |",
    "T06asmahsuu:2634": " tulanā saṃkhyāvato (MSA_Bagchi 89) dharmasya",
    "T06asmahsuu:2635": " śamalakṣa[ṇa?]grahaṇamanādhyāropānapavādataḥ |",
    "T06asmahsuu:2636": " mīmāṃsā pramāṇaparīkṣa |",
    "T06asmahsuu:2637": " pratyavekṣaṇāgaṇitatulitamīmāṃsitasyārthasyāvalokanaṃ |",
    "T06asmahsuu:2638": " vyañjanaṃ dvābhyāmākārābhyāṃ vicārayati |",
    "T06asmahsuu:2639": " sārthatathā[yā] ca samastānāṃ vyañjanānāṃ",
    "T06asmahsuu:2640": " nirarthatayā ca vyastānāṃ |",
    "T06asmahsuu:2641": " avadhāraṇācittaṃ yena yathānucaritaṃ vicāritaṃ vā tannimittamavadhārayati |",
    "T06asmahsuu:2642": " saṃkalanacittaṃ tadyathā vicāritamarthaṃ mūlacitte saṃkṣipyaparipiṇḍitākāraṃ vartate |",
    "T06asmahsuu:2643": " āśāsticittaṃ yadarthaṃ prayukto bhavati samā[dhyarthaṃ vā?] tatparipūryarthaṃ vā śrāmaṇyaphalārthaṃ vā bhūmipraveśārthaṃ vā viśeṣagamanārthaṃ vā",
    "T06asmahsuu:2644": " tacchandasahagataṃ vartate |",
    "T06asmahsuu:2645": " cittameva hyālambanapratibhāsaṃ vartate na cittādanyadālambanamastīti jānato vā cittamātramajānato vā cittamevālambanaṃ nānyat |",
    "T06asmahsuu:2646": " iti ṣaḍvidhaṃ cittamālambanaṃ vyavasthāpyate |",
    "T06asmahsuu:2647": " eṣeta pratyavekṣeta manojalpaiḥ prabandhataḥ |",
    "T06asmahsuu:2648": " nirjalpaikarasaiścāpi manaskārairvicārayet || Msa_14.7 ||",
    "T06asmahsuu:2649": " jñeyaḥ śamathamārgo 'sya dharmanāma ca piṇḍitaṃ |",
    "T06asmahsuu:2650": " jñeyo vipaśyanāmārgastadarthānāṃ vicāraṇā || Msa_14.8 ||",
    "T06asmahsuu:2651": " yuganaddhaśca vijñeyo mārgastatpiṇḍitaṃ punaḥ |",
    "T06asmahsuu:2652": " līnaṃ cittasya gṛhṇīyāduddhataṃ śamayetpunaḥ || Msa_14.9 ||",
    "T06asmahsuu:2653": " śa[sa]maprāptamupekṣeta tasminnālambane punaḥ sātatyenātha satkṛtya sarvasminyojayetpunaḥ ebhiścaturbhiḥ ślokairekādaśa manaskārā upadiṣṭāḥ |",
    "T06asmahsuu:2654": " savitarkaḥ savicāraḥ |",
    "T06asmahsuu:2655": " avitarko vicāramātraḥ |",
    "T06asmahsuu:2656": " avitarko 'vicāraḥ |",
    "T06asmahsuu:2657": " śamathamanaskāraḥ |",
    "T06asmahsuu:2658": " vipaśyanā manaskāraḥ |",
    "T06asmahsuu:2659": " yuganaddhamanaskāraḥ |",
    "T06asmahsuu:2660": " [pragrahanimittamanaskāraḥ]",
    "T06asmahsuu:2661": " śamathanimittamanaskāraḥ |",
    "T06asmahsuu:2662": " upekṣānimitta manaskāraḥ |",
    "T06asmahsuu:2663": " sātatyamanaskāraḥ |",
    "T06asmahsuu:2664": " satkṛtyamanaskāraśca |",
    "T06asmahsuu:2665": " nibadhyālambane cittaṃ tatpravedhaṃ[vāhaṃ] na vikṣipet |",
    "T06asmahsuu:2666": " avagamyāśu vikṣepaṃ tasmin pratiharetpunaḥ || Msa_14.11 ||",
    "T06asmahsuu:2667": " pratyātmaṃ saṃkṣipeccittamuparyupari buddhimān |",
    "T06asmahsuu:2668": " tataścara [da]mayeccittaṃ samādhau guṇadarśanāt || Msa_14.12 ||",
    "T06asmahsuu:2669": " aratiṃ śamayettasminvikṣepadoṣadarśanāt |",
    "T06asmahsuu:2670": " abhidhyādaurmanasyādīnvyutthitān śamayettathā || Msa_14.13 ||",
    "T06asmahsuu:2671": " tataśca sābhisaṃskārāṃ citte svarasavāhitāṃ |",
    "T06asmahsuu:2672": " labhetānabhisaṃskārān [rāṃ] tadbhyāsātpunaryatiḥ || Msa_14.14 ||",
    "T06asmahsuu:2673": " (MSA_Bagchi 90)",
    "T06asmahsuu:2674": " ebhiścaturbhiḥ ślokairnavākārayā cittasthityā sthityupāya upadiṣṭaḥ |",
    "T06asmahsuu:2675": " cittaṃ sthāpayati saṃsthāpayati avasthāpayati upasthāpayati damayati śamayati vyupaśamayatyekotīkaroti cittaṃ samādaghātīti navākārāḥ |",
    "T06asmahsuu:2676": " tataḥ sa tanukāṃ labdhvā praśrabdhiṃ kāyacetasoḥ |",
    "T06asmahsuu:2677": " vijñeyaḥ samanaskāraḥ punastān[stāṃ]sa vivardhayan || Msa_14.15 ||",
    "T06asmahsuu:2678": " vṛddhidūraṃgamatvena maulīṃ sa labhate sthitiṃ |",
    "T06asmahsuu:2679": " tāṃ śodhayannabhijñārthameti karmaṇyatāṃ parāṃ || Msa_14.16 ||",
    "T06asmahsuu:2680": " dhyāne 'bhijñābhinirhārāllokadhātūnsa gacchati |",
    "T06asmahsuu:2681": " pūjārthamaprameyāṇāṃ buddhānāṃ śravaṇāya ca || Msa_14.17 ||",
    "T06asmahsuu:2682": " aprameyānupāsyāsau buddhānkalpairameyagaiḥ |",
    "T06asmahsuu:2683": " karmaṇyatāṃ parāmeti cetasastadupāsanāt || Msa_14.18 ||",
    "T06asmahsuu:2684": " iti karmaṇyatāṃ parāṃ dhyāne iti saṃbandhanīyaṃ |",
    "T06asmahsuu:2685": " kalpairameyagairityaprameyasaṃkhyāgataiḥ |",
    "T06asmahsuu:2686": " śeṣameṣāṃ ślokānāṃ gatārthaṃ |",
    "T06asmahsuu:2687": " tato 'nuśaṃsāna labhate pañca śuddhaiḥ sa pūrvagān |",
    "T06asmahsuu:2688": " viśuddhibhājanatvaṃ ca tato yāti niruttaraṃ || Msa_14.19 ||",
    "T06asmahsuu:2689": " kṛtsnādausvalpa[dauṣṭhulya]kāyo hi dravate 'sya pratikṣaṇaṃ |",
    "T06asmahsuu:2690": " āpūryate ca praśrabdhyā kāyacittaṃ samantataḥ || Msa_14.20 ||",
    "T06asmahsuu:2691": " aparicchinnamābhāsaṃ dharmāṇāṃ vetti sarvataḥ |",
    "T06asmahsuu:2692": " akalpitāni saṃśuddhau nimittāni prapaśyati || Msa_14.21 ||",
    "T06asmahsuu:2693": " prapūrau ca viśuddhau ca dharmakāyasya sarvathā |",
    "T06asmahsuu:2694": " karoti satataṃ dhīmānevaṃ hetuparigrahaṃ || Msa_14.22 ||",
    "T06asmahsuu:2695": " tataḥ śuddheḥ pūrvaṃgamānpañcānuśaṃsān labhate |",
    "T06asmahsuu:2696": " śuddheriti śuddhyāśayabhūmeḥ |",
    "T06asmahsuu:2697": " teṣāṃ ca lābhādviśuddhibhājanatvaṃ prāpnoti |",
    "T06asmahsuu:2698": " nirūttaraṃ yānānantaryāt[nuttaryāt] |",
    "T06asmahsuu:2699": " prapūrau ca viśuddhau ca dharmakāyasyeti daśamyāṃ bhūmau paripūrirbuddhabhūmau viśuddhiḥ |",
    "T06asmahsuu:2700": " eteṣāṃ pañcānāmanuśaṃsānāṃ trayaḥ śamathapakṣā dvau vipaśyanāpakṣau veditavyau |",
    "T06asmahsuu:2701": " ato yāvallaukikaḥ samudāgamaḥ |",
    "T06asmahsuu:2702": " tataścāsau tathābhūto bodhisattvaḥ samāhitaḥ |",
    "T06asmahsuu:2703": " manojalpādvinirmuktān sarvārthānna prapaśyati || Msa_14.23 ||",
    "T06asmahsuu:2704": " (MSA_Bagchi 91)",
    "T06asmahsuu:2705": " dharma[rmā]lokasya vṛdhdyartha vīryamārabhate dṛḍhaṃ |",
    "T06asmahsuu:2706": " dharmālokavivṛdhdyā ca cittamātre 'vatiṣṭhate || Msa_14.24 ||",
    "T06asmahsuu:2707": " sarvārthapratibhāsatvaṃ tataścitte prapaśyati |",
    "T06asmahsuu:2708": " prahīno grāhyani[vi]kṣepastadā tasya bhavatyasau || Msa_14.25 ||",
    "T06asmahsuu:2709": " tato grāhakavikṣepaḥ kevalo 'syāvaśiṣyate |",
    "T06asmahsuu:2710": " ānantaryasamādhiṃ ca spṛśatyāśu tadā punaḥ || Msa_14.26 ||",
    "T06asmahsuu:2711": " ata ūrdhvaṃ nirvedhabhāgīyāni |",
    "T06asmahsuu:2712": " tathābhūto bodhisattvaḥ samāhitacitto manojalpādvinirmuktān sarvadharmānna paśyati svalakṣaṇasāmānyalakṣaṇākhyānmanojalpamātrameva khyāti |",
    "T06asmahsuu:2713": " sāsyoṣmagatāvasthā |",
    "T06asmahsuu:2714": " ayaṃ sa āloko yamadhikṛtyoktaṃ kṣāranadyām |",
    "T06asmahsuu:2715": " āloka iti dharmanidhyānakṣānteretadadhivacanamiti |",
    "T06asmahsuu:2716": " sa tasyaiva dharmālokasya vivṛdhdyarthamāsthitakriyayā dṛḍhaṃ vīryamārabhate |",
    "T06asmahsuu:2717": " sāsya mūrdhāvasthā |",
    "T06asmahsuu:2718": " dharmālokavivṛdhdyā ca cittamātre 'vatiṣṭhate |",
    "T06asmahsuu:2719": " cittametaditi prativedhāt |",
    "T06asmahsuu:2720": " tataścitta eva sarvārthapratibhāsatvaṃ paśyati |",
    "T06asmahsuu:2721": " na cittādanyamarthaṃ |",
    "T06asmahsuu:2722": " tadā cāsya grāhyavikṣepaḥ prahīno bhavati |",
    "T06asmahsuu:2723": " grāhakavikṣepaḥ kevalo 'vaśiṣyate |",
    "T06asmahsuu:2724": " sāsya kṣāntyavasthā |",
    "T06asmahsuu:2725": " tadā ca kṣipramānantaryasamādhiṃ spṛśati |",
    "T06asmahsuu:2726": " sāsya laukikāgradharmāvasthā |",
    "T06asmahsuu:2727": " kena kāraṇena sa ānantarya ucyate |",
    "T06asmahsuu:2728": " yato grāhakavikṣepo hīyate tadanantaraṃ |",
    "T06asmahsuu:2729": " jñeyānyuṣmagatādīni etāni hi yathākramaṃ || Msa_14.27 ||",
    "T06asmahsuu:2730": " ityetānyuṣmagatādīni nirvedhabhāgīyāni |",
    "T06asmahsuu:2731": " dvayagrāhavisaṃyuktaṃ lokottaramanuttaraṃ |",
    "T06asmahsuu:2732": " nirvikalpaṃ malāpetaṃ jñānaṃ sa labhate punaḥ || Msa_14.28 ||",
    "T06asmahsuu:2733": " ataḥ pareṇa darśanamārgāvasthā |",
    "T06asmahsuu:2734": " dvayagrāhavisaṃyuktaṃ grāhyagrāhagrāhakagrāhavisaṃyogāt |",
    "T06asmahsuu:2735": " anuttaraṃ yānānantaryeṇa[nuttaryeṇa] |",
    "T06asmahsuu:2736": " nirvikalpaṃ grāhyagrāhakavikalpavisaṃyogāt |",
    "T06asmahsuu:2737": " malāpetaṃ",
    "T06asmahsuu:2738": " darśanajñe[he]yakleśaprahāṇāt |",
    "T06asmahsuu:2739": " etena virajo vigatamalamityuktaṃ bhavati |",
    "T06asmahsuu:2740": " sāsyāśrayaparāvṛttiḥ prathamā bhūmiriṣyate |",
    "T06asmahsuu:2741": " ameyaiścāsya sā kalpaiḥ suviśuddhiṃ nigacchati || Msa_14.29 ||",
    "T06asmahsuu:2742": " śloko gatārthaḥ |",
    "T06asmahsuu:2743": " dharmadhātośca samatāṃ pratividhya punastadā |",
    "T06asmahsuu:2744": " sarvasattveṣu labhate sadātmasamacittatāṃ || Msa_14.30 ||",
    "T06asmahsuu:2745": " (MSA_Bagchi 92)",
    "T06asmahsuu:2746": " nirātmatāyāṃ duḥkhārthe kṛtye niḥpratikarmaṇi |",
    "T06asmahsuu:2747": " sattveṣu samacitto 'sau yathānye 'pi jinātmajāḥ || Msa_14.31 ||",
    "T06asmahsuu:2748": " dharmanairātmyena ca dharmasamatāṃ pratividhya sarvasattveṣu sadā ātmasamacittatāṃ prattilabhate",
    "T06asmahsuu:2749": " pañcavidhayā samatayā |",
    "T06asmahsuu:2750": " nairātmyasamatayā duḥkhasamatayā svaparasaṃtāneṣu nairātmyaduḥkhatayoraviśeṣāt |",
    "T06asmahsuu:2751": " kṛtyasamatayā svaparaduḥkhaprahāṇakāmatāsāmānyāt |",
    "T06asmahsuu:2752": " niṣpratikārasamatayā |",
    "T06asmahsuu:2753": " ātmana iva parataḥ pratikārānabhinandanāt |",
    "T06asmahsuu:2754": " tadanyabodhisattvasamatayā ca yathā tairabhisamitaṃ tathābhisamayāt |",
    "T06asmahsuu:2755": " traidhātukātmasaṃskārānabhūtaparikalpataḥ |",
    "T06asmahsuu:2756": " jñānena suviśuddhena addhayārthena paśyati || Msa_14.32 ||",
    "T06asmahsuu:2757": " sa traidhātukātmasaṃskārānabhūtaparikalpanāmātrānpaśyati |",
    "T06asmahsuu:2758": " suviśuddhena jñānena lokottaratvāt |",
    "T06asmahsuu:2759": " advayārthenetyagrāhyagrāhakārthena |",
    "T06asmahsuu:2760": " tadabhāvasya bhāvaṃ ca vimuktaṃ dṛṣṭihāyibhiḥ |",
    "T06asmahsuu:2761": " labdhvā darśanamārgo hi tadā tena nirūcyate || Msa_14.33 ||",
    "T06asmahsuu:2762": " tasya grāhyagrāhakābhāvasya bhāvaṃ dharmadhātūndarśanaprahātavyaiḥ kleśairvimuktaṃ paśyati",
    "T06asmahsuu:2763": " abhāvaśūnyatāṃ jñātvā tathābhāvasya śūnyatāṃ |",
    "T06asmahsuu:2764": " prakṛtyā śūnyatāṃ jñātvā śūnyajña iti kathyate || Msa_14.34 ||",
    "T06asmahsuu:2765": " sa ca bodhisattvaḥ śūnyajña ityucyate |",
    "T06asmahsuu:2766": " trividhaśūnyatājñānāt |",
    "T06asmahsuu:2767": " abhāvaśūnyatā parikalpitaḥ svabhāvaḥ svena lakṣaṇenābhāvāt |",
    "T06asmahsuu:2768": " tathābhāvasya śūnyatā paratantrasya sa hi na tathābhāvo yathā kalpyate svena lakṣaṇena bhāvaḥ",
    "T06asmahsuu:2769": " prakṛtiśūnyatā pariniṣpannaḥ svabhāvaḥ śūnyatāsvabhāvatvāt |",
    "T06asmahsuu:2770": " animittapadaṃ jñeyaṃ vikalpānāṃ ca saṃkṣayaḥ |",
    "T06asmahsuu:2771": " abhūtaparikalpaśca tadapraṇihitasya hi || Msa_14.35 ||",
    "T06asmahsuu:2772": " animittapadaṃ jñeyaṃ vikalpānāṃ ca saṃkṣayaḥ |",
    "T06asmahsuu:2773": " abhūtaparikalpastadapraṇidhānasya padamālambanamityarthaḥ |",
    "T06asmahsuu:2774": " tena darśanamārgeṇa saha lābhaḥ sadā mataḥ |",
    "T06asmahsuu:2775": " sarveṣāṃ bodhipakṣāṇāṃ vicitrāṇāṃ jinātmaje || Msa_14.36 ||",
    "T06asmahsuu:2776": " (MSA_Bagchi 93)",
    "T06asmahsuu:2777": " tena darśanamārgeṇa saha bodhisattvasya sarveṣāṃ bodhipakṣāṇāṃ dharmāṇāṃ lābho veditavyaḥ smṛtyupasthānādīnāṃ |",
    "T06asmahsuu:2778": " saṃskāramātraṃ jagadetya buddhyā nirātmakaṃ duḥkhivirūḍhimātraṃ |",
    "T06asmahsuu:2779": " vihāya yānarthamayātmadṛṣṭiḥ mahātmadṛṣṭiṃ śrayate mahārthā || Msa_14.37",
    "T06asmahsuu:2780": " vinātmadṛṣṭyā ya ihātmadṛṣṭirvināpi duḥkhena suduḥkhitaśca |",
    "T06asmahsuu:2781": " sarvārthakartā na ca kārakāṅkṣī yathātmanaḥ svātmahitāni kṛtvā ||",
    "T06asmahsuu:2782": " yo muktacittaḥ parayā vimuktyā baddhaśca gāḍhāyatabandhanena |",
    "T06asmahsuu:2783": " duḥkhasya paryantamapaśyamānaḥ prayujyate caiva karoti caiva || Msa_14.39",
    "T06asmahsuu:2784": " svaṃ duḥkhamudvoḍhumihāsamartho lokaḥ kutaḥ piṇḍitamanyaduḥkhaṃ |",
    "T06asmahsuu:2785": " janmaikamālokayate[gataṃ] tvacinto viparyayāttasya tu bodhisattvaḥ ||",
    "T06asmahsuu:2786": " yatprema yā vatsalatā prayogaḥ sattveṣvakhedaśca jinātmajānāṃ |",
    "T06asmahsuu:2787": " āścaryametatparamaṃ bhaveṣu na caiva sattvātmasamānabhāvāt || Msa_14.41 ||",
    "T06asmahsuu:2788": " ebhiḥ pañcabhiḥ ślokairdarśanamārgalābhino bodhisattvasya māhātmyodbhāvanam |",
    "T06asmahsuu:2789": " anarthamayātmadṛṣṭiryā kliṣṭā satkāyadṛṣṭiḥ |",
    "T06asmahsuu:2790": " mahātmadṛṣṭiriti mahārthā yā sarvasattveṣvātmasamacittalābhātmadṛṣṭiḥ |",
    "T06asmahsuu:2791": " sā hi sarvasattvārthakriṃyāhetutvāt mahārthā |",
    "T06asmahsuu:2792": " vinātmadṛṣṭyā anarthamayyātmadṛṣṭirmahārthā yā vināpi duḥkhena svasaṃtānajena suduḥkhitā sarvasattvasaṃtānajena",
    "T06asmahsuu:2793": " yo vimuktacitto darśanaprahātavyebhyaḥ parayā vimuktyānuttareṇa yānena |",
    "T06asmahsuu:2794": " baddhaśca gāḍhāyatabandhanena sarvasattvasāṃntānikena duḥkhasya paryantaṃ na paśyati sva[sattva]dhātoranantatvādākāśavat prayujyate ca duḥkhasyāntakriyāyai",
    "T06asmahsuu:2795": " sattvānāṃ karoti caiva tāma[arthaṃ] prameyāṇāṃ sattvānāṃ |",
    "T06asmahsuu:2796": " viparyayāttasya tu bodhisattvaḥ sa hi saṃpiṇḍitasarvasattvaduḥkhaṃ yāvallokagatamudvoḍhuṃ samarthaḥ |",
    "T06asmahsuu:2797": " yā sattveṣu bodhisattvasya priyatā yā ca hitasukhaiṣitā yaśca tadarthaṃ prayogo yaścitta[yaścatat]prayuktasyākheda etatsarvamāścaryaṃ paramaṃ lokeṣu |",
    "T06asmahsuu:2798": " na caivāścaryaṃ sattvānāmātmasamānatvāt |",
    "T06asmahsuu:2799": " tato 'sau bhāvanāmārge pariśiṣṭāsu bhūmiṣu |",
    "T06asmahsuu:2800": " jñānasya dvividhasyeha bhāvanāyai prayujyate || Msa_14.42 ||",
    "T06asmahsuu:2801": " nivirkalpaṃ ca tajjñānaṃ buddhadharmaviśodhakaṃ |",
    "T06asmahsuu:2802": " anyadyathāvyavasthānaṃ sattvānāṃ paripācakaṃ || Msa_14.43 ||",
    "T06asmahsuu:2803": " bhāvanāyāśca niryāṇaṃ dvayasaṃkhyeyasamāptitaḥ |",
    "T06asmahsuu:2804": " paścimāṃ bhāvanāmetya bodhisattvau 'bhiṣiktakaḥ || Msa_14.44 ||",
    "T06asmahsuu:2805": " (MSA_Bagchi 94)",
    "T06asmahsuu:2806": " vajropamaṃ samādhānaṃ vikalpābhedyametya ca |",
    "T06asmahsuu:2807": " niṣṭhāśrayaparāvṛttiṃ sarvāvaraṇanirmalāṃ || Msa_14.45 ||",
    "T06asmahsuu:2808": " sarvakārajñatāṃ caiva labhate 'nuttaraṃ padaṃ |",
    "T06asmahsuu:2809": " yatrasthaḥ sarvasattvānāṃ hitāya pratipadyate || Msa_14.46 ||",
    "T06asmahsuu:2810": " ebhirbhāvanāmārgaḥ paridīpitaḥ dvividhaṃ jñānaṃ |",
    "T06asmahsuu:2811": " nirvikalpaṃ ca yenātmano buddhadharmān viśodhayati |",
    "T06asmahsuu:2812": " yathāvyavasthānaṃ ca lokottarapṛṣṭhalabdhaṃ laukikaṃ yena sattvānparipācayati |",
    "T06asmahsuu:2813": " asaṃkhyeyadvayasya samāptau paścimāṃ bhāvanāmāgamyāvasānagatāmabhiṣikto vajropamaṃ samādhiṃ labhate |",
    "T06asmahsuu:2814": " vikalpānuśayābhedyārthena vajropamaḥ |",
    "T06asmahsuu:2815": " tato niṣṭhāgatāmāśrayaparāvṛttiṃ labhate sarvakleśajñeyāvaraṇanirmalāṃ |",
    "T06asmahsuu:2816": " sarvākārajñatāṃ cānuttarapadaṃ yatrastho yāvatsaṃsāramabhisaṃbodhinirvāṇasaṃdarśanādibhiḥ sattvānāṃ hitāya pratipadyate |",
    "T06asmahsuu:2817": " kathaṃ tathā durlabhadarśane munau bhavenmahārthaṃ na hi nityadarśanaṃ |",
    "T06asmahsuu:2818": " bhṛśaṃ samāpyāyitacetasaḥ sadā prasādavegairasamaśravodbhavaiḥ ||",
    "T06asmahsuu:2819": " a[pra]codyamānaḥ satataṃ ca saṃmukhaṃ tathāgatairdharmasu[mu]khe",
    "T06asmahsuu:2820": " vyavasthitaḥ |",
    "T06asmahsuu:2821": " nigṛhya keśeṣviva doṣagahvarāt nikṛṣya bodhau ca balānniveśyate ||",
    "T06asmahsuu:2822": " sa sarvalokaṃ suviśuddhadarśanairakalpabodhairabhibhūya sarvathā |",
    "T06asmahsuu:2823": " mahāndhakāraṃ vidhamayya bhāsate jaganmahāditya ivātyudārataḥ || Msa_14.49",
    "T06asmahsuu:2824": " ebhistribhiḥ ślokairavavādamāhātmyaṃ darśayati |",
    "T06asmahsuu:2825": " yo hi dharmamukhaśrotasyavavādaṃ labhate tasya nityaṃ buddhadarśanaṃ bhavati |",
    "T06asmahsuu:2826": " tataścāsamaṃ dharmaśravaṇaṃ |",
    "T06asmahsuu:2827": " yato 'syātyarthaṃ prasādaḥ prasādavegairāpyāyitacetasastannityadarśanaṃ buddhānāṃ mahārthaṃ bhavati |",
    "T06asmahsuu:2828": " śeṣaṃ gatārtham |",
    "T06asmahsuu:2829": " buddhāḥ samyakpraśaṃsāṃ vidadhati satataṃ svārthasamyakprayukte,",
    "T06asmahsuu:2830": " nindāmīrṣyāprayukte sthitivicapare cāntarāyānukūlān |",
    "T06asmahsuu:2831": " dharmān sarvaprakārānvidhivadiha jinā darśayantyagrasattve,",
    "T06asmahsuu:2832": " yān varjyāsevya yoge bhavati vipulatā saugate śāsane 'smim || Msa_14.50 ||",
    "T06asmahsuu:2833": " caturvidhāmanuśāsanīmetena ślokena darśayati |",
    "T06asmahsuu:2834": " adhiśīlamadhikṛtya samyaksvārthaprayukte bodhisattve praśaṃsāvidhānataḥ |",
    "T06asmahsuu:2835": " adhicittamadhiprajñaṃ cādhikṛtya sthitivicayapare tadantarāyāṇāṃ",
    "T06asmahsuu:2836": " (MSA_Bagchi 95) tadanukūlānāṃ ca sarvaprakārāṇāṃ dharmāṇāṃ deśanataḥ |",
    "T06asmahsuu:2837": " yānvarjyāsevyetyantarāyānanukūlāṃśca yathākramaṃ |",
    "T06asmahsuu:2838": " yoga iti śamathavipaśyanābhāvanāyāṃ |",
    "T06asmahsuu:2839": " iti satataśubhācayaprapūrṇaḥ suvipulametya sa cetasaḥ samādhiṃ |",
    "T06asmahsuu:2840": " munisatatamahāvavādalabdho bhavati guṇārṇavapārago 'grasattvaḥ ||",
    "T06asmahsuu:2841": " nigamanaśloko gatārthaḥ |",
    "T06asmahsuu:2842": " || mahāyānasūtrālaṃkāre avavādānuśāsanyadhikāraścaturdaśaḥ ||",
    "T06asmahsuu:2843": " (MSA_Bagchi 96)",
    "T06asmahsuu:2844": " pañcadaśo 'dhikāraḥ",
    "T06asmahsuu:2845": " uddānam adhimukterbahulatā dharmaparyeṣṭideśane pratipattistathā samyagavavādānuśāsanaṃ || upāyasahitakarmavibhāge catvāraḥ ślokāḥ |",
    "T06asmahsuu:2846": " yathā pratiṣṭhā vanadehiparvatapravāhinīnāṃ pṛthivī samantataḥ |",
    "T06asmahsuu:2847": " tathaiva dānādiśubhasya sarvato budheṣu karma trividhaṃ nirucyate ||",
    "T06asmahsuu:2848": " anena ślokena samutthānopāyaṃ darśayati |",
    "T06asmahsuu:2849": " sarvaprakārasya dānādiśubhasya pāramitābodhipakṣādikasya karmatrayasamutthitatvāt |",
    "T06asmahsuu:2850": " budheṣviti bodhisattveṣu |",
    "T06asmahsuu:2851": " vanādigrahaṇamupabhojyā sthirasthiravastunidarśanārtham |",
    "T06asmahsuu:2852": " suduṣkaraiḥ karmabhirudyatātmanāṃ vicitrarūpairbahukalpanirgataiḥ |",
    "T06asmahsuu:2853": " na kāyavākcittamayasya karmaṇo jinātmajānāṃ bhavatīha saṃnatiḥ || Msa_15.3",
    "T06asmahsuu:2854": " yathā viṣācchasramahāśanād[ne] ripornivārayedātmahitaḥ svamāśrayaṃ |",
    "T06asmahsuu:2855": " nihīnayānādvividhājjinātmajo nivārayetkarma tathā trayātmakaṃ || Msa_15.4",
    "T06asmahsuu:2856": " ābhyāṃ ślokābhyāṃ vyutthānopāyaṃ darśayati |",
    "T06asmahsuu:2857": " mahāyānakhedānyayānapātavyutthānādyathākramaṃ |",
    "T06asmahsuu:2858": " saṃnatiḥ kheda ityarthaḥ |",
    "T06asmahsuu:2859": " viṣādisādharmyaṃ hīnayānapratisaṃyuktasya karmaṇo hīnayānacittapariṇāmanāt mahāyāne kuśalamūlasamucchedanāt anutpannakuśalamūlānutpādāya |",
    "T06asmahsuu:2860": " utpanna",
    "T06asmahsuu:2861": " kuśalamūla[sa?]sya dhvaṃsanāt |",
    "T06asmahsuu:2862": " buddhatvasaṃpatprāptivibandhanācca |",
    "T06asmahsuu:2863": " na karmiṇaḥ karma na karmaṇaḥ kriyāṃ sadāvikalpaḥ samudīkṣate tridhā |",
    "T06asmahsuu:2864": " tato 'sya tatkarma viśuddhipāragaṃ bhavatyanantaṃ tadupāyasaṃgrahāt ||",
    "T06asmahsuu:2865": " anena ślokena caturthena viśuddhyupāyaṃ karmaṇo darśayati |",
    "T06asmahsuu:2866": " maṇḍalapariśuddhitaḥ kartṛkarmakriyāṇāmanupalambhāt |",
    "T06asmahsuu:2867": " anantamityakṣayam |",
    "T06asmahsuu:2868": " || mahāyānasūtrālaṃkāra upāyasahitakarmādhikāraḥ pañcadaśaḥ ||",
    "T06asmahsuu:2869": " (MSA_Bagchi 97)",
    "T06asmahsuu:2870": " ṣoḍaśo 'dhikāraḥ",
    "T06asmahsuu:2871": " pāramitāprabhedasaṃgrahe uddānaślokaḥ |",
    "T06asmahsuu:2872": " sāṃkhyātha tallalakṣaṇamānupūrvī niruktirabhyāsaguṇaśca tāsāṃ |",
    "T06asmahsuu:2873": " prabhedanaṃ saṃgrahaṇaṃ vipakṣo jñeyo guṇo 'nyonyaviniścayaśca || Msa_16.1",
    "T06asmahsuu:2874": " saṃkhyāvibhāge ṣaṭ ślokāḥ |",
    "T06asmahsuu:2875": " bhogātmabhāvasaṃpatparicārārambhasaṃpadabhyudayaḥ |",
    "T06asmahsuu:2876": " kleśāvaśagatvamapi ca kṛtyeṣu sadāviparyāsaḥ || Msa_16.2 ||",
    "T06asmahsuu:2877": " iti prathamaḥ |",
    "T06asmahsuu:2878": " tatra catasṛbhiḥ pāramitābhiścaturvidho 'bhyudayaḥ |",
    "T06asmahsuu:2879": " dānena bhogasaṃpat |",
    "T06asmahsuu:2880": " śīlenātmabhāvasaṃpat |",
    "T06asmahsuu:2881": " kṣāntyā paricārasaṃpat |",
    "T06asmahsuu:2882": " tathā hi tadāsevanādāyatyād[tyāṃ] bahujanasupriyo bhavati |",
    "T06asmahsuu:2883": " vīryeṇārambhasaṃpat sarvakarmāntasaṃpattitaḥ |",
    "T06asmahsuu:2884": " pañcamyā kleśāvaśagatvaṃ dhyānena kleśaviṣkambhanāt |",
    "T06asmahsuu:2885": " ṣaṣṭhyā kṛtyeṣvaviparyāsaḥ sarvakāryayathābhūtaparijñānāt |",
    "T06asmahsuu:2886": " ityabhyudayaḥ tatra cāsaṃkleśamaviparītakṛtyārambhaṃ cādhikṛtya ṣaṭ pāramitā vyavasthitāḥ",
    "T06asmahsuu:2887": " sattvārtheṣu suyuktastyāgānupaghātamarṣaṇaiḥ kurute |",
    "T06asmahsuu:2888": " sanidānasthitimuktyā ātmārthaṃ sarvathā carati || Msa_16.3 ||",
    "T06asmahsuu:2889": " iti dvitīyaḥ |",
    "T06asmahsuu:2890": " sattvārtheṣu samyakprayukto bodhisattvastisṛbhirdānaśīlakṣāntipāramitābhiryathākramaṃ tyāgenānupaghātenopaghātamarṣaṇena ca sattvārthaṃ kurute |",
    "T06asmahsuu:2891": " tisṛbhiḥ sanidānatayā [sanidānayā] cittasthityā vimuktyā ca sarvaprakāramātmārthaṃ carati",
    "T06asmahsuu:2892": " vīryaṃ niśritya yathākramaṃ dhyānaprajñābhyāsa[ma]samāhitasya",
    "T06asmahsuu:2893": " cittasya samavadhānāt samāhitasya mocanāt |",
    "T06asmahsuu:2894": " iti parārthamātmārthaṃ cārabhya ṣaṭ pāramitāḥ |",
    "T06asmahsuu:2895": " avighātairaviheṭhairviheṭhasaṃmarṣaṇaiḥ kriyākhedaiḥ |",
    "T06asmahsuu:2896": " āvarjanaiḥ sulapitaiḥ parārtha ātmārthaṃ etasmāt || Msa_16.4 ||",
    "T06asmahsuu:2897": " iti tṛtīyaḥ |",
    "T06asmahsuu:2898": " dānādibhirbodhisattvasya sakalaḥ parārtho bhavati |",
    "T06asmahsuu:2899": " yathākramaṃ pareṣāmupakaraṇāvidhātaiḥ |",
    "T06asmahsuu:2900": " aviheṭhaiḥ viheṭhanāmarṣaṇaiḥ |",
    "T06asmahsuu:2901": " sāhāyya kriyāsvakhedaiḥ ṛddhyādiprabhāvāvarjanaiḥ subhāṣitasulapitaiśca saṃśayacchedanāt |",
    "T06asmahsuu:2902": " etasmātparārthāt bodhisattvasyātmārtho bhavati |",
    "T06asmahsuu:2903": " parākāryasvakāryatvānmahābodhiprāptitaśca |",
    "T06asmahsuu:2904": " iti sakalaparārthādhikārāt ṣaṭ pāramitāḥ |",
    "T06asmahsuu:2905": " (MSA_Bagchi 98)",
    "T06asmahsuu:2906": " bhogeṣu cānabhiratistīvrā gurutādvaye akhedaśca |",
    "T06asmahsuu:2907": " yogaśca nirvikalpaḥ samastamidamuttamaṃ yānaṃ || Msa_16.5 ||",
    "T06asmahsuu:2908": " iti caturthaḥ |",
    "T06asmahsuu:2909": " dānena bodhisattvasya bhogeṣvabhi[ṣvanabhi]ratirnirapekṣatvāt |",
    "T06asmahsuu:2910": " śīlasamādānena bodhisattvaśikṣāsu tīvrā gurutā |",
    "T06asmahsuu:2911": " kṣāntyā vīryeṇa cākhedo dvaye yathākramaṃ duḥkhe ca sattvāsattvakṛte kuśalaprayoge ca |",
    "T06asmahsuu:2912": " dhyānaprajñāyāṃ[bhyāṃ] nirvikalpo yogaḥ śamathavipaśyanāsaṃgṛhītaḥ |",
    "T06asmahsuu:2913": " etāvacca samasta [mahāyānam iti?] mahāyānasaṃgrahādhikārāt ṣaṭ pāramitāḥ |",
    "T06asmahsuu:2914": " viṣayeṣvasaktimārgastadāptivikṣepasaṃyameṣvaparaḥ |",
    "T06asmahsuu:2915": " sattvāvisṛjanavardhana āvaraṇaviśodhaneṣvaparaḥ || Msa_16.6 ||",
    "T06asmahsuu:2916": " iti pañcamaḥ |",
    "T06asmahsuu:2917": " tatra dānaṃ viṣayeṣvasaktimārgastyāgābhyāsena tatsaktivigamāt |",
    "T06asmahsuu:2918": " śīlaṃ tadāptivikṣepasaṃyameṣu bhikṣusaṃvarasthasya viṣayaprāptaye sarvakarmāntavikṣepāṇāmapravṛtteḥ",
    "T06asmahsuu:2919": " kṣāntiḥ sattvānutsarge sarvo[vā]pakāraduḥkhānudvegāt |",
    "T06asmahsuu:2920": " vīryaṃ kuśalavivardhana ārabdhavīryasya tadbuddhigamanāt |",
    "T06asmahsuu:2921": " dhyānaṃ prajñā cāvaraṇaviśodhaneṣu mārgastābhyāṃ kleśajñeyāvaraṇaviśodhanāt |",
    "T06asmahsuu:2922": " mārga ityupāyaḥ |",
    "T06asmahsuu:2923": " evaṃ sarvākāramārgādhikārāt ṣaṭ pāramitāḥ |",
    "T06asmahsuu:2924": " śikṣātrayamadhikṛtya ca ṣaṣṭ pāramitā jinaiḥ samākhyātāḥ |",
    "T06asmahsuu:2925": " ādyā tisro dvedhā antyadvayatastisṛṣvekā || Msa_16.7 ||",
    "T06asmahsuu:2926": " iti ṣaṣṭhaḥ |",
    "T06asmahsuu:2927": " tatrādyā adhiśīlaṃ śikṣā tisraḥ pāramitāḥ sasaṃbhārasaparivāragrahaṇāt |",
    "T06asmahsuu:2928": " dānena hi bhoganirapekṣaḥ śīlaṃ samādatte samāttaṃ ca kṣāntyā rakṣatyākruṣṭāpratyākrośanādibhiḥ",
    "T06asmahsuu:2929": " dvidhetyadhicittamadhiprajñaṃ ca śikṣā sā antena dvayena saṃgṛhītā yathākramaṃ dhyānena prajñayā ca |",
    "T06asmahsuu:2930": " tisṛṣvapi śikṣāsvekā vīryapāramitā veditavyā |",
    "T06asmahsuu:2931": " sarvāsāṃ vīryasahāyatvāt |",
    "T06asmahsuu:2932": " lakṣaṇavibhāge ślokāḥ ṣaṭ |",
    "T06asmahsuu:2933": " dānaṃ vipakṣahīnaṃ jñānena gataṃ ca nirvikalpena |",
    "T06asmahsuu:2934": " sarvecchāparipūrakamapi sattvavipācakaṃ tredhā || Msa_16.8 ||",
    "T06asmahsuu:2935": " bodhisattvānāṃ dānaṃ caturvidhalakṣaṇaṃ |",
    "T06asmahsuu:2936": " vipakṣahīnaṃ tā[mā]tsaryasya",
    "T06asmahsuu:2937": " prahīṇatvāt |",
    "T06asmahsuu:2938": " nirvikalpajñānasahagataṃ dharma nairātmyaprativedhayogāt sarvecchāparipūrakaṃ yo yadicchati tasmai tasya dānāt |",
    "T06asmahsuu:2939": " sattvaparipācakaṃ tredhā dānena sattvān saṃgṛhya triṣu yāneṣu yathābhavyaniyojanāt |",
    "T06asmahsuu:2940": " (MSA_Bagchi 99)",
    "T06asmahsuu:2941": " śīlaṃ vipakṣahīnaṃ jñānena gataṃ ca nirvikalpena |",
    "T06asmahsuu:2942": " sarvecchāparipūrakamapi sattvavipācakaṃ tredhā || Msa_16.9 ||",
    "T06asmahsuu:2943": " kṣāntirvipakṣahīnā jñānena gatā ca nirvikalpena |",
    "T06asmahsuu:2944": " sarvecchāparipūrā api sattvavipācikā tredhā || Msa_16.10 ||",
    "T06asmahsuu:2945": " vīryaṃ vipakṣahīnaṃ jñānena gataṃ ca nirvikalpena |",
    "T06asmahsuu:2946": " sarvecchaparipūrakamapi sattvavipācakaṃ tredhā || Msa_16.11 ||",
    "T06asmahsuu:2947": " dhyānaṃ vipakṣahīnaṃ jñānena gataṃ ca nirvikalpena |",
    "T06asmahsuu:2948": " sarvecchāparipūrakamapi sattvavipācakaṃ tredhā || Msa_16.12 ||",
    "T06asmahsuu:2949": " prajñā vipakṣahīnā jñānena gatā ca nirvikalpena |",
    "T06asmahsuu:2950": " sarvecchāparipūrā api sattvavipācikā tredhā || Msa_16.13 ||",
    "T06asmahsuu:2951": " yathā dānalakṣaṇaṃ caturvidhamevaṃ śīlādīnāṃ veditavyam |",
    "T06asmahsuu:2952": " eṣāṃ tu vipakṣā dauḥśīlyaṃ krodhaḥ kauśīdyaṃ vikṣepo dauṣprajñyaṃ yathākramaṃ |",
    "T06asmahsuu:2953": " sarvecchāparipūrakatvaṃ śīlādibhiḥ pareṣāṃ",
    "T06asmahsuu:2954": " sarvakāyavāksaṃyamāparādhamarṣaṇasāhāyyamanorathasaṃśayacchedanecchāparipūraṇāt",
    "T06asmahsuu:2955": " | sattvaparipācakatvaṃ śīlādibhirāvarjya triṣu yāneṣu paripācanāt |",
    "T06asmahsuu:2956": " anukramavibhāge ślokaḥ |",
    "T06asmahsuu:2957": " pūrvottaraviśrayataścotpattestatkrameṇa nirdeśaḥ |",
    "T06asmahsuu:2958": " hīnotkarṣasthānādaudārikasūkṣmataścāpi || Msa_16.14 ||",
    "T06asmahsuu:2959": " tribhiḥ kāraṇaisteṣāṃ dānādīnāṃ krameṇa nirdeśaḥ |",
    "T06asmahsuu:2960": " pūrvasaṃniśrayeṇottarasyotpatteḥ |",
    "T06asmahsuu:2961": " bhoganirapekṣo hi śīlaṃ samātte śīlavān kṣamo bhavati kṣamāvān vīryamārabhate ārabdhavīryaḥ samādhimutpādayati samāhitacitto yathābhūtaṃ prajānāti |",
    "T06asmahsuu:2962": " pūrvasya ca hīnatvāt uttarasyotkarṣasthānatvāt |",
    "T06asmahsuu:2963": " hīnaṃ hi dānamutkṛṣṭaṃ śīlamevaṃ yāvaddhīnaṃ dhyānamutkṛṣṭā prajñeti |",
    "T06asmahsuu:2964": " pūrvasya caudārikatvāduttarasyasūkṣmatvāt |",
    "T06asmahsuu:2965": " audārikaṃ hi dānaṃ supraveśatvāt sukaratvācca |",
    "T06asmahsuu:2966": " sūkṣmaṃ jñīlaṃ tato duṣpraveśatvād duṣkaratvācca |",
    "T06asmahsuu:2967": " evaṃ yāvadaudārikaṃ dhyānaṃ sūkṣmā prajñeti |",
    "T06asmahsuu:2968": " nirvacanavibhāge ślokaḥ |",
    "T06asmahsuu:2969": " dāridyasyāpanayācchaityasya ca lambhanāt kṣayāt kruddheḥ |",
    "T06asmahsuu:2970": " varayogamanodhāraṇaparamāthajñānataścoktiḥ || Msa_16.15 ||",
    "T06asmahsuu:2971": " dāridyamapanayatīti dānaṃ |",
    "T06asmahsuu:2972": " śaityaṃ lambhayatīti śīlaṃ tadvato viṣayanimittakleśaparidāhābhāvāt |",
    "T06asmahsuu:2973": " kṣayaḥ kruddheriti kṣāntistayā krodhakṣayāt |",
    "T06asmahsuu:2974": " vareṇa yojayatīti vīryaṃ kuśaladharmayojanāt |",
    "T06asmahsuu:2975": " dhārayatyadhyātmaṃ mana iti dhyānaṃ |",
    "T06asmahsuu:2976": " paramārtha[rthaṃ] jānātyanayeti prajñā |",
    "T06asmahsuu:2977": " (MSA_Bagchi 100)",
    "T06asmahsuu:2978": " bhāvanāvibhāge ślokaḥ |",
    "T06asmahsuu:2979": " bhāvanopadhimāśritya manaskāraṃ tathāśayaṃ |",
    "T06asmahsuu:2980": " upāyaṃ ca vibhutvaṃ ca sarvāsāmeva kathyate || Msa_16.16 ||",
    "T06asmahsuu:2981": " pañcavidhā pāramitābhāvanā |",
    "T06asmahsuu:2982": " upadhisaṃniśritā |",
    "T06asmahsuu:2983": " tatropadhisaṃniśritā caturākārā hetusaṃniśritā yo gotrabalena pāramitāsu pratipattyabhyāsaḥ",
    "T06asmahsuu:2984": " vipākasaṃniśritā ca ātmabhāvasaṃpattibalena |",
    "T06asmahsuu:2985": " praṇidhānasaṃniśritā yaḥ pūrvapraṇidhānabalena |",
    "T06asmahsuu:2986": " pratisaṃkhyānasaṃniśratā yaḥ prajñābalena pāramitāsu pratipattyabhyāsaḥ |",
    "T06asmahsuu:2987": " manasikārasaṃniśritā pāramitābhāvanā caturākārā |",
    "T06asmahsuu:2988": " adhimuktimanaskāreṇa sarvapāramitāpratisaṃyuktaṃ sūtrāntamadhimucyamānasya |",
    "T06asmahsuu:2989": " āsvādanāmanaskāreṇa labdhāḥ pāramitā āsvādayato guṇasaṃdarśayogena |",
    "T06asmahsuu:2990": " anumodanāmanaskāreṇa sarvalokadhātuṣu sarvasattvānāṃ dānādikamanumodamānasya |",
    "T06asmahsuu:2991": " abhinandanāmanaskāreṇātmanaḥ sattvānāṃ cānāgataṃ pāramitāviśeṣamabhinandamānasya |",
    "T06asmahsuu:2992": " āśayasaṃniśritā pāramitābhāvanā ṣaḍākārā |",
    "T06asmahsuu:2993": " atṛptāśayena vipulāśayena muditāśayena upakārāśayena nirlepāśayena kalyāṇāśayena ca |",
    "T06asmahsuu:2994": " tatra bodhisattvasya dāne",
    "T06asmahsuu:2995": " 'tṛptāśayo yadbodhisattva ekasattvasyaikakṣaṇe gaṃgānadībālukāsamān",
    "T06asmahsuu:2996": " lokadhātūn saptaratnaparipūrṇān kṛtvā pratipādayet |",
    "T06asmahsuu:2997": " gaṃgānadībālikāsamāṃścātmabhāvān |",
    "T06asmahsuu:2998": " evaṃ ca pratikṣaṇaṃ gaṃgānadīvālikāsamānkalpānpratipādayet |",
    "T06asmahsuu:2999": " yathā caikasya sattvasyaivaṃ yāvān sattvadhāturanuttarāyāṃ samyaksaṃbodhau paripācayitavyastamanena paryāyeṇa pratipādayet |",
    "T06asmahsuu:3000": " atṛpta eva bodhisattvasya dānāśaya iti |",
    "T06asmahsuu:3001": " ya evaṃrūpa āśayo 'yaṃ bodhisattvasya dāne 'tṛptāśayaḥ |",
    "T06asmahsuu:3002": " na ca bodhisattva evaṃrūpāṃ dānaparaṃparāṃ kṣaṇamātramapi hāpayati |",
    "T06asmahsuu:3003": " na vicchinattyā bodhimaṇḍaniṣadanāditi |",
    "T06asmahsuu:3004": " ya evaṃrūpa āśayo 'yaṃ bodhisattvasya dāne vipulāśaya iti |",
    "T06asmahsuu:3005": " muditataraśca bodhisattvo bhavati tānsattvāndānena tathānugṛhṇan |",
    "T06asmahsuu:3006": " na tveva te satvāstena dānenānugṛhyamāṇā iti |",
    "T06asmahsuu:3007": " ya evaṃrūpa āśayo 'yaṃ bodhisattvasya dāne muditāśayaḥ |",
    "T06asmahsuu:3008": " upakārakatarāṃśca sa bodhisattvastānsattvānātmanaḥ samanupaśyati |",
    "T06asmahsuu:3009": " yeṣāṃ tathā dānenopakaroti nātmānaṃ |",
    "T06asmahsuu:3010": " teṣāmanuttarasamyaksaṃbodhyupastambhatāmupādāya iti |",
    "T06asmahsuu:3011": " ya evaṃrūpa āśayo 'yaṃ bodhisattvasya dāne upakārāśayaḥ |",
    "T06asmahsuu:3012": " na ca bodhisattvaḥ sattveṣu tathā vipulamapi dānamayaṃ puṇyamabhisaṃskṛtya pratikāreṇa vā",
    "T06asmahsuu:3013": " artho[rthī] bhavati vipākena vā iti |",
    "T06asmahsuu:3014": " ya evaṃrūpa āśayo 'yaṃ",
    "T06asmahsuu:3015": " bodhisattvasya dānapāramitābhāvanāyāṃ nirlepāśayaḥ |",
    "T06asmahsuu:3016": " yadbodhisattvastathā vipulasyāpi dānaskandhasya vipākaṃ satveṣvabhinandati nātmanaḥ |",
    "T06asmahsuu:3017": " sarvasattvasādhāraṇaṃ ca kṛtvānuttarāyāṃ samyaksaṃbodhau pariṇāmayati iti",
    "T06asmahsuu:3018": " | ya evaṃrūpa āśayo 'yaṃ bodhisattvasya dānapāramitābhāvanāyāṃ kalyāṇāśayaḥ |",
    "T06asmahsuu:3019": " tatra bodhisattvasya (MSA_Bagchi 101)",
    "T06asmahsuu:3020": " śīlapāramitābhāvanāyāṃ yāvatprajñāpāramitābhāvanāyāmatṛptāśayaḥ |",
    "T06asmahsuu:3021": " yadvodhisattvo gaṃgānadībālikāsameṣvātmabhāveṣu gaṃgānadībālikāsamakalpāyuṣpramāṇeṣu sarvopakaraṇanirantaravighātī trisāhasramahāsāhasralokadhātāvagnipratipūrṇe caturvidhamīryāpathaṃ kalpayannekaṃ śīlapāramitākṣaṇaṃ yāvatprajñāpāramitākṣaṇaṃ bhāvayedetena paryāyeṇa yāvāṃśchīlaskandho yāvān ca prajñāskandho yenānuttarāṃ samyaksaṃbodhimabhisaṃbudhyate śīlaskandhaṃ yāvatprajñāskandhaṃ bhāvayedatṛpta eva bodhisattvasya śīlapāramitābhāvanāyāmāśayo yāvatprajñāpāramitābhāvanāyāmāśaya iti |",
    "T06asmahsuu:3022": " ya evaṃrūpa āśayo 'yaṃ",
    "T06asmahsuu:3023": " bodhisattvasya śīlapāramitābhāvanāyāmatṛptāśayo yāvatprajñāpāramitābhāvanāyāmatṛptāśayaḥ |",
    "T06asmahsuu:3024": " yadbodhisattvastāṃ śīlapāramitābhāvanāparaṃparāṃ yāvatprajñāpāramitābhāvanāparaṃparāmābodhimaṇḍaniṣadanānna sraṃsayati na vicchinatti iti |",
    "T06asmahsuu:3025": " ya evaṃrūpa āśayo 'yaṃ bodhisattvasya śīlapāramitābhāvanāyāṃ yāvatprajñāpāramitābhāvanāyāṃ vipulāśayaḥ |",
    "T06asmahsuu:3026": " muditataraśca bodhisattvo bhavati tayā śīlapāramitābhāvanayā yāvatprajñāpāramitābhāvanayā sattvānanugṛhṇan |",
    "T06asmahsuu:3027": " na tveva[vaṃ] te sattvā anugṛhyamāṇā iti |",
    "T06asmahsuu:3028": " ya evaṃrūpa āśayo 'yaṃ bodhisattvasya śīlapāramitābhāvanāyāṃ yāvatprajñāpāramitābhāvanāyāṃ muditāśayaḥ |",
    "T06asmahsuu:3029": " upakārakatarāṃśca bodhisattvastān sattvānātmanaḥ samanupaśyati |",
    "T06asmahsuu:3030": " yeṣāṃ tathā śīlapāramitābhāvanayā yāvatprajñāpāramitābhāvanayā upakaroti nātmānaṃ |",
    "T06asmahsuu:3031": " teṣāmanuttarasamyaksaṃbodhyupastambhatāmupādāya iti |",
    "T06asmahsuu:3032": " ya evaṃrūpa āśayo 'yaṃ bodhisattvasya śīlapāramitābhāvanāyāṃ yāvatprajñāpāramitābhāvanāyāmupakārāśayaḥ",
    "T06asmahsuu:3033": " na ca bodhisattvastathā vipulamapi śīlapāramitābhāvanāmayaṃ yāvatprajñāpāramitābhāvanāmayaṃ puṇyamabhisaṃskṛtya pratikāreṇa vārthī bhavati vipāke na vā iti |",
    "T06asmahsuu:3034": " ya evaṃrūpa āśayo 'yaṃ bodhisattvasya śīlāpāramitābhāvanāyāṃ yāvatprajñāpāramitābhāvanāyāṃ nirlepāśayaḥ |",
    "T06asmahsuu:3035": " tatra yadbodhisattva evaṃ śīlapāramitābhāvanāmayasya yāvatprajñāpāramitābhāvanāmayapuṇyaskandhasya vipākaṃ sattveṣvevābhinandati nātmanaḥ |",
    "T06asmahsuu:3036": " sarvasattvasādhāraṇaṃ ca kṛtvānuttarāyāṃ samyaksambodhau pariṇāmayatīti |",
    "T06asmahsuu:3037": " ya evaṃrūpa āśayo 'yaṃ",
    "T06asmahsuu:3038": " bodhisattvasya śīlapāramitābhāvanāyāṃ yāvatprajñāpāramitābhāvanāyāṃ kalyāṇāśayaḥ |",
    "T06asmahsuu:3039": " upāyasaṃniśritā bhāvanā tryākārā |",
    "T06asmahsuu:3040": " nirvikalpena jñānena trimaṇḍalapariśuddhipratyavekṣaṇatāmupādāya |",
    "T06asmahsuu:3041": " tathā hi sa upāyaḥ sarvamanasikārāṇāmabhiniṣpattaye |",
    "T06asmahsuu:3042": " vibhutvasaṃniśritā pāramitābhāvanā tryākārā |",
    "T06asmahsuu:3043": " kāyavibhutvataḥ |",
    "T06asmahsuu:3044": " caryāvibhutvataḥ |",
    "T06asmahsuu:3045": " deśanāvibhutvataśca |",
    "T06asmahsuu:3046": " tatra kāyavibhutvaṃ tathāgate dvau kāyau draṣṭavyau svābhāvikaḥ sāṃbhogikaśca |",
    "T06asmahsuu:3047": " tatra caryāvibhutvaṃ nairmāṇikaḥ kāyo draṣṭavyaḥ |",
    "T06asmahsuu:3048": " yena sarvākārāṃ sarvasattvānāṃ sahadhārmikacaryāṃ darśayati |",
    "T06asmahsuu:3049": " deśanāvibhutvaṃ ṣaṭpāramitāsarvākāradeśanāyāmavyāghātaḥ |",
    "T06asmahsuu:3050": " prabhedasaṃgrahe dvādaśaślokāḥ |",
    "T06asmahsuu:3051": " dānādīnāṃ pratyekaṃ ṣaḍarthaprabhedataḥ |",
    "T06asmahsuu:3052": " (MSA_Bagchi 102) ṣaḍarthāḥ svabhāvahetuphalakarmayogavṛttyarthāḥ |",
    "T06asmahsuu:3053": " tatra dānaprabhede dvau ślokau |",
    "T06asmahsuu:3054": " pratipādanamarthasya cetanā mūlaniścitā |",
    "T06asmahsuu:3055": " bhogātmabhāvasaṃpattī dvayānugrahapūrakaṃ || Msa_16.17 ||",
    "T06asmahsuu:3056": " amātsaryayutaṃ tacca dṛṣṭadharmāmiṣābhaye |",
    "T06asmahsuu:3057": " dānameva[vaṃ] parijñāya paṇḍitaḥ samudānayet || Msa_16.18 ||",
    "T06asmahsuu:3058": " arthapratipādanaṃ pratigrāhakeṣu dānasya svabhāvaḥ |",
    "T06asmahsuu:3059": " alobhādisahajā cetanā hetuḥ |",
    "T06asmahsuu:3060": " bhogasaṃpattirātmabhāvasaṃpattiścāyurādisaṃgṛhītā phalaṃ pañcasthānasūtravat |",
    "T06asmahsuu:3061": " svaparānugraho mahābodhisaṃbhāraparipūriśca karma |",
    "T06asmahsuu:3062": " amātsaryayogo amatsariṣu vartate |",
    "T06asmahsuu:3063": " dṛṣṭadharmāmiṣābhayapradānaprabhedena ceti vṛttiḥ |",
    "T06asmahsuu:3064": " śīlaprabhede dvau ślokau |",
    "T06asmahsuu:3065": " ṣaḍaṅga[ṅgaṃ]śamabhāvāntaṃ sugatisthitidāyakaṃ |",
    "T06asmahsuu:3066": " pratiṣṭhāśāntanirbhītaṃ puṇyasaṃbhārasaṃyutaṃ || Msa_16.19 ||",
    "T06asmahsuu:3067": " saṃketadharmatālabdhaṃ saṃvarastheṣu vidyate |",
    "T06asmahsuu:3068": " śīlamevaṃ parijñāya paṇḍitaḥ samudānayet || Msa_16.20 ||",
    "T06asmahsuu:3069": " ṣaḍaṅgamiti svabhāvaḥ |",
    "T06asmahsuu:3070": " ṣaḍaṅgīti śīlavān viharati yāvatsamādāya śikṣate śikṣāpadeṣviti |",
    "T06asmahsuu:3071": " śamabhāvāntamiti hetuḥ |",
    "T06asmahsuu:3072": " nirvāṇābhiprāyeṇa samādānāt |",
    "T06asmahsuu:3073": " sugatisthitidāyakamiti phalaṃ |",
    "T06asmahsuu:3074": " śīlena sugatigamanāt |",
    "T06asmahsuu:3075": " avipratisārādikrameṇa cittasthitilābhācca |",
    "T06asmahsuu:3076": " pratiṣṭhāśāntanirbhītamiti karma |",
    "T06asmahsuu:3077": " śīlaṃ hi sarvaguṇānāṃ pratiṣṭhā bhavati |",
    "T06asmahsuu:3078": " kleśaparidāhaśāntyā ca śāntaṃ |",
    "T06asmahsuu:3079": " prāṇātipātādipratyayānāṃ ca bhayāvadyavairāṇāmaprasavānnirbhītaṃ",
    "T06asmahsuu:3080": " | puṇyasaṃbhārasaṃyutamiti yogaḥ sarvakālaṃ",
    "T06asmahsuu:3081": " kāyavāṅmanaskarmasamāva[ca]raṇāt |",
    "T06asmahsuu:3082": " saṃketadharmatālabdhaṃ saṃvarastheṣu vidyata iti vṛttistatra saṃketalabdhaṃ prātimokṣasaṃvarasaṃgṛhītaṃ",
    "T06asmahsuu:3083": " dharmatāpratilabdhaṃ dhyānānāsravasaṃvarasaṃgṛhītameṣāsya prabhedavṛttiḥ trividhena prabhedena vartanāt |",
    "T06asmahsuu:3084": " saṃvarastheṣu vidyata ityācā[dhā]ravṛttiḥ",
    "T06asmahsuu:3085": " kṣāntiprabhede dvau ślokau |",
    "T06asmahsuu:3086": " marṣādhivāsanajñānaṃ kāruṇyāddharmasaṃśrayāt |",
    "T06asmahsuu:3087": " pañcānuśaṃsamākhyātaṃ dvayorarthakaraṃ ca tat || Msa_16.21 ||",
    "T06asmahsuu:3088": " tapaḥ prābalyasaṃyuktaṃ teṣu tattrividhaṃ mataṃ |",
    "T06asmahsuu:3089": " kṣāntimevaṃ parijñāya paṇḍitaḥ samudānayet || Msa_16.22 ||",
    "T06asmahsuu:3090": " (MSA_Bagchi 103)",
    "T06asmahsuu:3091": " marṣādhivāsajñānamiti trividhāyāḥ kṣānteḥ svabhāvaḥ |",
    "T06asmahsuu:3092": " apakāramarṣaṇakṣāntermarṣaṇaṃ marṣa iti kṛtvā |",
    "T06asmahsuu:3093": " duḥkhādhivāsakṣānterdharmanidhyānakṣānteśca yathākramaṃ |",
    "T06asmahsuu:3094": " kārūṇyāddharmasaṃśrayāditi hetuḥ |",
    "T06asmahsuu:3095": " dharmasaṃśrayaḥ punaḥ |",
    "T06asmahsuu:3096": " śīlasamādānaṃ śrutaparyavāptiśca |",
    "T06asmahsuu:3097": " pañcānuśaṃsamākhyātamiti phalaṃ |",
    "T06asmahsuu:3098": " yathoktaṃ sūtre |",
    "T06asmahsuu:3099": " pañcānuśaṃsāḥ kṣāntau |",
    "T06asmahsuu:3100": " na vairabahulo bhavati |",
    "T06asmahsuu:3101": " na bhedabahulo bhavati |",
    "T06asmahsuu:3102": " sukhasaumanasyabahulo bhavati |",
    "T06asmahsuu:3103": " avipratisārī kālaṃ karoti |",
    "T06asmahsuu:3104": " kāyasya ca bhedāt sugatau svargaloke deveṣūpapadyate iti |",
    "T06asmahsuu:3105": " dvayorarthakaraṃ ca taditi marṣādhivāsanamityadhikṛtaṃ idaṃ karma |",
    "T06asmahsuu:3106": " yathoktam |",
    "T06asmahsuu:3107": " dvayorarthaṃ sa kurūte ātmanaśca parasya ca |",
    "T06asmahsuu:3108": " yaḥ paraṃ kupitaṃ jñātvā svayaṃ tatropaśāmyati || iti ||",
    "T06asmahsuu:3109": " tapaḥ prābalyasaṃyuktamiti yogaḥ |",
    "T06asmahsuu:3110": " yathoktaṃ |",
    "T06asmahsuu:3111": " kṣāntiḥ paramaṃ tapa iti |",
    "T06asmahsuu:3112": " teṣu tadityādhāravṛttiḥ kṣamiṣu tadvṛtteḥ |",
    "T06asmahsuu:3113": " trividhaṃ matamiti prabhedavṛttistrividhakṣāntiprabhedena yathoktaṃ prāk |",
    "T06asmahsuu:3114": " vīryaprabhede dvau ślokau |",
    "T06asmahsuu:3115": " utsāhaḥ kuśale samyak śraddhācchandapratiṣṭhitaḥ |",
    "T06asmahsuu:3116": " smṛtyādiguṇavṛddhau ca saṃkleśaprātipakṣikaḥ || Msa_16.23 ||",
    "T06asmahsuu:3117": " alobhādiguṇopetasteṣu saptavidhaśca saḥ |",
    "T06asmahsuu:3118": " vīryamevaṃ parijñāya paṇḍitaḥ samudānayeta || Msa_16.24 ||",
    "T06asmahsuu:3119": " utsāhaḥ kuśale samyagiti svabhāvaḥ |",
    "T06asmahsuu:3120": " kuśala iti tadanyakṛtyotsāhavyudāsātha[rthaṃ]",
    "T06asmahsuu:3121": " samyagityanyatīrthikamokṣārthotsāhavyudāsārthaṃ |",
    "T06asmahsuu:3122": " śraddhācchandapratiṣṭhita iti hetuḥ śraddadhāno hyatīva[hyarthiko]",
    "T06asmahsuu:3123": " vīryamārabhati |",
    "T06asmahsuu:3124": " smṛtyādiguṇavṛddhāviti phalam |",
    "T06asmahsuu:3125": " ārabdhavīryasya smṛtisamādhyādiguṇodbhavāt |",
    "T06asmahsuu:3126": " saṃkleśaprātipakṣika iti karma |",
    "T06asmahsuu:3127": " yathoktam |",
    "T06asmahsuu:3128": " ārabdhavīryastu sukhaṃ viharatyavyavakīrṇaḥ pāpakairakuśalairdharmairiti |",
    "T06asmahsuu:3129": " alobhādiguṇopeta iti yogaḥ |",
    "T06asmahsuu:3130": " teṣvityārabdhavīryeṣu iyamādhāravṛttiḥ |",
    "T06asmahsuu:3131": " saptavidha iti prabhedavṛttiḥ |",
    "T06asmahsuu:3132": " sa punaradhiśīlādi śikṣātraye kāyikaṃ cetasikaṃ ca sātatyena satkṛtya ca yadvīryam |",
    "T06asmahsuu:3133": " dhyānaprabhede dvau ślokau |",
    "T06asmahsuu:3134": " sthitiścetasa adhyātmaṃ smṛtivīryapratiṣṭhitaṃ |",
    "T06asmahsuu:3135": " sukhopapattaye 'bhijñāvihāravaśavartakam || Msa_16.25 ||",
    "T06asmahsuu:3136": " (MSA_Bagchi 104)",
    "T06asmahsuu:3137": " dharmāṇāṃ pramukhaṃ teṣu vidyate trividhaśca saḥ |",
    "T06asmahsuu:3138": " dhyānamevaṃ parijñāya paṇḍitaḥ samudānayet || Msa_16.26 ||",
    "T06asmahsuu:3139": " sthitiścetasa adhyātmamiti svabhāvaḥ |",
    "T06asmahsuu:3140": " smṛtivīryapratiṣṭhitamiti hetuḥ |",
    "T06asmahsuu:3141": " ālambanāsaṃpramoṣe sati vīryaṃ niśritya samāpattyabhinirhārāt |",
    "T06asmahsuu:3142": " sukhopapattaye iti phalaṃ dhyānasyāvyābādhopapattiphalatvāt |",
    "T06asmahsuu:3143": " abhijñāvihāravaśavartakamiti karma |",
    "T06asmahsuu:3144": " dhyānenābhijñāvaśavartanāt |",
    "T06asmahsuu:3145": " āryadivyabrāhmavihāravaśavartanācca |",
    "T06asmahsuu:3146": " dharmāṇāṃ pramukhamiti prāmukhyena yogaḥ |",
    "T06asmahsuu:3147": " yathoktaṃ |",
    "T06asmahsuu:3148": " samādhipramukhāḥ sarvadharmā iti |",
    "T06asmahsuu:3149": " teṣu vidyata iti dhyāyiṣviyamādhāravṛttiḥ |",
    "T06asmahsuu:3150": " triviśca sa iti savitarkaḥ savicāraḥ avitarko vicāramātraḥ |",
    "T06asmahsuu:3151": " avitarko avicāraḥ |",
    "T06asmahsuu:3152": " punaḥ prītisahagataḥ |",
    "T06asmahsuu:3153": " sātasahagataḥ |",
    "T06asmahsuu:3154": " upekṣāsahagataśca |",
    "T06asmahsuu:3155": " iyaṃ prabhedavṛttiḥ |",
    "T06asmahsuu:3156": " prajñāprabhede dvau ślokau |",
    "T06asmahsuu:3157": " samyakpravicayo jñeyaḥ śa[sa]mādhānapratiṣṭhitaḥ |",
    "T06asmahsuu:3158": " suvimokṣāya saṃkleśātprajñājīvasudeśanaḥ || Msa_16.27 ||",
    "T06asmahsuu:3159": " dharmāṇāmuttarasteṣu vidyate trividhaśca saḥ |",
    "T06asmahsuu:3160": " prajñāmevaṃ parijñāya paṇḍitaḥ samudānayet || Msa_16.28 ||",
    "T06asmahsuu:3161": " samyak pravicayo jñeya iti svabhāvaḥ |",
    "T06asmahsuu:3162": " samyagiti na mithyā jñeya iti laukikakṛtyasamyakpravicayavyudāsārthaṃ |",
    "T06asmahsuu:3163": " samādhānapratiṣṭhita iti hetuḥ |",
    "T06asmahsuu:3164": " samāhitacitto yathābhūtaṃ prajānāti |",
    "T06asmahsuu:3165": " yasmātsuvimokṣāya saṃkleśāditi phalaṃ |",
    "T06asmahsuu:3166": " tena hi saṃkleśātsu vimokṣo bhavati |",
    "T06asmahsuu:3167": " laukikahīnalokottaramahālokottareṇa pravicayena |",
    "T06asmahsuu:3168": " prajñājīvasudeśana iti prajñājīvaḥ sudeśanā cāsya karma |",
    "T06asmahsuu:3169": " tena hyanuttara[raḥ] prajñājīvakānāṃ jīvati |",
    "T06asmahsuu:3170": " samyag dharmaṃ deśayatīti |",
    "T06asmahsuu:3171": " dharmāṇāmuttara ityuttaratvena yogaḥ",
    "T06asmahsuu:3172": " | yathoktaṃ |",
    "T06asmahsuu:3173": " prajñottarāḥ sarvadharmā iti |",
    "T06asmahsuu:3174": " teṣu vidyate trividhaśca sa iti vṛttiḥ |",
    "T06asmahsuu:3175": " prājñeṣu vartanāt trividhena ca prabhedena |",
    "T06asmahsuu:3176": " laukiko hīnalokottaro mahālokottaraśca |",
    "T06asmahsuu:3177": " uktaḥ pratyekaṃ dīnādīnāṃ ṣaḍarthaprabhedena prabhedaḥ |",
    "T06asmahsuu:3178": " saṃgrahavibhāge ślokaḥ |",
    "T06asmahsuu:3179": " sarve śuklā dharmā viviptasamāhitobhayā jñeyāḥ |",
    "T06asmahsuu:3180": " dvābhyāṃ dvābhyāṃ dvābhyāṃ pāramitābhyāṃ parigṛhītāḥ || Msa_16.29 ||",
    "T06asmahsuu:3181": " sarve śuklā dharmā dānādidharmāḥ |",
    "T06asmahsuu:3182": " tatra vikṣiptā dvābhyāṃ pāramitābhyāṃ saṃgṛhītāḥ prathamābhyāṃ dānasamādānaśīlayorasamāhitatvāt",
    "T06asmahsuu:3183": " samāhitā dvābhyāṃ paścimābhyāṃ dhyānayathābhūtaprajñayoḥ (MSA_Bagchi 105)",
    "T06asmahsuu:3184": " samāhitatvāt |",
    "T06asmahsuu:3185": " ubhaye dvābhyāṃ kṣāntivīryābhyāṃ |",
    "T06asmahsuu:3186": " tayoḥ samāhitāsamāhitatvāt |",
    "T06asmahsuu:3187": " vipakṣavibhāge ślokāḥ ṣaṭ |",
    "T06asmahsuu:3188": " na ca saktaṃ na ca saktaṃ na ca saktaṃ saktameva na ca dānaṃ |",
    "T06asmahsuu:3189": " na ca saktaṃ na ca saktaṃ na ca saktaṃ bodhisattvānām || Msa_16.30 ||",
    "T06asmahsuu:3190": " saptavidhā saktirdānasya vipakṣaḥ |",
    "T06asmahsuu:3191": " bhogasaktiḥ vilambanasaktiḥ tanmātrasaṃtuṣṭisaktiḥ pakṣapātasaktiḥ[?] pratikārasaktiḥ vipākasaktiḥ",
    "T06asmahsuu:3192": " vipakṣasaktistu tadvipakṣalābhānuśayāsamuddhātāt |",
    "T06asmahsuu:3193": " vikṣepasaktiśca |",
    "T06asmahsuu:3194": " sa punarvikṣepo dvividhaḥ |",
    "T06asmahsuu:3195": " manasikāravikṣepaśca hīnayānaspṛhaṇāt |",
    "T06asmahsuu:3196": " vikalpavikṣepaśca dāyakapratigrāhakadānavikalpanāt |",
    "T06asmahsuu:3197": " ataḥ saptavidhasaktimuktatvāt saptakṛtvo dānasyāsaktatvamuktam |",
    "T06asmahsuu:3198": " na ca saktaṃ na ca saktaṃ na ca saktaṃ saktameva na ca śīlaṃ |",
    "T06asmahsuu:3199": " na ca saktaṃ na ca saktaṃ na ca saktaṃ bodhisattvānām || Msa_16.31 ||",
    "T06asmahsuu:3200": " na ca saktā na ca saktā na ca saktā saktikā na kṣāntiḥ |",
    "T06asmahsuu:3201": " na ca saktā na ca saktā na ca saktā bodhisattvānām || Msa_16.32 ||",
    "T06asmahsuu:3202": " na ca saktaṃ na ca saktaṃ na ca saktaṃ saktameva ca na vīryaṃ |",
    "T06asmahsuu:3203": " na ca saktaṃ na ca saktaṃ na ca saktaṃ bodhisattvānām || Msa_16.33 ||",
    "T06asmahsuu:3204": " na ca saktaṃ na ca saktaṃ na ca saktaṃ saktameva na ca dhyānaṃ |",
    "T06asmahsuu:3205": " na ca saktaṃ na ca saktaṃ na ca saktaṃ bodhisattvānām || Msa_16.34 ||",
    "T06asmahsuu:3206": " na ca saktā na ca saktā na ca saktā saktikā na ca prajñā |",
    "T06asmahsuu:3207": " na ca saktā na ca saktā na ca saktā bodhisattvānām || Msa_16.35 ||",
    "T06asmahsuu:3208": " yathā dānāsaktirūktā evaṃ śīle yāvatprajñāyāṃ veditavyā |",
    "T06asmahsuu:3209": " atra tu viśeṣabhogasaktiparivartena dauḥśīlyādyāsāktirveditavyā vipakṣasaktistadvipakṣānuśayā samuddhātanāt |",
    "T06asmahsuu:3210": " vikalpavikṣepaśca yathāyogaṃ trimaṇḍalaparikalpanāt |",
    "T06asmahsuu:3211": " guṇavibhāge trayoviṃśatiḥ ślokāḥ |",
    "T06asmahsuu:3212": " tyaktaṃ buddhasutaiḥ svajīvitamapi prāpyārthinaṃ sarvadā |",
    "T06asmahsuu:3213": " kāruṇyātparato na ca pratikṛtirneṣṭaṃ phalaṃ prārthitaṃ |",
    "T06asmahsuu:3214": " dānenaiva ca tena sarvajanatā bodhitraye ropitā |",
    "T06asmahsuu:3215": " dānaṃ jñānaparigraheṇa ca punarloke 'jñayaṃ sthāpitam || Msa_16.36 ||",
    "T06asmahsuu:3216": " iti subodhaḥ padārthaḥ |",
    "T06asmahsuu:3217": " āttaṃ buddhasutairyamodyamamayaṃ śīlatrayaṃ sarvadā svargo nābhimataḥ sametya ca punaḥ saktirna tatrāhitā |",
    "T06asmahsuu:3218": " (MSA_Bagchi 106)",
    "T06asmahsuu:3219": " śīlenaiva ca tena sarvajanatā bodhitraye ropitā |",
    "T06asmahsuu:3220": " śīlaṃ jñānaparigraheṇa ca punarloke 'kṣayaṃ sthāpitam || Msa_16.37 ||",
    "T06asmahsuu:3221": " trividhaṃ śīlaṃ |",
    "T06asmahsuu:3222": " saṃgharaśīlaṃ |",
    "T06asmahsuu:3223": " kuśaladharmasaṃgrāhakaśīlaṃ |",
    "T06asmahsuu:3224": " sattvārthakriyāśīlaṃ ca |",
    "T06asmahsuu:3225": " ekātmakam[eṣāmekaṃ] yamasvabhāvaṃ |",
    "T06asmahsuu:3226": " dve udyamasvabhāve |",
    "T06asmahsuu:3227": " kṣāntaṃ buddhasutaiḥ suduṣkaramatho sarvāpakāraṃ nṛṇāṃ na svargārthamasa[śa]ktito na ca bhayānnaivopakārekṣaṇāt",
    "T06asmahsuu:3228": " kṣāntyānuttarayā ca sarvatanajā bodhitraye ropitā |",
    "T06asmahsuu:3229": " kṣāntirjñānaparigraheṇa ca punarloke 'kṣayā sthāpitā || Msa_16.38 ||",
    "T06asmahsuu:3230": " iti |",
    "T06asmahsuu:3231": " jñāntyānuttarayā ceti duḥkhādhivāsanakṣāntyā ca parāpakāramarṣaṇakṣāntyā ca yathākramam |",
    "T06asmahsuu:3232": " vīryaṃ buddhasutaiḥ kṛtaṃ nirūpamaṃ saṃnāhayogātmakaṃ hantuṃ kleśagaṇaṃ svato 'pi parata prāptaṃ ca bodhiṃ parāṃ |",
    "T06asmahsuu:3233": " vīryeṇaiva ca tena sarvajanatā bodhitraye ropitā |",
    "T06asmahsuu:3234": " vīryaṃ jñānaparigraheṇa ca punarloke 'kṣayaṃ sthāpitam || Msa_16.39 ||",
    "T06asmahsuu:3235": " iti |",
    "T06asmahsuu:3236": " saṃnāhavīryaṃ prayogavīryaṃ ca |",
    "T06asmahsuu:3237": " dhyānaṃ buddhasutaiḥ samādhibahulaṃ saṃpāditaṃ sarvathā śreṣṭhairdhyānasukhairvihṛtya kṛpayā hīnāpapattiḥ śritā |",
    "T06asmahsuu:3238": " dhyānenaiva ca tena sarvajanatā bodhitraye ropitā |",
    "T06asmahsuu:3239": " dhyānaṃ jñānaparigraheṇa ca punarloke 'kṣayaṃ sthāpitam || Msa_16.40 ||",
    "T06asmahsuu:3240": " iti |",
    "T06asmahsuu:3241": " samādhibahulamiti anantabodhisattvasamādhisaṃgṛhītam |",
    "T06asmahsuu:3242": " jñātaṃ buddhasutaiḥ satattvamakhilaṃ jñeyaṃ ca yatsarvathā saktirnaiva ca nirvṛttau prajanitā buddhaiḥ[ddheḥ] kutaḥ saṃvṛttau |",
    "T06asmahsuu:3243": " jñānenaiva ca tena sarvajanatā bodhitraye ropitā |",
    "T06asmahsuu:3244": " jñānaṃ sattvaparigraheṇa punarloke 'kṣayaṃ sthāpitam || Msa_16.41 ||",
    "T06asmahsuu:3245": " iti |",
    "T06asmahsuu:3246": " satattvaṃ parmārthasaṃgṛhītaṃ sāmānyalakṣaṇaṃ pudgaladharma nairātmyaṃ |",
    "T06asmahsuu:3247": " jñeyaṃ ca yatsarvathetyanantasvasaṃketādilakṣaṇabhedabhinnaṃ",
    "T06asmahsuu:3248": " yadajñe[yajjñe] (yadaparaṃjñeyaṃ) |",
    "T06asmahsuu:3249": " dānādīnāṃ nirvikalpajñānaparigraheṇākṣayatvaṃ nirupadhiśeṣanirvāṇe 'pi tadakṣayāt |",
    "T06asmahsuu:3250": " jñānasya punaḥ sattvaparigraheṇa karuṇayā sattvānāmaparityāgāt |",
    "T06asmahsuu:3251": " eṣāṃ punaḥ ṣaṇāṃ ślokānāṃ piṇḍārthaḥ saptamena ślokena nirdiṣṭaḥ |",
    "T06asmahsuu:3252": " (MSA_Bagchi 107)",
    "T06asmahsuu:3253": " audāryānāmiṣatvaṃ ca mahārthākṣayatāpi ca |",
    "T06asmahsuu:3254": " dānādīnāṃ samastaṃ hi jñeyaṃ guṇacatuṣṭayam || Msa_16.42 ||",
    "T06asmahsuu:3255": " iti |",
    "T06asmahsuu:3256": " tatradānādīnāṃ prathamena pādenodāratā paridīpitā |",
    "T06asmahsuu:3257": " dvitīyena nirāmipatā |",
    "T06asmahsuu:3258": " tṛtīyena mahārthatā mahataḥ sattvārthasya saṃpādanāt |",
    "T06asmahsuu:3259": " caturthenākṣayatā ityeṣāṃ guṇacatuṣṭayamebhiḥ ślokairveditavyam |",
    "T06asmahsuu:3260": " darśanapūraṇatuṣṭiṃ yācanake 'tuṣṭimapi samāśāstiṃ |",
    "T06asmahsuu:3261": " abhibhavati sa tāṃ dātā kṛpālurādhikyayogena || Msa_16.43 ||",
    "T06asmahsuu:3262": " yācanake hi jane dāyakadarśanāttataśca yathepsitaṃ labdhvā manorathaparipūraṇādyā tuṣṭirūtpadyate",
    "T06asmahsuu:3263": " atuṣṭiścādarśanādaparipūraṇācca |",
    "T06asmahsuu:3264": " āśāstiśca yā taddarśane manorathaparipūraṇe ca |",
    "T06asmahsuu:3265": " sā bodhisattvasyādhikotpadyate sarvakālaṃ yācanakadarśanāttanmanorathaparipūraṇācca |",
    "T06asmahsuu:3266": " adarśanādaparipūraṇāccātuṣṭiḥ",
    "T06asmahsuu:3267": " | ato dātā kṛpālustāṃ sarvamabhibhavatyādhikyayogāt |",
    "T06asmahsuu:3268": " prāṇānbhogāndārānsattveṣu sadānya[tya]janakṛpālutvāt |",
    "T06asmahsuu:3269": " āmodate nikāmaṃ tadviratiṃ pālayenna katham || Msa_16.44 ||",
    "T06asmahsuu:3270": " tebhyo viratiṃ tadviratiṃ parakīyebhyaḥ prāṇabhogadārebhyaḥ |",
    "T06asmahsuu:3271": " etena trividhātkāyaduścaritādviratiśīlaguṇaṃ darśayati |",
    "T06asmahsuu:3272": " nirapekṣaḥ samacitto nirbhīḥ sarvapradaḥ kṛpāhetoḥ |",
    "T06asmahsuu:3273": " mithyāvādaṃ brūyātparopaghātāya kathamāryaḥ || Msa_16.45 ||",
    "T06asmahsuu:3274": " etena mṛṣāvādādviratiguṇaṃ darśayati |",
    "T06asmahsuu:3275": " ātmahetormṛṣāvāda ucyeta kāyajīvitāpekṣayā |",
    "T06asmahsuu:3276": " parahetorvā priyajanapremnā |",
    "T06asmahsuu:3277": " bhayena vā rājādibhayāt",
    "T06asmahsuu:3278": " | āmiṣakiṃcitkahetorvā lābhārthaṃ |",
    "T06asmahsuu:3279": " bodhisattvaśca svakāyajīvitanirapekṣaḥ |",
    "T06asmahsuu:3280": " samacittaśca sarvasattveṣvātmasamacittatayā |",
    "T06asmahsuu:3281": " nirbhayaśca pañcabhayasamatikrāntatvāt |",
    "T06asmahsuu:3282": " sarvapradaścārthibhyaḥ sarvasattvaparityāgāt |",
    "T06asmahsuu:3283": " sa kena hetunā mṛṣāvādaṃ brūyāt |",
    "T06asmahsuu:3284": " saṃmahitakāmaḥ sakṛpaḥ paraduḥkhotpādane 'tibhīruśca |",
    "T06asmahsuu:3285": " sattvavinaye suyuktaḥ suvidūre trividhavāgdoṣāt || Msa_16.46 ||",
    "T06asmahsuu:3286": " bodhisattvaḥ sarvasattveṣu samaṃ hitakāmaḥ sa kathaṃ pareṣāṃ mitrabhedārthaṃ paiśunyaṃ kariṣyatīti",
    "T06asmahsuu:3287": " sukṛpaśca paraduḥkhāpanayābhiprāyāt |",
    "T06asmahsuu:3288": " paraduḥkhotpādane cātyarthaṃ bhīrūḥ sa",
    "T06asmahsuu:3289": " (MSA_Bagchi 108) kathaṃ pareṣāṃ duḥkhotpādanārthaṃ parūṣaṃ vakṣyati |",
    "T06asmahsuu:3290": " sattvānāṃ vinaye samyakprayuktaḥ sa kathaṃ saṃbhinnapralāpaṃ kariṣyati tasmādasau sūvidūre trividhavāgdoṣāt paiśunyātpārūṣyātsaṃbhinnapralāpācca |",
    "T06asmahsuu:3291": " sarvapradaḥ kṛpāluḥ pratītyadharmodaye sukuśalaśca |",
    "T06asmahsuu:3292": " adhivāsayetkathamasau sarvākāraṃ manaḥ kleśam || Msa_16.47 ||",
    "T06asmahsuu:3293": " abhidhyā vyāpādo mithyādṛṣṭirvā yathākramaṃ |",
    "T06asmahsuu:3294": " eṣa",
    "T06asmahsuu:3295": " dauḥśīlyapratipakṣadharmaviśeṣayogācchīlaviśuddhigū[gu?]ṇo bodhisattvānāṃ veditavyaḥ |",
    "T06asmahsuu:3296": " upakarasaṃjñāmodaṃ hyapakāriṇiparahita saṃjñāṃ[parahite sadā] duḥkhe |",
    "T06asmahsuu:3297": " labhate yadā kṛpāluḥ kṣamitavyaṃ ... [kiṃ kutastasya] || Msa_16.48 ||",
    "T06asmahsuu:3298": " [apakāriṇi hi kṣamitavyaṃ bhavati |",
    "T06asmahsuu:3299": " tatra ca bodhisattva apakārisajñāṃ labhate kṣāntisaṃbhāranimittatvāt duḥkhañca kṣamitavyaṃ bhavati |",
    "T06asmahsuu:3300": " tatra ca parahitahetubhūte duḥkhe bodhisattvaḥ sadā modaṃ labhate tasya kutaḥ kiṃ",
    "T06asmahsuu:3301": " kṣamitavyaṃ] |",
    "T06asmahsuu:3302": " yasya nāpakārisaṃjñā pravartate na duḥkhasaṃjñā |",
    "T06asmahsuu:3303": " paraparasaṃjñāpagamātsvato 'dhikatarātsadā parasnehāt |",
    "T06asmahsuu:3304": " duṣkaracaraṇātsakṛpe hyaduṣkaraṃ vīryaṃ || Msa_16.49 ||",
    "T06asmahsuu:3305": " sakṛpo bodhisattvaḥ |",
    "T06asmahsuu:3306": " tatra sakṛpe yatparārthaṃ duṣkaracaraṇādvīryaṃ tadduṣkaraṃ ca suduṣkaraṃ ca kathamaduṣkaraṃ",
    "T06asmahsuu:3307": " paratra parasaṃjñāpagamāt |",
    "T06asmahsuu:3308": " svato 'dhikatarācca sarvadā pareṣu snehāt |",
    "T06asmahsuu:3309": " kathaṃ suduṣkaraṃ |",
    "T06asmahsuu:3310": " yadevaṃ parasaṃjñāpagataṃ ca svatodhikatarasnehaṃ ca tadvīryam |",
    "T06asmahsuu:3311": " alpasukhaṃ hyātmasukhaṃ līnaṃ parihāṇikaṃ kṣayi samohaṃ |",
    "T06asmahsuu:3312": " dhyānaṃ mataṃ trayāṇāṃ viparyayādbodhisattvānām || Msa_16.50 ||",
    "T06asmahsuu:3313": " alpasukhaṃ dhyānaṃ laukikānāmātmasukhaṃ śrāvakapratyekabuddhānāṃ |",
    "T06asmahsuu:3314": " līnaṃ laukikānāṃ satkāye śrāvakapratyekabuddhānāṃ ca nirvāṇe |",
    "T06asmahsuu:3315": " parihāṇikaṃ laukikānāṃ kṣayi śrāvakapratyekabuddhānāṃ nirūpadhiśeṣanirvāṇe tatkṣayāt |",
    "T06asmahsuu:3316": " samohaṃ sarveṣāṃ yathāyogakliṣṭākliṣṭena mohena |",
    "T06asmahsuu:3317": " bodhisattvānāṃ punardhyāna bahusukhamātmaparasukhamalīnamaparihāṇikamakṣayyasamohaṃ ca |",
    "T06asmahsuu:3318": " āmoṣaistamasi yathā dīpairnunnaṃ[śchanne] tathā trayajñānaṃ |",
    "T06asmahsuu:3319": " dinakarakiraṇauriva tu jñānamatulyaṃ kṛpālunām || Msa_16.51 ||",
    "T06asmahsuu:3320": " (MSA_Bagchi 109)",
    "T06asmahsuu:3321": " yathā hastāmoṣaistamasi jñānaṃ parīttaviṣayamapratyakṣamavyaktaṃ ca tathā pṛthagjanānāṃ |",
    "T06asmahsuu:3322": " yathāvacarake[gahavarake] dīpairjñānaṃ prādeśikaṃ pratyakṣaṃ nātinirmalaṃ tathā śrāvakāṇāṃ pratyekabuddhānāṃ ca |",
    "T06asmahsuu:3323": " yathā dinakarakiraṇairjñānaṃ samantātpratyakṣaṃ sunirmalaṃ ca tathā bodhisattvānāṃ |",
    "T06asmahsuu:3324": " ata eva tadatulyam |",
    "T06asmahsuu:3325": " āśrayādvastuto dānaṃ nimittātpariṇāmanāt |",
    "T06asmahsuu:3326": " hetuto jñānataḥ kṣetrānniśrayācca paraṃ matam || Msa_16.52 ||",
    "T06asmahsuu:3327": " tatrāśrayo bodhisattvaḥ |",
    "T06asmahsuu:3328": " vastu āmiṣadānasyādhyātmikaṃ vastu paramam |",
    "T06asmahsuu:3329": " abhayadānasthāpāyasaṃsārabhītebhyastu tadabhayaṃ |",
    "T06asmahsuu:3330": " dharmadānasya mahāyānaṃ |",
    "T06asmahsuu:3331": " nimittaṃ karuṇā |",
    "T06asmahsuu:3332": " pariṇāmanā tena mahābodhiphalaprārthanā |",
    "T06asmahsuu:3333": " hetuḥ pūrvadānapāramitābhyāsavāsanā |",
    "T06asmahsuu:3334": " jñānaṃ nirvikalpaṃ yena trimaṇḍalapariśuddhaṃ dānaṃ dadāti dātṛdeyapratigrāhakrāvikalpanāt",
    "T06asmahsuu:3335": " kṣetraṃ pañcavidham |",
    "T06asmahsuu:3336": " arthī duḥkhito niḥpratisaraṇo duścaritacārī guṇavāṃśca |",
    "T06asmahsuu:3337": " caturṇāmuttaraṃ kṣetraṃ paraṃ |",
    "T06asmahsuu:3338": " tadabhāve pañcamaṃ |",
    "T06asmahsuu:3339": " niśrayastrividho yaṃ niśritya dadāti |",
    "T06asmahsuu:3340": " adhimuktirmanasikāraḥ samādhiśca |",
    "T06asmahsuu:3341": " adhimuktiryathā bhāvanāvibhāge 'dhimuktimanaskāra uktaḥ |",
    "T06asmahsuu:3342": " manaskāro yathā tatraivāsvādanābhinandana[naumodanābhi] manaskāra uktaḥ |",
    "T06asmahsuu:3343": " samādhirgaganagañjādiryathā tatraiva vibhutvamuktaṃ |",
    "T06asmahsuu:3344": " evamāśrayādiparasamayo dānaṃ paramaṃ |",
    "T06asmahsuu:3345": " so 'yaṃ cāpadeśo veditavyaḥ |",
    "T06asmahsuu:3346": " yaśca dadāti yacca yena ca yasmai ca yataśca yasya ca parigraheṇa yatra ca yāvatprakāraṃ taddānam",
    "T06asmahsuu:3347": " āśrayādvastutaḥ śīlaṃ nimittātpariṇāmanāt |",
    "T06asmahsuu:3348": " hetuto jñānataḥ kṣetrānniśrayācca paraṃ matam || Msa_16.53 ||",
    "T06asmahsuu:3349": " [āśrayādvastutaḥ kṣāntinimittātpariṇāmanāt |",
    "T06asmahsuu:3350": " hetuto jñānataḥ kṣetrānniśrayācca parā matā ||",
    "T06asmahsuu:3351": " āśrayādvastuto vīryaṃ nimittātpariṇāmanāt |",
    "T06asmahsuu:3352": " hetuto jñānataḥ kṣetrānniśrayācca paraṃ matam || Msa_16.54 ||",
    "T06asmahsuu:3353": " āśrayādvastuto dhyānaṃ nimittātpariṇāmanāt |",
    "T06asmahsuu:3354": " hetuto jñānataḥ kṣetrāniśrayācca paraṃ matam || Msa_16.55 ||",
    "T06asmahsuu:3355": " āśrayādvastutaḥ prajñā nimittātpariṇāmanāt |",
    "T06asmahsuu:3356": " hetuto jñānataḥ kṣetrānniśrayācca parā matā || Msa_16.56 ||",
    "T06asmahsuu:3357": " (MSA_Bagchi 110)",
    "T06asmahsuu:3358": " śīlasya paramaṃ vastu bodhisattvasaṃvaraḥ |",
    "T06asmahsuu:3359": " kṣānteḥ prāṇāpahāriṇau hīnadurbalau |",
    "T06asmahsuu:3360": " vīryasya pāramitābhāvanā tadvipakṣaprahāṇaṃ ca |",
    "T06asmahsuu:3361": " dhyānasya bodhisattvasamādhayaḥ |",
    "T06asmahsuu:3362": " prajñāyāstathatā |",
    "T06asmahsuu:3363": " sarveṣāṃ śīlādīnāṃ kṣetraṃ mahāyānaṃ |",
    "T06asmahsuu:3364": " śeṣaṃ pūrvabaddheditavyam |",
    "T06asmahsuu:3365": " ekasattvasukhaṃ dānaṃ bahukalpavighātakṛta |",
    "T06asmahsuu:3366": " priyaṃ syadbodhisattvānāṃ prāgeva tadviparyayāt || Msa_16.57 ||",
    "T06asmahsuu:3367": " yadi bodhisattvānāṃ dānamekasyaiva sattvasya sukhadaṃ syādātmanaśca bahukalpavighātakṛta |",
    "T06asmahsuu:3368": " tathāpi tatteṣāṃ priyaṃ syātkaruṇāviśeṣātkiṃ punaryadanekasattvasukhaṃ ca bhavatyātmanaśca bahukalpānugrahakṛt |",
    "T06asmahsuu:3369": " yadarthamicchanti dhanāni dehinastadeva dhīrā visṛjanti dehiṣu |",
    "T06asmahsuu:3370": " śarīrahetordhanamiṣyate janaistadeva dhīraḥ śataśo visṛjyate || Msa_16.58",
    "T06asmahsuu:3371": " atra pūrvārdhamuttarārdhe vyākhyātam |",
    "T06asmahsuu:3372": " śarīramevotsṛjato na duḥkhyate yadā manaḥ kā draviṇe 'vare kathā |",
    "T06asmahsuu:3373": " tadasya lokottaramiti yanmudaṃ sa tena tattasya taduttaraṃ punaḥ ||",
    "T06asmahsuu:3374": " atra śarīramevotsṛjato yadā mano na duḥkhyate tadasya lokottaramiti saṃdarśitaṃ |",
    "T06asmahsuu:3375": " eti yanmudaṃ sa tena duḥkhena tattasya taduttaramiti tasmāllokottarāduttaram |",
    "T06asmahsuu:3376": " pratigrahairiṣṭanikāmalabdhairna tuṣṭimāyāti tathārthiko 'pi |",
    "T06asmahsuu:3377": " sarvāstidānena yatheha dhīmān tuṣṭiṃ vrajatyarthijanasya tuṣṭyā ||",
    "T06asmahsuu:3378": " iṣṭanikāmalabdhairityabhipretaparyāptalabdhaiḥ |",
    "T06asmahsuu:3379": " sarvāstidāneneti yāvatsvajīvitadānena |",
    "T06asmahsuu:3380": " saṃpūrṇabhogo na tathāstimantamātmānamanvīkṣati yācako 'pi |",
    "T06asmahsuu:3381": " sarvāstidānādadhano 'pi dhīmānātmānamanveti yathāstimantaṃ || Msa_16.61 ||",
    "T06asmahsuu:3382": " suvipulamapi vittaṃ prāpya naivopakāraṃ vigaṇayati tathārthī dāyakāllābhahetoḥ |",
    "T06asmahsuu:3383": " vidhivadiha sudānairarthinastarpayitvā mahadupakarasaṃjñā teṣu dhīmānyathaiti || Msa_16.62",
    "T06asmahsuu:3384": " karuṇāviśeṣād |",
    "T06asmahsuu:3385": " gatārthau ślokau |",
    "T06asmahsuu:3386": " svayamapagataśokā dehinaḥ svastharūpā vipulamapi gṛhītvā bhuñjate yasya vittaṃ |",
    "T06asmahsuu:3387": " pathi paramaphalāḍhyādbhogavṛkṣādyathaiva pravisṛtiratibhogī bodhisattvānna so 'nyaḥ || Msa_16.63",
    "T06asmahsuu:3388": " (MSA_Bagchi 111)",
    "T06asmahsuu:3389": " pravisṛtiratibhogaścāsyeti pravisṛtiratibhogī sa ca nānyo bodhisattvādveditavyaḥ |",
    "T06asmahsuu:3390": " śeṣaṃ gatārtham |",
    "T06asmahsuu:3391": " prādhānyatatkāraṇakarmabhedāt prakārabhedāśrayabhedataśca |",
    "T06asmahsuu:3392": " caturvibandhapratipakṣabhedāt vīryaṃ parijñeyamiti pradiṣṭam || Msa_16.64",
    "T06asmahsuu:3393": " ṣaḍvidhena prabhedena vīryaṃ parijñeyaṃ |",
    "T06asmahsuu:3394": " prādhānyabhedena |",
    "T06asmahsuu:3395": " tatkāraṇabhedena |",
    "T06asmahsuu:3396": " [karmabhedena] prakārabhedena |",
    "T06asmahsuu:3397": " āśrayabhedena |",
    "T06asmahsuu:3398": " caturvibandhapratipakṣabhedena ca |",
    "T06asmahsuu:3399": " asyoddeśasyottaraiḥ |",
    "T06asmahsuu:3400": " ślokairnirdeśaḥ",
    "T06asmahsuu:3401": " vīryaṃ paraṃ śuklagaṇasya madhye tanniśritastasya yato 'nulābhaḥ |",
    "T06asmahsuu:3402": " vīryeṇa sadyaḥ susukho vihāro lokottarā lokagatā ca siddhiḥ || Msa_16.65",
    "T06asmahsuu:3403": " vīryaṃ paraṃ śuklagaṇasya madhye iti sarvakuśaladharmaprādhānyaṃ vīryasya nirdiṣṭaṃ |",
    "T06asmahsuu:3404": " tanniśritastasya yato 'nulābha iti prādhānyakāraṇaṃ nirdiṣṭaṃ",
    "T06asmahsuu:3405": " | yasmādvīryāśritaḥ sarvakuśaladharmalābhaḥ |",
    "T06asmahsuu:3406": " vīryeṇa sadyaḥ susukho vihāro lokottarā lokagatā ca siddhiriti karma nirdiṣṭaṃ vīryeṇa hi dṛṣṭadharme paramaḥ sukhavihāraḥ |",
    "T06asmahsuu:3407": " sarvā ca lokottarā siddhirlaukikī ca kriyate |",
    "T06asmahsuu:3408": " vīryādavāptaṃ bhavabhogamiṣṭaṃ vīryeṇa śuddhiṃ prabalāmupetāḥ |",
    "T06asmahsuu:3409": " vīryeṇa satkāyamatītya muktā vīryeṇa bodhiṃ paramāṃ vibuddhāḥ || Msa_16.66",
    "T06asmahsuu:3410": " iti |",
    "T06asmahsuu:3411": " paryāyadvāreṇa [paryāyāntareṇa] vīryasya karma nirdiṣṭaṃ |",
    "T06asmahsuu:3412": " laukikalokottarasiddhibhedāt |",
    "T06asmahsuu:3413": " tatra prabalā laukikī siddhiranātyantikatvāt |",
    "T06asmahsuu:3414": " punarmataṃ hānivivṛddhivīryaṃ mokṣādhipaṃ pakṣavipakṣamanyat |",
    "T06asmahsuu:3415": " tattve praviṣṭaṃ parivartakaṃ ca vīryaṃ mahārthaṃ ca niruktamanyata ||",
    "T06asmahsuu:3416": " saṃnāhavīryaṃ prathamaṃ tataśca prayogavīryaṃ vidhivatprahitaṃ |",
    "T06asmahsuu:3417": " alīnamakṣobhyamatuṣṭivīryaṃ sarvaprakāraṃ pravadanti buddhāḥ || Msa_16.68",
    "T06asmahsuu:3418": " ityeṣa prakārabhedaḥ |",
    "T06asmahsuu:3419": " tatra hānivivṛddhivīryaṃ samyakprahāṇeṣu",
    "T06asmahsuu:3420": " [dvayorakuśaladharmahānayeapi?] ca dvayoḥ kuśaladharmābhivṛddhaye |",
    "T06asmahsuu:3421": " mokṣādhipaṃ vīryamindriyeṣu |",
    "T06asmahsuu:3422": " mokṣādhipattyārthena yasmādindriyāṇi |",
    "T06asmahsuu:3423": " pakṣavipakṣaṃ baleṣu vipakṣānavamṛdyārthena yasmādbalāni |",
    "T06asmahsuu:3424": " tattve praviṣṭaṃ bodhyaṅgeṣu darśanamārge tadvya1sthāpanāt |",
    "T06asmahsuu:3425": " parivarttakaṃ mārgāṅgeṣu bhāvanāmārge 'ntasyā[tasyā]śrayaparivṛttihetutvāt |",
    "T06asmahsuu:3426": " (MSA_Bagchi",
    "T06asmahsuu:3427": " 112) mahārthaṃ vīryaṃ pāramitāsvabhāvaṃ svaparārthādhikārāt |",
    "T06asmahsuu:3428": " saṃnāhavīryaṃ prayogāya saṃnahyataḥ |",
    "T06asmahsuu:3429": " prayogavīryaṃ tathā prayogataḥ |",
    "T06asmahsuu:3430": " alīnavīryamudāre 'pyadhigantavye layābhāvataḥ |",
    "T06asmahsuu:3431": " akṣobhyavīryaṃ śītaloṣṇādibhirduḥkhairavikopanataḥ |",
    "T06asmahsuu:3432": " asaṃtuṣṭivīryamalpenādhigamenāsaṃtuṣṭitaḥ |",
    "T06asmahsuu:3433": " ebhireva saṃnāhavīryādibhiḥ sūtre |",
    "T06asmahsuu:3434": " sthāmavān vīryavānutsāhī dṛḍhaparākramo anikṣiptadhuraḥ kuśaleṣu dharmeṣvityucyate yathākramam",
    "T06asmahsuu:3435": " nikṛṣṭamadhyottamavīryamanyat yānatraye yuktajanāśrayeṇa |",
    "T06asmahsuu:3436": " līnātyudārāśayabuddhiyogāt vīryaṃ tadalpārthamahārthamiṣṭam || Msa_16.69",
    "T06asmahsuu:3437": " atrāśrayaprabhedena vīryabhedo nirdiṣṭaḥ |",
    "T06asmahsuu:3438": " yānatraye prayukto yo janastadāśrayeṇa yathākramaṃ nikṛṣṭamadhyottamaṃ vīryaṃ veditavyaṃ |",
    "T06asmahsuu:3439": " kiṃ kāraṇaṃ |",
    "T06asmahsuu:3440": " līnātyudārāśayabuddhiyogāt |",
    "T06asmahsuu:3441": " līno hi buddhyāśayo yānadvaye prayuktānāṃ kevalātmārthādhikārāt |",
    "T06asmahsuu:3442": " atyudāro mahāyāne prayuktānāṃ parārthādhikārāt |",
    "T06asmahsuu:3443": " ata eva yathākramaṃ vīryaṃ tadalpārthaṃ mahārthamiva[ṣṭam] svārthādhikārācca [svaparārthādhikaraṇatvācca",
    "T06asmahsuu:3444": " na vīryavānbhogaparājito 'sti",
    "T06asmahsuu:3445": " no vīryavān kleśaparājito 'sti |",
    "T06asmahsuu:3446": " na vīryavān khedaparājito 'sti",
    "T06asmahsuu:3447": " no vīryavān prāptiparājito 'sti || Msa_16.70 ||",
    "T06asmahsuu:3448": " ityayaṃ caturvibandhapratipakṣabhedaḥ |",
    "T06asmahsuu:3449": " caturvidho dānādīnāṃ vibandho yena dānādiṣu na pravartate |",
    "T06asmahsuu:3450": " bhogasaktistadāgrahataḥ |",
    "T06asmahsuu:3451": " kleśasaktistatparibhogādhyavasānataḥ |",
    "T06asmahsuu:3452": " khedo dānādiṣu prayogābhiyogaparikhedataḥ |",
    "T06asmahsuu:3453": " prāptiralpamātradānādisaṃtuṣṭitaḥ |",
    "T06asmahsuu:3454": " tatpratipakṣabhede naitaccaturvidhaṃ vīryamuktam |",
    "T06asmahsuu:3455": " anyonyaviniścayavibhāge ślokaḥ |",
    "T06asmahsuu:3456": " anyonyaṃ saṃgrahataḥ prabhedato dharmato nimittācca |",
    "T06asmahsuu:3457": " ṣaṇāṃ pāramitānāṃ viniścayaḥ sarvathā jñeyaḥ || Msa_16.71 ||",
    "T06asmahsuu:3458": " anyonyasaṃgrahato viniścayaḥ |",
    "T06asmahsuu:3459": " abhayapradānena śīlakṣāntisaṃgraho yasmāttābhyāmabhayaṃ dadāti |",
    "T06asmahsuu:3460": " dharmadānena dhyānaprajñayoryasmāttābhyāṃ dharmaṃ dadāti |",
    "T06asmahsuu:3461": " ubhābhyāṃ vīryasya yasmāttenobhayaṃ dadāti |",
    "T06asmahsuu:3462": " kuśaladharmasaṃgrāhakeṇa śīlena sarveṣāṃ dānādīnāṃ saṃgrahaḥ |",
    "T06asmahsuu:3463": " evaṃ kṣāntyādibhiranyonyasaṃgraho yathāyogaṃ yojyaḥ |",
    "T06asmahsuu:3464": " prabhedato viniścayaḥ |",
    "T06asmahsuu:3465": " dānaṃ ṣaḍvidhaṃ dānadānaṃ śīladānaṃ yāvatprajñādānaṃ |",
    "T06asmahsuu:3466": " parasaṃtāneṣu śīlādiniveśanāt |",
    "T06asmahsuu:3467": " dharmato viniścayaḥ |",
    "T06asmahsuu:3468": " (MSA_Bagchi 113) ye sūtrādayo yeṣu",
    "T06asmahsuu:3469": " dānādiṣvartheṣu saṃdṛśyante |",
    "T06asmahsuu:3470": " ye ca dānādayo yeṣu sūtrādiṣu dharmeṣu saṃdṛśyante |",
    "T06asmahsuu:3471": " teṣāṃ parasparaṃ saṃgraho veditavyaḥ |",
    "T06asmahsuu:3472": " nimittato viniścayaḥ |",
    "T06asmahsuu:3473": " dānaṃ śīlādīnāṃ nimittaṃ bhavati |",
    "T06asmahsuu:3474": " bhoganirapekṣasya śīlādiṣu pravṛtteḥ",
    "T06asmahsuu:3475": " | śīlamapi dānādīnāṃ |",
    "T06asmahsuu:3476": " bhikṣusaṃvarasamādānaṃ sarvasvaparigrahatyāgācchīlapratiṣṭhitasya ca kṣāntyādiyogāt |",
    "T06asmahsuu:3477": " kuśaladharmasaṃgrāhakaśīlasamādānaṃ ca sarveṣāṃ dānādīnāṃ nimittaṃ |",
    "T06asmahsuu:3478": " evaṃ kṣāntyādīnāmanyonyanimittabhāvo yathā yojyaḥ [yogaṃ] saṃgrahavastuvibhāge sapta ślokāḥ",
    "T06asmahsuu:3479": " catvāri saṃgrahavastūni |",
    "T06asmahsuu:3480": " dānaṃ priyavāditā arthacaryā samānārthatā |",
    "T06asmahsuu:3481": " tatra |",
    "T06asmahsuu:3482": " dānaṃ samaṃ priyākhyānamarthacaryā samārthatā |",
    "T06asmahsuu:3483": " taddeśanā samādāya svānuvṛttibhiriṣyate || Msa_16.72 ||",
    "T06asmahsuu:3484": " dānaṃ samamiṣyate yathā pāramitāsu priyākhyānaṃ taddeśanā |",
    "T06asmahsuu:3485": " arthacaryā tatsamādāpanā tacchabdena pāramitānāṃ grahaṇātpāramitādeśanā pāramitāsamādāpanetyarthaḥ",
    "T06asmahsuu:3486": " samānārthatā yatra paraṃ samādāpayati tatra svayamanuvṛttiḥ |",
    "T06asmahsuu:3487": " kimarthaṃ punaretāni catvāri saṃgrahavastūnīṣyante |",
    "T06asmahsuu:3488": " eṣa hi pareṣāṃ |",
    "T06asmahsuu:3489": " upāyo 'nugrahakaro grāhako 'tha pravartakaḥ |",
    "T06asmahsuu:3490": " tathānuvartako jñeyaścatuḥsaṃgrahavastutaḥ || Msa_16.73 ||",
    "T06asmahsuu:3491": " dānamanugrāhaka upāyaḥ |",
    "T06asmahsuu:3492": " āmiṣadānena kāyikānugrahotpādanāt priyavāditā grāhakaḥ |",
    "T06asmahsuu:3493": " avyutpannasaṃdigdhārthagrāhaṇāt |",
    "T06asmahsuu:3494": " arthacaryā pravartakaḥ |",
    "T06asmahsuu:3495": " kuśale pravartanāt |",
    "T06asmahsuu:3496": " samānārthatānuvartakaḥ |",
    "T06asmahsuu:3497": " yathāvāditathākāriṇaṃ hi samādāpakaṃ viditvā yatra kuśale tena pravartitāḥ pare bhavanti tadanuvartante |",
    "T06asmahsuu:3498": " ādyena bhājanībhāvo dvitīyenādhimucyanā |",
    "T06asmahsuu:3499": " pratipattistṛtīyena caturthena viśodhanā || Msa_16.74 ||",
    "T06asmahsuu:3500": " āmiṣadānena bhājanībhavati dharmasya vidheyatāpatteḥ |",
    "T06asmahsuu:3501": " priyavāditayā taṃ dharmamadhimucyate tadarthavyutpādanasaṃśayacchedanataḥ |",
    "T06asmahsuu:3502": " arthacaryayā pratipadyate yathādharmaṃ |",
    "T06asmahsuu:3503": " samānārthatayā tāṃ pratipattiṃ viśodhayati dīrghakālānuṣṭhānād |",
    "T06asmahsuu:3504": " idaṃ saṃgrahavastūnāṃ karma |",
    "T06asmahsuu:3505": " catuḥ saṃgrahavastutvaṃ saṃgrahadvayato mataṃ |",
    "T06asmahsuu:3506": " āmiṣeṇāpi dharmeṇa dharmeṇālambanādapi[dinā] || Msa_16.75 ||",
    "T06asmahsuu:3507": " (MSA_Bagchi 114)",
    "T06asmahsuu:3508": " yadapyanyatsaṃgrahavastudvayamuktaṃ bhagavatā āmiṣasaṃgraho dharmasaṃgrahaśca |",
    "T06asmahsuu:3509": " tābhyāmetānyeva catvāri saṃgrahavastūni saṃgṛhītāni |",
    "T06asmahsuu:3510": " āmiṣasaṃgraheṇa prathame |",
    "T06asmahsuu:3511": " dharmasaṃgraheṇāvaśiṣṭāni |",
    "T06asmahsuu:3512": " tāni punastrividhena dharmeṇa |",
    "T06asmahsuu:3513": " ālambanadharmeṇa pratipattidharmeṇa tadviśuddhidharmeṇa ca yathākramam |",
    "T06asmahsuu:3514": " hīnamadhyottamaḥ prāyo vandhyo 'vandhyaśca saṃgrahaḥ |",
    "T06asmahsuu:3515": " abandhyaḥ sarvathā caiva jñeyo hyākārabhedataḥ || Msa_16.76 ||",
    "T06asmahsuu:3516": " eṣa saṃgrahasya prakārabhedaḥ |",
    "T06asmahsuu:3517": " tatra hīnamadhyottamaḥ saṃgraho bodhisattvānāṃ yānatrayaprayukteṣu veditavyo yathākramaṃ |",
    "T06asmahsuu:3518": " prāyeṇa vandhyo 'dhimukticaryābhūmau |",
    "T06asmahsuu:3519": " prāyeṇābandhyo bhūmipraviṣṭānām |",
    "T06asmahsuu:3520": " avandhyaḥ sarvathā aṣṭāmyādiṣu bhūmiṣu sattvārthasyāvaśyaṃ saṃpādanāt |",
    "T06asmahsuu:3521": " parṣatkarṣaṇaprayuktairvidhireṣa samāśritaḥ |",
    "T06asmahsuu:3522": " sarvārthasiddhau sarveṣāṃ sukhopāyaśca śasyate || Msa_16.77 ||",
    "T06asmahsuu:3523": " ye kecitparṣatkarṣaṇe prayuktāḥ sarvaistairayamevopāyaḥ samāśrito yaduta catvāri saṃgrahavastūni",
    "T06asmahsuu:3524": " tathā hi sarvārthasiddhaye sarveṣāṃ sukhaścaiṣa upāyaḥ praśasyate buddhaiḥ |",
    "T06asmahsuu:3525": " saṃgṛhītā grahīṣyante saṃgṛhyante ca ye 'dhunā |",
    "T06asmahsuu:3526": " sarve ta evaṃ tasmācca vartma tatsattvapācane || Msa_16.78 ||",
    "T06asmahsuu:3527": " etena lokatraye 'pi sarvasattvānāṃ paripācane caturṇāṃ",
    "T06asmahsuu:3528": " saṃgrahavastūnāmekāyanamārgatvaṃ darśayati |",
    "T06asmahsuu:3529": " anyamārgābhāvāt |",
    "T06asmahsuu:3530": " iti satatamasaktabhogabuddhiḥ śamayamanodyamapāragaḥ sthitātmā |",
    "T06asmahsuu:3531": " bhavaviṣayanimittanirvikalpo bhavati sa sattvagaṇasya saṃgṛhītā ||",
    "T06asmahsuu:3532": " etena yathoktāsu ṣaṭsu pāramitāsu sthitasya bodhisattvasya saṃgrahavastuprayogaṃ darśayati svaparārthasaṃpādanāt pāramitābhiḥ saṃgrahavastubhiśca yathākramam |",
    "T06asmahsuu:3533": " || mahāyānasūtrālaṃkāre pāramitādhikāraḥ [ṣoḍaśaḥ] samāptaḥ ||",
    "T06asmahsuu:3534": " (MSA_Bagchi 115)",
    "T06asmahsuu:3535": " saptadaśo 'dhikāraḥ |",
    "T06asmahsuu:3536": " buddhapūjāvibhāge sapta ślokāḥ |",
    "T06asmahsuu:3537": " saṃmukhaṃ vimukhaṃ pūjā buddhānāṃ cīvarādibhiḥ |",
    "T06asmahsuu:3538": " gāḍhaprasannacittasya saṃbhāradvayapūraye || Msa_17.1 ||",
    "T06asmahsuu:3539": " abandhyabuddhajanmatve praṇidhānavataḥ sataḥ |",
    "T06asmahsuu:3540": " trayasyānupalambhastu niṣpannā buddhapūjanā || Msa_17.2 ||",
    "T06asmahsuu:3541": " sattvānāmaprameyānāṃ paripākāya cāparā |",
    "T06asmahsuu:3542": " upadheścittataścānyā adhimukternidhānataḥ || Msa_17.3 ||",
    "T06asmahsuu:3543": " anukampākṣamābhyāṃ ca samudācārato 'parā |",
    "T06asmahsuu:3544": " vastvābhogāvabodhācca vimukteśca tathātvataḥ || Msa_17.4 ||",
    "T06asmahsuu:3545": " ityebhiścaturbhiḥ ślokaiḥ |",
    "T06asmahsuu:3546": " āśrayādvastutaḥ pūjā nimittātpariṇāmanāt |",
    "T06asmahsuu:3547": " hetuto jñānataḥ kṣetrānniśrayācca pradarśitā || Msa_17.5 ||",
    "T06asmahsuu:3548": " veditavyā |",
    "T06asmahsuu:3549": " tatrāśrayaḥ samakṣaparokṣā buddhāḥ |",
    "T06asmahsuu:3550": " vastu cīvarādayaḥ |",
    "T06asmahsuu:3551": " nimittaṃ pragāḍhaprasādasahagataṃ cittaṃ |",
    "T06asmahsuu:3552": " pariṇāmanā puṇyajñānasaṃbhāraparipūraye |",
    "T06asmahsuu:3553": " heturabandhyo me buddhotpādaḥ syāditi pūrvapraṇidhānaṃ |",
    "T06asmahsuu:3554": " jñānaṃ nirvikalpaṃ pūjakapūjyapūjānupalambhataḥ |",
    "T06asmahsuu:3555": " kṣetramaprameyāḥ sattvāḥ |",
    "T06asmahsuu:3556": " tatparipācanāya taistatprayojatā[nā]t teṣu tadropaṇataḥ |",
    "T06asmahsuu:3557": " niśraya upadhiścittaṃ ca |",
    "T06asmahsuu:3558": " tatropadhiṃ niśritya pūjācīvarādibhiścittaṃ niśrityāsvādanānumodanābhinandanamanaskāraiḥ |",
    "T06asmahsuu:3559": " ta",
    "T06asmahsuu:3560": " [ya]thoktaiścādhimuktyādibhiryaduta mahāyānadharmādhimuktitaḥ bodhicittotpādataḥ |",
    "T06asmahsuu:3561": " praṇidhānameva hi nidhānamatroktaṃ",
    "T06asmahsuu:3562": " ślokavattvā[bandhā]nurodhāt |",
    "T06asmahsuu:3563": " sattvānukampanataḥ |",
    "T06asmahsuu:3564": " duṣkaracaryā duḥkhakṣamaṇataḥ pāramitāsamudācārataḥ |",
    "T06asmahsuu:3565": " yoniśo dharmamanasikārataḥ |",
    "T06asmahsuu:3566": " sa hyaviparyayastattvādvastvābhogaḥ |",
    "T06asmahsuu:3567": " samyagdṛṣṭito darśanamārge |",
    "T06asmahsuu:3568": " sa hi yathābhūtāvabodhādvastvavabodhaḥ |",
    "T06asmahsuu:3569": " vimuktitaḥ kleśavimokṣācchrāvakāṇāṃ |",
    "T06asmahsuu:3570": " tathātvato mahābodhiprāpterityayaṃ pūjāyāḥ prakārabhedaḥ |",
    "T06asmahsuu:3571": " hetutaḥ phalataścaiva ātmanā ca parairapi |",
    "T06asmahsuu:3572": " lābhasatkārataścaiva pratipatterdvidhā ca sā || Msa_17.6 ||",
    "T06asmahsuu:3573": " (MSA_Bagchi 116)",
    "T06asmahsuu:3574": " parīttā mahatī pūjā samānāmānikā ca sā |",
    "T06asmahsuu:3575": " prayogādgatitaścaiva praṇidhānācca sā matā || Msa_17.7 ||",
    "T06asmahsuu:3576": " ityayamarthā[dhvā]dibhedenāparaḥ prakārabhedaḥ |",
    "T06asmahsuu:3577": " tatrātītā hetuḥ pratyutpannā phalaṃ pratyutpannā heturanāgatā phalamityevaṃ hetuphalato",
    "T06asmahsuu:3578": " 'tītānāgatapratyutpannā veditavyā |",
    "T06asmahsuu:3579": " ātmanetyādhyātmikī parairiti bāhyā |",
    "T06asmahsuu:3580": " lābhasatkārato audārikī |",
    "T06asmahsuu:3581": " pratipattitaḥ sūkṣmā |",
    "T06asmahsuu:3582": " parīttā hīnā mahatī praṇītā |",
    "T06asmahsuu:3583": " punaḥ samānā hīnā nirmānā praṇītā trimaṇḍalāvikalpanāt |",
    "T06asmahsuu:3584": " kālāntaraprayojyā dūre |",
    "T06asmahsuu:3585": " tatkālaprayojyāntike |",
    "T06asmahsuu:3586": " punarvichinnāyāṃ gatau dūre |",
    "T06asmahsuu:3587": " samanantarāyāmantike |",
    "T06asmahsuu:3588": " punaryāṃ pūjāmāyatyāṃ prayojayituṃ praṇidadhāti sā dūre yāṃ praṇihitaḥ kartuṃ sāntike |",
    "T06asmahsuu:3589": " katamā punarbuddhapūjā paramā veditavyetyāha |",
    "T06asmahsuu:3590": " buddheṣu pūjā paramā svacittāt dharmādhimuktyāśayato vibhutvāt |",
    "T06asmahsuu:3591": " akalpanopāyaparigraheṇa sarvaikakāryatvaniveśataśca || Msa_17.8 ||",
    "T06asmahsuu:3592": " ityebhiḥ pañcabhirākāraiḥ svacittapūjā buddheṣu paramā veditavyā |",
    "T06asmahsuu:3593": " yaduta pūjopasaṃhitamahāyānadharmādhimuktitaḥ |",
    "T06asmahsuu:3594": " āśayato navabhirāśayaiḥ |",
    "T06asmahsuu:3595": " āsvādanānumodanābhinandanāśayaiḥ |",
    "T06asmahsuu:3596": " atṛptavipulamuditopakaranirlepakalyāṇāśayaiśca ye pāramitābhāvanāyāṃ nirdiṣṭāḥ |",
    "T06asmahsuu:3597": " vibhutvato gaganagañjādisamādhibhiḥ |",
    "T06asmahsuu:3598": " nirvikalpajñānopāyaparigrahataḥ |",
    "T06asmahsuu:3599": " sarvamahābodhisattvaikakāryatvapraveśataśca miśropamiśrakāryatvāt |",
    "T06asmahsuu:3600": " kalyāṇamitrasevāvibhāge sapta ślokāḥ |",
    "T06asmahsuu:3601": " tatrārdhapañcamaiḥ ślokaiḥ |",
    "T06asmahsuu:3602": " āśrayādvastutaḥ sevā nimittātpariṇāmanāt |",
    "T06asmahsuu:3603": " hetuto jñānataḥ kṣetrānniśrayācca pradarśitā || Msa_17.9 ||",
    "T06asmahsuu:3604": " mitraṃ śrayeddāntaśamopaśāntaṃ guṇādhikaṃ sodyamamāgamāḍhyaṃ |",
    "T06asmahsuu:3605": " prabuddhatatvaṃ vacasābhyupetaṃ kṛpātmakaṃ khedavivarjitaṃ ca || Msa_17.10",
    "T06asmahsuu:3606": " ityevaṃguṇamitraṃ sevāyā āśrayaḥ |",
    "T06asmahsuu:3607": " dāntaṃ śīlayogādindriyadamena |",
    "T06asmahsuu:3608": " śāntaṃ samādhiyogādadhyātmaṃ cetaḥ śamathena |",
    "T06asmahsuu:3609": " upaśāntaṃ prayogā[prajñāyogā]",
    "T06asmahsuu:3610": " (prajñātvā)dupasthitakleśopaśamanataḥ |",
    "T06asmahsuu:3611": " guṇairadhikaṃ na samaṃ vā nyūnaṃ vā |",
    "T06asmahsuu:3612": " sodyamaṃ nodasīnaṃ parārthe |",
    "T06asmahsuu:3613": " āgamāḍhyaṃ nālpaśrutaṃ |",
    "T06asmahsuu:3614": " prabuddhatatvaṃ tatvādhigamāt |",
    "T06asmahsuu:3615": " vacasābhyupetaṃ vākkaraṇenopetaṃ |",
    "T06asmahsuu:3616": " kṛpātmakaṃ nirāmiṣacittatvāt |",
    "T06asmahsuu:3617": " khedavivarjitaṃ sātatyasatkṛtyadharmadeśanāt |",
    "T06asmahsuu:3618": " (MSA_Bagchi 117)",
    "T06asmahsuu:3619": " satkāralābhaiḥ paricaryayā ca seveta mitraṃ pratipattitaśca |",
    "T06asmahsuu:3620": " iti |",
    "T06asmahsuu:3621": " sevāyā[va]stu |",
    "T06asmahsuu:3622": " dharme tathājñāśaya eva dhīmān mitraṃ pragacchetsamaye nataśca ||",
    "T06asmahsuu:3623": " iti trividhaṃ nimittaṃ |",
    "T06asmahsuu:3624": " ājñātukāmatā |",
    "T06asmahsuu:3625": " kālajñatā |",
    "T06asmahsuu:3626": " nirmānatā ca |",
    "T06asmahsuu:3627": " satkāralābheṣu gataspṛho 'sau prapattaye taṃ pariṇāmayecca |",
    "T06asmahsuu:3628": " iti pariṇāmanā pratipattyarthaṃ sevanānna lābhasatkārārthaṃ |",
    "T06asmahsuu:3629": " yathānuśiṣṭapratipattitaśca saṃrādhayeccittamato 'sya dhīraḥ || Msa_17.12",
    "T06asmahsuu:3630": " iti |",
    "T06asmahsuu:3631": " yathānuśiṣṭapratipattiḥ sevāhetuḥ |",
    "T06asmahsuu:3632": " tayā taccittārādhanāt |",
    "T06asmahsuu:3633": " yānatraye kauśalametya buddhyā svasyaiva yānasya yateta siddhau |",
    "T06asmahsuu:3634": " iti yānatrayakauśalāt jñānaṃ |",
    "T06asmahsuu:3635": " sattvānameyānparipācanāya kṣetrasya śuddhasya ca sādhanāya || Msa_17.13 ||",
    "T06asmahsuu:3636": " iti dvividhaṃ kṣetraṃ tatsevāyāḥ |",
    "T06asmahsuu:3637": " aprameyāśca sattvāḥ pariśuddhaṃ ca buddhakṣetraṃ |",
    "T06asmahsuu:3638": " dharmaṃ śrutvā yeṣu pratiṣṭhāpanāt |",
    "T06asmahsuu:3639": " yatra ca sthitena |",
    "T06asmahsuu:3640": " dharmeṣu dāyādaguṇena yukto naivāmiṣeṇa pravasetsa mitram |",
    "T06asmahsuu:3641": " iti niśrayaḥ sevāyāḥ |",
    "T06asmahsuu:3642": " dharmadāyādatāṃ niśritya kalyāṇamitraṃ seveta |",
    "T06asmahsuu:3643": " nāmiṣadāyādatāṃ |",
    "T06asmahsuu:3644": " ata ūrdhvamadhyardhena ślokena prakārabhedaḥ sevāyā veditavyaḥ |",
    "T06asmahsuu:3645": " hetoḥ phalāddharmamukhānuyānātseveta mitraṃ bahitaśca dhīmān || Msa_17.14",
    "T06asmahsuu:3646": " śrutaśravāccetasi yogataśca samānanirmānamano 'nuyogāt |",
    "T06asmahsuu:3647": " hetoḥ phalādityatītādibhedataḥ pūrvavat dharmamukhānuyānātseveta mitraṃ bahitaśca dhīmānityādhyātmikabāhyabhedaḥ",
    "T06asmahsuu:3648": " dharmamukhastroto hi dharmamukhānuyānaṃ bahirdhā bahitaḥ śrutaśravāccetasi yogataścetyaudārikasūkṣmabhedaḥ",
    "T06asmahsuu:3649": " śravaṇaṃ hyaudārikaṃ cintanabhāvanaṃ sūkṣmaṃṃ |",
    "T06asmahsuu:3650": " tadeva cetasi yogaḥ |",
    "T06asmahsuu:3651": " samānanirmānamano 'nuyogāditi",
    "T06asmahsuu:3652": " hīnapraṇītabhedaḥ |",
    "T06asmahsuu:3653": " gatiprayogapraṇidhānataśca kalyāṇamitraṃ hi bhajeta dhīmān || Msa_17.15 ||",
    "T06asmahsuu:3654": " iti dūrāntikabhedaḥ pūrvavadyojayitavyaḥ |",
    "T06asmahsuu:3655": " katamā punaḥ paramā seveti saptamaḥ ślokaḥ |",
    "T06asmahsuu:3656": " sanmitrasevā paramā svacittād dharmādhimuktyāśayato vibhutvaiḥ |",
    "T06asmahsuu:3657": " akalpanopāyaparigraheṇa sarvaikakāryatvaniveśataśca || Msa_17.16 ||",
    "T06asmahsuu:3658": " (MSA_Bagchi 118)",
    "T06asmahsuu:3659": " iti pūrvavat |",
    "T06asmahsuu:3660": " apramāṇavibhāge dvādaśaślokāḥ |",
    "T06asmahsuu:3661": " brāhmyā vipakṣahīnā jñānena gatāśca nirvikalpena |",
    "T06asmahsuu:3662": " trividhālambanavṛttāḥ sattvānāṃ pācakā dhīre || Msa_17.17 ||",
    "T06asmahsuu:3663": " brāhmyā vihārāścatvāryapramāṇāni |",
    "T06asmahsuu:3664": " maitrī karuṇā muditopekṣā ca |",
    "T06asmahsuu:3665": " te punarbodhisattve caturlakṣaṇā veditavyāḥ |",
    "T06asmahsuu:3666": " vipakṣahānitaḥ |",
    "T06asmahsuu:3667": " pratipakṣaviśeṣayogataḥ |",
    "T06asmahsuu:3668": " vṛttiviśeṣatastrividhālambanavṛttitvāt |",
    "T06asmahsuu:3669": " tathā hi te sattvālambanā dharmālambanāśca[dharmālambanā anālambanāśca] |",
    "T06asmahsuu:3670": " karmaviśeṣataśca |",
    "T06asmahsuu:3671": " sattvaparipācakatvāt |",
    "T06asmahsuu:3672": " sattvadharmālambanāt |",
    "T06asmahsuu:3673": " punaḥ katamasmin sattvanikāye dharme vā pravartante |",
    "T06asmahsuu:3674": " anālambanāśca katamasminnālambane |",
    "T06asmahsuu:3675": " saukhyārthini duḥkhārte sukhite kliṣṭe ca te pravartante |",
    "T06asmahsuu:3676": " taddeśite ca dharme tattathatāyāṃ ca dhīrāṇām || Msa_17.18 ||",
    "T06asmahsuu:3677": " sattvālambanāḥ sukhārthini yāvat kliṣṭe sattvanikāye pravartante |",
    "T06asmahsuu:3678": " tathā hi maitrī sattveṣu sukhasaṃyogākārā |",
    "T06asmahsuu:3679": " karuṇā duḥkhaviyogākārā |",
    "T06asmahsuu:3680": " muditā sukhaviyogākārā |",
    "T06asmahsuu:3681": " upekṣāsu vedanāsu teṣāṃ sattvānāṃ niḥkleśatopasaṃhārākārā |",
    "T06asmahsuu:3682": " dharmālambanāstaddeśite dharme |",
    "T06asmahsuu:3683": " yatra te vihārā deśitāḥ |",
    "T06asmahsuu:3684": " anālambanāstattathatāyāṃ |",
    "T06asmahsuu:3685": " te hyavikalpatvādanālambanā ivetyanālambanāḥ |",
    "T06asmahsuu:3686": " api khalu |",
    "T06asmahsuu:3687": " tasyāśca tathatārthatvāt kṣāntilābhādviśuddhitaḥ |",
    "T06asmahsuu:3688": " karmadvayādanālambā maitrī kleśakṣayādapi || Msa_17.19 ||",
    "T06asmahsuu:3689": " ebhiścaturbhiḥ kāraṇairanālambanā maitrī veditavyā |",
    "T06asmahsuu:3690": " tathatālambanatvāt |",
    "T06asmahsuu:3691": " anutpattikadharmakṣāntilābhenāṣṭamyāṃ bhūmau |",
    "T06asmahsuu:3692": " dhātupuṣṭyā tadviśuddhitaḥ |",
    "T06asmahsuu:3693": " karmadvayataśca |",
    "T06asmahsuu:3694": " yā maitrī niṣpandena kāyakarmaṇā [vākkarmaṇā?] ca?",
    "T06asmahsuu:3695": " saṃgṛhītā kleśakṣayataśca |",
    "T06asmahsuu:3696": " tathā hi kleśa ālambanamuktaṃ |",
    "T06asmahsuu:3697": " manomayānāṃ granthānāṃ prahāṇāducchidyate ālambanamiti vacanāt |",
    "T06asmahsuu:3698": " te niścalāśca calāśca kṛpaṇairāsvāditā na ca jñeyāḥ |",
    "T06asmahsuu:3699": " te ca brāhmyā vihārāścaturvidhā veditavyāḥ |",
    "T06asmahsuu:3700": " tatra calā hānabhāgīyāḥ parihāṇīyatvāt |",
    "T06asmahsuu:3701": " acalāḥ sthitiviśeṣabhāgīyā aparihāṇīyatvāt |",
    "T06asmahsuu:3702": " āsvāditāḥ kliṣṭāḥ anāsvāditā akliṣṭāḥ |",
    "T06asmahsuu:3703": " kṛpaṇairiti sukhalolairanudāracittaiḥ |",
    "T06asmahsuu:3704": " eṣa brāhmyavihārāṇāṃ hānabhāgīyādiprakārabhedaḥ |",
    "T06asmahsuu:3705": " teṣu punaḥ |",
    "T06asmahsuu:3706": " acaleṣu bodhisattvāḥ pratiṣṭhitāḥ saktivigateṣu || Msa_17.20 ||",
    "T06asmahsuu:3707": " (MSA_Bagchi 119)",
    "T06asmahsuu:3708": " na caleṣu nāpyāsvāditeṣu |",
    "T06asmahsuu:3709": " asamāhitasvabhāvā mṛdumadhyā hīnabhūmikā ye 'pi |",
    "T06asmahsuu:3710": " hīnāśayāḥ samānā hīnāste hyanyathā tvadhikāḥ || Msa_17.21 ||",
    "T06asmahsuu:3711": " eṣa mṛdvadhimātratābhedaḥ |",
    "T06asmahsuu:3712": " tatra ṣaḍvidhā mṛdukā asamāhitasvabhāvāḥ |",
    "T06asmahsuu:3713": " sarve samāhitā api |",
    "T06asmahsuu:3714": " ye mṛdumadhyāḥ |",
    "T06asmahsuu:3715": " hīnabhūmikā ye 'pi uttarāṃ bodhisattvabhūmimapekṣya |",
    "T06asmahsuu:3716": " hīnāśayā api |",
    "T06asmahsuu:3717": " śrāvakādīnāṃ samānā api |",
    "T06asmahsuu:3718": " ye",
    "T06asmahsuu:3719": " 'nutpattikadharmakṣāntirahitā hīnāste mṛdukā ityarthaḥ |",
    "T06asmahsuu:3720": " anyathā tvadhikā iti yathoktaviparyayeṇādhimātratā veditavyā |",
    "T06asmahsuu:3721": " brāhmyairvihṛtavihāraḥ kāmiṣu saṃjāyate yadā dhīmān |",
    "T06asmahsuu:3722": " saṃbhārānpūrayate sattvāṃśca vipācayati tena || Msa_17.22 ||",
    "T06asmahsuu:3723": " sarvatra cāvirahito brāhmyai rahitaśca tadvipakṣeṇa |",
    "T06asmahsuu:3724": " tatpratyayairapi bhṛśairna yāti vikṛtiṃ pramatto 'pi || Msa_17.23 ||",
    "T06asmahsuu:3725": " hetuphalaliṅgabhedaḥ |",
    "T06asmahsuu:3726": " tatra brāhmyairvihṛto vihārairiti hetuḥ |",
    "T06asmahsuu:3727": " kāmiṣu sattveṣu saṃjāyata iti vipākaphalaṃ |",
    "T06asmahsuu:3728": " saṃbhārānpūrayatyadhipatiphalaṃ |",
    "T06asmahsuu:3729": " sattvānparipācayatīti puruṣakāraphalaṃ |",
    "T06asmahsuu:3730": " sarvatra cāvirahito brāhmyairvihārairjāyata iti niṣpandaphalaṃ |",
    "T06asmahsuu:3731": " rahitaśca tadvipakṣeṇeti visaṃyogaphalaṃ |",
    "T06asmahsuu:3732": " bhṛśairapi tatpratyayairavikṛtigamanaṃ liṅgaṃ |",
    "T06asmahsuu:3733": " pramatto",
    "T06asmahsuu:3734": " 'pītyasaṃmukhībhūte 'pi pratipakṣe |",
    "T06asmahsuu:3735": " anyeścaturbhiḥ ślokairguṇadoṣabhedaḥ |",
    "T06asmahsuu:3736": " vyāpādavihiṃsābhyāmarativyāpādakāmarāgaiśca |",
    "T06asmahsuu:3737": " yukto hi bodhisattvo bahuvidhamādīnavaṃ spṛśati || Msa_17.24 ||",
    "T06asmahsuu:3738": " iti doṣaḥ |",
    "T06asmahsuu:3739": " brāhmyavihārābhāve tadvipakṣayogāt |",
    "T06asmahsuu:3740": " tatra vyāpādādayo maitryādīnāṃ yathākramaṃ vipakṣāḥ |",
    "T06asmahsuu:3741": " vyāpādakāmarāgāvupekṣāyāḥ |",
    "T06asmahsuu:3742": " kathaṃ bahuvidhādīnavaṃ spṛśatītyāha |",
    "T06asmahsuu:3743": " kleśairhantyātmānaṃ sattvānupahanti śīlamupahanti |",
    "T06asmahsuu:3744": " savilekhalābhahīno rakṣāhīnastathā śāstrā[tā] || Msa_17.25 ||",
    "T06asmahsuu:3745": " sādhikaraṇo 'śayasvī paratra saṃjāyate 'kṣaṇeṣu sa ca |",
    "T06asmahsuu:3746": " prāptāprāptavihīno manasi mahad duḥkhamāpnoti || Msa_17.26 ||",
    "T06asmahsuu:3747": " tatra prathamaistribhiḥ padairātmavyābādhāya cetayate paravyābādhāyobhayavyābādhāyetyetamādīnavaṃ darśayati |",
    "T06asmahsuu:3748": " savilekhādibhiḥ ṣaḍbhiḥ padairdṛṣṭadhārmikamavadyaṃ prasavatīti darśayati |",
    "T06asmahsuu:3749": " kathaṃ ca prasavati |",
    "T06asmahsuu:3750": " ātmāsyāpavadate |",
    "T06asmahsuu:3751": " pare 'pi devatā api |",
    "T06asmahsuu:3752": " śāstāpyanye 'pi vijñāḥ",
    "T06asmahsuu:3753": " (MSA_Bagchi 120) sabrahmacāriṇo dharmatayā vigarhante |",
    "T06asmahsuu:3754": " digvidikṣu cāsya pāpako 'varṇaśabdaśloko niścaratītyevaṃ savilekho yāvadayaśasvītyeanena",
    "T06asmahsuu:3755": " yathākramaṃ darśayati |",
    "T06asmahsuu:3756": " śeṣaistribhiḥ padairyathākramaṃ sāṃparāyikaṃ dṛṣṭadharmasāṃparāyikamavadyaṃ prasavati |",
    "T06asmahsuu:3757": " tajjaṃ caitasikaṃ duḥkha[khaṃ]",
    "T06asmahsuu:3758": " daurmanasya prati saṃvedayata ityetadādīnavaṃ darśayati |",
    "T06asmahsuu:3759": " ete sarve doṣā maitryādiṣu susthitasya na bhavanti |",
    "T06asmahsuu:3760": " akliṣṭaḥ saṃsāraṃ sattvārthaṃ no ca saṃtyajati || Msa_17.27 ||",
    "T06asmahsuu:3761": " iti |",
    "T06asmahsuu:3762": " brāhmavihārayoge tri[dvi]vidhaṃ guṇaṃ darśayati |",
    "T06asmahsuu:3763": " yathoktadoṣābhāvam akliṣṭasya sattvahetoḥ saṃsārāparityāgaṃ |",
    "T06asmahsuu:3764": " na tathaikaputrakeṣvapi guṇavatsvapi bhavati sarvasattvānāṃ |",
    "T06asmahsuu:3765": " maitryādicetaneyaṃ sattveṣu yathā jinasutānāṃ || Msa_17.28 ||",
    "T06asmahsuu:3766": " ityete[na?] ca bodhisattvamaitrādīnāṃ tīvratāṃ darśayati |",
    "T06asmahsuu:3767": " karūṇāvibhāge tadālambanaprabhedamārabhya dvau ślokau |",
    "T06asmahsuu:3768": " pradīptān śatruvaśagān duḥkhākrāntāṃstamovṛtān |",
    "T06asmahsuu:3769": " durgamārgasamārūḍhānmahābandhanasaṃyutān || Msa_17.29 ||",
    "T06asmahsuu:3770": " mahāśanaviṣākrāntalolānmārgapranaṣṭakān |",
    "T06asmahsuu:3771": " utpathaprasthitān sattvāndurbalān karuṇāyate || Msa_17.30 ||",
    "T06asmahsuu:3772": " tatra pradīptāḥ kāmarāgeṇa kāmasugvabhaktāḥ |",
    "T06asmahsuu:3773": " śatruvaśagā mārakṛtāntarāyāḥ kuśale 'prayuktāḥ duḥkhākrāntāḥ duḥkhā[bhi?]bhūtā narakādiṣu",
    "T06asmahsuu:3774": " tamovṛtā aurabhrikādayo duścaritaikāntikāḥ |",
    "T06asmahsuu:3775": " karmavipākasaṃmūḍhatvāt |",
    "T06asmahsuu:3776": " durgamārgasamārūḍhā aparinirvāṇadharmāṇaḥ saṃsāravartmātyantānupacchedāt |",
    "T06asmahsuu:3777": " mahābandhanasaṃyutā anyatīrthyāḥ[rthya]mokṣasaṃprasthitā",
    "T06asmahsuu:3778": " nānākudṛṣṭigāḍhabandhanabaddhatvāt |",
    "T06asmahsuu:3779": " mahāśanaviṣākrāntalolāḥ samāpattisukhasaktāḥ |",
    "T06asmahsuu:3780": " teṣāṃ hi tat kliṣṭaṃ samāpattisukhaṃ |",
    "T06asmahsuu:3781": " yathā mṛṣṭamaśanaṃ viṣākrāntaṃ |",
    "T06asmahsuu:3782": " tataḥ pracyāvanāt |",
    "T06asmahsuu:3783": " mārgapraṇaṣṭakā abhimānikā mokṣamārgabhrāntatvāt |",
    "T06asmahsuu:3784": " utpathaprasthitā hīnayānaprayuktā aniyatāḥ |",
    "T06asmahsuu:3785": " durbalā aparipūrṇasaṃbhārā bodhisattvāḥ |",
    "T06asmahsuu:3786": " ityete daśavidhāḥ satvā bodhisattvakaruṇāyā ālambanam |",
    "T06asmahsuu:3787": " pañcaphalasaṃdarśane karuṇāyāḥ ślokaḥ |",
    "T06asmahsuu:3788": " heṭhāpahaṃ hyuttamabodhibījaṃ sukhāvahaṃ tāya[pa]kamiṣṭahetuṃ |",
    "T06asmahsuu:3789": " svabhāvadaṃ dharmamupāśritasya bodhirna dūre jinātmajasya || Msa_17.31 ||",
    "T06asmahsuu:3790": " (MSA_Bagchi 121)",
    "T06asmahsuu:3791": " tataḥ heṭhāpahatvena tadvipakṣavihiṃsāprahāṇādvisaṃyogaphalaṃ darśayati |",
    "T06asmahsuu:3792": " uttamabodhibījatvenādhipatiphalaṃ |",
    "T06asmahsuu:3793": " parātmanoryathākramaṃ",
    "T06asmahsuu:3794": " sukhāvahatāya[pa]katvena puruṣakāraphalaṃ |",
    "T06asmahsuu:3795": " iṣṭahetutvena vipākaphalaṃ |",
    "T06asmahsuu:3796": " svabhāvadatvena niṣpandaphalamāyatyāṃ viśiṣṭakaruṇāphaladānāt |",
    "T06asmahsuu:3797": " evaṃ pañcavidhāṃ karuṇāmāśritya buddhatvamadūre veditavyaṃ |",
    "T06asmahsuu:3798": " apratiṣṭhitasaṃsāranirvāṇatve ślokaḥ |",
    "T06asmahsuu:3799": " vijñāya saṃsāragataṃ samagraṃ duḥkhātmakaṃ caiva nirātmakaṃ ca |",
    "T06asmahsuu:3800": " nodvegamāyāti na cāpi doṣaiḥ prabādhyate kāruṇiko 'grabuddhiḥ || Msa_17.32",
    "T06asmahsuu:3801": " sarvaṃ saṃsāraṃ yathābhūtaṃ parijñāya bodhisattvo nodvegamāyāti kāruṇikatvāt |",
    "T06asmahsuu:3802": " na doṣairbādhyate 'grabuddhitvāt |",
    "T06asmahsuu:3803": " evaṃ nirvāṇe pratiṣṭhito bhavati na saṃsāre yathākramaṃ |",
    "T06asmahsuu:3804": " saṃsāraparijñāne ślokaḥ |",
    "T06asmahsuu:3805": " duḥkhātmakaṃ lokamavekṣamāṇo duḥkhāyate vetti ca tadyathāvat |",
    "T06asmahsuu:3806": " tasyābhyupāyaṃ parivarjane ca na khedamāyātyapi vā kṛpāluḥ || Msa_17.33 ||",
    "T06asmahsuu:3807": " duḥkhāyata iti karuṇāyate |",
    "T06asmahsuu:3808": " vetti ca tadyathāvaditi duḥkhaṃ yathābhūtaṃ tasya ca duḥkhasya parivarjane 'bhyupāyaṃ |",
    "T06asmahsuu:3809": " vetti yenāsya duḥkhaṃ nirudhyate |",
    "T06asmahsuu:3810": " etena jānannapi saṃsāraduḥkhaṃ yathābhūtaṃ tatparityāgopāyaṃ ca na khedamāpadyate bodhisattvaḥ karuṇāviśeṣāditi pradarśayati |",
    "T06asmahsuu:3811": " karūṇāprabhede dvau ślokau |",
    "T06asmahsuu:3812": " kṛpā prakṛtyā pratisaṃkhyayā ca pūrvaṃ tadabhyāsavidhānayogāt |",
    "T06asmahsuu:3813": " vipakṣahīnā ca viśuddhilābhāt caturvidheyaṃ karuṇātmakānāṃ || Msa_17.34 ||",
    "T06asmahsuu:3814": " seyaṃ yathākramaṃ gotraviśeṣataḥ guṇadoṣaparīkṣaṇataḥ |",
    "T06asmahsuu:3815": " janmāntaraparibhāvanataḥ |",
    "T06asmahsuu:3816": " vairāgyalābhataśca veditavyāḥ |",
    "T06asmahsuu:3817": " tadvipakṣavihiṃsāprahāṇe sati viśuddhilābhata iti vairāgyalābhataḥ |",
    "T06asmahsuu:3818": " na sā kṛpā yā na samā sadā vā nādhyāśayādvā pratipattito vā |",
    "T06asmahsuu:3819": " vairāgyato nānupalambhato vā na bodhisattvo hyakṛpastathā yaḥ || Msa_17.35",
    "T06asmahsuu:3820": " tatra samā sukhitādiṣu yatkiṃcidveditamidamatra duḥkhasyeti viditvā |",
    "T06asmahsuu:3821": " sadā nirūpadhiśeṣanirvāṇe tadakṣayāt |",
    "T06asmahsuu:3822": " adhyāśayādbhūmipraviṣṭānāmātmaparasamatāśayalābhāt |",
    "T06asmahsuu:3823": " (MSA_Bagchi 122)",
    "T06asmahsuu:3824": " pratipattito duḥkhaparitrāṇakriyayā |",
    "T06asmahsuu:3825": " vairāgyatastadvipakṣavihiṃsāprahāṇāt",
    "T06asmahsuu:3826": " | anupalambhato 'nutpattikadharmakṣāntilābhāt |",
    "T06asmahsuu:3827": " karuṇāvṛkṣapratibimbake pañca ślokāḥ |",
    "T06asmahsuu:3828": " karuṇā kṣāntiścintā praṇidhānaṃ janmasattvaparipākaḥ |",
    "T06asmahsuu:3829": " karuṇātarureṣa mahānmūlādiḥ puṣpapatra[paścimāgra](paścimānta)phalaḥ ||",
    "T06asmahsuu:3830": " ityeṣa mūlaskandhaśākhāpatrapuṣpaphalāvasthaḥ karuṇāvṛkṣo veditavyaḥ |",
    "T06asmahsuu:3831": " etasya karuṇā mūlaṃ |",
    "T06asmahsuu:3832": " kṣāntiḥ skandhaḥ |",
    "T06asmahsuu:3833": " sattvārthacintā śākhā |",
    "T06asmahsuu:3834": " praṇidhānaṃ śobhaneṣu janmasu patrāṇi |",
    "T06asmahsuu:3835": " śobhanaṃ janma puṣpaṃ |",
    "T06asmahsuu:3836": " sattvaparipākaḥ phalaṃ |",
    "T06asmahsuu:3837": " mūlaṃ karuṇā na bhaved duṣkaracaryāsahiṣṇutā na bhavet |",
    "T06asmahsuu:3838": " duḥkhākṣamaśca dhīmān satvārthaṃ cintayennaiva || Msa_17.37 ||",
    "T06asmahsuu:3839": " cintāvihīnabuddhiḥ praṇidhānaṃ śuklajanmasu na kuryāt |",
    "T06asmahsuu:3840": " śubhajanmānanugacchansattvānparipācayennaiva || Msa_17.38 ||",
    "T06asmahsuu:3841": " ābhyāṃ ślokābhyāṃ pūrvottaraprasavasādharmyātkaruṇādīnāṃ mūlādibhāvaṃ sādhayati |",
    "T06asmahsuu:3842": " karuṇāseko maitrī tadduḥkhe saukhyato vipulapuṣṭiḥ |",
    "T06asmahsuu:3843": " śākhāvṛddhirviśadā yonimanaskārato jñeyā || Msa_17.39 ||",
    "T06asmahsuu:3844": " parṇatyāgādānaṃ praṇidhīnāṃ saṃtateranucchedāt |",
    "T06asmahsuu:3845": " dvividhapratyayasiddheḥ puṣpamabandhyaṃ phalaṃ cāsmāt || Msa_17.40 ||",
    "T06asmahsuu:3846": " etābhyāṃ ślokābhyāṃ vṛkṣamūlasekādisādharmyaṃ karuṇāvṛkṣasya darśayati |",
    "T06asmahsuu:3847": " karuṇā hi mūlavṛkṣā[mūlamityuktā] |",
    "T06asmahsuu:3848": " tasyāḥ seko maitrī tayā tadāpyāyanāt |",
    "T06asmahsuu:3849": " maitracitto hi paraduḥkhena duḥkhāyate |",
    "T06asmahsuu:3850": " tataśca karuṇodbhava[karuṇāto",
    "T06asmahsuu:3851": " yad]duḥkhamutpadyate bodhisattvasyasvā[sattvā]rthaprayuktasya tatra saukhyotpādādvipulapuṣṭiḥ kṣāntipuṣṭirityarthaḥ |",
    "T06asmahsuu:3852": " sā hi skandha ityuktā |",
    "T06asmahsuu:3853": " skandhaśca vipulaḥ |",
    "T06asmahsuu:3854": " yoniśomanaskārād bahuvidhā mahāyāne śākhāvṛddhiḥ |",
    "T06asmahsuu:3855": " cintā hi śākhetyuktā |",
    "T06asmahsuu:3856": " pūrvāparanirodhotpādakrameṇa praṇidhānasaṃtānasyānucchedāt |",
    "T06asmahsuu:3857": " parṇatyāgādānasādharmyaṃ praṇīdhānānāṃ veditavyam |",
    "T06asmahsuu:3858": " ādhyātmikapratyayasiddhitaḥ svasaṃtānaparipākātpuṣpamiva janmābandhyaṃ veditavyam |",
    "T06asmahsuu:3859": " bāhyapratyayasiddhitaḥ parasaṃtānaparipākāt phalabhūtaḥ sattvaparipāko ['bandhyo?] veditavyaḥ",
    "T06asmahsuu:3860": " karuṇānuśaṃse ślokaḥ |",
    "T06asmahsuu:3861": " kaḥ kurvīta na karuṇāṃ sattveṣu mahākṛpāguṇakareṣu |",
    "T06asmahsuu:3862": " duḥkhe 'pi saukhyamatulaṃ bhavati yadeṣāṃ kṛpājanitaṃ || Msa_17.41 ||",
    "T06asmahsuu:3863": " (MSA_Bagchi 123)",
    "T06asmahsuu:3864": " atra mahākaruṇāguṇa uttarārdhena saṃdarśitaḥ |",
    "T06asmahsuu:3865": " śeṣo gatārthaḥ |",
    "T06asmahsuu:3866": " karuṇāniḥsaṅgatāyāṃ ślokaḥ |",
    "T06asmahsuu:3867": " āviṣṭānāṃ kṛpayā na tiṣṭhati manaḥ śame kṛpālūnāṃ |",
    "T06asmahsuu:3868": " kuta eva lokasaukhye svajīvite vā bhavetsnehaḥ || Msa_17.42 ||",
    "T06asmahsuu:3869": " sarvasya hi lokasya laukike saukhye svajīvite ca snehaḥ |",
    "T06asmahsuu:3870": " tatrāpi ca niḥsnehānāṃ śrāvakapratyekabuddhānāṃ sarvaduḥkhopaśame nirvāṇe pratiṣṭhitaṃ manaḥ",
    "T06asmahsuu:3871": " bodhisattvānāṃ tu karuṇāviṣṭatvānnirvāṇe 'pi mano na pratiṣṭhitaṃ |",
    "T06asmahsuu:3872": " kuta eva tayoḥ sneho bhaviṣyati |",
    "T06asmahsuu:3873": " karuṇāsnehavaiśeṣye trayaḥ ślokāḥ |",
    "T06asmahsuu:3874": " sneho na vidyate 'sau yo niravadyo na laukiko yaśca |",
    "T06asmahsuu:3875": " dhīmatsu kṛpāsneho niravadyo lokasamatītaḥ || Msa_17.43 ||",
    "T06asmahsuu:3876": " mātāpitṛprabhṛtīnāṃ hi tṛṣṇāmayaḥ snehaḥ sāvadyaḥ |",
    "T06asmahsuu:3877": " laukikakarūṇāvihāriṇāṃ niravadyo 'pi laukikaḥ |",
    "T06asmahsuu:3878": " bodhisattvānāṃ tu karūṇāmayaḥ |",
    "T06asmahsuu:3879": " sneho niravadyaśca laukikātikrāntaśca |",
    "T06asmahsuu:3880": " kathaṃ ca punarniravadya ityāha |",
    "T06asmahsuu:3881": " duḥkhājñānamahaughe mahāndhakāre ca niśritaṃ lokaṃ |",
    "T06asmahsuu:3882": " uddhartuṃ ya upāyaḥ kathamiva na syātsa niravadyaḥ || Msa_17.44 ||",
    "T06asmahsuu:3883": " duḥkhamahaugha ajñānamahāndhakāre ceti yojyaṃ |",
    "T06asmahsuu:3884": " śeṣaṃ gatārthaṃ |",
    "T06asmahsuu:3885": " kathaṃ lokātikrānta ityāha |",
    "T06asmahsuu:3886": " sneho na so 'tsyarihatāṃ loke pratyekabodhibuddhānāṃ |",
    "T06asmahsuu:3887": " prāgeva tadanyeṣāṃ kathamiva lokottaro na syāt || Msa_17.45 ||",
    "T06asmahsuu:3888": " pratyekāṃ bodhiṃ buddhāḥ |",
    "T06asmahsuu:3889": " śeṣaṃ gatārtham |",
    "T06asmahsuu:3890": " trāsābhinandananimittatve ślokaḥ |",
    "T06asmahsuu:3891": " duḥkhābhāve duḥkhaṃ yatkṛpayā bhavati bodhisattvānāṃ |",
    "T06asmahsuu:3892": " saṃtrāsayati tadādau spṛṣṭaṃ tvabhinandayati gāḍhaṃ || Msa_17.46 ||",
    "T06asmahsuu:3893": " duḥkhābhāve iti duḥkhābhāvo nimittaṃ sattveṣu karuṇayā bodhisattvānāṃ yad duḥkhamutpadyate tadādau saṃtrāsayati adhimukticaryābhūmau |",
    "T06asmahsuu:3894": " ātmaparasamatayā duḥkhasya yathābhūtamaspṛṣṭatvāt |",
    "T06asmahsuu:3895": " spṛṣṭaṃ tu śuddhādhyāśayabhūmāvabhinandayatyevetyarthaḥ |",
    "T06asmahsuu:3896": " karuṇāduḥkhena sukhābhibhave ślokaḥ |",
    "T06asmahsuu:3897": " kimataḥ paramāścaryaṃ yad duḥkhaṃ saukhyamabhibhavati sarvaṃ |",
    "T06asmahsuu:3898": " kṛpayā janitaṃ laukyaṃ yena vimukto api kṛtārthaḥ || Msa_17.47 ||",
    "T06asmahsuu:3899": " (MSA_Bagchi 124)",
    "T06asmahsuu:3900": " nāsyata āścaryataraṃ yad duḥkhameva karuṇājanitaṃ bodhisattvānāṃ tathā sukhaṃ bhavati |",
    "T06asmahsuu:3901": " yatsarvaṃ laukikaṃ sukhamabhibhavati |",
    "T06asmahsuu:3902": " yena sukhena vimuktā arhanto 'pi kṛtārthāḥ prāgevānye |",
    "T06asmahsuu:3903": " kṛpākṛtadānānuśaṃse ślokaḥ |",
    "T06asmahsuu:3904": " kṛpayā sahitaṃ dānaṃ yaddānasukhaṃ karoti dhīrāṇāṃ |",
    "T06asmahsuu:3905": " traidhātukamupabhogairna tatsukhaṃ tatkalāṃ spṛśati || Msa_17.48 ||",
    "T06asmahsuu:3906": " yacca traidhātukaṃ sukhamupabhogai kṛtaṃ na tatsukhaṃ tasya sukhasya kalāṃ spṛśatītyayamuttarārdhasyārthaḥ",
    "T06asmahsuu:3907": " śeṣaṃ gatārtham |",
    "T06asmahsuu:3908": " kṛpayā duḥkhābhyupagame ślokaḥ |",
    "T06asmahsuu:3909": " duḥkhamayaṃ saṃsāraṃ yatkṛpayā na tyajati sattvārthaṃ |",
    "T06asmahsuu:3910": " parahitahetorduḥkhaṃ kiṃ kāruṇikairna samupetam || Msa_17.49 ||",
    "T06asmahsuu:3911": " sarvaṃ hi duḥkhaṃ saṃsāraduḥkhe 'ntarbhūtaṃ |",
    "T06asmahsuu:3912": " tasyābhyupagamāt sarvaṃ duḥkhamabhyupagataṃ bhavati |",
    "T06asmahsuu:3913": " tatra tatphalavṛddhau ślokaḥ |",
    "T06asmahsuu:3914": " karūṇā dānaṃ bhogāḥ sadā kṛpālorvivuddhimupayānti |",
    "T06asmahsuu:3915": " snehānugrahajanitaṃ tacchaktikṛtaṃ sukhaṃ cāsmāt || Msa_17.50 ||",
    "T06asmahsuu:3916": " trayaṃ bodhisattvānāṃ sarvajanmasu vardhate karūṇāyogāt |",
    "T06asmahsuu:3917": " karūṇā tadabhyāsāt |",
    "T06asmahsuu:3918": " dānaṃ karuṇāvaśāt |",
    "T06asmahsuu:3919": " bhogāśca dānavaśāt |",
    "T06asmahsuu:3920": " tasmācca trayātphalaṃ trividhaṃ sukhaṃ bhavati |",
    "T06asmahsuu:3921": " snehajanitaṃ karuṇātaḥ |",
    "T06asmahsuu:3922": " sattvānugrahajanitaṃ dānāt |",
    "T06asmahsuu:3923": " tadanugrahakriyāśaktikṛtaṃ bhogebhyaḥ |",
    "T06asmahsuu:3924": " dānaprotsāhanāyāṃ ślokaḥ |",
    "T06asmahsuu:3925": " vardhe ca vardhayāmi ca dāne paripācayāmi sukhayāmi |",
    "T06asmahsuu:3926": " ākarṣāmi nayāmi ca karuṇā sannānpravadatīva || Msa_17.51 ||",
    "T06asmahsuu:3927": " dāne sannāniti saṃbandhanīyaṃ |",
    "T06asmahsuu:3928": " ṣaḍbhirguṇairdānai 'vasannān",
    "T06asmahsuu:3929": " bodhisattvānkaruṇā protsahayatīva |",
    "T06asmahsuu:3930": " svabhāvavṛddhyā |",
    "T06asmahsuu:3931": " bhogaistadvardhanayā",
    "T06asmahsuu:3932": " | dānena sattvaparipācanayā |",
    "T06asmahsuu:3933": " dātuśca sukhotpādanāt |",
    "T06asmahsuu:3934": " mahābodhisaṃbhārasyānyasyā[saṃbhārasyā]karṣaṇāt |",
    "T06asmahsuu:3935": " mahābodhisamīpanayanācca",
    "T06asmahsuu:3936": " parasaukhyena sukhā[nu?]bhave ślokaḥ |",
    "T06asmahsuu:3937": " duḥkhe duḥkhī kṛpayā sukhānyanādhāya kena sukhitaḥ syāt |",
    "T06asmahsuu:3938": " sukhayatyātmānamataḥ kṛpālurādhāya parasaukhyam || Msa_17.52 ||",
    "T06asmahsuu:3939": " karuṇayā bodhisattvaḥ paraduḥkhairduḥkhitaḥ sattveṣvanādhāya sukhaṃ kathaṃ sukhitaḥ syāt |",
    "T06asmahsuu:3940": " tasmātpareṣu sukhamādhāya bodhisatva ātmānameva sukhayatīti veditavyam |",
    "T06asmahsuu:3941": " kṛpayā dānasamanuśāstau ṣaṭ ślokāḥ |",
    "T06asmahsuu:3942": " (MSA_Bagchi 125)",
    "T06asmahsuu:3943": " svaṃ dānaṃ kāruṇikaḥ śāstīva sadaiva niḥsvasukhakāmaḥ |",
    "T06asmahsuu:3944": " bhogaiḥ sukhaya paraṃ vā māmapyayutasaukhyam || Msa_17.53 ||",
    "T06asmahsuu:3945": " na hi kāruṇikasya vinā parasukhenāsti sukhaṃ |",
    "T06asmahsuu:3946": " tasyāyutasaukhyatvādvaudhisattvastena vinā[tma?]no dānasya phalaṃ sukhaṃ",
    "T06asmahsuu:3947": " necchati |",
    "T06asmahsuu:3948": " saphalaṃ dānaṃ dattaṃ tanme sattveṣu tatsukhasukhena |",
    "T06asmahsuu:3949": " phala teṣveva nikāmaṃ yadi me kartavyatā te 'sti || Msa_17.54 ||",
    "T06asmahsuu:3950": " dānaṃ dadatā dānaṃ ca dānaphalaṃ ca tanmayā sattveṣu dattaṃ |",
    "T06asmahsuu:3951": " tatsukhameva me sukhaṃ yasmāt |",
    "T06asmahsuu:3952": " atasteṣveva yāvatphalitavyaṃ tāvatphaleti loṭ |",
    "T06asmahsuu:3953": " bodhisattvaḥ karūṇayā dānamanuśāsti |",
    "T06asmahsuu:3954": " bhogadveṣṭurdāturbhogā bahuśubhataropasarpanti |",
    "T06asmahsuu:3955": " na hi tatsukhaṃ mataṃ me dāne pāraṃparo 'smi yataḥ || Msa_17.55 ||",
    "T06asmahsuu:3956": " bhogavimukhasya dāturbhogā bahutarāścopatiṣṭhante |",
    "T06asmahsuu:3957": " śobhanatarāśca |",
    "T06asmahsuu:3958": " dharma taiveyaṃ cittasyodārataratvāt |",
    "T06asmahsuu:3959": " na hi tatsukhaṃ mataṃ me yad bhogāstathopatiṣṭhante |",
    "T06asmahsuu:3960": " yasmādahaṃ dāne pāraṃparastatprabandhakāmatvānnasukhe |",
    "T06asmahsuu:3961": " sarvāstiparityāge yatkṛpayā māṃ nirīkṣase satataṃ |",
    "T06asmahsuu:3962": " nanu te tena jñeyaṃ na matphalenārthitāsyeti || Msa_17.56 ||",
    "T06asmahsuu:3963": " yo 'haṃ dānaphalaṃ sarvameva karuṇayā nityaṃ parityajāmi nanvata eva veditavyaṃ nāsti me dānaphalenārthitvamiti bodhisattvo dānaṃ samanuśāsti |",
    "T06asmahsuu:3964": " dānābhirato na syāṃ prāptaṃ cettatphalaṃ na visṛjeyaṃ |",
    "T06asmahsuu:3965": " tathā hi |",
    "T06asmahsuu:3966": " kṣaṇamapi dānena vinā dānābhirato bhavati naiva || Msa_17.57 ||",
    "T06asmahsuu:3967": " iti gatārthaḥ ślokaḥ |",
    "T06asmahsuu:3968": " akṛtaṃ na phalasi yasmātpratikārāpekṣayā na me tulyaṃ |",
    "T06asmahsuu:3969": " yastvā karoti tasya tvaṃ phalasi |",
    "T06asmahsuu:3970": " tasmāttvaṃ pratikārapekṣayā na mattulyam |",
    "T06asmahsuu:3971": " tathā hyahaṃ |",
    "T06asmahsuu:3972": " pratikāranirvyapekṣaḥ paratra phalado 'sya kāmaṃ te || Msa_17.58 ||",
    "T06asmahsuu:3973": " (MSA_Bagchi 126)",
    "T06asmahsuu:3974": " gatārthametat |",
    "T06asmahsuu:3975": " kṛpādānena dvau ślokau |",
    "T06asmahsuu:3976": " niravadyaṃ śuddhapadaṃ hitāvahaṃ caiva sānurakṣaṃ ca |",
    "T06asmahsuu:3977": " nirmṛgyaṃ nirlepaṃ jinātmajānāṃ kṛpādānam || Msa_17.59 ||",
    "T06asmahsuu:3978": " tatra niravadyaṃ paramanupahṛtya dānāt |",
    "T06asmahsuu:3979": " śuddhapadaṃ",
    "T06asmahsuu:3980": " kalpikavasu[vastu]dānāt |",
    "T06asmahsuu:3981": " viṣaśasramadyādivivarjanataḥ |",
    "T06asmahsuu:3982": " hitāvahaṃ dānena saṃgṛhya kuśale niyojanāt |",
    "T06asmahsuu:3983": " sānurakṣaṃ parijanasyāvighātaṃ kṛtvā anyasmai dānāt |",
    "T06asmahsuu:3984": " nirmṛgyamayācamāne 'pyarthitvaṃ vighātaṃ vāvagamya svayameva dānāt dakṣiṇīyāparimārgaṇācca",
    "T06asmahsuu:3985": " nirlepaṃ pratikāravipākaniḥspṛhatvāt |",
    "T06asmahsuu:3986": " aparaḥ prakāraḥ |",
    "T06asmahsuu:3987": " sakalaṃ vipulaṃ śreṣṭhaṃ satataṃ muditaṃ nirāmiṣaṃ śuddhaṃ |",
    "T06asmahsuu:3988": " bodhinataṃ kuśalanataṃ jinātmajānāṃ kṛpādānam || Msa_17.60 ||",
    "T06asmahsuu:3989": " tatra sakalamādhyātmikabāhyavastudānāt |",
    "T06asmahsuu:3990": " vipulaṃ prabhūtavastudānāt |",
    "T06asmahsuu:3991": " śreṣṭhaṃ praṇītavastudānāt |",
    "T06asmahsuu:3992": " satatamabhīkṣṇadānāt |",
    "T06asmahsuu:3993": " mudītamapratisaṃkhyāya prahṛṣṭadānāt |",
    "T06asmahsuu:3994": " nirāmiṣaṃ yathā nirlepaṃ |",
    "T06asmahsuu:3995": " śuddhaṃ yathā śuddhapadaṃ |",
    "T06asmahsuu:3996": " bodhinataṃ mahābodhipariṇāmanāt |",
    "T06asmahsuu:3997": " kuśalanataṃ yathā hitāvahaṃ |",
    "T06asmahsuu:3998": " upabhoagaviśeṣe ślokaḥ |",
    "T06asmahsuu:3999": " na tathopabhogatuṣṭiṃ labhate bhogī yathā parityāgāt |",
    "T06asmahsuu:4000": " tuṣṭimupaiti kṛpāluḥ sukhatrayāpyāyitamanaskaḥ || Msa_17.61 ||",
    "T06asmahsuu:4001": " tatra sukhatrayaṃ dānaprītiḥ parānugrahaprītiḥ bodhisaṃbhārasaṃbharaṇaprītiśca |",
    "T06asmahsuu:4002": " śeṣaṃ gatārthaṃ |",
    "T06asmahsuu:4003": " pāramitābhinirhārakaruṇāyāṃ ślokaḥ |",
    "T06asmahsuu:4004": " kṛpaṇakṛpā raudrakṛpā saṃkṣubdhakṛpā kṛpā pramatteṣu |",
    "T06asmahsuu:4005": " viṣayaparatantrakaruṇā mithyābhiniviṣṭakaruṇā ca || Msa_17.62 ||",
    "T06asmahsuu:4006": " tatra kṛpaṇā matsariṇaḥ |",
    "T06asmahsuu:4007": " raudrā duḥśīlāḥ paropatāpinaḥ |",
    "T06asmahsuu:4008": " saṃkṣubdhāḥ krodhanāḥ |",
    "T06asmahsuu:4009": " pramattāḥ kuśīdāḥ |",
    "T06asmahsuu:4010": " viṣayaparatantrā kāmeṣu vikṣiptacittāḥ |",
    "T06asmahsuu:4011": " mithyābhiniviṣṭāḥ duḥprajñāḥ tīrthikādayaḥ |",
    "T06asmahsuu:4012": " eṣu pāramitāvipakṣadharmāvasthiteṣu yā karuṇā sā kṛpaṇādikaruṇā |",
    "T06asmahsuu:4013": " sā ca tadvipakṣavidūṣaṇātpāramitābhinirhārāya saṃpadyate |",
    "T06asmahsuu:4014": " tasmātpāramitābhinirhārakaruṇetyucyate |",
    "T06asmahsuu:4015": " karuṇāpratyayasaṃdarśane ślokaḥ |",
    "T06asmahsuu:4016": " karuṇā bodhisattvānāṃ sukhād duḥkhāttadanvayāt |",
    "T06asmahsuu:4017": " karuṇā bodhisattvānāṃ hetormitrātsvabhāvataḥ || Msa_17.63 ||",
    "T06asmahsuu:4018": " tatra pūrvārdhenālambanapratyayaṃ karuṇāyāḥ saṃdarśayati |",
    "T06asmahsuu:4019": " trividhāṃ vedanāmālambya tisṛbhirduḥkhatābhiḥ karuṇāyanāt |",
    "T06asmahsuu:4020": " aduḥkhāsukhā hi vedanā sukhaduḥkhayoranvayaḥ punastadāvāhanāt |",
    "T06asmahsuu:4021": " (MSA_Bagchi 127) uttarārdhena yathākramaṃ hetumitrasvabhāvaiḥ karuṇāyā hetvadhipatisamanantarapratyayānsaṃdarśayati",
    "T06asmahsuu:4022": " mahākaruṇatve ślokaḥ |",
    "T06asmahsuu:4023": " karuṇā bodhisattvānāṃ samā jñeyā tadāśayāt |",
    "T06asmahsuu:4024": " pratipattervirāgācca nopalambhādviśuddhitaḥ || Msa_17.64 ||",
    "T06asmahsuu:4025": " tatra samā trividhavedanāvastheṣu yatkiṃcidveditamidamatra duḥkhasyeti viditvā |",
    "T06asmahsuu:4026": " sā punarāśayato 'pi cittena karuṇāyanāt |",
    "T06asmahsuu:4027": " pratipattito 'pi",
    "T06asmahsuu:4028": " tatparitrāṇāt |",
    "T06asmahsuu:4029": " virāgato 'pi tadvipakṣavihiṃsāprahāṇāt |",
    "T06asmahsuu:4030": " anupalambhato",
    "T06asmahsuu:4031": " 'pyātmaparakaruṇānupalambhāt |",
    "T06asmahsuu:4032": " viśuddhito 'pyaṣṭabhyāṃ",
    "T06asmahsuu:4033": " bhūmāvanutpattikadharmakṣāntilābhāt |",
    "T06asmahsuu:4034": " maitrādribhāvanāgrā svacittato dharmato 'dhimokṣācca |",
    "T06asmahsuu:4035": " āśayato 'pi vibhutvādavikalpādaikyataścāpi || Msa_17.65 ||",
    "T06asmahsuu:4036": " iti |",
    "T06asmahsuu:4037": " pūrvanirdeśānusāreṇārtho 'nugantavyaḥ |",
    "T06asmahsuu:4038": " iti bhagavati jātusuprasādo mahadupadhidhruvasatkriyādhipūjī |",
    "T06asmahsuu:4039": " bahuguṇahitamitranityasevo jagadanukampaka eti sarvasiddhiṃ || Msa_17.66",
    "T06asmahsuu:4040": " etena yathoktānāṃ pūjāsevāpramāṇānāmanukramaṃ guṇaṃ ca samāsena saṃdarśayati |",
    "T06asmahsuu:4041": " mahopadhibhirdhruvaṃ satkriyā[yayā] cātyarthaṃ pūjanānmahadupadhidhruvasatkriyābhipūjī veditavyaḥ",
    "T06asmahsuu:4042": " satkriyā punaḥ samyakpratipattirveditavyā |",
    "T06asmahsuu:4043": " evaṃ [lābha?]satkārapratipattipūjī bhavati |",
    "T06asmahsuu:4044": " bahuguṇaṃ mitraṃ tadanyairguṇaiḥ |",
    "T06asmahsuu:4045": " hitamanukampakatvena veditavyaṃ |",
    "T06asmahsuu:4046": " eti sarvasiddhimiti svaparārthasiddhiṃ prāpnotīti |",
    "T06asmahsuu:4047": " || mahāyānasūtrālaṃkāre pūjāsevāpramāṇādhikāraḥ [saptadaśaḥ] samāptaḥ ||",
    "T06asmahsuu:4048": " (MSA_Bagchi 128)",
    "T06asmahsuu:4049": " aṣṭādaśo 'dhikāraḥ",
    "T06asmahsuu:4050": " lajjāvibhāge ṣoḍaśaḥ ślokāḥ |",
    "T06asmahsuu:4051": " lajjā vipakṣahīnā jñānena gatā ca nirvikalpena |",
    "T06asmahsuu:4052": " hīnānavadyaviṣayā sattvānāṃ pācikā dhīre || Msa_18.1 ||",
    "T06asmahsuu:4053": " etena svabhāvasahāyālambanakarmasaṃpadā caturvidhaṃ lakṣaṇaṃ bodhisattvalajjāyāḥ saṃdarśitaṃ",
    "T06asmahsuu:4054": " hīnānavadyaviṣayā |",
    "T06asmahsuu:4055": " śrāvakapratyekabuddhānāṃ [yānaṃ?] tadvi[ddhi]hīnaṃ ca mahāyānādanavadyaṃ ca |",
    "T06asmahsuu:4056": " tena ca bodhisattvo lajjate |",
    "T06asmahsuu:4057": " kathaṃ sattvānāṃ pācikā |",
    "T06asmahsuu:4058": " tasyāmeva",
    "T06asmahsuu:4059": " lajjā[yāṃ] paraprasthāpanāt |",
    "T06asmahsuu:4060": " ṣaṇṇāṃ pāramitānāṃ vipakṣe vṛddhyā bodhisattvānāṃ |",
    "T06asmahsuu:4061": " pratipakṣe hānitaścāpyatīva saṃpadyate lajjā |",
    "T06asmahsuu:4062": " iyaṃ bodhisattvānāṃ bṛddhyā parihānitaśca lajjā [?] pāramitāviṣakṣavṛddhyā tatpratipakṣaparihāṇyā cātyarthaṃ lajjotpādanāt |",
    "T06asmahsuu:4063": " ṣaṇṇāṃ pāramitānāṃ niṣevaṇālasyato bhavati lajjā |",
    "T06asmahsuu:4064": " kveśānukūladharmaprayogataścaiva dhīrāṇāṃ || Msa_18.2 ||",
    "T06asmahsuu:4065": " iyamaprayoga[prayoga?]lajjā pāramitābhāvanāyāmaprayogena |",
    "T06asmahsuu:4066": " kleśānukūleṣu dharmeṣvindriyāguptadvāratvādiṣu ca prayogena lajjotpādanāt |",
    "T06asmahsuu:4067": " asamāhitasvabhāvā mṛdumadhyā hīnabhūmikā lajjā |",
    "T06asmahsuu:4068": " hīnāśayā samānā hīnā hi tadanyathā tvadhikā || Msa_18.3 ||",
    "T06asmahsuu:4069": " iyaṃ mṛdvadhimātrā lajjā |",
    "T06asmahsuu:4070": " pūrvanirdeśānusāreṇāsya ślokasyārtho 'nugantavyaḥ |",
    "T06asmahsuu:4071": " ataḥ paraṃ caturbhistribhiśca ślokairyathākramaṃ lajjāvipakṣe lajjāyāṃ ca doṣaguṇabhedaṃ darśayati",
    "T06asmahsuu:4072": " lajjārahito dhīmān kleśānadhivāsayatyayoniśataḥ |",
    "T06asmahsuu:4073": " pratighopekṣāmānaḥ sattvānupahanti śīlaṃ ca || Msa_18.4 ||",
    "T06asmahsuu:4074": " ityatra ātmavyābādhāya cetayate paravyābādhāyobhayavyābādhāya ceti saṃdarśitam |",
    "T06asmahsuu:4075": " ayoniśata ityayoniśo manaskāreṇa |",
    "T06asmahsuu:4076": " kathamupekṣayā sattvānupahanti |",
    "T06asmahsuu:4077": " sattvārthapramādataḥ |",
    "T06asmahsuu:4078": " (MSA_Bagchi 129)",
    "T06asmahsuu:4079": " kaukṛtyātsavilekho bhavati sa saṃmānahānimāpnoti |",
    "T06asmahsuu:4080": " śrāddhātmā[mā]nuṣasaṃghācchāsrā copekṣyate tasmāt || Msa_18.5 ||",
    "T06asmahsuu:4081": " sahadhārmi kairjinasutairvinindyate lokato 'yaśo labhate |",
    "T06asmahsuu:4082": " dṛṣṭe dharme ityanena dṛṣṭadhārmikamavadyaṃ prasavatīti darśitaṃ |",
    "T06asmahsuu:4083": " yathākramamātmaparadevatāśāstṛbhirapavadanāt |",
    "T06asmahsuu:4084": " vijñaiḥ sabrahmacāribhirdharmatayā vigarhaṇāt |",
    "T06asmahsuu:4085": " digvidikṣu ca pāpakāvarṇaniścaraṇāt |",
    "T06asmahsuu:4086": " 'nyatra kṣaṇarahito jāyate bhūyaḥ || Msa_18.6 ||",
    "T06asmahsuu:4087": " ityanena sāṃparāyikamavadyaṃ prasavatīti saṃdarśitamakṣaṇeṣūpapatteḥ |",
    "T06asmahsuu:4088": " prāptāprāptavihāniṃ śuklairdharmaiḥ samāpnute tena |",
    "T06asmahsuu:4089": " ityanena dṛṣṭadharmasāṃparāyikamavadyaṃ prasavatīti saṃdarśitaṃ |",
    "T06asmahsuu:4090": " prāptakuśaladharmaparihāṇitaḥ |",
    "T06asmahsuu:4091": " aprāptaparihāṇitaśca yathākramam |",
    "T06asmahsuu:4092": " duḥkhaṃ viharati tasmānmanaso 'pyasvasthatāmeti || Msa_18.7 ||",
    "T06asmahsuu:4093": " ityanena tajjaṃ caitasikaṃ duḥkhaṃ daurmanasyaṃ pratisaṃvedayata iti saṃdarśitam |",
    "T06asmahsuu:4094": " ete sarve doṣā hīmatsu bhavanti no jinasuteṣu |",
    "T06asmahsuu:4095": " ityata upādāya lajjāguṇo veditavyaḥ |",
    "T06asmahsuu:4096": " yadete ca doṣā na bhavanti |",
    "T06asmahsuu:4097": " deveṣu ca manujeṣu ca nityaṃ saṃjāyate ca budhaḥ || Msa_18.8 ||",
    "T06asmahsuu:4098": " ityetadasya vipākaphalaṃ bhavati |",
    "T06asmahsuu:4099": " saṃbhārāṃśca sa bodheḥ kṣipraṃ pūrayati lajjayā dhīmān |",
    "T06asmahsuu:4100": " ityetadadhipatiphalaṃ |",
    "T06asmahsuu:4101": " sattvānāṃ pācanayā na khidyate caiva jinaputraḥ || Msa_18.9 ||",
    "T06asmahsuu:4102": " ityetatpuruṣakāraphalam |",
    "T06asmahsuu:4103": " sa vipakṣapratipakṣai rahito 'rahitaśca jāyate satataṃ |",
    "T06asmahsuu:4104": " ityete visaṃyoganiṣpandaphale |",
    "T06asmahsuu:4105": " yaduta vipakṣarahitatvaṃ pratipakṣārahitatvaṃ ca |",
    "T06asmahsuu:4106": " ityetamānuśaṃsaṃ hīmānāpnoti jinaputraḥ || Msa_18.10 ||",
    "T06asmahsuu:4107": " iti yathoktadoṣābhāvaṃ guṇayogaṃ ca prāpnotīti saṃdarśitam |",
    "T06asmahsuu:4108": " doṣamalino hi bālo hīvirahātsuvasanaiḥ sugupto 'pi |",
    "T06asmahsuu:4109": " nirvasano 'pi jinasuto hrīvasano muktadoṣamalaḥ || Msa_18.11 ||",
    "T06asmahsuu:4110": " etena vasraviśeṣaṇaṃ hriyaḥ |",
    "T06asmahsuu:4111": " tadanyavasraprāvṛtasyāpi hrīrahitasya doṣamalinatvāt |",
    "T06asmahsuu:4112": " nagnasyāpi na hrīmato nirmalatvāt |",
    "T06asmahsuu:4113": " ākāśamiva na lipto hrīyukto jinasuto bhavati dharmaiḥ |",
    "T06asmahsuu:4114": " dharmairiti lokadharmaiḥ |",
    "T06asmahsuu:4115": " (MSA_Bagchi 130)",
    "T06asmahsuu:4116": " hībhūṣitaśca śobhati saṃparkagato jinasutānām || Msa_18.12 ||",
    "T06asmahsuu:4117": " etena ślokena hriya ākāśabhūṣaṇasamatāṃ darśayati |",
    "T06asmahsuu:4118": " māturiva vatsalatvaṃ hriyo vineyeṣu bodhisatvānāṃ |",
    "T06asmahsuu:4119": " trātavyasattvopekṣāyā lajjanāt |",
    "T06asmahsuu:4120": " ārakṣā cāpi hrīḥ saṃsaratāṃ sarvadoṣebhyaḥ || Msa_18.13 ||",
    "T06asmahsuu:4121": " hastyaśvakāyādibhūtatvāt |",
    "T06asmahsuu:4122": " ebhirvastrādidṛṣṭāntairvihāre kleśapratipakṣatāṃ cāre lokadharmapratipakṣatāṃ |",
    "T06asmahsuu:4123": " sahadhārmikasaṃvāsānukūlatāṃ |",
    "T06asmahsuu:4124": " sattvāparipākānukūlatām |",
    "T06asmahsuu:4125": " akliṣṭasaṃsārānukūlatāṃ ca hriyo darśayati |",
    "T06asmahsuu:4126": " sarveṣu nādhivāsā sarveṣvadhivāsanāpravṛttiśca |",
    "T06asmahsuu:4127": " sarveṣu ca pravṛttirhrīvihitaṃ hīmato liṅgam || Msa_18.14 ||",
    "T06asmahsuu:4128": " etena caturvidhaṃ hrīkṛtaṃ liṅgaṃ hīmato darśayati |",
    "T06asmahsuu:4129": " yaduta sarvadoṣeṣvanadhivāsanā cāpravṛttiśca |",
    "T06asmahsuu:4130": " sarvaguṇeṣvadhivāsanā ca pravṛttiśca |",
    "T06asmahsuu:4131": " hrībhāvanā pradhānā svacittato dharmato 'dhimokṣācca |",
    "T06asmahsuu:4132": " āśayato 'pi vibhutvādakalpanādaikyataścāpi || Msa_18.15 ||",
    "T06asmahsuu:4133": " ityasya nirdeśo yathāpūrvaṃ |",
    "T06asmahsuu:4134": " dhṛtivibhāge sapta ślokāḥ |",
    "T06asmahsuu:4135": " dhṛtiśca bodhisattvānāṃ lakṣaṇena prabhedataḥ |",
    "T06asmahsuu:4136": " dṛḍhatvena sa sarvebhyastadanyebhyo viśiṣyate || Msa_18.16 ||",
    "T06asmahsuu:4137": " vīryaṃ samādhiḥ prajñā ca sattvaṃ dhairyaṃ dhṛtirmatā |",
    "T06asmahsuu:4138": " nirbhīto bodhisattvo hi trayādyasmātpravartate || Msa_18.17 ||",
    "T06asmahsuu:4139": " etena dhṛtilakṣaṇaṃ saparyāyaṃ sasādhanaṃ coktaṃ |",
    "T06asmahsuu:4140": " vīryādikaṃ lakṣaṇaṃ sattvādikaṃ paryāyaḥ |",
    "T06asmahsuu:4141": " śeṣaṃ sādhanaṃ |",
    "T06asmahsuu:4142": " katamasmāttrayānnirbhītaḥ pravartata ityāha |",
    "T06asmahsuu:4143": " līnatvācca calatvācca mohāccotpadyate bhayaṃ |",
    "T06asmahsuu:4144": " kṛtyeṣu tasmādvijñeyā dhṛtisaṃjñā nije traye || Msa_18.18 ||",
    "T06asmahsuu:4145": " sarvakāryeṣu hi līnacittatayā vā bhayamutpadyate tadanutsāhataḥ |",
    "T06asmahsuu:4146": " calacittatayā vā cittānavasthānataḥ |",
    "T06asmahsuu:4147": " saṃmohato vā tadupāyajñānataḥ |",
    "T06asmahsuu:4148": " tatpratipakṣāśca yathākramaṃ vīryādayaḥ |",
    "T06asmahsuu:4149": " tasmānnijavīryāditraye dhṛtisaṃjñā veditavyā nija ityapratisaṃkhyānakaraṇīye |",
    "T06asmahsuu:4150": " prakṛtyā praṇidhāne ca nirapekṣatva eva ca |",
    "T06asmahsuu:4151": " sattvavipratipattau ca gambhīryaudāryasaṃśrave || Msa_18.19 ||",
    "T06asmahsuu:4152": " (MSA_Bagchi 131)",
    "T06asmahsuu:4153": " vineyadurvinayatve kāyācintye jinasya ca |",
    "T06asmahsuu:4154": " duṣkareṣu vicitreṣu saṃsārātyāga eva ca || Msa_18.20 ||",
    "T06asmahsuu:4155": " niḥsaṃkleśe ca tatraiva dhṛtirdhīrasya jāyate |",
    "T06asmahsuu:4156": " asamā ca tadanyebhyaḥ so 'gre dhṛtimatāṃ yataḥ[mataḥ] || Msa_18.21 ||",
    "T06asmahsuu:4157": " ebhistribhiḥ ślaukairdhṛtiprabhedaḥ darśayati |",
    "T06asmahsuu:4158": " yathākramaṃ gotrataḥ |",
    "T06asmahsuu:4159": " cittotpādataḥ |",
    "T06asmahsuu:4160": " svārthataḥ |",
    "T06asmahsuu:4161": " satvārthataḥ [parārthataḥ |",
    "T06asmahsuu:4162": " tatvārthataḥ |]",
    "T06asmahsuu:4163": " prabhāvataḥ |",
    "T06asmahsuu:4164": " satvaparipācanataḥ |",
    "T06asmahsuu:4165": " paramabodhitaśca |",
    "T06asmahsuu:4166": " tatra nirapekṣatvaṃ svārthaprayuktasya kāyajīvitanirapekṣatvādveditavyaṃ |",
    "T06asmahsuu:4167": " punarduṣkaracaryātaḥ |",
    "T06asmahsuu:4168": " saṃcintyabhavopapattitaḥ |",
    "T06asmahsuu:4169": " tadasaṃkleśato 'pi",
    "T06asmahsuu:4170": " prabhedaḥ |",
    "T06asmahsuu:4171": " kumitraduḥkhagambhīraśravādvīro na kampate |",
    "T06asmahsuu:4172": " śalabhaiḥ pakṣavātaiśca samudraiśca sumeruvat || Msa_18.22 ||",
    "T06asmahsuu:4173": " etena bodhisattvadhṛterdṛḍhatvaṃ darśayati |",
    "T06asmahsuu:4174": " upamātrayaṃ",
    "T06asmahsuu:4175": " trayeṇākampane[naṃ] yathākramaṃ veditavyam |",
    "T06asmahsuu:4176": " akhedavibhāge dvau ślaukau |",
    "T06asmahsuu:4177": " akhedo bodhisatvānāmasamastriṣu vastuṣu |",
    "T06asmahsuu:4178": " śrutātṛptimahāvīryaduḥkhe hrīdhṛtiniśritaḥ || Msa_18.23 ||",
    "T06asmahsuu:4179": " tīvracchando mahābodhāvakhedo dhīmatāṃ mataḥ |",
    "T06asmahsuu:4180": " aniṣpannaśca niṣpannaḥ suniṣpannaśca bhūmiṣu || Msa_18.24 ||",
    "T06asmahsuu:4181": " ābhyāṃ vastuto niśrayataḥ svabhāvataḥ prabhedataścākhedo nirdiṣṭaḥ |",
    "T06asmahsuu:4182": " triṣu vastuṣu |",
    "T06asmahsuu:4183": " śrutātṛptau |",
    "T06asmahsuu:4184": " dīrghakālavīryārambhe |",
    "T06asmahsuu:4185": " saṃsāraduḥkhe ca |",
    "T06asmahsuu:4186": " hriyaṃ dhṛtiṃ ca niśritya |",
    "T06asmahsuu:4187": " tābhyāṃ hi khedotpattito lajjayate na cotpādayati |",
    "T06asmahsuu:4188": " tīvracchando mahābodhāviti svabhāvaḥ |",
    "T06asmahsuu:4189": " chande hi vyāvṛtte khinno bhavati |",
    "T06asmahsuu:4190": " aniṣpanno 'dhimukticaryābhūmau |",
    "T06asmahsuu:4191": " niṣpannaḥ saptabhūmiṣu |",
    "T06asmahsuu:4192": " suniṣpannaḥ pareṇa ityeṣa prabhedaḥ |",
    "T06asmahsuu:4193": " śāstrajñatāyāṃ dvau ślokau |",
    "T06asmahsuu:4194": " vastunā cādhikāreṇa karmaṇā ca viśiṣyate |",
    "T06asmahsuu:4195": " lakṣaṇenākṣayatvena phalasyodāgamena ca || Msa_18.25 ||",
    "T06asmahsuu:4196": " śāstrajñatā hi dhīrāṇāṃ samādhimukhadhāraṇī |",
    "T06asmahsuu:4197": " gṛhītā sattvapākāya saddharmasya ca dhāraṇe || Msa_18.26 ||",
    "T06asmahsuu:4198": " tatra śāstrajñatāyāḥ pañca vidyāsthānāni vastu |",
    "T06asmahsuu:4199": " adhyātmavidyā hetuvidyā śabdavidyā cikitsāvidyā śilpakarmasthānavidyā ca |",
    "T06asmahsuu:4200": " svaparārthakriyā adhikāraḥ |",
    "T06asmahsuu:4201": " karma prathamavastuni (MSA_Bagchi 132) svayaṃ pratipattiḥ parebhyaśca tatsamākhyānaṃ |",
    "T06asmahsuu:4202": " dvitīye taddoṣaparijñānaṃ paravādinigrahaśca",
    "T06asmahsuu:4203": " | tṛtīye svayaṃ sunirūktābhidhānaṃ parasaṃpratyayaśca |",
    "T06asmahsuu:4204": " caturthe pareṣāṃ vyādhiśamanaṃ |",
    "T06asmahsuu:4205": " pañcame parebhyastatsaṃvibhāgaḥ |",
    "T06asmahsuu:4206": " lakṣaṇaṃ śāstrajñatāyā etānyeva pañca vastūni śrutāni bhavanti |",
    "T06asmahsuu:4207": " dhṛtāni |",
    "T06asmahsuu:4208": " vacasā parijitāni |",
    "T06asmahsuu:4209": " manasā anvīkṣitāni |",
    "T06asmahsuu:4210": " dṛṣṭyā supratividdhāni |",
    "T06asmahsuu:4211": " śrutvā yathākramaṃ tadudgrahaṇātaḥ |",
    "T06asmahsuu:4212": " svādhyāyataḥ |",
    "T06asmahsuu:4213": " prasannena manasārthacittanato yathāyogaṃ taddoṣaguṇāvagamāt svākhyātadurākhyātāvadhāraṇataśca",
    "T06asmahsuu:4214": " akṣayatvaṃ nirupadhiśeṣanirvāṇe 'pyakṣayāt |",
    "T06asmahsuu:4215": " phalasamudāgamaḥ sarvadharmasarvākārajñatā |",
    "T06asmahsuu:4216": " sā punareṣā śāsrajñatā bodhisattvānāṃ samādhimukhairdhāraṇīmukhaiśca saṃgṛhītā |",
    "T06asmahsuu:4217": " sattvaparipākāya ca bhavati |",
    "T06asmahsuu:4218": " samādhimukhaistatkṛtyānuṣṭhānāt |",
    "T06asmahsuu:4219": " saddharmapāraṇāya ca dhāraṇībhistaddhāraṇāt |",
    "T06asmahsuu:4220": " lokajñatāyāṃ catvāraḥ ślokāḥ |",
    "T06asmahsuu:4221": " kāyena vacasā caiva satyajñānena cāsamā |",
    "T06asmahsuu:4222": " lokajñatā hi dhīrāṇāṃ tadanyebhyo viśiṣyate || Msa_18.27 ||",
    "T06asmahsuu:4223": " kathaṃ kāyenetyāha |",
    "T06asmahsuu:4224": " kṛtasmitamukhā nityaṃ |",
    "T06asmahsuu:4225": " kathaṃ vācetyāha |",
    "T06asmahsuu:4226": " dhīrāḥ pūrvābhibhāṣiṇaḥ |",
    "T06asmahsuu:4227": " sā punaḥ kimarthamityāha |",
    "T06asmahsuu:4228": " sattvānāṃ bhājanatvāya |",
    "T06asmahsuu:4229": " kasminnarthe bhājanatvāya |",
    "T06asmahsuu:4230": " saddharmapratipattaye || Msa_18.28 ||",
    "T06asmahsuu:4231": " kathaṃ satyajñānenetyāha |",
    "T06asmahsuu:4232": " satyadvayādyataśceṣṭo lokānāmudayo 'sakṛt |",
    "T06asmahsuu:4233": " dvayādastaṃgamastasmāt tajjño lokajña ucyate || Msa_18.29 ||",
    "T06asmahsuu:4234": " dvābhyāṃ satyābhyāṃ lokasyodayaḥ punaḥ punaḥ saṃsāro yaścodayo yena ceti kṛtvā |",
    "T06asmahsuu:4235": " dvābhyāmastaṃgamo nirodhamārgasatyābhyāṃ |",
    "T06asmahsuu:4236": " yaścāstaṃgamo yena ceti kṛtvā |",
    "T06asmahsuu:4237": " tasmāttajjño lokajña ucyate |",
    "T06asmahsuu:4238": " lokasyodayāstaṃgāminyā prajñayā samanvāgatatvāt |",
    "T06asmahsuu:4239": " śamāya prāptaye teṣāṃ dhīmān satyeṣu yujyate |",
    "T06asmahsuu:4240": " satyajñānadyato dhīmān lokajño hi nirucyate || Msa_18.30 ||",
    "T06asmahsuu:4241": " anena lokajñatāyāḥ karma nirdiṣṭaṃ |",
    "T06asmahsuu:4242": " tatra śamāya duḥkhasamudayasatyayoḥ prāptaye nirodhamārgasatyayoḥ |",
    "T06asmahsuu:4243": " (MSA_Bagchi 133)",
    "T06asmahsuu:4244": " pratisaraṇavibhāge trayaḥ ślokāḥ ārṣaśca deśanādharmo artho 'bhiprāyiko 'sya ca |",
    "T06asmahsuu:4245": " prāmāṇikaśca nītārtho nirjalpā prāptirasya ca || Msa_18.31 ||",
    "T06asmahsuu:4246": " idaṃ pratisaraṇānāṃ lakṣaṇaṃ |",
    "T06asmahsuu:4247": " tatra prāmāṇiko 'rtho yaḥ pramāṇabhūtena nīto vibhaktaḥ śāstrā vā tatpramāṇīkṛtena vā |",
    "T06asmahsuu:4248": " nirjalpā prāptiradhigamajñānaṃ lokottaraṃ |",
    "T06asmahsuu:4249": " tasyānabhilāpyatvāt |",
    "T06asmahsuu:4250": " śeṣaṃ gatārtham |",
    "T06asmahsuu:4251": " pratikṣepturyathoktasya mithyāsaṃtīritasya ca |",
    "T06asmahsuu:4252": " sābhilāṣa[pa]sya ca prāpteḥ pratiṣedho 'tra deśitaḥ || Msa_18.32 ||",
    "T06asmahsuu:4253": " prathame pratisaraṇe ārṣadharmapratikṣeptuḥ pudnalasya pratiṣedho deśitaḥ",
    "T06asmahsuu:4254": " | dvitīye yathārutārthasya vyañjanasya nābhiprāyikārthena |",
    "T06asmahsuu:4255": " tṛtīye mithyā cintitārthasya viparītaṃ nīyamānasya |",
    "T06asmahsuu:4256": " caturthe sābhilāṣa[pa]sya",
    "T06asmahsuu:4257": " jñānasya[ā]pratyātmavedanīyasya |",
    "T06asmahsuu:4258": " adhimuktervicārācca yathāvatparataḥ śravāt |",
    "T06asmahsuu:4259": " nirjalpādapi ca jñānādapraṇāśo hi dhīmatāṃ || Msa_18.33 ||",
    "T06asmahsuu:4260": " ayaṃ pratisaraṇānuśaṃsaḥ |",
    "T06asmahsuu:4261": " prathamena pratisaraṇenārṣadharmādhimuktito na praṇaśyati |",
    "T06asmahsuu:4262": " dvitīyena svayamābhiprāyikārthavicāraṇāt |",
    "T06asmahsuu:4263": " tṛtīyena paratastadaviparītārthanayaśravāt |",
    "T06asmahsuu:4264": " caturthena lokottarajñānāt |",
    "T06asmahsuu:4265": " pratisaṃvidvibhāge catvāraḥ ślokāḥ |",
    "T06asmahsuu:4266": " asamā bodhisattvānāṃ catasraḥ pratisaṃvidaḥ |",
    "T06asmahsuu:4267": " paryāye lakṣaṇe vākye jñāne jñānācca tā matāḥ || Msa_18.34 ||",
    "T06asmahsuu:4268": " prathamā paryāye jñānamekaikasyārthasya yāvanto nāmaparyāyāḥ |",
    "T06asmahsuu:4269": " dvitīyā lakṣaṇe yasyārthasya tannāma |",
    "T06asmahsuu:4270": " tṛtīyā vākye pratyekaṃ janapadeṣu yā bhāṣāḥ",
    "T06asmahsuu:4271": " | caturthā jñāne svayaṃ yatpratibhānam |",
    "T06asmahsuu:4272": " idaṃ pratisaṃvidāṃlakṣaṇam |",
    "T06asmahsuu:4273": " deśanāyāṃ prayuktasya yasya yena ca deśanā |",
    "T06asmahsuu:4274": " dharmārthayordvayorvācā jñānenaiva ca deśanā || Msa_18.35 ||",
    "T06asmahsuu:4275": " dharmasyoddeśanirdeśātsarvathā prāpaṇād dvayoḥ |",
    "T06asmahsuu:4276": " parijñānā[hānā]cca codyānāṃ pratisaṃviccatuṣṭayam || Msa_18.36 ||",
    "T06asmahsuu:4277": " (MSA_Bagchi 134)",
    "T06asmahsuu:4278": " iti catuṣṭve kāraṇaṃ |",
    "T06asmahsuu:4279": " deśanāyāṃ hi prayuktasya yasya ca deśanā yena ca |",
    "T06asmahsuu:4280": " tatra jñānena prayojanaṃ |",
    "T06asmahsuu:4281": " kasya punardeśanā |",
    "T06asmahsuu:4282": " dharmasyārthasya |",
    "T06asmahsuu:4283": " kena deśanā vacanena jñānena ca |",
    "T06asmahsuu:4284": " tatra dharmārthayordeśanā |",
    "T06asmahsuu:4285": " dharmasyoddeśanirdeśāt |",
    "T06asmahsuu:4286": " vākyena deśanā tayoreva dvayoḥ sarvathā prāpaṇāt",
    "T06asmahsuu:4287": " jñānena deśanā codyānāṃ pariharaṇāt |",
    "T06asmahsuu:4288": " ato yacca yena ca deśyate tajjñānāt catasraḥ pratisaṃvido vyavasthāpitāḥ |",
    "T06asmahsuu:4289": " pratyātmaṃ samatāmetya yottaratra pravedanā |",
    "T06asmahsuu:4290": " sarvasaṃśayanāśāya pratisaṃvinnirucyate || Msa_18.37 ||",
    "T06asmahsuu:4291": " etena pratisaṃvidāṃ nirvacanaṃ karma ca darśitaṃ |",
    "T06asmahsuu:4292": " pratyātmaṃ lokottareṇa jñānena sarvadharmasamatāṃ tathatāmavetya uttarakālaṃ tatpṛṣṭhalabdhena jñānena pravedanā paryāyādīnāṃ pratisaṃviditi nirvacanaṃ |",
    "T06asmahsuu:4293": " sarvasaṃśayanāśāya pareṣāmiti karma |",
    "T06asmahsuu:4294": " saṃbhāravibhāge catvāraḥ ślokāḥ |",
    "T06asmahsuu:4295": " saṃbhāro bodhisattvānāṃ puṇyajñānamayo 'samaḥ |",
    "T06asmahsuu:4296": " saṃsāre 'bhyudayāyaikaḥ anyo 'saṃkliṣṭasaṃsṛtau || Msa_18.38 ||",
    "T06asmahsuu:4297": " yaśca saṃbhāro yadarthaṃ ca tatsaṃdarśitam |",
    "T06asmahsuu:4298": " dvividhaḥ saṃbhāraḥ |",
    "T06asmahsuu:4299": " tatra puṇyasaṃbhāraḥ saṃsāre 'bhyudayāya saṃvartate |",
    "T06asmahsuu:4300": " jñānasaṃbhāro",
    "T06asmahsuu:4301": " 'saṃkliṣṭasaṃsaraṇāya |",
    "T06asmahsuu:4302": " dānaṃ śīlaṃ ca puṇyasya prajñā jñānasya saṃbhṛtiḥ |",
    "T06asmahsuu:4303": " trayaṃ cānyaddvyasyāpi pañcāpi jñānasaṃbhṛtiḥ || Msa_18.39 ||",
    "T06asmahsuu:4304": " etena pāramitābhistadubhayasaṃbhārasaṃgrahaṃ darśayati |",
    "T06asmahsuu:4305": " kṣāntivīryadhyānabalena hyubhayaṃ kriyate |",
    "T06asmahsuu:4306": " tasmāddvayasaṃbhārasrayaṃ bhavati |",
    "T06asmahsuu:4307": " punaḥ prajñāyāṃ pariṇāmanātsarvāḥ pañca pāramitā jñānasaṃbhāro veditavyaḥ |",
    "T06asmahsuu:4308": " saṃtatyā bhāvanāmetya bhūyo bhūyaḥ śubhasya hi |",
    "T06asmahsuu:4309": " āhāro yaḥ sa saṃbhāro vī[dhī]re sarvārthasādhakaḥ || Msa_18.40 ||",
    "T06asmahsuu:4310": " etatsaṃbhāranirvacanaṃ karma ca |",
    "T06asmahsuu:4311": " samiti saṃtatyā |",
    "T06asmahsuu:4312": " bhā iti bhāvanāmāgamya",
    "T06asmahsuu:4313": " | ra iti bhūyo bhūya āhāraḥ |",
    "T06asmahsuu:4314": " sarvārthasādhaka iti karma |",
    "T06asmahsuu:4315": " svaparārthayoḥ sādhanāt |",
    "T06asmahsuu:4316": " (MSA_Bagchi 135)",
    "T06asmahsuu:4317": " praveśāyānimittāya anābhogāya saṃbhṛtiḥ |",
    "T06asmahsuu:4318": " abhiṣekāya niṣṭhāyai dhīrāṇāmupacīyate || Msa_18.41 ||",
    "T06asmahsuu:4319": " ayaṃ saṃbhāraprabhedaḥ |",
    "T06asmahsuu:4320": " tatrādhimukticaryābhūmau saṃbhāro bhūmipraveśāya",
    "T06asmahsuu:4321": " | ṣaṭsu bhūmiṣvanimittāya saptamībhūmisaṃgṛhītāya |",
    "T06asmahsuu:4322": " tasyāṃ nimitta-[ā]",
    "T06asmahsuu:4323": " samudācārāt |",
    "T06asmahsuu:4324": " saptamyāṃ bhūmāvanābhogāya tadanyabhūmidvayasaṃgṛhītāyā |",
    "T06asmahsuu:4325": " tayoḥ saṃbhārā[ro ']bhiṣekāya daśamībhūmisaṃgṛhītāya |",
    "T06asmahsuu:4326": " tasyāṃ saṃbhāro niṣṭhāgamanāya buddhabhūmisaṃgṛhītāya |",
    "T06asmahsuu:4327": " smṛtyupasthānavibhāge trayaḥ ślokāḥ |",
    "T06asmahsuu:4328": " caturdaśabhirākāraiḥ smṛtyupasthānabhāvanā |",
    "T06asmahsuu:4329": " dhīmatāmasamatvātsā tadanyebhyo viśiṣyate || Msa_18.42 ||",
    "T06asmahsuu:4330": " katamaiścaturdaśabhiḥ |",
    "T06asmahsuu:4331": " niśrayātpratipakṣācca avatārāttathaiva ca |",
    "T06asmahsuu:4332": " ālambanamanaskāraprāptitaśca viśiṣyate || Msa_18.43 ||",
    "T06asmahsuu:4333": " ānukūlyānuvṛttibhyāṃ parijñotpattito 'parā |",
    "T06asmahsuu:4334": " mātrayā paramatvena bhāvanāsamudāgamāt || Msa_18.44 ||",
    "T06asmahsuu:4335": " ityebhiścaturdaśabhirākārairbodhisatvānāṃ smṛtyupasthānabhāvanā viśiṣyate",
    "T06asmahsuu:4336": " | kathamāśrayato mahāyāne śrutacintābhāvanāmayīṃ prajñāmāśritya |",
    "T06asmahsuu:4337": " kathaṃ pratipakṣataḥ caturviparyāsapratipakṣāṇāmapyaśuciduḥkhānityānātmasaṃjñānāṃ pratipakṣatvātkāyādidharma nairātmyapraveśataḥ |",
    "T06asmahsuu:4338": " kathamavatārataḥ |",
    "T06asmahsuu:4339": " caturbhiḥ smṛtyupasthānairyathākramaṃ duḥkhasamudayanirodhamārgasatyāvatārātsvayaṃ pareṣāṃ cāvatāraṇāt |",
    "T06asmahsuu:4340": " yathoktaṃ madhyāntavibhāge |",
    "T06asmahsuu:4341": " kathamālambanataḥ sarvasattvakāyādyālambanāt |",
    "T06asmahsuu:4342": " kathaṃ manaskārataḥ kāyādyanupalambhāt |",
    "T06asmahsuu:4343": " kathaṃ prāptitaḥ kāyādīnāṃ na visaṃyogāya nāvisaṃyogāya |",
    "T06asmahsuu:4344": " kathamānukūlyataḥ pāramitānukūlyena tadvipakṣapratipakṣatvāt |",
    "T06asmahsuu:4345": " kathamanuvṛttitaḥ laukikānāṃ śrāvakapratyekabuddhānāṃ cānuvṛttyā tadupasaṃhitasmṛtyupasthānabhāvanāttebhyastadupadeśārthaṃ",
    "T06asmahsuu:4346": " kathaṃ parijñātaḥ kāyasya māyopamatvaparijñayā tathaivābhūtarūpasaṃprakhyānāt |",
    "T06asmahsuu:4347": " vedanāyāḥ svapnopamatvaparijñayā tathaiva mithyānubhavāt |",
    "T06asmahsuu:4348": " cittasya prakṛtiprabhāsvaratvaparijñayā ākāśavat |",
    "T06asmahsuu:4349": " dharmāṇāmāgantukatvaparijñayā ākāśāganturajodhūmābhranīhāropakleśavat |",
    "T06asmahsuu:4350": " kathamutpattitaḥ saṃcityabhavopapattau cakravartyādibhūtasya viśiṣṭakāyavedanādisaṃpattau tadasaṃkleśataḥ |",
    "T06asmahsuu:4351": " kathaṃ mātrātaḥ mṛdvā api smṛtyupasthānabhāvanāyāstadanyebhyo 'dhimātratvāt |",
    "T06asmahsuu:4352": " prakṛtitīkṣṇendriyatayā |",
    "T06asmahsuu:4353": " kathaṃ paramatvena pariniṣpannānāmanābhogamiśropamiśrabhāvanāt |",
    "T06asmahsuu:4354": " kathaṃ bhāvanātaḥ (MSA_Bagchi 136) atyantaṃ tadbhāvanāt nirupadhiśeṣanirvāṇe 'pi tadakṣayāt",
    "T06asmahsuu:4355": " | kathaṃ samudāgamataḥ |",
    "T06asmahsuu:4356": " daśasu bhūmiṣu buddhatve ca samudāgamāt |",
    "T06asmahsuu:4357": " samyakprahāṇavibhāge pañca ślokāḥ |",
    "T06asmahsuu:4358": " samyakprahāṇaṃ dhīrāṇāmasamaṃ sarvadehibhiḥ |",
    "T06asmahsuu:4359": " smṛtyupasthānadoṣa[ā]ṇāṃ pratipakṣeṇa bhāvyate || Msa_18.45 ||",
    "T06asmahsuu:4360": " yāvatyaḥ smṛtyupasthānabhāvanā uktāḥ tadvipakṣāṇāṃ doṣāṇāṃ pratipakṣeṇa samyakprahāṇabhāvaneti samastaṃ samyakprahāṇalakṣaṇam |",
    "T06asmahsuu:4361": " prabhedena punaḥ |",
    "T06asmahsuu:4362": " saṃsārasyopabhoge ca tyāge nivaraṇasya ca |",
    "T06asmahsuu:4363": " manaskārasya ca tyāge praveśe caiva bhūmiṣu || Msa_18.46 ||",
    "T06asmahsuu:4364": " animittavihāre ca labdhau vyākaraṇasya ca |",
    "T06asmahsuu:4365": " sattvānāṃ paripāke ca abhiṣeke ca dhīmatāṃ || Msa_18.47 ||",
    "T06asmahsuu:4366": " kṣetrasya ca viśuddhyarthaṃ niṣṭhāgamana eva ca |",
    "T06asmahsuu:4367": " bhāvyate bodhisattvānāṃ vipakṣapratipakṣataḥ || Msa_18.48 ||",
    "T06asmahsuu:4368": " ayaṃ samyakprahāṇabhāvanāprabhedaḥ |",
    "T06asmahsuu:4369": " saṃsārasyāsaṃkliṣṭaparibhoge saṃpattiṣu |",
    "T06asmahsuu:4370": " pañcanivāraṇatyāge |",
    "T06asmahsuu:4371": " śrāvakapratyekabuddhamanaskāratyāge |",
    "T06asmahsuu:4372": " bhūmipraveśe |",
    "T06asmahsuu:4373": " animittavihāre saptamyāṃ bhūmau |",
    "T06asmahsuu:4374": " vyākaraṇalābhe aṣṭamyāṃ |",
    "T06asmahsuu:4375": " sattvānāṃ paripācane |",
    "T06asmahsuu:4376": " navamyāṃ |",
    "T06asmahsuu:4377": " abhiṣeke ca daśamyāṃ |",
    "T06asmahsuu:4378": " kṣetraviśuddhyarthaṃ traye 'pi |",
    "T06asmahsuu:4379": " niṣṭhāgamane ca buddhabhūmau |",
    "T06asmahsuu:4380": " ye ca vipakṣāsteṣāṃ pratipakṣeṇa samyakprahāṇabhāvanā veditavyā |",
    "T06asmahsuu:4381": " ayamasyāḥ prabhedaḥ |",
    "T06asmahsuu:4382": " chandaṃ niśritya yogasya bhāvanā sanimittikā |",
    "T06asmahsuu:4383": " sarvasamyakprahāṇeṣu pratipakṣo nirucyate || Msa_18.49 ||",
    "T06asmahsuu:4384": " etena chandaṃ janayati |",
    "T06asmahsuu:4385": " vyāyacchate vīryamārabhate |",
    "T06asmahsuu:4386": " cittaṃ pragṛṇhāti |",
    "T06asmahsuu:4387": " samyak pradadhātīti |",
    "T06asmahsuu:4388": " eṣāṃ padānāmarthanirdeśaḥ |",
    "T06asmahsuu:4389": " chandaṃ hi niśritya śamathavipaśyanākhyaṃ yogaṃ bhāvayatīti vyāyacchate |",
    "T06asmahsuu:4390": " sā ca bhāvanā śamathapragrahopekṣānimittaiḥ saha bhāvyate |",
    "T06asmahsuu:4391": " tasmātsā sanimittikā |",
    "T06asmahsuu:4392": " kathaṃ ca punarbhāvyate |",
    "T06asmahsuu:4393": " yacchamathapragrahopakleśayorlayauddhatyayoḥ pratipakṣeṇa vīryamārabhate |",
    "T06asmahsuu:4394": " kathamārabhate |",
    "T06asmahsuu:4395": " cittaṃ pragṛṇhāti pradadhāti ca |",
    "T06asmahsuu:4396": " [tatra pragṛṇhātītiprajñayā |",
    "T06asmahsuu:4397": " pradadhātīti?] śamathe [na?]",
    "T06asmahsuu:4398": " samaprāpte co[ptaśco]pekṣāyāṃ pradadhāti |",
    "T06asmahsuu:4399": " eṣā yogabhāvanā yathoktaprabhedeṣu sarvasamyakprahāṇeṣu pratipakṣa ucyate |",
    "T06asmahsuu:4400": " ṛddhipādavibhāge pañca ślokāḥ |",
    "T06asmahsuu:4401": " (MSA_Bagchi 137)",
    "T06asmahsuu:4402": " ṛddhipādāśca catvāro dhīrāṇāmagralakṣaṇāḥ |",
    "T06asmahsuu:4403": " sarvārthasiddhau jāyante ātmanaśca parasya ca || Msa_18.50 ||",
    "T06asmahsuu:4404": " sarvārthasiddhirlaukikī lokottarā ca veditavyā |",
    "T06asmahsuu:4405": " śeṣaṃ gatārtham |",
    "T06asmahsuu:4406": " niśrayācca prabhedācca upāyādabhinirhṛteḥ |",
    "T06asmahsuu:4407": " vyavasthā ṛddhipādānāṃ dhīmatāṃ sarvatheṣyate || Msa_18.51 ||",
    "T06asmahsuu:4408": " asyoddeśasya śeṣo nirdeśaḥ |",
    "T06asmahsuu:4409": " dhyānapāramimāśritya prabhedo hi caturvidhaḥ |",
    "T06asmahsuu:4410": " upāyaścābhinirhāraḥ ṣaḍvidhaśca vidhīyate || Msa_18.52 ||",
    "T06asmahsuu:4411": " dhyānapāramitāniśrayaḥ prabhedaścaturvidhaśchandavīryacittamīmāṃsāsamādhibhedāt |",
    "T06asmahsuu:4412": " upāyaścaturvidha eva |",
    "T06asmahsuu:4413": " abhinirhāraḥ ṣaḍvidhaḥ |",
    "T06asmahsuu:4414": " caturvidha upāyaḥ katamaḥ",
    "T06asmahsuu:4415": " vyāvasāyika ekaśca dvitiyo 'nugrahātmakaḥ |",
    "T06asmahsuu:4416": " naibandhikastṛtīyaśca caturthaḥ prātipakṣikaḥ || Msa_18.53 ||",
    "T06asmahsuu:4417": " aṣṭānāṃ prahāṇasaṃskārāṇāṃ chando vyāyāmaḥ śraddhā vyāvasāyikaḥ upāyaḥ |",
    "T06asmahsuu:4418": " śraddadhānasyārthino vyāyāmāt |",
    "T06asmahsuu:4419": " praśrabdhiranugrāhakaḥ |",
    "T06asmahsuu:4420": " smṛtiḥ saṃprajanyaṃ caupanibandhakaḥ |",
    "T06asmahsuu:4421": " ekena cittasyālambanāvisārāt |",
    "T06asmahsuu:4422": " dvitīyena visāraprajñānāt |",
    "T06asmahsuu:4423": " cetanā copekṣā ca prātipakṣika upāyaḥ |",
    "T06asmahsuu:4424": " layauddhatyopakleśayoḥ kleśānāṃ ca pratipakṣatvāt |",
    "T06asmahsuu:4425": " ṣaḍvidho 'bhinirhāraḥ",
    "T06asmahsuu:4426": " katamaḥ |",
    "T06asmahsuu:4427": " darśanasyāvavādasya sthitivikrīḍitasya ca |",
    "T06asmahsuu:4428": " praṇidhervaśitāyāśca dharmaprāpteśca nirhṛtiḥ || Msa_18.54 ||",
    "T06asmahsuu:4429": " tatra darśanaṃ cakṣuḥ pañcavidhaṃ māṃsacakṣuḥ dīvyaṃ cakṣuḥ āryaṃ prajñācakṣuḥ dharmacakṣuḥ buddhacakṣuśca |",
    "T06asmahsuu:4430": " avavādaḥ ṣaḍabhijñā yathākramaṃ",
    "T06asmahsuu:4431": " | tābhirupasaṃkramya bhāṣāṃ cittaṃ cāgatiṃ ca gatiṃ ca viditvā niḥsaraṇāyāvavadanāt |",
    "T06asmahsuu:4432": " sthitivikriḍitaṃ yasmāt bodhisattvānāṃ bahuvidhaṃ nirmāṇādibhiḥ samādhivikrīḍitaṃ |",
    "T06asmahsuu:4433": " praṇidhiryena praṇidhijñānena praṇidhānabalikā bodhisattvāḥ praṇidhānavaiśeṣikatayā vikrīḍanti",
    "T06asmahsuu:4434": " yeṣāṃ na sukaraṃ saṃkhyā kartuṃ kāyasya vā prabhāyā vā svarasya veti vistareṇa yathā daśabhūmike sūtre |",
    "T06asmahsuu:4435": " vaśitā yathā tatraiva daśa vaśitā nirdiṣṭāḥ |",
    "T06asmahsuu:4436": " dharmaprāptirbalavaiśāradyāveṇikabuddhadharmāṇāṃ prāptiḥ |",
    "T06asmahsuu:4437": " ityeṣa darśanādīnāmabhinirhāraḥ ṣaḍvidhaḥ |",
    "T06asmahsuu:4438": " (MSA_Bagchi 138)",
    "T06asmahsuu:4439": " indriyavibhāge ślokaḥ |",
    "T06asmahsuu:4440": " bodhiścaryā śrutaṃ cātra[graṃ]śamatho 'tha vipaśyanā |",
    "T06asmahsuu:4441": " śraddhādīnāṃ padaṃ jñeyamarthasiddhyadhikārataḥ || Msa_18.55 ||",
    "T06asmahsuu:4442": " śraddhendriyasya bodhiḥ padamālambanamityarthaḥ |",
    "T06asmahsuu:4443": " vīryendriyasya bodhisattvacaryā |",
    "T06asmahsuu:4444": " smṛtīndriyasya mahāyānasaṃgṛhītaṃ śrutaṃ |",
    "T06asmahsuu:4445": " samādhīndriyasya śamathaḥ |",
    "T06asmahsuu:4446": " prajñendriyasya vipaśyanā padaṃ |",
    "T06asmahsuu:4447": " tadarthādhikāreṇaiva caitāni śraddhādīni ādhipatyārthenendriyāṇyucyante |",
    "T06asmahsuu:4448": " balavibhāge ślokaḥ |",
    "T06asmahsuu:4449": " bhūmipraveśasaṃkliṣṭāśceṣṭāḥ śraddhādayaḥ punaḥ |",
    "T06asmahsuu:4450": " vipakṣadurbalatvena ta eva balasaṃjñitāḥ || Msa_18.56 ||",
    "T06asmahsuu:4451": " gatārthaḥ ślokaḥ |",
    "T06asmahsuu:4452": " bodhyaṅgavibhāge sapta ślokāḥ |",
    "T06asmahsuu:4453": " bhūmiviṣṭasya bodhyaṅgavyavasthānaṃ vidhīyate |",
    "T06asmahsuu:4454": " dharmāṇāṃ sarvasattvānāṃ samatāvagamātpunaḥ || Msa_18.57 ||",
    "T06asmahsuu:4455": " etena yasyāmavasthāyāṃ yasyāvabodhāt bodhyaṅgāni vyavasthāpyante tadupadiṣṭaṃ |",
    "T06asmahsuu:4456": " bhūmipraviṣṭāvasthāyāṃ sarvadharmāṇāṃ sarvasattvānāṃ ca samatāvabodhādyathākramaṃ dharmanairātmyenātmaparasamatayā ca |",
    "T06asmahsuu:4457": " ataḥ paraṃ cakrādisaptaratnasādharmyaṃ bodhyaṅgānāṃ darśayati |",
    "T06asmahsuu:4458": " smṛtiścarati sarvatra jñeyājitavinirjaye |",
    "T06asmahsuu:4459": " ajitajñeyavinirjayāya |",
    "T06asmahsuu:4460": " yathā cakravartinaścakraratnamajitadeśavinirjayāya |",
    "T06asmahsuu:4461": " sarvakalpanimittānāṃ bhaṅgāya vicayo 'sya ca || Msa_18.58 ||",
    "T06asmahsuu:4462": " yathā hastiratnaṃ pratyarthikabhaṅgāya |",
    "T06asmahsuu:4463": " āśu cāśeṣabodhāya vīryamasya pravartate |",
    "T06asmahsuu:4464": " kṣiprābhijñatotpādanāt |",
    "T06asmahsuu:4465": " yathāśvaratnamāśu samudraparyantamahāpṛthivīgamanāya |",
    "T06asmahsuu:4466": " dharmālokavivṛddhyā ca prītyā āpūryate dhruvam || Msa_18.59 ||",
    "T06asmahsuu:4467": " ārabdhavīryasya bodhisattvasya dharmālokā vivardhante |",
    "T06asmahsuu:4468": " tataḥ prītiḥ sarvaṃ kāryaṃ[yaṃ] sadā prīṇayati |",
    "T06asmahsuu:4469": " yathā maṇiratnamālokaviśeṣeṇa cakravartinaṃ prīṇayati |",
    "T06asmahsuu:4470": " sarvāvaraṇanirmokṣāt praśrabdhyā sukhameti ca |",
    "T06asmahsuu:4471": " sarvadauṣṭhulyasamutpāda[ṭa]nāt |",
    "T06asmahsuu:4472": " yathā strīratnena cakravartī sukhamanubhavati |",
    "T06asmahsuu:4473": " (MSA_Bagchi 139)",
    "T06asmahsuu:4474": " cintitārthasamṛddhiśca samādherūpajāyate || Msa_18.60 ||",
    "T06asmahsuu:4475": " yathā cakravartino gṛhapatiratnāt |",
    "T06asmahsuu:4476": " upekṣayā yathākāmaṃ sarvatra viharatyasau |",
    "T06asmahsuu:4477": " pa[pṛ]ṣṭhalabdhāvikalpena vikalpena[vihāreṇa]sadottamaḥ || Msa_18.61 ||",
    "T06asmahsuu:4478": " upekṣocyate nirvikalpaṃ jñānaṃ tayā bodhisattvaḥ sarvatra yathākāmaṃ viharati |",
    "T06asmahsuu:4479": " tatpṛṣṭhalabdhena ca vihāreṇānyasyopagamāt |",
    "T06asmahsuu:4480": " anyasyāpagamāt |",
    "T06asmahsuu:4481": " nirvikalpena vihāreṇa tatra nirvyāpāratayā vāsakalpanāt |",
    "T06asmahsuu:4482": " yathā cakravartinaḥ pariṇāyakaratnaṃ caturaṅgabalakāyamupanetavyaṃ",
    "T06asmahsuu:4483": " copapraṇayati[gamayati] |",
    "T06asmahsuu:4484": " apanetavyaṃ cāpanayati |",
    "T06asmahsuu:4485": " tatra ca gatvā vāsaṃ kalpayati yatrākhinnaḥ caturaṅgo bālakāyaḥ paraiti |",
    "T06asmahsuu:4486": " evaṃguṇo bodhisattvaścakravartīva vartate |",
    "T06asmahsuu:4487": " saptaratnopamairnityaṃ bodhyaṅgaiḥ parivāritaḥ || Msa_18.62 ||",
    "T06asmahsuu:4488": " iti saptaratnopamatvaṃ bodhyaṅgānāṃ nigamayati |",
    "T06asmahsuu:4489": " niśrayāṅgaṃ svabhāvāṅgaṃ niryāṇāṅgaṃ tṛtīyakaṃ |",
    "T06asmahsuu:4490": " caturthamanuśaṃsāṅgamakleśāṅgaṃ trayātmakam || Msa_18.63 ||",
    "T06asmahsuu:4491": " etena yabdodhyaṅgaṃ yathāṅgaṃ tadabhidyotitaṃ |",
    "T06asmahsuu:4492": " smṛtirniśrayāṅgaṃ sarveṣāṃ tanniśrayeṇa pravṛtteḥ |",
    "T06asmahsuu:4493": " dharmapravicayaḥ svabhāvāṅgaṃ bodhestatsvabhāvatvāt |",
    "T06asmahsuu:4494": " vīryaṃ niryāṇāṅgaṃ tenāprāpyaniṣṭhā yāmadhiṣṭhānāt",
    "T06asmahsuu:4495": " [vicchedāt] |",
    "T06asmahsuu:4496": " prītiranuśaṃsāṅgaṃ cittasukhatvāt |",
    "T06asmahsuu:4497": " praśrabdhisamādhyupekṣā asaṃkleśāṅgaṃ |",
    "T06asmahsuu:4498": " yena yanniśritya yo 'saṃkleśa iti trividhamasaṃkleśāṅgaṃ veditavyam |",
    "T06asmahsuu:4499": " mārgāṅgavibhāge dvau ślokau |",
    "T06asmahsuu:4500": " yathābodhānuvṛttiśca tadūrdhvamupajāyate |",
    "T06asmahsuu:4501": " yathābodhavyavasthānaṃ praveśaśca vyavasthitau || Msa_18.64 ||",
    "T06asmahsuu:4502": " karmatrayaviśuddhiśca pratipakṣaśca bhāvanā |",
    "T06asmahsuu:4503": " jñeyāvṛtteśca mārgasya vaiśeṣikaguṇasya ca || Msa_18.65 ||",
    "T06asmahsuu:4504": " bodhyaṅgakālādūrdhvaṃ yathābhūtāvabodhānuvṛttiḥ samyagdṛṣṭiḥ |",
    "T06asmahsuu:4505": " tasyaivāvabodhasya vyavasthānaṃ paricchedaḥ samyaksaṃkalpaḥ |",
    "T06asmahsuu:4506": " tadvyavasthāne ca sūtrādike bhagavatā kṛte sa eva praveśastena tadarthāvabodhāt |",
    "T06asmahsuu:4507": " karmatrayaviśuddhiḥ samyagvākkarmāntājīvāḥ |",
    "T06asmahsuu:4508": " vākkāyobhayakarmasaṃgrahāt |",
    "T06asmahsuu:4509": " pratipakṣasya bhāvanā samyagvyāyāmādayo yathākramaṃ jñeyāvaraṇasya mārgāvaraṇasya ca vaiśeṣikaguṇāvaraṇasya ca samyagvyāyāmena dīrghaṃ hi kālam akhidyamāno jñeyāvaraṇasya pratipakṣaṃ bhāvayati |",
    "T06asmahsuu:4510": " (MSA_Bagchi 140) samyaksmṛtyā śamathapragrahopekṣānimitteṣu layoddhatyābhāvānmārgasaṃmukhībhāvāyāvaraṇasya pratipakṣaṃ bhāvayati |",
    "T06asmahsuu:4511": " samyaksamādhinā vaiśeṣikaguṇābhinirhārāyāvaraṇasya pratipakṣaṃ bhāvayatyevamaṣṭau mārgāṅgāni vyavasthāpyante |",
    "T06asmahsuu:4512": " śamathavipaśyanāvibhāge trayaḥ ślokāḥ |",
    "T06asmahsuu:4513": " cittasya citte sthānācca dharmapravicayādapi |",
    "T06asmahsuu:4514": " samyaksthitimupāśritya śamatho 'tha vipaśyanā || Msa_18.66 ||",
    "T06asmahsuu:4515": " samyaksamādhiṃ niśritya citte cittasyāvasthānāt |",
    "T06asmahsuu:4516": " dharmāṇāṃ ca pravicayādyathākramaṃ śamatho vipaśyanā ca veditavyā |",
    "T06asmahsuu:4517": " na tu vinā samyaksamādhinetyetacchamathavipaśyanālakṣaṇabhū |",
    "T06asmahsuu:4518": " sarvatragā ca saikāṃśā naikāṃśopaniṣanmatā |",
    "T06asmahsuu:4519": " sā ca śamathavipaśyanā sarvatragā yaṃ yaṃ guṇamākāṅkṣati tatra tatra tadbhāvanāt |",
    "T06asmahsuu:4520": " yathoktaṃ sūtre |",
    "T06asmahsuu:4521": " ākāṅkṣedbhikṣuraho vatāhaṃ viviktaṃ kāmairiti vistareṇa yāvat tena bhikṣuṇā imāveva dvau dharmau",
    "T06asmahsuu:4522": " | yaduta śamathaśca vipaśyanā cetyevamādi |",
    "T06asmahsuu:4523": " ekāṃśā śamathavipaśyanā yadā śamathaṃ bhāvayati |",
    "T06asmahsuu:4524": " vipaśyanāṃ vā |",
    "T06asmahsuu:4525": " ubhayāṃśā yadā yugapadubhayaṃ bhāvayati |",
    "T06asmahsuu:4526": " upaniṣatsaṃmatā śamathavipaśyanā bodhisattvānāmadhimukticaryābhūmau |",
    "T06asmahsuu:4527": " prativedhe ca niryāṇe animitte hyasaṃskṛte || Msa_18.67 ||",
    "T06asmahsuu:4528": " pariśuddhau viśuddhau ca śamatho 'tha vipaśyanā |",
    "T06asmahsuu:4529": " sarvabhūmigatā dhīre sa yogaḥ sarvasādhakaḥ || Msa_18.68 ||",
    "T06asmahsuu:4530": " ityupaniṣanmatetyevamādinā śamathavipaśyanāyāḥ prabhedaḥ karma ca nirdiṣṭaṃ |",
    "T06asmahsuu:4531": " yoga upāyo veditavyaḥ |",
    "T06asmahsuu:4532": " tatra prativedhaḥ prathamabhūmipraveśaḥ |",
    "T06asmahsuu:4533": " niryāṇaṃ yāvat ṣaṣṭhī bhūmiḥ |",
    "T06asmahsuu:4534": " tābhiḥ sanimittaprayoganiryāṇāt |",
    "T06asmahsuu:4535": " animittaṃ saptamī bhūmiḥ |",
    "T06asmahsuu:4536": " asaṃskṛtamanyadbhūmitrayamanabhisaṃskāravāhitvāt |",
    "T06asmahsuu:4537": " saṃskāro hi saṃskṛtaṃ tadatra nāstītyasaṃskṛtaṃ |",
    "T06asmahsuu:4538": " tadeva ca bhūmitrayaṃ niśritya buddhakṣetraṃ ca pariśodhayitavyaṃ |",
    "T06asmahsuu:4539": " buddhatvaṃ ca prāptavyaṃ |",
    "T06asmahsuu:4540": " tadetadyathākramaṃ pariśuddhirviśuddhiśca |",
    "T06asmahsuu:4541": " upāyakauśalyavibhāge dvau ślokau |",
    "T06asmahsuu:4542": " pūraye buddhadharmāṇāṃ sattvānāṃ paripācane |",
    "T06asmahsuu:4543": " kṣipraprāptau kriyāśuddhau vartmācchede ca kauśalaṃ || Msa_18.69 ||",
    "T06asmahsuu:4544": " upāye bodhisattvānāmasamaṃ sarvabhūmiṣu |",
    "T06asmahsuu:4545": " yatkauśalyaṃ samāśritya sarvārthānsādhayanti te || Msa_18.70 ||",
    "T06asmahsuu:4546": " (MSA_Bagchi 141)",
    "T06asmahsuu:4547": " anenopāyakauśalyasya prabhedaḥ karma ca darśitaṃ |",
    "T06asmahsuu:4548": " tatra buddhadharmaparipūraye nirvikalpaṃ jñānamupāyaḥ |",
    "T06asmahsuu:4549": " sattvaparipācane catvāri saṃgrahavastūni |",
    "T06asmahsuu:4550": " kṣiprābhisaṃbodhe sarvaṃ pāpaṃ pratideśayāmi yāvad bhavatu me jñānaṃ saṃbodhāyeti pratideśanānumodanādhyeṣaṇā pariṇāmanā |",
    "T06asmahsuu:4551": " kriyāśuddhau samādhidhāraṇīmukhāni |",
    "T06asmahsuu:4552": " taiḥ sarvārthakriyāsādhanāt |",
    "T06asmahsuu:4553": " vartmānupacchede apratiṣṭhitanirvāṇe |",
    "T06asmahsuu:4554": " asmin pañcavidha upāye sarvabhūmiṣu bodhisattvānāmasamaṃ tadanyaiḥ kauśalamityayaṃ prabhedaḥ",
    "T06asmahsuu:4555": " sarvasvaparārthasādhanaṃ karma |",
    "T06asmahsuu:4556": " dhāraṇīvibhāge trayaḥ ślokāḥ |",
    "T06asmahsuu:4557": " vipākena śrutābhyāsāt dhāraṇyapi samādhinā |",
    "T06asmahsuu:4558": " parīttā mahatī sā ca mahatī trividhā punaḥ || Msa_18.71 ||",
    "T06asmahsuu:4559": " apraviṣṭavipraviṣṭānāṃ dhīmatāṃ mṛdumadhyamā |",
    "T06asmahsuu:4560": " aśuddhabhūmikānāṃ hi mahatī śuddhabhūmikā || Msa_18.72 ||",
    "T06asmahsuu:4561": " dhāraṇī[ṇīṃ]tāṃ samāśritya bodhisatvā punaḥ punaḥ |",
    "T06asmahsuu:4562": " prakāśayanti saddharmaṃ nityaṃ saṃdhārayanti ca || Msa_18.73 ||",
    "T06asmahsuu:4563": " atrāpi prabhedaḥ karma ca dhāraṇyāḥ saṃdarśitaṃ |",
    "T06asmahsuu:4564": " tatra trividhā dhāraṇī |",
    "T06asmahsuu:4565": " pūrvakarmavipākena |",
    "T06asmahsuu:4566": " śrutābhyāsena |",
    "T06asmahsuu:4567": " dṛṣṭadharmabāhuśrutyena grahaṇadhāraṇasāmarthyaviśeṣaṇāt |",
    "T06asmahsuu:4568": " samādhisaṃniśrayeṇa ca |",
    "T06asmahsuu:4569": " sā punarvipākaśrutābhyāsābhyāṃ parīttā veditavyā |",
    "T06asmahsuu:4570": " samādhinā mahatī |",
    "T06asmahsuu:4571": " sāpi mahatī punastrividhā |",
    "T06asmahsuu:4572": " abhūmipraviṣṭānāṃ mṛdvī bhūmipraviṣṭānām aśuddhabhūmikānāṃ madhyā saptasu bhūmiṣu |",
    "T06asmahsuu:4573": " pariśuddhabhūmikā tvadhimātrā śeṣāsu bhūmiṣu ityayaṃ prabhedo dhāraṇyāḥ |",
    "T06asmahsuu:4574": " saddharmasya prakāśanaṃ dhāraṇaṃ ca karma |",
    "T06asmahsuu:4575": " praṇidhānavibhāge trayaḥ ślokāḥ |",
    "T06asmahsuu:4576": " cetanā chandasahitā jñānena preritā ca tat |",
    "T06asmahsuu:4577": " praṇidhānaṃ hi dhīrāṇāmasamaṃ sarvabhūmiṣu || Msa_18.74 ||",
    "T06asmahsuu:4578": " hetubhūtaṃ ca vijñeyaṃ cittātsadyaḥ phalaṃ ca tat |",
    "T06asmahsuu:4579": " āyatyāmarthasiddhyarthaṃ cittamātrātsamṛddhitaḥ || Msa_18.75 ||",
    "T06asmahsuu:4580": " citraṃ mahadviśuddhaṃ ca uttarottarabhūmiṣu |",
    "T06asmahsuu:4581": " ābodherbodhisattvānāṃ svaparārthaprasādhakaṃ || Msa_18.76 ||",
    "T06asmahsuu:4582": " atra praṇidhānaṃ svabhāvato nidānato bhūmitaḥ prabhedataḥ karmataśca paridīpitaṃ |",
    "T06asmahsuu:4583": " cetanā chandasaṃprayuktā svabhāvaḥ |",
    "T06asmahsuu:4584": " jñānaṃ nidānaṃ |",
    "T06asmahsuu:4585": " sarvabhūmiṣviti bhūmiḥ |",
    "T06asmahsuu:4586": " tacca praṇidhānaṃ hetubhūtaṃ (MSA_Bagchi 142)",
    "T06asmahsuu:4587": " cittādeva sadyaḥ phalatvāt |",
    "T06asmahsuu:4588": " āyatyāṃ vā[cā]bhipretārthasiddhyarthaṃ",
    "T06asmahsuu:4589": " cittātpunaḥ sadyaḥphalaṃ cittamātrāt yathābhipretārthasamṛddhitā[to] |",
    "T06asmahsuu:4590": " veditavyā[vyaṃ] |",
    "T06asmahsuu:4591": " yena praṇidhānena balikā bodhisattvā vikrīḍanti |",
    "T06asmahsuu:4592": " yasya na sukarā saṃkhyā kartuṃ kāyasya veti vistaraḥ |",
    "T06asmahsuu:4593": " citramadhimukticaryābhūmāvevaṃ caivaṃ ca syāmiti |",
    "T06asmahsuu:4594": " mahadbhumipraviṣṭasya daśa mahāpraṇidhānāni |",
    "T06asmahsuu:4595": " viśuddhamuttarottarāsu bhūmiṣu viśuddhiviśeṣādābodherityeṣa prabhedataḥ |",
    "T06asmahsuu:4596": " svaparārthaprasādhanaṃ karma |",
    "T06asmahsuu:4597": " samādhitrayavibhāge trayaḥ ślokāḥ |",
    "T06asmahsuu:4598": " nairātmyaṃ dvividhaṃ jñeyo hyātmagrāhasya cāśrayaḥ |",
    "T06asmahsuu:4599": " tasya copaśamo nityaṃ samādhitrayagocaraḥ || Msa_18.77 ||",
    "T06asmahsuu:4600": " trayāṇāṃ samādhīnāṃ trividho gocaro jñeyaḥ |",
    "T06asmahsuu:4601": " pudgaladharmanairātmyaṃ śūnyatāsamādheḥ |",
    "T06asmahsuu:4602": " tadubhayātmagrāhasyāśrayaḥ pañcopādānaskandhā apraṇihitasamādheḥ |",
    "T06asmahsuu:4603": " tasyāśrayasyātyantopaśama ānimittasamādhiḥ |",
    "T06asmahsuu:4604": " sa eva |",
    "T06asmahsuu:4605": " samādhistrividho jñeyo grāhyagrāhakabhāvataḥ |",
    "T06asmahsuu:4606": " trividhaśca grāhyasya gocarasya grāhakā ye samādhayaḥ |",
    "T06asmahsuu:4607": " te śūnyatādisamādhayaḥ iti grāhyagrāhakabhāvena trayaḥ samādhayo jñātavyāḥ |",
    "T06asmahsuu:4608": " te punaryathākramaṃ |",
    "T06asmahsuu:4609": " nirvikalpo 'pi vimukho ratiyuktaśca sarvadā || Msa_18.78 ||",
    "T06asmahsuu:4610": " śūnyatāsamādhirnirvikalpaḥ |",
    "T06asmahsuu:4611": " pudgaladharmātmanoravikalpanāt |",
    "T06asmahsuu:4612": " apraṇihito vimukhastasmādātmagrāhāśrayāt |",
    "T06asmahsuu:4613": " ānimitto ratisaṃprayuktaḥ sarvakālaṃ tasmiṃstadāśrayopaśame |",
    "T06asmahsuu:4614": " parijñāyai prahāṇāya punaḥ sākṣātkriyāya ca |",
    "T06asmahsuu:4615": " śūnyatādisamādhīnāṃ tridhārthaḥ parikīrtitaḥ || Msa_18.79 ||",
    "T06asmahsuu:4616": " pudgaladharma naierātmyayoḥ parijñārthaṃ śūnyatā |",
    "T06asmahsuu:4617": " tadātmagrāhāśrayasya prahāṇārthamapraṇihitaḥ |",
    "T06asmahsuu:4618": " tadupaśamasya sākṣātkriyārthamānimittaḥ samādhiḥ",
    "T06asmahsuu:4619": " dharmoddānavibhāge ślokau |",
    "T06asmahsuu:4620": " samādhyupaniṣattvena dharmoddānacatuṣṭayaṃ |",
    "T06asmahsuu:4621": " deśitaṃ bodhisattvebhyaḥ sattvānāṃ hitakāmyayā || Msa_18.80 ||",
    "T06asmahsuu:4622": " tatra sarvasaṃskārā anityāḥ sarvasaṃskārā duḥkhāḥ ityapraṇihitasya samādherūpaniṣadbhāvena deśitaṃ |",
    "T06asmahsuu:4623": " sarvadharmā anātmāna iti śūnyatāyāḥ |",
    "T06asmahsuu:4624": " śāntaṃ nirvāṇamiti ānimittasya samādheḥ |",
    "T06asmahsuu:4625": " kaḥ punaranityārtho yāvacchāntārthaḥ ityāha |",
    "T06asmahsuu:4626": " asadartho 'vikalpārthaḥ parikalpārtha eva ca |",
    "T06asmahsuu:4627": " vikalpopaśamārthaśca dhīmatāṃ taccatuṣṭayam || Msa_18.81 ||",
    "T06asmahsuu:4628": " (MSA_Bagchi 143)",
    "T06asmahsuu:4629": " bodhisattvānāmasadartho 'nityārthaḥ |",
    "T06asmahsuu:4630": " yannityaṃ nāsti tadanityaṃ teṣāṃ yatparikalpitalakṣaṇam |",
    "T06asmahsuu:4631": " abhūtavikalpārtho duḥkhārtho yatparatantralakṣaṇaṃ |",
    "T06asmahsuu:4632": " parikalpamātrārtho 'nātmārthaḥ |",
    "T06asmahsuu:4633": " evaśabdenāvadhāraṇaṃ parikalpita ātmā nāsti parikalpamātraṃ tvastīti parikalpitalakṣaṇasyābhāvārtho 'nātmārtha ityuktaṃ bhavati |",
    "T06asmahsuu:4634": " vikalpopaśamārthaḥ śāntārthaḥ pariniṣpannalakṣaṇaṃ nirvāṇaṃ |",
    "T06asmahsuu:4635": " kṣaṇabhaṅgārtho 'pyanityārtho veditavyaḥ paratantralakṣaṇasya |",
    "T06asmahsuu:4636": " atastatprasādhanārthaṃ kṣaṇikatvavibhāge daśa ślokāḥ |",
    "T06asmahsuu:4637": " ayogāddhetutotpattervirodhātsvayamasthiteḥ |",
    "T06asmahsuu:4638": " abhāvāllakṣaṇaikāntyādanuvṛtternirodhataḥ || Msa_18.82 ||",
    "T06asmahsuu:4639": " pariṇāmopalabdheśca taddhetutvaphalatvataḥ |",
    "T06asmahsuu:4640": " upāttatvādhipatvā[tyā]cca śuddhasattvānuvṛttitaḥ || Msa_18.83 ||",
    "T06asmahsuu:4641": " tatra kṣaṇikaṃ sarvaṃ saṃskṛtamiti paścādvacanadiyaṃ pratijñā veditavyā |",
    "T06asmahsuu:4642": " tatpunaḥ kathaṃ sidhyati |",
    "T06asmahsuu:4643": " kṣaṇikatvamantareṇa saṃskārāṇāṃ pravṛtterayogāt",
    "T06asmahsuu:4644": " | prabandhena hi vṛttiḥ pravṛttiḥ |",
    "T06asmahsuu:4645": " sā cāntareṇa pratikṣaṇamutpādanirodhau na yujyate |",
    "T06asmahsuu:4646": " atha kālāntaraṃ sthitvā pūrvottaranirodhotpādataḥ prabandheneṣyate vṛttiḥ |",
    "T06asmahsuu:4647": " tadanantaraṃ pravṛttirna syāt prabandhābhāvāt |",
    "T06asmahsuu:4648": " naiva cotpannasya vinā prabandhena kālāntaraṃ bhāvo yujyate |",
    "T06asmahsuu:4649": " kiṃ kāraṇaṃ hetuta utpattiḥ |",
    "T06asmahsuu:4650": " hetuto hi sarvaṃ saṃskṛtamutpadyate bhavatītyarthaḥ |",
    "T06asmahsuu:4651": " tadyadi bhūtvā punaruttarakālaṃ bhavati tasyāvaśyaṃ hetunā bhavitavyaṃ |",
    "T06asmahsuu:4652": " vinā hetunā ādita ivā[evā]bhāvāt |",
    "T06asmahsuu:4653": " na ca tattenaiva hetunā bhavitumarhati tasyopayu[bhu]ktahetukatvāt |",
    "T06asmahsuu:4654": " na cānyo heturupalambhate |",
    "T06asmahsuu:4655": " tasmātpratikṣaṇamavaśyaṃ pūrvahetukamanyadbhavatīti veditavyaṃ |",
    "T06asmahsuu:4656": " evaṃ vinā prabandhenotpannasya kālāntaraṃ bhāvo na yujyate |",
    "T06asmahsuu:4657": " athāpyevamiṣyeta notpannaṃ punarutpadyate yadarthaṃ hetunā bhavitavyaṃ syādutpannaṃ tu kālāntareṇa paścānnirudhyate notpannamātrameveti |",
    "T06asmahsuu:4658": " tatpaścātkena nirudhyate |",
    "T06asmahsuu:4659": " yadyutpādahetunaiva tadayuktaṃ |",
    "T06asmahsuu:4660": " kiṃ kāraṇam |",
    "T06asmahsuu:4661": " utpādanirodhayorvirodhāt |",
    "T06asmahsuu:4662": " na hi virodhayostulyo heturupalabhyate |",
    "T06asmahsuu:4663": " tadyathā chāyātapayoḥ śītoṣṇayośca |",
    "T06asmahsuu:4664": " kālāntaranirodhasyaiva ca virodhāt |",
    "T06asmahsuu:4665": " kena virodhāt |",
    "T06asmahsuu:4666": " āgamena ca |",
    "T06asmahsuu:4667": " yaduktaṃ bhagavatā |",
    "T06asmahsuu:4668": " māyopamāste bhikṣo saṃskārā āpāyikāstāvatkālikā itvarapratyupasthāyina iti |",
    "T06asmahsuu:4669": " manaskāreṇa ca yogināṃ |",
    "T06asmahsuu:4670": " te hi saṃskārāṇāmudayavyayau manasikurvantaḥ pratikṣaṇaṃ teṣāṃ nirodhaṃ paśyanti |",
    "T06asmahsuu:4671": " anyathā hi teṣāmapi nirvidvirāgavimuktayo na syuryathānyeṣāṃ maraṇakālādiṣu nirodhaṃ paśyatāṃ",
    "T06asmahsuu:4672": " yadi cotpannaḥ saṃskāraḥ kālāntaraṃ tiṣṭhet sa svayameva vā tiṣṭhetsvayameva sthātuṃ samarthaḥ",
    "T06asmahsuu:4673": " sthitikāraṇena (MSA_Bagchi 144) vā kenacit |",
    "T06asmahsuu:4674": " svayaṃ tāvadavasthānamayuktaṃ |",
    "T06asmahsuu:4675": " kiṃ kāraṇaṃ |",
    "T06asmahsuu:4676": " paścātsvayamasthiteḥ |",
    "T06asmahsuu:4677": " kena vā so",
    "T06asmahsuu:4678": " 'nte punaḥ sthātuṃ na samarthaḥ |",
    "T06asmahsuu:4679": " sthitikāraṇenāpi na yuktaṃ tasyābhāvāt |",
    "T06asmahsuu:4680": " na hi tatkiṃcidupalabhyate |",
    "T06asmahsuu:4681": " athāpi syādvināpi sthitikāraṇena vināśakāraṇābhāvāt avatiṣṭhate |",
    "T06asmahsuu:4682": " labdhe tu vināśakāraṇe paścādvinaśyati agnimeva śyāmateti |",
    "T06asmahsuu:4683": " tadayuktaṃ, tasyābhāvāt |",
    "T06asmahsuu:4684": " na hi vināśakāraṇaṃ paścādapi kiṃcidasti |",
    "T06asmahsuu:4685": " agnināpi śyāmatā vinasyatīti suprasiddhaṃ [na",
    "T06asmahsuu:4686": " prasiddhaṃ,] |",
    "T06asmahsuu:4687": " visadṛśotpattau tu tasya sāmarthyaṃ prasiddhaṃ |",
    "T06asmahsuu:4688": " tathā hi tatsaṃbandhāt śyāmatāyāḥ saṃtatirvisadṛśī gṛhyate na tu sarvathaivāpravṛttiḥ |",
    "T06asmahsuu:4689": " apāmapi kvāthyamānānāmagnisambandhādalpataratamotpattito 'timāndyādante",
    "T06asmahsuu:4690": " punaranutpattirgṛhyate |",
    "T06asmahsuu:4691": " na tu sakṛdevāgnisaṃbandhāttadabhāvaḥ |",
    "T06asmahsuu:4692": " naiva cotpannasya kasyacid[ta] sthānaṃ yujyate |",
    "T06asmahsuu:4693": " lakṣaṇaikāntyāt |",
    "T06asmahsuu:4694": " aikāntikaṃ hyetatsaṃskṛtalakṣaṇamuktaṃ bhagavatā yaduta saṃskṛtasyānityatā |",
    "T06asmahsuu:4695": " tadyadi notpannamātraṃ vinaśyet |",
    "T06asmahsuu:4696": " kaṃcitkālamasyānityatā na syāditi anaikāntikamanityatālakṣaṇaṃ prasahya[jya]te |",
    "T06asmahsuu:4697": " athāpi syātpratikṣaṇamapūrvotpattau tadevedamiti pratyabhijñānaṃ na syāditi |",
    "T06asmahsuu:4698": " tadbhavatyeva sādṛśyasya anuvṛttermāyākāra pa[pha]lakavat |",
    "T06asmahsuu:4699": " sādṛśyāttadbuddhirna tadbhāvāditi |",
    "T06asmahsuu:4700": " kathaṃ gamyate |",
    "T06asmahsuu:4701": " nirodhataḥ |",
    "T06asmahsuu:4702": " na hi tathaivāvasthitasyānte nirodhaḥ syādādikṣaṇanirviśiṣṭatvāt |",
    "T06asmahsuu:4703": " tasmānna tattadevetyavadhāryate ante pariṇāmopalabdheśca |",
    "T06asmahsuu:4704": " pariṇāmo hi nāmānyathātvaṃ |",
    "T06asmahsuu:4705": " tadyadi nādita evārabdhaṃ bhavedādhyātmikabāhyānāṃ bhāvānāmante pariṇāmo nopalabhyeta |",
    "T06asmahsuu:4706": " tasmādādita evānyathātvamārabdhaṃ yatkrameṇābhivardhamānamante vyaktimāpadyate kṣīrasyeva dadyavasthāyāṃ |",
    "T06asmahsuu:4707": " yāvattu tadanyathātvaṃ sūkṣmatvānna paricchidyate |",
    "T06asmahsuu:4708": " tāvatsādṛśyānuvṛttestadevedamimi [ti]jñāyata iti siddhaṃ |",
    "T06asmahsuu:4709": " tataśca pratikṣaṇamanyathātvāt |",
    "T06asmahsuu:4710": " kṣaṇikatvaṃ prasiddhaṃ |",
    "T06asmahsuu:4711": " kutaśca prasiddhaṃ |",
    "T06asmahsuu:4712": " taddhetutvaphalatvataḥ |",
    "T06asmahsuu:4713": " kṣaṇikahetutvāt |",
    "T06asmahsuu:4714": " kṣaṇikaphalatvāccetyarthaḥ |",
    "T06asmahsuu:4715": " kṣaṇikaṃ hi cittaṃ prasiddhaṃ tasya cānye saṃskārāścakṣurūpādayo hetutaḥ |",
    "T06asmahsuu:4716": " tasmātte 'pi kṣaṇikā iti siddhaṃ |",
    "T06asmahsuu:4717": " na tvakṣaṇikāt kṣaṇikaṃ bhavitumarhati yathā nityādanityamiti |",
    "T06asmahsuu:4718": " cittasya khalvapi sarve saṃskārāḥ phalaṃ |",
    "T06asmahsuu:4719": " kathamidaṃ gamyate |",
    "T06asmahsuu:4720": " upāttatvādādhipatyācchuddhasattvānuvṛttitaśca |",
    "T06asmahsuu:4721": " cittena hi sarve saṃskārāścakṣurādayaḥ sādhiṣṭhānā upāttāḥ sahasaṃmurchanāḥ tadanugrahānuvṛttitaḥ",
    "T06asmahsuu:4722": " tasmātte cittasya phalaṃ |",
    "T06asmahsuu:4723": " cittasya cādhipatyaṃ saṃskāreṣu |",
    "T06asmahsuu:4724": " yathoktaṃ bhagavatā |",
    "T06asmahsuu:4725": " cittenāyaṃ loko nīyate cittena parikṛṣyate cittasyotpannasyotpannasya vaśe vartate iti |",
    "T06asmahsuu:4726": " tathā vijñānapratyayaṃ nāma rūpamityuktaṃ |",
    "T06asmahsuu:4727": " tasmāccittasya phalaṃ |",
    "T06asmahsuu:4728": " śuddhacittānuvṛttitaśca |",
    "T06asmahsuu:4729": " śuddhaṃ hi yogināṃ cittaṃ saṃskārā anuvartante |",
    "T06asmahsuu:4730": " yathoktaṃ |",
    "T06asmahsuu:4731": " dhyāyī bhikṣuḥ ṛddhimāṃścittavaśe prāpta imaṃ dāruskandhaṃ sacet suvarṇamadhimucyate tadapyasya tathaiva (MSA_Bagchi 145) syāditi |",
    "T06asmahsuu:4732": " tasmādapi cittaphalaṃ saṃskārāḥ |",
    "T06asmahsuu:4733": " sattvānuvṛttitaśca |",
    "T06asmahsuu:4734": " tathā hi pāpakāriṣu sattveṣu bāhyā bhāvā hīnā bhavanti |",
    "T06asmahsuu:4735": " puṇyakāriṣu ca praṇītāḥ |",
    "T06asmahsuu:4736": " atastaccittānuvartanāt cittaphalatvaṃ saṃskārāṇāṃ siddhaṃ |",
    "T06asmahsuu:4737": " tataśca teṣāṃ kṣaṇikatvaṃ |",
    "T06asmahsuu:4738": " na hi kṣaṇikasyākṣaṇikaṃ phalaṃ yujyate tadanuvidhāyitvāt |",
    "T06asmahsuu:4739": " evaṃ tāvadaviśeṣeṇa saṃskārāṇāṃ kṣaṇikatvaṃ dvābhyāṃ ślokābhyāṃ sādhitam |",
    "T06asmahsuu:4740": " ādhyātmikānāṃ punaḥ sādhanārthaṃ pañca ślokā veditavyāḥ |",
    "T06asmahsuu:4741": " ādyastaratamenāpi cayenāśrayabhāvataḥ |",
    "T06asmahsuu:4742": " vikāraparipākābhyāṃ tathā hīnaviśiṣṭataḥ || Msa_18.84 ||",
    "T06asmahsuu:4743": " bhāsvarābhāsvaratvena deśāntaragamena ca |",
    "T06asmahsuu:4744": " sabījābījabhāvena pratibimbena codayaḥ || Msa_18.85 ||",
    "T06asmahsuu:4745": " caturdaśavidhotpattau hetumānaviśeṣataḥ |",
    "T06asmahsuu:4746": " cayāyā[pā]rthādayogācca āśrayatva asaṃbhavāt || Msa_18.86 ||",
    "T06asmahsuu:4747": " sthitasyasaṃbhavādante ādyanāśāvikārataḥ |",
    "T06asmahsuu:4748": " tathā hīnaviśiṣṭatve bhāsvarābhāsvare 'pi ca || Msa_18.87 ||",
    "T06asmahsuu:4749": " gatyabhāvātsthitāyogāccaramatva asaṃbhavāt |",
    "T06asmahsuu:4750": " anuvṛtteśca cittasya kṣaṇikaṃ sarvasaṃskṛtam || Msa_18.88 ||",
    "T06asmahsuu:4751": " ādyastaratamenāpi yāvatkṣaṇikaṃ sarvasaṃskṛtamiti |",
    "T06asmahsuu:4752": " kathameṣāmebhiḥ kṣaṇikatvaṃ sidhyati |",
    "T06asmahsuu:4753": " ādhyātmikānāṃ hi saṃskārāṇāṃ caturdaśavidha utpādaḥ |",
    "T06asmahsuu:4754": " ādya utpādo yāvatprathamata ātmabhāvābhinirvṛttiḥ |",
    "T06asmahsuu:4755": " taratamena yaḥ prathamajanmakṣaṇādūrdhvaṃ |",
    "T06asmahsuu:4756": " cayena ya āhārasvapnabrahmacaryāsamāpattyupacayena |",
    "T06asmahsuu:4757": " āśrayabhāvataḥ yaścakṣurvijñānādīnāṃ cakṣurādībhirāśrayaiḥ |",
    "T06asmahsuu:4758": " vikāreṇa yo rāgādibhirvarṇādivipariṇāmataḥ |",
    "T06asmahsuu:4759": " paripākena yo garbhabālakumārayuvamadhyamavṛddhāvasthāsu |",
    "T06asmahsuu:4760": " hīnatvena viśiṣṭatvena ca yo durgatau [sugatau?] cotpadyamānānāṃ yathākramaṃ |",
    "T06asmahsuu:4761": " bhāsvaratvena yo nirmitakāmeṣu paranirmitakāmeṣu rūpārūpyeṣu copapannānāṃ cittamātrādhīnatvāt",
    "T06asmahsuu:4762": " abhāsvaratvena yastadanyatropapannānāṃ |",
    "T06asmahsuu:4763": " deśāntaragamanena yo 'nyadeśotpādanirodhe 'nyadeśotpādaḥ |",
    "T06asmahsuu:4764": " sabījatvena yo 'hartaścaramān skandhānvarjayitvā |",
    "T06asmahsuu:4765": " abījatvena yasteṣāmevārhataścarameṣāṃ |",
    "T06asmahsuu:4766": " pratibimbatvena yo aṣṭavimokṣadhyāyināṃ samādhivaśena",
    "T06asmahsuu:4767": " pratibimbānāṃ[khyānāṃ] saṃskārāṇāmutpādaḥ |",
    "T06asmahsuu:4768": " etasyāṃ caturdaśavidhāyāmutpattāvādhyātmikānāṃ saṃskārāṇāṃ kṣaṇikatvaṃ hetumānaviśeṣādibhiḥ kāraṇairveditavyam |",
    "T06asmahsuu:4769": " ādyotpāde tāvat hetutvaviśeṣāt |",
    "T06asmahsuu:4770": " yadi hi tasya hetutvena viśeṣo na syāt taduttarāyāḥ saṃskārapravṛtteruttarottaraviśeṣo (MSA_Bagchi 146) nopalabhyeta hetvaviśeṣāt |",
    "T06asmahsuu:4771": " viśeṣe ca sati taduttarebhyastasyānyatvāt kṣaṇikatvasiddhiḥ |",
    "T06asmahsuu:4772": " taratamotpāde mānaviśeṣāt |",
    "T06asmahsuu:4773": " mānaṃ pramāṇamityarthaḥ |",
    "T06asmahsuu:4774": " na hi pratikṣaṇaṃ vinānyatvena parimāṇaviśeṣo bhavet |",
    "T06asmahsuu:4775": " upacayotpāde cayāpārthyāt |",
    "T06asmahsuu:4776": " upastambho hi cayaḥ |",
    "T06asmahsuu:4777": " tasyāpārthyaṃ syādantareṇa kṣaṇikatvaṃ tathaivāvasthitatvāt |",
    "T06asmahsuu:4778": " ayogāccopacayasyaiva |",
    "T06asmahsuu:4779": " na hi pratikṣaṇaṃ vinā puṣṭatarotpattyā yujyetopacayaḥ |",
    "T06asmahsuu:4780": " āśrayabhāvenotpattāvāśritatvāsaṃbhavāt |",
    "T06asmahsuu:4781": " na hi tiṣṭhatyāśraye ca tadāśritasyānavasthānaṃ yujyate |",
    "T06asmahsuu:4782": " yāne tiṣṭhati tadārūḍhānavasthānavadanyathā hyāśrayatvaṃ na saṃbhavet |",
    "T06asmahsuu:4783": " vikārotpattau paripākotpattau ca sthitasyāsaṃbhavāt |",
    "T06asmahsuu:4784": " ādyanāśāvikārataḥ |",
    "T06asmahsuu:4785": " na hi tathāsthitasyaiva rāgādibhirvikāraḥ saṃbhavati |",
    "T06asmahsuu:4786": " na cāvasthāntareṣu paripāka ādāvavināśe satyante vikārābhāvāt |",
    "T06asmahsuu:4787": " tathā hīnaviśiṣṭotpattau kṣaṇikatvaṃ veditavyaṃ yathā vikāraparipākotpattau |",
    "T06asmahsuu:4788": " na hi tathāsthiteṣveva saṃskāreṣu karmavāsanā vṛttiṃ labhate yato durgatau vā syādutpattiḥ sugatau vā |",
    "T06asmahsuu:4789": " krameṇa hi saṃtatipariṇāmaviśeṣāt vṛttilābho yujyate |",
    "T06asmahsuu:4790": " bhāsvarābhāsvare 'pi cotpāde tathaiva kṣaṇikatvaṃ yujyate |",
    "T06asmahsuu:4791": " bhāsvare tāvat tathāsthitasyāsaṃbhavāt cittādhīnavṛttitāyāḥ |",
    "T06asmahsuu:4792": " abhāsvare",
    "T06asmahsuu:4793": " 'pi cādau vināśamantareṇānte vikārāyogāt |",
    "T06asmahsuu:4794": " deśāntaragamanenotpattau gatyabhāvāt |",
    "T06asmahsuu:4795": " na hi saṃskārāṇāṃ deśāntarasaṃkrāntilakṣaṇā gatirnāma kācit kriyā yujyate |",
    "T06asmahsuu:4796": " sā hyutpannā vā saṃskāraṃ deśāntaraṃ gamayedanutpannā vā |",
    "T06asmahsuu:4797": " yadyutpannā tena gatikāle na kaṃcidgata iti sthitasyaiva gamanaṃ nopapadyate |",
    "T06asmahsuu:4798": " athānutpannā tenāsatyāṃ gatau gata iti na yujyate |",
    "T06asmahsuu:4799": " sā ca kriyā yadi taddeśastha eva saṃskāre kāritraṃ karoti na yujyate |",
    "T06asmahsuu:4800": " sthitasyānyadeśāprāpteḥ |",
    "T06asmahsuu:4801": " athānyadeśasthe na yujyate |",
    "T06asmahsuu:4802": " vinā kriyayānyadeśāprāpteḥ |",
    "T06asmahsuu:4803": " na ca kriyā tatra vā anyatra vā deśe sthitā saṃskārādanyopalabhyate |",
    "T06asmahsuu:4804": " tasmānnāsti saṃskārāṇāṃ deśāntarasaṃtatyutpādādanyā gatiḥ |",
    "T06asmahsuu:4805": " tadabhāvācca siddhaṃ kṣaṇikatvaṃ |",
    "T06asmahsuu:4806": " deśāntaranirantarotpattilakṣaṇā gatirvibhavadbhiḥ kāraṇairveditavyā |",
    "T06asmahsuu:4807": " asti cittavaśena yathā caṅkramaṇādyavasthāsu |",
    "T06asmahsuu:4808": " asti pūrvakarmāvedhena yathāntarābhavaḥ |",
    "T06asmahsuu:4809": " astyabhidhāta[astyākṣipta]vaśena yathā kṣiptasyeṣoḥ |",
    "T06asmahsuu:4810": " asti saṃbandhavaśena yathā yānanadīplavārūḍhānāṃ |",
    "T06asmahsuu:4811": " asti nodanavaśena yathā vāyupreritānāṃ tṛṇādīnām |",
    "T06asmahsuu:4812": " asti svabhāvavaśena yathā vāyostiryaggamanamagnerūrdhvaṃ jvalanamapāṃ nimne syandanaṃ |",
    "T06asmahsuu:4813": " astyanubhāvena yathā mantrauṣadhānubhāvena |",
    "T06asmahsuu:4814": " keṣāṃcidayaskāntānubhāvenāyasāṃ |",
    "T06asmahsuu:4815": " ṛddhyanubhāvena ṛddhimatāṃ |",
    "T06asmahsuu:4816": " sabījābījabhāvenotpattau kṣaṇikatvaṃ veditavyaṃ sthitāyogāccaramāsaṃbhavācca |",
    "T06asmahsuu:4817": " na hi pratikṣaṇaṃ hetubhāvamantareṇa tathāsthitasyānyasminkāle punarbījabhāvo yujyate |",
    "T06asmahsuu:4818": " nirbījatvaṃ vā carame kṣaṇe |",
    "T06asmahsuu:4819": " na ca śakyaṃ (MSA_Bagchi 147) pūrvaṃ sabījatvaṃ carame kṣaṇe nirbījatvamabhyupagantuṃ |",
    "T06asmahsuu:4820": " tadabhāve caramatvāsaṃbhavāt |",
    "T06asmahsuu:4821": " tathā hi caramatvameva na saṃbhavati |",
    "T06asmahsuu:4822": " pratibimbotpattau kṣaṇikatvaṃ cittānuvṛttito veditavyaṃ |",
    "T06asmahsuu:4823": " pratikṣaṇaṃ cittavaśena tadutpādāt |",
    "T06asmahsuu:4824": " ekāntāt[evaṃ",
    "T06asmahsuu:4825": " tāvat]sādhitamādhyātmikaṃ sarvasaṃskṛtaṃ kṣaṇikamiti |",
    "T06asmahsuu:4826": " bāhyasyedānīṃ kṣaṇikatvaṃ tribhiḥ ślokaiḥ sādhayati |",
    "T06asmahsuu:4827": " bhūtānāṃ ṣaḍivadhārthasya kṣaṇikatvaṃ vidhīyate |",
    "T06asmahsuu:4828": " śoṣavṛddheḥ prakṛtyā ca calatvād vṛddhihānitaḥ || Msa_18.89 ||",
    "T06asmahsuu:4829": " tatsaṃbhavātpṛthivyāśca pariṇāmacatuṣṭayāt |",
    "T06asmahsuu:4830": " varṇagandharasasparśatulyatvācca tathaiva tat || Msa_18.90 ||",
    "T06asmahsuu:4831": " indhanādhīnavṛttitvāttāratamyopalabdhitaḥ |",
    "T06asmahsuu:4832": " cittānuvṛtteḥ pṛcchātaḥ kṣaṇikaṃ bāhyamapyataḥ || Msa_18.91 ||",
    "T06asmahsuu:4833": " kiṃ punastadbāhyaṃ |",
    "T06asmahsuu:4834": " catvāri mahābhūtāni |",
    "T06asmahsuu:4835": " ṣaḍivadhaścārthaḥ |",
    "T06asmahsuu:4836": " varṇagandharasasparśaśabdā dharmāyatanikaṃ ca rūpam |",
    "T06asmahsuu:4837": " ato bhūtānāṃ ṣaḍivadhārthasya ca kṣaṇikatvaṃ vidhīyate |",
    "T06asmahsuu:4838": " kathaṃ vidhīyate |",
    "T06asmahsuu:4839": " apāṃ tāvacchoṣavṛddheḥ |",
    "T06asmahsuu:4840": " utsasarastaṭāgādiṣvapāṃ krameṇa vṛddhiḥ śoṣaścopalabhyate |",
    "T06asmahsuu:4841": " taccobhayamantareṇa pratikṣaṇaṃ pariṇāmaṃ na syātpaścādviśeṣakāraṇābhāvāt |",
    "T06asmahsuu:4842": " vāyoḥ prakṛtyā calatvād vṛddhihānitaśca |",
    "T06asmahsuu:4843": " na hyavasthitasya calatvaṃ syāttatsvābhāvāditi[gatyabhāvāditi]",
    "T06asmahsuu:4844": " prasādhitametat |",
    "T06asmahsuu:4845": " na ca vṛddhihāsau tathaivāvasthitatvāt |",
    "T06asmahsuu:4846": " pṛthivyāstatsaṃbhavāt pariṇāmacatuṣṭayācca |",
    "T06asmahsuu:4847": " tacchabdenāpaśca gṛhyante vāyuśca |",
    "T06asmahsuu:4848": " adbhyo hi vāyusahitābhyaḥ pṛthivī saṃbhūtā vivartakāle |",
    "T06asmahsuu:4849": " tasmāttatphalatvāt sāpi kṣaṇikā veditavyā |",
    "T06asmahsuu:4850": " caturvidhaśca pariṇāmaḥ pṛthivyā upalabhyate |",
    "T06asmahsuu:4851": " karmakṛtaḥ sattvānāṃ karmaviśeṣāt |",
    "T06asmahsuu:4852": " upakramakṛtaḥ prahādibhiḥ |",
    "T06asmahsuu:4853": " bhūtakṛto 'gnyādibhiḥ |",
    "T06asmahsuu:4854": " kālakṛtaḥ",
    "T06asmahsuu:4855": " kālāntarapariṇāmataḥ[vāsataḥ] |",
    "T06asmahsuu:4856": " sa cāntareṇa pratikṣaṇamanyotpattiṃ na yujyate vināśakāraṇābhāvāt |",
    "T06asmahsuu:4857": " varṇagandharasasparśānāṃ pṛthivyādibhistulyakāraṇatvāt tathaiva kṣaṇikatvaṃ veditavyaṃ |",
    "T06asmahsuu:4858": " tejasaḥ punaḥ kṣaṇikatvamindhanādhīnavṛttitvāt |",
    "T06asmahsuu:4859": " na hi tejasyutpanne tejaḥ sahotpannamindhanaṃ tathaivāvatiṣṭhate |",
    "T06asmahsuu:4860": " na ca dagdhendhanaṃ tejaḥ sthātuṃ samarthaṃ |",
    "T06asmahsuu:4861": " mā bhūdante 'pyanindhanasyāvasthānamiti |",
    "T06asmahsuu:4862": " ślokabandhānurodhādvarṇādīnāṃ pūrvamabhidhānaṃ paścāttejasaḥ |",
    "T06asmahsuu:4863": " śabdaḥ punaryo 'pi kālāntaramupalabhyate ghaṇṭādīnāṃ tasyāpi kṣaṇikatvaṃ veditavyaṃ tāratamyopalabdheḥ",
    "T06asmahsuu:4864": " na hyasati kṣaṇikatve pratikṣaṇamandataratamopalabdhiḥ syāt |",
    "T06asmahsuu:4865": " dharmāyatanikasyāpi rūpasya kṣaṇikatvaṃ prasiddhameva cittānuvṛtteryathā pūrvamuktaṃ |",
    "T06asmahsuu:4866": " tasmādvāhyamapi kṣaṇikaṃ prasiddhaṃ |",
    "T06asmahsuu:4867": " pṛcchrayate khalvapi sarvasaṃskārāṇāṃ kṣaṇikatvaṃ sidhyati (MSA_Bagchi 148) kathaṃ kṛtvā |",
    "T06asmahsuu:4868": " idaṃ tāvadayamakṣaṇikavādī praṣṭavyaḥ |",
    "T06asmahsuu:4869": " kasmādbhavānanityatvamicchati na [?]",
    "T06asmahsuu:4870": " saṃskārāṇāṃ kṣaṇikatvaṃ necchatīti |",
    "T06asmahsuu:4871": " yadyevaṃ vadet pratikṣaṇamanya[nitya]tvasyāgrahaṇāditi sa idaṃ syādvacanīyaḥ |",
    "T06asmahsuu:4872": " prasiddhakṣaṇikabhāveṣvapi pradīpādiṣu niścalāvasthāyāṃ tadagrahaṇādakṣaṇikatvaṃ kasmānneṣyate",
    "T06asmahsuu:4873": " yadyevaṃ vadet pūrvavatpaścādagrahaṇāditi |",
    "T06asmahsuu:4874": " sa idaṃ syādvacanīyaḥ |",
    "T06asmahsuu:4875": " saṃskārāṇāmapi kasmādevaṃ neṣyate |",
    "T06asmahsuu:4876": " yadyevaṃ vadet vilakṣaṇatvāt pradīpāditadanyasaṃskārāṇāmiti |",
    "T06asmahsuu:4877": " sa idaṃ syādvacanīyaḥ |",
    "T06asmahsuu:4878": " dvividhaṃ hi vailakṣaṇyaṃ svabhāvavailakṣaṇyaṃ vṛttivailakṣaṇyaṃ ca |",
    "T06asmahsuu:4879": " tadyadi tāvat svabhāvavailakṣaṇyamabhipretamata eva dṛṣṭāntatvaṃ yujyate |",
    "T06asmahsuu:4880": " na hi tatsvabhāva eva tasya dṛṣṭānto bhavati yathā pradīpaḥ pradīpasya gaurvā goriti |",
    "T06asmahsuu:4881": " atha vṛttivailakṣaṇyamata eva dṛṣṭāntatvaṃ pradīpādīnāṃ prasiddhatvāt |",
    "T06asmahsuu:4882": " kṣaṇikatvānuvṛtteḥ punaḥ sa idaṃ praṣṭavyaḥ |",
    "T06asmahsuu:4883": " kaccidicchasi yāne tiṣṭhati yānārūḍho gacchediti |",
    "T06asmahsuu:4884": " yadi no hīti vadet |",
    "T06asmahsuu:4885": " sa idaṃ syādvacanīyaḥ |",
    "T06asmahsuu:4886": " cakṣurādiṣu tiṣṭhatsu tadāśritaṃ vijñānaṃ prabandhena gacchatīti na yujyate |",
    "T06asmahsuu:4887": " yadyevaṃ vadet nanu ca dṛṣṭaṃ vartisaṃniśrite pradīpe prabandhena gacchati vartyā avasthānamiti",
    "T06asmahsuu:4888": " sa idaṃ syādvacanīyaḥ",
    "T06asmahsuu:4889": " | na dṛṣṭaṃ tatprabandhena vartyāḥ pratikṣaṇaṃ vikārotpatteriti |",
    "T06asmahsuu:4890": " yadyevaṃ vadet sati kṣaṇikattve saṃskārāṇāṃ kasmātpradīpādiva kṣaṇiakatvaṃ na siddhamiti |",
    "T06asmahsuu:4891": " sa idaṃ syādvacanīyaḥ viparyāsavastutvāt |",
    "T06asmahsuu:4892": " sadṛśasaṃtatiprabandhavṛttyā hi kṣaṇikatvameṣāṃ na prajñāyate |",
    "T06asmahsuu:4893": " yataḥ satyapyaparāparatve tadevedamiti viparyāso jāyate |",
    "T06asmahsuu:4894": " itarathā hi anityanityaviparyāso na syāttadabhāve saṃkleśo na syāt kutaḥ punarvyavadānamityevaṃ paryanuyogato 'pi kṣaṇikatvaṃ sarvasaṃskārāṇāṃ prasiddhaṃ |",
    "T06asmahsuu:4895": " pudgalanairātmyaprasādhanārthaṃ nairātmyavibhāge dvādaśa ślokāḥ |",
    "T06asmahsuu:4896": " prajñaptyastitayā vācyaḥ pudgalo dravyato na tu |",
    "T06asmahsuu:4897": " nopalambhādviparyāsāt saṃkleśāt kliṣṭahetutaḥ || Msa_18.92 ||",
    "T06asmahsuu:4898": " ekatvānyatvatovācyastasmāddoṣadvayādasau |",
    "T06asmahsuu:4899": " skandhātmatvaprasaṅgācca taddravyatvaprasaṅgataḥ || Msa_18.93 ||",
    "T06asmahsuu:4900": " dravyasan yadyavācyaśca vacanīyaṃ prayojanaṃ |",
    "T06asmahsuu:4901": " ekatvānyatvato 'vācyo na yukto niṣprayojanaḥ || Msa_18.94 ||",
    "T06asmahsuu:4902": " lakṣaṇāllokadṛṣṭācca śāstrato 'pi na yujyate |",
    "T06asmahsuu:4903": " indhanāgnyoravācyatvamupalabdherdvayena hi || Msa_18.95 ||",
    "T06asmahsuu:4904": " dvaye sati ca vijñānasaṃbhavātpratyayo na saḥ |",
    "T06asmahsuu:4905": " nairarthakyādato draṣṭā yāvanmoktā na yujyate || Msa_18.96 ||",
    "T06asmahsuu:4906": " (MSA_Bagchi 149)",
    "T06asmahsuu:4907": " svāmitve sati cānityamaniṣṭaṃ na pravartayet |",
    "T06asmahsuu:4908": " tatkarmalakṣaṇaṃ sādhyaṃ saṃbodho bādhyate tridhā || Msa_18.97 ||",
    "T06asmahsuu:4909": " darśanādau ca tadyatnaḥ svayaṃbhūrna trayādapi |",
    "T06asmahsuu:4910": " tadyatnapratyayatvaṃ ca niryatnaṃ darśanādikaṃ || Msa_18.98 ||",
    "T06asmahsuu:4911": " akartṛtvādanityatvātsakṛnnityapravṛttitaḥ |",
    "T06asmahsuu:4912": " darśanādiṣu yatnasya svayaṃbhūtvaṃ na yujyate || Msa_18.99 ||",
    "T06asmahsuu:4913": " tathā sthitasya naṣṭasya prāgabhāvādanityataḥ |",
    "T06asmahsuu:4914": " tṛtīyapakṣābhāvācca pratyayatvaṃ na yujyate || Msa_18.100 ||",
    "T06asmahsuu:4915": " sarvadharmā anātmānaḥ paramārthena śūnyatā |",
    "T06asmahsuu:4916": " ātmopalambhe doṣaśca deśito yata eva ca || Msa_18.101 ||",
    "T06asmahsuu:4917": " saṃkleśavyavadāne ca avasthācchedabhinnake |",
    "T06asmahsuu:4918": " vṛttisaṃtānabhedo hi pudgalenopadarśitaḥ || Msa_18.102 ||",
    "T06asmahsuu:4919": " ātmadṛṣṭiranutpādyā abhyāso 'nādikālikaḥ |",
    "T06asmahsuu:4920": " ayatnamokṣaḥ sarveṣāṃ na mokṣaḥ pudgalo 'sti vā || Msa_18.103 ||",
    "T06asmahsuu:4921": " pudgala kimastīti vaktavyo nāstīti vaktavyaḥ |",
    "T06asmahsuu:4922": " āha |",
    "T06asmahsuu:4923": " prajñaptyastitayā vācyaḥ pudgalo dravyato na tu |",
    "T06asmahsuu:4924": " yataśca prajñaptito 'stīti vaktavyo dravyato nāstīti vaktavyaḥ |",
    "T06asmahsuu:4925": " evamanekāṃśavādaparigrahe naivāstitve doṣāvakāśo na nāstitve |",
    "T06asmahsuu:4926": " sa punardravyato nāstīti kathaṃ veditavyaḥ |",
    "T06asmahsuu:4927": " nopalambhāt |",
    "T06asmahsuu:4928": " na hi sa dravyata upalabhyate rūpādivat |",
    "T06asmahsuu:4929": " upalabdhirhi nāma buddhyā pratipattiḥ |",
    "T06asmahsuu:4930": " na ca pudgalaṃ buddhyā na pratipadyante pudgalavādinaḥ |",
    "T06asmahsuu:4931": " uktaṃ ca bhagavatā |",
    "T06asmahsuu:4932": " dṛṣṭa eva dharme ātmānamupalabhate prajñāpayatīti kathaṃ nopalabdho bhavati |",
    "T06asmahsuu:4933": " na sa evamupalabhyamāno dravyata upalabdho bhavati |",
    "T06asmahsuu:4934": " kiṃ kāraṇaṃ |",
    "T06asmahsuu:4935": " viparyāsāt tathā hyanātmanyātmeti viparyāsa ukto bhagavatā |",
    "T06asmahsuu:4936": " tasmādya evaṃ pudgalagrāho viparyāsaḥ saḥ |",
    "T06asmahsuu:4937": " kathamidaṃ gamyate |",
    "T06asmahsuu:4938": " saṃkleśāt |",
    "T06asmahsuu:4939": " satkāyadṛṣṭikleśalakṣaṇo hyeṣa saṃkleśo yaduta ahaṃ mameti |",
    "T06asmahsuu:4940": " na ca [cā]",
    "T06asmahsuu:4941": " viparyāsaḥ saṃkleśo bhavitumarhati |",
    "T06asmahsuu:4942": " na[sa] caiṣa saṃkleśa iti kathaṃ veditavyaṃ |",
    "T06asmahsuu:4943": " kliṣṭahetutaḥ |",
    "T06asmahsuu:4944": " tathāhi taddhetukāḥ kliṣṭā rāgādaya utpadyante |",
    "T06asmahsuu:4945": " yatra punarvastuni rūpādisaṃjñakeprajñaptiḥ pudgala iti tasmātkimekatvena pudgalo vaktavya āhosvidanyetvena |",
    "T06asmahsuu:4946": " āha |",
    "T06asmahsuu:4947": " ekatvānyatvato 'vācyastasmādasau |",
    "T06asmahsuu:4948": " kiṃ kāraṇaṃ |",
    "T06asmahsuu:4949": " doṣadvayāt |",
    "T06asmahsuu:4950": " katamasmāddoṣadvayāt |",
    "T06asmahsuu:4951": " (MSA_Bagchi 150)",
    "T06asmahsuu:4952": " skandhātmatvaprasaṅgācca taddravyatvaprasaṅgataḥ |",
    "T06asmahsuu:4953": " ekatve hi skandhānāmātmatvaṃ prasajyate pudgalasya ca dravyasattvaṃ |",
    "T06asmahsuu:4954": " athānyatve pudgalasya dravyasattvaṃ |",
    "T06asmahsuu:4955": " evaṃ hi pudgalasya prajñaptito",
    "T06asmahsuu:4956": " 'stitvādavaktavyatvaṃ yuktaṃ |",
    "T06asmahsuu:4957": " tenāvyākṛtavastusiddhiḥ |",
    "T06asmahsuu:4958": " ye punaḥ śāstuḥ śāsanamatikramya pudgalasya dravyato 'stitvamicchanti ta idaṃ syurvacanīyāḥ",
    "T06asmahsuu:4959": " dravyasanyadyavācyaśca vacanīyaṃ prayojanaṃ |",
    "T06asmahsuu:4960": " kiṃ kāraṇaṃ |",
    "T06asmahsuu:4961": " ekatvānyatvato 'vācyo na yukto niṣprayojanaḥ |",
    "T06asmahsuu:4962": " atha dṛṣṭāntamātrāt pudgalasyāvaktavyatvamiccheyuḥ |",
    "T06asmahsuu:4963": " yathāgnirindhanānnānyo nānanyo vaktavya iti |",
    "T06asmahsuu:4964": " ta idaṃ syurvacanīyāḥ |",
    "T06asmahsuu:4965": " lakṣaṇāllokadṛṣṭācca śāstrato 'pi na yujyate |",
    "T06asmahsuu:4966": " indhanāgnyoravācyatvamupalabdherdvayena hi |",
    "T06asmahsuu:4967": " ekatvenānyatvena ca agnirhi nāma tejodhāturindhanaṃ śeṣāṇi bhūtāni |",
    "T06asmahsuu:4968": " teṣāṃ ca bhinnaṃ lakṣaṇamityanya evāgnirindhanāt |",
    "T06asmahsuu:4969": " loke ca vināpyagninā dṛṣṭamindhanaṃ kāṣṭhādi vināpi cendhanenāgniriti siddhamanyatvaṃ |",
    "T06asmahsuu:4970": " śāstre ca bhagavatā na kvacidagnīndhanayoravācyatvamuktamityayuktametat |",
    "T06asmahsuu:4971": " vina punarindhanenāgnirastīti kathamidaṃ vijñāyate |",
    "T06asmahsuu:4972": " upalabdhestathā hi vāyunā vikṣiptaṃ dūramapi jvalatparaiti |",
    "T06asmahsuu:4973": " athāpi syādvānustatrendhanamiti ata evāgnīndhanayoranyatvamiti siddhiḥ |",
    "T06asmahsuu:4974": " kutaḥ |",
    "T06asmahsuu:4975": " dvayena hi upalabdheriti prakṛtaṃ |",
    "T06asmahsuu:4976": " dvayaṃ hi tatropalabhyate arcirvāyuścendhanatvena |",
    "T06asmahsuu:4977": " astyeva pudgalo ya eṣa draṣṭā yāvadvijñātā kartā bhoktā jñātā moktā ca |",
    "T06asmahsuu:4978": " na sa draṣṭā yujyate |",
    "T06asmahsuu:4979": " nāpi yāvanmoktā |",
    "T06asmahsuu:4980": " sa hi darśānādisaṃjñakānāṃ vijñānānāṃ pratyayabhāvena vā kartā bhavet svāmitvena vā |",
    "T06asmahsuu:4981": " tatra tāvat |",
    "T06asmahsuu:4982": " dvayaṃ pratītya vijñānasaṃbhavātpratyayo na saḥ |",
    "T06asmahsuu:4983": " kiṃ kāraṇaṃ |",
    "T06asmahsuu:4984": " nairarthakyāt |",
    "T06asmahsuu:4985": " na hi tasya tatra kiṃcitsāmarthyaṃ dṛṣṭaṃ |",
    "T06asmahsuu:4986": " svāmitve sati vānityamaniṣṭaṃ na pravartayet ||",
    "T06asmahsuu:4987": " sa hi vijñānapravṛttau svāmībhavannani[bhavanni]ṣṭaṃ vijñānamanityaṃ na pravartayet |",
    "T06asmahsuu:4988": " aniṣṭaṃ ca |",
    "T06asmahsuu:4989": " naiva tasmādubhayathāpyasaṃbhavāt |",
    "T06asmahsuu:4990": " asau draṣṭā yāvanmoktā na yujyate |",
    "T06asmahsuu:4991": " api khalu yadi dravyataḥ pudgalo 'sti |",
    "T06asmahsuu:4992": " tatkarmalakṣaṇaṃ sādhyaṃ (MSA_Bagchi 151)",
    "T06asmahsuu:4993": " yadi dravyato 'stitasya karmāpyupalabhyate |",
    "T06asmahsuu:4994": " yathā cakṣurādīnāṃ darśanādilakṣaṇaṃ ca rūpaprasādādi |",
    "T06asmahsuu:4995": " na caivaṃ pudgalasya |",
    "T06asmahsuu:4996": " tasmānna so 'sti dravyataḥ |",
    "T06asmahsuu:4997": " tasmiṃśca dravyata iṣyamāṇe buddhasya bhagavataḥ |",
    "T06asmahsuu:4998": " saṃbodho bādhyate tridhā |",
    "T06asmahsuu:4999": " gambhīrābhisaṃbodhaḥ |",
    "T06asmahsuu:5000": " asādhāraṇābhisaṃbodhaḥ |",
    "T06asmahsuu:5001": " lokottarābhisaṃbodhaśca |",
    "T06asmahsuu:5002": " na hi pudgalābhisaṃbodhe kiṃcidgambhīramabhisaṃbuddhaṃ bhavati |",
    "T06asmahsuu:5003": " na tīrthyāsādhāraṇaṃ |",
    "T06asmahsuu:5004": " na lokānucittaṃ |",
    "T06asmahsuu:5005": " tathā hyeṣa grāhaḥ sarvalokagamyaḥ |",
    "T06asmahsuu:5006": " tīrthyābhiniviṣṭaḥ |",
    "T06asmahsuu:5007": " dirghasaṃsārocittaśca |",
    "T06asmahsuu:5008": " api khalu pudgalo draṣṭā bhavan yāvadvijñātā darśanādiṣu saprayatno vā bhavenniṣprayatno vā",
    "T06asmahsuu:5009": " saprayatnasya vā punarasau prayatnaḥ svayaṃbhūrvā bhavedākasmikaḥ |",
    "T06asmahsuu:5010": " tatpratyayo [vā?]",
    "T06asmahsuu:5011": " darśanādau ca tadyatnaḥ svayaṃbhūrna trayādapi |",
    "T06asmahsuu:5012": " tasmādeva ca doṣatrayādvakṣyamāṇāt tadyatnapratyayatvaṃ ca neti vartate |",
    "T06asmahsuu:5013": " niṣprayatnasya vā punaḥ sataḥ siddhaṃ bhavati |",
    "T06asmahsuu:5014": " niryatnaṃ darśanādikam |",
    "T06asmahsuu:5015": " ityasati vyāpāre pudgalasya darśanādau kathamasau draṣṭā bhavati |",
    "T06asmahsuu:5016": " yāvadvijñātā |",
    "T06asmahsuu:5017": " doṣatrayādityuktaṃ katamasmāddoṣatrayāt |",
    "T06asmahsuu:5018": " akartṛtvādanityatvātsakṛnnityapravṛttitaḥ |",
    "T06asmahsuu:5019": " darśanādiṣu yatnasya svayaṃbhūtvaṃ na yujyate ||",
    "T06asmahsuu:5020": " yadi darśanādiṣu prayatna ākasmiko yato darśanādīni |",
    "T06asmahsuu:5021": " na tarhi teṣāṃ pudgalaḥ karteti kathamasau draṣṭā bhavati yāvadvijñātā sati vākasmikatve nirapekṣatvāt na kadācitprayatno na syādanityo na syāt |",
    "T06asmahsuu:5022": " nitye ca prayatne darśanādīnāṃ yugapacca nityaṃ ca pravṛttiḥ syāditi doṣaḥ |",
    "T06asmahsuu:5023": " tasmānna yujyate darśanādiṣu prayatnasya svayaṃbhūtvaṃ |",
    "T06asmahsuu:5024": " tathā sthitasya naṣṭasya prāgabhāvādanityataḥ |",
    "T06asmahsuu:5025": " tṛtīyapakṣābhāvācca pratyayatvaṃ na yujyate ||",
    "T06asmahsuu:5026": " atha pudgalapratyayaḥ prayatnaḥ syāt |",
    "T06asmahsuu:5027": " tasya tathā sthitasya pratyayatvaṃ na yujyate |",
    "T06asmahsuu:5028": " prāgabhāvāt |",
    "T06asmahsuu:5029": " sati hi tatpratyayatve na kadācitpudgalo nāstīti |",
    "T06asmahsuu:5030": " kimarthaṃ prāk prayatno na syādyadā notpannaḥ |",
    "T06asmahsuu:5031": " vinaṣṭasyāpi pratyayatvaṃ na yujyate pudgalasyānityatvaprasaṅgāt |",
    "T06asmahsuu:5032": " (MSA_Bagchi 152)",
    "T06asmahsuu:5033": " tṛtīyaśca kaścitpakṣo nāsti yanna sthito na vinaṣṭaḥ syāditi |",
    "T06asmahsuu:5034": " tatpratyayo",
    "T06asmahsuu:5035": " 'pi prayatno na yujyate |",
    "T06asmahsuu:5036": " evaṃ tāvadyuktimāśritya dravyataḥ pudgalo nopalabhyate |",
    "T06asmahsuu:5037": " sarve dharmā anātmānaḥ paramārthena śūnyatā |",
    "T06asmahsuu:5038": " ātmopalambhe doṣaśca deśito yata eva ca ||",
    "T06asmahsuu:5039": " dharmoddāneṣu hi bhagavatā sarve dharmā anātmāna iti deśitaṃ paramārthaśūnyatāyāmasti karmāsti vipākaḥ kārakastu nopalabhyate ya imāṃśca skandhānnikṣipati anyāṃśca skandhānpratisaṃdadhāti anyatra dharmasaṃketāditi deśitaṃ |",
    "T06asmahsuu:5040": " pañcakeṣu pañcādīnavā ātmopalambha iti deśitā |",
    "T06asmahsuu:5041": " ātmadṛṣṭirbhavati jīvadṛṣṭiḥ nirviśeṣo bhavati tīrthikaiḥ |",
    "T06asmahsuu:5042": " unmārgapratipanno bhavati |",
    "T06asmahsuu:5043": " śūnyatāyāmasya cittaṃ na praskandati na prasīdati na saṃtiṣṭhate nādhimucyate |",
    "T06asmahsuu:5044": " āryadharmā asya na vyavadāyante |",
    "T06asmahsuu:5045": " evamāgamato 'pi na yujyate |",
    "T06asmahsuu:5046": " pudgalo 'pi hi bhagavatā tatra tatra deśitaḥ |",
    "T06asmahsuu:5047": " parijñātāvī bhārahāraḥ śraddhānusāryādipudgalavyavasthānata ityasati dravyato 'stitve kasmāddeśitaḥ",
    "T06asmahsuu:5048": " saṃkleśe vyavadāne ca avasthācchedabhinnake |",
    "T06asmahsuu:5049": " vṛttisaṃtānabhedo hi pudgalenopadarśitaḥ ||",
    "T06asmahsuu:5050": " avasthābhinne hi saṃkleśavyavadāne chedabhinne ca |",
    "T06asmahsuu:5051": " pudgalaprajñaptimantareṇa tadvṛttibhedaḥ saṃtānabhedaśca deśayituṃ na śakyaḥ |",
    "T06asmahsuu:5052": " tatra parijñāsūtre parijñeyā dharmāḥ saṃkleśaḥ parijñā vyavadānaṃ",
    "T06asmahsuu:5053": " | bhārahārasūtre |",
    "T06asmahsuu:5054": " bhāro bhārādānaṃ ca saṃkleśaḥ |",
    "T06asmahsuu:5055": " bhāranikṣepaṇaṃ vyavadānaṃ |",
    "T06asmahsuu:5056": " tayorvṛttibhedaḥ saṃtānabhedaścāntareṇa parijñātāvibhārahārapudgalaprajñaptiṃ na śakyeta deśayituṃ",
    "T06asmahsuu:5057": " bodhipakṣāśca dharmā bahudhāvasthāḥ prayogadarśanabhāvanāniṣṭhāmārga viśeṣabhedataḥ |",
    "T06asmahsuu:5058": " teṣāṃ vṛttibhedaḥ saṃtānabhedaścāntareṇa śraddhānusāryādipudgalaprajñaptiṃ na śakyeta deśayituṃ",
    "T06asmahsuu:5059": " yenāsati dravyato 'stitve pudgalo deśita ityayamatra nayo veditavyaḥ |",
    "T06asmahsuu:5060": " itarathā hi pudgaladeśanā niṣprayojanā prāpnoti |",
    "T06asmahsuu:5061": " na hi tāvadasāvātmadṛṣṭyutpādanārthaṃ yujyate yasmāt ātmadṛṣṭiranūtpādyā pūrvamevotpannatvāt",
    "T06asmahsuu:5062": " nāpi tadabhyāsārthaṃ yasmādātmadṛṣṭer abhyāso 'nādikālikaḥ |",
    "T06asmahsuu:5063": " yadi cātmadarśanena mokṣa ityasau deśyeta |",
    "T06asmahsuu:5064": " evaṃ sati syāt ayatnamokṣaḥ sarveṣāṃ tathā hi sarveṣāṃ na dṛṣṭasatyānāmātmadarśanaṃ vidyate",
    "T06asmahsuu:5065": " naiva vā mokṣo",
    "T06asmahsuu:5066": " 'stīti prāpnoti |",
    "T06asmahsuu:5067": " na hi pūrvamātmānamanātmato gṛhītvā satyābhisamayakāle kaścidātmato gṛhṇāti |",
    "T06asmahsuu:5068": " (MSA_Bagchi 153) yathā duḥkhaṃ duḥkhataḥ",
    "T06asmahsuu:5069": " pūrvamagṛhītvā paścādgṛhṇātīti yathāpūrvaṃ tathā paścādapi mokṣo na syāt |",
    "T06asmahsuu:5070": " sati cātmanyavaśyamahaṃkāramamakārābhyāmātmatṛṣṇayā cānyaiśca tannidānaiḥ kleśairbhavitavyamiti ato 'pi mokṣo na syāt |",
    "T06asmahsuu:5071": " na vā pudgalo 'stīti",
    "T06asmahsuu:5072": " abhyupagantavyaṃ |",
    "T06asmahsuu:5073": " tasminhi sati niyatamete doṣāḥ prasajyante |",
    "T06asmahsuu:5074": " evamebhirguṇairnityaṃ bodhisattvāḥ samanvitāḥ |",
    "T06asmahsuu:5075": " ātmārthaṃ ca na riñcanti parārthaṃ sādhayanti ca || Msa_18.104 ||",
    "T06asmahsuu:5076": " hīdhṛtiprabhṛtīnāṃ guṇānāṃ samāsena karma nirdiṣṭam |",
    "T06asmahsuu:5077": " || mahāyānasūtrālaṃkāre bodhipakṣādhikāraḥ [aṣṭādaśaḥ] samāptaḥ ||",
    "T06asmahsuu:5078": " (MSA_Bagchi 154)",
    "T06asmahsuu:5079": " ekonaviṃśatyadhikāraḥ āścaryavibhāge trayaḥ ślokāḥ |",
    "T06asmahsuu:5080": " svadehasya parityāgaḥ saṃpatteścaiva saṃvṛttau |",
    "T06asmahsuu:5081": " durbaleṣu kṣamā kāye jīvite nirapekṣiṇaḥ || Msa_19.1 ||",
    "T06asmahsuu:5082": " vīryārambho hyanāsvādo dhyāneṣu sukha eva ca |",
    "T06asmahsuu:5083": " niṣkalpanā ca prajñāyāmāścaryaṃ dhīmatāṃ ga[ma]taṃ || Msa_19.2 ||",
    "T06asmahsuu:5084": " tathāgatakule janmalābho vyākaraṇasya ca |",
    "T06asmahsuu:5085": " abhiṣekasya ca prāptirbodheścāścaryamiṣyate || Msa_19.3 ||",
    "T06asmahsuu:5086": " atra dvābhyāṃ ślokābhyāṃ pratipattyāścaryamuktaṃ ṣaṭpāramitā ārabhya |",
    "T06asmahsuu:5087": " dānena hi svadehaparityāga āścaryaṃ śīlasaṃvaranimittamudārasaṃpattityāgaḥ |",
    "T06asmahsuu:5088": " śeṣaṃ gatārthaṃ |",
    "T06asmahsuu:5089": " tṛtīyena ślokena phalāścaryamuktaṃ catvāri bodhisattvaphalānyārabhya prathamāyāmaṣṭamyāṃ daśamyāṃ trīṇi śaikṣāṇi phalāni |",
    "T06asmahsuu:5090": " buddhabhūmau caturthamaśaikṣamatra phalaṃ |",
    "T06asmahsuu:5091": " anāścaryavibhāge ślokaḥ |",
    "T06asmahsuu:5092": " vairāgyaṃ karuṇāṃ caitya bhāvanāṃ paramāmapi |",
    "T06asmahsuu:5093": " tathaiva samacittatvaṃ nāścaryaṃ tāsu yuktatā || Msa_19.4 ||",
    "T06asmahsuu:5094": " tāsviti pāramitāsu |",
    "T06asmahsuu:5095": " vairāgyamāgamya dāne prayogo nāścaryaṃ |",
    "T06asmahsuu:5096": " karuṇāmāgamya śīle kṣāntau ca |",
    "T06asmahsuu:5097": " paramāṃ bhāvanāmāgamyāṣṭamyāṃ bhūmau nirabhisaṃskāranirvikalpo vīryādiprayogo nāścaryam |",
    "T06asmahsuu:5098": " ātmaparasamacittatāmāgamya sarvāsveva pāramitāsu prayogo nāścaryamātmārtha iva parārthe khedābhāvāt",
    "T06asmahsuu:5099": " samacittatāyāṃ trayaḥ ślokāḥ |",
    "T06asmahsuu:5100": " na tathātmani dāreṣu sutamitreṣu bandhuṣu |",
    "T06asmahsuu:5101": " sattvānāṃ pragataḥ sneho yathā sattveṣu dhīmatāṃ || Msa_19.5 ||",
    "T06asmahsuu:5102": " arthiṣvapakṣapātaśca śīlasyākhaṇḍanā dhruvaṃ |",
    "T06asmahsuu:5103": " kṣāntiḥ sarvatra sattvārthaṃ[sarvārthaṃ]vīryārambho mahānapi || Msa_19.6",
    "T06asmahsuu:5104": " dhyānaṃ ca kuśalaṃ nityaṃ prajñā caivāvikalpikā |",
    "T06asmahsuu:5105": " vijñeyā bodhisattvānāṃ tāsveva samacittatā || Msa_19.7 ||",
    "T06asmahsuu:5106": " (MSA_Bagchi 155)",
    "T06asmahsuu:5107": " ekaḥ ślokaḥ sattveṣu samacittatāyāṃ |",
    "T06asmahsuu:5108": " dvau pāramitāsu |",
    "T06asmahsuu:5109": " na hi sattvānāmātmādiṣu snehaḥ samatayā anugato na cātyantaṃ |",
    "T06asmahsuu:5110": " tathā hyātmānamapi kadācinmārayanti |",
    "T06asmahsuu:5111": " bodhisattvānāṃ tu sarvasattveṣu samatayātyantaṃ ca pāramitāsu punardāne samacittatvamarthiṣvapakṣapātāt",
    "T06asmahsuu:5112": " śīle 'ṇumātrasyāpi nityamakhaṇḍanā |",
    "T06asmahsuu:5113": " kṣāntiḥ sarvatreti deśakāle satveṣvabhedanā |",
    "T06asmahsuu:5114": " vīrye sattvārthaṃ[sarvārthaṃ]vīryārambhātsvaparārthaṃ",
    "T06asmahsuu:5115": " samaṃ prayogātsarvakuśalārthaṃ ca |",
    "T06asmahsuu:5116": " śeṣaṃ gatārtham |",
    "T06asmahsuu:5117": " upakāritvavibhāge ṣoḍaśa ślokāḥ |",
    "T06asmahsuu:5118": " sthāpanā bhājanatve ca śīleṣveva ca ropaṇaṃ |",
    "T06asmahsuu:5119": " marṣaṇā cāpakārasya arthe vyāpāragāmitā || Msa_19.8 ||",
    "T06asmahsuu:5120": " āvarjanā śāsane 'smiṃśchedanā saṃśayasya ca |",
    "T06asmahsuu:5121": " sattveṣu upakāritvaṃ dhīmatāmetadiṣyate || Msa_19.9 ||",
    "T06asmahsuu:5122": " ābhyāṃ ślokābhyāṃ ṣaḍbhiḥ pāramitābhiryathopakāritvaṃ bodhisattvānāṃ tatparidīpitaṃ |",
    "T06asmahsuu:5123": " dānena hi sattvānāṃ bhājanatve sthāpayanti kuśalakriyāyāḥ",
    "T06asmahsuu:5124": " | dhyānenāvarjayanti prabhāvaviśeṣayogāt |",
    "T06asmahsuu:5125": " śeṣaṃ gatārthaṃ |",
    "T06asmahsuu:5126": " śeṣaiḥ ślokaiḥ mātrādisādharmyeṇopakāritvaṃ darśitam |",
    "T06asmahsuu:5127": " samāśayena sattvānāṃ dhārayanti sadaiva ye |",
    "T06asmahsuu:5128": " janayantyāryabhūmau ca kuśalairvardhayanti ca || Msa_19.10 ||",
    "T06asmahsuu:5129": " duṣkṛtātparirakṣanti śrutaṃ vyutpādayanti ca |",
    "T06asmahsuu:5130": " pañcabhiḥ karmabhiḥ sattvamātṛkalpā jinātmajāḥ || Msa_19.11 ||",
    "T06asmahsuu:5131": " sattvānāṃ mātṛbhūtāḥ sattvamātṛkalpā |",
    "T06asmahsuu:5132": " mātā hi putrasya pañcavidhamupakāraṃ karoti |",
    "T06asmahsuu:5133": " garbheṇa dhārayati |",
    "T06asmahsuu:5134": " janayati |",
    "T06asmahsuu:5135": " āpāyayati poṣayati saṃvardhayati |",
    "T06asmahsuu:5136": " apāyādrakṣate |",
    "T06asmahsuu:5137": " abhilāpaṃ ca śikṣayati |",
    "T06asmahsuu:5138": " tatsādharmyeṇaitāni pañcabodhisattvakarmāṇi veditavyāni |",
    "T06asmahsuu:5139": " āryabhūmirāryadharmā veditavyāḥ |",
    "T06asmahsuu:5140": " śraddhāyāḥ sarvasattveṣu sarvadā cāvaropaṇāt |",
    "T06asmahsuu:5141": " adhiśīladiśikṣāyāṃ vimuktau ca niyojanāt || Msa_19.12 ||",
    "T06asmahsuu:5142": " buddhādhyeṣaṇataścaiṣāmāvṛteśca vivarjanāt |",
    "T06asmahsuu:5143": " pañcabhiḥ karmabhiḥ sattvapitṛkalpā jinātmajāḥ || Msa_19.13 ||",
    "T06asmahsuu:5144": " pitā hi putrāṇāṃ pañcavidhamupakāraṃ karoti |",
    "T06asmahsuu:5145": " bījaṃ teṣāmavaropayati |",
    "T06asmahsuu:5146": " śilpaṃ śikṣayati |",
    "T06asmahsuu:5147": " pratirūpairdārairniyojayati |",
    "T06asmahsuu:5148": " sanmitreṣupanikṣipati |",
    "T06asmahsuu:5149": " anṛṇaṃ karoti yathā na (MSA_Bagchi 156) paitṛkamṛṇaṃ dāpyate |",
    "T06asmahsuu:5150": " tatsādharmyeṇa bodhisattvānāmetāni pañca karmāṇi veditavyāni |",
    "T06asmahsuu:5151": " śraddhā hi sattvānāmāryātmabhāvapratilambhasya bījaṃ |",
    "T06asmahsuu:5152": " śaikṣāḥ śilpaṃ |",
    "T06asmahsuu:5153": " vimuktirbhāryā vimuktiprītisukhasaṃvedanā[t?]buddhāḥ kalyāṇamitrāṇi |",
    "T06asmahsuu:5154": " avaraṇamṛṇasthānam |",
    "T06asmahsuu:5155": " anarhadeśanāṃ ye ca sattvānāṃ gūhayanti hi |",
    "T06asmahsuu:5156": " śikṣāvipattiṃ nindanti śaṃsantyeva ca saṃpadam || Msa_19.14 ||",
    "T06asmahsuu:5157": " avavādaṃ ca yacchanti mārānāvedayanti hi |",
    "T06asmahsuu:5158": " pañcabhiḥ karmabhiḥ sattvabandhukalpā jinātmajāḥ || Msa_19.15 ||",
    "T06asmahsuu:5159": " bandhavo hi bandhūnāṃ pañcavidhamupakāraṃ kurvanti |",
    "T06asmahsuu:5160": " guhyaṃ gūhayanti |",
    "T06asmahsuu:5161": " kuceṣṭitaṃ vigarhanti |",
    "T06asmahsuu:5162": " suceṣṭitaṃ praśaṃsanti |",
    "T06asmahsuu:5163": " karaṇīyeṣu sāhāyyaṃ gacchanti |",
    "T06asmahsuu:5164": " vyasanasthānebhyaśca nivārayanti |",
    "T06asmahsuu:5165": " tatsādharmyeṇaitāni bodhisattvānāṃ pañca karmāṇi veditavyāni |",
    "T06asmahsuu:5166": " anarhebhyo gambhīradharmedeśanāvinigūhanāt śikṣāvipattisaṃpattyoryathākramaṃ nindanātpraśaṃsanācca",
    "T06asmahsuu:5167": " adhigamāyāvavādāt mārakarmavedanācca |",
    "T06asmahsuu:5168": " saṃkleśe vyavadāne ca svayamaśrāntabuddhayaḥ |",
    "T06asmahsuu:5169": " yacchanti laukikīṃ kṛtsnāṃ saṃpadaṃ cātilaukikīm || Msa_19.16 ||",
    "T06asmahsuu:5170": " sukhe hite cābhinnā[akheditvādabhinnā] ye sadā sukhahitaiṣiṇaḥ |",
    "T06asmahsuu:5171": " pañcabhiḥ karmabhiḥ sattvamitrakalpā jinātmajāḥ || Msa_19.17 ||",
    "T06asmahsuu:5172": " taddhi mitraṃ yanmitrasya hite ca sukhe cāviparyastaṃ |",
    "T06asmahsuu:5173": " sukhaṃ copasaṃharati hitaṃ cābhedyaṃ ca bhavati |",
    "T06asmahsuu:5174": " hitasukhaiṣi ca nityaṃ |",
    "T06asmahsuu:5175": " tathā bodhisattvāḥ sattvānāṃ pañcabhiḥ karmabhirmitrakalpā beditavyāḥ |",
    "T06asmahsuu:5176": " laukikī hi saṃpat sukhaṃ |",
    "T06asmahsuu:5177": " tayā sukhānubhavāt |",
    "T06asmahsuu:5178": " lokottarā hitaṃ |",
    "T06asmahsuu:5179": " kleśavyādhipratipakṣatvāt |",
    "T06asmahsuu:5180": " sarvadodyamavanto ye sattvānāṃ paripācane |",
    "T06asmahsuu:5181": " samyagniryāṇavaktāraḥ kṣamā vipratipattiṣu || Msa_19.18 ||",
    "T06asmahsuu:5182": " dvayasaṃpattidātārastadupāye ca kovidāḥ |",
    "T06asmahsuu:5183": " pañcabhiḥ karmabhiḥ sattvadāsakalpā jinātmajāḥ || Msa_19.19 ||",
    "T06asmahsuu:5184": " dāso hi pañcabhiḥ karmabhiḥ samyag vartate |",
    "T06asmahsuu:5185": " utthānasaṃpanno bhavati |",
    "T06asmahsuu:5186": " kṛtyeṣu avisaṃvādako bhavati |",
    "T06asmahsuu:5187": " kṣamo bhavati paribhāṣaṇatāḍanādīnāṃ |",
    "T06asmahsuu:5188": " nipuṇo bhavati sarvakāryakaraṇāt |",
    "T06asmahsuu:5189": " (MSA_Bagchi 157) vicakṣaṇaśca bhavati upāyajñaḥ |",
    "T06asmahsuu:5190": " tatsādharmyeṇaitāni pañca karmāṇi bodhisattvānāṃ veditavyāni |",
    "T06asmahsuu:5191": " dvayasaṃpattirlaukikī lokottarā ca veditavyā |",
    "T06asmahsuu:5192": " anutpattikadharmeṣu kṣāntiṃ prāptāśca ye matāḥ |",
    "T06asmahsuu:5193": " sarvayānāpadeṣṭāraḥ siddhayogāniyojakāḥ || Msa_19.20 ||",
    "T06asmahsuu:5194": " sumukhāḥ pratikāre ca vipāke cānapekṣiṇaḥ |",
    "T06asmahsuu:5195": " pañcabhiḥ karmabhiḥ sattvācāryakalpā jinātmajāḥ || Msa_19.21 ||",
    "T06asmahsuu:5196": " pañcavidhena karmaṇā[cāryaḥ?]śiṣyāṇāmupakārī bhavati |",
    "T06asmahsuu:5197": " svayaṃ suśikṣito bhavati |",
    "T06asmahsuu:5198": " sarvaṃ śikṣayati |",
    "T06asmahsuu:5199": " kṣipraṃ śikṣayati |",
    "T06asmahsuu:5200": " sumukho bhavati suratajātīyaḥ |",
    "T06asmahsuu:5201": " nirāmiṣacittaśca bhavati |",
    "T06asmahsuu:5202": " tatsādharmyeṇaitāni bodhisattvānāṃ pañca karmāṇi veditavyāni |",
    "T06asmahsuu:5203": " sattvakṛtyārthamudyuktāḥ saṃbhārānpurayanti ye |",
    "T06asmahsuu:5204": " saṃbhṛtānmocayantyāśu vipakṣaṃ hāpayanti ca || Msa_19.22 ||",
    "T06asmahsuu:5205": " lokasaṃpattibhiścitrairalokairyojayanti ca |",
    "T06asmahsuu:5206": " pañcabhiḥ karmabhiḥ sattvopādhyāyakalpā jinātmajāḥ || Msa_19.23 ||",
    "T06asmahsuu:5207": " upādhyāyaḥ pañcavidhena karmaṇā sārdhaṃ vihāriṇāmupakārī bhavati |",
    "T06asmahsuu:5208": " pravrājayati upasaṃpādayati |",
    "T06asmahsuu:5209": " anuśāsti doṣaparivarjane |",
    "T06asmahsuu:5210": " āmiṣeṇa saṃgṛhṇāti dharmeṇa ca |",
    "T06asmahsuu:5211": " tatsādharmyeṇaitāni bodhisattvānāṃ pañca karmāṇi veditavyāni |",
    "T06asmahsuu:5212": " pratikāravibhāge dvau ślokau |",
    "T06asmahsuu:5213": " asaktyā caiva bhogeṣu śīlasya ca na khaṇḍanaiḥ |",
    "T06asmahsuu:5214": " kṛtajñatānuyogācca pratipattau ca yogataḥ || Msa_19.24 ||",
    "T06asmahsuu:5215": " ṣaṭsu pāramitāsveva vartamānā hi dehinaḥ |",
    "T06asmahsuu:5216": " bhavanti bodhisattvānāṃ tathā pratyupakāriṇaḥ || Msa_19.25 ||",
    "T06asmahsuu:5217": " tatheti yathā teṣāṃ bodhisattvā upakāriṇaḥ |",
    "T06asmahsuu:5218": " tatra bhogeṣvanāsaktyā dāne vartante |",
    "T06asmahsuu:5219": " śīlasyākhaṇḍanena śīle |",
    "T06asmahsuu:5220": " kṛtajñatānuyogāt kṣāntau |",
    "T06asmahsuu:5221": " upakāribodhisattvasya kṛtajñatayā te hi kṣāntipriyā iti |",
    "T06asmahsuu:5222": " pratipattiyogato vīryadhyānaprajñāsu yena ca pratipadyante yatra ceti kṛtvā |",
    "T06asmahsuu:5223": " āśāstivibhāge ślokaḥ |",
    "T06asmahsuu:5224": " vṛddhiṃ hāniṃ ca kāṅkṣanti sattvānāṃ ca prapācanaṃ |",
    "T06asmahsuu:5225": " viśeṣagamanaṃ bhūmau bodhiṃ cānuttarāṃ sadā || Msa_19.26 ||",
    "T06asmahsuu:5226": " (MSA_Bagchi 158)",
    "T06asmahsuu:5227": " pañca sthānāni bodhisattvāḥ sadaivāśaṃsante |",
    "T06asmahsuu:5228": " pāramitāvṛddhiṃ |",
    "T06asmahsuu:5229": " tadvipakṣahāniṃ |",
    "T06asmahsuu:5230": " sattvaparipācanaṃ |",
    "T06asmahsuu:5231": " bhūmiviśeṣagamanaṃ |",
    "T06asmahsuu:5232": " anuttarāṃ ca samyaksaṃbodhim |",
    "T06asmahsuu:5233": " abandhyaprayogavibhāge ślokaḥ |",
    "T06asmahsuu:5234": " trāsahānau samutpāde saṃśayacchedane 'pi ca |",
    "T06asmahsuu:5235": " pratipattyavavāde ca sadābandhyā jinātmajāḥ || Msa_19.27 ||",
    "T06asmahsuu:5236": " caturvidhe sattvārthe bodhisattvānāmabandhyaḥ prayogo veditavyaḥ |",
    "T06asmahsuu:5237": " gambhirodāradharmatrāsa[ā?]yoge |",
    "T06asmahsuu:5238": " bodhicittasamutpāde |",
    "T06asmahsuu:5239": " utpāditabodhicittānāṃ saṃśayopacchedane |",
    "T06asmahsuu:5240": " pāramitāpratipattyavavāde ca |",
    "T06asmahsuu:5241": " samyakprayogavibhāge dvau ślokau |",
    "T06asmahsuu:5242": " dānaṃ niṣpratikāṅkṣasya niḥspṛhasya punarbhave |",
    "T06asmahsuu:5243": " śīlaṃ kṣāntiśca sarvatra vīryaṃ sarvaśubhodaye || Msa_19.28 ||",
    "T06asmahsuu:5244": " vinā[ā?]rūpyaṃ tathā dhyānaṃ prajñā copāyasaṃhitā |",
    "T06asmahsuu:5245": " samyakprayogo dhīrāṇāṃ ṣaṭsu pāramitāsuhi || Msa_19.29 ||",
    "T06asmahsuu:5246": " yathoktaṃ ratnakūṭe |",
    "T06asmahsuu:5247": " vipāko 'pratikāṅikṣaṇo dāneneti vistaraḥ |",
    "T06asmahsuu:5248": " parihāṇiviśeṣabhāgīyadharmavibhāge dvau ślokau |",
    "T06asmahsuu:5249": " bhogasaktiḥ sacchidratvaṃ mānaścaiva sukhallikā |",
    "T06asmahsuu:5250": " āsvādanaṃ vikalpaśca dhīrāṇāṃ hānihetavaḥ || Msa_19.30 ||",
    "T06asmahsuu:5251": " sthitānāṃ bodhisattvānāṃ pratipakṣeṣu teṣu ca |",
    "T06asmahsuu:5252": " jñeyā viśeṣabhāgīyā dharmā etadviparyayāt || Msa_19.31 ||",
    "T06asmahsuu:5253": " ṣaṇāṃ pāramitānāṃ vipakṣā hānabhāgīyāḥ |",
    "T06asmahsuu:5254": " tatpratipakṣā viśeṣabhāgīyā veditavyāḥ |",
    "T06asmahsuu:5255": " pratirūpakabhūtaguṇavibhāge dvau ślokau |",
    "T06asmahsuu:5256": " ekaḥ paṭpādaḥ |",
    "T06asmahsuu:5257": " pravā[tā]raṇāpi kuhanā saumukhyasya ca darśanā |",
    "T06asmahsuu:5258": " lobhatvena tathā vṛttiḥ śāntavākkāyatā tathā || Msa_19.32 ||",
    "T06asmahsuu:5259": " suvākkaraṇasaṃpacca pratipattivivarjitā |",
    "T06asmahsuu:5260": " ete hi bodhisattvānāmabhūtatvāya deśitāḥ |",
    "T06asmahsuu:5261": " viparyayātprayuktānāṃ tadbhūtatvāya deśitāḥ || Msa_19.33 ||",
    "T06asmahsuu:5262": " (MSA_Bagchi 159)",
    "T06asmahsuu:5263": " ṣaṇāṃpāramitānāṃ pratirūpakāḥ ṣaḍ bodhisattvaguṇāḥ pravā[tā]raṇādayo",
    "T06asmahsuu:5264": " veditavyāḥ |",
    "T06asmahsuu:5265": " śeṣaṃ gatārtham |",
    "T06asmahsuu:5266": " vinayavibhāge ślokaḥ |",
    "T06asmahsuu:5267": " te dānādyupasaṃhāraiḥ sattvānāṃ vinayanti hi |",
    "T06asmahsuu:5268": " ṣaṭprakāraṃ vipakṣaṃ hi dhīmantaḥ sarvabhūmiṣu || Msa_19.34 ||",
    "T06asmahsuu:5269": " ṣaṭprakāro vipakṣaḥ |",
    "T06asmahsuu:5270": " ṣaṇāṃ pāramitānāṃ mātsaryadauḥśīlyakrodhakausīdyavikṣepadauṣprajñyāni yathāṃkramaṃ |",
    "T06asmahsuu:5271": " śeṣaṃ gatārtham |",
    "T06asmahsuu:5272": " vyākaraṇavibhāge trayaḥ ślokāḥ |",
    "T06asmahsuu:5273": " dhīmadvyākaraṇaṃ dvedhā kālapudgalabhedataḥ |",
    "T06asmahsuu:5274": " bodhau vyākaraṇe caiva mahāccānyadudāhṛtaṃ || Msa_19.35 ||",
    "T06asmahsuu:5275": " notpattikṣāntilābhena mānābhogavihānitaḥ |",
    "T06asmahsuu:5276": " ekībhāvagamatvācca sarvabuddhajinātmajaiḥ || Msa_19.36 ||",
    "T06asmahsuu:5277": " kṣetreṇa nāmnā kālena kalpanāmnā ca tatpunaḥ |",
    "T06asmahsuu:5278": " parivārānuvṛttyā ca saddharmasya tadiṣyate || Msa_19.37 ||",
    "T06asmahsuu:5279": " tatra pudgalabhedena vyākaraṇaṃ gotrasthotpāditacittasaṃmukhāsamakṣapudgalavyākaraṇāt |",
    "T06asmahsuu:5280": " kālabhedena parimitāparimitakālavyākaraṇāt |",
    "T06asmahsuu:5281": " punarbodhau vyākaraṇaṃ bhavati |",
    "T06asmahsuu:5282": " vyākaraṇe vā evaṃnāmā tathāgata evamamuṣminkāle vyākariṣyatīti |",
    "T06asmahsuu:5283": " anyatpunarmahāvyākaraṇaṃ yadaṣṭamyāṃ bhūmāvanutpattikadharmakṣāntilābhataḥ",
    "T06asmahsuu:5284": " | ahaṃ buddho bhaviṣyāmīti mānaprahāṇataḥ |",
    "T06asmahsuu:5285": " sarvanimitta[ā?]bhogaprahāṇataḥ |",
    "T06asmahsuu:5286": " sarvabuddhabodhisatvai[tva]śca",
    "T06asmahsuu:5287": " sārdhamekībhāvopagamanataḥ |",
    "T06asmahsuu:5288": " tadātmasaṃtānabhedādarśanāt |",
    "T06asmahsuu:5289": " punaḥ kṣetrādibhirvyākaraṇamīdṛśe buddhakṣetre evaṃnāmā iyatā kālena buddho bhaviṣyati |",
    "T06asmahsuu:5290": " evaṃnāmake kalpe īdṛśaścāsya parivāro bhaviṣyati |",
    "T06asmahsuu:5291": " etāvadantaraṃ kālamasya saddharmānuvṛttirbhaviṣyatīti |",
    "T06asmahsuu:5292": " niyatipātavibhāge ślokaḥ ṣaṭpādaḥ |",
    "T06asmahsuu:5293": " saṃpattyutpattinaiyamyapāto 'khede ca dhīmatāṃ |",
    "T06asmahsuu:5294": " bhāvanāyāśca sātatye samādhānācyutāvapi |",
    "T06asmahsuu:5295": " kṛtyasiddhāvanābhoge kṣāntilābhe ca sarvathā || Msa_19.38 ||",
    "T06asmahsuu:5296": " ṣaṭpāramitādhikāreṇa ṣaḍvidho niyatipāta eṣa nirdiṣṭaḥ |",
    "T06asmahsuu:5297": " saṃpattiniyatipāto nityamudārabhogasaṃpattilābhāt |",
    "T06asmahsuu:5298": " upapattiniyatipāto nityaṃ yatheṣṭopapattiparigrahāt |",
    "T06asmahsuu:5299": " akhedaniyatipāto n(MSA_Bagchi 160)",
    "T06asmahsuu:5300": " ityaṃ saṃsāraduḥkhairakhedāt |",
    "T06asmahsuu:5301": " bhāvanāsātatyaniyatipāto nityaṃ bhāvanāsātatyāt |",
    "T06asmahsuu:5302": " samādhānācyutau kṛtyasiddhau ca niyatipāto nityaṃ samādhyaparihāṇitaḥ sattvakṛtyasādhanataśca",
    "T06asmahsuu:5303": " anābhogānutpattikadharmakṣāntilābhe niyatipātaśca nityamanābhoganirvikalpajñānavihārāt |",
    "T06asmahsuu:5304": " avaśyakaraṇīyavibhāge ślokaḥ ṣaṭpādaḥ |",
    "T06asmahsuu:5305": " pūjā śikṣāsamādānaṃ karuṇā śubhabhāvanā |",
    "T06asmahsuu:5306": " apramādastathāraṇye śrutārthātṛptireva ca |",
    "T06asmahsuu:5307": " sarvabhūmiṣu dhīrāṇāmavaśyakaraṇīyatā || Msa_19.39 ||",
    "T06asmahsuu:5308": " ṣaṭpāramitā adhikṛtyeyaṃ ṣaḍvidhāvaśyakaraṇīyatā gatārthaḥ ślokaḥ |",
    "T06asmahsuu:5309": " sātatyakaraṇīyavibhāge dvau ślokau |",
    "T06asmahsuu:5310": " kāmeṣvādīnavajñānaṃ skhaliteṣu nirīkṣaṇā |",
    "T06asmahsuu:5311": " duḥkhādhivāsanā caiva kuśalasya ca bhāvanā || Msa_19.40 ||",
    "T06asmahsuu:5312": " anāsvādaḥ sukhe caiva nimittānāmakalpanā |",
    "T06asmahsuu:5313": " sātatyakaraṇīyaṃ hī dhīmatāṃ sarvabhūmiṣu || Msa_19.41 ||",
    "T06asmahsuu:5314": " ṣaṭpāramitāpariniṣpādanārthaṃ ṣaṭ sātatyakaraṇīyāni |",
    "T06asmahsuu:5315": " gatārthau ślokau |",
    "T06asmahsuu:5316": " pradhānavastuvibhāge ślokaḥ ṣaṭpādaḥ |",
    "T06asmahsuu:5317": " dharmadānaṃ śīlaśuddhirnotpattikṣāntireva ca |",
    "T06asmahsuu:5318": " vīryārambho mahāyāne antyā sakaruṇā sthitiḥ |",
    "T06asmahsuu:5319": " prajñā pāramitānāṃ ca pradhānaṃ dhīmatāṃ matam || Msa_19.42 ||",
    "T06asmahsuu:5320": " ṣaṭsu pāramitāsvetat ṣaḍvidhaṃ pradhānaṃ |",
    "T06asmahsuu:5321": " tatra śīlaviśuddhirāryakāntaṃ śīlam |",
    "T06asmahsuu:5322": " antyā sakaruṇā sthitiścaturthaṃ dhyānaṃ karuṇāpramāṇayuktaṃ |",
    "T06asmahsuu:5323": " śeṣaṃ gatārtham |",
    "T06asmahsuu:5324": " prajñaptivyavasthānavibhāge catvāraḥ ślokāḥ |",
    "T06asmahsuu:5325": " vidyāsthānavyavasthānaṃ sūtrādyākārabhedataḥ |",
    "T06asmahsuu:5326": " jñeyaṃ dharmavyavasthānaṃ dhīmatāṃ sarvabhūmiṣu || Msa_19.43 ||",
    "T06asmahsuu:5327": " punaḥ satyavyavasthānaṃ saptadhā tathatāśrayāt |",
    "T06asmahsuu:5328": " caturdhā ca tridhā caiva yuktiyānavyavasthitiḥ || Msa_19.44 ||",
    "T06asmahsuu:5329": " yoniśaśca manaskāraḥ samyagdṛṣṭiḥ phalānvitā |",
    "T06asmahsuu:5330": " pramāṇairvicayo 'cintyaṃ jñeyaṃ yukticatuṣṭayam || Msa_19.45 ||",
    "T06asmahsuu:5331": " (MSA_Bagchi 161)",
    "T06asmahsuu:5332": " āśayāddeśanāccaiva prayogātsaṃbhṛterapi |",
    "T06asmahsuu:5333": " samudāgamabhedācca trividhaṃ yānamiṣyate || Msa_19.46 ||",
    "T06asmahsuu:5334": " caturvidhaṃ prajñaptivyavasthānaṃ |",
    "T06asmahsuu:5335": " dharmasatyayuktiyānaprajñaptivyavasthānabhedāt |",
    "T06asmahsuu:5336": " tatra pañcavidyāsthānavyavasthānaṃ dharmavyavasthānaṃ veditavyaṃ sūtrageyādibhirākārabhedaiḥ",
    "T06asmahsuu:5337": " tadantarbhūtānyeva hi tadanyāni vidyāsthānāni mahāyāne bodhisattvebhyo deśyante |",
    "T06asmahsuu:5338": " satyavyavasthānaṃ tu saptavidhāṃ tathatāmāśritya pravṛttitathatāṃ lakṣaṇatathatāṃ vijñaptitathatāṃ saṃniveśatathatāṃ mithyāpratipattitathatāṃ",
    "T06asmahsuu:5339": " [viśuddhitathatāṃ?]samyakpratipattitathatāṃ ca |",
    "T06asmahsuu:5340": " yuktiprajñaptivyavasthānaṃ caturvidham |",
    "T06asmahsuu:5341": " apekṣāyuktiḥ |",
    "T06asmahsuu:5342": " kāryakāraṇayuktiḥ",
    "T06asmahsuu:5343": " | upapattisādhanayuktiḥ |",
    "T06asmahsuu:5344": " dharmatāyuktiśca |",
    "T06asmahsuu:5345": " yānaprajñaptivyavasthānaṃ trividhaṃ |",
    "T06asmahsuu:5346": " śrāvakayānaṃ |",
    "T06asmahsuu:5347": " pratyekabuddhayānaṃ |",
    "T06asmahsuu:5348": " mahāyānaṃ ca |",
    "T06asmahsuu:5349": " tatrāpekṣāyuktistriṣvapi yāneṣu yoniśomanaskāraḥ |",
    "T06asmahsuu:5350": " tamapekṣya tena pratyayena lokottarāyāḥ samyagdṛṣṭerutpādāt |",
    "T06asmahsuu:5351": " kāryakāraṇayuktiḥ samyagdṛṣṭiḥ saphalā |",
    "T06asmahsuu:5352": " upapattisādhanayuktiḥ pratyakṣādibhiḥ pramāṇaiḥ parīkṣā |",
    "T06asmahsuu:5353": " dharmatāyuktiracintyaṃ sthānaṃ |",
    "T06asmahsuu:5354": " siddhā hi dharmatā na punaścintyā |",
    "T06asmahsuu:5355": " kasmād- yoniśomanaskārāt samyagdṛṣṭirbhavati |",
    "T06asmahsuu:5356": " tato vā kleśaprahāṇaṃ phalamityevamādi |",
    "T06asmahsuu:5357": " yānatrayavyavasthānaṃ pañcabhirākā rairveditavyaṃ |",
    "T06asmahsuu:5358": " āśayato deśanātaḥ prayogataḥ saṃbhārataḥ samudāgamataśca |",
    "T06asmahsuu:5359": " tatra hīnāmāśayadeśanāprayogasaṃbhārasamudāgamāḥ śrāvakayānaṃ madhyāḥ pratyekabuddhayānamuttamā mahāyānaṃ |",
    "T06asmahsuu:5360": " yathāśayaṃ hi yathābhiprāyaṃ dharmadeśanābhibhavati |",
    "T06asmahsuu:5361": " yathā deśanaṃ tathā prayogaḥ |",
    "T06asmahsuu:5362": " yathāprayogaṃ saṃbhāraḥ |",
    "T06asmahsuu:5363": " yathāsaṃbhāraṃ ca bodhisamudāgama iti |",
    "T06asmahsuu:5364": " paryeṣaṇāvibhāge ślokaḥ |",
    "T06asmahsuu:5365": " āgantukatvaparyeṣā anyonyaṃ nāmavastunoḥ |",
    "T06asmahsuu:5366": " prajñapterdvividhasyātra tanmātratvasya vaiṣaṇā || Msa_19.47 ||",
    "T06asmahsuu:5367": " caturvidhā paryeṣaṇā dharmāṇāṃ |",
    "T06asmahsuu:5368": " nāmaparyeṣaṇā vastuparyeṣaṇā |",
    "T06asmahsuu:5369": " svabhāvaprajñaptiparyeṣaṇā |",
    "T06asmahsuu:5370": " viśeṣaprajñaptiparyeṣaṇā ca |",
    "T06asmahsuu:5371": " tatra nāmno vastunyāgantukatvaparyeṣaṇā nāmaparyeṣaṇā veditavyā |",
    "T06asmahsuu:5372": " vastūno nāmnyāgantukatvaparyeṣaṇā vastuparyeṣaṇā veditavyā |",
    "T06asmahsuu:5373": " tadubhayābhisaṃbandhe svabhāvaviśeṣaprajñaptyoḥ prajñaptimātratvaparyeṣaṇā svabhāvaviśeṣaprajñaptiparyeṣaṇā veditavyā |",
    "T06asmahsuu:5374": " yathābhūtaparihāra[jñāna]vibhāge daśa ślokāḥ |",
    "T06asmahsuu:5375": " sarvasyānupalambhācca bhūtajñānaṃ caturvidhaṃ |",
    "T06asmahsuu:5376": " sarvārthasiddhyai dhīrāṇāṃ sarvabhūmiṣu jāyate || Msa_19.48 ||",
    "T06asmahsuu:5377": " (MSA_Bagchi 162)",
    "T06asmahsuu:5378": " caturvidhaṃ yathābhūtaparijñānaṃ dharmāṇāṃ nāmaparyeṣaṇāgataṃ |",
    "T06asmahsuu:5379": " vastuparyeṣaṇāgataṃ |",
    "T06asmahsuu:5380": " svabhāvaprajñaptiparyeṣaṇāgataṃ |",
    "T06asmahsuu:5381": " viśeṣaprajñaptiparyeṣaṇāgataṃ ca |",
    "T06asmahsuu:5382": " tacca sarvasyāsya nāmādikasyānupalambhādveditavyaṃ |",
    "T06asmahsuu:5383": " uttarārdhena yathābhūtaparijñānasya karmaṇāṃ mahātmyaṃ darśayati |",
    "T06asmahsuu:5384": " pratiṣṭhābhogabījaṃ hi nimittaṃ bandhanasya hi |",
    "T06asmahsuu:5385": " sāśrayāścittacaittāstu badhyante 'tra sabījakāḥ || Msa_19.49 ||",
    "T06asmahsuu:5386": " tatra pratiṣṭhānimittaṃ bhājanalokaḥ |",
    "T06asmahsuu:5387": " bhoganimittaṃ pañca rūpādayo viṣayāḥ |",
    "T06asmahsuu:5388": " bījanimittaṃ yatteṣāṃ bījamālayavijñānaṃ |",
    "T06asmahsuu:5389": " yatra[atra]trividhe",
    "T06asmahsuu:5390": " nimitte sāśrayāścittacaittā vadhyante |",
    "T06asmahsuu:5391": " yacca teṣāṃ bījamālayavijñānam |",
    "T06asmahsuu:5392": " āśrayāḥ punaścakṣurādayo veditavyāḥ |",
    "T06asmahsuu:5393": " purataḥ sthāpitaṃ yacca nimittaṃ yatsthitaṃ svayaṃ |",
    "T06asmahsuu:5394": " sarvaṃ vibhāvayandhīmān labhate bodhimuttamām || Msa_19.50 ||",
    "T06asmahsuu:5395": " tatra purataḥ sthāpitaṃ nimittaṃ yacchrutacintābhāvanāprayogenālambanīkṛtaṃ parikalpitaṃ |",
    "T06asmahsuu:5396": " sthitaṃ svayameva yatprakṛtyālambanībhūtamayatnaparikalpitaṃ |",
    "T06asmahsuu:5397": " tasya",
    "T06asmahsuu:5398": " vibhāvanādhi[vi]gamo 'nālambanībhāvaḥ |",
    "T06asmahsuu:5399": " akalpanā tadupāyo nimittapratipakṣaḥ |",
    "T06asmahsuu:5400": " taccobhayaṃ kramādbhavati |",
    "T06asmahsuu:5401": " pūrvaṃ hi sthāpitasya paścāt svayaṃsthitasya |",
    "T06asmahsuu:5402": " tatra caturviparyāsānugataṃ pudgalanimittaṃ vibhāvayanyogī śrāvakabodhiṃ pratyekabodhiṃ vā labhate |",
    "T06asmahsuu:5403": " sarvadharmanimittaṃ vibhāvayan mahābodhim |",
    "T06asmahsuu:5404": " etena yathā tattvaṃ parijñāya mokṣāya saṃvartate yathābhūtaṃ parijñānaṃ |",
    "T06asmahsuu:5405": " tatparidīpitam |",
    "T06asmahsuu:5406": " tathatālambanaṃ jñānaṃ dvayagrāhavivarjitaṃ |",
    "T06asmahsuu:5407": " dauṣṭhulyakāyapratyakṣaṃ tatkṣaye dhīmatāṃ matam || Msa_19.51 ||",
    "T06asmahsuu:5408": " etena yathāsvabhāvatrayaparijñānāt paratantrasvabhāvakṣayāya saṃvartate |",
    "T06asmahsuu:5409": " tatparidīpitaṃ |",
    "T06asmahsuu:5410": " tathatālambanatvena pariniṣpannaṃ svabhāvaṃ parijñāya |",
    "T06asmahsuu:5411": " dvayagrāhavivarjitatvena kalpitaṃ |",
    "T06asmahsuu:5412": " dauṣṭhulyakāyapratyakṣatvena paratantraṃ |",
    "T06asmahsuu:5413": " tasyaiva kṣayāya saṃvartate dauṣṭhulyakāyasyālayavijñānasya tatkṣayārthaṃ tatkṣaye |",
    "T06asmahsuu:5414": " tathatālambanaṃ jñānamanānākārabhāvitaṃ |",
    "T06asmahsuu:5415": " sadasattārthe pratyakṣaṃ vikalpavibhu cocyate || Msa_19.52 ||",
    "T06asmahsuu:5416": " anānākārabhāvitaṃ nimittatathatayoranānātvadarśanāt |",
    "T06asmahsuu:5417": " etena śrāvakānimittādvodhisattvānimittasya viśeṣaḥ paridīpitaḥ |",
    "T06asmahsuu:5418": " te hi nimittānimittayornānātvaṃ paśyantu |",
    "T06asmahsuu:5419": " (MSA_Bagchi 163)",
    "T06asmahsuu:5420": " sarvanimittānāmamanasikārādanimittasya ca dhātormanasikārādanimittaṃ samāpadyante |",
    "T06asmahsuu:5421": " bodhisattvāstu tathatāvyatirekeṇa nimittapaśyanto nimittamevānimittaṃ paśyantyatasteṣāṃ tajjñānamanānākārabhāvitaṃ",
    "T06asmahsuu:5422": " sattārthe ca tathatāyāmasattārthe ca nimitte pratyakṣaṃ vikalpavibhu cocyate |",
    "T06asmahsuu:5423": " vikalpavibhutvalābhādyathāvikalpaṃ sarvārthasamṛddhitaḥ |",
    "T06asmahsuu:5424": " tattvaṃ saṃcchādya bālānāmatattvaṃ khyāti sarvataḥ |",
    "T06asmahsuu:5425": " tattvaṃ tu bodhisattvānāṃ sarvataḥ khyātyapāsya tat || Msa_19.53 ||",
    "T06asmahsuu:5426": " etena yathā bālānāṃ svarasenātattvameva khyāti nimittaṃ na tattvaṃ tathatā",
    "T06asmahsuu:5427": " | evaṃ bodhisattvānāṃ svarasena tattvameva khyāti nātatvamityupadarśitam |",
    "T06asmahsuu:5428": " akhyānakhyānatā jñeyā asadarthasadarthayoḥ |",
    "T06asmahsuu:5429": " āśrayasya parāvṛttirmokṣo 'sau kāmacārataḥ || Msa_19.54 ||",
    "T06asmahsuu:5430": " asadarthasya nimittasyākhyānatā sadarthasya tathatāyāḥ khyānatā āśrayaparāvṛttirveditavyā",
    "T06asmahsuu:5431": " tayā hi tadakhyānaṃ khyānaṃ ca |",
    "T06asmahsuu:5432": " saiva ca mokṣo veditavyaḥ |",
    "T06asmahsuu:5433": " kiṃ kāraṇaṃ |",
    "T06asmahsuu:5434": " kāmacārataḥ |",
    "T06asmahsuu:5435": " tadā hi svatantro bhavati svacittavaśavartī prakṛtyaiva nimittāsamudācārāt |",
    "T06asmahsuu:5436": " anyonyaṃ tulyajātīyaḥ khyātyarthaḥ sarvato mahān |",
    "T06asmahsuu:5437": " antarāyakarastasmātparijñāyainamutsṛjet || Msa_19.55 ||",
    "T06asmahsuu:5438": " idaṃ kṣetrapariśodhano[nau]pāye[ya]yathābhūtaparijñānaṃ |",
    "T06asmahsuu:5439": " bhājanalokā[ko",
    "T06asmahsuu:5440": " ']rtho mahānanyonyo vartamānastulyajātīyaḥ khyāti sa evāyamiti |",
    "T06asmahsuu:5441": " sa caivaṃ khyānādantarāyakaro bhavati buddhakṣetrapariśuddhaye |",
    "T06asmahsuu:5442": " tasmādantarāyakaraṃ parijñāyainamutsṛjedevaṃ khyātaṃ |",
    "T06asmahsuu:5443": " aprameyavibhāge ślokaḥ |",
    "T06asmahsuu:5444": " paripācyaṃ viśodhyaṃ ca prāpyaṃ yogyaṃ ca pācane |",
    "T06asmahsuu:5445": " samyaktvadeśanāvastu aprameyaṃ hi dhīmatām || Msa_19.56 ||",
    "T06asmahsuu:5446": " pañcavidhaṃ hi vastu bodhisattvānāmaprameyaṃ |",
    "T06asmahsuu:5447": " paripācyaṃ vastu sattvadhāturaviśeṣeṇa viśodhyaṃ lokadhāturbhājanalokasaṃgṛhītaḥ |",
    "T06asmahsuu:5448": " prāpyaṃ dharmadhātuḥ |",
    "T06asmahsuu:5449": " paripācanayogyaṃ vineyadhātuḥ |",
    "T06asmahsuu:5450": " samyagdeśanāvastu vinayopāyadhātuḥ |",
    "T06asmahsuu:5451": " deśanāphalavibhāge dvau ślokau |",
    "T06asmahsuu:5452": " (MSA_Bagchi 164)",
    "T06asmahsuu:5453": " bodhisattva[citta]sya cotpādo notpādakṣāntireva ca |",
    "T06asmahsuu:5454": " cakṣuśca nirmalaṃ hīnamāśravakṣaya eva ca || Msa_19.57 ||",
    "T06asmahsuu:5455": " saddharmasya sthitirdīrghā vyutpatticchittibhogatā |",
    "T06asmahsuu:5456": " deśanāyāḥ phalaṃ jñeyaṃ tatprayuktasya dhīmataḥ || Msa_19.58 ||",
    "T06asmahsuu:5457": " deśanāyāṃ prayuktasya bodhisattvasyāṣṭavidhaṃ deśanāyāḥ phalaṃ veditavyaṃ",
    "T06asmahsuu:5458": " | śrotṛṣu kecidbodhicittamutpādayanti |",
    "T06asmahsuu:5459": " kecidanutpattikadharmakṣāntiṃ pratilabhante |",
    "T06asmahsuu:5460": " kecidvirajo vigatamalaṃ dharmeṣu dharmacakṣurutpādayanti hīnayānasaṃgṛhītaṃ |",
    "T06asmahsuu:5461": " keccidāśravakṣayaṃ prāpnuvanti |",
    "T06asmahsuu:5462": " saddharmaśca cirasthitiko bhavati paraṃparādhāraṇatayā |",
    "T06asmahsuu:5463": " avyutpannānāmarthavyutpattirbhavati |",
    "T06asmahsuu:5464": " saṃśayitānāṃ saṃśayacchedo bhavati |",
    "T06asmahsuu:5465": " viniścitānāṃ saddharmasaṃbhogo bhavati anavadyo prītirasaḥ |",
    "T06asmahsuu:5466": " mahāyānamahattvavibhāge dvau ślokau |",
    "T06asmahsuu:5467": " ālambanamahatvaṃ ca pratipatterdvayostathā |",
    "T06asmahsuu:5468": " jñānasya vīryārambhasya upāye kauśalasya ca || Msa_19.59 ||",
    "T06asmahsuu:5469": " udāgamamahattvaṃ ca mahattvaṃ buddhakarmaṇaḥ |",
    "T06asmahsuu:5470": " etanmahattvayogāddhi mahāyānaṃ nirucyate || Msa_19.60 ||",
    "T06asmahsuu:5471": " saptavidhamahattvayogānmahāyānamityucyate |",
    "T06asmahsuu:5472": " ālambanamahattvenāpramāṇavistīrṇasūtrādidharmayogāt |",
    "T06asmahsuu:5473": " pratipattimahattvena dvayoḥ pratipatteḥ svārthe parārthe ca |",
    "T06asmahsuu:5474": " jñānamahattvato dvayorjñānātpudgalanairātmyasya dharmanairātmyasya ca prativedhakāle |",
    "T06asmahsuu:5475": " vīryārambhamahattvena trīṇi kalpāsaṃkhyeyāni sātatyasatkṛtyaprayogāt |",
    "T06asmahsuu:5476": " upāyakauśalyamahattvena saṃsārāparityāgāsaṃkleśataḥ |",
    "T06asmahsuu:5477": " samudāgamamahattvena balavaiśāradyāveṇikabuddhadharmasamudāgamāt |",
    "T06asmahsuu:5478": " buddhakarmamahattvena ca punaḥ punarabhisaṃbodhimahāparinirvāṇasaṃdarśanataḥ |",
    "T06asmahsuu:5479": " mahāyānasaṃgrahavibhāge dvau ślokau |",
    "T06asmahsuu:5480": " gotraṃ dharmādhimuktiśca cittasyotpādanā tathā |",
    "T06asmahsuu:5481": " dānādipratipattiśca nyāyā[mā]vakrāntireva ca || Msa_19.61 ||",
    "T06asmahsuu:5482": " sattvānāṃ paripākaśca kṣetrasya ca viśodhanā |",
    "T06asmahsuu:5483": " apratiṣṭhitanirvāṇaṃ bodhiḥ śreṣṭhā ca darśanāt[darśanā] || Msa_19.62 ||",
    "T06asmahsuu:5484": " etena daśavidhena vastuna kṛtsnaṃ mahāyānaṃ saṃgṛhītaṃ |",
    "T06asmahsuu:5485": " tatra satvānāṃ paripācanaṃ bhūmipratiṣṭha[praviṣṭa]sya yāvatsaptamyāṃ bhūmau veditavyaṃ |",
    "T06asmahsuu:5486": " kṣetrapariśodhanamapratiṣṭhitanirvāṇaṃ cāvinivartanīyāyāṃ bhūmau trividhāyāṃ |",
    "T06asmahsuu:5487": " śreṣṭhā bodhirbuddhabhūmau |",
    "T06asmahsuu:5488": " tatraiva cābhisaṃbodhimahāparinirvāṇasaṃdarśanā veditavyā |",
    "T06asmahsuu:5489": " śeṣaṃ gatārtham |",
    "T06asmahsuu:5490": " (MSA_Bagchi 165)",
    "T06asmahsuu:5491": " bodhisattvavibhāge daśa ślokāḥ |",
    "T06asmahsuu:5492": " ādhimokṣika ekaśca śuddhādhyāśayiko 'paraḥ |",
    "T06asmahsuu:5493": " nimitte cānimitte ca cāryapyanabhisaṃskṛte |",
    "T06asmahsuu:5494": " bodhisattvā hi vijñeyāḥ pañcaite sarvabhūmiṣu || Msa_19.63 ||",
    "T06asmahsuu:5495": " tatra nimittacārī dvitīyāṃ bhūmimupādāya yāvat ṣaṣṭhayāṃ |",
    "T06asmahsuu:5496": " animittacārī saptamyām |",
    "T06asmahsuu:5497": " anabhisaṃskāracārī pareṇa |",
    "T06asmahsuu:5498": " śeṣaṃ gatārtham |",
    "T06asmahsuu:5499": " kāmeṣvasaktastriviśuddhakarmā krodhābhibhūmyaṃ guṇatatparaśca |",
    "T06asmahsuu:5500": " dharme 'calastattvagabhīradṛṣṭirbodhau spṛhāvān khalu bodhisattvaḥ ||",
    "T06asmahsuu:5501": " etena ṣaṭpāramitāpratipattito mahābodhipraṇidhānataśca bodhisattvalakṣaṇaṃ paridīpitam |",
    "T06asmahsuu:5502": " anugraheccho 'nupaghātadṛṣṭiḥ paropaghāteṣvadhivāsakaśca |",
    "T06asmahsuu:5503": " dhīro 'pramattaśca bahuśrutaśca parārthayuktaḥ khalu bodhisattvaḥ ||",
    "T06asmahsuu:5504": " tatra dhīra ārabdhavīryo duḥkhairaviṣādāt |",
    "T06asmahsuu:5505": " apramatto dhyānasukheṣvasaktaḥ |",
    "T06asmahsuu:5506": " śeṣaṃ gatārtham |",
    "T06asmahsuu:5507": " ādīnavajñaḥ svaparigraheṣu bhogeṣvasakto hyanigūḍhavairaḥ |",
    "T06asmahsuu:5508": " yogī nimitte kuśalo 'kudṛṣṭiradhyātmasaṃsthaḥ khalu bodhisattvaḥ ||",
    "T06asmahsuu:5509": " tatra bhogeṣvasakto yastānvihāya pravrajati |",
    "T06asmahsuu:5510": " nimittakuśalaḥ śamathādinimittatrayakauśalyāt |",
    "T06asmahsuu:5511": " adhyātmasaṃstho mahāyānāvikampanāt |",
    "T06asmahsuu:5512": " mahāyānaṃ hi bodhisattvānāmadhyātmaṃ |",
    "T06asmahsuu:5513": " śeṣaṃ gatārtham |",
    "T06asmahsuu:5514": " dayānvito hrīguṇasaṃniviṣṭo duḥkhādhivāsātsvasukheṣvasaktaḥ |",
    "T06asmahsuu:5515": " smṛtipradhānaḥ susamāhitātmā yānāvikāryaḥ khalu bodhisattvaḥ || Msa_19.67",
    "T06asmahsuu:5516": " tatra smṛtipradhāno dhyānavān smṛtibalena cittasamādhānāt |",
    "T06asmahsuu:5517": " susamāhitātmā nirvikalpajñānaḥ |",
    "T06asmahsuu:5518": " śeṣaṃ gatārtham |",
    "T06asmahsuu:5519": " duḥkhāpaho duḥkhakaro na caiva duḥkhādhivāso na ca duḥkhabhītaḥ |",
    "T06asmahsuu:5520": " duḥkhādvimukto na ca duḥkhakalpo duḥkhābhyupetaḥ khalu bodhisattvaḥ ||",
    "T06asmahsuu:5521": " tatra duḥkhādvimukto dhyānavān kāmadhātuvairāgyād duḥkhaduḥkhatāmokṣataḥ |",
    "T06asmahsuu:5522": " duḥkhābhyupetaḥ saṃsārābhyupagamāt |",
    "T06asmahsuu:5523": " śeṣaṃ gatārtham |",
    "T06asmahsuu:5524": " dharmerato 'dharmarataḥ [dharme 'rato 'dharmarataḥ] prakṛtyā dharme jugupsī dharamābhiyuktaḥ",
    "T06asmahsuu:5525": " dharme vaśī dharmanirandhakāro dharmapradhānaḥ khalu bodhisattvaḥ ||",
    "T06asmahsuu:5526": " (MSA_Bagchi 166)",
    "T06asmahsuu:5527": " atra dharme jugupsī akṣāntijugupsanāt |",
    "T06asmahsuu:5528": " dharme vaśī samāpattau |",
    "T06asmahsuu:5529": " dharmapradhāno mahābodhiparamaḥ |",
    "T06asmahsuu:5530": " dharma evātra dharama ukto vṛttānuvṛttyā |",
    "T06asmahsuu:5531": " śeṣaṃ gatārtham |",
    "T06asmahsuu:5532": " bhogāpramatto niyamāpramatto rakṣāpramattaḥ kuśalāpramattaḥ |",
    "T06asmahsuu:5533": " sukhāpramatto dharamāpramatto yānāpramatto khalu bodhisattvaḥ || Msa_19.70",
    "T06asmahsuu:5534": " ratra rakṣāpramattaḥ kṣāntimān svaparacittānurakṣaṇāt |",
    "T06asmahsuu:5535": " dharmāpramatto yathābhūtadharmaprajñānāt |",
    "T06asmahsuu:5536": " śeṣaṃ gatārtham |",
    "T06asmahsuu:5537": " vimānalajjāstanudoṣalajja amarṣalajjaḥ parihāṇilajjaḥ |",
    "T06asmahsuu:5538": " viśāla[visāra]lajjastunadṛṣṭilajjaḥ yānānyalajjaḥ khalu bodhisattvaḥ ||",
    "T06asmahsuu:5539": " tatra vimānalajjo yo 'rthino na vimānayati |",
    "T06asmahsuu:5540": " tanudoṣalajjo",
    "T06asmahsuu:5541": " 'ṇumātreṣvavadyeṣu bhayadarśī tanudṛṣṭilajjo dharma nairātmyaprativedhī |",
    "T06asmahsuu:5542": " śeṣaṃ gatārthaṃ |",
    "T06asmahsuu:5543": " sarvairebhiḥ ślokaiḥ paryāyāntareṇa ṣaṭpāramitāpratipattito mahābodhipraṇidhānataśca bodhisattvalakṣaṇaṃ paridīpitam |",
    "T06asmahsuu:5544": " ihāpi cāmutra upekṣaṇena saṃskārayogena vibhutvalābhaiḥ |",
    "T06asmahsuu:5545": " śamopa[samaupa]deśena mahāphalena anugrahe vartati bodhisattvaḥ ||",
    "T06asmahsuu:5546": " ihaiva sattvānāmanugrahe vartate dānena |",
    "T06asmahsuu:5547": " amutra śīlenopapattiviśeṣaṃ prāpya |",
    "T06asmahsuu:5548": " saṃskārayogeneti vīryayogena |",
    "T06asmahsuu:5549": " mahāphaleneti buddhatvena |",
    "T06asmahsuu:5550": " śeṣaṃ gatārtham |",
    "T06asmahsuu:5551": " etena ṣaḍbhiḥ pāramitābhirmahābodhipraṇidhānena ca yathā sattvānugrahe bodhisattvo vartate tatparidīpitam |",
    "T06asmahsuu:5552": " bodhisattvasāmānyanāmavibhāge aṣṭau ślokāḥ |",
    "T06asmahsuu:5553": " bodhisattvo mahāsattvo dhīmāṃścaivottamadhyutiḥ |",
    "T06asmahsuu:5554": " jinaputro jinādhāro vijetātha jināṅkuraḥ || Msa_19.73 ||",
    "T06asmahsuu:5555": " vikrāntaḥ paramāścaryaḥ sārthavāho mahāyaśāḥ |",
    "T06asmahsuu:5556": " kṛpāluśca mahāpuṇya īśvaro dhārmikastathā || Msa_19.74 ||",
    "T06asmahsuu:5557": " etāni ṣoḍaśa sarvabodhisattvānāmanvarthanāmāni sāmānyena |",
    "T06asmahsuu:5558": " sutattvabodhaiḥ sumahārthabodhaiḥ sarvāva[rtha]bodhairapi nityabodhaiḥ |",
    "T06asmahsuu:5559": " upāyabodhaiśca viśeṣaṇena tenocyate hetuna bodhisattvaḥ || Msa_19.75 ||",
    "T06asmahsuu:5560": " pañcavidhena bodhaviśeṣeṇa bodhisattva ityucyate |",
    "T06asmahsuu:5561": " pudgaladharma nairātmyabodhena |",
    "T06asmahsuu:5562": " sarvākārasarvārthabodhena akṣayāvabodhena parinirvāṇasaṃdarśane 'pi |",
    "T06asmahsuu:5563": " yathā vineyaṃ ca vinayopāyabodhena |",
    "T06asmahsuu:5564": " (MSA_Bagchi 167)",
    "T06asmahsuu:5565": " ātmānubodhāttanudṛṣṭibodhādvicitravijñaptivibodhataśca |",
    "T06asmahsuu:5566": " sarvasya cābhūtavikalpabodhāttenocyate hetuna bodhisattvaḥ || Msa_19.76 ||",
    "T06asmahsuu:5567": " atra punaścaturvidhabodhaviśeṣaṃ darśayati cittamanovijñānabodhataḥ |",
    "T06asmahsuu:5568": " teṣāṃ cābhūtaparikalpatvāvabodhataḥ |",
    "T06asmahsuu:5569": " tatra cittamālayavijñānaṃ |",
    "T06asmahsuu:5570": " manastadālambanamātmadṛṣṭyādisaṃprayuktaṃ |",
    "T06asmahsuu:5571": " vijñānaṃ ṣaḍvijñānakāyāḥ |",
    "T06asmahsuu:5572": " abodhabodhādanubodhabodhādabhāvabodhātprabhavānubodhāt |",
    "T06asmahsuu:5573": " abodhabodhapratibodhataśca tenocyate hetuna bodhisattvaḥ || Msa_19.77 ||",
    "T06asmahsuu:5574": " atra punaḥ pañcavidhaṃ bodhaviśeṣaṃ darśayati |",
    "T06asmahsuu:5575": " avidyābodhāt |",
    "T06asmahsuu:5576": " vidyābodhāt",
    "T06asmahsuu:5577": " | parikalpitādisvabhāvatrayabodhācca |",
    "T06asmahsuu:5578": " tatrābodhatvena bodhapratibodhāt pariniṣpannasvabhāvabodho veditavyaḥ |",
    "T06asmahsuu:5579": " anarthabodhātparamārthabodhātsarvāva[rtha]bodhātsakalārthabodhāt |",
    "T06asmahsuu:5580": " boddhavyabodhāśrayabodhabodhāttenocyate hetuna bodhisattvaḥ || Msa_19.78",
    "T06asmahsuu:5581": " atra pañcavidhaṃ bodhaviśeṣaṃ darśayati |",
    "T06asmahsuu:5582": " paratantralakṣaṇabodhāt |",
    "T06asmahsuu:5583": " pariniṣpannalakṣaṇabodhāt |",
    "T06asmahsuu:5584": " [parikalpitalakṣaṇabodhāt?]",
    "T06asmahsuu:5585": " sarvajñeyasarvākārabodhāt |",
    "T06asmahsuu:5586": " bodhyabodhakabodhi[dha]trimaṇḍalapariśuddhibodhācca |",
    "T06asmahsuu:5587": " niṣpannabodhātpadabodhataśca garbhānubodhāt kramadarśanasya |",
    "T06asmahsuu:5588": " bodhādbhṛśaṃ saṃśayahānibodhāt tenocyate hetuna bodhisattvaḥ || Msa_19.79",
    "T06asmahsuu:5589": " tatra niṣpannabodho buddhatvaṃ |",
    "T06asmahsuu:5590": " padabodho yena tuṣitabhavane vasati |",
    "T06asmahsuu:5591": " garbhānubodho yena mātuḥ kukṣimavakrāmati |",
    "T06asmahsuu:5592": " kramadarśane bodho yena garbhānniṣkramaṇaṃ kāmaparibhogaṃ pravrajyāṃ duṣkaracaryāmabhisaṃbodhiṃ ca darśayati |",
    "T06asmahsuu:5593": " bhṛśaṃ saṃśayahānibodho yena sarvasaṃśayacchedāya sattvānāṃ dharmacakraṃ pravartayati |",
    "T06asmahsuu:5594": " lābhī hyalābhī dhīsaṃsthitaśca boddhānuboddhā pratideśakaśca |",
    "T06asmahsuu:5595": " nirjalpabuddhirhatamānamānī hyapakvasaṃpakvamatiśca dhīmān || Msa_19.80 ||",
    "T06asmahsuu:5596": " atraikādaśavidhenātītādinā bodhena bodhisattvaḥ paridīpitaḥ |",
    "T06asmahsuu:5597": " tatra lābhī alābhī dhīsaṃsthitaścātītānāgatapratyutpannairbodhairyathākramaṃ |",
    "T06asmahsuu:5598": " boddhā svayaṃbodhāt |",
    "T06asmahsuu:5599": " anuboddhā parato bodhādetenādhyātmikabāhyaṃ bodhaṃ darśayati |",
    "T06asmahsuu:5600": " pratideśako nirjalpabuddhirityaudārikasūkṣmaṃ |",
    "T06asmahsuu:5601": " mānī hatamānīti hīnapraṇītam |",
    "T06asmahsuu:5602": " apakvasaṃpakvamatiśceti dūrāntikaṃ bodhaṃ darśayati |",
    "T06asmahsuu:5603": " || mahāyānasūtrālaṃkāre guṇādhikāraḥ [ekonaviṃśatitamaḥ?] samāptaḥ ||",
    "T06asmahsuu:5604": " (MSA_Bagchi 168)",
    "T06asmahsuu:5605": " viṃśatitamaekaviṃśatitamaścādhikāraḥ liṅgavibhāge dvau ślokau |",
    "T06asmahsuu:5606": " anukampā priyākhyānaṃ dhīratā muktahastatā |",
    "T06asmahsuu:5607": " gambhīrasaṃdhinirmokṣo liṅgānyetāni dhīmatāṃ || Msa_20.1 ||",
    "T06asmahsuu:5608": " parigrahe 'dhimuktyāptāvakhede dvayasaṃgrahe |",
    "T06asmahsuu:5609": " āśayācca prayogācca vijñeyaṃ liṅgapañcakaṃ || Msa_20.2 ||",
    "T06asmahsuu:5610": " tatraprathamena ślokena pañca bodhisattvaliṅgāni darśayati |",
    "T06asmahsuu:5611": " dvitīyena teṣāṃ karma samāsa saṃgrahaṃ ca |",
    "T06asmahsuu:5612": " tatrānukampā bodhicittena sattvaparigrahārthaṃ priyākhyānaṃ sattvānāṃ buddhaśāsanādhimuktilābhārthaṃ dhīratā duṣkaracaryādibhirakhedārthaṃ muktahastatā gambhīrasaṃdhinirmokṣaṇaṃ ca dvayena saṃgrahārthamāmiṣeṇa dharmeṇa ca yathākramam |",
    "T06asmahsuu:5613": " eṣāṃ pañcānāṃ liṅgānām anukampā āśayato veditavyā |",
    "T06asmahsuu:5614": " śeṣāṇi prayogataḥ |",
    "T06asmahsuu:5615": " gṛhipravrajitapakṣavibhāge trayaḥ ślokāḥ |",
    "T06asmahsuu:5616": " bodhisattvā hi satataṃ bhavantaścakravartinaḥ |",
    "T06asmahsuu:5617": " prakurvanti hi sattvārthaṃ gṛhiṇaḥ sarvajanmasu || Msa_20.3 ||",
    "T06asmahsuu:5618": " ādānalabdhā pravrajyā dharmatopagatā parā |",
    "T06asmahsuu:5619": " nidarśikā ca pravrajyā dhīmatāṃ sarvabhūmiṣu || Msa_20.4 ||",
    "T06asmahsuu:5620": " aprameyairguṇairyuktaḥ pakṣaḥ pravrajitasya tu |",
    "T06asmahsuu:5621": " gṛhiṇo bodhisattvāddhi yatistasmādviśiṣyate || Msa_20.5 ||",
    "T06asmahsuu:5622": " ekena ślokena yādṛśe gṛhipakṣe sthito bodhisattvaḥ sattvārthaṃ karoti tatparidīpitaṃ |",
    "T06asmahsuu:5623": " dvitīyena yādṛśe pravrajitapakṣe |",
    "T06asmahsuu:5624": " tatra trividhā pravrajyā veditavyā |",
    "T06asmahsuu:5625": " samādānalabdhā |",
    "T06asmahsuu:5626": " dharmatālabdhā |",
    "T06asmahsuu:5627": " nidarśikā ca nirmāṇaiḥ |",
    "T06asmahsuu:5628": " tṛtīyena gṛhipakṣāt pravrajitapakṣasya viśeṣaḥ paridīpitaḥ |",
    "T06asmahsuu:5629": " adhyāśayavibhāge ślokaḥ ṣaṭpādaḥ |",
    "T06asmahsuu:5630": " paratreṣṭaphalecchā ca śubhavṛttāvihaiva ca |",
    "T06asmahsuu:5631": " nirvāṇecchā ca dhīrāṇāṃ sattveṣvāśaya iṣyate |",
    "T06asmahsuu:5632": " aśuddhaśca viśuddhaśca suviśuddhaḥ sarvabhūmiṣu || Msa_20.6 ||",
    "T06asmahsuu:5633": " (MSA_Bagchi 169)",
    "T06asmahsuu:5634": " etena samāsataḥ pañcavidho 'dhyāśayaḥ paridīpitaḥ |",
    "T06asmahsuu:5635": " sukhādhyāśayaḥ |",
    "T06asmahsuu:5636": " paratreṣṭaphalecchāhitādhyāśayaḥ ihaiva kuśalapravṛttīcchā nirvāṇecchā tadubhayādhyāśaya eveti nānyo veditavyaḥ |",
    "T06asmahsuu:5637": " aśuddhādikāstrayo 'dhyāśayā",
    "T06asmahsuu:5638": " apraviṣṭānāṃ |",
    "T06asmahsuu:5639": " bhūmipraviṣṭānāṃ |",
    "T06asmahsuu:5640": " avinivartanīyabhūmiprāptānāṃ ca yathākramaṃ veditavyāḥ |",
    "T06asmahsuu:5641": " parigrahavibhāge ślokaḥ |",
    "T06asmahsuu:5642": " praṇidhānātsamāccittādādhipatyātparigrahaḥ |",
    "T06asmahsuu:5643": " gaṇasya karṣaṇatvācca dhīmatāṃ sarvabhūmiṣu || Msa_20.7 ||",
    "T06asmahsuu:5644": " caturvidhaḥ sattvaparigraho bodhisattvānāṃ praṇidhānaparigraho veditavyo bodhicittena sarvasattvaparigrahaṇāt",
    "T06asmahsuu:5645": " samacittatāparigraha ātmaparasamatālābhādabhisamayakāle |",
    "T06asmahsuu:5646": " ādhipatyaparigrahaḥ svāmibhūtasya yeṣāmasau svāmī |",
    "T06asmahsuu:5647": " gaṇaparikarṣaṇaparigrahaśca śiṣyagaṇopādanāt |",
    "T06asmahsuu:5648": " upapattivibhāge ślokaḥ |",
    "T06asmahsuu:5649": " karmaṇaścādhipatyena praṇidhānasya cāparā |",
    "T06asmahsuu:5650": " samādheśca vibhutvasya cotpattirdhīmatāṃ matā || Msa_20.8 ||",
    "T06asmahsuu:5651": " caturvidhā bodhisattvānāmupapattiḥ karmādhipatyena yādhimukticaryābhūmisthitānāṃ karmavaśenābhipretasthānopapattiḥ praṇidhānavaśena yā bhūmipraviṣṭānāṃ sarvasattvaparipācanārthaṃ tiryagādihīnasthānopapattiḥ samādhyādhipatyena yā dhyānāni vyāvartya kāmadhātāvupapattiḥ |",
    "T06asmahsuu:5652": " vibhutvādhipatyena yā nirmāṇaistuṣitabhavanādyupapattisaṃdarśanāt |",
    "T06asmahsuu:5653": " vihārabhūmivibhāge triṃśat [udāna] ślokāḥ |",
    "T06asmahsuu:5654": " lakṣaṇātpudlācchikṣāskandhaniṣpattiliṅgataḥ |",
    "T06asmahsuu:5655": " nirukteḥ prāptitaścaiva vihāro bhūmireva ca || Msa_20.9 ||",
    "T06asmahsuu:5656": " lakṣaṇavibhāgamārabhya pañca ślokāḥ |",
    "T06asmahsuu:5657": " śūnyatā paramātmasya karma[ā?]nāśe vyavasthitiḥ |",
    "T06asmahsuu:5658": " vihṛtya sasukhairdhyānairjanma kāme tataḥ param || Msa_20.10 ||",
    "T06asmahsuu:5659": " tataśca bodhipakṣāṇāṃ saṃsāre pariṇāmanā |",
    "T06asmahsuu:5660": " vinā ca cittasaṃkleśaṃ sattvānāṃ paripācanā || Msa_20.11 ||",
    "T06asmahsuu:5661": " upapattau ca saṃcitya saṃkleśasyānurakṣaṇā |",
    "T06asmahsuu:5662": " ekāyanapathaśliṣṭānimittaikāntikaḥ pathaḥ || Msa_20.12 ||",
    "T06asmahsuu:5663": " (MSA_Bagchi 170)",
    "T06asmahsuu:5664": " animitte 'pyanābhogaḥ kṣetrasya ca viśodhanā |",
    "T06asmahsuu:5665": " sattvapākasya niṣpattirjāyate ca tataḥ param || Msa_20.13 ||",
    "T06asmahsuu:5666": " samādhidhāraṇīnāṃ ca bodheścaiva viśuddhatā |",
    "T06asmahsuu:5667": " etasmācca vyavasthānādvijñeyaṃ bhūmilakṣaṇam || Msa_20.14 ||",
    "T06asmahsuu:5668": " ekādaśa vihārā ekādaśa bhūmayaḥ |",
    "T06asmahsuu:5669": " tepāṃ lakṣaṇaṃ |",
    "T06asmahsuu:5670": " prathamāyāṃ bhūmau paramaśūnyatābhisamayo lakṣaṇaṃ pudgaladharma nairātmyābhisamayāt |",
    "T06asmahsuu:5671": " dvitīyāyāṃ karmaṇāmavipraṇāśavyavasthānaṃ kuśalākuśalakarmapathatatphalavaicitryajñānāt |",
    "T06asmahsuu:5672": " tṛtīyāyāṃ sātiśayasukhairbodhisattvadhyānairvihṛtyāparihīnasyaiva tebhyaḥ kāmadhātāvupapattiḥ",
    "T06asmahsuu:5673": " caturthyā bodhipakṣabahulavihāriṇo 'pi bodhipakṣāṇāṃ saṃsāre pariṇāmanā |",
    "T06asmahsuu:5674": " pañcabhyāṃ caturāryasatyabahulavihāritayāvinātmanaścittasaṃkleśena sattvānāṃ paripācanāyāṃ nānāśāstraśilpapraṇayanāt |",
    "T06asmahsuu:5675": " ṣaṣṭhyāṃ pratītyasamutpādabahulavihāritayā saṃcityabhavopapattau tatra saṃkleśasyānurakṣaṇā",
    "T06asmahsuu:5676": " saptamyāṃ miśropamiśratvenaikāyanapathasyāṣṭamasya vihārasya śliṣṭa ānimittikaikāntiko mārgaḥ",
    "T06asmahsuu:5677": " aṣṭabhyāmanimitte 'pyanābhogo",
    "T06asmahsuu:5678": " nirabhisaṃskārānimittavihāritvād buddhakṣetrapariśodhanā ca |",
    "T06asmahsuu:5679": " navamyāṃ pratisaṃvidvaśitayā sattvaparipākaniṣpattiḥ sarvākāraparipācanasāmarthyāt",
    "T06asmahsuu:5680": " | daśamyāṃ samādhimukhānāṃ dhāraṇīmukhānāṃ ca viśuddhatā |",
    "T06asmahsuu:5681": " ekādaśyāṃ buddhabhūmau bodhiviśuddhatā lakṣaṇāṃ [ṇaṃ]sarvajñeyāvaraṇaprahāṇāt |",
    "T06asmahsuu:5682": " bhūmiṣṭhe ca [ṣvevaṃ] pudgalavibhāgamārabhya dvau ślokau |",
    "T06asmahsuu:5683": " viśuddhadṛṣṭiḥ suviśuddhaśīlaḥ samāhito dharmavibhūtamānaḥ |",
    "T06asmahsuu:5684": " saṃtānasaṃkleśaviśuddhibhede nirmāṇa ekakṣaṇalabdhabuddhiḥ || Msa_20.15 ||",
    "T06asmahsuu:5685": " upekṣakaḥ kṣetraviśodhakaśca syātsattvapāke kuśalo maharddhiḥ |",
    "T06asmahsuu:5686": " saṃpūrṇakāyaśca nidarśane ca śakto 'bhiṣiktaḥ khalu bodhisattvaḥ ||",
    "T06asmahsuu:5687": " daśasu bhūmiṣu daśa bodhisattvā vyavasthāpyante |",
    "T06asmahsuu:5688": " prathamāyāṃ viśuddhadṛṣṭiḥ pudgaladharmadṛṣṭipratipakṣajñānalābhāt |",
    "T06asmahsuu:5689": " dvitīyāyāṃ suviśuddhaśīlaḥ sūkṣmāpattiskhalitasamudācārasyāpyabhāvāt |",
    "T06asmahsuu:5690": " tṛtīyāyāṃ samāhito bhavatyacyutadhyānasamādhilābhāt |",
    "T06asmahsuu:5691": " caturthyāṃ dharmavibhūtamānaḥ sūtrādidharmanānātvamānasya vibhūtatvāt |",
    "T06asmahsuu:5692": " pañcamyāṃ saṃtānabhede nirmāṇo daśabhiścittāśayaviśuddhisamatābhiḥ sarvasaṃtānasamatāpraveśāt",
    "T06asmahsuu:5693": " ṣaṣṭhyāṃ saṃkleśavyavadānabhede nirmāṇaḥ pratītyasamutpādatathatābahulavihāritayā kṛṣṇaśuklapakṣābhyāṃ tathatāyāḥ saṃkleśavyavadānādarśanāt |",
    "T06asmahsuu:5694": " prakṛtiviśuddhitāmupādāya |",
    "T06asmahsuu:5695": " saptamyāmekacittakṣalabdhabuddhirnirnimittavihārasāmarthyāt pratikṣaṇaṃ saptatriṃśadbodhipakṣabhāvanātaḥ",
    "T06asmahsuu:5696": " aṣṭamyāmupekṣakaḥ kṣetraviśodhakaścānābhoganirnimittavihāritvād miśropamiśraprayogataścāvinivartanīyabhūmipraviṣṭairbodhisattvaiḥ",
    "T06asmahsuu:5697": " navamyāṃ sattvaparipākakuśalaḥ (MSA_Bagchi 171) pūrvavat |",
    "T06asmahsuu:5698": " daśamyāṃ bodhisattvabhūmau bodhisattvo maharddhikaśca vyavasthāpyate mahābhijñālābhāt |",
    "T06asmahsuu:5699": " saṃpūrṇadharmakāyaścāpramāṇasamādhidhāraṇīmukhasphuraṇādāśrayasya nidarśane ca śakto vyavasthāpyate tuṣitabhavanavāsādinirmāṇanidarśanāt |",
    "T06asmahsuu:5700": " abhiṣiktaśca buddhatve sarvabuddhebhyastatrābhiṣekalābhāt |",
    "T06asmahsuu:5701": " śikṣāvyavasthānamārabhya pañca ślokāḥ |",
    "T06asmahsuu:5702": " dharmatāṃ pratividhyeha adhiśīle 'nuśīkṣaṇe |",
    "T06asmahsuu:5703": " adhicitte 'pyadhiprajñe prajñā tu dvayagocarā || Msa_20.17 ||",
    "T06asmahsuu:5704": " dharmatattvaṃ tadajñānajñānādyā vṛttireva ca |",
    "T06asmahsuu:5705": " prajñāyā gocarastasmād dvibhūmau tadvyavasthitiḥ || Msa_20.18 ||",
    "T06asmahsuu:5706": " śikṣāṇāṃ bhāvanāyāśca phalamanyaccaturvidham |",
    "T06asmahsuu:5707": " animittasaṃskāro vihāraḥ prathamaṃ phalam || Msa_20.19 ||",
    "T06asmahsuu:5708": " sa evānabhisaṃskāro dvitīyaṃ phalamiṣyate |",
    "T06asmahsuu:5709": " kṣetraśuddhiśca sattvānāṃ pākaniṣpattireva ca || Msa_20.20 ||",
    "T06asmahsuu:5710": " samādhidhāraṇīnāṃ ca niṣpattiḥ paramaṃ phalaṃ |",
    "T06asmahsuu:5711": " caturvidhaṃ phalaṃ hyetat caturbhūmisamāśritam || Msa_20.21 ||",
    "T06asmahsuu:5712": " prathamāyāṃ bhūmau dharmatāṃ pratividhya dvitiyāyāmadhiśīlaṃ śikṣate |",
    "T06asmahsuu:5713": " tṛtīyāyāmadhicittaṃ |",
    "T06asmahsuu:5714": " caturthīpañcamīṣaṣṭhīṣvadhiprajñaṃ |",
    "T06asmahsuu:5715": " bodhipakṣasaṃgṛhītā hi prajñā caturthyāṃ bhūmau |",
    "T06asmahsuu:5716": " sā punardvayagocarā bhūmidvaye |",
    "T06asmahsuu:5717": " dvayaṃ punardharmatattvaṃ ca duḥkhādisatyaṃ |",
    "T06asmahsuu:5718": " tadajñānajñānādikā ca vṛttiranulomaḥ [pratilomaḥ?] pratītyasamutpādaḥ |",
    "T06asmahsuu:5719": " tadajñānādikā hi vṛttiravidyādikā |",
    "T06asmahsuu:5720": " tajjñānādikā ca vṛttirvidyādikā |",
    "T06asmahsuu:5721": " tasmādbhūmidvaye 'pyadhiprajñavyavasthānaṃ |",
    "T06asmahsuu:5722": " ataḥ paraṃ caturvidhaṃ śikṣāphalaṃ caturbhūmisamāśritaṃ veditavyaṃ yathākramaṃ |",
    "T06asmahsuu:5723": " tatra[prathamaṃ",
    "T06asmahsuu:5724": " phalam animittovihāraḥ sasaṃskāraḥ?] dvitīyaṃ phalaṃ sa evānimitto vihāro 'nabhisaṃskāraḥ kṣetrapariśuddhiśca veditavyaṃ |",
    "T06asmahsuu:5725": " śeṣaṃ gatārtham |",
    "T06asmahsuu:5726": " skandhavyavasthānamārabhya dvau ślokau |",
    "T06asmahsuu:5727": " dharmatāṃ pratividhyeha śīlaskandhasya śodhanā |",
    "T06asmahsuu:5728": " samādhiprajñāskandhasya tata ūrdhvaṃ viśodhanā || Msa_20.22 ||",
    "T06asmahsuu:5729": " vimuktimuktijñānasya tadanyāsu viśodhanā |",
    "T06asmahsuu:5730": " caturvidhādāvaraṇāt pratighātāvṛterapi || Msa_20.23 ||",
    "T06asmahsuu:5731": " (MSA_Bagchi 172)",
    "T06asmahsuu:5732": " tadanyāsviti saptamyāṃ yāvad buddhabhūmāvubhayorvimuktivimuktijñānayorviśodhanā |",
    "T06asmahsuu:5733": " sā punarvimuktiścaturvidhaphalāvaraṇācca veditavyā |",
    "T06asmahsuu:5734": " pratighātāvaraṇācca buddhabhūmau |",
    "T06asmahsuu:5735": " yenānyeṣāṃ jñeye jñānaṃ pratihanyate |",
    "T06asmahsuu:5736": " buddhānāṃ tu tadvimokṣāt sarvatrāpratihataṃ jñānaṃ |",
    "T06asmahsuu:5737": " śeṣaṃ gatārtham |",
    "T06asmahsuu:5738": " niṣpattivyavasthānamārabhya trayaḥ ślokāḥ |",
    "T06asmahsuu:5739": " aniṣpannāśca niṣpannā vijñeyāḥ sarvabhūmayaḥ |",
    "T06asmahsuu:5740": " niṣpannā apyaniṣpannā niṣpannāśca punarmatāḥ || Msa_20.24 ||",
    "T06asmahsuu:5741": " niṣpattirvijñeyā yathāvyavasthānamanasikāreṇa |",
    "T06asmahsuu:5742": " tatkalpanatājñānādavikalpanayā ca tasyaiva || Msa_20.25 ||",
    "T06asmahsuu:5743": " bhāvanā api niṣpattiracintyaṃ sarvabhūmiṣu |",
    "T06asmahsuu:5744": " pratyātmavedanīyatvāt buddhānāṃ viṣayādapi || Msa_20.26 ||",
    "T06asmahsuu:5745": " tatrādhimukticaryābhūmiraniṣpannā |",
    "T06asmahsuu:5746": " śeṣā niṣpannā ityetāḥ sarvabhūmayaḥ |",
    "T06asmahsuu:5747": " niṣpannā api punaḥ saptāniṣpannāḥ |",
    "T06asmahsuu:5748": " śeṣā niṣpannā nirabhisaṃskāravāhitvāt",
    "T06asmahsuu:5749": " | yatpunaḥ pramuditādibhūmirniṣpannā pūrvamuktā tatra niṣpattiryathāvyavasthāpitabhūmimanasikāreṇa",
    "T06asmahsuu:5750": " tasya bhūmivyavasthānasya kalpanāmātrajñānāt tadavikalpanā[nayā] ca veditavyā |",
    "T06asmahsuu:5751": " yadā tadbhūmivyavasthānaṃ kalpanāmātraṃ jānīte |",
    "T06asmahsuu:5752": " tadapi ca kalpanāmātraṃ na vikalpayatyevaṃ grāhyagrāhakāvikalpajñānalābhādbhūmipariniṣpattiruktā bhavati |",
    "T06asmahsuu:5753": " api khalu bhūmīnāṃ bhāvanā ca niṣpattiścobhayamacintyaṃ sarvabhūmiṣu |",
    "T06asmahsuu:5754": " tathā hi tadbodhisattvānāṃ pratyātmavedanīyaṃ buddhānāṃ ca viṣayo nānyeṣām |",
    "T06asmahsuu:5755": " bhūmipratiṣṭha[viṣṭa]sya liṅgavibhāgamārabhya dvau ślokau |",
    "T06asmahsuu:5756": " adhimuktirhi sarvatra sālokā liṅgamiṣyate |",
    "T06asmahsuu:5757": " alīnatvamadīnatvamaparapratyayātmatā || Msa_20.27 ||",
    "T06asmahsuu:5758": " prativedhaśca sarvatra sarvatra samacittatā |",
    "T06asmahsuu:5759": " aneyānunayopāyajñānaṃ maṇḍalajanma ca || Msa_20.28 ||",
    "T06asmahsuu:5760": " etadbhūmipraviṣṭasya bodhisattvasya daśavidhaṃ liṅgaṃ sarvāsu bhūmiṣu veditavyaṃ |",
    "T06asmahsuu:5761": " yāṃ bhūmiṃ praviṣṭastatra sāloko yāṃ na praviṣṭastatrādhimuktirityetadekaṃ liṅgam |",
    "T06asmahsuu:5762": " alīnatvaṃ paramodāragambhīreṣu dharmeṣu |",
    "T06asmahsuu:5763": " adīnatvaṃ duṣkaracaryāsu |",
    "T06asmahsuu:5764": " aparapratyayatvaṃ svasyāṃ bhūmau |",
    "T06asmahsuu:5765": " sarvabhūmiprativedhaśca tadabhinirhārakauśalyataḥ sarvasattveṣvātmasamacittatā |",
    "T06asmahsuu:5766": " aneyā varṇāvarṇaśabdābhyāṃ |",
    "T06asmahsuu:5767": " ananunayaścakravartītyādisaṃpattiṣu |",
    "T06asmahsuu:5768": " upāyakauśalyamanupalambhastasya[lambhasya] buddhatvopāyajñānāt |",
    "T06asmahsuu:5769": " buddhaparṣanmaṇḍaleṣu cotpattiḥ sarvakālamityetāni aparāṇi liṅgāni bodhisattvasya |",
    "T06asmahsuu:5770": " (MSA_Bagchi 173)",
    "T06asmahsuu:5771": " bhūmiṣu pāramitālābhaliṅgavibhāge dvau ślokau |",
    "T06asmahsuu:5772": " nācchando na ca lubdhahrasvahṛdayo na krodhano nālaso nāmaitrīkarūṇāśayo na kumatiḥ kalparvikalparhataḥ",
    "T06asmahsuu:5773": " no vikṣiptamatiḥ sukhairna ca hato duḥkharna vā [vyā]vartate",
    "T06asmahsuu:5774": " satyaṃ mitramupāśritaḥ śrutaparaḥ pūjāparaḥ śāstari || Msa_20.29 ||",
    "T06asmahsuu:5775": " sarvaṃ puṇyasamuccayaṃ suvipulaṃ kṛtvānyasādhāraṇaṃ saṃbodhau pariṇāmayatyaharaharyo hyuttamopāyavit",
    "T06asmahsuu:5776": " jātaḥ svāyatane sadā śubhakaraḥ krīḍatyabhijñāguṇaiḥ sarveṣāmuparisthito guṇanidhirjñeyaḥ sa buddhātmajaḥ || Msa_20.30 ||",
    "T06asmahsuu:5777": " daśapāramitālābhino bodhisattvasya ṣoḍaśavidhaṃ liṅgaṃ darśayati |",
    "T06asmahsuu:5778": " ṣoḍaśavidhaṃ liṅgaṃ |",
    "T06asmahsuu:5779": " sadā pāramitāpratipatticchandenāvirahitatvaṃ |",
    "T06asmahsuu:5780": " ṣaṭpāramitāvipakṣaiśca rahitatvaṃ pratyekam |",
    "T06asmahsuu:5781": " anyayānamanasikāreṇāvikṣiptatā |",
    "T06asmahsuu:5782": " saṃpattisukheṣvasaktatā |",
    "T06asmahsuu:5783": " vipattiduṣkaracaryāduḥkhaiḥ prayogānirvartitā |",
    "T06asmahsuu:5784": " kalyāṇamitrāśrayaḥ |",
    "T06asmahsuu:5785": " śrutaparatvaṃ |",
    "T06asmahsuu:5786": " śāstṛpūjāparatvaṃ |",
    "T06asmahsuu:5787": " samyakpariṇāmanā upāyakauśalyapāramitayā |",
    "T06asmahsuu:5788": " svāyatanopapattiḥ praṇidhānapāramitayā buddhabodhisattvāvirahitasthānopapatteḥ |",
    "T06asmahsuu:5789": " sadāśubhakaratve[tvaṃ]balapāramitayā tadvipakṣadharmāvyavakiraṇāt |",
    "T06asmahsuu:5790": " abhijñāguṇavikrīḍanaṃ ca jñānapāramitayā |",
    "T06asmahsuu:5791": " tatra maitrī vyāpādapratipakṣaḥ sukhopasaṃhārāśayaḥ |",
    "T06asmahsuu:5792": " karuṇā vihiṃsāpratipakṣo duḥkhāpagamāśayaḥ |",
    "T06asmahsuu:5793": " svabhāvakalpanaṃ kalpaḥ |",
    "T06asmahsuu:5794": " viśeṣakalpanaṃ vikalpo veditavyaḥ |",
    "T06asmahsuu:5795": " tatraivānuśaṃsavibhāge ślokaḥ |",
    "T06asmahsuu:5796": " śamathe vipaśyanāyāṃ ca dvayapañcātmako mataḥ |",
    "T06asmahsuu:5797": " dhīmatāmanuśaṃso hi sarvathā sarvabhūmiṣu || Msa_20.31 ||",
    "T06asmahsuu:5798": " tatraiva pāramitālābhe sarvabhūmiṣu bodhisattvānāṃ sarvaprakāro 'nuśaṃsaḥ",
    "T06asmahsuu:5799": " pañcavidho veditavyaḥ |",
    "T06asmahsuu:5800": " pratikṣaṇaṃ sarvadauṣṭhulyāśrayaṃ drāvayati |",
    "T06asmahsuu:5801": " nānātvasaṃjñāvigatiṃ ca dharmārāmaratiḥ pratilabhate |",
    "T06asmahsuu:5802": " aparicchinnākāraṃ ca sarvato 'pramāṇaṃ dharmāvabhāsaṃ saṃjānīte |",
    "T06asmahsuu:5803": " avikalpitāni cāsya viśuddhibhāgīyāni nimittāni samudācaranti |",
    "T06asmahsuu:5804": " dharmakāyaparipūripariniṣpattaye ca uttarāduttarataraṃ hetusaṃparigrahaṃ karoti |",
    "T06asmahsuu:5805": " tatra prathamadvitīyau śamathapakṣe veditavyau |",
    "T06asmahsuu:5806": " tṛtīyacaturthau vipaśyanāpakṣe |",
    "T06asmahsuu:5807": " śeṣamubhayapakṣe |",
    "T06asmahsuu:5808": " bhūminiruktivibhāge nava ślokāḥ |",
    "T06asmahsuu:5809": " (MSA_Bagchi 174)",
    "T06asmahsuu:5810": " paśyatāṃ bodhimāsannāṃ sattvārthasya ca sādhanaṃ |",
    "T06asmahsuu:5811": " tīvra utpadyate modo muditā tena kathyate || Msa_20.32 ||",
    "T06asmahsuu:5812": " atra na kiṃcidvyākhyeyaṃ |",
    "T06asmahsuu:5813": " dauḥ śīlyābhogavaimalyādvimalā bhūmirucyate |",
    "T06asmahsuu:5814": " dauḥ śīlyamalasyānyayānamanasikāramalasya cātikramādvimaletyucyate |",
    "T06asmahsuu:5815": " tasmāttarhyasmābhistulyābhinirhāre sarvākārapariśodhanābhinirhāra eva yogaḥ karaṇīya iti vacanāt",
    "T06asmahsuu:5816": " mahādharmāvabhāsasya karaṇācca prabhākarī || Msa_20.33 ||",
    "T06asmahsuu:5817": " tathā hi tasyāṃ samādhibalenāpramāṇadharmaparyeṣaṇadhāraṇāt mahāntaṃ dharmāvabhāsaṃ pareṣāṃ karoti |",
    "T06asmahsuu:5818": " arcirbhūtā yato dharmā bodhipakṣāḥ pradāhakāḥ |",
    "T06asmahsuu:5819": " arciṣmatīti tadyogātsā bhūmirdvayadāhataḥ || Msa_20.34 ||",
    "T06asmahsuu:5820": " sā hi bodhipakṣātmikā prajñā dvayadahanapratyupasthānā tasyāṃ bāhulyena |",
    "T06asmahsuu:5821": " dvyaṃ punaḥ kleśāvaraṇaṃ jñeyāvaraṇaṃ cātra veditavyam |",
    "T06asmahsuu:5822": " sattvānāṃ paripākaśca svacittasya ca rakṣaṇā |",
    "T06asmahsuu:5823": " dhīmadbhirjīyate duḥkhaṃ durjayā tena kathyate || Msa_20.35 ||",
    "T06asmahsuu:5824": " tatra sattvaparipākābhiyukto 'pi na saṃkliśyate |",
    "T06asmahsuu:5825": " sattvavipratipattyā taccobhayaṃ duṣkaratvād durjayam |",
    "T06asmahsuu:5826": " ābhimukhyād dvyasyeha saṃsārasyāpi nirvṛteḥ |",
    "T06asmahsuu:5827": " uktā hyabhimukhī bhūmiḥ prajñāpāramitāśrayāt || Msa_20.36 ||",
    "T06asmahsuu:5828": " sā hi prajñāpāramitāśrayeṇa nirvāṇasaṃsārayorapratiṣṭhānāt saṃsāranirvāṇayorabhimukhī |",
    "T06asmahsuu:5829": " ekāyanapathaśleṣādbhūmirdūraṃgamā matā |",
    "T06asmahsuu:5830": " ekāyanapathaḥ pūrvaṃ nirdiṣṭastadupaśliṣṭatvāt dūraṃ gatā bhavati prayogaparyantagamanāt |",
    "T06asmahsuu:5831": " dvayasaṃjñāvicalanādacalā ca nirucyate || Msa_20.37 ||",
    "T06asmahsuu:5832": " dvābhyāṃ saṃjñābhyāṃ avicalanāt |",
    "T06asmahsuu:5833": " nimittasaṃjñayā[nimittābhogasaṃjñayā]animittābhogasaṃjñayā ca |",
    "T06asmahsuu:5834": " pratisaṃvinmatisādhutvādbhūmiḥ sādhumatī matā |",
    "T06asmahsuu:5835": " pratisaṃvinmateḥ sādhutvāditi pradhānatvāt |",
    "T06asmahsuu:5836": " dharmameghā dvayavyāpterdharmākāśasya meghavat || Msa_20.38 ||",
    "T06asmahsuu:5837": " (MSA_Bagchi 175)",
    "T06asmahsuu:5838": " dvayavyāpteriti samādhimukhadhāraṇīmukhavyāpanānmeghenevākāśasthalīyasyāśrayasaṃniviṣṭasya śrutadharmasya dharmameghetyucyate |",
    "T06asmahsuu:5839": " vividhe śubhanirhāre ratyā viharaṇātsadā |",
    "T06asmahsuu:5840": " sarvatra bodhisattvānāṃ vihārabhūmayo matāḥ || Msa_20.39 ||",
    "T06asmahsuu:5841": " vividhakuśalābhinirhāranimittaṃ sadā sarvatra ratyā viharaṇādvodhisattvānāṃ bhūmayo vihārā ityucyante |",
    "T06asmahsuu:5842": " bhūyo bhūyo 'mitāsvāsu ūrdhvaṃgamanayogataḥ |",
    "T06asmahsuu:5843": " bhūtāmitābhayārthāya ta eveṣṭā hi bhūmayaḥ || Msa_20.40 ||",
    "T06asmahsuu:5844": " bhūyo bhūyo 'mitāsvāsūrdhvaṃgamanayogādbhūtāmitābhayārthāya ta eva vihārāḥ",
    "T06asmahsuu:5845": " punarbhūmaya ucyante |",
    "T06asmahsuu:5846": " amitāsviti daśasu bhūmiṣu ekaikasyāpramāṇatvāt |",
    "T06asmahsuu:5847": " ūrdhvaṃgamanayogāditi uparibhūmigamanayogāt |",
    "T06asmahsuu:5848": " bhūtāmitābhayārthamityamitānāṃ bhūtānāṃ bhayaprahāṇārtham |",
    "T06asmahsuu:5849": " prāptivihāre[vibhāge]ślokaḥ |",
    "T06asmahsuu:5850": " bhūmilābhe[bho]'dhimukteśca cariteṣu ca vartanāt |",
    "T06asmahsuu:5851": " prativedhācca bhūmīnāṃ niṣpatteśca caturvidhaḥ || Msa_20.41 ||",
    "T06asmahsuu:5852": " caturvidho bhūmīnāṃ lābhaḥ |",
    "T06asmahsuu:5853": " adhimuktilābho yathoktādhimuktito 'dhimukticaryābhūmau |",
    "T06asmahsuu:5854": " caritalābho daśasu dharmacariteṣu vartanāttasyāmeva",
    "T06asmahsuu:5855": " | paramārtha [prativedha] lābhaḥ paramārthaprativedhato bhūmipraveśe |",
    "T06asmahsuu:5856": " niṣpatilābhaścāvinivartanīyabhūmipraveśe |",
    "T06asmahsuu:5857": " caryāvibhāge ślokaḥ ṣaṭpādaḥ |",
    "T06asmahsuu:5858": " mahāyāne 'dhimuktānāṃ hīnayāne ca dehināṃ |",
    "T06asmahsuu:5859": " dvayorāvarjanārthāya vinayāya ca deśitāḥ |",
    "T06asmahsuu:5860": " caryāścatasro dhīrāṇāṃ yathāsūtrānusārataḥ || Msa_20.42 ||",
    "T06asmahsuu:5861": " tatra pāramitācaryā mahāyānādhimuktānāmarthe deśitā |",
    "T06asmahsuu:5862": " bodhipakṣacaryā śrāvakapratyekabuddhayānādhimuktānām |",
    "T06asmahsuu:5863": " abhijñācaryā dvayorapi mahāyānahīnayānādhimuktayoḥ prabhāveṇāvarjanārthaṃ |",
    "T06asmahsuu:5864": " sattvaparipākacaryā dvayoreva paripācanārthaṃ |",
    "T06asmahsuu:5865": " paripācanaṃ hyatra vinayanam |",
    "T06asmahsuu:5866": " buddhaguṇavibhāge bahavaḥ ślokāḥ |",
    "T06asmahsuu:5867": " apramāṇavibhāge tad buddhastotramārabhyaikaḥ |",
    "T06asmahsuu:5868": " anukampakasattveṣu saṃyogavigamāśaya |",
    "T06asmahsuu:5869": " aviyogāśaya saukhyahitāśaya namo 'stute || Msa_20.43 ||",
    "T06asmahsuu:5870": " (MSA_Bagchi 176)",
    "T06asmahsuu:5871": " [atra] anukampakatvaṃ sattveṣu hitasukhāśayatvena saṃdarśitaṃ |",
    "T06asmahsuu:5872": " sukhāśayatvaṃ punaḥ sukhasaṃyogāśayatvena maitryā |",
    "T06asmahsuu:5873": " duḥkhaviyogāśayatvena ca karuṇayā |",
    "T06asmahsuu:5874": " sukhāviyogāśayatvena ca muditayā |",
    "T06asmahsuu:5875": " hitāśayatvamupekṣayā |",
    "T06asmahsuu:5876": " sā punarniḥ saṃkleśatāśayalakṣaṇā veditavyā |",
    "T06asmahsuu:5877": " vimokṣābhibhvāyatanakṛtsnāyatanavibhāge ślokāḥ |",
    "T06asmahsuu:5878": " sarvāvaraṇanirmukta sarvalokābhibhū mune |",
    "T06asmahsuu:5879": " jñānena jñeyaṃ vyāptaṃ te muktacitta namo 'stute || Msa_20.44 ||",
    "T06asmahsuu:5880": " atra vimokṣaviśeṣaṃ bhagavataḥ sarvakleśajñeyāvaraṇanirmuktatayā darśayati |",
    "T06asmahsuu:5881": " abhibhvāyatanaviśeṣaṃ sarvalokābhibhutvena svacittavaśavartanādyatheṣṭālambananirmāṇapariṇāmanatādhiṣṭhānataḥ",
    "T06asmahsuu:5882": " kṛtsnāyatanaviśeṣaṃ sarvajñeyajñānāvyāghātataḥ [jñānavyāptaḥ] |",
    "T06asmahsuu:5883": " ata eva vimokṣādiguṇavipakṣamuktatvāt muktacittaḥ |",
    "T06asmahsuu:5884": " araṇāvibhāge ślokaḥ |",
    "T06asmahsuu:5885": " aśeṣaṃ sarvasattvānāṃ sarvakleśavināśaka |",
    "T06asmahsuu:5886": " kleśaprahāraka kliṣṭasānukrośa namo 'stute || Msa_20.45 ||",
    "T06asmahsuu:5887": " atrāraṇāviśeṣaṃ bhagavataḥ sarvasattvakleśavinayanādutpāditakleśeṣvapi ca tatkleśapratipakṣavidhānāt kliṣṭajanānukampayā saṃdarśayati |",
    "T06asmahsuu:5888": " anye hyaraṇāvihāriṇaḥ sattvānāṃ kasyacideva tadālambanasya kleśasyotpattipratyayamātraṃ pratiharanti",
    "T06asmahsuu:5889": " na tu kleśasaṃtānādapanayanti",
    "T06asmahsuu:5890": " praṇidhijñānaviśeṣe[vibhāge]ślokaḥ |",
    "T06asmahsuu:5891": " anābhoga nirāsaṅga avyāghāta samāhita |",
    "T06asmahsuu:5892": " sadaiva sarvapraśnānāṃ visarjaka namo 'stu te || Msa_20.46 ||",
    "T06asmahsuu:5893": " atra pañcabhirākāraiḥ praṇidhijñānaviśeṣaṃ bhagavataḥ saṃdarśayati |",
    "T06asmahsuu:5894": " anābhogasaṃmukhībhāvataḥ |",
    "T06asmahsuu:5895": " asaktisaṃmukhībhāvataḥ |",
    "T06asmahsuu:5896": " sarvajñeyāvyāghātataḥ",
    "T06asmahsuu:5897": " | sadā samāhitatvataḥ |",
    "T06asmahsuu:5898": " sarvasaṃśayacchedanataśca sattvānāṃ |",
    "T06asmahsuu:5899": " anye hi praṇidhijñānalābhino nānābhogān [bhogenā] praṇidhāya praṇidhījñānaṃ saṃmukhīkurvanti",
    "T06asmahsuu:5900": " na cāsaktaṃ samāpattipraveśāpekṣatvāt |",
    "T06asmahsuu:5901": " na cāvyāhataṃ pradeśajñānāt |",
    "T06asmahsuu:5902": " na ca sadā samāhitā bhavanti na ca sarvasaṃśayāṃśchindanti |",
    "T06asmahsuu:5903": " pratisaṃvidvibhāge ślokaḥ |",
    "T06asmahsuu:5904": " āśraye 'thāśrite deśye vākye jñāne ca deśike |",
    "T06asmahsuu:5905": " avyāhatamate nityaṃ sudeśika namo 'stute || Msa_20.47 ||",
    "T06asmahsuu:5906": " (MSA_Bagchi 177)",
    "T06asmahsuu:5907": " atra samāsato yacca deśyate yena ca deśyate tatra nityamavyāhatamatitvena bhagavataścatasraḥ pratisaṃvido deśitāḥ |",
    "T06asmahsuu:5908": " tatra dvayaṃ deśyate āśrayaśca dharmaḥ |",
    "T06asmahsuu:5909": " tadāśritaścārthaḥ |",
    "T06asmahsuu:5910": " dvayena deśyate vācā jñānena ca |",
    "T06asmahsuu:5911": " sudeśikatvena tāsāṃ karma saṃdarśitam |",
    "T06asmahsuu:5912": " abhijñāvibhāge ślokaḥ |",
    "T06asmahsuu:5913": " upetya vacanaisteṣāṃ carijña āgatau gatau |",
    "T06asmahsuu:5914": " niḥ sāre caiva sattvānāṃ svavavāda namo 'stu te || Msa_20.48 ||",
    "T06asmahsuu:5915": " atra ṣaḍbhirabhijñābhiḥ samyagavavādatvaṃ bhagavato darśitam |",
    "T06asmahsuu:5916": " upetya vineyasakāśamṛdhdyabhijñayā |",
    "T06asmahsuu:5917": " teṣāṃ bhāṣayā divyaśrotrābhijñayā cittacaritraṃ jñātvā cetaḥparyāyābhijñayā yathā pūrvāntādihagatiryathā cāparānte gatiryathā ca saṃsārānniḥ saraṇaṃ |",
    "T06asmahsuu:5918": " tatrāvavādaṃ dadātyavaśiṣṭābhistisṛbhirabhijñābhiryathākramam |",
    "T06asmahsuu:5919": " lakṣaṇānuvyañjanavibhāge ślokaḥ |",
    "T06asmahsuu:5920": " satpauruṣyaṃ prapadyante tvāṃ dṛṣṭvā sarvadehinaḥ |",
    "T06asmahsuu:5921": " dṛṣṭamātrātprasādasya vidhāyaka namo 'stu te || Msa_20.49 ||",
    "T06asmahsuu:5922": " atra lakṣaṇānuvyañjanānāṃ bhagavati mahāpuruṣatvasaṃpratyayena darśanamātrātpareṣāṃ prasādajanakatvaṃ karma saṃdarśitam |",
    "T06asmahsuu:5923": " pariśuddhivibhāge ślokaḥ |",
    "T06asmahsuu:5924": " ādanasthānasaṃtyāganirmāṇapariṇāmane |",
    "T06asmahsuu:5925": " samādhijñānavaśitāmanuprāpta namo 'stu te || Msa_20.50 ||",
    "T06asmahsuu:5926": " atra bhagavataścaturvidhayā vaśitayā sarvākāraścatasraḥ pariśuddhayaḥ paridīpitāḥ |",
    "T06asmahsuu:5927": " āśrayapariśuddhirātmabhāvasyādānasthānatyāgavaśitayā |",
    "T06asmahsuu:5928": " ālambanapariśuddhirnirmāṇapariṇāmanavaśitayā |",
    "T06asmahsuu:5929": " cittapariśuddhiḥ sarvākārasamādhivaśitayā |",
    "T06asmahsuu:5930": " prajñāpariśuddhiḥ sarvākārajñānavaśitayā |",
    "T06asmahsuu:5931": " balavibhāge ślokaḥ |",
    "T06asmahsuu:5932": " upāye śaraṇe śuddhau sattvānāṃ vipravādane |",
    "T06asmahsuu:5933": " mahāyāne ca niryāṇe mārabhañja namo 'stu te || Msa_20.51 ||",
    "T06asmahsuu:5934": " atra caturṣvartheṣu sattvānāṃ vipravādanāya māro yastadbhañjakatvena bhagavato daśānāṃ balānāṃ karma saṃdarśitaṃ |",
    "T06asmahsuu:5935": " yaduta sugatidurgatigamanādyupāyavipravādane |",
    "T06asmahsuu:5936": " aśaraṇe devādiṣu śaraṇavipravādane",
    "T06asmahsuu:5937": " | sāśravaśuddhimātreṇa śuddhivipravādane |",
    "T06asmahsuu:5938": " mahāyānaniryāṇavipravādane ca |",
    "T06asmahsuu:5939": " (MSA_Bagchi 178) sthānāsthānajñānabalena hi bhagavānprathame 'rthe",
    "T06asmahsuu:5940": " mārabhañjako veditavyaḥ |",
    "T06asmahsuu:5941": " karmavipākajñānabalena dvitīye |",
    "T06asmahsuu:5942": " dhyānavimokṣasamādhisamāpattijñānabalena tṛtīye |",
    "T06asmahsuu:5943": " indriyaparāparatvādijñānabalena caturthe |",
    "T06asmahsuu:5944": " hīnānīndriyādīni varjayitvā śreṣṭhasaṃniyojanāt |",
    "T06asmahsuu:5945": " vaiśāradyavibhāge ślokaḥ |",
    "T06asmahsuu:5946": " jñānaprahāṇaniryāṇavighnakārakadeśika |",
    "T06asmahsuu:5947": " svaparārthe 'nyatīrthyānāṃ nirādhṛṣya namo 'stu te || Msa_20.52 ||",
    "T06asmahsuu:5948": " atra jñānaprahāṇakārakatvena svārthe |",
    "T06asmahsuu:5949": " niryāṇavighnadeśikatvena ca parārthe |",
    "T06asmahsuu:5950": " nirādhṛṣyatvādanyatīrthyairbhagavato yathākramaṃ caturvidhaṃ vaiśāradyamudbhāvitam |",
    "T06asmahsuu:5951": " ārakṣasmṛtyupasthānavibhāge ślokaḥ |",
    "T06asmahsuu:5952": " vi[ni]gṛhyavaktā parṣatsu dvayasaṃkleśavarjita |",
    "T06asmahsuu:5953": " nirārakṣa asaṃmoṣa gaṇakarṣa namo 'stu te || Msa_20.53 ||",
    "T06asmahsuu:5954": " anena trīṇyarakṣāṇi trīṇi ca smṛtyupasthānāni bhagavataḥ paridīpitāni teṣāṃ ca karma gaṇaparipakarṣakatvaṃ",
    "T06asmahsuu:5955": " tairhi yathākramaṃ vi[ni]gṛhyavaktā",
    "T06asmahsuu:5956": " ca bhavati parṣatsu nirārakṣatvāt |",
    "T06asmahsuu:5957": " dvyasaṃkleśavarjitaścānunayapratighābhāvādasaṃmoṣatayā sadābhūya sthitasmṛtitvāt |",
    "T06asmahsuu:5958": " vāsanāsamuddhātavibhāge ślokaḥ |",
    "T06asmahsuu:5959": " cāre vihāre sarvatra nāstyasarvajñaceṣṭitaṃ |",
    "T06asmahsuu:5960": " sarvadā tava sarvajña bhūtārthika namo 'stu te || Msa_20.54 ||",
    "T06asmahsuu:5961": " anena cāre vihāre vā sarvatra sarvadā vāsarvajñaceṣṭitasyābhāvāt bhagavataḥ sarvakleśavāsanāsasuddhātaḥ paridīpitaḥ |",
    "T06asmahsuu:5962": " asarvajño hi kṣīṇakleśo 'pyasamuddhātitatvād vāsanāyā ekadā bhrāntena hastinā sārdhaṃ samāgacchati bhrāntena rathenetyevamādikamasarvajñaceṣṭitaṃ karoti |",
    "T06asmahsuu:5963": " yathoktaṃ māṇḍavyasūtre |",
    "T06asmahsuu:5964": " tacca bhagavato bhūtārthasarvajñatvaṃ[jñatvena]nāsti |",
    "T06asmahsuu:5965": " asaṃmoṣatāvibhāge ślokaḥ |",
    "T06asmahsuu:5966": " sarvasattvārthakṛtyeṣu kālaṃ tvaṃ nātivartase |",
    "T06asmahsuu:5967": " abandhyakṛtya satatamasaṃmoṣa namo 'stu te || Msa_20.55 ||",
    "T06asmahsuu:5968": " anena yasya sattvasya yo 'rthaḥ karaṇīyo yasminkāle tatkālānativartanāt",
    "T06asmahsuu:5969": " abandhyaṃ kṛtyaṃ sadā bhagavata ityasaṃmoṣadharmatvaṃ svabhāvataḥ karmataśca saṃdarśitam |",
    "T06asmahsuu:5970": " mahākaruṇāvibhāge ślokaḥ |",
    "T06asmahsuu:5971": " (MSA_Bagchi 179)",
    "T06asmahsuu:5972": " sarvalokamahorātraṃ ṣaṭkṛtvaḥ pratyavekṣase |",
    "T06asmahsuu:5973": " mahākaruṇayā yukta hitāśaya namo 'stu te || Msa_20.56 ||",
    "T06asmahsuu:5974": " atra mahākaruṇā bhagavataḥ karmataḥ svabhāvataśca paridīpitā |",
    "T06asmahsuu:5975": " mahākaruṇayā hi bhagavān ṣaṭkṛtvo rātrindivena lokaṃ pratyavekṣate ko hīyate ko vardhate ityevamādi",
    "T06asmahsuu:5976": " tadyogācca bhagavān sarvasattveṣu nityaṃ hitāśayaḥ |",
    "T06asmahsuu:5977": " āveṇikaguṇavibhāge ślokaḥ |",
    "T06asmahsuu:5978": " cāreṇādhigamenāpi jñānenāpi ca karmaṇā |",
    "T06asmahsuu:5979": " sarvaśrāvakapratyekabuddhottama namo 'stu te || Msa_20.57 ||",
    "T06asmahsuu:5980": " atra cārasaṃgṛhītaiḥ ṣaḍbhirāveṇikairbuddhadharmaiḥ |",
    "T06asmahsuu:5981": " adhigamasaṃgṛhītaiḥ ṣaḍbhiḥ |",
    "T06asmahsuu:5982": " jñānasaṃgṛhītaistribhiḥ |",
    "T06asmahsuu:5983": " karmasaṃgṛhītaiśca tribhiḥ |",
    "T06asmahsuu:5984": " tadanyasattvottamānāmapi śrāvakapratyekabuddhānāmantikāduttamatvena sarvasattvottamatvaṃ bhagavataḥ paridīpitaṃ |",
    "T06asmahsuu:5985": " tatra nāsti tathāgatasya skhalitaṃ |",
    "T06asmahsuu:5986": " nāsti ravitaṃ |",
    "T06asmahsuu:5987": " nāsti muṣitā smṛtiḥ |",
    "T06asmahsuu:5988": " nāstyasamāhitaṃ cittaṃ |",
    "T06asmahsuu:5989": " nāsti nānātvasaṃjñā |",
    "T06asmahsuu:5990": " nāstyapratisaṃkhyāyopekṣeti cārasaṃgṛhītāḥ ṣaḍāveṇikā buddhadharmā ye buddhasyaiva saṃvidyante nānyeṣāṃ |",
    "T06asmahsuu:5991": " nāsti chandaparihāṇirnāsti vīryasmṛtisamādhiprajñāvimuktiparihāṇirityadhigamasaṃgṛhītāḥ ṣaṭ",
    "T06asmahsuu:5992": " atīte",
    "T06asmahsuu:5993": " 'dhvani tathāgatasyāsaṅgamapratihataṃ jñānam |",
    "T06asmahsuu:5994": " anāgate pratyutpanne 'dhvani tathāgatasyāsaṅgamapratihataṃ jñānamiti jñānasaṃgṛhītāstrayaḥ",
    "T06asmahsuu:5995": " sarvaṃ tathāgatasya kāyakarma jñānapūrvaṃgamaṃ jñānānuparivarti |",
    "T06asmahsuu:5996": " sarvaṃ vākkarma sarvaṃ manaskarmeti karmasaṃgahītāstrayaḥ |",
    "T06asmahsuu:5997": " sarvākārajñatāvibhāge ślokaḥ |",
    "T06asmahsuu:5998": " tribhiḥ kāyairmahābodhiṃ sarvākārāmupāgata |",
    "T06asmahsuu:5999": " sarvatra sarvasattvānāṃ kāṅkṣāchida namo 'stu te || Msa_20.58 ||",
    "T06asmahsuu:6000": " anena tribhiśca kāyaiḥ sarvākārabodhyupagamatvāt sarvajñeyasarvākārajñānācca sarvākārajñatā bhagavataḥ paridīpitā |",
    "T06asmahsuu:6001": " trayaḥ kāyāḥ svābhāvikaḥ sāṃbhogiko nairmāṇikaśca |",
    "T06asmahsuu:6002": " sarvajñeyasarvākārajñānaṃ punaratra sarvasattvānāṃ devamanuṣyādīnāṃ sarvasaṃśayacchedena karmaṇā nirdiṣṭam |",
    "T06asmahsuu:6003": " pāramitāparipurivibhāge ślokaḥ |",
    "T06asmahsuu:6004": " niravagraha nirdoṣa niṣkāluṣyānavasthita |",
    "T06asmahsuu:6005": " āniṅkṣya sarvadharmeṣu niṣprapañca namo 'stu te || Msa_20.59 ||",
    "T06asmahsuu:6006": " (MSA_Bagchi 180)",
    "T06asmahsuu:6007": " anena sakalaṣaṭpāramitāvipakṣanirmuktatayā ṣaṭpāramitāparipūrirbhagavata udbhāvitā |",
    "T06asmahsuu:6008": " tatrānavagrahatvaṃ bhoganirāgrahatvādveditavyaṃ |",
    "T06asmahsuu:6009": " nirdoṣatvaṃ nirmalakāyādikarmatvāt |",
    "T06asmahsuu:6010": " niṣkāluṣyatvaṃ lokadharmaduḥkhābhyāṃ cittākaluṣīkaraṇāt |",
    "T06asmahsuu:6011": " anavasthitatvamalpāvaraṇa[vara]mātrādhigamānavasthānāt |",
    "T06asmahsuu:6012": " āniṅkṣyatvamavikṣepāt |",
    "T06asmahsuu:6013": " niṣprapañcatvaṃ sarvavikalpaprapañcāsamudācārāt |",
    "T06asmahsuu:6014": " buddhalakṣaṇavibhāge dvau ślokau |",
    "T06asmahsuu:6015": " niṣpannaparamārtho 'si sarvabhūmiviniḥsṛtaḥ |",
    "T06asmahsuu:6016": " sarvasattvāgratāṃ prāptaḥ sarvasattvavimocakaḥ || Msa_20.60 ||",
    "T06asmahsuu:6017": " akṣayairasamairyukto guṇairlokeṣu dṛśyase |",
    "T06asmahsuu:6018": " maṇḍaleṣvapyadṛśyaśca sarvathā devamānuṣaiḥ || Msa_20.61 ||",
    "T06asmahsuu:6019": " atra ṣaḍbhiḥ svabhāvahetuphalakarmayogavṛttyarthairbuddhalakṣaṇaṃ paridīpitaṃ |",
    "T06asmahsuu:6020": " tatra viśuddhā tathatā niṣpannaḥ paramārthaḥ |",
    "T06asmahsuu:6021": " sa ca buddhānāṃ svabhāvaḥ |",
    "T06asmahsuu:6022": " sarvabodhisattvabhūminiryātatvaṃ hetuḥ |",
    "T06asmahsuu:6023": " sarvasattvāgratāṃ prāptatvaṃ phalaṃ |",
    "T06asmahsuu:6024": " sarvasattvavimocakatvaṃ karma |",
    "T06asmahsuu:6025": " akṣayāsamaguṇayuktatvaṃ yogaḥ |",
    "T06asmahsuu:6026": " nānālokadhātuṣu dṛśyamānatā nirmāṇakāyena parṣanmaṇḍaleṣvapi dṛśyamānatā sāṃbhogikena kāyena",
    "T06asmahsuu:6027": " sarvathā |",
    "T06asmahsuu:6028": " cādṛśyamānatā dharmakāyeneti trividhā prabhedavṛttiriti |",
    "T06asmahsuu:6029": " || mahāyānasūtrālaṃkāreṣu vyavadātasamayamahābodhisattvabhāṣite caryāpratiṣṭhādhikāro nāmaikaviṃśatitamo 'dhikāraḥ ||",
    "T06asmahsuu:6030": " || samāptaśca mahāyānasūtrālaṃkāra iti ||"
}