{
    "XXbsu003_u:0": " Aparimitāyuḥ Sūtra evaṃ mayā śrutam /",
    "XXbsu003_u:1": " ekasmin samaye bhagavān śrāvastyāṃ viharatisma jetavane anāthapiṇḍadasyārāme mahatā bhikṣusaṅghena sārdham ardhatrayodaśarbhibhikṣuśataiḥ sambahulaiśca bodhisattvairmahāsattvaiḥ //",
    "XXbsu003_u:2": " tatra khalu bhagavān mañjuśrīyāṃ kumārabhūtām āmantrayate sma /",
    "XXbsu003_u:3": " asti mañjuśrīrūpariṣṭāyām aparimitāguṇasañcayo nāma lokadhātustatrāparimitāyurjñānasuviniścitatejorāja nāma tathāgato 'rhan",
    "XXbsu003_u:4": " samyaksambuddha eva hi tiṣṭhati dhriyate yāpayati sattvānāṃ ca dharmaṃ deśayati // 2 //",
    "XXbsu003_u:5": " śṛṇu mañjuśrīḥ kumārabhūtā, ime jambudvipakā manuṣyā alpāyuṣkā",
    "XXbsu003_u:6": " varṣaśatāyuṣas, teṣāṃ bahunyākālamaranāni nirdiṣṭāni /",
    "XXbsu003_u:7": " ye khalu mañjuśrīḥ sattvastasyāparimitāyuṣaḥ tathāgatasya guṇavarṇaparikīrtana nāma dharmaparyāyaṃ likhiṣyanti likhāpayiṣyanti nāmadheyamātram api śroṣyanti yāvat pustakagatām api kṛtvā gṛhe dhārayiṣyanti vācayiṣyanti puṣpadhūpagandhamālyavilepanacūrṇacīvarachatradhvajaghaṇṭāpatākābhiśca samantāt pūjābhiḥ pūjāyiṣyanti te parikṣiṇāyuṣaḥ punaraiva varṣaśatāyuṣo bhaviṣyanti /",
    "XXbsu003_u:8": " ye khalu punarmañjuśrīḥ sattvastasyāparimitāyurjñānasuviniścita tejorājasya tathāgatasya nāmoṣṭottaraśataṃ śroṣyanti dhārayiṣyanti vācayiṣyanti, teṣām",
    "XXbsu003_u:9": " āyurvadhayiṣyanti, ye parikṣiṇāyuṣaḥ sattvā nāmadheyaṃ śroṣyanti dhārayiṣyanti vācayiṣyanti teṣām apyāyurvivardhayiṣyati // 3 //",
    "XXbsu003_u:10": " tasmāttarhi mañjuśrīdirghāyuṣkatvaṃ prārthayitukāmaḥ kulaputrā vā kuladuhitaro vā tasyāparimitāyuṣastathāgatasya nāmāṣṭottaraśataṃ śroṣyanti likhiṣyanti teṣām ime guṇānusaṃsā bhaviṣyanti // 4 //",
    "XXbsu003_u:11": " om namo bhagavate aparimitāyurjñānasuviniścitatejorājāya tathāgatāyārhate samyaksambuddhāya, tadyathā, om puṇyamahāpuṇya aparimitāpuṇya",
    "XXbsu003_u:12": " aparimitāyupuṇya jñānasambhāropacite, om sarvasaṃskāra pariśuddhadharmate",
    "XXbsu003_u:13": " gagaṇasamudgate svabhāvapariśuddhe mahānayāparivāre svāhā // 5 //",
    "XXbsu003_u:14": " imāṃ mañjuśrīstathāgatasya nāmoṣṭottaraśataṃ ye kecil likhiṣyanti likhāpayiṣyanti pustakagatām api kṛtvā gṛhe dhārayiṣyanti vācayiṣyanti, te parikṣīṇāyuṣaḥ punaraiva varṣaśatāyuṣo bhaviṣyanti, itaścutvā aparimitāyuṣastathāgatasya buddhakṣetre upapadyante, aparimitāyuṣaśca bhaviṣyanti aparimitāguṇasañcaye lokadhātau // 6 //",
    "XXbsu003_u:15": " om namo bhagavate /",
    "XXbsu003_u:16": " tena khalu punaḥ samayena navanavatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 7 //",
    "XXbsu003_u:17": " om namo bhagavate /",
    "XXbsu003_u:18": " tena khalu punaḥ samayena caturaśītīnāṃ Buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 8 //",
    "XXbsu003_u:19": " om namo bhagavate /",
    "XXbsu003_u:20": " tena khalu punaḥ samayena saptasaptatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 9",
    "XXbsu003_u:21": " om namo bhagavate /",
    "XXbsu003_u:22": " tena khalu punaḥ samayena pañcaṣaṣṭīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 10 //",
    "XXbsu003_u:23": " om namo bhagavate /",
    "XXbsu003_u:24": " tena khalu punaḥ samayena pañcapañcaśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 11",
    "XXbsu003_u:25": " om namo bhagavate /",
    "XXbsu003_u:26": " tena khalu punaḥ samayena pañcacatvāriśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 12",
    "XXbsu003_u:27": " om namo bhagavate /",
    "XXbsu003_u:28": " tena khalu punaḥ samayena ṣaṭtriṃśatīnāṃ Buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 13 //",
    "XXbsu003_u:29": " om namo bhagavate /",
    "XXbsu003_u:30": " tena khalu punaḥ samayena pañcaviṃśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 14",
    "XXbsu003_u:31": " om namo bhagavate /",
    "XXbsu003_u:32": " tena khalu punaḥ samayena gaṅgānadīvālukopamānāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 15",
    "XXbsu003_u:33": " om namo bhagavate /",
    "XXbsu003_u:34": " ya idam aparimitāyuḥ sūtraṃ likhiṣyati likhāpayiṣyati sa na kadācinnarakeṣūpapadyate na tīryagyonau na yamaloke na akṣaṇeṣu ca kadācid api upapasyate /",
    "XXbsu003_u:35": " yatra yatra janmanyupapadyate, tatra tatra sarvatra jātau jātau jātismaro bhaviṣyanti // om namo bhagavate /",
    "XXbsu003_u:36": " ya idam aparimitāyuḥ sūtraṃ likhiṣyati likhāpayiṣyati tena caturaśītidharmaskandhasahasrāṇi likhāpitāni bhaviṣyanti // 18 //",
    "XXbsu003_u:37": " om namo bhagavate /",
    "XXbsu003_u:38": " ya idam aparimitāyuḥ sūtraṃ likhiṣyati likhāpayiṣyati tena caturaśītidharmarājikāsahasrāṇi kārāpitāni pratiṣṭhāpitāni bhaviṣyanti // 19 //",
    "XXbsu003_u:39": " om namo bhagavate /",
    "XXbsu003_u:40": " ya idam aparimitāyuḥ sūtraṃ likhiṣyati likhāpayiṣyati tasya pañcānantaryāṇi karmāvaraṇāni parikṣayaṃ gacchanti // 20 //",
    "XXbsu003_u:41": " om namo bhagavate /",
    "XXbsu003_u:42": " ya idam aparimitāyuḥ sūtraṃ likhiṣyati likhāpayiṣyati,",
    "XXbsu003_u:43": " tasya na māro na mārakāyikā na yakṣa na rākṣasā nākālamṛtyurevatāraṃ lapsyante // 22 //",
    "XXbsu003_u:44": " om namo bhagavate /",
    "XXbsu003_u:45": " ya idam aparimitāyuḥ sūtraṃ likhiṣyati likhāpayiṣyati,",
    "XXbsu003_u:46": " tasya maraṇakālasamaye navanavatayo buddhakoṭyaḥ sammukhaṃ darśanaṃ",
    "XXbsu003_u:47": " dāsyanti, buddhasahasraṃ hastena hastaṃ tasyopanāmayanti,",
    "XXbsu003_u:48": " Buddhakṣetrādbuddhakṣetraṃ saṅkrāmati, nātra kāṅkṣā na vicikitsā na vimātirutpādayitavyā om namo bhagavate /",
    "XXbsu003_u:49": " ya idam aparimitāyuḥ sūtraṃ likhiṣyati likhāpayiṣyati,",
    "XXbsu003_u:50": " tasya catvāro mahārājānaḥ pṛṣṭhataḥ pṛṣṭhataḥ samanubaddha rakṣāvaraṇaguptiṃ kariṣyanti // om namo bhagavate /",
    "XXbsu003_u:51": " ya idam aparimitāyuḥ sūtraṃ likhiṣyati likhāpayiṣyati sa sukhāvatyāṃ lokadhātau amitābhasya tathāgatasya buddhakṣetre upapadyate",
    "XXbsu003_u:52": " om namo bhagavate /",
    "XXbsu003_u:53": " ya idam aparimitāyuḥ sūtraṃ likhiṣyati likhāpayiṣyati,",
    "XXbsu003_u:54": " sa pṛthivīpradeśaḥ caityabhūto vandanīyaśca bhaviṣyati /",
    "XXbsu003_u:55": " yeṣāṃ tiryagyonigatānāṃ mṛgapakṣīnāṃ karṇapuṭe nipatiṣyati te sarve anuttarāyāṃ samyak sambodhau abhisambodhim abhisambhotsyante // 26 //",
    "XXbsu003_u:56": " om namo bhagavate /",
    "XXbsu003_u:57": " ya idam aparimitāyuḥ sūtraṃ likhiṣyati likhāpayiṣyati tasya strībhāvo na kadācid api bhaviṣyati om namo bhagavate /",
    "XXbsu003_u:58": " ya idam aparimitāyuḥ sūtraṃ dharmaparyāyam uddiśya ekam api kārṣāpaṇaṃ dānaṃ dāsyati, tena trisāhasramahāsāhasralokadhātuṃ saptaratnaparipūrṇaṃ kṛtvā dānaṃ dattaṃ bhavati // 28 //",
    "XXbsu003_u:59": " om namo bhagavate /",
    "XXbsu003_u:60": " ya idam dharmabhāṇakaṃ pūjayiṣyati, tena sakalasamāptaḥ saddharmaḥ pūjito bhavati // 29 //",
    "XXbsu003_u:61": " om namo bhagavate /",
    "XXbsu003_u:62": " yathā vipaśviśikhiviśvabhukrakucchandakanakamunikāśyapaśākyamuniprabhṛtīnāṃ tathāgatānāṃ saptaratnamayaḥ pūjāḥ kṛtvā tasya puṇyaskandhasya pramāṇaṃ śakyaṃ gaṇayituṃ, na tvāparimitāyuḥ sūtrasya puṇyaskandhasya pramāṇaṃ śakyaṃ gaṇayitum // 30 //",
    "XXbsu003_u:63": " om namo bhagavate /",
    "XXbsu003_u:64": " yathā sumeroḥ parvatarājasya samānāṃ ratnarāśiṃ kṛtvā dānaṃ dadyāt, tasya puṇyaskandhasya pramāṇaṃ śakyaṃ gaṇayituṃ, na tvāparimitāyuḥ sūtrasya puṇyaskandhasya pramāṇaṃ śakyaṃ gaṇayitum om namo bhagavate /",
    "XXbsu003_u:65": " yathā catvāro mahāsamudrā udakaparipūṇṇā bhaveyuḥ,",
    "XXbsu003_u:66": " tatra ekaikavinduṃ śakyaṃ gaṇayituṃ, na tvāparimitāyuḥ sūtrasya",
    "XXbsu003_u:67": " puṇyaskandhasya pramāṇaṃ śakyaṃ gaṇayitum // 32 //",
    "XXbsu003_u:68": " om namo bhagavate /",
    "XXbsu003_u:69": " ya idam aparimitāyuḥ sūtraṃ likhiṣyati likhāpayiṣyati saṃskṛtya pūjayiṣyati tena daśasu dikṣu sarvabuddhakṣetreṣu sarvatathāgatā vanditāḥ pūjitāśca bhaviṣyanti // 33 //",
    "XXbsu003_u:70": " om namo bhagavate /",
    "XXbsu003_u:71": " dānabalena samudgata buddho dānabalādhigatā narasiṃhaḥ /",
    "XXbsu003_u:72": " dānabalasya ca śrūyati śabda kāruṇikasya pure praviśantaṃ // 34 //",
    "XXbsu003_u:73": " śīlabalena samudgata buddho śīlabalādhigatā narasiṃhaḥ /",
    "XXbsu003_u:74": " śīlabalasya ca śrūyati śabda kāruṇikasya pure praviśantaṃ // 35 //",
    "XXbsu003_u:75": " kṣāntibalena samudgata buddho kṣāntibalādhigatā narasiṃhaḥ /",
    "XXbsu003_u:76": " kṣāntibalasya ca śrūyati śabda kāruṇikasya pure praviśantaṃ // 36 //",
    "XXbsu003_u:77": " vīryabalena samudgata buddho vīryābalādhigatā narasiṃhaḥ /",
    "XXbsu003_u:78": " vīryabalasya ca śrūyati śabda kāruṇikasya pure praviśantaṃ // 37 //",
    "XXbsu003_u:79": " dhyānabalena samudgata buddho dhyānabalādhigatā narasiṃhaḥ /",
    "XXbsu003_u:80": " dhyānabalasya ca śrūyati śabda kāruṇikasya pure praviśantaṃ // 38 //",
    "XXbsu003_u:81": " prajñābalena samudgata buddho prajñābalādhigatā narasiṃhaḥ /",
    "XXbsu003_u:82": " prajñābalasya ca śrūyati śabda kāruṇikasya pure praviśantaṃ // 39 //",
    "XXbsu003_u:83": " om namo bhagavate /",
    "XXbsu003_u:84": " idam vocadbhagavān āttamanaste ca bhikṣavaste ca bodhisattva mahāsattvaḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandanam iti //"
}