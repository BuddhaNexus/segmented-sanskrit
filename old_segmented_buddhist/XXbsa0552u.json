{
    "XXbsa0552u:0": " Kṣaṇabhaṅgasiddhiḥ /",
    "XXbsa0552u:1": " namaḥ samantabhadrāya /",
    "XXbsa0552u:2": " ākṣiptavyatirekā ya vyāptiranvayarūpiṇī /",
    "XXbsa0552u:3": " sādharmmyavati dṛṣṭānte sattvahetorihocyate //",
    "XXbsa0552u:4": " yat sat tat kṣaṇikaṃ yathā ghaṭaḥ santaścāmī vivādāspadībhūtāḥ padārthā iti /",
    "XXbsa0552u:5": " hetoḥ parokṣārthapratipādakatvaṃ hetvābhāsatvaśaṅkānirākaraṇamantareṇa na śakyate pratipādayituṃ",
    "XXbsa0552u:6": " hetvābhāsāśca asidvavirudvānaikāntikabhedena trividhāḥ /",
    "XXbsa0552u:7": " tatra na tāvadayamasidvo hetuḥ /",
    "XXbsa0552u:8": " yadi nāma darśane darśane nānāprakāraṃ sattvalakṣaṇamuktamāste, arthakriyākāritvaṃ, sattāsamavāyaḥ,",
    "XXbsa0552u:9": " svarūpasattvaṃ, utpādavyayaghrauvyayogitvaṃ pramāṇaviṣayatvaṃ,",
    "XXbsa0552u:10": " sadupalambhapramāṇagocaratvaṃ vyapadeśaviṣayatvamityādi, tathāpi kimanena aprastutena idānīmeva niṣṭaṅkitena /",
    "XXbsa0552u:11": " yadeva hi pramāṇato nirūpyamāṇaṃ padārthānāṃ sattvamupapannaṃ bhaviṣyati; tadeva vayamapi svīkariṣyāmaḥ /",
    "XXbsa0552u:12": " kevalaṃ yadetadarthakriyākāritvaṃ sarvvajanaprasidvamāste; tat khalvatra sattvaśabdenābhisandhāya sādhanatvenopāttaṃ /",
    "XXbsa0552u:13": " tacca yathāyogaṃ pratyakṣānumānapramāṇaprasidvasadbhāveṣu bhāveṣu pakṣīkṛteṣu pratyakṣādinā pramāṇena pratītamiti na svarūpeṇāśrayadvāreṇa vāsidvasambhāvanāpi //",
    "XXbsa0552u:14": " nāpi viruddhaḥ /",
    "XXbsa0552u:15": " sapakṣīkṛte ghaṭe sadbhāvāt /",
    "XXbsa0552u:16": " nanu kathamasya sapakṣatvaṃ, pakṣavadatrāpi kṣaṇabhaṅgāsiddheḥ /",
    "XXbsa0552u:17": " nahyasya pratyakṣata kṣaṇabhaṅgasiddhiḥ /",
    "XXbsa0552u:18": " tathātvenāniścayāt /",
    "XXbsa0552u:19": " nāpi sattvānumānataḥ /",
    "XXbsa0552u:20": " punarnidarśanāntarāpekṣāyāmanavasthāprasaṅgāt /",
    "XXbsa0552u:21": " na cānyadanumānamasti /",
    "XXbsa0552u:22": " sambhave vā tenaiva pakṣe 'pi kṣaṇabhaṅgasidveralaṃ sattānumāneneti cet /",
    "XXbsa0552u:23": " ucyate /",
    "XXbsa0552u:24": " anumānāntarameva prasaṅgaprasaṅgaviparyyayātmakaṃ ghaṭe kṣaṇabhaṅgaprasādhakaṃ pramāṇāntaramasti, tathā ghaṭo varttamānakṣaṇe",
    "XXbsa0552u:25": " tāvat ekāmarthakriyāṃ karoti /",
    "XXbsa0552u:26": " atītānāgatakṣaṇayorapi kiṃ tāme vārthakriyāṃ kuryādanyāṃ vā, navā kāmapi kriyāmiti trayaḥ pakṣāḥ /",
    "XXbsa0552u:27": " nātra prathamapakṣo yuktaḥ kṛtasya karaṇāyogāt /",
    "XXbsa0552u:28": " atha dvitīyo 'bhyupagamyate",
    "XXbsa0552u:29": " tadidamatra vicāryyatām /",
    "XXbsa0552u:30": " yadā ghaṭo varttamānakṣaṇabhāvi kāryyaṃ karoti tadā kimatītānāgatakṣaṇabhāvinyapi kāryye śakto 'śakto vā /",
    "XXbsa0552u:31": " yadi śaktastadā varttamānakṣaṇabhāvikāryyavat atītānāgatakṣaṇabhāvyapi kāryyaṃ kuryyāt tatrāpi śaktatvāt śaktasya kṣepāyogāt /",
    "XXbsa0552u:32": " anyathā varttamānakṣaṇabhāvino 'pi kāryyasyākaraṇaprasaṅgāt pūrvvāparakālayorapi śaktatvenāviśeṣāt, samarthasya ca sahakāryyapekṣāyā ayogāt /",
    "XXbsa0552u:33": " athāśaktastadā ekatra kāryye śaktāśaktatvaviruddhadharmmādhyāsāt kṣaṇavidhvaṃso ghaṭasya durvvāraprasaraḥ syāt /",
    "XXbsa0552u:34": " nāpi tṛtīyaḥ pakṣaḥ saṅgacchate śaktasvabhāvānuvṛttereva /",
    "XXbsa0552u:35": " yadā hi śaktasya svabhāvasya vilambo 'pyasahyastadā dūrītsāritamakaraṇam /",
    "XXbsa0552u:36": " anyathā vārttamānikasyāpi kāryyasyākaraṇaṃ syāt ityuktaṃ /",
    "XXbsa0552u:37": " tasmād yad yadā",
    "XXbsa0552u:38": " yajjananavyavahārapātraṃ, tattadā tat kuryyāt /",
    "XXbsa0552u:39": " akurvvacca na jananavyavahārabhājanam /",
    "XXbsa0552u:40": " tadevamekatra kāryye samarthetarasvabhāvatayā pratikṣaṇaṃ bhedāt ghaṭasya sapakṣatvamakṣatam",
    "XXbsa0552u:41": " atra prayogaḥ /",
    "XXbsa0552u:42": " yad yadā yajjananavyavahārayogyaṃ tattadā tajjanayatyeva /",
    "XXbsa0552u:43": " yathā antyā kāraṇasāmagrī svakāryyaṃ /",
    "XXbsa0552u:44": " atītānāgatakṣaṇabhāvikāryyajananavyavahārayogyaścāyaṃ ghaṭo varttamānakṣaṇabhāvikāryyakaraṇakāle sakalakriyātikramakāle 'pīti",
    "XXbsa0552u:45": " svabhāvahetuprasaṅgaḥ /",
    "XXbsa0552u:46": " asya ca dvitīyādikṣaṇabhāvikāryyakaraṇavyavahāragocaratvasya prasaṅgasādhanasya vārttamānikakāryyakaraṇakāle sakalakriyātikramakāle ca ghaṭe dharmmiṇi parābhyupagamamātrataḥ sidvatvāt asidvistāvadasambhavinī nāpi virudvatā,",
    "XXbsa0552u:47": " sapakṣe antyakāraṇasāmagryāṃ sadbhāvasambhavāt /",
    "XXbsa0552u:48": " nanvayaṃ sādhāraṇānaikāntiko hetuḥ /",
    "XXbsa0552u:49": " sākṣādajanake 'pi",
    "XXbsa0552u:50": " kuśūlādyavasthitavījādau vipakṣe samarthavyavahāragocaratvasya sādhanasya darśanāditi cet",
    "XXbsa0552u:51": " na /",
    "XXbsa0552u:52": " dvividho hi samarthavyavahāraḥ pāramārthikaḥ aupacārikaśca /",
    "XXbsa0552u:53": " tatra yatpāramārthikam jananaprayuktaṃ jananavyavahāragocaratvaṃ tadiha sādhanatvenopāttaṃ",
    "XXbsa0552u:54": " tasya ca kuśūlādyavasthita vījādau kāraṇakāraṇatvāt aupacārikajananavyavahāraviṣayabhūte sambhavābhāvāt kutaḥ sādhāraṇānaikāntikatā /",
    "XXbsa0552u:55": " na cāsya sandigdhavyatirekitā viparyyaye bādhakapramāṇasadbhāvāt /",
    "XXbsa0552u:56": " tathāhīdaṃ jananavyavahāragocaratvaṃ niyataviṣayatvena vyāptamiti sarvvajanānubhavasiddham",
    "XXbsa0552u:57": " na cedaṃ nirnimittaṃ /",
    "XXbsa0552u:58": " deśakālasvabhāvaniyamābhāvaprasaṅgāt /",
    "XXbsa0552u:59": " na ca jananādanyannimittamupalabhyate /",
    "XXbsa0552u:60": " tadanvayavyatirekānuvidhānadarśanāt /",
    "XXbsa0552u:61": " yadi ca jananamantareṇāpi jananavyavahāragocaratvaṃ syāt tadā sarvvasya sarvvatra jananavyavahāra ityaniyamaḥ syāt /",
    "XXbsa0552u:62": " niyataścāyaṃ pratītaḥ /",
    "XXbsa0552u:63": " tato jananābhāve vipakṣe niyataviṣayatvasya vyāpakasya nivṛttau nivarttamānaṃ jananavyavahāragocaratvaṃ janana eva viśrāmyatīti vyāptisidveranavadyo hetuḥ /",
    "XXbsa0552u:64": " na caiṣa ghaṭo varttamānakāryyakaraṇakṣaṇe sakalakriyātikramaṇe ca atītānāgatakṣaṇabhāvikāryyaṃ janayati /",
    "XXbsa0552u:65": " tato na jananavyavahārayogyaḥ /",
    "XXbsa0552u:66": " sarvvaḥ prasaṅgaḥ prasaṅgaviparyyayaniṣṭha iti nyāyāt /",
    "XXbsa0552u:67": " atrāpi prayogaḥ /",
    "XXbsa0552u:68": " yadyadā yanna karoti /",
    "XXbsa0552u:69": " tattadā tatra samarthavyavahārayogyaṃ yathā śālyaṅkuramakurvvan kodravaḥ śālyaṅkure /",
    "XXbsa0552u:70": " na karoti caiṣa ghaṭo varttamānakṣaṇabhāvikāryyakaraṇakāle sakalakriyātikramakāle cātītānāgatakṣaṇabhāvikāryyamiti vyāpakānupalabdhirbhinatti samarthakṣaṇādasamarthakṣaṇam /",
    "XXbsa0552u:71": " atrāpyasiddhirnāsti varttamānakṣaṇabhāvikāryyakaraṇakāle sakalakriyātikramakāle ca atītānāgatakṣaṇabhāvikāryyakaraṇasyāyogāt",
    "XXbsa0552u:72": " nāpi virodhaḥ sapakṣe bhāvāt /",
    "XXbsa0552u:73": " na cānaikāntikatā pūrvvoktena nyāyena samartha vyavahāragocaratvajanakatvayovidhibhūtayoḥ sarvvopasaṃhāravatyā vyāpteḥ prasādhanāt /",
    "XXbsa0552u:74": " yatpunaratroktaṃ yadyadā yanna karoti na tattadā tatra samarthamityatra kaḥ karotyarthaḥ /",
    "XXbsa0552u:75": " kiṃ kāraṇatvaṃ? tatkāryyotpādānuguṇasahakārisākalyaṃ?",
    "XXbsa0552u:76": " āhosvit kāryyāvyabhicāraḥ? kāryyasambandho veti? tatra kāraṇatvameva karotyarthaḥ /",
    "XXbsa0552u:77": " tataḥ pakṣāntarabhāvino doṣā anabhyupagamapratihatāḥ /",
    "XXbsa0552u:78": " na cātrapakṣe kāraṇatvasāmarthyayoḥ paryyāyatvena vyāpakānupalambhasya sādhyāviśiṣṭatvamabhidhātumucitaṃ",
    "XXbsa0552u:79": " samarthavyavahāragocaratvābhāvasya sādhyatvāt /",
    "XXbsa0552u:80": " kāraṇatvasamarthavyavahāragocaratvayośca bṛkṣaśiṃśapayoriva vyāvṛttibhedo 'stītyanavasara eva evaṃvidhasya kṣudrapralāpasya /",
    "XXbsa0552u:81": " tadevaṃ prasaṅgaprasaṅgaviparyyayahetudvayabalato ghaṭe dṛṣṭānte kṣaṇabhaṅgaḥ siddhaḥ /",
    "XXbsa0552u:82": " tatkathaṃ sattvādanyadanumānaṃ dṛṣṭānte kṣaṇabhaṅgasādhakam /",
    "XXbsa0552u:83": " nāstītyucyate /",
    "XXbsa0552u:84": " na caivaṃ sattvahetorvaiyarthyaṃ /",
    "XXbsa0552u:85": " dṛṣṭāntamātra eva prasaṅgaprasaṅgaviparyyayābhyāṃ kṣaṇabhaṅgaprasādhanāt nanvābhyāmeva pakṣe",
    "XXbsa0552u:86": " 'pi kṣaṇabhaṅgasiddhirastviti cet /",
    "XXbsa0552u:87": " astu ko doṣaḥ /",
    "XXbsa0552u:88": " yo hi pratipattā prativastu yadyadā yajjananavyavahārayogyaṃ tattadā tajjanayatītyā dikamupanyasituṃ analasastasya tata eva kṣaṇabhaṅgasiddhiḥ /",
    "XXbsa0552u:89": " yastu prativastu tannyāyopanyāsaprayāsabhīruḥ sa ttvekatradharmmiṇi yadyadā yajjananavyavahārayogyaṃ tattadā tajjanayatītyādinyāyena sattvamātramasthairyyavyāptamavadhāryyasattvādevānyatra kṣaṇikatvamavagacchatīti kathamapramattovaiyarthyamasyācakṣīta tadevamekārthakāriṇo ghaṭasya dvitīyādikṣaṇabhāvikāryyāpekṣayā samarthetarasvabhāvavirudvadharmmā dhyāsāt bheda eveti kṣaṇabhaṅgatayā sapakṣatāmāvahati ghaṭe sattveheturupalabhyamāno na virudvaḥ /",
    "XXbsa0552u:90": " na cāya manaikāntikaḥ /",
    "XXbsa0552u:91": " atraiva sādharmmyavati dṛṣṭānte sarvvopasaṃhāravatyā vyāpteḥ prasādhanāt /",
    "XXbsa0552u:92": " nanu viparyyaye bādhakapramāṇabalābdyāptisiddhistasya copanyāsavārttāpi nāsti tatkathaṃ vyāptiḥ prasādhiteti cet /",
    "XXbsa0552u:93": " tadetat taralatarabuddhivilasitaṃ /",
    "XXbsa0552u:94": " tathā hi uktametat varttamānakṣaṇabhāvikāryyakaraṇakāle atītānāgatakṣaṇabhāvikāryye",
    "XXbsa0552u:95": " 'pi ghaṭasya śaktisambhave tadānīmevaitat karaṇamakaraṇe ca śaktāśaktasvabhāvatayā pratikṣaṇaṃ bheda iti kṣaṇikatvena vyāptaiva sā arthakriyāśaktiḥ /",
    "XXbsa0552u:96": " nanvevaṃ anvayamātramastu vipakṣāt punarekāntena vyāvṛttiriti kuto labhyamiti cet, vyāptisiddhereva",
    "XXbsa0552u:97": " byatirekasandehe vyāptisiddhireva kathamiti cet, na dvividhā hi vyāptisiddhiranvayarūpā ca karttṛdharmmaḥ /",
    "XXbsa0552u:98": " sādhanadharmmavati dharmmiṇi sādhyadharmmasyāvaśyambhāvo yaḥ /",
    "XXbsa0552u:99": " vyatirekarūpā ca karmmadharmmaḥ sādhyābhāve sādhanasyāvaśyamabhāvo yaḥ /",
    "XXbsa0552u:100": " enayoścaikatarapratītiniyamena dvitīyapratītimākṣipati /",
    "XXbsa0552u:101": " anyathā, ekasyāḥ eva siddhaḥ /",
    "XXbsa0552u:102": " tasmād /",
    "XXbsa0552u:103": " yathā viparyyaye bādhakapramāṇabalāt niyamavati vyatireke siddhe anvayaviṣayaḥ saṃśayaḥ pūrvvaṃ sthito 'pi",
    "XXbsa0552u:104": " paścātparigalati /",
    "XXbsa0552u:105": " tato 'nvayaprasādhanārthaṃ na pṛthaksādhanamucyate /",
    "XXbsa0552u:106": " tathā prasaṅgatadviparyyayahetudvayabalato niyamavatyanvaye siddhe vyatirekaviṣaye pūrvvaṃ sthito 'pi sandehaḥ paścātparigalatyeva /",
    "XXbsa0552u:107": " na ca vyatirekasādhakamanyat pramāṇaṃ vyaktavyam /",
    "XXbsa0552u:108": " tataśca sādhyābhāve sādhanasyaikāntiko vyatirekaḥ /",
    "XXbsa0552u:109": " sādhane sati sādhyasyāvaśyamanvayo veti na kaścidarthabhedaḥ tadevaṃ viparyyayabādhakapramāṇamantareṇāpi prasaṅgaprasaṅgaviparyyayahetudvayabalāt anvayarūpavyāptisidvau sattvahetoranaikāntikasyābhāvādataḥ sādhanāt kṣaṇabhaṅgasidviranavadyeti /",
    "XXbsa0552u:110": " nanu ca sādhanamidamasidvaṃ, na hi kāraṇabudhyā kāryyaṃ gṛhyate /",
    "XXbsa0552u:111": " tasya bhāvitvāt /",
    "XXbsa0552u:112": " na ca kāryyabudhyā kāraṇam /",
    "XXbsa0552u:113": " tasyātītatvāt /",
    "XXbsa0552u:114": " na ca varttamānagrāhiṇā jñānena atītānāgatayorgrahaṇamatiprasaṅgāt /",
    "XXbsa0552u:115": " na ca pūrvvāparayoḥ kālayorekaḥ pratisandhātāsti kṣaṇabhaṅgabhaṅgaprasaṅgāt /",
    "XXbsa0552u:116": " kāraṇābhāve tu kāryyābhāvapratītiḥ svasambedanavādino manorathasyāpyaviṣayaḥ /",
    "XXbsa0552u:117": " na ca pūrbbotarakālayoḥ sambittī tābhyāṃ vāsanā tayā ca hetuphalāvasāyī vikalpa iti yuktaṃ",
    "XXbsa0552u:118": " sa hi vikalpo gṛhītānusandhāyako 'tadrūpasamāropako vā na prathamaḥ pakṣaḥ /",
    "XXbsa0552u:119": " ekasya pratisandhāturabhāve pūrvvāparagrahaṇayorayogāt /",
    "XXbsa0552u:120": " vikalpavāsanāyā evābhāvāt /",
    "XXbsa0552u:121": " nāpi dvitīyaḥ; marīcikāyāmapi jalavijñānaprāmāṇyaprasaṅgāt /",
    "XXbsa0552u:122": " tadevamanvayavyatirekayorapratipatterarthakriyālakṣaṇam sattvamasidvamiti //",
    "XXbsa0552u:123": " kiñca prakārāntarādapīdaṃ sādhanamasidvaṃ /",
    "XXbsa0552u:124": " tathā hi vījādīnāṃ sāmarthyaṃ vījādijñānāt kāryyādaṅkurādervā niścetavyaṃ /",
    "XXbsa0552u:125": " kāryyatvañca vastutvasidvau sidhyati, vastutvañca kāryyāntarāt /",
    "XXbsa0552u:126": " kāryyāntarasyāpi kāryyatvaṃ vastutvasidvau /",
    "XXbsa0552u:127": " tadvastutvañca tadaparakāryyāntarādityanavasthā /",
    "XXbsa0552u:128": " athānavasthābhayāt paryyante kāryyāntaraṃ nāpekṣate, tadā tenaiva pūrvveṣāmasattvaprasaṅgāt naikasyāpyarthakriyāsāmarthyaṃ sidhyati /",
    "XXbsa0552u:129": " nanu kāryyatvasattvayorbhinnavyāvṛttikatvāt /",
    "XXbsa0552u:130": " sattāsidvāvapi kāryyatvasidvau kā kṣatiriti cet /",
    "XXbsa0552u:131": " tadasaṅgatam, satyapi kāryyatvasattvayorvyāvṛttibhede sattvasidvau kutaḥ kāryyatvasiddhiḥ",
    "XXbsa0552u:132": " kāryyatvaṃ hyabhūtvābhāvitvaṃ,",
    "XXbsa0552u:133": " bhavanañca sattā /",
    "XXbsa0552u:134": " sattā ca saugatānāṃ sāmarthyameva /",
    "XXbsa0552u:135": " tataśca sāmarthyasandehe bhavatītyeva vaktumaśakyaṃ kathamabhūtvābhāvitvaṃ kāryyatvaṃ setsyati",
    "XXbsa0552u:136": " apekṣitaparavyāpāratvaṃ kāryyatvamityapi nāsato dharmmaḥ sattvañca sāmarthyaṃ tacca sandigdhamiti kutaḥ kāryyasiddhiḥ /",
    "XXbsa0552u:137": " tadasidvau pūrvvasya sāmarthyaṃ na sidhyatīti sandigdhāsidvo hetuḥ /",
    "XXbsa0552u:138": " tathā virudvo 'pyayaṃ, tathā hi kṣaṇikatve sati na tāvat",
    "XXbsa0552u:139": " ajātasyānanvayanirudvasya vā kāryyārambhakatvaṃ sambhavati /",
    "XXbsa0552u:140": " na ca nispannasya tāvān kṣaṇo 'sti yamupādāya kasmaicit kāryyāya vyāpāryyet /",
    "XXbsa0552u:141": " ataḥ kṣaṇikapakṣa eva arthakriyānupapattervirūdvatā /",
    "XXbsa0552u:142": " athavā vikalpena yadupanīyate, tatsarvvamavastu, tataśca vastvātmake kṣaṇikatve sādhye",
    "XXbsa0552u:143": " 'vastūpasthāpayannanumānavikalpo virudvaḥ /",
    "XXbsa0552u:144": " yadvā, sarvvasyaiva hetoḥ kṣaṇikatve sādhye virudvatvaṃ deśakālāntarānanugame sādhyasādhanabhāvābhāvāt anugame ca nānākālamekamakṣaṇikaṃ kṣaṇikatvena",
    "XXbsa0552u:145": " virudhyata iti /",
    "XXbsa0552u:146": " anaikāntiko 'pyayaṃ sattvasthairyyayorvirodhābhāvāditi /",
    "XXbsa0552u:147": " pratrocyate /",
    "XXbsa0552u:148": " yattāvaduktaṃ sāmarthyaṃ na pratīyata iti /",
    "XXbsa0552u:149": " tat kiṃ sarvvathaiva na pratīyate /",
    "XXbsa0552u:150": " kṣaṇabhaṅgapakṣe vā /",
    "XXbsa0552u:151": " prathamapakṣe sakalakārakajñāpakahetucakrocchedāt mukhaspandanamātrasyāpyakaraṇaprasaṅgaḥ",
    "XXbsa0552u:152": " anyathā yenaiva vacanena sāmarthyaṃ nāstīti pratipādyate tasyaiva tat pratipādanasāmarthyamavyāhatamāyātam",
    "XXbsa0552u:153": " tasmāt paramapuruṣārthasamīhayā vastutattvanirūpaṇapravṛttasya śaktisvīkārapūrvvakaiva pravṛttiḥ",
    "XXbsa0552u:154": " tadasvīkāre tu na kaścit kvacit pravartteteti nirīhaṃ jagajjāyate /",
    "XXbsa0552u:155": " atha dvitīyaḥ pakṣaḥ /",
    "XXbsa0552u:156": " tadāsti tāvat sāmarthyapratītiḥ /",
    "XXbsa0552u:157": " sā ca kṣaṇikatve yadi nopapadyate tadā virudvaṃ vaktumucitaṃ, asidvamiti tu nyāyabhūṣaṇīyaḥ",
    "XXbsa0552u:158": " prāyovilāpaḥ /",
    "XXbsa0552u:159": " na ca satyapi kṣaṇikatve sāmarthyapratītivyāghātaḥ /",
    "XXbsa0552u:160": " tathāhi kāraṇajñānopādeyabhūtena kāryyagrāhiṇā jñānena tadarpitasaṃskāragarbheṇa asya bhāve asya bhāva iti anvayaniścayo janyate,",
    "XXbsa0552u:161": " tathā kāraṇāpekṣayā bhūtalakaivalyagrāhijñānopādeyabhūtena kāryyāpekṣayā bhūtalakaivalyagrāhiṇā jñānena tadarpitasaṃskāragarbhaṇa asyābhāve asyābhāva iti vyatirekaniścayo janyate /",
    "XXbsa0552u:162": " yadāhurguravaḥ /",
    "XXbsa0552u:163": " ekāvasāyasamanantarajātamanyavijñānamanvayavimarṣamupādadhāti /",
    "XXbsa0552u:164": " evaṃ tadekavirahānubhavodbhavānyavyāvṛttadhīḥ prathayati vyatirekabuddhiṃ",
    "XXbsa0552u:165": " evaṃ sati gṛhītānusandhāyake evāyaṃ vikalpaḥ /",
    "XXbsa0552u:166": " upādānopādeyabhūtakramipratyakṣadvayagṛhītānusandhānāt /",
    "XXbsa0552u:167": " yadāhālaṅkāraḥ /",
    "XXbsa0552u:168": " yadi nāmaikamadhyakṣaṃ na pūrvvāparavittimat /",
    "XXbsa0552u:169": " adhyakṣadvayasadbhāve prākparāvedanaṃ kathamiti /",
    "XXbsa0552u:170": " nāpi dvitīyo 'sidvaprabhedaḥ /",
    "XXbsa0552u:171": " sāmarthyaṃ hi sattvamiti saugatānāṃ sthitireṣā /",
    "XXbsa0552u:172": " na caitat prasādhanārthamasmākamidānīmeva prārambhaḥ; kintu yatra pramāṇapratīte vījādau vastubhūte dharmmiṇi pramāṇapratītaṃ sāmarthya tatra kṣaṇābhaṅga sādhanāya /",
    "XXbsa0552u:173": " tataścāṅkurādīnāṃ kāryyādaśanāt āhatyasāmarthyasandehe 'pi paṭupratyakṣaprasidvaṃ sanmātratvamavadhāryyameva",
    "XXbsa0552u:174": " anyathā na kvacidapi vastumātrasyāpi pratipattiḥ syāt /",
    "XXbsa0552u:175": " tasmācchāstrīyasattvalakṣaṇasandehe 'pi",
    "XXbsa0552u:176": " paṭupratyakṣavalāvalambitavastubhāve aṅkurādau kāryyatvamupalabhyamānaṃ vījādeḥ sāmarthyamupasthāpayatīti nāsidvidoṣāvakāśaḥ /",
    "XXbsa0552u:177": " nāpi kśaṇikatve sāmarthyakṣatiḥ, yato virudvatā syāt,",
    "XXbsa0552u:178": " kṣaṇikatvaniyataprāgbhāvitvalakṣaṇakāraṇatvayovirodhābhāvāt,",
    "XXbsa0552u:179": " kṣaṇamātrasthāyinyapi sāmarthyasambhavāditi nādimo virodhaḥ /",
    "XXbsa0552u:180": " nāpi dvitīyo virodhaprabhedaḥ /",
    "XXbsa0552u:181": " avastuno vastuno vā svākārasya grāhyatve 'pi,",
    "XXbsa0552u:182": " adhyavaseyavastvapekṣayaiva sarvvatra prāmāṇyapratipādanāt vastusvabhāvasyaiva kṣaṇikatvasidviriti kva virodhaḥ /",
    "XXbsa0552u:183": " yacca gṛhyate yaccādhyavasīyate te dve api anyanivṛttī na vastunī svalakṣaṇāvagāhitve abhilāpasaṃsargānupapatteriti cet /",
    "XXbsa0552u:184": " na /",
    "XXbsa0552u:185": " adhyavasāyasvarūpāparijñānāt agṛhīte 'pi vastuni mānasyādipravṛttikārakatvaṃ vikalpasyādhyavasāyitvaṃ, apratibhāse 'pi",
    "XXbsa0552u:186": " pravṛttiviṣayīkṛtatvamadhyavaseyatvam /",
    "XXbsa0552u:187": " etaccādhyavaseyatvaṃ svalakṣaṇasyaiva yujyate, nānyasya /",
    "XXbsa0552u:188": " arthakriyārthitvāt arthipravṛtteḥ /",
    "XXbsa0552u:189": " evañcādhyavasāye svalakṣaṇasyāsphuraṇameva /",
    "XXbsa0552u:190": " na ca tasyāsphuraṇe 'pi",
    "XXbsa0552u:191": " sarvvatrāviśeṣeṇa pravṛttyākṣepaprasaṅgaḥ, pratiniyatasāmagrīprasūtāt,",
    "XXbsa0552u:192": " pratiniyatasvākārāt, pratiniyataśaktiyogāt, pratiniyata evātadrūpaparāvṛtte apratīte 'pi pravṛttisāmarthyadarśanāt",
    "XXbsa0552u:193": " yathā sarvvasyāsattve 'pi vījādaṅkurasyaivotpattiḥ dṛṣṭasya niyatahetuphalabhāvasya pratikṣeptumaśakyatvāt",
    "XXbsa0552u:194": " paraṃ vāhyenārthena sati pratibandhe prāmāṇyamanyathātvaprāmāṇyamiti viśeṣaḥ /",
    "XXbsa0552u:195": " tathā tṛtīyo 'pi pakṣaḥ prayāsaphalaḥ /",
    "XXbsa0552u:196": " nānākālasyaikasya vastuno vastuto",
    "XXbsa0552u:197": " 'sambhavepyatadrūpaparāvṛttayoreva sādhyasādhanayoḥ pratyakṣeṇa vyāptigrahaṇāt /",
    "XXbsa0552u:198": " dvividho hi pratyakṣasya viṣayo grāhyo 'dhyavaseyaśca",
    "XXbsa0552u:199": " sakalātadrūpaparāvṛttaṃ vastumātraṃ sākṣādasphuraṇāt pratyakṣasya grāhyo viṣayo mā bhūt /",
    "XXbsa0552u:200": " tadekadeśagrahaṇe tu tanmātrayorvyāptiniścāyakavikalpajananādadhyavaseyo viṣayo bhavatyeva",
    "XXbsa0552u:201": " kṣaṇagrahaṇe santānaniścayavat /",
    "XXbsa0552u:202": " rūpamātragrahaṇe ghaṭaniścayavacca /",
    "XXbsa0552u:203": " anyathā sarvvānumānocchedaprasaṅgāt /",
    "XXbsa0552u:204": " tathā hi vyāptigrahaḥ sāmānyayoḥ,",
    "XXbsa0552u:205": " viśeṣayoḥ, sāmānyaviśiṣṭaviśeṣayo rviśeṣaviśiṣṭasāmānyayorveti vikalpāḥ /",
    "XXbsa0552u:206": " nādyo vikalpaḥ sāmānyasya vādhyatvāt /",
    "XXbsa0552u:207": " avādhyatve 'pyadṛśyatvāt /",
    "XXbsa0552u:208": " dṛśyatve",
    "XXbsa0552u:209": " 'pi puruṣārthānupayogitayā tasyānumeyatvāyogāt /",
    "XXbsa0552u:210": " nāpyanumitāt sāmānyāt viśeṣānumānam, sāmānyasarvvaviśeṣayorvakṣyamāṇanyāyena pratibandhapratipatterayogāt",
    "XXbsa0552u:211": " nāpi dvitīyo viśeṣasyānanugāmitvāt /",
    "XXbsa0552u:212": " antime tu vikalpadvaye sāmānyādhāratayā dṛṣṭa eva viśeṣaḥ sāmānyasya viśeṣyo viśeṣaṇaṃ vā karttavyaḥ /",
    "XXbsa0552u:213": " adṛṣṭa eva vā deśakālāntaravarttī /",
    "XXbsa0552u:214": " yadvā dṛṣṭādṛṣṭātmako deśakālāntarabartī atadrūpaparāvṛttaḥ sarvvo viśeṣaḥ /",
    "XXbsa0552u:215": " na prathamaḥ pakṣo 'nanugāmittvāt; nāpi dvitīyaḥ, adṛṣṭatvāt /",
    "XXbsa0552u:216": " na ca tṛtīyaḥ,",
    "XXbsa0552u:217": " prastutaikaviśeṣadarśane 'pi deśakālāntaravarttināmadarśanāt /",
    "XXbsa0552u:218": " atha teṣāṃ sarvveṣāmeva viśeṣāṇāṃ sadṛśatvāt /",
    "XXbsa0552u:219": " sadṛśasāmagrīprasūtatvāt sadṛśakāryyakāritvāditi prattyāsattyā, ekaviśeṣagrāhakaṃ pratyakṣamatadrūpaparāvṛttamātreniścayaṃ janayadatadrūpaparāvṛttaviśeṣamātrasya vyavasthāpakam /",
    "XXbsa0552u:220": " yathaikasāmagrīpratibadvarūpamātragrāhakaṃ pratyakṣaṃ ghaṭe niścayaṃ janayadghaṭagrāhakaṃ byavasthāpyate /",
    "XXbsa0552u:221": " anyathā ghaṭo 'pi ghaṭasantāno 'pi",
    "XXbsa0552u:222": " pratyakṣato na sidhyet sarvvātmanā grahaṇābhāvāt /",
    "XXbsa0552u:223": " tadekadeśagrahaṇantvatadrūpaparāvṛtte 'pyaviśiṣṭam /",
    "XXbsa0552u:224": " yadyevamanenaiva krameṇa sarvvasya viśeṣasya viśeṣaṇaviśeṣyabhāvavat vyāptipratipattirapyastu",
    "XXbsa0552u:225": " tat kimarthaṃ nānākālamekakṣaṇikamabhyupagantavyaṃ yena kṣaṇikatve sādhanasya virudvatvaṃ syāt iti na kaścidvirodhaprabhedaprasaṅgaḥ /",
    "XXbsa0552u:226": " na cāyamanekāntiko 'pi hetuḥ /",
    "XXbsa0552u:227": " pūrvvoktakrameṇa sādharmmyadṛṣṭānte prasaṅgaviparyyayahetubhyāmanvayarūpavyāpteḥ prasādhanāt",
    "XXbsa0552u:228": " nanu yadi prasaṅgaviparyyayahetudvayavalato ghaṭe dṛṣṭānte kṣaṇabhaṅgaḥ sidhyettadā sattvasya niyamena kṣaṇikatvena vyāptisidveranaikāntikatvaṃ na syāditi",
    "XXbsa0552u:229": " yuktam /",
    "XXbsa0552u:230": " kevala midamevāsambhavi /",
    "XXbsa0552u:231": " tathāhi śakto 'pi ghaṭaḥ kramisahakāryyapekṣayā kramikāryyaṃ kariṣyati /",
    "XXbsa0552u:232": " na caitad vaktavyaṃ samartho 'rthaḥ svarūpeṇa karoti /",
    "XXbsa0552u:233": " svarūpañca sarvvadāstītyanupakāriṇi sahakāriṇyapekṣā na yujyata iti, satyapi svarūpeṇa kārakatve sāmarthyābhāvātkathaṃ karoti, sahakārisākalyaṃ hi sāmarthyaṃ tadvaikalyañcāsāmarthyaṃ /",
    "XXbsa0552u:234": " na ca tayorāvirbhāvatirobhāvābhyāṃ tadvataḥ kācit kṣatiḥ /",
    "XXbsa0552u:235": " tasya tābhyāmanyatvāt /",
    "XXbsa0552u:236": " tasmādarthaḥ samartho 'pi",
    "XXbsa0552u:237": " syāt na ca karotīti sandigdhavyatirekaḥ prasaṅgahetuḥ /",
    "XXbsa0552u:238": " atrocyate /",
    "XXbsa0552u:239": " bhavatu tāvat sahakārisākalyameva sāmarthyaṃ /",
    "XXbsa0552u:240": " tathāpi so 'pi",
    "XXbsa0552u:241": " tāvadbhāvaḥ svarūpeṇa kārakaḥ /",
    "XXbsa0552u:242": " tasya ca yādṛśaścaramakṣaṇe",
    "XXbsa0552u:243": " 'kṣepakriyādharmmā svabhāvaḥ tādṛśa eva cet prathamakṣaṇe tadā tadāpi prasahya kurbbāṇo brahmaṇāpyanivāryyaḥ",
    "XXbsa0552u:244": " na ca so 'pyakṣepakriyādharmmā",
    "XXbsa0552u:245": " svabhāvaḥ sākalye sati jāto bhāvādbhinna evābhidhātuṃ śakyaḥ /",
    "XXbsa0552u:246": " bhāvasyākarttṛtvaprasaṅgāt /",
    "XXbsa0552u:247": " evaṃ yāvadyāvat dharmāntaraparikalpastāvattāvadudāsīno bhāvaḥ /",
    "XXbsa0552u:248": " tasmādyadrūpamādāya svarūpeṇāpi janayatītyucyate; tasya prāgapi bhāve kathamajaniḥ kadācit",
    "XXbsa0552u:249": " akṣepakriyāpratyanīkasvabhāvasya prācyasya paścādanuvṛttau kathaṃ kadācidapi kāryyasambhavaḥ",
    "XXbsa0552u:250": " nanu yadi sa evaikaḥ karttā syāt yuktametat /",
    "XXbsa0552u:251": " kintu sāmagrī janikā tataḥ sahakāryyantaravirahavelāyāṃ balīyaso 'pi na kāryyaprasava iti kimatra virudvaṃ /",
    "XXbsa0552u:252": " na hi bhāvaḥ svarūpeṇakarotīti svarūpeṇaiva karoti /",
    "XXbsa0552u:253": " sahakārisahitādeva tataḥ kāryyotpattidarśanāt /",
    "XXbsa0552u:254": " tasmādyāptivat kāryyakāraṇabhāvo 'pi, ekatrānyayogabyavacchedena anyatrāyogavyavacchedena nāvabodvavyaḥ, tathaiva laukikaparīkṣakāṇāṃ sampratipatteriti /",
    "XXbsa0552u:255": " atrocyate /",
    "XXbsa0552u:256": " yadā militāḥ santaḥ kāryyaṃ kurvvate tadaikārthakaraṇalakṣaṇaṃ sahakāritvamepāmastu ko niṣedvā? militaireva tu tatkāryya karttavyamiti kuto labhyate? pūrvvāparayorekasvabhāvatvādbhāvasya sarvvadā jananājananayoranyataraniyataprasaṅgasya durvvāratvāt /",
    "XXbsa0552u:257": " tasmāt sāmagrī janika naikaṃ janakamiti sthiravādināṃ manorathasyāpyaviṣayaḥ /",
    "XXbsa0552u:258": " dṛśyate tāvadevamiti cet /",
    "XXbsa0552u:259": " dṛśyatāṃ kintu pūrvvasthitādeva sāmagrīmadhyapraviṣṭādbhāvāt kāryotpattiranyasmādeva vā viśiṣṭādbhāvādutpannāditi vivādapadam /",
    "XXbsa0552u:260": " tatra prāgapi sambhave sarvvadaiva kāryyotpatti rna vā kadācidapīti virodhamasamādhāya cakṣuṣī nimīlya tata eva kāryyotpattidarśanāditi sādhyānuvādamātrapravṛttaḥ kṛpāmarhatīti /",
    "XXbsa0552u:261": " na ca pratyabhijñādibalādekatvasidviḥ tat pauruṣasya lūnapunarjātakeśanakhādāvapyupalambhato nirddalanāt, lakṣaṇabhedasya ca darśayitumaśakyatvāt /",
    "XXbsa0552u:262": " sthirasidvidūṣaṇe cāsmābhiḥ prapañcato nirastatvāt",
    "XXbsa0552u:263": " / tasmāt sākṣāt kāryyakāraṇabhāvāpekṣayā ubhayatrāpyanyayogavyavacchedaḥ /",
    "XXbsa0552u:264": " vyāptau tu sākṣātparamparayā kāraṇamātrāpekṣayā kāraṇe vyāpake",
    "XXbsa0552u:265": " 'yogavyavacchedaḥ /",
    "XXbsa0552u:266": " kāryye vyāpye 'nyayogavyavacchedaḥ /",
    "XXbsa0552u:267": " tathā tadatatsvabhāve vyāpake 'yogavyavacchedaḥ /",
    "XXbsa0552u:268": " tatsvabhāve ca vyāpye",
    "XXbsa0552u:269": " 'nyayogavyavacchedo vikalpāruḍharūpāpekṣayā vyāptau dvividhamavadhāraṃam /",
    "XXbsa0552u:270": " nanu yadi pūrvvāparakālayorekasvabhāvo bhāvaḥ sarvvadājanakatvenājanakatvena vā vyāpta upalabdhaḥ syāttadāyaṃ prasaṅgaḥ saṅgacchate /",
    "XXbsa0552u:271": " na kṣaṇabhaṅgavādinā pūrvvāparakālayorekaḥ kaścidupalabdha iti cet /",
    "XXbsa0552u:272": " tadetadatigrāmyaṃ /",
    "XXbsa0552u:273": " tathāhi pūrvvāparakālayorekasvabhāvatve satītyasyāyamarthaḥ /",
    "XXbsa0552u:274": " parakālabhāvī janako yaḥ svabhāvo bhāvasya sa eva yadi pūrvvakālabhāvī /",
    "XXbsa0552u:275": " pūrvvakālabhāvī vā yo 'janakaḥ svabhāvaḥ sa eva",
    "XXbsa0552u:276": " yadi parakālabhāvī, tadopalabdhameva jananamajananambā syāt, tathā ca sati",
    "XXbsa0552u:277": " sidvayoreva svabhāvayorekatvārope sidvameva jananamajananambāsajyata iti /",
    "XXbsa0552u:278": " nanu kāryyameva sahakāriṇamapekṣate /",
    "XXbsa0552u:279": " na tu kāryyotpattihetuḥ /",
    "XXbsa0552u:280": " yasmāt dvividhaṃ sāmarthya nijamāgantukañca sahakāryyantaraṃ tato 'kṣaṇikasyāpi",
    "XXbsa0552u:281": " kramavat sahakārinānātvādapi kramavat kāryyanānātvopapatteraśakyaṃ bhāvānāṃ pratikṣaṇamanyānyatvamupapādayitumiti cet /",
    "XXbsa0552u:282": " ucyate /",
    "XXbsa0552u:283": " bhavatu tāvannijāgantukabhedena dvividhaṃ sāmarthyaṃ /",
    "XXbsa0552u:284": " tathāpi yat prātisvikaṃ vastusvalakṣaṇaṃ arthakriyādharmmakamavaśyamabhyupagantavyaṃ tat kiṃ prāgapi paścādeva veti vikalpya yaddūṣaṇamugdīritaṃ /",
    "XXbsa0552u:285": " tatra kimuktamaneneti na pratīmaḥ /",
    "XXbsa0552u:286": " yattu kāryyeṇaiva sahakāriṇo 'pekṣanta",
    "XXbsa0552u:287": " ityupatkṛtaṃ tadapi nirupayogaṃ /",
    "XXbsa0552u:288": " yadi hi kāryyameva svajanmani svatantraṃ syādyuktametat /",
    "XXbsa0552u:289": " kevalamevaṃ sati sahakārisākalyasāmarthyakalpanamaphalaṃ",
    "XXbsa0552u:290": " / svātantryādeva hi kāryyaṃ kādācitkaṃ bhaviṣyati /",
    "XXbsa0552u:291": " tathā ca sati santo hetavaḥ sarvvathāsamarthāḥ /",
    "XXbsa0552u:292": " asadetat kāryyaṃ svatantramiti viśuddhā budviḥ /",
    "XXbsa0552u:293": " atha kāryyasyaivāyamaparādho yadidaṃ samarthe kāraṇe satyapi kadācinnopapadyata iti cet /",
    "XXbsa0552u:294": " na tattarhi tat kāryyaṃ svātantryāt /",
    "XXbsa0552u:295": " yadbhāṣyaṃ /",
    "XXbsa0552u:296": " sarvvāvasthāsamāne 'pi kāraṇe yadyakāryyatā /",
    "XXbsa0552u:297": " svatantraṃ kāryyamevaṃ syānnatatkāryyantathā sati //",
    "XXbsa0552u:298": " atha na tadbhāve bhavatīti tatkāryyamucyate, kintu tadabhāvena bhavatyeveti vyatirekaprādhānyāditi cet /",
    "XXbsa0552u:299": " na /",
    "XXbsa0552u:300": " yadi hi svayambhavan bhāvayedeva hetuḥ svakāryyaṃ tadā tadabhāvaprayukto 'syābhāva iti pratītiḥ syāt /",
    "XXbsa0552u:301": " no ced yathā kāraṇe satyapi kāryyasvātantryānna bhavati /",
    "XXbsa0552u:302": " tathā tadabhāve 'pi svātantryādeva na bhūtamiti śaṅkā kena nivāryyeta /",
    "XXbsa0552u:303": " yadbhāṣyaṃ /",
    "XXbsa0552u:304": " tadbhāve 'pi na bhāvaścedabhāve 'bhāvitā kutaḥ /",
    "XXbsa0552u:305": " tadabhāvaprayuktosya so 'bhāva iti tat kutaḥ //",
    "XXbsa0552u:306": " tasmād yathaiva tadbhāve niyamena na bhavati /",
    "XXbsa0552u:307": " tathaiva tadbhāve niyamena bhavedeva /",
    "XXbsa0552u:308": " abhavacca na tatkāraṇatāmātmanaḥ kṣamate /",
    "XXbsa0552u:309": " yaccoktaṃ,",
    "XXbsa0552u:310": " prathamakāryyotpādanakāle hṛttarakāryyotpādanasvabhāvaḥ /",
    "XXbsa0552u:311": " ataḥ prathamakāla evāśeṣāṇi kāryyāṇi kuryyāditi /",
    "XXbsa0552u:312": " tadidaṃ mātā me vandhyetyādivat svavacananirodhādayuktaṃ, yo hṛttarakāryyajananasvabhāvaḥ sa kathamādau kāryyaṃ kuryyāt /",
    "XXbsa0552u:313": " na tarhi tatkāryyakaraṇasvabhāvaḥ na hi nīlotpādanasvabhāvaḥ pītādikamapi karotīti /",
    "XXbsa0552u:314": " atrocyate /",
    "XXbsa0552u:315": " sthirasvabhāvatve hi bhāvasya uttarakālamevedaṃ kāryyaṃ na pūrvvakālamiti kuta etat /",
    "XXbsa0552u:316": " tadabhāvācca kāraṇamapi uttarakāryyakaraṇasvabhāvamityapi kutaḥ /",
    "XXbsa0552u:317": " kiṃ kurmmaḥ uttarakālameva tasya janmeti cet; astu sthiratve tadanupapadyamānamasthiratāmādiśatu;",
    "XXbsa0552u:318": " sthiṣtvepyeṣa eva svabhāvastasya yaduttarakṣaṇa eva karotīti cet /",
    "XXbsa0552u:319": " utedānīṃ pramāṇapratyāśā /",
    "XXbsa0552u:320": " dhūmādagnirityatrāpi svabhāva evāsya yadidānīmatra niragnirapi dhūma iti vaktuṃ śakyatvāt",
    "XXbsa0552u:321": " tasmāt pramāṇasidve svabhāvāvalambanaṃ, na tu svabhāvāvalambanena pramāṇavyālopaḥ /",
    "XXbsa0552u:322": " tasmād yadi kāraṇasyottarakāryyakārakatvamabhyupagamya kāryyasya",
    "XXbsa0552u:323": " prathamakṣaṇabhāvitvamāsajyate, syāt svavacanavirodhaḥ /",
    "XXbsa0552u:324": " yadā tu kāraṇasya sthiratve kāryyasyottarakālatvamevāsaṅgatam /",
    "XXbsa0552u:325": " ataḥ kāraṇasyāpyuttarakāryyajanakatvaṃ vastuto 'sambhavi tadā prasaṅgasādhanamidaṃ /",
    "XXbsa0552u:326": " jananavyavahāragocaratvaṃ hi jananena vyāptamiti prasādhitaṃ /",
    "XXbsa0552u:327": " uttarakāryyajananavyavahāragocaratvañca tvadabhyupagamāt prathamakāryyakaraṇakāla eva ghaṭe dharmmiṇi sidvaṃ /",
    "XXbsa0552u:328": " atastanmātrānubandhina uttarābhimatasya kāryyasya prathame kṣaṇe 'sambhavādeva prasaṅgaḥ kriyate /",
    "XXbsa0552u:329": " na hi nīlakārake 'pi pītakārakatvārope pītasambhavaprasaṅgaḥ svavacanavirodhonāma /",
    "XXbsa0552u:330": " tadevaṃ śaktaḥ sahakāryyanapekṣitatvāt jananena vyāptaḥ /",
    "XXbsa0552u:331": " ajanayaṃśca śaktāśaktatvavirudvadharmmādhyāsādbhinna eva /",
    "XXbsa0552u:332": " nanu bhavatu prasaṅgaviparyyayabalādekakāryyaṃ pratiśaktāśaktatvalakṣaṇavirudvadharmmādhyāsaḥ",
    "XXbsa0552u:333": " tathāpi na tato medaḥ",
    "XXbsa0552u:334": " sidhyati; tathāhi bījamaṅkurādikaṃ kurvvad yadi yenaiva svabhāvenāṅkuraṃ",
    "XXbsa0552u:335": " karoti tenaiva kṣityādikantadākṣityādīnāmapyaṅkurasvābhāvyāpattiḥ /",
    "XXbsa0552u:336": " nānāsvabhāvatvena tu kārakatve svabhāvānāmanyonyābhāvāvyabhicāritvādekatra bhāvābhāvau parasparavirudvau syātāmityekamapi bījaṃ bhidyeta /",
    "XXbsa0552u:337": " evaṃ pradīpo 'pi tailakṣayavarttidāhādikaṃ; tathā pūrvvarūpamapyuttararūparasagandhādikamanekaiḥ svabhāvaiḥ parikaritaṃ karoti /",
    "XXbsa0552u:338": " teṣāñca svabhāvānāmanyonyābhāvāvyabhicārādvirudvānāṃ yoge pradīpādikaṃ bhidyeta /",
    "XXbsa0552u:339": " na ca bhidyate /",
    "XXbsa0552u:340": " tanna ! virudvadharmmādhyāso",
    "XXbsa0552u:341": " bhedakaḥ, tathā bījasyāṅkuraṃ prati kārakatvaṃ garddabhādikaṃ pratyakārakatvamiti kārakatvākārakatve api virudvau dharmau /",
    "XXbsa0552u:342": " na ca tadyoge 'pi bījabhedaḥ /",
    "XXbsa0552u:343": " tadevamekatra bīje pradīpe rūpe ca vipakṣe paridṛśyamānaḥ śaktāśaktatvādirvirudvadharmmādhyāso na ghaṭāderbhedaka iti /",
    "XXbsa0552u:344": " atra brūmaḥ /",
    "XXbsa0552u:345": " bhavatu tāvadvījādīnāmanekakāryyakāritvādvarmmabhūtānekasvabhāvabhedastathāpi kaḥ prastāvovirudvadharmmādhyāsasya",
    "XXbsa0552u:346": " svabhāvānāṃ hyanyonyābhāvāvyabhicāre bhedaḥ prāptāvasaro na virodhaḥ /",
    "XXbsa0552u:347": " virodhastu yadvidhāne yanniṣedho yanniṣedhe yadvidhānaṃ tayorekatradharmmiṇi parasparaparihārasthitatayā syāt /",
    "XXbsa0552u:348": " tadatraikaḥ svbhāvaḥ svābhāvena virudvo yukto bhāvābhāvavat /",
    "XXbsa0552u:349": " na tu svabhāvāntareṇa /",
    "XXbsa0552u:350": " ghaṭatvavastutvavat /",
    "XXbsa0552u:351": " evamaṅkurādikāritvaṃ tadakāritvena virudvaṃ na punarvastvantarakāritvena /",
    "XXbsa0552u:352": " pratyakṣavyāpāraścātra yathā nānādharmmairadhyāsitaṃ bhāvamabhinnaṃ vyavasthāpayati /",
    "XXbsa0552u:353": " tathā tatkāryyakāriṇaṃ kāryyāntarākāriṇañca /",
    "XXbsa0552u:354": " tadyadi pratiyogitvābhāvādanyonyābhāvāvyabhicāri ṇāvapi svabhāvāvavirudvo tatkārakatvānyākārakatve vā viṣayabhedādavirudve, tat kimāyātamekakāryyamprati śaktāśaktatvayoḥ",
    "XXbsa0552u:355": " parasparapratiyoginīrvirudvayordharmmayoḥ /",
    "XXbsa0552u:356": " etayorapi punaravirodhe virodho nāma dattajalāñjaliḥ /",
    "XXbsa0552u:357": " bhavatu tarhyekakāryyāpekṣayaiva sāmarthyāsāmarthyayorvirodhaḥ /",
    "XXbsa0552u:358": " kevalaṃ yathā tadeva kāryyaṃ prati kvaciddeśe śaktirdeśāntare cāśaktiriti deśabhedādavirudve śaktayaśaktī tathaikatraiva kāryye kālabhedādapyavirudve /",
    "XXbsa0552u:359": " yathāpūrvvaṃ nniḥkriyaḥ sphaṭikaḥ sa eva paścāt sakriya iti cet /",
    "XXbsa0552u:360": " ucyate /",
    "XXbsa0552u:361": " na hi vayaṃ paribhāṣāmātrādekatra kāryye deśabhedādavirudve śaktyaśaktī brūmaḥ /",
    "XXbsa0552u:362": " kintu virodhābhāvāt /",
    "XXbsa0552u:363": " taddeśakāryya kāritvaṃ hi taddeśakāryyākāritvena virudvaṃ /",
    "XXbsa0552u:364": " na punardeśāntare tatkāryyākāritvenānyakāryyakāritvena vā /",
    "XXbsa0552u:365": " yadyevantatkālakāryyakāritvaṃ tatkālakāryyākāritvena virudvaṃ /",
    "XXbsa0552u:366": " na punaḥ kālāntare tatkāryyākāritvenānyakāryyakāritvena vā /",
    "XXbsa0552u:367": " tatkathaṃ kālabhede 'pi virodha iti cet /",
    "XXbsa0552u:368": " ucyate /",
    "XXbsa0552u:369": " dvayorhi dharmmayorekatradharmmiṇyanavasthitiniyamaḥ parasparaparihārasthitilakṣaṇo virodhaḥ",
    "XXbsa0552u:370": " sa ca sākṣātparasparapratyanīkatayā bhāvābhāvavadvā bhavet /",
    "XXbsa0552u:371": " ekasya vā niyamena pramāṇāntareṇa bādhanānnityatvasattvavadvā bhavediti na kaścidarthabhedaḥ tadatraikadharmmiṇi tat kālakāryyakāritvādhāre kālāntare tatkāryyākāritvasyānyakāryyakāritvasya vā niyamena pramāṇāntareṇa bādhanādvirodhaḥ /",
    "XXbsa0552u:372": " tathā hi yatraiva dharmmiṇi tatkālakāryyakāritvamupalabdhanna tatraiva kālāntare tat kāryyākāritvamanyakāryyakāritvaṃ vā brahmaṇāpyupasaṃharttuṃ śakyate,",
    "XXbsa0552u:373": " yenānayoravirodhaḥ syāt /",
    "XXbsa0552u:374": " kṣaṇāntare kathita prasaṅgaviparyyayahetubhyāmavaśyambhāvena dharmmibhedaprasādhanāt /",
    "XXbsa0552u:375": " na ca pratyabhijñānādekatvasidviḥ /",
    "XXbsa0552u:376": " tat pauruṣasya nirmmūlitatvāt /",
    "XXbsa0552u:377": " ata eva vajro 'pi pakṣakūkṣau nikṣiptaḥ kathamasau sphaṭiko varākaḥ kālabhedenābhedāsādhanāya dṛṣṭāntībhavitumarhati /",
    "XXbsa0552u:378": " na caivaṃ samānakālakāryyāṇāṃ deśabhede 'pi dharmmibhedo yukto bhedasādhakapramāṇābhāvādindriyapratyakṣeṇa nirastavibhramāśaṅkenābhedaprasādhanācca /",
    "XXbsa0552u:379": " iti na kālabhede 'pi",
    "XXbsa0552u:380": " śaktyaśaktyorvirodhaḥ svasamayamātrādapahastayituṃ śakyaḥ /",
    "XXbsa0552u:381": " samayapramāṇayorapravṛtteriti /",
    "XXbsa0552u:382": " tasmāt sarvvatra virudvadharmmādhyāsasidvireva bhedasidviḥ /",
    "XXbsa0552u:383": " vipratipannaṃ prati tu virudvadharmmādhyāsādbhedavyavahāraḥ sādhyate /",
    "XXbsa0552u:384": " nanu tathāpi sattvamidamanaikāntikamevāsādhāraṇatvāt sandigdhavyatirekatvādvā /",
    "XXbsa0552u:385": " yathā hīdaṃ kramākramanivṛtto akṣaṇikānnivṛttaṃ, tathā sāpekṣatvānāpekṣatvayorekatvānekatvayorapi vyāpakayornivṛttau kṣaṇikādapi",
    "XXbsa0552u:386": " / tathāhyupasapaṇapratyayena devadattakarapallavādinā sahacaro vījakṣaṇaḥ pūrvvasmādeva puñjāt samarthojāto 'napekṣa ādyātiśayasya janaka iṣyate /",
    "XXbsa0552u:387": " tatra ca samānakuśūlajanmasu bahuṣu vijasantāneṣu kasmāt kiñcideva vījaṃ paramparayāṅkurotpādānuguṇamupajanayati bījakṣaṇānnānye vījakṣaṇā bhinnasantānāntaḥpātinaḥ /",
    "XXbsa0552u:388": " nahyupasarpaṇapratyayāt prāgeva teṣāṃ samānāsamānasantānavarttināṃ vījakṣaṇānāṃ kaścit paramparātiśayaḥ",
    "XXbsa0552u:389": " athopasarpaṇāt prāṅna tat santāna varttino 'pi janayanti paramparayāpyaṅkurotpādānuguṇaṃ vījakṣaṇaṃ vījamātrajananātteṣāṃ /",
    "XXbsa0552u:390": " kasyacideva vījakṣaṇasyopasarpaṇapratyayasahabhuva ādyātiśayotpādaḥ /",
    "XXbsa0552u:391": " hanta tarhi yadabhāve satyutpannopi na janayedeva /",
    "XXbsa0552u:392": " tathā kevalānāṃ vyabhicārasambhavādādyātiśayotpādamaṅkuraṃ vā prati kṣityādīnāṃ parasparāpekṣāṇāmevotpādakatvamakāmakenāpi svīkarttavyaṃ /",
    "XXbsa0552u:393": " ato na tāvadanapekṣā kṣaṇikasya sambhavinī /",
    "XXbsa0552u:394": " nāpya pekṣā yujyate /",
    "XXbsa0552u:395": " samasamayakṣaṇayoḥ savyetaragoviṣāṇayorivopakāryyopakārakabhāvāyogāditi nāsidvaḥ prathamo vyāpakābhāvaḥ /",
    "XXbsa0552u:396": " api cāntyo vījakṣaṇo 'napekṣo",
    "XXbsa0552u:397": " 'ṅkurādikaṃ kurvvan yadi yenaiva rūpeṇāṅkuraṃ karoti tenaiva kṣityādikaṃ /",
    "XXbsa0552u:398": " tadā kṣityādīnāmapi aṅkurasvābhāvyāpattirabhinnakāraṇātvāditi na tāvadekatvasambhavaḥ /",
    "XXbsa0552u:399": " nanu rūpāntareṇa karoti /",
    "XXbsa0552u:400": " tathā hi vījasyāṅkuraṃ pratyupādānatvaṃ kṣityādikaṃ tu prati sahakāritvaṃ /",
    "XXbsa0552u:401": " yadyevaṃ sahakāritvopādānatve kimekantatvaṃ nānā vā /",
    "XXbsa0552u:402": " ekañceta kathaṃ rūpāntareṇa janakaṃ /",
    "XXbsa0552u:403": " nānātve tvanayorvījādbhedo 'bhedo vā /",
    "XXbsa0552u:404": " bhede kathaṃ vījasya janakatvaṃ tābhyāmevāṅkurādīnāmutpatteḥ /",
    "XXbsa0552u:405": " abhede vā kathaṃ vījasya na nānātvaṃ bhinnatādātmyāt /",
    "XXbsa0552u:406": " etayorvā ekatvamekatādātmyāt /",
    "XXbsa0552u:407": " yadyucyeta /",
    "XXbsa0552u:408": " kśityādau janayitavye tadupādānam purvvameva kṣityādivījasya rūpāntaramiti /",
    "XXbsa0552u:409": " na tarhi vījantadanapekṣaṃ kṣityādīnāṃ janakaṃ /",
    "XXbsa0552u:410": " tadanapekṣatve teṣāmaṅkurodbhedānupapatteḥ /",
    "XXbsa0552u:411": " na cānupakārakāṇyapekṣanta iti tvayaivoktaṃ",
    "XXbsa0552u:412": " / na ca kṣaṇasyopakārasambhavo 'nyatra jananāt tasyābhedyatvādityanekatvamapi nāstīti dvitīyo 'pi vyāpakābhāvo na sidvaḥ",
    "XXbsa0552u:413": " / tasmādasādhāraṇānaikāntikatvaṃ gandhavattvavaditi /",
    "XXbsa0552u:414": " yadi manyetānupakārakā api bhavanti sahakāriṇo 'pekṣaṇīyāśca",
    "XXbsa0552u:415": " kāryyeṇānuvihitabhāvābhāvāt sahakaraṇācca /",
    "XXbsa0552u:416": " nanvanena krameṇākṣaṇikopi bhāvo 'nupakārakānapi sahakāriṇaḥ kramavataḥ kramavatkāryyeṇānukṛtānvayavyatirekānapekṣiṣyate",
    "XXbsa0552u:417": " kariṣyate ca kramavat sahakārivaśaḥ krameṇa kāryyāṇīti vyāpakānupalabdherasidveḥ /",
    "XXbsa0552u:418": " sandigdhavyatirekamanaikāntikaṃ sattvaṃ kṣaṇikatvasidvāviti //",
    "XXbsa0552u:419": " atra brūmaḥ /",
    "XXbsa0552u:420": " kīdṛśaṃ punarapekṣārthamādāya kṣaṇikesāpekṣānapekṣatvanivṛttirūcyate /",
    "XXbsa0552u:421": " kiṃ sahakāriṇamapekṣata iti sahakāriṇāsyopakāraḥ karttavyaḥ /",
    "XXbsa0552u:422": " atha pūrvvāvasthitasyaiva vījādeḥ sahakāriṇā saha sambhūyakaraṇaṃ /",
    "XXbsa0552u:423": " yadvā purvvāvasthitasyetyanapekṣamilitāvasthasya karaṇamātramapekṣārthaḥ /",
    "XXbsa0552u:424": " atra prathamapakṣasyāsambhavādanapekṣaiva kṣaṇikasya kathamubhayavyāvṛttiḥ /",
    "XXbsa0552u:425": " yadyanapekṣaḥ kṣaṇikaḥ, kimityupasarpaṇapratyayābhāve 'pi na karoti /",
    "XXbsa0552u:426": " karotyeva yadi syāt /",
    "XXbsa0552u:427": " svayamasambhavī tu kathaṃ karotu /",
    "XXbsa0552u:428": " atha tadvā tādṛgvā āsīditi na kaścidviśeṣaḥ /",
    "XXbsa0552u:429": " tatastādṛksvabhāvasambhavepyakaraṇaṃ sahakāriṇi nirapekṣatāṃ na kṣamata iti cet /",
    "XXbsa0552u:430": " asambadvametat /",
    "XXbsa0552u:431": " varṇasaṃsthānasāmyepyakarttustatsvabhāvatāyā virahāt /",
    "XXbsa0552u:432": " sa cādyātiśayajanakatvalakṣaṇaḥ svabhāvaviśeṣo na samānāsamānasantānavarttiṣu vījakṣaṇeṣu sarvveṣveva sambhavī kintu keṣucideva karmmakarakara pallavasahacareṣu /",
    "XXbsa0552u:433": " nanvekatra kṣetre niṣpattilabanādipūrvvakamānīyaikatra kuśūle kṣiptāni sarvvāṇyeva vījāni sādhāraṇarūpāṇyeva pratīyante, tat kutastyo 'yamekavījasambhavī viśeṣonyeṣāmiti cet /",
    "XXbsa0552u:434": " ucyate /",
    "XXbsa0552u:435": " kāraṇaṃ khalu sarvvatra kāryye dvividhaṃ dṛṣṭamadṛṣṭañca sarvvāstikaprasidvametat /",
    "XXbsa0552u:436": " tataḥ pratyakṣaparokṣasahakāripratyayasākalyamasarvvavidā pratyakṣato na śakyaṃ pratipattuṃ",
    "XXbsa0552u:437": " tato bhavedapi kāraṇasāmagrīśaktibhedāttādṛśaḥ svabhāvabhedaḥ keṣāñcideva vījakṣaṇānāṃ yena taeva vījakṣaṇā ādyātiśayamaṅkurambā paramparayā janayeyu rnānye vījakṣaṇāḥ /",
    "XXbsa0552u:438": " nanu yeṣūpasarpaṇapratyayasahacareṣu svakāraṇaśaktibhedādādyātiśayajanakatvalakṣaṇo viśeṣaḥ sambhāvyate, sa tatrāvaśyamastīti kuto labhyamiti cet /",
    "XXbsa0552u:439": " aṅkurotpādādanumitādādyātiśayalakṣaṇāt kāryyāditi brūmaḥ /",
    "XXbsa0552u:440": " kāraṇānupalabdhestarhi tadabhāva eva bhaviṣyatīti cet /",
    "XXbsa0552u:441": " na dṛśyādṛśyasamudāyasya kāraṇasyādarśanepyabhāvasidveḥ kāraṇānupalabdheḥ sandigdhāsidvatvāt",
    "XXbsa0552u:442": " tadayamarthaḥ /",
    "XXbsa0552u:443": " pāṇisparśavataḥ kṣaṇasya na bhedabhinnānyakālakṣaṇādbhedo veti matadvaye mitibalaṃ yasyāstyasau jitvaraḥ /",
    "XXbsa0552u:444": " tatraikasya balaṃ nimittavirahaḥ kāryyāṅgamanyasya vā /",
    "XXbsa0552u:445": " sāmagrī tu na sarvvathekṣaṇasahā kāryyantu mānānugamamiti //",
    "XXbsa0552u:446": " tadevaṃ nopakāro 'pekṣārtha ityanapekṣyaiva kṣaṇikasya sahakāriṣu",
    "XXbsa0552u:447": " nobhayavyāvṛttiḥ /",
    "XXbsa0552u:448": " atha sambhūyakaraṇamapekṣārthaḥ /",
    "XXbsa0552u:449": " tadā yadi pūrvvasthitasyeti viśeṣaṇāpekṣā tadā kṣaṇikasya naivaṃ kadācidityanapekṣaivākṣīṇā",
    "XXbsa0552u:450": " atha pūrvvāsthitasyetyanapekṣyamilitāvasthitasyaiva karaṇamapekṣārthastadā sāpekṣataiva nānapekṣa",
    "XXbsa0552u:451": " tathā ca nobhayavyāvṛttirityasidvaḥ prathamo vyāpakānupalambhaḥ /",
    "XXbsa0552u:452": " tathaikatvānekatvayorapi vyāpakayoḥ kṣaṇikādvyāvṛttirasidvā /",
    "XXbsa0552u:453": " tattadyāvṛttibhedamāśrityopādānatvādikālpanikasvabhāvabhede 'pi",
    "XXbsa0552u:454": " paramārthata ekenaiva svarūpeṇānekakāryyaniṣpādanādubhayavyāvṛtterabhāvāt",
    "XXbsa0552u:455": " / yacca vījasyaikenaiva svabhāvena kārakatve kṣityādīnāmaṅkurasvābhāvyāpattiranyathā kāraṇābhede 'pi kāryyabhede 'pi",
    "XXbsa0552u:456": " kāryyasyāhetukatvaprasaṅgādityuktaṃ tadasaṅgataṃ /",
    "XXbsa0552u:457": " kāraṇaikatvasya kāryyabhedasya ca paṭunendriyapratyakṣeṇa prasādhanāt /",
    "XXbsa0552u:458": " ekakāraṇajanyatvaikatvayorvyāpteḥ pratihatatvāt /",
    "XXbsa0552u:459": " prasaṅgasyānupadatvāt /",
    "XXbsa0552u:460": " yacca kāraṇābhede kāryyābheda ityuktaṃ tatra sāmagrīsvarūpaṃ kāraṇamabhipretaṃ sāmagrīsajātīyatve na kāryyavijātīyatetyarthaḥ /",
    "XXbsa0552u:461": " na punaḥ sāmagrīmadhyagatenaikenānekaṃ kāryyaṃ na karttavyaṃ nāma /",
    "XXbsa0552u:462": " ekasmādanekotpatteḥ pratyakṣasidvatvāt /",
    "XXbsa0552u:463": " na caivaṃ pratyabhijñānāt kālabhedepyabhedasidvirityuktaprāyam /",
    "XXbsa0552u:464": " na cendriyapratyakṣaṃ bhinnadeśaṃ sapratighaṃ dṛśyamarthadvayamekamevopalambhayatīti kvacidupalabdhaṃ yena tatrāpi bhedaśaṅkā syāt /",
    "XXbsa0552u:465": " śaṅkāyāmbā paṭupratyakṣasyāpyapalāpe sarvvapramāṇocchedaprasaṅgāt /",
    "XXbsa0552u:466": " nāpi sandigdhavyatirekaḥ /",
    "XXbsa0552u:467": " kṣityāderdrabyāntarasya vījasvabhāvatvenāsmābhirasvīkṛtatvāt anupakāriṇyapekṣāyāḥ pratyākhyānāt",
    "XXbsa0552u:468": " vyāpakānupalambhasyāsidvatvāyogāt /",
    "XXbsa0552u:469": " tadetau dvāvapi vyāpakānupalambhāvasidvau na kṣaṇikāt sattvannivarttata iti nāyamasādhāraṇo hetuḥ /",
    "XXbsa0552u:470": " api ca vidyamāno bhāvaḥ sādhyetarayoraniścitānvayavyatireko gandhavattādivadasādhāraṇo yuktaḥ",
    "XXbsa0552u:471": " prakṛtavyāpakānupalambhācca sarvvathārthakriyaivāsatī ubhābhyāmbādibhyāmubhayasmādvinivarttitatvena nirāśrayatvāt /",
    "XXbsa0552u:472": " tat kathamasādhāraṇānaikāntikī bhaviṣyatyalaṃ pralāpini nirbbandhena /",
    "XXbsa0552u:473": " tadevaṃ śaktasya kṣepāyogāt samarthavyavahāragocaratvaṃ jananena vyāptamiti prasaṅgaviparyyayayoḥ sattve hetorapi nānaikāntikatvamataḥ kṣaṇabhaṅgasidviriti sthitam //",
    "XXbsa0552u:474": " iti sādharmyadṛṣṭānte 'nvayarūpavyāptyā",
    "XXbsa0552u:475": " kṣaṇabhaṅgasidviḥ samāptā //",
    "XXbsa0552u:476": " kṛtiriyaṃ mahāpaṇḍitaratnakīrttipādānāmiti //"
}