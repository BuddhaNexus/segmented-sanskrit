{
    "XXbsa0556u:0": " Antarvyāptisamarthanam /",
    "XXbsa0556u:1": " om namo buddhāya /",
    "XXbsa0556u:2": " iha sattvamarthakriyākāritvaṃ taditarasattvalakṣaṇāyogāt /",
    "XXbsa0556u:3": " tacca kramayaugapadyābhyāṃ vyāptaṃ parasparavyavacchedalakṣaṇatvādanayoḥ /",
    "XXbsa0556u:4": " prakārāntareṇa karaṇāsambhavāt /",
    "XXbsa0556u:5": " kramayaugapadye cākṣaṇikatve na staḥ /",
    "XXbsa0556u:6": " pūrvvāparakālayoaravicalitaikasvabhāvasya karttṛtvākarttṛtve virudvadharmmadvayāyogāt /",
    "XXbsa0556u:7": " tatra na tāvat kramaḥ kramāṇāmekaikaṃ prati pūrvāparakālayoḥ karttṛtvākarttṛtvāpatteḥ /",
    "XXbsa0556u:8": " evaṃ sarvvakramābhāvāt kevalaṃ sakalakāryyayaugapadyamavaśiṣyate /",
    "XXbsa0556u:9": " tatra ca sphuṭa taraḥ pūrvvāparakālayoḥ karttṛtvākartṛtvaprasaṅgaḥ /",
    "XXbsa0556u:10": " virudve ca karttṛtvākarttṛtve ekadharmmiṇi na sambhavataḥ /",
    "XXbsa0556u:11": " ekasvabhāvaśca tāvatkālamakṣaṇika iti sidva etasmin kramayaugapadyayorayogaḥ /",
    "XXbsa0556u:12": " tadevamakṣaṇike vyāpakānupalabdhyā niṣidvaṃ sattvaṃ kṣaṇika evā[va]",
    "XXbsa0556u:13": " tiṣṭhate iti kṣaṇikatvena vyāptaṃ /",
    "XXbsa0556u:14": " tattena vyāptaṃ yat yatra dharmmiṇi sidhyati tatra kṣaṇikatvaṃ prasādhayati /",
    "XXbsa0556u:15": " idamevedānīṃ vicāryyate /",
    "XXbsa0556u:16": " keyaṃ",
    "XXbsa0556u:17": " (kveyaṃ) vyāptigrahītavyā dṛṣṭāntadharmmiṇi sādhyadharmmiṇi vā /",
    "XXbsa0556u:18": " kecidāhuḥ",
    "XXbsa0556u:19": " / dṛṣṭāntadharmmiṇyeva dhūmavat /",
    "XXbsa0556u:20": " anyathā sādhanavaiphalyaṃ syāt /",
    "XXbsa0556u:21": " ubhayadharmmasidvi(dve)ranāntarīyakatvāt vyāptisidveḥ /",
    "XXbsa0556u:22": " nahi mahānasasidvāyāmagnidhūmayorvyāptau punaragnisidvaye dhūmaliṅgamanviṣyata iti /",
    "XXbsa0556u:23": " tathāhi /",
    "XXbsa0556u:24": " dṛṣṭānte gṛhyate vyāptirdharmmayostatra dṛṣṭayoḥ /",
    "XXbsa0556u:25": " hetumātrasya dṛṣṭasya vyāptiḥ pakṣe tu gamyate //",
    "XXbsa0556u:26": " sā ca sarvvopasaṃhārāt sāmānyamavalambate /",
    "XXbsa0556u:27": " tasya dharmmiṇi vṛttistu pratīyetānumānataḥ //",
    "XXbsa0556u:28": " pratyakṣadṛṣṭayorvanhidhūmayoḥ kāryyakāraṇabhāvasidvau tayorvyāptisidviriti pratyakṣasidve vanhau yuktamanumānavaiphalyam /",
    "XXbsa0556u:29": " naivaṃ vyāptisidveḥ prāk pramāṇāntarasidvaṃ dharmmiṇi kṣaṇikatvam /",
    "XXbsa0556u:30": " sādhanadharmmameva tu kevalamanupaśyanto viparyyaye bādhakapramāṇavalāttasya kṣaṇikatvena vyāptiṃ pratīmaḥ /",
    "XXbsa0556u:31": " tattataḥ sādhanavaiphalyam /",
    "XXbsa0556u:32": " vaiphalyameva, kṣaṇikatvavyāptasya sattvasya tathātvena dharmmiṇi pratītau kṣaṇikatvasyāpi pratīteriti cet /",
    "XXbsa0556u:33": " na /",
    "XXbsa0556u:34": " sarvvopasaṃhāravatī hi vyāptiḥ sādhyasidveraṅgam /",
    "XXbsa0556u:35": " tadiyamanapekṣitadharmmiviśeṣaṃ sādhanadharmmamātramavalambate /",
    "XXbsa0556u:36": " tadyathā",
    "XXbsa0556u:37": " / yatra dhūmastatrāgniriti /",
    "XXbsa0556u:38": " na punaryatra mahānase dhūmastatrāgniriti /",
    "XXbsa0556u:39": " evamihāpi yat sattatkṣaṇikamiti vyāptipratītau sādhanadharmmasyāpi dharmmiṇi sattvaṃ nāntarbhavati",
    "XXbsa0556u:40": " kiṃ punaḥ sādhyadharmmasya /",
    "XXbsa0556u:41": " tasmāt sattvasāmānyasya sādhanadharmmasya pakṣadharmmatvaṃ vyāptiścaikaśaḥ pratipādya tadubhayasāmarthyāt sādhyadharmmasya dharmmiṇi vṛttiḥ pratīyata iti kuto 'numānavaiphalyaṃ /",
    "XXbsa0556u:42": " yadyevaṃ vyāptipratītāvasati dharmmiṇi parāmarśe sādhyadharmmiṇi vyāptigrahaṇamiti /",
    "XXbsa0556u:43": " kutaḥ /",
    "XXbsa0556u:44": " tatra dṛṣṭasya sattvasya vyāptipratīteḥ /",
    "XXbsa0556u:45": " yathā mahānasadṛṣṭāgnidhūmayorvyāptigrahe dṛṣṭāntadharmmiṇi vyāptigrahaṇamucyate /",
    "XXbsa0556u:46": " na hi vyāptigrahaṇe mahānasaparāmarśo 'stītyuktaṃ /",
    "XXbsa0556u:47": " nanu vyāptipakṣadharmmatvayorekaśaḥ pratītāvapi yasyaiva pakṣadharmmatvamavagatantasyaiva sādhyena vyāptiravasiteti sāmarthyāt sādhyasattākathanamavaiyarthyaṃ sādhanasya /",
    "XXbsa0556u:48": " nanu na pakṣadharmmatvagatiḥ sādhyagatiḥ sādhyadharmmasaṃsparśāt /",
    "XXbsa0556u:49": " nāpi vyāptipratītireva sādhyasidviḥ /",
    "XXbsa0556u:50": " sāmānyālambanatayā dharmmiviśeṣeṇa dharmmayoranavacchedāt /",
    "XXbsa0556u:51": " anyathā viśeṣayorvyāptiprasaṅgāt tadayaṃ vyastaviṣayaḥ sāmarthyāditi hetunirddeśaḥ /",
    "XXbsa0556u:52": " atha hetostrairūpyaparicchedasāmarthyāt sādhyapratītirutpadyata ityucyate /",
    "XXbsa0556u:53": " na tarhīdānīṃ vyarthohetuḥ /",
    "XXbsa0556u:54": " svarūpaniścayena sādhyaniścayopajananāt /",
    "XXbsa0556u:55": " na hi kvacidiyattādhikaṃ liṅgasya karttavyamastīti /",
    "XXbsa0556u:56": " api ca gṛhīte pakṣadharmmatve sambandhe ca smṛte anumānaṃ bhavadbhiriṣyate",
    "XXbsa0556u:57": " / tadvadantarvyāptāvapīṣyatāṃ /",
    "XXbsa0556u:58": " na hi bahirvyāptivādināmapi vismṛtāyāṃ vyāptau anumānapravṛttirasti /",
    "XXbsa0556u:59": " tatra yasyaiva pakṣadharmmatvamavagataṃ tasyaiva sādhyadharmmeṇa vyāptismṛteḥ kinna sarvvānumānavaiyarthyaṃ",
    "XXbsa0556u:60": " sādhyadharmmiṇo 'parāmarśeṇa vyāpteḥ smaraṇāditi cet /",
    "XXbsa0556u:61": " sādhyadharmmiṇi dṛṣṭasyaiva vyāptismaraṇe kathaṃ sādhyadharmmiṇo 'parāmarśaḥ /",
    "XXbsa0556u:62": " sāmānyālambanatvādvyāpteḥ /",
    "XXbsa0556u:63": " sādhyadharmmino 'navacchedāditi cet /",
    "XXbsa0556u:64": " nanu tatra dṛṣṭasya kathaṃ tenānavacchedaḥ /",
    "XXbsa0556u:65": " tenāvacchinnasya vā asādhāraṇatvāt kathaṃ vyāptiḥ /",
    "XXbsa0556u:66": " ayogavyavacchedena viśeṣaṇānnāsādhāraṇateti cet tathāpi kinna sādhyadharmmī parāmṛśyate /",
    "XXbsa0556u:67": " yatra yatra parvvate dhūmastatra tatrāgniryathā mahānasa iti sāmānyālambanāyāṃ vyāptau dharmmiviśeṣaparāmarśasyānaṅgatvāditi cet yuktametat sādhyadharmmiṇā hyayogavyavacchedaḥ sādhanadharmmasya rūpāntarameva pakṣadhammatvākhyaṃ na tvayaṃ vyāpteraṅgaṃ /",
    "XXbsa0556u:68": " tamantareṇāpi vyāpteḥ sāmānyālambanāyāḥ paricchedaparisamāpteḥ kathamanyathā dṛṣṭāntadharmmiṇi vyāptigrahaṇavārttāpi tadedānīṃ pakṣadharmmatvāyogāt",
    "XXbsa0556u:69": " pakṣadharmmatvāgrahaṇāt; pakṣadharmmatvagrahaṇe vā tadaiva sādhyamapi sāmarthyādasidvaṃ sidvamiti sarvvānumānavaiyarthyaprasaṅgaḥ /",
    "XXbsa0556u:70": " paścātkālabhāviliṅgajñānamapi ca smṛtireva syāt na pramāṇaṃ /",
    "XXbsa0556u:71": " tasmāt vyāpteranaṅgatvāt pakṣadharmmatvaṃ vyāptigrahaṇe sadapi nāntarbhavatīti pṛthaggṛhītasmṛtayoḥ pakṣadharmmatvavyāptyoḥ sāmarthyādanumeyagatirutpadyate iti /",
    "XXbsa0556u:72": " evamavaiyarthyaṃ sādhanānāmeṣitavyam iti mānaphalatvāt /",
    "XXbsa0556u:73": " tadvat pṛthagmūtayoḥ pakṣadharmmatvavyāptyoḥ sāmarthyādanumānotpattirantarvyāptāvapi kinneṣyate",
    "XXbsa0556u:74": " tadiṣṭau vā kathaṃ sādhanavaiyarthyaṃ /",
    "XXbsa0556u:75": " trairūpyagatisāmarthyādanumeyagatiriti hi tadupādānaśaktireva sāmarthyamucyate, na tu trairupyapratīterantarbhāva",
    "XXbsa0556u:76": " iti sarvvaṃ samānaṃ /",
    "XXbsa0556u:77": " na sarvvaṃ samānaṃ /",
    "XXbsa0556u:78": " antarvyāptau hi vyāptiṃ prati gatyaiva pakṣadharmmatvamavagataṃ anavagate pakṣadharmmatve vyāpterapyanavagateḥ /",
    "XXbsa0556u:79": " tato vyāptipūrvvake sādhanavāhye pakṣadharmmavacanamanarthakamanantavyāptau /",
    "XXbsa0556u:80": " naivaṃ bahirvyāptau bahireva vyāptigrahaṇāt /",
    "XXbsa0556u:81": " atrāha,-",
    "XXbsa0556u:82": " \"yena tena krameṇātra prayukte sādhane sati /",
    "XXbsa0556u:83": " avetyaṃ pakṣadharmmatvaṃ paścādvyāptiḥ pratīyate //",
    "XXbsa0556u:84": " pratyakṣa iva dṛṣṭānte tatra setyanyathā kathaṃ /",
    "XXbsa0556u:85": " dvau dṛṣṭvā vidma iti ced vyāpteḥ prāk dvayadṛk kathaṃ //\"",
    "XXbsa0556u:86": " vyāptipakṣadharmmatve hi svavākyābhyāṃ yena tena prayuktābhyāṃ sūcyete na tu sākṣāt pratīyete",
    "XXbsa0556u:87": " vācaḥ svayamapramāṇatvāt /",
    "XXbsa0556u:88": " yadāha,-",
    "XXbsa0556u:89": " śaktasya sūcakaṃ heturvaco 'śaktamapi svayamiti /",
    "XXbsa0556u:90": " sūcitayo 'stu tayoḥ sattve hetau prathamatarapakṣadharmmatvaviṣayameva pramāṇamabhimukhībhavatu",
    "XXbsa0556u:91": " tena pramāṇena dharmmiṇi sidvasya sattvasya paścādvyāptiḥ pramāṇāntareṇa gṛhyata iti kasya vaiyarthyamiti /",
    "XXbsa0556u:92": " pratyakṣe",
    "XXbsa0556u:93": " 'pi dṛṣṭāntadharmmiṇi prathamaṃ heturgṛhyate paścādvyāptirityeṣa eva kramaḥ anyathā dṛṣṭāntadharmmiṇi vyāptirgṛhītetyetadeva na syāt /",
    "XXbsa0556u:94": " dṛṣṭāntadharmmiṇyadṛṣṭasyaiva hetorvyāptigrahaṇāt /",
    "XXbsa0556u:95": " yadyevaṃ sādhyadharmmo 'pi vyāptigrahaṇādhikaraṇe dharmmiṇi grahītabya eva yathā vanhidhūmayoriti",
    "XXbsa0556u:96": " cet /",
    "XXbsa0556u:97": " na /",
    "XXbsa0556u:98": " tatra dṛṣṭasya hetorvipakṣe bādhakavṛttimātrādeva vyāptisidveḥ /",
    "XXbsa0556u:99": " jñātaścaivaṃ na khalu vyāptigrahaṇāt prāk kṣaṇikasya kvacidapi sidvirasti tasyānumeyatvāt",
    "XXbsa0556u:100": " asidvāyāñca vyāptāvanumānāpravṛtteḥ /",
    "XXbsa0556u:101": " sādhanāntarasya ca tadarthamananusaraṇāt /",
    "XXbsa0556u:102": " anusaraṇe 'pyanavasthā syāt /",
    "XXbsa0556u:103": " avasthāne tāvat prayāsasya vaiyarthyāt /",
    "XXbsa0556u:104": " viaparyyaye vyāptibalādeva vyāptisidveravighātāt /",
    "XXbsa0556u:105": " vanhidhūmayostu nādṛṣṭayoḥ kāryyakāraṇabhāvasidveḥ",
    "XXbsa0556u:106": " / tatsidvau na vipakṣe bādhakavṛttiriti dvayadarśanavyapekṣā?",
    "XXbsa0556u:107": " vanhidhūmayorvyāptisidviḥ sattvakṣaṇikatvayostu naivaṃ /",
    "XXbsa0556u:108": " yathoktanyāyena vyāptisidveḥ /",
    "XXbsa0556u:109": " tasmāt sattvamātrasya tatra dharmmiṇi sidvasya bādhakavaśādvyāptiḥ setsyatītyeṣitavyaṃ /",
    "XXbsa0556u:110": " tadvadantarvyāptāvapi /",
    "XXbsa0556u:111": " te ime vyāptipakṣadharmmatve svasvapramāṇavyavacchedyasādhanavākye na tu kevalaṃ sūcayitavye",
    "XXbsa0556u:112": " na cānyataravākyena śakyamubhayaṃ sūcayitumiti kuto 'nyataravākyavaiyarthyaṃ //",
    "XXbsa0556u:113": " ekasyaiva hi dharmmasya kramātrairūpyaniścayaḥ /",
    "XXbsa0556u:114": " vismṛtāvanumābhāvāt tat kiṃ vyarthānumākhileti //",
    "XXbsa0556u:115": " api ca saṃgrahaślokaḥ,-",
    "XXbsa0556u:116": " bādhakāt sādhyasidviścedvyartho hetvantaragrahaḥ /",
    "XXbsa0556u:117": " bādhakāttadasidviścedvyartho dharmmyantaragrahaḥ //",
    "XXbsa0556u:118": " yadi hi dharmmiṇi vyāptiḥ sidhyantyeva sādhyasidvimantarbhāvayati /",
    "XXbsa0556u:119": " nanu lābha evaiṣaḥ /",
    "XXbsa0556u:120": " byāptiprasādhakādeva pramāṇāt sādhyasidveḥ sattvahetvapāśrayaṇaprayāsasya nirasanāt /",
    "XXbsa0556u:121": " na hi vyasanamevaitalliṅgāntarānusaraṇaṃ nāma /",
    "XXbsa0556u:122": " atha na vyāptisādhakāt sādhyasidviḥ /",
    "XXbsa0556u:123": " na tarhyantarvyāptau hetuvaiyarthyamiti kimakāṇḍakātaratayā bahu taramāyāsamāviśasi /",
    "XXbsa0556u:124": " dvayaṃ hi bhavataḥ sādhyaṃ dṛṣṭāntadharmmiṇi vṛttiḥ sādhyadharmmiṇi ca /",
    "XXbsa0556u:125": " yathākramaṃ byāptipakṣadharmmatvayoḥ sidvyarthaṃ /",
    "XXbsa0556u:126": " nanu yadā pratiniyate dharmmiṇi vivādaḥ, tadvahirbhūte ca dharmmiṇi vyāptigrahaṇaṃ tadānīṃ bhavedvaiyarthyaṃ /",
    "XXbsa0556u:127": " yadā tu vastumātre vivādaḥ tadā sarvvavastuṣu hetorvṛttistvayāpi sādhyā mayāpi ceti katamasmin dharmmiṇi hetorvṛttisādhanaṃ mama vyarthaṃ bhaviṣyati /",
    "XXbsa0556u:128": " kathamidānīṃ bahirvyāptirvivādādhikaraṇaṃ bhūta evānyatamasmin vyāptisādhanāt /",
    "XXbsa0556u:129": " tāvanmātralakṣaṇatvācca sādhyadharmmiṇaḥ /",
    "XXbsa0556u:130": " bādhakaṃ pramāṇaṃ pravarttamānamantargatamapi dharmmiṇaṃ bahiṣkarotīti cet etadeva kathaṃ bhavatu bādhakena pravarttamānenaiva tasmin sādhyasādhanāt /",
    "XXbsa0556u:131": " sādhyasaṃśayopagame sādhyadharmmiṇi lakṣaṇopagamāditi cet ayuktametat /",
    "XXbsa0556u:132": " bādhakamātrāt na sādhyasidvirityasminpakṣe dharmmyantaraparigrahavaiyarthyābhidhānāt /",
    "XXbsa0556u:133": " bādhakāt sādhyasidvirityasmiṃstu pakṣe sādhanavaiyarthyamāpāditaṃ /",
    "XXbsa0556u:134": " tasmādvādhakamātreṇa sādhyāsidvau na kvacit sandehanivṛttiḥ /",
    "XXbsa0556u:135": " sandehānivṛttau na vahiṣkaraṇamavahiṣkṛtaśca sādhyadharmmyeveti tatra vyāptirantarvyāptireva nedānīṃ bahirvyāptervārttāpi /",
    "XXbsa0556u:136": " tadiyaṃbahirvyāptiramusmin pakṣe kathaṃ bhavati yadi pratiniyate dharmmiṇi vivādaḥ /",
    "XXbsa0556u:137": " tadvahirbhūte ca dharmmiṇi vyāptigrahaṇambhavati /",
    "XXbsa0556u:138": " tatra ca durudvaraḥ dharmmyantaraparigrahavaiyarthyadoṣaḥ /",
    "XXbsa0556u:139": " bādhakamātreṇa tu sādhyasidvau hetyantarameva vyarthaṃ /",
    "XXbsa0556u:140": " api ca satvahetorviśeṣeṇa na vahirvyāptisambhavaḥ /",
    "XXbsa0556u:141": " asidve dharmmiṇaḥ sattve vivādānavatārataḥ /",
    "XXbsa0556u:142": " tatrāsidvasya ca vyāptigrahaṇe sādhyadharmmiṇi //",
    "XXbsa0556u:143": " vyāptigrahaḥ kathaṃ nasyāddṛṣṭānte 'pi na vā bhavet //",
    "XXbsa0556u:144": " yatra hi dharmmiṇi dṛṣṭasya hetorvyāptiḥ pratīyate tatra tasya vyāptigrahaṇamākhyāyate /",
    "XXbsa0556u:145": " dṛṣṭañca sādhyadharmmiṇi sattvamanyathā vimatyayogāditi kathaṃ nāntarvyāptiḥ /",
    "XXbsa0556u:146": " tathāpi sādhanavaiyarthyaniṣedhāya bahireva gṛhṇīma iti cet tat kimidānīṃ tvadicchānurodhāt dharmmiṇi hetorddarśanamadarśanamastu /",
    "XXbsa0556u:147": " darśanaviśeṣe vā bahireva vyāptigrahaṇavyavasthāstu /",
    "XXbsa0556u:148": " ubhayatra dṛṣṭasya vyāptigrahaṇe",
    "XXbsa0556u:149": " 'pyasti bahirvyāptibhāga iti cet /",
    "XXbsa0556u:150": " nanu kimarthamiyān bhāgo yatnena saṃrakṣyate /",
    "XXbsa0556u:151": " mābhūt hetuvaiyarthyamiti cet /",
    "XXbsa0556u:152": " nanu yadi bādhakavṛttimātreṇa vyāptigrahaṇādhikaraṇe dharmmiṇi sādhyasidveḥ sādhanavaiyarthyamantarvyāptau tadetadvahirvyāptāvapi tulyaṃ /",
    "XXbsa0556u:153": " tasmād vyasanamātraṃ bahirvyāptigrahaṇe viśeṣeṇa sattve hetau kevalaṃ jaḍadhiyāmeva niyamena dṛṣṭāntasāpekṣaḥ sādhanaprayogaḥ paritoṣāya jāyate",
    "XXbsa0556u:154": " / teṣāmevānugrahārthamācāryyo dṛṣṭāntamupādatte /",
    "XXbsa0556u:155": " yat sattatkṣaṇikaṃ yathā ghaṭa iti /",
    "XXbsa0556u:156": " paṭumatayastu naivaṃ dṛṣṭāntamapekṣante /",
    "XXbsa0556u:157": " \"tasmāddṛṣṭāntaroktebhyo ghaṭaṃ dṛṣṭāntamabravīt /",
    "XXbsa0556u:158": " tathā māneṣvavaiyarthyādantarvyāptāvapīṣyatām //",
    "XXbsa0556u:159": " ityantaraślokaḥ //",
    "XXbsa0556u:160": " kathamidānīṃ anumeye sattvameva sattvameva sapakṣa eva sattvamasapakṣe vāsattvameva niścitamiti hetostrairupyamavagantavyam /",
    "XXbsa0556u:161": " \"matau sapakṣāsapakṣau sādhyadharmmayutāyutau /",
    "XXbsa0556u:162": " sattvāsattve tatra hetoste grāhye yatra tatra vā //\"",
    "XXbsa0556u:163": " sādhyadharmmayuktaḥ sarvvaḥ sāmānyena sapakṣaḥ, atadyuktaścāsapakṣa iti /",
    "XXbsa0556u:164": " tasmin sapakṣa eva sattvamasapakṣe cāsattvameva yathākramamanvayavyatirekau tau punaryatra tatra vā dharmmiṇi grahītavyau yatra śakyau grahītum /",
    "XXbsa0556u:165": " tadiha sattvasya sarvvato 'kṣaṇikādvyāvṛttau bādhakabalāt sidvāyāṃ yat",
    "XXbsa0556u:166": " sattat kṣaṇikameveti anvayaḥ sādhyadharmmiṇyavagṛhyate /",
    "XXbsa0556u:167": " tatra dṛṣṭasya hetorvyāptigrahaṇāt dharmmyantarāsambhavāt /",
    "XXbsa0556u:168": " sambhave 'pi",
    "XXbsa0556u:169": " tadanusaraṇavaiyarthyāt /",
    "XXbsa0556u:170": " yadyevamasādhāraṇo nāma kathamanaikāntika uktaḥ",
    "XXbsa0556u:171": " asādhāraṇatāṃ hetudoṣammūḍhavyapekṣayā /",
    "XXbsa0556u:172": " abravīdagrahādvyāpti(pte)rnaivaṃ sarvvopasaṃhṛtau //",
    "XXbsa0556u:173": " uktametajjaḍadhiyo dharmmyantara eva vyāptigrahaṇaṃ pratipannāḥ /",
    "XXbsa0556u:174": " tadabhimānāpekṣayāsādhāraṇamanaikāntikamāha śrāvaṇatvaṃ dṛṣṭāntābhāvāt /",
    "XXbsa0556u:175": " sādhyadharmmiṇi ca vyāptiraniṣṭeragṛhītāyāṃ vyāptau sandigdhobhayatayāniścayakaratvāt /",
    "XXbsa0556u:176": " athavā asādhāraṇataiva śrāvaṇatvasya mūḍhābhimānopakalpitā /",
    "XXbsa0556u:177": " dṛṣṭaiva hi śabdavyaktidharmmiṇī vivādādhikaraṇāt",
    "XXbsa0556u:178": " / anyathā dharmmyasidviprasaṅgācca /",
    "XXbsa0556u:179": " dṛṣṭādṛṣṭaśabdavyaktisādhāraṇañca śrāvaṇatvaṃ hetuḥ /",
    "XXbsa0556u:180": " dhūmasāmānyavat /",
    "XXbsa0556u:181": " tataḥ sarvvopasaṃhāravatyāḥ vyāpteḥ sambhavāt sattvādivadadṛṣṭameva sādhanaṃ śrāvaṇatvākhyaṃ",
    "XXbsa0556u:182": " kramayaugapadyānupalambha eva cātra bādhakaṃ pramāṇaṃ /",
    "XXbsa0556u:183": " śrotrajñānajana katvameva hi śrāvaṇatvaṃ /",
    "XXbsa0556u:184": " tasmānmūḍhavyapekśayāsādhāraṇatvāt /",
    "XXbsa0556u:185": " asādhāraṇasya sarvvopasaṃhārāyogāt /",
    "XXbsa0556u:186": " sādhya dharmmiṇi vyāptipratītāveva sādhyapratīteḥ sādhanavaiphalyaṃ syādeva /",
    "XXbsa0556u:187": " tanmābhūvvaiphalyamiti naiva vyāptirgrahītavyā /",
    "XXbsa0556u:188": " tasyāmagṛhītāyāṃ sandigdhobhayatayā syādanaikāntikatvaṃ /",
    "XXbsa0556u:189": " sarvvopasaṃhāreṇa tu vyāptigrahaṇe yathoktanyāyena sādhanavaiphalyābhāvāt /",
    "XXbsa0556u:190": " aduṣṭaṃ sattvādi sādhanameveti veditavyam /",
    "XXbsa0556u:191": " tadevamubhayathā mūḍhajanāpekṣayāsādhāraṇamanaikāntikamuktam /",
    "XXbsa0556u:192": " samānañcaitadvahirvyāptivādināmapi yadi hi mūḍhamatāpekṣā na syāt syādeva śrāvaṇatvamaduṣṭo hetuḥ /",
    "XXbsa0556u:193": " satvādivanniyataśabdeṣu hi vivāde śabdāntaraṃ syāt /",
    "XXbsa0556u:194": " dṛṣṭāntaḥ sarvvaśabdeṣu vigatau bādhakaṃ pramāṇaṃ pravarttammanaṃ adṛṣṭāntamapi tatraikaṃ dṛṣṭāntayatīti kathama sādhāraṇamanaikāntikaṃ veti",
    "XXbsa0556u:195": " antarvyāptisamarthanaṃ samāptamiti // 0 //",
    "XXbsa0556u:196": " kṛtiriyaṃ ratnākaraśāntipādānāmiti // 0 //"
}