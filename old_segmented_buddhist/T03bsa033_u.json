{
    "T03bsa033_u:0": " pariśiṣṭam - 1",
    "T03bsa033_u:1": " namaḥ sarvabuddhabodhisattvebhyaḥ Abhisamayālaṅkārāntaḥ pātināṃ padārthānāṃ saṃkṣepato vivaraṇam",
    "T03bsa033_u:2": " sarvākārajñatādyaṣṭau padārthāḥ; cittotpādādayaḥ saptatiśca padārthā",
    "T03bsa033_u:3": " abhisamayālaṅkārasyābhidheyā santi /",
    "T03bsa033_u:4": " teṣāmiha svarūpaṃ saṃkṣepeṇa prastūyate /",
    "T03bsa033_u:5": " aṣṭau padārthāḥ",
    "T03bsa033_u:6": " sarvākārajñatā, mārgajñatā, sarvajñatā (vastujñatā),",
    "T03bsa033_u:7": " sarvākārābhisambodhaḥ, mūrdhābhisamayaḥ, ānupūrvikābhisamayaḥ,",
    "T03bsa033_u:8": " ekakṣaṇābhisambodhaḥ, dharmakāyaścetyaṣṭau padārthā abhisamayālaṅkāre",
    "T03bsa033_u:9": " dvābhyāṃ kārikābhyāṃ pradarśitāḥ /",
    "T03bsa033_u:10": " yathā -",
    "T03bsa033_u:11": " prajñāpāramitāṣṭābhiḥ padārthaiḥ samudīritā /",
    "T03bsa033_u:12": " sarvākārajñatā mārgajñatā sarvajñatā tataḥ //",
    "T03bsa033_u:13": " sarvākārābhisambodho mūrdhaprāpto 'nupūrvikaḥ /",
    "T03bsa033_u:14": " ekakṣaṇābhisambodho dharmakāyaśca te 'ṣṭadhā //",
    "T03bsa033_u:15": " 1. sarvākārajñatā",
    "T03bsa033_u:16": " (ka) lakṣaṇam ekasminneva kṣaṇe yāvatpadārthākārāṇāṃ yathāvat sākṣātkāri paryantajñānaṃ sarvākārajñatāyā lakṣaṇam /",
    "T03bsa033_u:17": " (kha) bhedaḥ yāvajjñānaṃ yathāvajjñānamiti sarvākārajñatāyā dvau bhedau /",
    "T03bsa033_u:18": " yā prajñā aśeṣākārān jānāti sā yāvajjñānam, yā ca yathā padārthānāṃ svarūpaṃ tathā",
    "T03bsa033_u:19": " jānātīti yathāvajjñānam /",
    "T03bsa033_u:20": " athavā - cittotpādādihetūnāṃ anāsravaphalānāṃ ca aśeṣākārasākṣātkāri sarvākārajñānamityeko bhedaḥ /",
    "T03bsa033_u:21": " buddhabhūmau jāyamānāni dvāviṃśatiḥ anāsravajñānānīti dvitīyo bhedaḥ /",
    "T03bsa033_u:22": " (ga) avadhiḥ buddhabhūmāveva kevalaṃ sarvākārajñatā bhavati /",
    "T03bsa033_u:23": " 2. mārgajñatā",
    "T03bsa033_u:24": " (ka) lakṣaṇam mārgatrayaniḥsvabhāvatvasākṣātkāriṇyā prajñayopāttatve sati āryamāhāyānikābhisamayatvaṃ mārgajñatāyā lakṣaṇam /",
    "T03bsa033_u:25": " (kha) bhedaḥ catvāro 'syā bhedā bhavanti, yathā śrāvakamārgajñatā,",
    "T03bsa033_u:26": " pratyekabuddhamārgajñatā, mahāyānamārgajñatā,",
    "T03bsa033_u:27": " māhāyānikāryasantatisthasarvaprajñopāyajñatā ceti /",
    "T03bsa033_u:28": " (ga) avadhiḥ mahāyānadarśanamārgamārabhya buddhabhūmiṃ yāvat mārgajñatāyāḥ sīmā bhavati",
    "T03bsa033_u:29": " 3. sarvajñatā (vastujñatā)",
    "T03bsa033_u:30": " (ka) lakṣaṇam samastadharmagatapudgalanairātmyasākṣātkāriṇyā prajñayopāttatvena",
    "T03bsa033_u:31": " hainayānikajātīyābhisamayasvarūpaṃ āryasantatisthaṃ jñānaṃ mārgajñatāyā lakṣaṇam /",
    "T03bsa033_u:32": " hainayānikāryasantatisthaṃ yajjñānaṃ tacchūnyatāyāḥ pudgalanairātmyāparaparyāyāḥ sākṣātkāri, tenopāttatvāt sarvajñatāyā lakṣaṇe hainayānikajātīyeti viśeṣaṇam /",
    "T03bsa033_u:33": " (kha) bhedaḥ phalabhūtāyā jinajananyā dūratvam avidūratvaṃ ceti sarvajñatāyā dvau bhedau",
    "T03bsa033_u:34": " (ga) avadhiḥ śrāvakīyadarśanamārgamārabhya buddhabhūmiparyantaṃ sarvajñatāyāḥ sīmā bhavati",
    "T03bsa033_u:35": " 4. sarvākārābhisambodhaḥ",
    "T03bsa033_u:36": " (ka) lakṣaṇam trisarvajñatākārāṇāṃ bhāvanāmayyā prajñayopāttaḥ sattvayogaḥ sarvākārābhisambodha iti lakṣaṇam /",
    "T03bsa033_u:37": " (kha) bhedaḥ svarūpeṇa viṃśatiḥ prayogāḥ /",
    "T03bsa033_u:38": " ākāreṇa trisarvajñatāsambaddhānāṃ trisaptatyuttaraśatasaṃkhyākānāmākārāṇāmabhinirhārakāḥ sattvayogāḥ trisaptatyuttaraśatamasya sarvākārābhisambodhasya bhedā bhavanti /",
    "T03bsa033_u:39": " satvayogaḥ, mārgapāramitā, bodhisattvamārgaḥ, mahāyānapatipattiḥ,",
    "T03bsa033_u:40": " sannāhapratipattirityete paryāyavācinaḥ /",
    "T03bsa033_u:41": " (ga) avadhiḥ mahāyānasambhāramārgamārabhya antimakṣaṇasthitabodhisattvāvasthāparyantaṃ",
    "T03bsa033_u:42": " sarvākārābhisambodhasya sīmā bhavati /",
    "T03bsa033_u:43": " 5. mūrdhābhisamayaḥ",
    "T03bsa033_u:44": " (ka) lakṣaṇam śūnyatālambanayā bhāvanāmayyā prajñayopāttānāṃ taddṛṣṭyā vyavasthāpitānāṃ",
    "T03bsa033_u:45": " ca trisarvajñatākārāṇāṃ bhāvanāyāṃ prakarṣaparyantaḥ sattvayogaḥ mūrdhaprayogaḥ iti mūrdhābhisamayasya lakṣaṇam /",
    "T03bsa033_u:46": " bodhisattvasya śrutamayyā prajñayopāttānāṃ prayogāṇāmapyatraiva saṃgṛhītatvāllakṣaṇe taddṛṣṭyā vyavasthāpiteti viśeṣaṇam /",
    "T03bsa033_u:47": " (kha) bhedaḥ saṃkṣepataḥ prayogamārgīyo mūrdhaprayogaḥ, darśanamārgīyo mūrdhaprayogaḥ,",
    "T03bsa033_u:48": " bhāvanāmārgīyo mūrdhaprayogaḥ, ānantaryamūrdhaprayogaśceti catvāro bhedā",
    "T03bsa033_u:49": " bhavanti /",
    "T03bsa033_u:50": " athavā ūṣmamūrdhakṣāntyagradharmākhyāḥ prayogamārgasya catvāraḥ,",
    "T03bsa033_u:51": " darśanabhāvanāmārgayo ānantaryamūrdhaprayogāstraya iti sapta mūrdhaprayogā bhavantīti /",
    "T03bsa033_u:52": " vistareṇa tu trisaptatyuttaraśataṃ mūrdhaprayogā iti jñeyam /",
    "T03bsa033_u:53": " (ga) avadhiḥ mahāyānaprayogamārgīyoṣmaprayogamārabhya antimakṣaṇasthitabodhisattvāvasthāparyantamasya sīmā bhavati /",
    "T03bsa033_u:54": " 6. ānupūrvikābhisamayaḥ",
    "T03bsa033_u:55": " (ka) lakṣaṇam trisarvajñatākārāṇāṃ sthirīkaraṇāya vibhāvanāvyavasthāpitaḥ sattvayoga ānupūrvikaprayoga iti lakṣaṇam /",
    "T03bsa033_u:56": " (kha) bhedaḥ trayodaśāsyānupūrvikābhisamayasya bhedā bhavanti /",
    "T03bsa033_u:57": " (ga) avadhiḥ mahāyānasambhāramārgamārabhya antimakṣaṇasthitabodhisattvāvasthātaḥ",
    "T03bsa033_u:58": " pūrvāvasthāparyantamasya sīmā bhavatīti /",
    "T03bsa033_u:59": " 7. ekakṣaṇābhisambodhaḥ",
    "T03bsa033_u:60": " (ka) lakṣaṇam trisarvajñatākārāṇāṃ svabhyastīkaraṇāya",
    "T03bsa033_u:61": " anupūrvabhāvanayotpannaḥ pāryantikaḥ sattvayogaḥ ekakṣaṇābhisambodha iti lakṣaṇam /",
    "T03bsa033_u:62": " (kha) bhedaḥ vyāvṛtyā 'sya catvāro bhedā bhavanti /",
    "T03bsa033_u:63": " (ga) avadhiḥ caramabhavikabodhisattvāvasthāyāmeva kevalamayaṃ prayogo bhavati /",
    "T03bsa033_u:64": " 8. dharmakāyaḥ",
    "T03bsa033_u:65": " (ka) lakṣaṇam trisarvajñatākārāṇāṃ bhāvanāprakarṣabalenotpannaṃ phalaṃ paryantānāsravaguṇā vā dharmakāya iti lakṣaṇam /",
    "T03bsa033_u:66": " (kha) bhedaḥ",
    "T03bsa033_u:67": " svabhāvakāyaḥ, jñānadharmakāyaḥ, sāmbhogikakāyaḥ, nairmāṇikakāyaśceti catvāro 'sya bhedā bhavanti",
    "T03bsa033_u:68": " (ga) avadhiḥ buddhabhūmāveva kevalamayaṃ dharmakāyo bhavatīti /",
    "T03bsa033_u:69": " saptatiḥ padārthāḥ trisarvajñatopalakṣakāstriṃśad dharmāḥ, caturṇāṃ prayogāṇāmupalakṣakāḥ ṣaṭtriṃśad dharmāḥ, dharmakāyopalakṣakāścatvāra iti saptatiḥ",
    "T03bsa033_u:70": " padārthāstriṣu vibhajya pṛthak nirūpyante /",
    "T03bsa033_u:71": " 1. trisarvajñatopalakṣakāḥ triṃśad dharmāḥ trisarvajñatopalakṣakeṣu triṃśaddharmeṣu sarvākārajñatābodhakā daśa, mārgajñatābodhakā ekādaśa,",
    "T03bsa033_u:72": " sarvajñatābodhakā nava ceti triṃśad bhavanti /",
    "T03bsa033_u:73": " (a) sarvākārajñatopalakṣakā daśa dharmāḥ tatra 1. mahāyānacittotpādaḥ, 2.",
    "T03bsa033_u:74": " avavādaḥ, 3. nirvadhāṅgam, 4. mahāyānapratipattyādhāraḥ, 5.",
    "T03bsa033_u:75": " mahāyānapratipattyālambanam, 6. mahāyānapratipattisamuddeśaḥ, 7.",
    "T03bsa033_u:76": " sannāhapratipattiḥ, 8. prasthānapratipattiḥ, 9. sambhārapratipattiḥ, 10.",
    "T03bsa033_u:77": " niryāṇapratipattiriti daśa dharmāḥ sarvākārajñatāmupalakṣayantīti abhisamayālaṅkāre dvābhyāṃ kārikābhyāṃ pradarśitāḥ /",
    "T03bsa033_u:78": " yathā -",
    "T03bsa033_u:79": " cittotpādo 'vavādaśca nirvedhāṅgaṃ caturvidham /",
    "T03bsa033_u:80": " ādhāraḥ pratipatteśca dharmadhātusvabhāvakaḥ //",
    "T03bsa033_u:81": " ālambanaṃ samuddeśaṃ sannāhaprasthitikriye /",
    "T03bsa033_u:82": " sambhārāśca saniryāṇāḥ sarvākārajñatā muneḥ //",
    "T03bsa033_u:83": " 1. cittotpādaḥ asya lakṣaṇam, bhedaḥ ālambanam, avadhiśceti catvāri jñātavyāni /",
    "T03bsa033_u:84": " abhisamayālaṅkāre tisṛbhiḥ kārikābhiḥ sarva pratipāditam /",
    "T03bsa033_u:85": " tathāhi -",
    "T03bsa033_u:86": " cittotpādaḥ parārthāya samyaksambodhikāmatā /",
    "T03bsa033_u:87": " samāsavyāsataḥ sā ca yathāsūtraṃ ca cocyate //",
    "T03bsa033_u:88": " bhūhemacandrajvalanairnidhiratnākarārṇavaiḥ /",
    "T03bsa033_u:89": " vajrācalauṣadhīmitraiścintāmaṇyarkagītibhiḥ /",
    "T03bsa033_u:90": " nṛpagañjamahāmārgayānaprasravaṇodakaiḥ /",
    "T03bsa033_u:91": " ānandoktinadīmeghairdvāviṃśatividhaḥ sa ca //",
    "T03bsa033_u:92": " (ka) lakṣaṇam parārthāya svahetukena chandena samudānītaṃ bodhikāmatāsamprayuktaṃ",
    "T03bsa033_u:93": " māhāyānika viśiṣṭaṃ manovijñāna cittotpāda iti lakṣaṇam /",
    "T03bsa033_u:94": " (kha) ālambanam svārthāṃ bodhiṃ parārthaṃ ca parasantatistha nirvāṇamālambya cittotpādaḥ pravartate /",
    "T03bsa033_u:95": " (ga) bhedaḥ bodhipraṇidhisvabhāvaḥ bodhiprasthānasvabhāvaśceti svarūpataścittotpādasya dvau bhedau bhavataḥ /",
    "T03bsa033_u:96": " samprayuktacaitasikadṛṣṭyā cittotpādasya dvāviṃśatiḥ prabhedā bhavanti,",
    "T03bsa033_u:97": " yathā 1. pṛthivīsamaḥ, 2. suvarṇasamaḥ, 3. candrasamaḥ, 4. jvalanasamaḥ,",
    "T03bsa033_u:98": " 5. mahānidhisamaḥ, 6. ratnākarasamaḥ, 7. mahārṇavasamaḥ, 8. vajrasamaḥ, 9.",
    "T03bsa033_u:99": " parvatasamaḥ, 10. auṣadhisamaḥ, 11. kalyāṇamitrasamaḥ, 12. cintāmaṇisamaḥ,",
    "T03bsa033_u:100": " 13. ādityasamaḥ, 14. madhuragītisamaḥ, 15. nṛpasamaḥ, 16. koṣṭhāgārasamaḥ,",
    "T03bsa033_u:101": " 17. mahāmārgasama, 18. yānasamaḥ, 19. prasravaṇodakasamaḥ, 20.",
    "T03bsa033_u:102": " ānandoktisamaḥ, 21. nadīsamaḥ, 22. meghasamaśceti /",
    "T03bsa033_u:103": " (gha) avadhiḥ caturvidho bodhisattvānāṃ cittotpādaḥ /",
    "T03bsa033_u:104": " tathā hi - ādimokṣiko",
    "T03bsa033_u:105": " 'dhimukticaryābhūmau, śuddhādhyāśayikaḥ saptasubhūmiṣu, vaipākiko",
    "T03bsa033_u:106": " 'ṣṭamyādiṣu, anāvaraṇiko buddhabhūmau /",
    "T03bsa033_u:107": " yathoktaṃ mahāyānasūtrālaṅkāre -",
    "T03bsa033_u:108": " cittotpādo 'dhimokṣo 'sau śuddhādhyāśayiko 'paraḥ /",
    "T03bsa033_u:109": " vaipākyo bhūmiṣu matastathāvaraṇavarjitaḥ //",
    "T03bsa033_u:110": " 2. avavādaḥ asya lakṣaṇam, bhedaḥ. avadhi, śravaṇaniyamaśceti sarvo viṣayaḥ",
    "T03bsa033_u:111": " abhisamayālaṅkāre dvābhyāṃ kārikābhyāṃ pratipāditaḥ /",
    "T03bsa033_u:112": " tathāhi -",
    "T03bsa033_u:113": " pratipattau ca satyeṣu buddharatnādiṣu triṣu /",
    "T03bsa033_u:114": " asaktāvapariśrāntau pratipatsamparigrahe //",
    "T03bsa033_u:115": " cakṣuḥṣu pañcasu jñeyaḥ ṣaṭsvabhijñāguṇeṣu ca /",
    "T03bsa033_u:116": " dṛṅmārge bhāvanākhye cetyavavādo daśātmakaḥ //",
    "T03bsa033_u:117": " (ka) lakṣaṇam mokṣamārgasya abhrāntopadeśaḥ avavāda iti lakṣaṇaṃ bhavati /",
    "T03bsa033_u:118": " athavā - mahāyānacittotpādadvāreṇa prarthitārthaprāptyupāyātmakaḥ abhrāntaviśuddhopadeśaḥ māhāyānīyāvavādalakṣaṇam",
    "T03bsa033_u:119": " (kha) bhedaḥ prathamaṃ samprāptaguṇaparipācanārthena aparihāṇimupādāya śikṣaṇāvavādaḥ,",
    "T03bsa033_u:120": " tataḥ paścādaprāptaguṇaprāptimupādāya anuśāsanāvavāda iti dvau bhedau /",
    "T03bsa033_u:121": " viṣayabhedāt punaḥ avavādo daśadhāḥ jñeyaḥ /",
    "T03bsa033_u:122": " tathāhi -",
    "T03bsa033_u:123": " pratiapattyākāramadhikṛtya satyadvayasvarūpamanatikramya śikṣaṇaṃ pratipattyavavādaḥ prathamaḥ",
    "T03bsa033_u:124": " pratipatteryadālambanaṃ catvāri āryasatyāni, tadviṣayakopadeśaḥ satyāvavādaḥ dvitīyaḥ /",
    "T03bsa033_u:125": " yaścāśrayastrīṇi śaraṇāni tadviṣayakopadeśaḥ ratnatrayāvavādastṛtīyaḥ /",
    "T03bsa033_u:126": " yo viśeṣagamanahetuḥ asaktistadviṣaye deśanāvavādaścaturthaḥ /",
    "T03bsa033_u:127": " yo",
    "T03bsa033_u:128": " 'vyāvṛttigamanahetuḥ apariśrāntiḥ tadviṣayako deśanāvavādaḥ pañcamaḥ /",
    "T03bsa033_u:129": " yo",
    "T03bsa033_u:130": " 'nanyayānagamanahetuḥ pratipatsamparigrahastadviṣayakāvavādaḥ ṣaṣṭhaḥ /",
    "T03bsa033_u:131": " yo",
    "T03bsa033_u:132": " 'parapratyayagāmitvahetuḥ pañca cakṣūṃṣi tadviṣayakaḥ pañcacakṣuravavādaḥ saptamaḥ /",
    "T03bsa033_u:133": " yaḥ sava kārajñatāparipūrihetuḥ ṣaḍabhijñāḥ tadviṣayako 'bhijñāvavādaḥ aṣṭamaḥ /",
    "T03bsa033_u:134": " parikalpitasvabhāvānāṃ darśanaprahātavyānāṃ kleśānāṃ sabījānāṃ sarvathā samudghātako yo darśanamārgastadviṣayako darśanamārgāvavādo navamaḥ /",
    "T03bsa033_u:135": " bhāvanāprahātavyānāṃ sahajāvaraṇānāṃ sabījānāṃ sarvathā samudghātako yo bhāvanāmārgastadviṣayako bhāvanāmārgāvavādo daśamaḥ /",
    "T03bsa033_u:136": " (ga) avadhiḥ mārgāpraveśamārabhya buddhabhūmiparyantamasya sīmā bhavati /",
    "T03bsa033_u:137": " (gha) śravaṇaniyamaḥ mārge 'praviṣṭo 'pi śuddhādhyāśayikaḥ śuddhakarmikaḥ pudgalo",
    "T03bsa033_u:138": " māhāyānīyāvavādaṃ śrotuṃ bhavyo bhavati /",
    "T03bsa033_u:139": " yaśca mārgapraviṣṭo bodhisattvaḥ sa kalpānāmanekāni buddhebhyo bodhisattvebhyaḥ kalyāṇamitrebhyaḥ avavādaṃ śṛṇoti /",
    "T03bsa033_u:140": " 3. nirvedhāṅgam caturvidhanirvedhabhāgīyānāmūṣmādīnāṃ lakṣaṇa-bheda-avadhyālambanākārādayaḥ abhisamayālaṅkāre dvābhyāṃ kāribhyāṃ",
    "T03bsa033_u:141": " pratipāditāḥ /",
    "T03bsa033_u:142": " tathādi -",
    "T03bsa033_u:143": " ālambanata ākārāddhetutvāt samparigrahāt /",
    "T03bsa033_u:144": " caturvikalpasaṃyogaṃ yathāsvaṃ bhajatāṃ satām //",
    "T03bsa033_u:145": " śrāvakebhyaḥ sakhaḍgebhyo bodhisattvasya tāyinaḥ /",
    "T03bsa033_u:146": " mṛdumadhyādhimātrāṇāmuṣmādīnāṃ viśiṣṭatā //",
    "T03bsa033_u:147": " (ka) lakṣaṇam svahetumokṣabhāgīyānantaramutpadyamāno 'bhisamayaḥ prayogamārga iti lakṣaṇam",
    "T03bsa033_u:148": " prayogamārgaḥ, arthābhisamayaḥ, nirvedhāṅgamityanarthāntaram /",
    "T03bsa033_u:149": " (kha) bhedaḥ śrāvakādiyānatrayasya trayaḥ prayogamārgā bhavanti /",
    "T03bsa033_u:150": " prayogamārgeṣu triṣu pratisvaṃ ūṣma-mūrva-kṣāntyagradharmākhyāścatvāro bhedā bhavanti /",
    "T03bsa033_u:151": " itthaṃ dvādaśa bhavanti prayogamārgasya bhedāḥ /",
    "T03bsa033_u:152": " mahāyānaprayogamārgaḥ svahetormahāyānasambhāramārgādutpadyamāno māhāyānīyo 'rthābhisamayaḥ",
    "T03bsa033_u:153": " mahāyānaprayogamārgaḥ /",
    "T03bsa033_u:154": " mahāyānaprayogamārgaḥ, mahāyānārthābhisamayaḥ, mahāyānanirvedhabhāgīya iti paryāyāḥ /",
    "T03bsa033_u:155": " mahāyānaprayogamārgabhedāḥ",
    "T03bsa033_u:156": " ūṣma-mūrdha-kṣāntyagradharmākhyāścaturnirvedhabhāgīyāḥ",
    "T03bsa033_u:157": " śrāvakanirvedhabhāgīyebhyaḥ pañcabhirviśeṣairviśiṣṭā bhavanti /",
    "T03bsa033_u:158": " eteṣu nirvedhabhāgīyeṣu pratyekaṃ mṛdu-madhyādhimātrabhedena tridhā bhavati /",
    "T03bsa033_u:159": " evaṃ mahāyānaprayogamārgasya dvādaśa bhedā jāyante /",
    "T03bsa033_u:160": " (ga) avadhiḥ trividhanairātmyeṣu (pudgalanairātmya-sthūladharmanairātmya-sūkṣmadharmanairātmyeṣu)",
    "T03bsa033_u:161": " kimapyekaṃ nairātmyamālambya pravartamānāyā vidarśanāyāḥ prāptimārabhya bhūmiprāptiparyantaṃ prayogamārgasya vyāptirbhavati /",
    "T03bsa033_u:162": " (gha) ālambanākārādayaḥ hainayānikaprayogamārgānmāhāyānikaprayogamārgaḥ ṣaḍbhirviśeṣerviśiṣṭo",
    "T03bsa033_u:163": " bhavati, yathā - ālambanaviśeṣāt, ākāraviśeṣāt, hetutvaviśeṣāt,",
    "T03bsa033_u:164": " samparigrahaviśeṣāt, praheyavikalpasaṃyogaviśeṣāt,",
    "T03bsa033_u:165": " mṛdumadhyādhimātrabhedaviśeṣācca /",
    "T03bsa033_u:166": " idaṃ ca vaiśiṣṭyam abhisamayālaṅkāre \"ālambanamanityādi\" - ityataḥ prāramya \"sarvathā samparigrahaḥ\" - ityantaṃ navabhiḥ kārikābhiḥ suviśadaṃ vyākhyātam /",
    "T03bsa033_u:167": " 4. pratipatterādhāraḥ mahāyānapratipatterādhāraḥ prakṛtigotraṃ bhavati /",
    "T03bsa033_u:168": " tasya lakṣaṇādikam abhisamayālaṅkāre dvābhyāṃ kārikābhyāṃ varṇitam /",
    "T03bsa033_u:169": " tathā hi -",
    "T03bsa033_u:170": " ṣoḍhādhigamadharmasya pratipakṣaprahāṇayoḥ /",
    "T03bsa033_u:171": " tayoḥ paryupayogasya prajñāyāḥ kṛpayā saha //",
    "T03bsa033_u:172": " śiṣyāsādhāraṇatvasya parārthānukramasya ca /",
    "T03bsa033_u:173": " jñānasyāyatnavṛtteśca pratiṣṭhā gotramucyate //",
    "T03bsa033_u:174": " (ka) lakṣaṇam sāmānyato yo dharmadhātuḥ pariśodhitaḥ san bodhau pariṇamate, sa gotramiti lakṣaṇam /",
    "T03bsa033_u:175": " viśeṣato yo dharmadhātuḥ pariśodhitaḥ san anuttarāyāṃ samyak sambodhau pariṇamate, mahāyānapratipatteścādhāro bhavanti, sa prakṛtigotramiti /",
    "T03bsa033_u:176": " (kha) bhedaḥ abhidhānadṛṣṭyā prakṛtigotraṃ paripuṣṭagotraṃ ceti dvau bhedau /",
    "T03bsa033_u:177": " mahāyānapratipatterāśrayabhūtaṃ prakṛtisthaṃ gotram āśritadharmadṛṣṭyā trayodaśavidha bhavati",
    "T03bsa033_u:178": " idameva prakṛtigotraṃ mahāyānasambhāramārgasyāpyādhāro bhavati /",
    "T03bsa033_u:179": " ūṣma-mūrdha-kṣāntyagradharmākhyacaturvidhalaukikanirvedhabhāgīyānāmādhārāścatvāraḥ,",
    "T03bsa033_u:180": " lokottaradarśanamārgamasyādhāra ekaḥ, lokottarabhāvanāmārgasyādhāra eka iti ṣaṭ prakṛtigotrāṇi",
    "T03bsa033_u:181": " tataḥ pratipakṣapratipatterādhāraḥ, tataḥ",
    "T03bsa033_u:182": " prahāṇapratipatterādhāraḥ, tadanantaraṃ pratipakṣapraheyānupalabdhyā tadutpādanirodhayuktavikalpāpagamasya vimuktimārgasyādhāraḥ, tataḥ",
    "T03bsa033_u:183": " prajñākaruṇayorādhāraḥ, śrāvakādyasādhāraṇadharmasyādhāraḥ,",
    "T03bsa033_u:184": " parārthānukramasyādhāraḥ, jñānasyāyatnavṛtteścādhāra iti prakṛtisthagotrasya trayodaśabhedā bhavanti /",
    "T03bsa033_u:185": " (ga) avadhiḥ mahāyānasambhāramārgamārabhya antimakṣaṇasthabodhisattvāvasthāparyantamasya sīmā bhavati /",
    "T03bsa033_u:186": " viśeṣataśca upariṣṭāt sākṣānnirdiṣṭaprayogamārgīyoṣmāvasthātaḥ prārabhya antimakṣaṇasthabodhisattvāvasthāparyantamasya vyāptirbhavatīti jñeyam /",
    "T03bsa033_u:187": " 5. pratipatterālambanam pratipatterālambanānāṃ lakṣaṇaṃ bhedaḥ avadhiśceti trīṇyatra pratipādyante",
    "T03bsa033_u:188": " / abhisamayālaṅkāre dvābhyāṃ kārikābhyāṃ ālambanasvarūpaṃ pradarśitam /",
    "T03bsa033_u:189": " tathā hi -",
    "T03bsa033_u:190": " ālambanaṃ sarvadharmāste punaḥ kuśalādayaḥ /",
    "T03bsa033_u:191": " laukikādhigamākhyāśca ye ca lokottarā matāḥ /",
    "T03bsa033_u:192": " sāsravānāsravā dharmāḥ saṃskṛtāsaṃskṛtāśca ye /",
    "T03bsa033_u:193": " śiṣyasādhāraṇā dharmā ye cāsādhāraṇā muneḥ //",
    "T03bsa033_u:194": " (ka) lakṣaṇam pratipatterjñeyatvamevālambanatvamiti lakṣaṇam /",
    "T03bsa033_u:195": " (kha) bhedaḥ ālambanamekādaśavidhaṃ bhavati /",
    "T03bsa033_u:196": " tathā hi - kuśalākuśalāvyākṛtāni kāyakarmādīni trīṇi, bālapṛthagjanasambaddhāḥ pañca skandhāḥ,",
    "T03bsa033_u:197": " sarvāryajanasaṃgṛhītāni catvāri anāsravadhyānāni,",
    "T03bsa033_u:198": " ātmadarśanāpratipakṣatvena pañcopādānaskandhāḥ, ātmadarśanapratipakṣatvena catvāryanāsravāṇi smṛtyupasthānāni, hetupratyayādhīnakāmādidhātusaṃgṛhītā bodhipakṣādayaṃ saṃskṛtāḥ (mārgasatyam),",
    "T03bsa033_u:199": " kāraṇānapekṣadhātutrayāparyāpannatathatādayo 'saṃskṛtāḥ (nirodhasatyam),",
    "T03bsa033_u:200": " sarvāryajanasantānaprabhavacaturdhyānādayo guṇāḥ,",
    "T03bsa033_u:201": " samyaksambuddhasantānodayadharmidaśabalānyasādhāraṇānītyekādaśavidhamālambanam",
    "T03bsa033_u:202": " (ga) avadhiḥ adhigamānukrameṇa sarvadharmā yathāvadālambyanta iti nāstyālambanānāṃ",
    "T03bsa033_u:203": " bhūmyavadhiriti jñeyam /",
    "T03bsa033_u:204": " 6. pratipattisamuddeśaḥ asya lakṣaṇaṃ bhedaḥ avadhiriti trīṇi parijñātavyāni, tāni abhisamayālaṅkāre kārikayaikayā 'nayā nirdiṣṭāni /",
    "T03bsa033_u:205": " tathā hi -",
    "T03bsa033_u:206": " sarvasattvāgratācittaprahāṇādhigamatraye /",
    "T03bsa033_u:207": " tribhirmahattvairuddeśo vijñeyo 'rya svayambhuvām //",
    "T03bsa033_u:208": " (ka) lakṣaṇam pratipattau pratiṣṭhitasya bodhisattvasya svalakṣyameva pratipattisamuddeśa iti lakṣaṇam /",
    "T03bsa033_u:209": " (kha) bhedaḥ",
    "T03bsa033_u:210": " sarvasattvāgratācittamahattvam, prahāṇamahattvam, adhigamamahattvaṃ ceti trayo 'syabhedā bhavanti /",
    "T03bsa033_u:211": " (ga) avadhiḥ buddhabhūmāveva kevalamayaṃ samuddeśo niṣpanno bhavati /",
    "T03bsa033_u:212": " 7. sannāhapratipattiḥ asyā lakṣaṇādikam abhisamayālaṅkāre ekayā kārikayetthamupavarṇitam /",
    "T03bsa033_u:213": " yathā dānādau ṣaḍvidhe teṣāṃ pratyekaṃ saṃgraheṇa yā /",
    "T03bsa033_u:214": " sannāhapratipattiḥ sā ṣaḍbhiḥ ṣaṭkairyathoditāḥ //",
    "T03bsa033_u:215": " pratipatterlakṣaṇam mahāyānacittotpādamāśritya anuttarasamyaksaṃmbodhiniṣpattaye yā trisarvajñatāviṣaye sāmānyena śukladharmādhiṣṭhānā,",
    "T03bsa033_u:216": " sarvākārābhisambodhādau caturvidhe 'bhisamaye pratyabhisamayaṃ ṣaṭpāramitādhiṣṭhānā ca kriyā, sā mahāyānapratipatterlakṣaṇam /",
    "T03bsa033_u:217": " pratipattibhedaḥ iyaṃ mahāyānapratipattiścaturvidhā bhavati, yathā - sannāhapratipattiḥ,",
    "T03bsa033_u:218": " prasthānapratipattiḥ, sambhārapratipattiḥ, niryāṇapratipattiśceti /",
    "T03bsa033_u:219": " (ka) sannāhapratipatterlakṣaṇam ṣaṭpāramitāsu pratipāramitāṃ ṣaṭpāramitāsaṃgrāhikayā prajñayopāttaḥ sattvayogaḥ sannāhapratipatterlakṣaṇam /",
    "T03bsa033_u:220": " sannāhapratipattiḥ bodhisattvamārga ityanarthāntaram /",
    "T03bsa033_u:221": " (kha) bhedaḥ dānapāramitāsannāhapratipattimārabhya prajñāpāramitāsannāhapratipattiṃ",
    "T03bsa033_u:222": " yāvat ṣaḍ bhedā bhavanti /",
    "T03bsa033_u:223": " dāne 'pi dānaṃ śīlamityādiṣaṭpāramitā bhavanti",
    "T03bsa033_u:224": " / evaṃ ṣaṭsu pāramitāsu ṣaṭ ṣaṭkānīti kṛtvā vistareṇa ṣaṭtriṃśad bhedā",
    "T03bsa033_u:225": " bhavanti /",
    "T03bsa033_u:226": " (ga) avadhiḥ sambhāramārgīyabodhisattvamārabhya antimakṣaṇasthabodhisattvaparyantamasyāḥ sīmā bhavati /",
    "T03bsa033_u:227": " 8. prasthānapratipattiḥ asyāḥ svarūpam abhisamayālaṅkāre dvābhyāṃ kārikābhyāmupavarṇitam /",
    "T03bsa033_u:228": " tathā hi dhyānārūpyeṣu dānādau mārge maitryādikeṣu ca /",
    "T03bsa033_u:229": " gatopalambhayoge ca trimaṇḍalaviśuddhiṣu //",
    "T03bsa033_u:230": " uddeśe ṣaṭsvabhijñāsu sarvākārajñatānaye /",
    "T03bsa033_u:231": " prasthānapratipajjñeyā mahāyānādhirohiṇī //",
    "T03bsa033_u:232": " (ka) lakṣaṇam bhāvanāpradhānayā pratipattyā mahāyāne hetvātmake phalātmake vā dharme prasthitikriyā prasthānapratipatterlakṣaṇam /",
    "T03bsa033_u:233": " (kha) bhedaḥ seyaṃ prasthānapratipattirnavavidhā jñeyā, tathā hi -",
    "T03bsa033_u:234": " dhyānārūpyasamāpattiṣu prasthānam, dānādiṣaṭpāramitāsu prasthānam,",
    "T03bsa033_u:235": " āryamārgeṣu prasthānam, caturapramāṇeṣu prasthānam, anupalambhayoge",
    "T03bsa033_u:236": " prasthānam, trimaṇḍalaviśuddhiṣu prasthānam,",
    "T03bsa033_u:237": " sarvasattvāgratāditrividhoddeśeṣu prasthānam, ṣaḍbhijñāsu prasthānam,",
    "T03bsa033_u:238": " sarvākārajñatāyāṃ prasthānamiti /",
    "T03bsa033_u:239": " (ga) avadhiḥ adhimukticaryābhūmikaprayogamārgīyoṣmāvasthāta ārabhya",
    "T03bsa033_u:240": " antimakṣaṇasthabodhisattvaparyantamasyāḥ sīmā bhavati /",
    "T03bsa033_u:241": " 9. sambhārapratipattiḥ asthāḥ pratipatterlakṣaṇādikaṃ sarvam abhisamayālaṅkāre dvābhyāṃ",
    "T03bsa033_u:242": " kārikābhyāṃ samyak pratipāditam /",
    "T03bsa033_u:243": " tathā hi -",
    "T03bsa033_u:244": " dayā dānādikaṃ ṣaṭkaṃ śamathaḥ savidarśanaḥ /",
    "T03bsa033_u:245": " yuganaddhaśca yo mārgaṃ upāye yacca kauśalam //",
    "T03bsa033_u:246": " jñānaṃ puṇyaṃ ca mārgaśca dhāraṇī bhūmayo daśa /",
    "T03bsa033_u:247": " pratipakṣaśca vijñeyaḥ sambhārapratipatkramaḥ //",
    "T03bsa033_u:248": " (ka) lakṣaṇam ātmanaḥ phalabhūtāṃ mahābodhiṃ yā sākṣāt pradadāti tādṛśī kriyā",
    "T03bsa033_u:249": " sambhārapratipattiriti lakṣaṇam /",
    "T03bsa033_u:250": " (kha) bhedaṃ asyāḥ sambhārapratipatteḥ saptadaśa bhedā bhavanti /",
    "T03bsa033_u:251": " yathā",
    "T03bsa033_u:252": " mahākaruṇāsambhāraḥ, dānasambhāraḥ, śīlasambhāraḥ, kṣāntisambhāraḥ,",
    "T03bsa033_u:253": " vīryasambhāraḥ, dhyānasambhāraḥ, prajñāsambhāraḥ, śamathasambhāraḥ,",
    "T03bsa033_u:254": " vidarśanāsambhāraḥ, yuganaddhasambhāraḥ, upāyakauśalasambhāraḥ,",
    "T03bsa033_u:255": " jñānasambhāraḥ, puṇyasambhāraḥ, mārgasambhāraḥ, dhāraṇīsambhāraḥ,",
    "T03bsa033_u:256": " bhūmisambhāraḥ, pratipakṣasambhāraśceti /",
    "T03bsa033_u:257": " (ga) avadhiḥ sambhāramātraṃ tvādikarmikabhūmāvapi bhavati /",
    "T03bsa033_u:258": " kintu ye mahābodhiprāpaktvena sākṣānnirdiṣṭāste sambhārāḥ prayogamārgīyāgradharmāvasthāta ārabhya antimakṣaṇasthabodhisattvāvasthāparyantaṃ bhavanti /",
    "T03bsa033_u:259": " āditaḥ pañcadaśa sambhārapratipattayaḥ prayogamārgīyāgradharmāvasthāparyantaṃ bhavanti /",
    "T03bsa033_u:260": " ṣoḍaśo bhūmisambhāraḥ saptadaśaśca pratipakṣasambhāro daśasu bhūmiṣu bhavataḥ /",
    "T03bsa033_u:261": " 10. niryāṇapratipattiḥ asyāḥ svarūpam abhisamayālaṅkāre dvābhyāṃ kārikābhyāṃ samyak pradarśitam",
    "T03bsa033_u:262": " tathā hi -",
    "T03bsa033_u:263": " uddeśe samatāyāṃ ca sattvārthe yatnavarjaṃne /",
    "T03bsa033_u:264": " atyantāya ca niryāṇaṃ niryāṇaṃ prāptilakṣaṇam /",
    "T03bsa033_u:265": " sarvākārajñatāyāṃ ca niryāṇaṃ mārgagocaram /",
    "T03bsa033_u:266": " niryāṇapratipajjñeyā seyamaṣṭavidhātmikā //",
    "T03bsa033_u:267": " (ka) lakṣaṇam ekāntena sarvajñatāyāṃ niryāṇakaraḥ śauddhabhūmikaḥ sattvayogaḥ",
    "T03bsa033_u:268": " niryāṇapratipattiriti lakṣaṇam /",
    "T03bsa033_u:269": " (kha) bhedaḥ niryāṇapratipattiḥ seyamaṣṭavidhātmikā bhavati /",
    "T03bsa033_u:270": " tadyathā -",
    "T03bsa033_u:271": " trividhasamuddeśe niryāṇam, samatāyāṃ niryāṇam, sattvārthe niryāṇam,",
    "T03bsa033_u:272": " anābhoganiryāṇam, atyantaniryāṇam, prāptiniryāṇam, sarvākārajñātāniryāṇam,",
    "T03bsa033_u:273": " mārganiryāṇamiti /",
    "T03bsa033_u:274": " (ga) avadhiḥ tisṛṣu śuddhabhūmiṣvevāsyā vyāptirbhavatīti /",
    "T03bsa033_u:275": " // iti sarvākārajñatopalakṣakā daśa dharmāḥ //",
    "T03bsa033_u:276": " (ā) mārgajñatopalakṣakā ekādaśa dharmāḥ",
    "T03bsa033_u:277": " 1. dhyāmīkaraṇatādīni mārgajñatāṅgāni, 2. śrāvakamārgaḥ, 3.",
    "T03bsa033_u:278": " pratyekabuddhamārgaḥ, 4. bodhisattvamārgaḥ, 5. bhāvanāmārgakāritram, 6.",
    "T03bsa033_u:279": " bhāvanāmārgādhimuktiḥ, 7. bhāvanāmārgādhimuktasya stutiḥ stobha praśaṃsā",
    "T03bsa033_u:280": " ca, 8. pariṇāmanā, 9. anumodanā, 10. abhinirhāraḥ, 11.",
    "T03bsa033_u:281": " atyantaviśuddhiśceti ekādaśa dharmā mārgajñatāmupalakṣayantīti abhisamayālaṅkāre tisṛbhiḥ kārikābhirupadarśitāḥ /",
    "T03bsa033_u:282": " tathā hi -",
    "T03bsa033_u:283": " dhyāmīkaraṇatādīni śiṣyakhaḍgapathau ca yau /",
    "T03bsa033_u:284": " mahānuśaṃso dṛṅmārgaṃ aihikāmutrikairguṇaiḥ //",
    "T03bsa033_u:285": " kāritramadhimuktiśca stutastobhitaśaṃsitāḥ /",
    "T03bsa033_u:286": " pariṇāme 'numode ca manaskārāvanuttamau //",
    "T03bsa033_u:287": " nirhāraḥ śuddhiratyantamityayaṃ bhāvanāpathaḥ /",
    "T03bsa033_u:288": " vijñānāṃ bodhisattvānāmiti mārgajñatoditā //",
    "T03bsa033_u:289": " 1. dhyāmīkaraṇatādīni dhyāmīkaraṇatādīnāṃ mārgajñatāṅgānāṃ lakṣaṇādikaṃ sarvam abhisamayālaṅkāre",
    "T03bsa033_u:290": " ekayā kārikayopavarṇitam /",
    "T03bsa033_u:291": " tathā hi -",
    "T03bsa033_u:292": " dhyāmīkaraṇatā bhābhirdevānāṃ yogyatāṃ prati /",
    "T03bsa033_u:293": " viṣayo niyato vyāptiḥ svabhāvastasya karma ca //",
    "T03bsa033_u:294": " (ka) lakṣaṇam mārgajñatāparipūrakā avayavībhūtā guṇā eva mārgajñatāṅgānīti lakṣaṇam /",
    "T03bsa033_u:295": " athavā - mārgajñatāparipūrakāḥ asyāmavasthāyāṃ sākṣānnirdiṣṭāḥ",
    "T03bsa033_u:296": " sattvasantatisthaguṇā mārgajñatāṅgānīti lakṣaṇam /",
    "T03bsa033_u:297": " (kha) bhedaḥ pañca mārgajñatāṅgāni dhyāmīkaraṇatādīni bhavanti, tadyathā - ādhāraḥ",
    "T03bsa033_u:298": " aparokṣāhaṅkārarāhityam, sahakāripratyayaścittotpādaḥ, sahetukā vyāptiḥ,",
    "T03bsa033_u:299": " saṃsārātyajanaṃ svabhāvaḥ, aparigṛhītasattvaparigrahaṇamiti /",
    "T03bsa033_u:300": " (ga) avadhiḥ sāmānyato mārgāpraveśamādāya buddhabhūmiparyantaṃ sīmā bhavati /",
    "T03bsa033_u:301": " sākṣānnirdiṣṭāṅgānāṃ dṛṣṭyā sambhāramārgamārabhya antimakṣaṇasthabodhisattvāvasthāparyantaṃ sīmā bhavati /",
    "T03bsa033_u:302": " 2. śrāvakamārgaḥ śrāvakamārgādhigamasya lakṣaṇādikam abhisamayālaṅkāre agholikhitayaikayā kārikayā samyagupadarśitam /",
    "T03bsa033_u:303": " tathā hi -",
    "T03bsa033_u:304": " caturṇāmāryasatyānāmākārānupalambhataḥ /",
    "T03bsa033_u:305": " śrāvakāṇāmayaṃ mārgo jñeyo mārgajñatānaye //",
    "T03bsa033_u:306": " (ka) lakṣaṇam śrāvakajātīyavineyajanānugrahārthaṃ duḥkhādicaturāryasatyeṣu",
    "T03bsa033_u:307": " kimapyekamālambya anityādiṣoḍaśākāreṣvanyatamasya sākṣātkāradṛṣṭyā vyavasthāpitaḥ śrāvakādhigamajātīyo māhāyānikāryābhisamayaḥ śrāvakamārgajña mārgajñānamiti /",
    "T03bsa033_u:308": " (kha) bhedaḥ ākāradṛṣṭyā ṣoḍaśavidhaḥ, mārgadṛṣṭyā tu darśanabhāvanā",
    "T03bsa033_u:309": " 'śaikṣamārgabhedena trividhaḥ /",
    "T03bsa033_u:310": " (ga) avadhiḥ darśanamārgamārabhya buddhabhūmiparyantamasya sīmā bhavati /",
    "T03bsa033_u:311": " keṣāṃcana matena mahāyānasambhāramārgamārabhya buddhabhūmiparyantamavadhiriti /",
    "T03bsa033_u:312": " 3. pratyekabuddhamārgaḥ pratyekabuddhādhigamasya lakṣaṇādikaṃ sarvamabhisamayālaṅkāre tisṛbhiḥ kārikābhiḥ pratipāditam /",
    "T03bsa033_u:313": " tathā hi -",
    "T03bsa033_u:314": " paropadeśavaiyarthya svayambodhāt svayambhuvām /",
    "T03bsa033_u:315": " gambhīratā ca jñānasya khaḍgānāmabhidhīyate //",
    "T03bsa033_u:316": " suśrūṣā yasya yasyārthe yatra yatra yathā yathā /",
    "T03bsa033_u:317": " sa so 'rthaḥ khyātyaśabdo 'pi tatra tatra tathā tathā //",
    "T03bsa033_u:318": " grāhyārthakalpanāhānād grāhakasyāprahāṇataḥ /",
    "T03bsa033_u:319": " ādhārataśca vijñeyaḥ khaḍgamārgasya saṃgrahaḥ //",
    "T03bsa033_u:320": " (ka) lakṣaṇam pratyekabuddhagotrīyavineyajanānugrahārthaṃ dvādaśāyatanānyālambya",
    "T03bsa033_u:321": " bāhyagrāhyārthaśūnyatāsākṣātkārijñānadṛṣṭyā vyavasthāpitaḥ pratyekabuddhādhigamajātīyo māhāyānikāryābhisamayaḥ pratyekabuddhamārgamārgajñaṃ mārgajñānamiti /",
    "T03bsa033_u:322": " (kha) bhedaḥ",
    "T03bsa033_u:323": " darśanamārgaḥ, bhāvanāmārgaḥ, aśaikṣamārga iti trayo 'sya bhedā bhavanti /",
    "T03bsa033_u:324": " (ga) avadhiḥ mahāyānadarśanamārgamārasya buddhabhūmiparyantamasya sīmā bhavati /",
    "T03bsa033_u:325": " 4. mahāyānadarśanamārgaḥ mahānuśaṃsasya darśanāmārgasya lakṣaṇam, bhedaḥ, avadhiśceti trīṇi parijñātavyānyatra saṃkṣepato nirūpyante /",
    "T03bsa033_u:326": " abhisamayālaṅkāre tatsvarūpaṃ pañcabhiḥ kārikābhirupadarśitam /",
    "T03bsa033_u:327": " (ka) lakṣaṇam bhavaśamāntadvayanirodhalakṣaṇaḥ satyābhisamayo mahāyānadarśanamārga iti lakṣaṇam /",
    "T03bsa033_u:328": " (kha) bhedaḥ samāhitajñānaṃ pṛṣṭhalabdhajñānaṃ ceti dvau darśanamārgasya bhedau /",
    "T03bsa033_u:329": " jñānadṛṣṭyā trīṇi jñānāni darśanamārgaḥ /",
    "T03bsa033_u:330": " prathamaṃ yad darśanamārgabhūtaṃ śrāvakamārgaṃ jānāti, dvitīyaṃ yat pratyekabuddhamārgaṃ jānāti",
    "T03bsa033_u:331": " tṛtīyaṃ yanmahāyānamārgaṃ jānātīti trayo bhedā bhavanti /",
    "T03bsa033_u:332": " ālambanadṛṣṭyā vyāvṛttidṛṣṭyā cāṣṭau kṣāntayaḥ, aṣṭau ca jñānānīti ṣoḍaśa bhedā avasātavyāḥ",
    "T03bsa033_u:333": " (ga) avadhiḥ prathamāyāmeva bodhisattvabhūmāvasya vyāptirbhavatīti /",
    "T03bsa033_u:334": " 5. bhāvanāmārgakāritram bhāvanāmārgakāritrāṇāṃ lakṣaṇādikam abhisamayālaṅkāre ekayā kārikayā",
    "T03bsa033_u:335": " spaṣṭamupadarśitam /",
    "T03bsa033_u:336": " tathā hi -",
    "T03bsa033_u:337": " sarvato damanaṃ nāma sarvataḥ kleśanirjayaḥ /",
    "T03bsa033_u:338": " upakramāviṣahyatvaṃ bodhirādhārapūjyatā //",
    "T03bsa033_u:339": " (ka) lakṣaṇam dṛṣṭatattvabhāvanābalena prāptānuśaṃsā bhāvanāmārgakāritrasya lakṣaṇam /",
    "T03bsa033_u:340": " (kha) bhedaḥ asya ṣaḍ bhedā bhavanti, yathā - ātmotkarṣaniṣedhāt damanakāritram,",
    "T03bsa033_u:341": " sarvajananamanakāritram, rāgādikleśābhibhavakāritram,",
    "T03bsa033_u:342": " parakṛtāghātavirodhopanipātād upakramāviṣahyatvakāritram, samyak",
    "T03bsa033_u:343": " saṃbodhipratipattikāritram, prajñāpāramitādhāraviṣayapūjyatākāritramiti /",
    "T03bsa033_u:344": " (ga) avadhiḥ prathamāṃ bhūmimārabhya daśamīṃ bhūmiṃ yāvadasya sīmā bhavati /",
    "T03bsa033_u:345": " bhāvanāmārgaṃḥ asya lakṣaṇam, bhedaḥ avadhiśceti trīṇyatrocyante /",
    "T03bsa033_u:346": " (ka) lakṣaṇam māhāyāniko 'nvabhisamayaḥ mahāyānabhāvanāmarga iti lakṣaṇam /",
    "T03bsa033_u:347": " anvabhisamayaḥ bhāvanāmārga iti paryāyavācinau /",
    "T03bsa033_u:348": " (kha) bhedaḥ sāsravo bhāvanāmārgaḥ, anāsravo bhāvanāmārgaśceti dvau bhedau /",
    "T03bsa033_u:349": " tatra sāsravaḥ savikalpabhāvanāmārgaḥ anāsravaśca nirvikalpa iti /",
    "T03bsa033_u:350": " tatra sāsravo 'dhimuktipariṇāmanānumodanāmanaskāralakṣaṇastrividhaḥ /",
    "T03bsa033_u:351": " anāsravaḥ punarabhinirhāraḥ atyantaviśuddhisvabhāvaśceti dvividhaḥ /",
    "T03bsa033_u:352": " 6. bhāvanāmārgādhimuktiḥ adhimuktibhāvanāmārgasya lakṣaṇādikaṃ sarvam abhisamayālaṅkāre dvābhyāṃ",
    "T03bsa033_u:353": " kārikābhyāṃ spaṣṭamādarśitam /",
    "T03bsa033_u:354": " tathā hi -",
    "T03bsa033_u:355": " adhimuktistridhā jñeyā svārthā ca svaparārthikā /",
    "T03bsa033_u:356": " parārthikaivetyeṣā ca pratyekaṃ trividheṣyate //",
    "T03bsa033_u:357": " mṛdvī madhyādhimātrā ca mṛdumṛdvādibhedataḥ /",
    "T03bsa033_u:358": " sā punastrividhetyevaṃ saptaviṃśatidhā matā //",
    "T03bsa033_u:359": " (ka) lakṣaṇam",
    "T03bsa033_u:360": " svārtha-svaparārtha-parārthākarabhūtāyāṃ jinajananyām abhisampratyayavaśena vyavasthāpito māhāyāniko 'nvabhisamayo",
    "T03bsa033_u:361": " 'dhimuktyākhyabhāvanāmārgaḥ savikalpa iti lakṣaṇam /",
    "T03bsa033_u:362": " (kha) bhedaḥ adhimuktiḥ svārthā svaparārthā parārthā ceti mūlabhedena trividhā /",
    "T03bsa033_u:363": " trividhā 'pi satī mṛdumadhyādhimātrabhedena pratyekaṃ medāt trikatribhirnavadhā bhavati /",
    "T03bsa033_u:364": " tadyathā mṛdvī madhyā 'dhimātrā ca",
    "T03bsa033_u:365": " svārthādhimuktiḥ; evaṃ svaparārthādhimuktiḥ parārthādhimuktiśceti /",
    "T03bsa033_u:366": " evameṣā 'pi navaprakārā 'dhimuktiḥ mṛdumṛdvādiprakārabhedena pratyekaṃ vibhidyamānā navabhistribhiḥ saptaviṃśatiprakārā bhavati /",
    "T03bsa033_u:367": " tadyathā -",
    "T03bsa033_u:368": " mṛdumṛduḥ, mṛdumadhyaḥ, mṛdvadhimātraḥ, madhyamṛduḥ, madhyamadhyaḥ,",
    "T03bsa033_u:369": " madhyādhimātraḥ; adhimātramṛduḥ, adhimātramadhyaḥ, adhimātrādhimātra iti svārthādhimukternavaprakārāḥ",
    "T03bsa033_u:370": " tathā svaparārthādhimukteḥ parārthādhimukteśca veditavyāḥ /",
    "T03bsa033_u:371": " (ga) avadhiḥ prathamāṃ bhūmimārabhya daśamīṃ bhūmiṃ yāvad asyāḥ sīmā bhavati /",
    "T03bsa033_u:372": " dvitīyāṃ bhūmimārabhyaṃ daśamabhūmiparyantamiti kecit /",
    "T03bsa033_u:373": " 7. bhāvanāmārgādhimuktasya stutiḥ stobhaḥ praśaṃsā ca bhāvanāmārgādhimuktasya bodhisattvasya stutyādīnāṃ lakṣaṇādikam abhisamayālaṅkāre ekayā kārikayopavarṇitam /",
    "T03bsa033_u:374": " tathā hi -",
    "T03bsa033_u:375": " stutiḥ stobhaḥ praśaṃsā ca prajñāpāramitāṃ prati /",
    "T03bsa033_u:376": " adhimokṣasya mātrāṇāṃ navakaistribhiriṣyate //",
    "T03bsa033_u:377": " (ka) lakṣaṇam purvoktatrividhādhimuktiprajñāpāramitāṃ prati pravṛttasya tadbhāvakabodhisattvasyotsāhavardhanārthaṃ tadadhimokṣasya kriyamāṇāḥ stutyādayo yathābhūtārthādhigamalakṣaṇā nārthavādarūpā iti lakṣaṇam (kha) bhedaḥ pūrvavat saptaviṃśatireva prabhedāḥ /",
    "T03bsa033_u:378": " (ga) avadhiḥ adhimuktibhāvanāmārgavat /",
    "T03bsa033_u:379": " 8. bhāvanāmārgapariṇāmanā asyāḥ pariṇāmanāyāḥ lakṣaṇabhedādisarvaṃ svarūpam abhisamayālaṅkāre",
    "T03bsa033_u:380": " tisṛbhiḥ kārikābhiḥ spaṣṭamupadarśitam /",
    "T03bsa033_u:381": " tathā hi -",
    "T03bsa033_u:382": " viśeṣaḥ pariṇāmastu tasya kāritramuttamam /",
    "T03bsa033_u:383": " nopalambhākṛtiścāsāvaviparyāsalakṣaṇaḥ //",
    "T03bsa033_u:384": " vivikto buddhapuṇyaughasvabhāvasmṛtigocaraḥ /",
    "T03bsa033_u:385": " sopāyaścānimittaśca buddhairabhyanumoditaḥ //",
    "T03bsa033_u:386": " traidhātukāprapannaśca pariṇāmo 'parastridhā /",
    "T03bsa033_u:387": " mṛdurmadhyo 'dhimātraśca mahāpuṇyodayātmakaḥ //",
    "T03bsa033_u:388": " (ka) lakṣaṇam yo māhāyānikaḥ savikalpo 'nvabhisamayaḥ svaparakuśalapuṇyakriyāvastu anuttarāyāṃ samyaksambodhau pariṇāmayati, sa pariṇāmanākhyo mahāyānabhāvanāmārga iti lakṣaṇam /",
    "T03bsa033_u:389": " (kha) bhedaḥ ayaṃ bhāvanāmārgo dvādaśavidho bhavati, tadyathā -",
    "T03bsa033_u:390": " viśeṣapariṇāmanāmanaskāraḥ, anupalambhākārapariṇāmanāmanaskāraḥ,",
    "T03bsa033_u:391": " aviparyāsalakṣaṇaḥ pariṇāmanāmanaskāraḥ, viviktapariṇāmanāmanaskāraḥ,",
    "T03bsa033_u:392": " buddhapuṇyaughasvabhāvānusmṛtipariṇāmanāmanaskāraḥ,",
    "T03bsa033_u:393": " upāyakauśalapariṇāmanāmanaskāraḥ, amimittapariṇāmanāmanaskāraḥ,",
    "T03bsa033_u:394": " buddhānujñāta (anumodita)-pariṇāmanāmanaskāraḥ,",
    "T03bsa033_u:395": " traidhātukāparyāpannapariṇāmanāmanaskāraḥ, mahāpuṇyodayātmako",
    "T03bsa033_u:396": " mṛdupariṇāmanāmanaskāraḥ, mahāpuṇyodayātmako madhyapariṇāmanāmanaskāraḥ,",
    "T03bsa033_u:397": " mahāpuṇyodayātmako 'dhimātrapariṇāmanāmanaskāra iti dvādaśa bhedā bhavanti",
    "T03bsa033_u:398": " (ga) avadhiḥ prathamāṃ pramuditā bhūmimārabhya yāvad daśamīṃ bhūmimasya pariṇāmanāmanaskārasya sīmā bhavati /",
    "T03bsa033_u:399": " 9. bhāvanāmārgīyānumodanā anumodanāmanaskārasya lakṣaṇabhedādayo 'bhisamayālaṅkāre ekayaiva kārikayetthamupavarṇitam /",
    "T03bsa033_u:400": " tathā hi -",
    "T03bsa033_u:401": " upāyānupalambhābhyāṃ śubhamūlānumodanā /",
    "T03bsa033_u:402": " anumode manaskārabhāvaneha vidhīyate //",
    "T03bsa033_u:403": " (ka) lakṣaṇam yo māhāyānikaḥ savikalpo 'nvabhisamayaḥ sva-parakuśalapuṇyakriyāvastūni",
    "T03bsa033_u:404": " anumodate, sa anumodanākhyo mahāyānabhāvanāmārga iti lakṣaṇam /",
    "T03bsa033_u:405": " (kha) bhedaḥ anumodanāmanaskārasya dvau bhedau bhavataḥ,",
    "T03bsa033_u:406": " yathā-svakuśalapuṇyakriyāvastvanumodanam,",
    "T03bsa033_u:407": " parakuśalapuṇyakriyāvastvanumodanaṃ iti /",
    "T03bsa033_u:408": " athavā - saṃvṛtiviṣayī anumodanāmanaskāraḥ paramārthaviṣayī",
    "T03bsa033_u:409": " anumodanāmanaskāraśceti /",
    "T03bsa033_u:410": " (ga) avadhiḥ adhimuktipariṇāmanānumodanāmanaskārāṇāṃ trayāṇāṃ bhūmyavadhiḥ samāna eva /",
    "T03bsa033_u:411": " 10. abhinirhāraḥ anāsravasya abhinirhārabhāvanāmārgasya lakṣaṇādikam abhisamayālaṅkāre ekayā kārikayā pratipāditam /",
    "T03bsa033_u:412": " tathā hi -",
    "T03bsa033_u:413": " svabhāva-śreṣṭhatā tasya sarvasyānabhisaṃskṛtiḥ /",
    "T03bsa033_u:414": " nopalambhena dharmāṇāmarpaṇā ca mahārthatā //",
    "T03bsa033_u:415": " (ka) lakṣaṇam māhāyāniko 'nāsravo 'nvabhisamayaḥ, yaḥ paryaṃntādhigamakṛtyaṃ vyavasthāpayati, sa abhinirhārākhyo mahāyānabhāvanāmārga iti lakṣaṇam /",
    "T03bsa033_u:416": " (kha) bhedaḥ asya pañca bhedā bhavanti, tadyathā - rūpādisarvadharmāviparītadarśanaṃ",
    "T03bsa033_u:417": " svabhāvaḥ, nānyathā buddhatvasamprāptiriti bhāvanāmārgasya śreṣṭhatā,",
    "T03bsa033_u:418": " sarvadharmaviśeṣānutpādanena adhigamaprayogo 'nabhisaṃskāraḥ,",
    "T03bsa033_u:419": " sarvadharmāṇāṃ paramārthato 'nupalambhatayā arpaṇā,",
    "T03bsa033_u:420": " buddhatvamahārthasādhanānmahārthateti /",
    "T03bsa033_u:421": " (ga) avadhiḥ prathamāṃ bhūmimārabhya daśamīṃ bhūmiṃ yāvadasyābhinirhārasya sīmā bhavati 11. atyantaviśuddhiḥ atyantaviśuddhyākhyasya anāsravabhāvanāmārgasya lakṣaṇādikaṃ sarvam abhisamayālaṅkāre tisṛbhiḥ kārikābhiḥ suspaṣṭaṃ pratipāditam /",
    "T03bsa033_u:422": " tathā hi -",
    "T03bsa033_u:423": " phalaśuddhiśca rūpādiśuddhireva tayordvayoḥ /",
    "T03bsa033_u:424": " abhinnācchinnatā yasmāditi śuddhirudīritā //",
    "T03bsa033_u:425": " kleśajñeyatrimārgasya śiṣyakhaḍgajinaurasām /",
    "T03bsa033_u:426": " hānād viśuddhirātyantikī tu buddhasya sarvadā //",
    "T03bsa033_u:427": " mṛdumṛdvādiko mārgaḥ śuddhirnavasu bhūmiṣu /",
    "T03bsa033_u:428": " adhimātrādhimātrādermalasya pratipakṣataḥ //",
    "T03bsa033_u:429": " (ka) lakṣaṇam māhāyāniko 'nāsravo 'nvabhisamayaḥ, yo 'ntimaprahāṇasya kṛtyaṃ",
    "T03bsa033_u:430": " vyavasthāpayati, sa atyantaviśuddhyākhyo mahāyānabhāvanāmārga iti lakṣaṇam /",
    "T03bsa033_u:431": " (kha) bhedaḥ bhāvanāmārgaprahātavyānāṃ navānāṃ vipakṣāṇāṃ pratipakṣabhūtā mṛdumṛdvādayo",
    "T03bsa033_u:432": " nava bhāvanāmārgā evāsya atyantaviśuddhibhāvanāmārgasya bhedā bhavanti /",
    "T03bsa033_u:433": " (ga) avadhiḥ prathamāṃ bhūmimārabhya daśamabhūmiparyantamasya bhāvanāmārgasya sīmā",
    "T03bsa033_u:434": " bhavatīti /",
    "T03bsa033_u:435": " // iti mārgajñatopalakṣakā ekādaśa dharmāḥ //",
    "T03bsa033_u:436": " (i) sarvajñatopalakṣakā nava dharmāḥ",
    "T03bsa033_u:437": " 1. prajñayā na bhave sthānam, 2. kṛpayā na śame sthitiḥ, 3. anupāyena jinajananyā dūratvam, 4. upāyena avidūratā, 5. vipakṣaḥ, 6. pratipakṣaḥ,",
    "T03bsa033_u:438": " prayogaḥ, 8. samatā, 9. darśanamārgaśceti nava dharmāḥ sarvajñatopalakṣakā iti abhisamayālaṅkāre dvābhyāṃ kārikābhyāṃ samyaguktāḥ /",
    "T03bsa033_u:439": " tathā hi -",
    "T03bsa033_u:440": " prajñayā na bhave sthānaṃ kṛpayā na śame sthitiḥ /",
    "T03bsa033_u:441": " anupāyena dūratvam upāyenāvidūratā //",
    "T03bsa033_u:442": " vipakṣapratipakṣau ca prayogaḥ samatā 'sya ca /",
    "T03bsa033_u:443": " dṛṅmārgaḥ śrāvakādīnāmiti sarvajñateṣyate //",
    "T03bsa033_u:444": " 1. prajñatā na bhave sthānam",
    "T03bsa033_u:445": " 2. kṛpayā na śame sthitiḥ ubhayorlakṣaṇādikam abhisamayālaṅkāre ekayā kārikayā pratipāditam",
    "T03bsa033_u:446": " tathā hi -",
    "T03bsa033_u:447": " nāpare na pare tīre nāntarāle tayoḥ sthitā /",
    "T03bsa033_u:448": " adhvanāṃ samatājñānāt prajñāpāramitā matā //",
    "T03bsa033_u:449": " tatra ubhayoḥ lakṣaṇādīni pṛthak pṛthagatrābhidhīyante /",
    "T03bsa033_u:450": " prajñayā na bhave sthānam",
    "T03bsa033_u:451": " (ka) lakṣaṇam anityādiṣoḍaśākārāṇāṃ sākṣātkāriṇī hīnayānajātīyā mahākaruṇāgarbhā māhāyānikaryasantatisthā prajñā asyāḥ sarvajñatāyā lakṣaṇam /",
    "T03bsa033_u:452": " iyaṃ ca bodhisattvānāṃ prajñāpāramitā prajñayā saṃsārādīnavadarśanāt na saṃsāre bhavānte sthitā",
    "T03bsa033_u:453": " (kha) bhedaḥ darśanamārgaḥ bhāvanāmārgaḥ aśaikṣamārgaśceti trayo bhedā bhavanti /",
    "T03bsa033_u:454": " duḥkhādicaturāryasatyasambaddhānityādiṣoḍaśākārāṇāṃ sākṣātkārī mahāyānabhāvanāmārgo 'syāḥ sarvajñatāyāḥ prajñatā na bhave sthānamitilakṣaṇātmikāyā upalakṣakaḥ /",
    "T03bsa033_u:455": " kṛpayā na śame sthitiḥ",
    "T03bsa033_u:456": " (ka) lakṣaṇam mahākaruṇayā saṃvṛtyapekṣaśamāntavyāvartako māhāyāniko 'bhisamayo 'syāḥ",
    "T03bsa033_u:457": " sarvajñatāyā lakṣaṇam /",
    "T03bsa033_u:458": " iyaṃ ca prajñāpāramitā kṛpayā sattvārthakaraṇāt na nirvāṇe śamānte sthitā /",
    "T03bsa033_u:459": " māhāyānikabhāvanāmārgīyāryapudgalasantatisthā mahākaruṇā asyāḥ kṛpayā na śame sthitiritimārgajñatāyā upalakṣikā /",
    "T03bsa033_u:460": " (kha) bhedaḥ māhāyānikasyāryasya sattvālambanā dharmālambanā nirālambanā ceti tisro",
    "T03bsa033_u:461": " mahākaruṇāḥ, bodhicittotpādādayaśca bhedā bhavanti /",
    "T03bsa033_u:462": " traiyadhvikadharmāṇāmanutpādākāreṇa tulyatāvabodhāt yā śrāvakādyagocaratvena viprakṛṣṭā bodhisattvānāṃ prajñāpāramitā, sā punarnāpare tīre saṃsāre, na pare tīre nirvāṇe vyavasthitā /",
    "T03bsa033_u:463": " nāpi saṃsāranirvāṇamubhayamantareṇa vastuno 'sattvāt madhye 'pi sthitā,",
    "T03bsa033_u:464": " prajñākaruṇayoḥ samyak prativedhena saṃsāranirvāṇobhayopalambhaviyogāt /",
    "T03bsa033_u:465": " (ga) avadhiḥ prathamāṃ pramuditābhūmimārabhya buddhabhūmiparyantamubhayoḥ sīmā bhavati",
    "T03bsa033_u:466": " 3. anupāyena dūratvam asya lakṣaṇādikaṃ sarvam abhisamayālaṅkāre kārikārdhena spaṣṭamullikhitam",
    "T03bsa033_u:467": " tathā hi -",
    "T03bsa033_u:468": " anupāyena dūraṃ sā sanimittopalabhbhataḥ /",
    "T03bsa033_u:469": " (ka) lakṣaṇam śrāvakādīnām adhvasamatājñānābhāvāt anityādyākārāṇāṃ sākṣātkāri jñānaṃ",
    "T03bsa033_u:470": " sanimittopalambhayogena kṛpāprajñāvaikalyāt dūrībhūtaṃ jinajananyā iti lakṣaṇam /",
    "T03bsa033_u:471": " (kha) bhedaḥ śrāvakasantatisthaṃ anityādyākārajñānaṃ pratyekabuddhasantatisthaṃ cānityādyākārajñānamiti bhedadvayam /",
    "T03bsa033_u:472": " (ga) avadhiḥ darśanamārgamārabhya arhattvāvasthāparyantamasya sīmā bhavati /",
    "T03bsa033_u:473": " 4. upāyena avidūratā asya lakṣaṇādīnāṃ pratipādanam abhisamayālaṅkāre kārikārdhena samyak",
    "T03bsa033_u:474": " / tathā hi -",
    "T03bsa033_u:475": " upāyakauśalenāsyāḥ samyagāsannatoditā //",
    "T03bsa033_u:476": " (ka) lakṣaṇam mahākaruṇayā śūnyatāsākṣātkāriṇyā prajñayā copāttaṃ māhāyānikaryāṇāṃ",
    "T03bsa033_u:477": " hīnayānajātīyam anityādyākārajñānam asya lakṣaṇam /",
    "T03bsa033_u:478": " \"bodhisattvādīnāṃ tu utsāritabhāvābhiniveśabhrāntinimittānāṃ rūpādisarvadharmaparijñānameva tatsamatāparijñānamityataḥ samyagāsannībhāvo māturiti jñeyam /\"",
    "T03bsa033_u:479": " (kha) bhedaḥ māhāyāniko darśanamārgaḥ, bhāvanāmārgaḥ, aśaikṣamārgaśceti trayo bhedā",
    "T03bsa033_u:480": " bhavanti /",
    "T03bsa033_u:481": " (ga) avadhiḥ mahāyānadarśanamārgamārabhya buddhabhūmiparyantaṃ sīmā bhavati /",
    "T03bsa033_u:482": " 5. vipakṣaḥ asya lakṣaṇādikam abhisamayālaṅkāre ekayāṃ kārikayā suspaṣṭaṃ pratipāditam",
    "T03bsa033_u:483": " tathā hi -",
    "T03bsa033_u:484": " rūpādiskandhaśūnyatve dharmeṣu tryadhvageṣu ca /",
    "T03bsa033_u:485": " dānādau bodhipakṣeṣu caryāsaṃjñā vipakṣatā //",
    "T03bsa033_u:486": " (ka) lakṣaṇam mahākaruṇā śūnyatāprajñābhyāṃ viyuktā bhāvolambhasvabhāvā hainayānikī",
    "T03bsa033_u:487": " vastujñateti lakṣaṇam /",
    "T03bsa033_u:488": " \"sarveṣāṃ rūpādīnāṃ traiyadhvikānāṃ ca dharmāṇāṃ sāsravānāsravobhayasthānīyānāmanupalambhasvarūpāṇāṃ",
    "T03bsa033_u:489": " bhāvopalambhatayā te paraparikalpitātmādiśūnyatvena dṛṣṭāḥ /",
    "T03bsa033_u:490": " anuṣṭhānasaṃjñā tu eteṣāṃ pratipakṣabhūtāpi viparyāsapravṛttatvena heyatvāt vipakṣo bhavati",
    "T03bsa033_u:491": " (kha) bhedaḥ (ga) avadhiḥ asya bhedo 'vadhiścetyubhau 'anupāyena dūratvam ' ityasmin prakareṇa",
    "T03bsa033_u:492": " pradarśitau, tadvat jñeyāditi /",
    "T03bsa033_u:493": " 6. pratipakṣaḥ asya lakṣaṇabhedādikaṃ sarvam abhisamayālaṅkāre tisṛbhiḥ kārikābhiḥ savistaramupadarśitam",
    "T03bsa033_u:494": " tathā hi -",
    "T03bsa033_u:495": " dānādiṣvanahaṃkāraḥ paraṣāṃ tanniyojanam /",
    "T03bsa033_u:496": " saṅgakoṭīniṣedho 'yaṃ sūkṣmaḥ saṅgo jinādiṣu //",
    "T03bsa033_u:497": " tadgāmbhīryaṃ prakṛtyaiva vivekād dharmapaddhateḥ /",
    "T03bsa033_u:498": " ekaprakṛtikaṃ jñānaṃ dharmāṇāṃ saṅgavarjanam //",
    "T03bsa033_u:499": " dṛṣṭādipratiṣedhena tasyā durbodhatoditā /",
    "T03bsa033_u:500": " rūpādibhiravijñānāt tadacintyatvamiṣyate //",
    "T03bsa033_u:501": " (ka) lakṣaṇam mahākaruṇopāyena śūnyatāsākṣātkāriṇyā prajñayā copāttā māhāyānikāryasantatisthā vastujñatā pratipakṣalakṣaṇātmikā /",
    "T03bsa033_u:502": " (kha) bhedo 'vadhiśca",
    "T03bsa033_u:503": " ubhāvapi pūrva 'upāyena avidūratā ' ityasmin prasaṅge yathāvarṇitau tathā jñātavyau /",
    "T03bsa033_u:504": " viśeṣaḥ jinajananyā dūratvam avidūratvamiti vastujñatāyāḥ (sarvajñatāyāḥ) dvau bhedau /",
    "T03bsa033_u:505": " hīnayānāpuraḥsarāyāḥ phalabhūtajinajananyāḥ avidūratā,",
    "T03bsa033_u:506": " upāyakauśalena avidūratā, pratipakṣaḥ, māhāyānīyavastujñatā ceti catvāraḥ",
    "T03bsa033_u:507": " paryāyāḥ /",
    "T03bsa033_u:508": " phalabhūtajinajananyā dūratvama, anupāyena dūratvam,",
    "T03bsa033_u:509": " nimittopalambhagrāhapratibaddhatā, vipakṣaḥ, hīnayānavastujñatā ceti paryāyavācinaḥ.",
    "T03bsa033_u:510": " yathānirdiṣṭa eva śrāvakabodhisatvādīnāṃ vipakṣapratipakṣayorayaṃ vibhāgo 'vasātavyaḥ /",
    "T03bsa033_u:511": " tathā coktam -",
    "T03bsa033_u:512": " evaṃ kṛtvā yathoktau vai jñeyaḥ sarvajñatānaye /",
    "T03bsa033_u:513": " ayaṃ vibhāgo niḥśeṣo vipakṣapratipakṣayoḥ //",
    "T03bsa033_u:514": " api ca -",
    "T03bsa033_u:515": " \"śrāvakādīnāmevaṃ māturdūrībhāvenānuṣṭhānaṃ pratipakṣo 'pi san vastūpalambhaviparyāsapravṛttatvena bodhisattvānāṃ tyājyatvād vipakṣa iti\"",
    "T03bsa033_u:516": " 7. prayogaḥ asya lakṣaṇabhedādikaṃ sarvam abhisamayālaṅkāre sārdhadvayena",
    "T03bsa033_u:517": " kārikāgranthena savistaraṃ pratipāditam /",
    "T03bsa033_u:518": " tathā hi -",
    "T03bsa033_u:519": " rūpādau tadanityādau tadapūriprapūrayoḥ /",
    "T03bsa033_u:520": " tadasaṅgatve caryāyāḥ prayogaḥ pratiṣedhataḥ //",
    "T03bsa033_u:521": " avikāro na kartā ca prayogo duṣkarastridhā /",
    "T03bsa033_u:522": " yathābhavyaṃ phalaprāpteravandhyo 'bhimataśca saḥ //",
    "T03bsa033_u:523": " aparapratyayo yaśca saptadhā khyātivedakaḥ /",
    "T03bsa033_u:524": " (ka) lakṣaṇam sāṃvṛtike vastusvarūpe tadviśeṣe ca viparyāsapravṛttasya",
    "T03bsa033_u:525": " upalambhābhiniveśasya pratipakṣabhūto hīnayānajātīyaḥ sattvayogaḥ prayoga iti lakṣaṇam /",
    "T03bsa033_u:526": " (kha) bhedaḥ prayogaḥ daśavidho bhavati /",
    "T03bsa033_u:527": " tadyathā - rūpādiṣu",
    "T03bsa033_u:528": " satyābhiniveśapratiṣedhaḥ, tadviśeṣeṣvanityādiṣu",
    "T03bsa033_u:529": " satyābhiniveśapratiṣedhaḥ, kalpitarūpeṣu aparipūriḥ, dharmatārūpeṣu",
    "T03bsa033_u:530": " prapūriḥ, pāramitāsu paramārthato 'parihāṇivṛddhī (avikāratvam),",
    "T03bsa033_u:531": " paramārthato 'kartṛtvam, trisarvajñātmakānāṃ yathākramamuddeśaprayogakāritrāṇāṃ duṣkaratā,",
    "T03bsa033_u:532": " avandhyatā, mahānuśaṃsāyāṃ bodhau aparapratyayatvam,",
    "T03bsa033_u:533": " svapnopamapariṇāmādisaptavidhakhyātijñānamiti daśa bhedā bhavanti /",
    "T03bsa033_u:534": " (ga) avadhiḥ sambhāramārgamārabhya antimakṣaṇasthabodhisattvāvasthāparyantamasya sīmā bhavati",
    "T03bsa033_u:535": " 8. samatā asyāḥ svarūpam abhisamayālaṅkāre kārikārdhena samādarśitam /",
    "T03bsa033_u:536": " tathā hi -",
    "T03bsa033_u:537": " caturdhā 'mananā tasya rūpādau samatā matā /",
    "T03bsa033_u:538": " (ka) lakṣaṇam uparyuktadaśavidhavastujñatāprayogākārāṇāṃ jñātṛjñeyadharmāṇām amananā samatāyā lakṣaṇam /",
    "T03bsa033_u:539": " (kha) bhedaḥ pūrvokteṣu daśavidhaprayogeṣu pratisvaṃ catasraḥ amananā bhavantīti catvāriṃśadasyāḥ samatāyāḥ prabhedā bhavanti /",
    "T03bsa033_u:540": " uktaṃ cālokaṭīkāyām -",
    "T03bsa033_u:541": " \"tadevaṃ rūpādipadārthamananā-nīlādinimittamananā-'rūpaṃ dvidhā viṃśatidhe '-tyādiprapañcamananā-nirvedhabhāgīyādyadhigamamananānāṃ pratiṣedhena jñātṛjñeyadharmānupalabdhiścaturvidhoktā vijñeyā /\"",
    "T03bsa033_u:542": " (ga) avadhiḥ sambhāramārgamārabhya antimakṣaṇasthabodhisattvāvasthāparyantamasyāḥ",
    "T03bsa033_u:543": " samatāyāḥ sīmā bhavati /",
    "T03bsa033_u:544": " 9. darśanamārgaḥ asya lakṣaṇādikaṃ sarvam abhisamayālaṅkāre pañcabhiḥ kārikābhiḥ pratipāditam",
    "T03bsa033_u:545": " (ka) lakṣaṇam dvātriṃśatsamāropaśūnyaḥ satyābhisamayo darśanamārga iti lakṣaṇam /",
    "T03bsa033_u:546": " (kha) bhedaḥ trayāṇāṃ yānānāṃ trayāṇāṃ darśamārgāṇāṃ vyāvṛttibhedena ṣoḍaśa kṣaṇā evāsya ṣoḍaśa bhedā bhavantīti /",
    "T03bsa033_u:547": " // iti sarvajñatopalakṣakā nava dharmāḥ //",
    "T03bsa033_u:548": " 2. Catuḥprayogopalakṣakāḥ ṣaṭtriṃśad dharmāḥ",
    "T03bsa033_u:549": " tatra sarvākārābhisambodhopalakṣakā ekādaśa dharmāḥ,",
    "T03bsa033_u:550": " mūrdhābhisamayopalakṣakā aṣṭau dharmāḥ,",
    "T03bsa033_u:551": " ānupūrvikābhisamayopakṣakāstrayodaśa dharmāḥ,",
    "T03bsa033_u:552": " ekakṣaṇābhisambodhopalakṣakāścatvāra iti ṣaṭtriṃśad bhavanti /",
    "T03bsa033_u:553": " (a) sarvākārābhisambodhopalakṣakā ekādaśa dharmāḥ",
    "T03bsa033_u:554": " 1. ākārāḥ, 2. prayogāḥ, 3. guṇāḥ, 4. doṣāḥ, 5. lakṣaṇāni, 6.",
    "T03bsa033_u:555": " mokṣabhāgīyam, 7. nirvedhabhāgīyam, 8. avaivartiko gaṇaḥ, 9. bhavaśāntyoḥ",
    "T03bsa033_u:556": " samatā, 10. anuttarā kṣetraśuddhiḥ, 11. upāyakauśalamityekādaśa dharmāḥ sarvākārābhisambodhamupalakṣayantīti abhisamayālaṅkāre dvābhyāṃ",
    "T03bsa033_u:557": " kārikābhyāmupadarśitam /",
    "T03bsa033_u:558": " tathā hi -",
    "T03bsa033_u:559": " ākārāḥ saprayogāśca guṇā doṣāḥ salakṣaṇāḥ /",
    "T03bsa033_u:560": " mokṣanirvedhabhāgīye śaikṣo 'vaivartiko gaṇaḥ //",
    "T03bsa033_u:561": " samatā bhavaśāntyośca kṣetraśuddhiranuttarā /",
    "T03bsa033_u:562": " sarvākārābhisambodha eṣa sopāyakauśalaḥ //",
    "T03bsa033_u:563": " (ka) lakṣaṇam trisarvajñatāsambaddhānāṃ trisaptatyuttaraikaśatākārāṇāṃ bhāvanāmayyā prajñayopāttatvena vyavasthāpitaḥ satvayogaḥ sarvākārābhisambodha iti",
    "T03bsa033_u:564": " lakṣaṇam /",
    "T03bsa033_u:565": " (kha) paryāyāḥ",
    "T03bsa033_u:566": " bodhisattvamārgaḥ, pāramitāmārgaḥ, sattvayogaḥ, ākārajñatāprayogaḥ,",
    "T03bsa033_u:567": " mārgajñatāprayogaḥ, sannāhapratipattirityanarthāntaram /",
    "T03bsa033_u:568": " (ga) bhedaḥ ākāradṛṣṭyā trisaptatyuttaraśatam, prayogadṛṣṭyā viṃśatiḥ bhedā bhavanti /",
    "T03bsa033_u:569": " (gha) avadhiḥ mahāyānasambhāramārgamārabhya antimakṣaṇasthabodhisattvāvasthāparyantamasya sīmā bhavati /",
    "T03bsa033_u:570": " 1. ākārāḥ ākārāṇāṃ lakṣaṇādikaṃ sarvam abhisamayālaṅkāre pañcabhiḥ kārikābhiḥ savistaraṃ samyagupavarṇitam",
    "T03bsa033_u:571": " (ka) lakṣaṇam sarvākāramārgavastujñānasaṃgraheṇa trisarvajñatākārāṇāṃ bhāvanāmayaṃ prayogavaiśiṣṭyam ākārāṇāṃ lakṣaṇamiti /",
    "T03bsa033_u:572": " (kha) bhedaḥ trisaptatyuttaraśatamākārāṇāṃ bhedā bhavanti /",
    "T03bsa033_u:573": " tathā hi - sarvajñatāyāḥ",
    "T03bsa033_u:574": " saptaviṃśatiḥ, mārgajñatāyāḥ ṣaṭtriṃśat, sarvākārajñatāyā daśottaraśatamiti trisaptatyuttaraśataṃ bhedāḥ /",
    "T03bsa033_u:575": " caturāryasatyeṣu prathamataḥ trayāṇāṃ satyānāṃ pratyekaṃ catvāra iti",
    "T03bsa033_u:576": " dvādaśa, mārgasatyasya caturthasya pañcadaśa ceti sarvajñatāyāḥ (vastujñatāyāḥ) saptaviṃśatirākārāḥ",
    "T03bsa033_u:577": " tathā coktam abhisamayālaṅkāre -",
    "T03bsa033_u:578": " asadākāramārabhya yāvanniścalatākṛtiḥ /",
    "T03bsa033_u:579": " catvāraḥ pratisatyaṃ te mārge pañcadaśa smṛtāḥ //",
    "T03bsa033_u:580": " samudayasatyasya aṣṭau, mārgasatyasya sapta, duḥkhasatyasya pañca,",
    "T03bsa033_u:581": " nirodhasatyasya ṣoḍaśa ceti mārgajñatāyāḥ ṣaṭtriṃśad ākārā bhavanti /",
    "T03bsa033_u:582": " tathā coktam abhisamayālaṅkāre -",
    "T03bsa033_u:583": " hetau mārge ca duḥkhe ca nirodhe ca yathākramam /",
    "T03bsa033_u:584": " aṣṭau te sapta pañceti ṣoḍaśeti ca kīrtitāḥ //",
    "T03bsa033_u:585": " śaikṣaśrāvakāṇāṃ saptatriṃśad bodhipakṣyā vastujñatāyā ākārāḥ,",
    "T03bsa033_u:586": " bodhisattvānāṃ mārgajñatāyāḥ catustriṃśat, buddhānāṃ sarvākārajñatāyā asādhāraṇā ekonacatvāriṃśacceti sarvākārajñatāyā daśottaraśatam ākārā bhavanti /",
    "T03bsa033_u:587": " tathā coktam abhisamayālaṅkāre -",
    "T03bsa033_u:588": " smṛtyupasthānamārabhya buddhatvākārapaścimāḥ /",
    "T03bsa033_u:589": " śiṣyāṇāṃ bodhisattvānāṃ buddhānāṃ ca yathākramam //",
    "T03bsa033_u:590": " saptatriṃśaccatustriṃśattriśannava ca te matāḥ /",
    "T03bsa033_u:591": " trisarvajñatvabhedena mārgasatyānurodhataḥ //",
    "T03bsa033_u:592": " jñānākārebhyaḥ pūrvam arthākārāḥ parijñātavyā iti prathamataḥ trisaptatyuttaraśatam arthākārā upadarśitāḥ /",
    "T03bsa033_u:593": " 2. prayogāḥ prayogāṇāṃ lakṣaṇādikam abhisamayālaṅkāre catasṛbhiḥ kārikābhiḥ savistaraṃ suspaṣṭamupavarṇitam",
    "T03bsa033_u:594": " (ka) lakṣaṇam jñātṛjñeyayoḥ vastumārgākārāṇāṃ ca śamathavipaśyanāyuganaddhabhāvanāsvarūpaṃ",
    "T03bsa033_u:595": " jñānamevātra sākṣānnirdiṣṭasya prayogasya lakṣaṇamiti /",
    "T03bsa033_u:596": " athavā - trisarvajñatānāṃ yāvadākārāṇāṃ śamathavipaśyanāyuganaddhabhāvanāmayyā prajñayopāttaḥ sattvayoga evātra nirdiṣṭaprayogasya lakṣaṇam /",
    "T03bsa033_u:597": " yato hi 'kṛcchrāccireṇa prativodhataḥ '",
    "T03bsa033_u:598": " ityanena nirdiṣṭaḥ sambhāramārgīyaḥ prayogo 'tra saṃgṛhīto bhavati /",
    "T03bsa033_u:599": " (kha) bhedaḥ viṃśatiḥ prayogāṇāṃ bhedā bhavanti /",
    "T03bsa033_u:600": " tatra svarūpataḥ pañca pramedāḥ, yathā - rūpādiṣu niḥsvabhāvatayā anavasthānaprayogaḥ, ayoga eva teṣu prayogo bhavatītyayogaprayogaḥ,",
    "T03bsa033_u:601": " rūpāditathatāgambhīratayā pratiṣṭhānānupalabdhyarthena sarvajñatādhikāre",
    "T03bsa033_u:602": " gambhīraprayogaḥ, rūpādiduravagāhatayā prakṛtyanāvilārthena mārgajñatādhikāre duravagāhaprayogaḥ, rūpādyapramāṇatayā paryantānupalambhārthena sarvākārajñatādhikāre apramāṇaprayoga iti /",
    "T03bsa033_u:603": " pudgalāśrayadṛṣṭyā aṣṭau prayogāḥ /",
    "T03bsa033_u:604": " tathā hi -",
    "T03bsa033_u:605": " gambhīraśūnyatāyāmuttrasanajātīyasyādikarmikasya",
    "T03bsa033_u:606": " kṛcchacirābhisambodhaprayogaḥ, prayogamārgīyoṣmābhisamayādārabhya gambhīradharmatāyāmuttrāso na bhavati, na ca svapne 'pi ṣaṭpāramitācaryāsu dūrībhāva iti vyākaraṇalābhaprayogaḥ, mūrdhābhisamayādārabhya dharmatādhigamaviṣayakeṇa cirābhyāsena avinivartanīyaprayogaḥ,",
    "T03bsa033_u:607": " kṣāntimārabhya upāyakauśalena dharmatādhigamadṛḍhatayā śrāvakapratyekabuddhantarāyikadharmavarjanāt",
    "T03bsa033_u:608": " agradharmābhisamayamārabhya stambādyanupalambhāt mahāsamudrasyābhyāsannatvamiva satatabhāvanādipratipattyā nirantaraprayogabalena dharmaṃdhātoḥ sākṣāddarśanasyābhyāsannatvaniścaya",
    "T03bsa033_u:609": " iti nirantaraprayogaḥ, sarvajñatāhetūnāṃ",
    "T03bsa033_u:610": " abhinavānāsravadharmāṇāmādhāratvapratipatterāsannābhisambodhaprayogaḥ,",
    "T03bsa033_u:611": " kṣipraṃ dharmaṃkāyaphalābhinirvartanāt kṣiprābhisambodhaprayogaḥ,",
    "T03bsa033_u:612": " dharmacakrapravartanādikaṃ parārthaprayoga iti /",
    "T03bsa033_u:613": " prajñāpāramitābhāvanāpāripūryupāyadṛṣṭyā catvāraḥ prayogāḥ /",
    "T03bsa033_u:614": " tadyathā paramārthato guṇadoṣāṇāṃ vṛddhiparihāṇyadarśanena prajñāpāramitāyāṃ caraṇānujñānāt avṛddhyaparihāṇiprayogaḥ, paramārthato dharmādharmāderanupalambhapratipattyā dharmādharmādyanupalambhaprayogaḥ,",
    "T03bsa033_u:615": " dharmadhāturūpatvena rūpādyacintyamiti acintyaprayogaḥ,",
    "T03bsa033_u:616": " dharmadhāturūpatvāt rūpāditannimittatatsvabhāvādiṣu vikalpābhāvād avikalpaprayoga iti /",
    "T03bsa033_u:617": " prayogaphaladṛṣṭyā dvau prayogau /",
    "T03bsa033_u:618": " tathā hi -",
    "T03bsa033_u:619": " srota-āpattyādyanuttarasamyaksambodhiphalaratnapradāyakatvāt",
    "T03bsa033_u:620": " phalaratnadānaprayogaḥ, kleśajñeyāvaraṇaprahāṇahetutvena viśuddhiprayoga iti dvau /",
    "T03bsa033_u:621": " kṣiprabhāvanādṛṣṭyā ekaḥ prayogaḥ, yathā dharmataiṣā yasmānmahāratnānāṃ",
    "T03bsa033_u:622": " bahavo 'ntarāyāḥ sambhavanti, tasmāt paramaratnasvabhāvāyā mātuḥ",
    "T03bsa033_u:623": " saṃvatsareṇa bahvantarāyatve 'pi likhanaṃ śīghrameveti avadhiprayogaḥ /",
    "T03bsa033_u:624": " 3. guṇāḥ guṇānāṃ lakṣaṇādikaṃ sarvam abhisamayālaṅkāre kārikārdhenopadarśitam /",
    "T03bsa033_u:625": " tathā hi -",
    "T03bsa033_u:626": " mārāṇāṃ śaktihānyādiścaturdaśavidho guṇaḥ /",
    "T03bsa033_u:627": " (ka) lakṣaṇam prayogāṇāṃ bhāvanābalena adhigataprāśastyaṃ guṇānāṃ lakṣaṇam /",
    "T03bsa033_u:628": " (kha) bhedaḥ guṇānāṃ caturdaśa bhedā bhavanti /",
    "T03bsa033_u:629": " tathā hi - pāramitāyāṃ udgṛhyamāṇāyāṃ mārakṛtavighnāḥ tathāgatānubhāvena vyāhanyanta iti",
    "T03bsa033_u:630": " prayogamaulapṛṣṭhāvasthāsu tathāgatasamanvāharaṇalābhāt buddhasamanvāhārajñātatvaguṇaḥ,",
    "T03bsa033_u:631": " buddhapratyakṣīkaraṇaguṇaḥ, tathāgatānāṃ samīpībhavanalābhena samyaksambodhyāsannībhāvaguṇaḥ, mahānuśaṃsalābhāt mahārthatādiguṇaḥ,",
    "T03bsa033_u:632": " tathāgatakṛtyakaraṇād deśanirūpaṇāguṇalābhena deśanirūpaṇaguṇaḥ,",
    "T03bsa033_u:633": " pratipakṣadharmaparipūraṇalābhāt sarvānāsravadharmaparipūriguṇaḥ,",
    "T03bsa033_u:634": " sarvākārajñatākathākathanalābhena kathāpuruṣatāguṇaḥ,",
    "T03bsa033_u:635": " tathāgatasānāthyakaraṇalābhena abhedyatāguṇaḥ, mahodāraprītisampādanāt",
    "T03bsa033_u:636": " asādhāraṇakuśalamūlotpattiguṇaḥ, pratijñānumodanalābhe kramaṇa prayogābhyāsāt pratijñāyāthārthyasampādanaguṇaḥ,",
    "T03bsa033_u:637": " gambhīrodārārthādhimokṣeṇa udāraphalaparigrahaṇaguṇaḥ,",
    "T03bsa033_u:638": " satvārthakaraṇasāmarthyalābhena sattvārthapratipattiguṇaḥ,",
    "T03bsa033_u:639": " avikalaprajñāpāramitāprāpakakuśalamūlasamanvāgame prayogābhyāsena niyatilābhaguṇaśceti caturdaśa guṇāḥ /",
    "T03bsa033_u:640": " 4. doṣāḥ prayogāṇāṃ doṣā abhisamayālaṅkāre kārikārdhena upadarśitāḥ /",
    "T03bsa033_u:641": " tathā hi -",
    "T03bsa033_u:642": " doṣāśca ṣaḍ viboddhavyāścaturbhirdaśakaiḥ saha //",
    "T03bsa033_u:643": " (ka) lakṣaṇam prayogotpattisthitiprakarṣagatīnāmantarāyakarā vighnā eva doṣā iti",
    "T03bsa033_u:644": " lakṣaṇam /",
    "T03bsa033_u:645": " (kha) bhedaḥ ṣaṭcatvāriṃśad doṣāṇāṃ bhedā bhavanti /",
    "T03bsa033_u:646": " prathamaṃ daśakam /",
    "T03bsa033_u:647": " kṛcchraprāptiḥ (cireṇa mātari pratibhānam), atyāśupratibhānatā,",
    "T03bsa033_u:648": " kāyadauṣṭhulyam, cittadauṣṭhulyam, ayogavihitasvādhyāyāditā,",
    "T03bsa033_u:649": " vaimukhyanimittagrāhitā, hetubhraṃśaḥ, praṇītāsvādabhraṃśaḥ,",
    "T03bsa033_u:650": " uttamayānabhraṃśaḥ, uddeśabhraṃśaśceti daśa /",
    "T03bsa033_u:651": " dvitīya daśakam hetuphalasambandhabhraṃśaḥ, niruttarasthānabhraśaḥ,",
    "T03bsa033_u:652": " bahuvidhaviṣayavikalpapratibhānotpādaḥ, akṣaralikhanābhiniveśaḥ,",
    "T03bsa033_u:653": " abhāvābhiniveśaḥ, akṣarābhiniveśaḥ, anakṣarābhiniveśaḥ,",
    "T03bsa033_u:654": " janapadādimanaskāraḥ, lābhasatkāraślokāsvādanam,",
    "T03bsa033_u:655": " amārgopāyakauśalamārgaṇañceti daśa /",
    "T03bsa033_u:656": " amī viśatiḥ doṣāḥ pāramitāyāṃ pravṛttasya yogino 'ntarāyakarāḥ",
    "T03bsa033_u:657": " pratipāditāḥ /",
    "T03bsa033_u:658": " samprati punaḥ pravṛttipūrvikā visāmagrī nirucyate /",
    "T03bsa033_u:659": " tṛtīyaṃ daśakam chandakilāsavaidhuryam (ayaṃ hi śrotāvaktroḥ doṣaḥ),",
    "T03bsa033_u:660": " chandaviṣayabhedavaidhuryam (ayamapi tathā),",
    "T03bsa033_u:661": " alpecchatānalpecchatāvaidhuryam, dhūtaguṇayogāyogau,",
    "T03bsa033_u:662": " kalyāṇākalyāṇadharmatvam, tyāgamātsaryam, dānāgrahaṇam,",
    "T03bsa033_u:663": " uddhaṭitajñavipañcitajñatvam, sūtrādidharmābhijñānabhijñatvam,",
    "T03bsa033_u:664": " ṣaṭpāramitāsamanvāgamāsamanvāgamāviti daśa /",
    "T03bsa033_u:665": " caturthaṃ daśakam upāyakauśalānupāyakauśale, dhāraṇīpratilambhāpratilambhau, likhitukāmatā",
    "T03bsa033_u:666": " 'likhitukāmate, vigatāvigatakāmādichandattve ceti catvāri;",
    "T03bsa033_u:667": " upāyagativaimukhyam, sugatigamanasaumanasyamiti dve: śrotāvaktroḥ kasyacid ekākiparṣadabhiratiḥ,",
    "T03bsa033_u:668": " āmiṣakiñcitkābhilāṣatadadātukāmatā, jīvitāntarāyānantarāyadiggamanamiti catvāri ceti daśa",
    "T03bsa033_u:669": " avaśiṣṭadoṣaṣaṭkam",
    "T03bsa033_u:670": " durbhikṣadiggamanāgamanam, caurādyākulitadiggamanāgamanam,",
    "T03bsa033_u:671": " kulāvalokanadaurmanasyamiti trīṇi, mārabhedaprayogaḥ,",
    "T03bsa033_u:672": " prativarṇikopasaṃhāraḥ (kṛtrimapratipādanam),",
    "T03bsa033_u:673": " ayathāviṣayaspṛhotpādanamityaparāṇi trīṇi ceti ṣaṭ /",
    "T03bsa033_u:674": " ityevaṃ ṣaṭcatvāriṃśad doṣā bhavanti /",
    "T03bsa033_u:675": " 5. lakṣaṇāni saṃkṣepeṇa lakṣaṇasya pratipādanam abhisamayālaṅkāre ekayā kārikayā kṛtam",
    "T03bsa033_u:676": " tathā hi -",
    "T03bsa033_u:677": " lakṣyate yena tajjñeyaṃ lakṣaṇaṃ trividhaṃ ca tat /",
    "T03bsa033_u:678": " jñānaṃ viśeṣaḥ kāritraṃ svabhāvo yaśca lakṣyate //",
    "T03bsa033_u:679": " vistareṇa tu lakṣaṇānāṃ pratipādanam abhisamayālaṅkāre aṣṭādaśabhiḥ kārikabhiḥ samyag vihitam",
    "T03bsa033_u:680": " (ka) lakṣaṇam svaśaktyā prayogasvarūpasyopalakṣakaḥ sattvayogo mārgaṃpāramitāprayogalakṣaṇam",
    "T03bsa033_u:681": " (kha) bhedaḥ prayogāṇāṃ lakṣaṇaṃ karaṇasādhanaparigraheṇa jñāna-viśeṣa-kāritrasvarūpam,",
    "T03bsa033_u:682": " karmasādhanaparigraheṇa svabhāvātmakamiti lakṣaṇaṃ caturvidhaṃ boddhavyam /",
    "T03bsa033_u:683": " tatra jñānalakṣaṇāni aṣṭacatvāriṃśat, viśeṣalakṣaṇāni ṣoḍaśa,",
    "T03bsa033_u:684": " kāritralakṣaṇāni ekādaśa svabhāvalakṣaṇāni ṣoḍaśa ceti lakṣaṇānāṃ bhedā vistareṇa ekanavatiḥ bhavanti /",
    "T03bsa033_u:685": " (a) jñānalakṣaṇāni aṣṭacatvāriṃśad jñanalakṣaṇānāṃ sarveṣāṃ vistareṇa pratipādanam abhisamayālaṅkāre",
    "T03bsa033_u:686": " kārikābhiḥ suspaṣṭaṃ vihitam /",
    "T03bsa033_u:687": " (ka) lakṣaṇam mahākaruṇāśūnyatāvalambitaprajñāviśiṣṭenopāyakauśalenopāttaḥ sattvayogo",
    "T03bsa033_u:688": " lakṣaṇam /",
    "T03bsa033_u:689": " kleśaliṅgādayo vakṣyamāṇāḥ svabhāvā eva eteṣāṃ upalakṣakāḥ /",
    "T03bsa033_u:690": " (kha) bhedaḥ aṣṭacatvāriṃśad jñānalakṣaṇānyapi triṣu vyākhyātāni /",
    "T03bsa033_u:691": " tathā hi -",
    "T03bsa033_u:692": " sarvajñatāsaṃgṛhītāni jñānalakṣaṇāni ṣoḍaśa, mārgajñatāsaṃgṛhītāni jñānalakṣaṇāni ṣoḍaśa, sarvākārajñatāsaṃgṛhītāni jñānalakṣaṇāni ṣoḍaśa",
    "T03bsa033_u:693": " ceti tridhā bhedaḥ /",
    "T03bsa033_u:694": " sarvajñatāsaṃgṛhītāni jñānalakṣaṇāni ṣoḍaśa",
    "T03bsa033_u:695": " tathāgatanirvṛttijñānam, lokālujyatājñānam, sarvasattvacittacaritajñānam,",
    "T03bsa033_u:696": " ciattasaṃkṣepajñānam, cittavikṣepajñānam, cittākṣayākārajñānam,",
    "T03bsa033_u:697": " sarāgādicittajñānam, vigatarāgādicittajñānam, vipulacittajñānam,",
    "T03bsa033_u:698": " mahadgatacittajñānam apramāṇacittajñānam, anidarśanacittajñānam",
    "T03bsa033_u:699": " adṛśyacittajñānam, cittonmiñjitādijñānam, unmiñjitāditathatākārajñānam,",
    "T03bsa033_u:700": " tathāgatatathatāvabodhatatparasamākhyānaprajñapanajñānaṃ ceti ṣoḍaśa /",
    "T03bsa033_u:701": " tathoktam abhisamayālaṅkāre -",
    "T03bsa033_u:702": " tathāgatasya nirvṛtau loke cālujyanātmake /",
    "T03bsa033_u:703": " sattvānāṃ cittacaryāsu tatsaṃkṣepe bahirgatau //",
    "T03bsa033_u:704": " akṣayākāratāyāṃ ca sarāgādau pravistṛte /",
    "T03bsa033_u:705": " mahadgate 'pramāṇe ca vijñāne cānidarśane //",
    "T03bsa033_u:706": " adṛśyacittajñāne ca tadunmiñjādisaṃjñakam /",
    "T03bsa033_u:707": " punastathattākāreṇa te ṣāṃ jñānamattaḥ param //",
    "T03bsa033_u:708": " tathatāyāṃ munerbodhatatparākhyānamityayam /",
    "T03bsa033_u:709": " sarvajñatādhikāreṇa jñānalakṣaṇasaṃgrahaḥ //",
    "T03bsa033_u:710": " mārgajñatāsaṃgṛhītāni jñānalakṣaṇāni ṣoḍaśa",
    "T03bsa033_u:711": " śūnyatājñānam, animittajñānam, apraṇihitajñānam, paramārthato",
    "T03bsa033_u:712": " 'nutpādajñānam, anirodhajñānam, ādiśabdenāsaṃkleśajñānam,",
    "T03bsa033_u:713": " avyavadānajñānam, abhāvajñānam, svabhāvajñānam, aniśritajñānam,",
    "T03bsa033_u:714": " ākāśalakṣaṇajñānamiti ṣaṭ saṃgṛhīttāni; dharmatā 'vikopanajñānam,",
    "T03bsa033_u:715": " asaṃskārajñānam, avikalpajñānam, prabhedajñānam, alakṣaṇajñānamiti ṣoḍaśa /",
    "T03bsa033_u:716": " tathā coktam abhisamayālaṅkāre -",
    "T03bsa033_u:717": " śūnyatve sānimitte ca praṇidhānavivarjite /",
    "T03bsa033_u:718": " anutpādānirodhādau dharmatāyā akopane //",
    "T03bsa033_u:719": " asaṃskāre 'vikalpe ca prabhedālakṣaṇatvayoḥ /",
    "T03bsa033_u:720": " mārgajñatādhikāreṇa jñānalakṣaṇamiṣyate //",
    "T03bsa033_u:721": " sarvākārajñatāsaṃgṛhītāni jñānalakṣaṇāni ṣoḍaśa",
    "T03bsa033_u:722": " tathāgatasvadharmopaniśrayavihārajñānam, satkārajñānam, gurukārajñānam,",
    "T03bsa033_u:723": " mānanājñānam, pūjanājñānam, paramārthato 'kṛtakajñānam, sarvatragajñānam,",
    "T03bsa033_u:724": " adṛṣṭārthadarśakajñānam, lokaśūnyatākārajñānam, lokaśūnyatāsūcakajñānam,",
    "T03bsa033_u:725": " lokaśūnyatājñāpakajñānam, lokaśūnyatādarśakajñānam, paramārthato",
    "T03bsa033_u:726": " 'cintyatādeśanājñānam, paramārthataprapañcaśāntatājñānam,",
    "T03bsa033_u:727": " svabhāvasiddhalokanirodhajñānam, lokasaṃjñānirodhajñānamiti ṣoḍaśa /",
    "T03bsa033_u:728": " tathā coktam abhisamayālaṅkāre -",
    "T03bsa033_u:729": " svadharmamupaniśritya vihāre tasya sakṛtau /",
    "T03bsa033_u:730": " gurutve mānanāyāṃ ca tatpūjā 'kṛtakatvayoḥ //",
    "T03bsa033_u:731": " sarvatra vṛttimajjñānamadṛṣṭasya ca darśakam /",
    "T03bsa033_u:732": " lokasya śūnyatākārasūcakajñāpakākṣagam //",
    "T03bsa033_u:733": " acintyaśāntatādarśi lokasaṃjñānirodhi ca /",
    "T03bsa033_u:734": " jñānalakṣaṇamityuktaṃ sarvākārajñātānaye //",
    "T03bsa033_u:735": " (ā) viśeṣalakṣaṇāni ṣoḍaśa",
    "T03bsa033_u:736": " viśeṣalakṣaṇānāṃ ṣoḍaśānāṃ lakṣaṇādikaṃ sarvam abhisamayālaṅkāre samyagupadarśitam /",
    "T03bsa033_u:737": " tathā hi -",
    "T03bsa033_u:738": " acintyādiviśeṣeṇa viśiṣṭaiḥ satyagocaraiḥ /",
    "T03bsa033_u:739": " viśeṣalakṣaṇaṃ ṣaḍbhirdaśabhiścoditaṃ kṣaṇaiḥ //",
    "T03bsa033_u:740": " (ka) lakṣaṇam acintyādiviśeṣaṇairviśiṣṭaṃ sattvajñānaṃ prayogāṇāṃ viśeṣalakṣaṇam /",
    "T03bsa033_u:741": " athavā - hainayānikaprayogebhyo bodhisattvaprayogāṇāṃ vaiśiṣṭyamupalakṣayantīti viśeṣalakṣaṇāni",
    "T03bsa033_u:742": " kleśaliṅgādayaḥ ṣoḍaśa svabhāvā eteṣāṃ viśeṣalakṣaṇānāmupalakṣakāḥ /",
    "T03bsa033_u:743": " (kha) bhedaḥ māhāyānīyadarśanamārgīyakṣāntijñānakṣaṇāni ṣoḍhaśa",
    "T03bsa033_u:744": " śrāvakapratyekabuddhadarśanamārgasambaddhakṣāntijñānakṣaṇebhyo viśiṣṭatarāṇīti ṣoḍaśa bhedā bhavanti /",
    "T03bsa033_u:745": " tathā hi -",
    "T03bsa033_u:746": " duḥkhasatyālambanāni catuḥkṣaṇasaṃgṛhītāni kṣāntijñānāni kramaśaḥ acintyaviśeṣaḥ atulyaviśeṣaḥ, aprameyaviśeṣaḥ, asaṃkhyeyaviśeṣaśceti catvāro bhedāḥ /",
    "T03bsa033_u:747": " samudayasatyālambanāni catuḥkṣaṇasaṃgṛhītāni kṣāntijñānāni yathākramaṃ",
    "T03bsa033_u:748": " sarvāryapudgalasaṃgrahaviśeṣaḥ, puruṣaviśeṣavedanīyatāviśeṣaḥ",
    "T03bsa033_u:749": " śrāvakādyasādhāratāviśeṣaḥ, śrāvakādibhyaḥ kṣiprābhijñatāviśeṣaśceti catvāro bhedāḥ /",
    "T03bsa033_u:750": " nirodhasatyālambanāni catuḥkṣaṇasaṃgṛhītāni kṣāntijñānāni yathākramaṃ",
    "T03bsa033_u:751": " anyūnāpūrṇatāviśeṣaḥ, tīvrapratipattiviśeṣaḥ, samudāgamaviśeṣaḥ,",
    "T03bsa033_u:752": " ālambanaviśeṣaśceti catvāro bhedāḥ /",
    "T03bsa033_u:753": " mārgasatyālambanāni catuḥkṣaṇasaṃgṛhītāni kṣāntijñānāni yathākramaṃ",
    "T03bsa033_u:754": " ādhāraviśeṣaḥ, sākalyaviśeṣaḥ, samparigrahaviśeṣaḥ, anāsvādaviśeṣaśceti catvāro bhedāḥ /",
    "T03bsa033_u:755": " iti ṣoḍaśātmakaḥ duḥkhādisatyakṣaṇānāṃ viśeṣaḥ, yena śrāvakādimārgebhyo bodhisattvādīnāṃ mārgajñatādidvaye viśeṣamārgo viśiṣyate /",
    "T03bsa033_u:756": " tathā coktam abhisamayālaṅkāre -",
    "T03bsa033_u:757": " acintyātulyate meyasaṃkhyayoḥ samatikramau /",
    "T03bsa033_u:758": " sarvāryasaṃgraho vijñavedyāsādhāraṇajñate //",
    "T03bsa033_u:759": " kṣiprajñānyūnapūrṇatve pratipatsamudāgamau /",
    "T03bsa033_u:760": " ālambanaṃ ca sādhāraṃ sākalyaṃ samparigrahaḥ //",
    "T03bsa033_u:761": " anāsvādaśca vijñeyo viśeṣaḥ ṣoḍaśātmakaḥ /",
    "T03bsa033_u:762": " viśeṣamārgo mārgebhyo yenānyebhyo viśiṣyate //",
    "T03bsa033_u:763": " (i) kāritralakṣaṇāni ekādaśa",
    "T03bsa033_u:764": " kāritrāṇāṃ lakṣaṇādikaṃ abhisamayālaṅkāre dvābhyāṃ kārikābhyāṃ samyagāveditam /",
    "T03bsa033_u:765": " tathā hi -",
    "T03bsa033_u:766": " hitaṃ sukhaṃ ca trāṇaṃ ca śaraṇaṃ layanaṃ nṛṇām /",
    "T03bsa033_u:767": " parāyaṇaṃ ca dvīpaṃ ca pariṇāyakasaṃjñakam //",
    "T03bsa033_u:768": " anābhogaṃ tribhiryānaiḥ phalāsākṣātkriyātmakam /",
    "T03bsa033_u:769": " paścimaṃ gatikāritramidaṃ kāritralakṣaṇam //",
    "T03bsa033_u:770": " (ka) lakṣaṇam hitasukhatrāṇādiprativiśiṣṭajñānaiḥ sattvaprayogāḥ",
    "T03bsa033_u:771": " parārthasampādanasādhanaiḥ yojyanta iti tāni kāritralakṣaṇānyucyante /",
    "T03bsa033_u:772": " kleśaliṅgādayaḥ ṣoḍaśa svabhāvāḥ kāritrāṇāmupalakṣakā bhavanti /",
    "T03bsa033_u:773": " (kha) bhedaḥ kāritrāṇāṃ ekādaśa bhedā bhavanti /",
    "T03bsa033_u:774": " tatra sarvajñatāyāḥ trīṇi,",
    "T03bsa033_u:775": " mārgajñatāyāḥ sapta, sarvākārajñatāyā ekamiti ekādaśa kāritrāṇi bhavanti /",
    "T03bsa033_u:776": " sarvajñatākāritrāṇi trīṇi sarvasattvānāṃ anāgatamokṣasukhopasaṃhārārthena hitakāritram, lokasya duḥkhadaurmanasyādīni prahāya aihikasukhopasaṃhāreṇa sukhakāritram,",
    "T03bsa033_u:777": " duḥkharahitāvipākadharmatāyāṃ sthāpanāt trāṇakāritramiti trīṇi /",
    "T03bsa033_u:778": " mārgajñatākāritrāṇi sapta ātyantikahitopasaṃhārārthena śaraṇakāritram, duḥkhahetunivartanārthena",
    "T03bsa033_u:779": " layanakāritram, saṃsāranirvāṇasamatopasampādanārthena parāyaṇakāritram,",
    "T03bsa033_u:780": " svaparārthādhigamādhārabhāvopasaṃhārāt dvīpakāritram,",
    "T03bsa033_u:781": " parārthapratipattyupasaṃhārāt pariṇāyakakāritram,",
    "T03bsa033_u:782": " anābhogapravṛttasattvārthopasaṃhārāt anābhogakāritram,",
    "T03bsa033_u:783": " yānatrayaniryāṇattatphalāsākṣātkaraṇakāritramiti sapta /",
    "T03bsa033_u:784": " sarvākārajñatākāritram ekam sarvākārajñatayā sarvadharmadaiśikatvena sarvākārajñatāyā ekameva gatikāritram /",
    "T03bsa033_u:785": " kāritrākārairevaṃ yathāvat sarvajñatātrayasya prayogā lakṣyanta iti kāritralakṣaṇam /",
    "T03bsa033_u:786": " (u) svabhāvalakṣaṇāni ṣoḍaśa eteṣāṃ svabhāvalakṣaṇānāṃ svarūpapratipādanam abhisamayālaṅkāre tisṛbhiḥ kārikābhiḥ samyag vihitam /",
    "T03bsa033_u:787": " (ka) lakṣaṇam uparinirdiṣṭaṃ prayogalakṣaṇameva eteṣāmapi lakṣaṇaṃ bhavati /",
    "T03bsa033_u:788": " (kha) bhedaḥ svabhāvānāṃ ṣoḍaśa bhedā bhavanti /",
    "T03bsa033_u:789": " tatra sarvajñatāyāḥ svabhāvāḥ",
    "T03bsa033_u:790": " catvāraḥ, mārgajñatāyāḥ, svabhāvāḥ pañca, sarvākārajñatāyāḥ svabhāvāḥ sapteti ṣoḍaśa bhavanti",
    "T03bsa033_u:791": " sarvajñatāsvabhāvāścatvāraḥ rāgādiviviktasvabhāvatvena kleśavivekasvabhāvaḥ,",
    "T03bsa033_u:792": " rāgādiliṅgakāyādidauṣṭhulyaviviktasvabhāvatvena kleśaliṅgavivekasvabhāvaḥ rāgādinimittāyoniśomanasikāraviviktasvabhāvatvena kleśanimittaviviktasvabhāvaḥ rāgārāgadveṣādveṣamohāmohaviviktasvabhāvatvena vipakṣapratipakṣavivekasvabhāva iti catvāraḥ /",
    "T03bsa033_u:793": " mārgajñatāsvabhāvāḥ pañca paramārthāsatsarvasattvaparinirvāpaṇaduṣkarasaṃnāhatvena duṣkarasvabhāvaḥ,",
    "T03bsa033_u:794": " anya (śrāvakādi-) yānāpātalakṣaṇa aikāntikasvabhāvaḥ, uttamaścirasādhya",
    "T03bsa033_u:795": " uddeśasvabhāvaḥ, bhāvyabhāvakabhāvanānupalambhāt anupalambhasvabhāvaḥ,",
    "T03bsa033_u:796": " samastabhāvābhiniveśaniṣedhād anabhiniveśasvabhāva iti pañca /",
    "T03bsa033_u:797": " sarvākārajñatāsvabhāvāḥ sapta sarvajñatāmārgajñatāsaṃgṛhītavastuviśeṣālambanasvabhāvaḥ,",
    "T03bsa033_u:798": " lokapratipattigrahaṇādiviparītanirdeśāt sarvalokavipratyanīkasvabhāvaḥ,",
    "T03bsa033_u:799": " sarvatra rūpādau jñānadharmasyāpratighātitvād apratighātasvabhāvaḥ,",
    "T03bsa033_u:800": " jñānajñeyasamatayā sarvapratiṣṭhānupalambhārthena apadasvabhāvaḥ,",
    "T03bsa033_u:801": " tathatayā agatisvabhāvaḥ, rūpādisarvadharmāṇāṃ tattvenānutpannatvāt ajātisvabhāvaḥ, bhāvābhāvādisvabhāvatrayānupalambhāt tathatānupalambhasvabhāva iti sapta /",
    "T03bsa033_u:802": " ityevaṃ ṣoḍaśabhiḥ svabhāvairyathāvat trisarvajñatāprayogā lakṣyanta iti svabhāvalakṣaṇāni",
    "T03bsa033_u:803": " tathā coktam abhisamayālaṅkāre -",
    "T03bsa033_u:804": " kleśaliṅganimittānāṃ vipakṣapratipakṣayoḥ /",
    "T03bsa033_u:805": " viveko duṣkaraikāntāvuddeśo 'nupalambhakaḥ //",
    "T03bsa033_u:806": " niṣiddhābhiniveśaśca yaścālambanasaṃjñakaḥ /",
    "T03bsa033_u:807": " vipratyayo 'vidhātī ca so 'padāgatyajātikaḥ //",
    "T03bsa033_u:808": " tathatā 'nupalambhaśca svabhāvaḥ ṣoḍaśātmakaḥ /",
    "T03bsa033_u:809": " lakṣīva lakṣyate ceti caturthaṃ lakṣaṇaṃ matam //",
    "T03bsa033_u:810": " ityevaṃ sāmānyena ekatra kṛtāni ekanavatiḥ lakṣaṇāni bhavanti /",
    "T03bsa033_u:811": " 6. mokṣabhāgīyam asya sarvaṃ lakṣaṇādikam abhisamayālaṅkāre ekayā kārikayā pratipāditam /",
    "T03bsa033_u:812": " tathā hi -",
    "T03bsa033_u:813": " animittapradānādisamudāgamakauśalam /",
    "T03bsa033_u:814": " sarvākārāvabodhe 'smin mokṣabhāgīyamiṣyate //",
    "T03bsa033_u:815": " (ka) lakṣaṇam animittālambanajñānākāreṇa dānādyārabhya sarvākārajñatāparyantaṃ svasantāne samudāgame kauśalalakṣaṇo dharmābhisamaya evātra",
    "T03bsa033_u:816": " mokṣabhāgīyamiti lakṣaṇam /",
    "T03bsa033_u:817": " (kha) paryāyaḥ māhāyāniko dharmābhisamayaḥ, māhāyānikaṃ mokṣabhāgīyam, māhāyānikaḥ sambhāramārga iti paryāyāḥ /",
    "T03bsa033_u:818": " (ga) nirvacanam mokṣo 'tra kleśavisaṃyogaviśeṣaḥ, tadbhāge (pakṣe) pātitvāt mokṣabhāgīyam athavā - tadbhāge hitatvāt mokṣabhāgīyam /",
    "T03bsa033_u:819": " (gha) bhedaḥ avasthātaḥ mṛdurmadhyo 'dhimātraśceto trayo 'sya bhedāḥ /",
    "T03bsa033_u:820": " svarūpataḥ śrutamayaṃ cintāmayaṃ bhāvanāmayamiti trividhaṃ mokṣabhāgīyamiṣṭam /",
    "T03bsa033_u:821": " (ṅa) avadhiḥ sambhāramārgeṃ kevalamidaṃ bhavatīti jñeyam /",
    "T03bsa033_u:822": " cittotpādasamakālamevotpadya svasantāne yāvanna śraddhādipañcendriyotpādastāvadasya vyāptirbhavati",
    "T03bsa033_u:823": " (ca) liṅgāni saṃsārādīnavān mokṣaguṇāṃśa śrāvaṃ śrāvaṃ romaharṣodgamāśrupātādayo",
    "T03bsa033_u:824": " bhavanti, cittādīnatvaṃ nirbhayatvamityādīni liṅgāni /",
    "T03bsa033_u:825": " 7. nirvedhabhāgīyam asya lakṣaṇādikaṃ sarvam abhisamayālaṅkāre savistaraṃ pratipāditam /",
    "T03bsa033_u:826": " (ka) lakṣaṇam upāyaviśiṣṭasattvasya arthābhisamayo māhāyānikanirvedhabhāgīyasya lakṣaṇam (kha) paribhāṣā darśanaheyānāṃ savāsanakleśānāṃ nirvedhakatvena darśanamārgapakṣe pātitvāt, tadbhāgahitatvād vā nirvedhabhāgīyam /",
    "T03bsa033_u:827": " (ga) bhedaḥ nirvedhabhāgīyasya dvādaśa bhedā bhavanti /",
    "T03bsa033_u:828": " prathamaṃ ūṣmā, mūrdhā,",
    "T03bsa033_u:829": " kṣāntiḥ, agradharmaśceti catvāro bhedāḥ /",
    "T03bsa033_u:830": " eṣu caturṣu pratyekaṃ mṛdumadhyādhimātrabhedena trividha iti dvādaśa bhedā bhavati /",
    "T03bsa033_u:831": " tathā coktam abhisamayālaṅkāre -",
    "T03bsa033_u:832": " ālambanaṃ sarvasattvā ūṣmaṇāmiha śasyate /",
    "T03bsa033_u:833": " samacittādirākārasteṣveva daśadhoditaḥ //",
    "T03bsa033_u:834": " svayaṃ pāpānnivṛttasya dānādyeṣu sthitasya ca /",
    "T03bsa033_u:835": " tayorniyojanānyeṣāṃ varṇavādānukūlate //",
    "T03bsa033_u:836": " mūrdhagaṃ svaparādhāraṃ satyajñānaṃ tathā kṣamā /",
    "T03bsa033_u:837": " tathāgradharmā vijñeyāḥ sattvānāṃ pācanādibhiḥ //",
    "T03bsa033_u:838": " (gha) avadhiḥ śūnyatālambanātmikāṃ vidarśanāprāptimārabhya yāvanna darśanamārgaprāptistāvadasyāvadhirbhavatīti",
    "T03bsa033_u:839": " 8. avaivartiko gaṇaḥ avaivartikabodhisattvasaṃghasya svarūpaṃ ekayā kārikayā abhisamayālaṅkāre proktam /",
    "T03bsa033_u:840": " tathā hi -",
    "T03bsa033_u:841": " nirvedhāṅgānyupādāya darśanābhyāsamārgayoḥ /",
    "T03bsa033_u:842": " ye bodhisattvā vartante so 'trāvaivartiko gaṇaḥ //",
    "T03bsa033_u:843": " (ka) lakṣaṇam rūpādinivṛttinirvicikitsādyākāraiḥ viṃśatiprakāraiḥ nirvedhabhāgīyasthānām avaivartikalakṣaṇaṃ jñeyam /",
    "T03bsa033_u:844": " (kha) bhedaḥ",
    "T03bsa033_u:845": " nirvedhabhāgīyaprayogamārgasthaḥ, kṣāntijñānasaṃgṛhītadarśanamārgasthaḥ,",
    "T03bsa033_u:846": " paraśca prābandhikabhāvanāmārgastha iti trividho bhavati avaivartikabodhisattvasaṃgha iti trayo 'sya bhedā bhavanti /",
    "T03bsa033_u:847": " (ga) avadhiḥ prayogamārgīyoṣmābhisamayamārabhya antimakṣaṇāvasthitabodhisattvāvasthāparyantamasya sīmā bhavatīti /",
    "T03bsa033_u:848": " 9. bhavaśāntyoḥ samatā asya samatāprayogasya lakṣaṇādim abhisamayālaṅkāre ekayā kārikayā",
    "T03bsa033_u:849": " pratipāditam /",
    "T03bsa033_u:850": " tathā hi -",
    "T03bsa033_u:851": " svapnopamatvād dharmāṇāṃ bhavaśāntyorakalpanā /",
    "T03bsa033_u:852": " karmābhāvādicodyānāṃ parihārā yathoditāḥ //",
    "T03bsa033_u:853": " (ka) lakṣaṇam pṛṣṭhalabdhāvasthāyāmapi sattāgrāhakavikalpaparikṣayāt śauddhabhūmikaṃ jñānaṃ bhavaśamasamatāprayogasya lakṣaṇam /",
    "T03bsa033_u:854": " (kha) bhedaḥ tisṛṇāṃ śuddhabhūmīnāṃ trīṇi jñānānyevāsya trayo bhedāḥ /",
    "T03bsa033_u:855": " (ga) avadhiḥ aṣṭamīṃ bhūmimārabhya antimakṣaṇasthabodhisattvāvasthāparyantamasya sīmā bhavati",
    "T03bsa033_u:856": " 10. kṣetraśuddhiprayogaḥ prayogastāsya lakṣaṇādikaṃ sarvam abhisamayālaṅkāre ekayā kārikayā",
    "T03bsa033_u:857": " 'bhihitam /",
    "T03bsa033_u:858": " tathā hi -",
    "T03bsa033_u:859": " sattvalokasya yā 'śuddhistasyāḥ śuddhyupahārataḥ /",
    "T03bsa033_u:860": " tathā bhājanalokasya buddhakṣetrasya śuddhatā //",
    "T03bsa033_u:861": " (ka) lakṣaṇam praṇidhānādikuśalamūlabalena svabuddhakṣetraṃ sattvabhājanalokātmakaṃ pariśodhitukāmasya śauddhabhūmikāni jñānānyeva kṣetraśuddhiprayogasya lakṣaṇāni /",
    "T03bsa033_u:862": " (kha) bhedaḥ svabuddhakṣetrasya bhājanalokaśuddhiprayogaḥ sattvalokaśuddhiprayogaśceti dvau bhedau /",
    "T03bsa033_u:863": " (ga) avadhiḥ tisṛṣu śuddhabhūmiṣvayaṃ prayogo bhavatīti /",
    "T03bsa033_u:864": " 11. upāyakauśalam asyopāyakauśalaprayogasya svarūpādikam abhisamayālaṅkāre dvābhyāṃ kārikābhyāmupadarśitam",
    "T03bsa033_u:865": " tathā hi -",
    "T03bsa033_u:866": " viṣayo 'sya prayogaśca śātravāṇāmatikramaḥ /",
    "T03bsa033_u:867": " apratiṣṭho yathāvedhasādhāraṇalakṣaṇaḥ //",
    "T03bsa033_u:868": " asakto 'nupalambhaśca nimittapraṇidhikṣataḥ /",
    "T03bsa033_u:869": " talliṅgaṃ cāpramāṇaṃ ca daśadhopāyakauśalam //",
    "T03bsa033_u:870": " (ka) lakṣaṇam manasikāraparivarjanena nirābhogakarmasampādanasamarthāni jñānāni upāyakauśalātmakānīti lakṣaṇam /",
    "T03bsa033_u:871": " (kha) bhedaḥ upāyakauśalasya daśa bhedā bhavanti /",
    "T03bsa033_u:872": " yathā -",
    "T03bsa033_u:873": " āntarāyikadharmasamatikramaṇena devādimārātikramaḥ,",
    "T03bsa033_u:874": " vibhāvitasarvadharmasamatvena apratiṣṭhitavihāraḥ, praṇidhānasamṛddhyā yathāvedhaṃ parārthakaraṇam, svabhyastasarvaduṣkaratvena asādhāraṇaḥ,",
    "T03bsa033_u:875": " śukladharmaviśuddhyā sarvadharmasyāgrahaṇam, śūnyatāvimokṣamukhatvena",
    "T03bsa033_u:876": " anupalambhaḥ, animittavimokṣamukhatvena animittaḥ,",
    "T03bsa033_u:877": " apraṇihitavimokṣamukhatvena apraṇidhānam,",
    "T03bsa033_u:878": " praśnapūrvakāvaivartikadharmakathanena avaivartikaliṅgam,",
    "T03bsa033_u:879": " sarvaviṣayajñānatvena apramāṇamiti daśa upāyakauśalaprayogā iti /",
    "T03bsa033_u:880": " (ga) avadhiḥ aṣṭamīṃ bhūmimārabhya antimakṣaṇasthabodhisattvāvasthāparyantamasma sīmā bhavati",
    "T03bsa033_u:881": " // iti sarvākārābhisambodhopalakṣakā ekādaśa dharmāḥ //",
    "T03bsa033_u:882": " (ā) Mūrdhābhisamayopalakṣakā aṣṭau dharmāḥ",
    "T03bsa033_u:883": " 1. liṅgam (ūṣmā mūrdhaprayogaḥ), 2. vivṛddhiḥ (mūrdhā mūrdhaprayogaḥ), 3.",
    "T03bsa033_u:884": " nirūḍhiḥ (kṣāntiḥ mūrdhaprayogaḥ) , 4. cittasaṃsthitiḥ (agradharmaḥ",
    "T03bsa033_u:885": " mūrdhaprayogaḥ) , 5. darśanamārgaḥ (mūrdhaprayoga), 6. bhāvanāmārgaḥ",
    "T03bsa033_u:886": " (mūrdhaprayogaḥ), 7. ānantaryasamādhiḥ (mūrdhaprayogaḥ), 8. vipratipattiḥ",
    "T03bsa033_u:887": " (mūrdhaprayogaḥ) , ityaṣṭau dharmā mūrdhābhisamayamupalakṣayantīti",
    "T03bsa033_u:888": " abhisamayālaṅkāre pratipāditam /",
    "T03bsa033_u:889": " tathā hi -",
    "T03bsa033_u:890": " liṅgaṃ tasya vivṛddhiśca nirūḍhiścittasaṃsthitiḥ /",
    "T03bsa033_u:891": " caturdhā ca vikalpasya pratipakṣaścaturvidhaḥ //",
    "T03bsa033_u:892": " pratyekaṃ darśanākhye ca bhāvanākhye ca vartmani /",
    "T03bsa033_u:893": " ānantaryasamādhiśca saha vipratipattibhiḥ //",
    "T03bsa033_u:894": " mūrdhābhisamayaḥ /",
    "T03bsa033_u:895": " 1. liṅgam (ūṣmā mūrdhaprayogaḥ)",
    "T03bsa033_u:896": " asyoṣmaṇo mūrdhaprayogasya svarūpam abhisamayālaṅkāre ekayā kārikayopadarśitam /",
    "T03bsa033_u:897": " tathā hi -",
    "T03bsa033_u:898": " svapnāntare 'pi svapnābhasarvadharmekṣaṇādikam /",
    "T03bsa033_u:899": " mūrdhaprāptasya yogasya liṅgaṃ dvādaśadhā matam //",
    "T03bsa033_u:900": " (ka) lakṣaṇam svapne 'pi sarvadharmāṇāṃ svapnābhatvadarśanādiṣu dvādaśaliṅgeṣu",
    "T03bsa033_u:901": " anyatamasya prāptyā vyavasthāpitaḥ prathamo nirvedhabhāgīya ūṣmā mūrdhaprayoga iti lakṣaṇam",
    "T03bsa033_u:902": " (kha) mṛdu-madhyādhimātrabhedena trayo 'sya bhedā bhavanti /",
    "T03bsa033_u:903": " (ga) avadhiḥ nairātmyālambanāyā vidarśanāyāḥ prāptimārabhya bhūmiprāptiparyantamasya sīmā bhavati /",
    "T03bsa033_u:904": " 2. vivṛddhiḥ (mūrdhā mūrdhaprayogaḥ)",
    "T03bsa033_u:905": " asya mūrdhākhyasya mūrdhaprayogasya lakṣaṇādikam abhisamayālaṅkāre ekayā kārikayā paridīpitam",
    "T03bsa033_u:906": " tathā hi -",
    "T03bsa033_u:907": " jambudvopajaneyattābuddhapūjāśubhādikām /",
    "T03bsa033_u:908": " upamāṃ bahudhā kṛtvā vivṛddhiḥ ṣoḍaśātmikā //",
    "T03bsa033_u:909": " (ka) lakṣaṇam puṇyavivṛddhyādiṣoḍaśavivṛddhīnāṃ pūrṇatayā māhāyāniko dvitīyo nirvedhabhāgīyo mūrdhā mūrdhaprayoga iti lakṣaṇam /",
    "T03bsa033_u:910": " ayaṃ mūrdhā mūrdhaprayogaḥ mahāyānaprayogamārgīyo mūrdhaprayogaśceti samānārthakau /",
    "T03bsa033_u:911": " (kha) bhedaḥ mṛdumadhyādhimātrabhedena trayo 'sya bhedā bhavanti /",
    "T03bsa033_u:912": " (ga) avadhiḥ māhāyānikasya prayogamārgīyamūrdhaprayogasya yathāvadhistathaivāsyāpi jñātavyaḥ",
    "T03bsa033_u:913": " 3. nirūḍhiḥ (kṣāntiḥ mūrdhaprayogaḥ)",
    "T03bsa033_u:914": " asya nirūḍhyākhyamūrdhaprayogasya sarvaṃ lakṣaṇādikam abhisamayālaṅkāre ekayā kārikayopavarṇitam",
    "T03bsa033_u:915": " tathā hi -",
    "T03bsa033_u:916": " trisarvajñatvadharmāṇāṃ paripūriranuttarā /",
    "T03bsa033_u:917": " aparityaktasattvārthā nirūḍhirabhidhīyate //",
    "T03bsa033_u:918": " (ka) lakṣaṇam samyagupāyakauśalabalena nirvikalpādhigamāvasthāyāṃ",
    "T03bsa033_u:919": " mahākaruṇādisammukhībhāvena yathoktasarvākārajñatāditrisarvajñatādharmāṇāṃ (cittotpādādīnāṃ)",
    "T03bsa033_u:920": " anuttarā paripūriḥ nirūḍhyākhyastṛtīyo nirvedhabhāgīyaḥ kṣāntimūrdhaprayoga iti lakṣaṇam /",
    "T03bsa033_u:921": " ayaṃ kṣāntyākhyo mūrdhaprayogaḥ māhāyānikaḥ prayogamārgīyakṣāntiprayogaśceti dvau samānārthakau",
    "T03bsa033_u:922": " (kha) bhedaḥ mṛmumadhyādhimātrabhedenāsya kṣāntyākhyamūrdhaprayogasya trayo bhedā bhavanti",
    "T03bsa033_u:923": " (ga) avadhiḥ yathā māhāyānikāyāḥ prayogamārgīyāyāḥ kṣānteravadhistathā asyāpi",
    "T03bsa033_u:924": " prayogasyāvadhirjñātavyaḥ /",
    "T03bsa033_u:925": " 4. cittasaṃsthitiḥ (agradharmaḥ mūrdhaprayogaḥ)",
    "T03bsa033_u:926": " asya agradharmākhyasya mūrdhaprayogasya lakṣaṇādikam abhisamayālaṅkāre ekayā kārikayā pratipāditam",
    "T03bsa033_u:927": " tathā hi -",
    "T03bsa033_u:928": " caturdvīpakasāhasradvitrisāhasrakopamaḥ /",
    "T03bsa033_u:929": " kṛtvā puṇyabahutvena samādhiḥ parikīrtitaḥ //",
    "T03bsa033_u:930": " (ka) lakṣaṇam darśanamārgotpādasamarthā pramāṇātikrāntapuṇyabahutvena samādhilakṣaṇā",
    "T03bsa033_u:931": " (sthirībhāvalakṣaṇā) cittasaṃsthitiścaturthanirvedhabhāgīyo 'gradharmo",
    "T03bsa033_u:932": " mūrdhaprayoga iti lakṣaṇam",
    "T03bsa033_u:933": " (kha) bhedaḥ mṛdumadhyādhimātrabhedena trayo 'sya prayogasya bhedā bhavanti /",
    "T03bsa033_u:934": " (ga) avadhiḥ māhāyānikasya prayogamārgīyāgradharmasya yathā avadhistathaivāsyāpi jñātavyaḥ",
    "T03bsa033_u:935": " etāni ca liṅgādīni yathākramamūṣmādicaturnirvedhabhāgīyasvarūpāṇi veditavyāni /",
    "T03bsa033_u:936": " 5. darśanamārgaḥ (mūrdhaprayogaḥ)",
    "T03bsa033_u:937": " asya darśanamārgākhyasya mūrdhaprayogasya lakṣaṇādikam abhisamayālaṅkāre savistaraṃ aṣṭādaśabhiḥ kārikābhiḥ pratipāditam /",
    "T03bsa033_u:938": " (ka) lakṣaṇam darśanaheyāyāḥ sattāgrāhikāyā dṛṣṭeḥ pratipakṣabhāvena vyavasthāpito",
    "T03bsa033_u:939": " māhāyānikaḥ satyābhisamayo darśanamārgākhyo mūrdhaprayoga iti lakṣaṇam /",
    "T03bsa033_u:940": " ayaṃ darśanamārgākhyo mūrdhaprayogaḥ māhāyāniko darśanamārgaśca paryāyau /",
    "T03bsa033_u:941": " (kha) bhedaḥ heyadṛṣṭyā darśanaprahātavyānāṃ caturṇāṃ vikalpānāṃ catvāraḥ pratipakṣā iti catvāro 'sya prabhedā bhavanti /",
    "T03bsa033_u:942": " samāhitaḥ pṛṣṭhalabdhaśceti dvāvapi bhedau /",
    "T03bsa033_u:943": " (ga) avadhiḥ māhāyānikasya darśanamārgasya avadhivat asyāpyavadhirbhavatīti /",
    "T03bsa033_u:944": " 6. bhāvanāmārgaḥ (mūrdhaprayogaḥ)",
    "T03bsa033_u:945": " asya bhāvanāmārgākhyasya mūrdhaprayogasya sarvaṃ lakṣaṇādikam abhisamayālaṅkāre navabhiḥ kārikābhiḥ savistaramabhihitam /",
    "T03bsa033_u:946": " (ka) lakṣaṇam trisarvajñatāparigṛhītayā prakarṣaprāptaprajñayopāttānāṃ",
    "T03bsa033_u:947": " bhāvanāprahātavyavikalpapratipakṣāṇāṃ dṛṣṭyā vyavasthāpito māhāyāniko",
    "T03bsa033_u:948": " 'nvabhisamayaḥ bhāvanāmārgākhyo mūrdhaprayoga iti lakṣaṇam /",
    "T03bsa033_u:949": " (kha) bhedaḥ bhāvanāheyānāṃ navānāṃ vikalpānāṃ sākṣāt pratipakṣabhūtā",
    "T03bsa033_u:950": " navānantaryamārgāḥ, nava ca vimuktimārgā iti aṣṭādaśa asya",
    "T03bsa033_u:951": " bhāvanāmārgākhyasya mūrdhaprayogasya bhedā bhavanti /",
    "T03bsa033_u:952": " (ga) avadhiḥ prathamāṃ bhūmimārabhya daśamīṃ bhūmiṃ yāvadasya sīmā bhavatīti /",
    "T03bsa033_u:953": " 7. ānantaryaṃsamādhiḥ (mūrdhaprayogaḥ)",
    "T03bsa033_u:954": " buddhatvaprāpteravyavahito yaḥ pūrvasamanantaraḥ samādhiḥ, so 'tra",
    "T03bsa033_u:955": " ānantaryasamādhiḥ /",
    "T03bsa033_u:956": " asya lakṣaṇādikaṃ sarvaṃ svarūpam abhisamayālaṅkāre tisṛbhiḥ kārikābhiḥ samyak pratipāditam",
    "T03bsa033_u:957": " tathā hi -",
    "T03bsa033_u:958": " trisāhasrajanaṃ śiṣyakhaḍgādhigamasampadi /",
    "T03bsa033_u:959": " bodhisattvasya ca nyāme pratiṣṭhāpya śubhopamāḥ //",
    "T03bsa033_u:960": " kṛtvā puṇyabahutvena buddhatvāpteranantaraḥ /",
    "T03bsa033_u:961": " ānantaryasamādhiḥ sa sarvākārajñatā ca tat //",
    "T03bsa033_u:962": " ālambanamabhāvo 'sya smṛtiścādhipatirmataḥ /",
    "T03bsa033_u:963": " ākāraḥ śāntatā cātra //",
    "T03bsa033_u:964": " (ka) lakṣaṇam trisarvajñatāsaṃgṛhītaprakarṣaprāptaprajñāpāramitābhāvanāyāḥ phalabhūtasya",
    "T03bsa033_u:965": " sarvākārajñatāvipākasya avyavahitatvena sākṣādutpādakaḥ paryantayogaḥ ānantaryasamādhyākhyo mūrdhaprayoga iti lakṣaṇam /",
    "T03bsa033_u:966": " ayaṃ ānantaryasamādhiḥ mūrdhaprayogaḥ, antimakṣaṇasthabodhisattvasya jñānamityanarthāntaram",
    "T03bsa033_u:967": " (kha) bhedaḥ ekakṣaṇikāścatvāraḥ prayoga evāsya catvāro bhedā bhavanti /",
    "T03bsa033_u:968": " (ga) avadhiḥ ayaṃ prayogaḥ kevalaṃ antimakṣaṇasthabodhisattvāvasthāyāmeva bhavatīti /",
    "T03bsa033_u:969": " 8. vipratipattiḥ (mūrdhaprayogaḥ)",
    "T03bsa033_u:970": " aviditopāyakauśalānāṃ pravādināṃ nānācodyamukhaparamparāprasarpipyo vipratipattiayo 'tra nirākarttavyā bhavantīti tāsāṃ vipratipattīnāṃ sarvaṃ lakṣaṇādikaṃ svarūpam abhisamayālaṅkāre tisṛbhiḥ kārikābhiḥ savistaraṃ",
    "T03bsa033_u:971": " samyak pratipāditam /",
    "T03bsa033_u:972": " tathā hi -",
    "T03bsa033_u:973": " ālambanopapattau ca tatsvabhāvāvadhāraṇe /",
    "T03bsa033_u:974": " sarvākārajñatājñāne paramārthe sasaṃvṛtau //",
    "T03bsa033_u:975": " prayoge triṣu ratneṣu sopāye samaye muneḥ /",
    "T03bsa033_u:976": " viparyāse samārge ca pratipakṣavipakṣayoḥ //",
    "T03bsa033_u:977": " lakṣaṇe bhāvanāyāṃ ca matā vipratittayaḥ /",
    "T03bsa033_u:978": " sarvākārajñatādhārā ṣoḍhā daśa ca vādinām //",
    "T03bsa033_u:979": " (ka) lakṣaṇam saṃvṛtiparamārthasatyayordvayoḥ svabhāvata ekatvalakṣaṇayoḥ agrahaṇarūpāḥ sammukhībhūtavikalpāḥ tadbījāni vā nirākarttavyā vipratipattaya iti",
    "T03bsa033_u:980": " lakṣaṇam /",
    "T03bsa033_u:981": " (kha) bhedaḥ vipratipattīnāṃ ṣoḍaśa bhedā bhavanti /",
    "T03bsa033_u:982": " tathā hi -",
    "T03bsa033_u:983": " saṃskṛtāsaṃskṛtadhātvorabhāvatvena ālambanopapattauḥ sarvathā nīrūpatvād",
    "T03bsa033_u:984": " ālambanasvabhāvadhāraṇe, bhāvābhāvānupalambhena sarvākārajñatājñāne,",
    "T03bsa033_u:985": " tathatāsvabhāvatvena saṃvṛttiparamārthasatyadvaye, dānādyanupalambhena",
    "T03bsa033_u:986": " prayoge, boddhavyābhāvād buddharatne, nāmadheyamātratvād dharmaratne,",
    "T03bsa033_u:987": " rūpādyālambanapratiṣedhāt saṃgharatne, dānādyanulambhena upāyakauśale,",
    "T03bsa033_u:988": " bhāvābhāvobhyarūpādhigamapratiṣeghāt tathāgatābhisamaye,",
    "T03bsa033_u:989": " prapañcavyavasthāpitānityāditvena nityādiviparyāse,",
    "T03bsa033_u:990": " vibhāvitamārgaphalāsākṣātkaraṇena mārge, hānopādānābhāvena vipakṣe pratipakṣe ca, dharmyabhāvād dharmalakṣaṇe, svasāmānyalakṣaṇānupapattyā bhāvanāyāṃ ceti sarvākārajñatādhiṣṭhānāḥ saṃśayarūpāḥ ṣoḍaśa",
    "T03bsa033_u:991": " vipratipattayo bhavanti /",
    "T03bsa033_u:992": " tāḥ yathāsambhavamubhayasatyāśritopāyakauśalena nirākṛtya samyak sarvathā niścayamutpādya kalyāṇakāmaiḥ bodhisattvairānantaryasamādhiradhigantavyaḥ /",
    "T03bsa033_u:993": " etāsu kalpanātmikā vipratipattayo mukhyāḥ, yāśca prasaṅgamukhenoktāstā gauṇā iti mantavyāḥ",
    "T03bsa033_u:994": " etāḥ ṣoḍaśāpi vipratipattayo kalpanātmikā śabdātmikā ceti dvayorantarbhavanti /",
    "T03bsa033_u:995": " dvayoḥ satyayorekamālambya yadaparaṃ nirākaroti tad abhiniveśātmakaṃ jñānameva kalpanātmikā vipratipattiḥ /",
    "T03bsa033_u:996": " dvayoḥ satyayorekaṃ nimittīkṛtya yā aparaṃ nirākaroti sā vāk śabdātmikā vipratipattiaravaseyā",
    "T03bsa033_u:997": " (ga) avadhiḥ mārge 'praveśādārabhya aśuddhasaptabhūmiparyantamāsāṃ vipratipattīnāṃ sīmā",
    "T03bsa033_u:998": " bhavatīti /",
    "T03bsa033_u:999": " // iti mūrdhābhisamayopalakṣakā aṣṭau dharmāḥ //",
    "T03bsa033_u:1000": " (i) ānupūrvikābhisamayopalakṣakāḥ trayodaśa dharmāḥ",
    "T03bsa033_u:1001": " ānupūrvikābhisamayasya svarūpanirdeśaḥ abhisamayālaṅkāre saṃkṣepataḥ kārikāśena kṛtaḥ /",
    "T03bsa033_u:1002": " tathā hi -",
    "T03bsa033_u:1003": " tredhā daśadhā cānupūrvikaḥ vistaratastu tasya lakṣaṇādikamanayā ekayā kārikayopanyastam /",
    "T03bsa033_u:1004": " tathā hi -",
    "T03bsa033_u:1005": " dānena prajñayā yāvad buddhādau smṛtibhiśca sā /",
    "T03bsa033_u:1006": " dharmābhāvasvabhāvenetyanupūrvakriyā matā //",
    "T03bsa033_u:1007": " (ka) lakṣaṇam sarvākārajñatāditrisarvajñatākārān adhigatān anupūrvīkṛtya prajñābhāvanayopāttaḥ sattvayogaḥ ānupūrvikaprayoga iti lakṣaṇam /",
    "T03bsa033_u:1008": " (kha) bhedaḥ dānādiṣaṭpāramitāparipūraṇena (ṣaṭ),",
    "T03bsa033_u:1009": " buddha-dharma-saṃgha-śīla-tyāga-devatā-nāmanusmaraṇena (ṣaṭ) ,",
    "T03bsa033_u:1010": " rūpādisarvadharmābhāve svabhāvāvabodhena (ekaḥ) yo 'dhigamaḥ sa ānupūrvikābhisamayastrayodaśavidha ityasya trayodaśa bhedā bhavanti /",
    "T03bsa033_u:1011": " (ga) avadhiḥ sambhāramārgamārabhya ekakṣaṇābhisambodhāt",
    "T03bsa033_u:1012": " samanantarapūrvakṣaṇaparyantamasya sīmā bhavatīti /",
    "T03bsa033_u:1013": " // iti ānupūrvikābhisamayopalakṣakāḥ trayodaśaḥ dharmāḥ //",
    "T03bsa033_u:1014": " (ī) ekakṣaṇābhisambodhābhisamayopalakṣakāḥ catvāro dharmāḥ",
    "T03bsa033_u:1015": " ekakṣaṇābhisambodhasya svarūpanirdeśaḥ abhisamayālaṅkāre kārikārdhena saṃkṣepataḥ kṛtaḥ /",
    "T03bsa033_u:1016": " tathā hi -",
    "T03bsa033_u:1017": " ekakṣaṇābhisambodho lakṣaṇena caturvidhaḥ //",
    "T03bsa033_u:1018": " vistaratastu saptamādhikāre draṣṭavyaḥ /",
    "T03bsa033_u:1019": " (ka) lakṣaṇam adhigatatrisarvajñatākāreṣu svabhyastasteṣāmeva kṣaṇenaikenādhigamarūpaḥ paryantayogaḥ ekakṣaṇābhisambodha iti lakṣaṇam /",
    "T03bsa033_u:1020": " ekakṣaṇaprayogaḥ, antimakṣaṇabodhisattvīyajñānam, ānantaryamūrdhaprayogaḥ ityanarthāntaram",
    "T03bsa033_u:1021": " (kha) bhedaḥ svarūpataḥ ekavidha eva ekakṣaṇābhisambodho lakṣaṇena (vyāvṛtyā)",
    "T03bsa033_u:1022": " caturvidho bhavati, yathā - avipākalakṣaṇaḥ, vipākalakṣaṇaḥ",
    "T03bsa033_u:1023": " alakṣaṇalakṣaṇaḥ, advayalakṣaṇaśceti /",
    "T03bsa033_u:1024": " (ya) avipākalakṣaṇaḥ asya sarvaṃ svarūpam abhisamayālaṅkāre ekayā kārikayā parīdīpitam /",
    "T03bsa033_u:1025": " tathā hi -",
    "T03bsa033_u:1026": " anāsravāṇāṃ sarveṣāmekaikenāpi saṃgrahāt /",
    "T03bsa033_u:1027": " ekakṣaṇāvabodho 'yaṃ jñeyo dānādinā muneḥ //",
    "T03bsa033_u:1028": " (ka) lakṣaṇam ekakṣaṇadānādijñānena anāsravadānādyaśītyanuvyañjanalakṣaṇānāṃ dharmāṇāṃ saṃgraheṇa bodhisattvasya avabodharūpaḥ paryantayogaḥ avipākānāsravasarvadharmaikakṣaṇalakṣaṇo bhavatīti lakṣaṇam /",
    "T03bsa033_u:1029": " (ra) vipākalakṣaṇaḥ asya sarvaṃ svarūpam abhisamayālaṅkāre ekayā kārikayā samyagabhihitam",
    "T03bsa033_u:1030": " tathā hi -",
    "T03bsa033_u:1031": " vipākadharmatāvasthā sarvaśuklamayī yadā /",
    "T03bsa033_u:1032": " prajñāpāramitā jātā jñānamekakṣaṇe tadā //",
    "T03bsa033_u:1033": " (ka) lakṣaṇam yadā bodhisattvasya pratipakṣabhāvanayā sarvavipakṣakalaṅkāpagamena sakalavyavadānapakṣavipākadharmatāvasthā śuklasvabhāvā jātā, tadā ekasminneva kṣaṇe vipākāvasthāprāptānām anāsravadharmāṇāṃ bodhāt jñānaṃ",
    "T03bsa033_u:1034": " (prajñāpāramitā) vipākadharmatāvasthānāsravadharmaikakṣaṇalakṣaṇo bhavati,",
    "T03bsa033_u:1035": " ityevakṣaṇābhisambodho dvitīyaḥ /",
    "T03bsa033_u:1036": " ayaṃ vipākaḥ aṣṭamabhūmerūrdhvaṃ bhavatīti jñeyam /",
    "T03bsa033_u:1037": " (la) alakṣaṇalakṣaṇaḥ asya svarūpādikaṃ sarvam abhisamayālaṅkāre ekayā kārikayā suspaṣṭamupavarṇitam",
    "T03bsa033_u:1038": " tathā hi -",
    "T03bsa033_u:1039": " svapnopameṣu dharmeṣu sthitvā dānādicaryayā /",
    "T03bsa033_u:1040": " alakṣaṇatvaṃ dharmāṇāṃ kṣaṇenaikena vindati /",
    "T03bsa033_u:1041": " (ka) lakṣaṇam pūrvaṃ svapnopamasarvadharmābhyāsena sambhāradvayamanubhūya adhigamāvasthāyāṃ svapnasvabhāveṣu sarvadharmeṣu upādānaskandhādiṣu sthitvā dānādiṣaṭpāramitāpratipattyā dānādirūpanirūpaṇākāreṇa alakṣaṇāḥ sarvadharmā iti saṃkleśavyavadānarūpāṇāṃ sarvadharmāṇāmekenaiva kṣaṇena",
    "T03bsa033_u:1042": " alakṣaṇatvaṃ jānāti, ityevam alakṣaṇa sarvadharmaikakṣaṇalakṣaṇo bhavatīti ekakṣaṇābhisambodhastṛtīyaḥ",
    "T03bsa033_u:1043": " (va) advayalakṣaṇaḥ asyādvayalakṣaṇasya svarūpam abhisamayālaṅkāre ekayā kārikayā",
    "T03bsa033_u:1044": " spaṣṭamupadarśitam /",
    "T03bsa033_u:1045": " tathā hi -",
    "T03bsa033_u:1046": " svapnaṃ taddarśinaṃ caiva dvayayogena nekṣate /",
    "T03bsa033_u:1047": " dharmāṇāmadvayai tattvaṃ kṣaṇenaikena paśyati //",
    "T03bsa033_u:1048": " (ka) lakṣaṇam nirantaradīrghakāladvayapratibhāsaprahāṇābhyāsasātmībhāvād unmīlitadvayapratibhāsavāsano yadā bodhisattvo grāhyagrāhakayogena svapnaṃ grāhyaṃ svapnadarśinaṃ grāhakaṃ nekṣate, tadā sarve 'pyevaṃdharmāṇo dharmā iti dharmāṇāmadvayaṃ tattvamekenaiva kṣaṇena paśyati, ityevam advayalakṣaṇasarvadharmaikakṣaṇalakṣaṇo bhavatyekakṣaṇābhisambodhaścaturthaḥ /",
    "T03bsa033_u:1049": " (kha) nirvacanam eka ityantimaḥ, kṣaṇamiti samayaḥ, abhirityābhimukhyam, samiti samyak, aya ityadhigama ityevaṃ antimakāle dānādisarvānāsravadharmāṇāmaviparītaḥ samyak prativedhaḥ ekakṣaṇābhisambodha ityucyate /",
    "T03bsa033_u:1050": " (ga) avadhiḥ samastānāṃ caturlakṣaṇānāmavadhiḥ antimakṣaṇasthabodhisattvīyāvasthāyāmeva bhavati",
    "T03bsa033_u:1051": " // iti ekakṣaṇābhisambodhābhisamayasya aṣṭau dharmāḥ //",
    "T03bsa033_u:1052": " 3. Dharmakāyopalakṣakāścatvāro dharmāḥ",
    "T03bsa033_u:1053": " vipākabhūtasya dharmakāyasya saṃkṣiptanirdeśaḥ abhisamayālaṅkāre ekayā kārikayā paridīpitaḥ",
    "T03bsa033_u:1054": " tathā hi -",
    "T03bsa033_u:1055": " svābhāvikaḥ sasāmbhogo nairmāṇiko 'parastathāḥ /",
    "T03bsa033_u:1056": " dharmakāyaḥ sakāritraścaturdhā samudīritaḥ //",
    "T03bsa033_u:1057": " vistṛtanirdeśastu aṣṭamādhikāre catvāriṃśatkārikābhirvihitaḥ /",
    "T03bsa033_u:1058": " tatra dharmakāyasya lakṣaṇādikaṃ sarvaṃ svarūpamupavarṇitam /",
    "T03bsa033_u:1059": " (ka) lakṣaṇam sambhāradvayasaṃcayabalena prāptāḥ paryantaguṇā eva phalabhūto dharmakāya iti lakṣaṇam /",
    "T03bsa033_u:1060": " (kha) bhedaḥ catvāro 'sya bhedā bhavanti, yathā - svabhāvakāyaḥ, jñānadharmakāyaḥ,",
    "T03bsa033_u:1061": " sambhogakāyaḥ, nirmāṇakāyaśceti catvāraḥ /",
    "T03bsa033_u:1062": " 1. svabhāvakāyaḥ asya svābhāvikakāyasyopapādanam abhisamayālaṅkāre ekayā kārikayā kṛtam /",
    "T03bsa033_u:1063": " tathā hi -",
    "T03bsa033_u:1064": " sarvākārāṃ viśuddhiṃ ye dharmāḥ prāptā nirāsravāḥ /",
    "T03bsa033_u:1065": " svābhāviko muneḥ kāyasteṣāṃ prakṛtilakṣaṇaḥ //",
    "T03bsa033_u:1066": " (ka) lakṣaṇam prakṛtyāgantukamalaviśuddhidvayalakṣaṇaḥ paryantadhāturanutpādarūpaḥ",
    "T03bsa033_u:1067": " svabhāvakāya iti lakṣaṇam /",
    "T03bsa033_u:1068": " (kha) bhedaḥ prakṛtiviśuddhaḥ āgantukaviśuddhaśceti dvau bhedau /",
    "T03bsa033_u:1069": " (ga) avadhiḥ svabhāvakāyaḥ kevalaṃ buddhabhūmāveva bhavati /",
    "T03bsa033_u:1070": " 2. jñānadharmakāyaḥ asya jñānakāyasya svarūpam abhisamayālaṅkāre pañcabhiḥ",
    "T03bsa033_u:1071": " kārikābhirupadarśitam /",
    "T03bsa033_u:1072": " (ka) lakṣaṇam yāvajjñānaṃ yathāvajjñānaṃ cāpekṣya sākṣātkāri paryantajñāna",
    "T03bsa033_u:1073": " jñānadharmakāya iti lakṣaṇam /",
    "T03bsa033_u:1074": " jñānadharmakāyaḥ sarvajñajñānaṃ cetyanarthāntaram /",
    "T03bsa033_u:1075": " (kha) bhedaḥ buddhabhūmau anāsravajñānānāmekaviṃśatiḥ jñānavargā evāsya ekaviṃśatiḥ",
    "T03bsa033_u:1076": " prabhedāḥ /",
    "T03bsa033_u:1077": " tathā hi -",
    "T03bsa033_u:1078": " (1) smṛtyupasthānādyārabhya āryāṣṭāṅgamārgaparyantā saptatriṃśad",
    "T03bsa033_u:1079": " bodhipakṣāḥ, (2) catvāryapramāṇāni maitryādicaturbrahmavihārāḥ, (3) aṣṭau",
    "T03bsa033_u:1080": " vimokṣāḥ, (4) navasamāpattayaḥ, (5) kṛtsnāyatanāni daśa (6) aṣṭau",
    "T03bsa033_u:1081": " abhibhvāyatanāni, (7) araṇāsamādhiḥ, (8) praṇidhijñānam, (9) ṣaḍabhijñāḥ,",
    "T03bsa033_u:1082": " (10)catasraḥ pratisaṃvidaḥ, (11) āśrayālambanacittajñānapariśuddhaya iti cataśraḥ śuddhayaḥ, (12) daśa vaśitāḥ, (13) daśa balāni, (14) catvāri",
    "T03bsa033_u:1083": " vaiśāradyāni, (15) trīṇi arakṣaṇāni, (16) trīṇi smṛtyupasthānāni, (17)",
    "T03bsa033_u:1084": " asammoṣadharmatā, (18) kleśajñeyāvaraṇānuśayarūpabījaprahāṇāt",
    "T03bsa033_u:1085": " vāsanāsamudghātaḥ, (19) sakalajanahitāśayatā mahākaruṇā, (20)",
    "T03bsa033_u:1086": " aṣṭādaśāveṇikā buddhadharmāḥ, (21) sarvākārajñatāditrisarvajñatā /",
    "T03bsa033_u:1087": " tathā coktam abhisamayālaṅkāre -",
    "T03bsa033_u:1088": " bodhipakṣāpramāṇāni vimokṣā anupūrvaśaḥ /",
    "T03bsa033_u:1089": " navātmikā samāpattiḥ kṛtsnaṃ daśavidhātmakam //",
    "T03bsa033_u:1090": " abhibhvāyatanānyaṣṭaprakārāṇi prabhedataḥ /",
    "T03bsa033_u:1091": " araṇā praṇidhijñānamabhijñāḥ pratisaṃvidaḥ //",
    "T03bsa033_u:1092": " sarvākārāścatasro 'tha śuddhayo vaśitā daśa /",
    "T03bsa033_u:1093": " balāni daśa catvāri vaiśāradyānyarakṣaṇam //",
    "T03bsa033_u:1094": " trividhaṃ smṛtyupasthānaṃ tridhā 'saṃmoṣadharmatā /",
    "T03bsa033_u:1095": " vāsanāyāḥ samudghāto mahatī karuṇā jane //",
    "T03bsa033_u:1096": " āveṇikā munereva dharmā ye 'ṣṭādaśeritāḥ /",
    "T03bsa033_u:1097": " sarvākārajñatā ceti dharmākāyo 'bhidhīyate //",
    "T03bsa033_u:1098": " (ga) avadhiḥ buddhabhūmāveva jñānadharmakāyo bhavati /",
    "T03bsa033_u:1099": " 3. sambhogakāyaḥ sambhogakāyasya svarūpavarṇanam abhisamayālaṅkāre ekayā kārikayā kṛtam /",
    "T03bsa033_u:1100": " tathā hi -",
    "T03bsa033_u:1101": " dvātriṃśallakṣaṇāśītivyañjanātmā munerayam /",
    "T03bsa033_u:1102": " sāmbhogiko mataḥ kāyo mahāyānopabhogataḥ //",
    "T03bsa033_u:1103": " (ka) lakṣaṇam sthānakāyaparivāradharmakālākhyaiḥ pañcabhirviniyatairvirśiṣṭaḥ kāyaḥ sambhogakāya iti lakṣaṇam /",
    "T03bsa033_u:1104": " (kha) bhedaḥ mahāsambhogakāyaḥ kaniṣṭhasambhogakāyaśceti bhedadvayamabhidhānadṛṣṭyā kartuṃ śakyate /",
    "T03bsa033_u:1105": " tatra mahāsambhogakāyaḥ akaniṣṭhabhaumikaḥ sambhogakāya ityanarthāntaram /",
    "T03bsa033_u:1106": " tathaiva kaniṣṭhasambhogakāyaḥ akaniṣṭhabhaumikau nirmāṇakāyaścetyanarthāntaram /",
    "T03bsa033_u:1107": " (ga) avadhiḥ ayaṃ sambhogakāyo buddhabhūmau akaniṣṭhaghanavyūhakṣetre eva kevalaṃ bhavati",
    "T03bsa033_u:1108": " 4. nirmāṇakāyaḥ kāyasyāsya nairmāṇikasya svarūpam abhisamayālaṅkāre kārikayā ekayā samyagupavarṇitam",
    "T03bsa033_u:1109": " tathā hi -",
    "T03bsa033_u:1110": " karoti yena citrāṇi hitāni jagataḥ samam /",
    "T03bsa033_u:1111": " ā bhavāt so 'nupacchinnaḥ kāyo nairmāṇiko muneḥ //",
    "T03bsa033_u:1112": " (ka) lakṣaṇam pañcabhirviniyatairvirahitaḥ paryantarūpakāyo nirmāṇakāya iti lakṣaṇam /",
    "T03bsa033_u:1113": " yena śākyamunitathāgatādirūpeṇa āsaṃsāraṃ sarvalokadhātuṣu sattvānāṃ samīhitamarthaṃ samaṃ karoti, asau kāyaḥ prabandhatayā anuparato nairmāṇiko buddhasya bhagavataḥ sarvabālajanasādhāraṇaścaturtho 'vasātavyaḥ /",
    "T03bsa033_u:1114": " (kha) bhedaḥ nirmāṇakāyasya trayo bhedā bhavanti, yathā - uttamanirmāṇakāyaḥ,",
    "T03bsa033_u:1115": " śailpikanirmāṇakāyaḥ, nairyāṇikanirmāṇakāyaśceti /",
    "T03bsa033_u:1116": " buddhakāritrāṇi imāni bhagavato vicitrāṇi kāritrāṇi abhisamayālaṅkāre saptabhiḥ kārikābhirvistaraśo nirdiṣṭāni /",
    "T03bsa033_u:1117": " (ka) lakṣaṇam svasantatisthasarvākārajñatādhipatyenodayamāsāditāḥ śuklā guṇā eva buddhakāritrāṇīti lakṣaṇam /",
    "T03bsa033_u:1118": " (kha) bhedaḥ gatipraśamanakāritrata ārabhya nirvāṇaniveśanaparyantaṃ saptaviṃśatiḥ karmāṇyevāsya saptaviṃśatiḥ prabhedā bhavanti /",
    "T03bsa033_u:1119": " yathoktamabhisamayālaṅkāre saptaviṃśatiḥ karitrāṇi -",
    "T03bsa033_u:1120": " tathā karmāpyanucchinnamasyāsaṃsāramiṣyate /",
    "T03bsa033_u:1121": " gatīnāṃ śamanaṃ karmaṃ saṃgrahe ca caturvidhe //",
    "T03bsa033_u:1122": " niveśanaṃ sasaṃkleśe vyavadānāvabodhane /",
    "T03bsa033_u:1123": " sattvānāmarthayāthātmye ṣaṭsu pāramitāsu ca //",
    "T03bsa033_u:1124": " buddhamārge prakṛtyaiva śūnyatāyāṃ dvayakṣaye /",
    "T03bsa033_u:1125": " saṃkete 'nupalambhe ca paripāke ca dehinām //",
    "T03bsa033_u:1126": " bodhisattvasya mārgo 'bhiniveśasya nivāraṇe /",
    "T03bsa033_u:1127": " bodhiprāptau jinakṣetraviśuddhau niyatiṃ prati //",
    "T03bsa033_u:1128": " aprameye ca sattvārthe buddhasevādike guṇe /",
    "T03bsa033_u:1129": " bodheraṅgeṣvanāśe ca karmaṇāṃ satyadarśane //",
    "T03bsa033_u:1130": " viparyāsaprahāṇe ca tadavastukatānaye /",
    "T03bsa033_u:1131": " vyavadāne sasambhāre saṃskṛtāsaṃskṛte prati //",
    "T03bsa033_u:1132": " vyatibhedāparijñāne nirvāṇe va niveśanam /",
    "T03bsa033_u:1133": " dharmakāyasya karmedaṃ saptaviṃśatidhā matam //",
    "T03bsa033_u:1134": " (ga) avadhiḥ mārge 'praveśādārabhya buddhabhūmiparyantamasyāvadhirbhavati /",
    "T03bsa033_u:1135": " (gha) vaiśiṣṭyam vineyajanakarmānusāraṃ bhagavataḥ kāyavāṅmanaḥkāritrāṇi ākāśavad atyudārāṇi, nadīdhārāvad avicchinnāni, samudrataraṅgavat",
    "T03bsa033_u:1136": " kālānatikramaṇalakṣaṇāni, cintāmaṇikalpavṛkṣādivad anābhogarūpāṇi bhavanti",
    "T03bsa033_u:1137": " (ṅa) avadhiḥ vineyajanapratibhāsabhāk saptaviṃśatiprakāraṃ karma avicchinnatayā āsaṃsāraṃ pravartate /",
    "T03bsa033_u:1138": " // iti dharmakāyopakṣakāścatvāro dharmāḥ //",
    "T03bsa033_u:1139": " pariṇāmanā prajñāpāramitopalakṣakāṇāṃ sarvākārajñātādyaṣṭānām,",
    "T03bsa033_u:1140": " aṣṭapadārthopalakṣakāṇāṃ ca saptateḥ padārthānāṃ prakāśakamidaṃ subhāṣitaṃ jagadguroḥ maitreyanāthasya mukhānniḥ-sṛtasyāgamasya caturdikṣuḥ prasārāya lokasya ca sanmārgārohaṇāya prabhavediti pariṇāmanā /",
    "T03bsa033_u:1141": " ācāryaharibhadravacanena tu -",
    "T03bsa033_u:1142": " tathyātathyavibhāgayuktivikalajñānodayātsaṃvṛtau saṃsārārṇavapaṅkamagnamanasī jātāḥ sadā dehinaḥ",
    "T03bsa033_u:1143": " sarve 'mī",
    "T03bsa033_u:1144": " jananīnibandhanakṛtād bījānmayāptācchubhāt sarvākāravarā bhavantu niyataṃ kāyatrayaprāpiṇaḥ",
    "T03bsa033_u:1145": " iti śam om"
}