{
    "T02anitysuu:0": " Anityatā-sūtram",
    "T02anitysuu:1": " om namaḥ sarvajñāya //",
    "T02anitysuu:2": " 1. evam mayā śrutam, ekasmin samaye bhagavān śrāvastyāṃ viharati sma (As",
    "T02anitysuu:3": " 31) jetavane 'nāthapiṇḍasyārāme mahatā bhikṣusaṃghena sārdham",
    "T02anitysuu:4": " ardhatrayodaśabhir bhikṣuśataiḥ //",
    "T02anitysuu:5": " 2. tatra khalu bhagavān bhikṣūn āmantrayate sma /",
    "T02anitysuu:6": " anityatā bhikṣavaḥ sarvasaṃskārā adhruvā anāsvāsikā vipariṇāmadharmānaḥ /",
    "T02anitysuu:7": " yad yāvad bhikṣavaḥ sarvebhyaḥ saṃskārebhyo 'laṃ nirvetum alaṃ viraktum alaṃ vimoktuṃ //",
    "T02anitysuu:8": " 3. sarveṣām sattvānāṃ sarveṣāṃ bhūtānāṃ sarveṣāṃ prāṇinām āmaraṇāntaṃ hi jīvitaṃ maraṇaparyavasānaṃ nāsti jātasyāmaraṇaṃ //",
    "T02anitysuu:9": " 4. ye 'pi te bhikṣavo gṛhapatayo mahāsālakulā brāhmaṇamahāsālakulā kṣatriyo mahāsālakulā āsāṃ mahādhanā mahābhogāḥ prabhūtamaṇimā",
    "T02anitysuu:10": " niṣkamuktāvaiḍūryaśaṃkhaśilāpravālajātarūparajatavittopakaraṇāḥ prabhūtadhanadhānyakoṣṭhāgārasannicayāḥ prabhūtadāsidāsakarmakarapauruṣeyāḥ prabhūtamitrāmātyajñātisālohitās,",
    "T02anitysuu:11": " teṣām api maraṇāntaṃ jīvitaṃ maraṇaparyavasānaṃ nāsti jātasyāmaraṇaṃ //",
    "T02anitysuu:12": " 5. ye 'pi te bhikṣavaḥ rājānaḥ kṣatriyāś ca mūrdhnābhiṣiktā",
    "T02anitysuu:13": " jānapadaiśvaryāsthāmavīryam anuprāptā mahāntaṃ pṛthvīmaṇḍalam",
    "T02anitysuu:14": " abhinirjityāvasanti, teṣām api maraṇāntaṃ hi jīvitaṃ maraṇaparyavasānaṃ",
    "T02anitysuu:15": " nāsti jātasyāmaraṇaṃ //",
    "T02anitysuu:16": " (As 32)",
    "T02anitysuu:17": " ye 'pi te bhikṣava ṛṣayo vānaprasthāḥ pramuktaphalāhārāḥ pramuktaphalabhojinaḥ pramuktaphalena yāpanti, teṣām api maraṇāntaṃ hi jīvitaṃ maraṇaparyavasānaṃ nāsti jātasyāmaraṇaṃ //",
    "T02anitysuu:18": " 7. ye 'pi te bhikṣavaḥ kāmāvacarā devāś cāturmahārājikā devās trayastriṃśā devā yāmā devās tuṣitā devā nirmāṇaratayo devāḥ paranirmitavaśavartino",
    "T02anitysuu:19": " devās, teṣām api maraṇāntaṃ hi jīvitaṃ maraṇaparyavasānaṃ nāsti jātasyāmaraṇaṃ //",
    "T02anitysuu:20": " 8. ye 'pi te bhikṣavo rūpino devāḥ, prathamadhyānalābhino brahmakāyikā brahmapurohitā brahmapārṣadyā mahābrahmāṇā, dvitīyadhyānalābhinaḥ parittaśubhā apramāṇaśubhā ābhāsvarās, tṛtīyadhyānalābhinaḥ parittaśubhā apramāṇaśubhāḥ śubhakṛtsnāś, caturthadhyānalābhino",
    "T02anitysuu:21": " 'nabhrakāḥ puṇyaprasavā vṛhatphalā asaṃjñisattvā avṛhā (As 33) atapāḥ sudarśāḥ sudarśanā akaniṣṭhāś ca devās, teṣām api maraṇāntaṃ hi jīvitaṃ maraṇaparyavasānaṃ nāsti jātasyāmaraṇaṃ //",
    "T02anitysuu:22": " 9. ye 'pi te bhikṣavo 'rūpino devā ākāśānantyāyatanopagā vijñānānantyāyatanopagā ākiṃcityāyatanopagā",
    "T02anitysuu:23": " ca devāś ca, teṣām api maraṇāntaṃ hi jīvitaṃ maraṇaparyavasānaṃ nāsti jātasyāmaraṇaṃ /",
    "T02anitysuu:24": " traidhātukam idaṃ //",
    "T02anitysuu:25": " 10. ye 'pi te bhikṣavo 'rhantaḥ kṣīṇāśravā kṛtakṛtyāḥ kṛtakaraṇīyā",
    "T02anitysuu:26": " apahṛtabhārā anuprāptasvakārthāḥ parikṣīṇabhavasaṃyojanāḥ samyagājñāsuvimuktacittāḥ sarvacetovasiparamapāramitāprāptās, teṣām api kāyā nikṣepaṇadharmāḥ //",
    "T02anitysuu:27": " 11. ye 'pi te bhikṣavaḥ pratyekabuddhāḥ khaḍgaviṣāṇakalpā ekam ātmānaṃ",
    "T02anitysuu:28": " damanti ekam ātmānaṃ śamayanti ekam ātmānaṃ parinirvāpayanti, teṣām apy ayaṃ kāyo nikṣepaṇadharmaḥ",
    "T02anitysuu:29": " 12. ye 'pi te bhikṣavas tathāgatā arhantaḥ samyaksaṃbuddhā daśabalabalinaḥ",
    "T02anitysuu:30": " udārārṣabhāḥ samyaksiṃhanādanādinaś caturvaiśāradyaṃ,",
    "T02anitysuu:31": " dharmārohaṇavaiśāradyaṃ sarvadharmadeśanāvaiśāradyaṃ nirvāṇamārgāvatāraṇavaiśāradyaṃ āśravajñānaprahāṇavaiśāradyaṃ,",
    "T02anitysuu:32": " viśadādṛḍhanārāyaṇasaṃhatakāyās, (As 34) teṣām apy ayam kāyo nikṣepaṇadharmaḥ //",
    "T02anitysuu:33": " 13. tadyathāpi nāma bhikṣavaḥ kumbhākārakṛtāni bhāṇḍā āmāni vā pakvāni vā",
    "T02anitysuu:34": " bhedanaparyantāni bhedanaparyavasāny, evam eva bhikṣavaḥ sarveṣāṃ sattvānāṃ sarveṣāṃ bhūtānāṃ sarveṣāṃ prāṇināṃ maraṇāntaṃ hi jīvitaṃ",
    "T02anitysuu:35": " maraṇaparyavasānaṃ nāsti jātasyāmaraṇaṃ //",
    "T02anitysuu:36": " 14. idam avocad bhagavān, idam uktvā sugato hy athāparāvocat śāstā /",
    "T02anitysuu:37": " anityā vata saṃskārā utpādavyayadharminaḥ /",
    "T02anitysuu:38": " utpadya hi nirūdhyante teṣāṃ vyupaśamaḥ sukhaṃ //",
    "T02anitysuu:39": " yathāhi kumbhakāreṇa mṛttikābhājanaṃ kṛtaṃ /",
    "T02anitysuu:40": " sarvam bhedanaparyantaṃ sattvānāṃ jīvitaṃ tathā //",
    "T02anitysuu:41": " yathā phalānāṃ pakvānāṃ śaśvat patanato bhayaṃ /",
    "T02anitysuu:42": " tathā saṃskārajāḥ sattvānāṃ nityaṃ maraṇato bhayaṃ //",
    "T02anitysuu:43": " sarve kṣayāntā nicayāḥ patanāntāḥ samucchrayāḥ /",
    "T02anitysuu:44": " saṃyogāś ca viyogāntā maraṇāntaṃ hi jīvitaṃ //",
    "T02anitysuu:45": " (As 35)",
    "T02anitysuu:46": " 15. idam avocad bhagavān āttamanas te ca bhiksavas te ca parṣado bhagavato bhāṣitam abhyanandan",
    "T02anitysuu:47": " ity āryānityatāsūtraṃ samāptaṃ //",
    "T02anitysuu:48": " @All the verses used here are found in the Udānavarga (Sanskrittexte aus den Turfanfunden X, herausgegeben von F. Bernhard, Bd. I, Göttingen 1965),",
    "T02anitysuu:49": " Anityavarga, verses Nos. 3, 12, 11 and 22.@@"
}