{
    "T02bsu055_u:0": " (Vaidya 95)",
    "T02bsu055_u:1": " Kauśikaprajñāpāramitāsūtram |",
    "T02bsu055_u:2": " namo sarvabuddhabodhisattvebhyaḥ ||",
    "T02bsu055_u:3": " evaṃ mayā śrutam |",
    "T02bsu055_u:4": " ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhamanekaiśca bodhisattvaśatasahasraiḥ sarvaiḥ kumārabhūtaiḥ |",
    "T02bsu055_u:5": " tatra khalu bhagavān śakraṃ devānāmindramāmantrayate sma ||",
    "T02bsu055_u:6": " ayaṃ kauśika prajñāpāramitāyāḥ arthaḥ - prajñāpāramitā na dvayena",
    "T02bsu055_u:7": " draṣṭavyā na advayena |",
    "T02bsu055_u:8": " na nimittato na animittataḥ |",
    "T02bsu055_u:9": " na āyūhato na nirāyūhataḥ |",
    "T02bsu055_u:10": " notkṣepato na prakṣepataḥ |",
    "T02bsu055_u:11": " na saṃkleśato na asaṃkleśataḥ |",
    "T02bsu055_u:12": " na vyavadānato na avyavadānataḥ |",
    "T02bsu055_u:13": " notsargato na anutsargataḥ |",
    "T02bsu055_u:14": " na sthānato na asthānataḥ |",
    "T02bsu055_u:15": " na yogato na ayogataḥ |",
    "T02bsu055_u:16": " na saṃbandhato na asaṃbandhataḥ |",
    "T02bsu055_u:17": " na pratyayato na apratyayataḥ |",
    "T02bsu055_u:18": " na dharmato na adharmataḥ |",
    "T02bsu055_u:19": " na tathata(yā)",
    "T02bsu055_u:20": " na atathata(yā) na bhūtakoṭyā na abhūtakoṭyā(vedi)tavyā ||",
    "T02bsu055_u:21": " evamevāyaṃ sa kauśika prajñāpāramitāyāḥ arthaḥ |",
    "T02bsu055_u:22": " tadyathā sarvadharmasamatvāt prajñāpāramitā samā |",
    "T02bsu055_u:23": " sarvadharmaviviktatvāt prajñāpāramitā viviktā |",
    "T02bsu055_u:24": " sarvadharmācalatvāt prajñāpāramitā acalā |",
    "T02bsu055_u:25": " sarvadharmāmanyatvāt prajñāpāramitā amanyatā |",
    "T02bsu055_u:26": " sarvadharmābhīrutvāt prajñāpāramitā abhīru |",
    "T02bsu055_u:27": " sarvadharmācchambhitatayā prajñāpāramitā acchambhī",
    "T02bsu055_u:28": " | sarvadharmaikarasatvāt prajñāpāramitā ekarasā |",
    "T02bsu055_u:29": " sarvadharmānutpādatvāt prajñāpāramitā anutpādā |",
    "T02bsu055_u:30": " sarvadharmānirodhatvāt prajñāpāramitā anirodhā |",
    "T02bsu055_u:31": " gaganakalpatvāt sarvadharmāṇāṃ prajñāpāramitā gaganakalpā |",
    "T02bsu055_u:32": " rūpāparyantatvāt prajñāpāramitā aparyantā |",
    "T02bsu055_u:33": " evaṃ vedanāsaṃjñāsaṃskāravijñānāparyantatvāt prajñāpāramitā aparyantā |",
    "T02bsu055_u:34": " pṛthivīdhātvaparyantatvāt prajñāpāramitā aparyantā |",
    "T02bsu055_u:35": " evamabdhātu -",
    "T02bsu055_u:36": " tejodhātu - vāyudhātu - ākāśadhātu - vijñānadhātvaparyantatvāt prajñāpāramitā aparyantā |",
    "T02bsu055_u:37": " sumervaparyantatvāt prajñāpāramitā aparyantā |",
    "T02bsu055_u:38": " samudrāparyantatvāt prajñāpāramitā aparyantā |",
    "T02bsu055_u:39": " vajrasamatvāt prajñāpāramitā samā |",
    "T02bsu055_u:40": " sarvadharmābhedatvāt prajñāpāramitā abhedā |",
    "T02bsu055_u:41": " sarvadharma(svabhāvā)nupalabdhitvāt prajñāpāramitā anupalabdhiḥ |",
    "T02bsu055_u:42": " sarvadharmavibhāva(nā) - samatvāt prajñāpāramitā(a)vibhāva(nā) - samā |",
    "T02bsu055_u:43": " sarvadharmaniśceṣṭatvāt prajñāpāramitā niśceṣṭā |",
    "T02bsu055_u:44": " sarvadharmācintyatvāt prajñāpāramitā acintyeti ||",
    "T02bsu055_u:45": " evaṃ dānapāramitā - śīlapāramitā - kṣāntipāramitā - vīryapāramitā -",
    "T02bsu055_u:46": " dhyānapāramitā - prajñāpāramitātrimaṇḍalapariśuddhyaparyantatvāt prajñāpāramitā aparyantā iti ||",
    "T02bsu055_u:47": " prajñāpāramitā ucyate yaduta aṣṭādaśaśūnyatā |",
    "T02bsu055_u:48": " tadyathā - ādhyātmaśūnyatā bahirdhāśūnyatā ādhyātmābahirdhāśūnyatā śūnyatāśūnyatā mahāśūnyatā paramā(rtha)śūnyatā saṃskṛtaśūnyatā asaṃskṛtaśūnyatā atyantaśūnyatā",
    "T02bsu055_u:49": " anādyagraśūnyatā (ana)pakāraśūnyatā prakṛtiśūnyatā svalakṣaṇaśūnyatā sarvadharmaśūnyatā anupalambhaśūnyatā abhāvaśūnyatā svabhāvaśūnyatā abhāvasvabhāvaśūnyatā iti |",
    "T02bsu055_u:50": " ayamucyate saṃkṣiptena prajñāpāramiteti ||",
    "T02bsu055_u:51": " (Kauś, Vaidya 96) tārakā timiraṃ dīpo māyāvaśyāya buddhudam |",
    "T02bsu055_u:52": " supinaṃ vidyudabhraṃ ca evaṃ draṣṭavya saṃskṛtamiti ||",
    "T02bsu055_u:53": " anirodhamanutpādamanucchedamaśāśvatam |",
    "T02bsu055_u:54": " anekārthamanānārthamanāgamamanirgamam ||",
    "T02bsu055_u:55": " yaḥ pratītyasamutpādaṃ prapañcopaśamaṃ śivam |",
    "T02bsu055_u:56": " deśayāmāsa saṃbuddhastaṃ vande vadatāṃ varam ||",
    "T02bsu055_u:57": " namo daśasu dikṣu sarveṣāmatītānāgatapratyutpannānāṃ trayāṇāṃ ratnānām |",
    "T02bsu055_u:58": " namo bhagavatyai prajñāpāramitāyai sarvatathāgatasunibhāyai sarvatathāgatānujñātavijñātāyai |(oṃ) prajñe mahāprajñe prajñāvabhāse",
    "T02bsu055_u:59": " prajñālokakāri ajñānavidhamane siddhe susiddhe siddhyamane(bha)gavate",
    "T02bsu055_u:60": " sarvāṅgasundari(bha)ktivatsale prasārahaste samāśvāsakare sidhya sidhya,",
    "T02bsu055_u:61": " budhya budhya, kampa kampa, cala cala, rāva rāva, āgaccha bhagavate mā",
    "T02bsu055_u:62": " vilamba svāhā ||",
    "T02bsu055_u:63": " namo dharmodgatasya bodhisattvasya mahāsattvasya mahākāruṇakasya ||",
    "T02bsu055_u:64": " namo prajñāpāramitāyai |",
    "T02bsu055_u:65": " tadyathā - munidharme saṃgrahadharme anugrahadharme vimokṣadharme sattvānugrahadharme vaiśramaṇadharme samantanuparivartanadharme guṇigrahasaṃgrahadharme sarvatrānugatadharme sarvakālaparipūrṇadharme svāhā ||",
    "T02bsu055_u:66": " namo prajñāpāramitāyai |",
    "T02bsu055_u:67": " tadyathā - akhane nikhane mukhana",
    "T02bsu055_u:68": " nekhane(avaravandane) paṭane paṭane paṭare svāhā ||",
    "T02bsu055_u:69": " namo prajñāpāramitāyai |",
    "T02bsu055_u:70": " tadyathā - gaṅgā gaṅgā na tīrāvabhāsa gaṅgā svāhā",
    "T02bsu055_u:71": " namo prajñāpāramitāyai |",
    "T02bsu055_u:72": " tadyathā śrīye śrīye muni śrīye śrīyase svāhā ||",
    "T02bsu055_u:73": " namo prajñāpāramitāyai |",
    "T02bsu055_u:74": " tadyathā - oṃ vajrabale svāhā ||",
    "T02bsu055_u:75": " namo prajñāpāramitāyai |",
    "T02bsu055_u:76": " tadyathā - oṃ hrī śrī dhī śruti smṛti mati gati vijaye svāhā ||",
    "T02bsu055_u:77": " namo prajñāpāramitāyai |",
    "T02bsu055_u:78": " tadyathā - bambari bambari mahābambari būru būru mahābūru svāhā ||",
    "T02bsu055_u:79": " namaḥ prajñāpāramitāyai |",
    "T02bsu055_u:80": " tadyathā - hūte hūte hūvitāśane sarva -",
    "T02bsu055_u:81": " karmāvaraṇane svāhā",
    "T02bsu055_u:82": " || namaḥ prajñāpāramitāyai |",
    "T02bsu055_u:83": " tadyathā - oṃ orolik svāhā ||",
    "T02bsu055_u:84": " namo prajñāpāramitāyai |",
    "T02bsu055_u:85": " tadyathā - oṃ sarvavit svāhā ||",
    "T02bsu055_u:86": " namaḥ prajñāpāramitāyai |",
    "T02bsu055_u:87": " tadyathā - gate gate pāragate pārasaṃgate bodhi svāhā ||",
    "T02bsu055_u:88": " idamavocadbhagavān |",
    "T02bsu055_u:89": " āttamanā āyuṣmān sāriputraḥ śakro devānāmindraste ca bodhisattvā mahāsattvāḥ sā ca sarvāvatī parṣad sadevagandharvamānuṣāsuraśca loko bhagavato bhāṣitamabhyanandan ||",
    "T02bsu055_u:90": " kauśikanāma prajñāpāramitā samāptā ||"
}