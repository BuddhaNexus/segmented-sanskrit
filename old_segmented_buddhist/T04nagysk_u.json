{
    "T04nagysk_u:0": " astināstivyatikrāntā buddhir yeṣāṃ nirāśrayā |",
    "T04nagysk_u:1": " gambhīras tair nirālambaḥ pratyayārtho vibhāvyate || NagYsk_01",
    "T04nagysk_u:2": " saṃsāraṃ caiva nirvāṇaṃ manyante 'tattvadarśinaḥ |",
    "T04nagysk_u:3": " na saṃsāraṃ na nirvāṇaṃ manyante tattvadarśinaḥ || NagYsk_05",
    "T04nagysk_u:4": " nirvāṇaṃ ca bhavaś caiva dvayam etan na vidyate |",
    "T04nagysk_u:5": " parajñānaṃ bhavasyaiva nirvāṇam iti kathyate || NagYsk_06",
    "T04nagysk_u:6": " tat tat prāpya yad utpannaṃ notpannaṃ tat svabhāvataḥ |",
    "T04nagysk_u:7": " svabhāvena yan notpannam utpannaṃ nāma tat katham || NagYsk_19",
    "T04nagysk_u:8": " sarvam astīti vaktavyam ādau tattvagaveṣiṇaḥ |",
    "T04nagysk_u:9": " paścād avagatārthasya niḥsaṅgasya viviktatā || NagYsk_30",
    "T04nagysk_u:10": " mamety aham iti proktaṃ yathā kāryavaśāj jinaiḥ |",
    "T04nagysk_u:11": " tathā kāryavaśāt proktāḥ skandhāyatanadhātavaḥ || NagYsk_33",
    "T04nagysk_u:12": " mahābhūtādi vijñāne proktaṃ samavarudhyate |",
    "T04nagysk_u:13": " tajjñāne vagamaṃ yāti nanu mithyā vikalpitam || NagYsk_34",
    "T04nagysk_u:14": " hetutaḥ saṃbhavo yasya sthitir na pratyayair vinā |",
    "T04nagysk_u:15": " vigamaḥ pratyayābhāvāt so 'stīty avagataḥ katham || NagYsk_39",
    "T04nagysk_u:16": " rāgadveṣodbhavas tīvraduṣṭadṛṣṭiparigrahaḥ |",
    "T04nagysk_u:17": " vivādās tatsamutthāś ca bhāvābhyupagame sati || NagYsk_46",
    "T04nagysk_u:18": " sa hetuḥ sarvadṛṣṭīnāṃ kleśotpattir na taṃ vinā |",
    "T04nagysk_u:19": " tasmāt tasmin parijñāte dṛṣṭikleśaparikṣayaḥ || NagYsk_47",
    "T04nagysk_u:20": " parijñā tasya keneti pratītyotpādadarśanāt |",
    "T04nagysk_u:21": " pratītya jātaṃ cājātam āha tattvavidāṃ varaḥ || NagYsk_48",
    "T04nagysk_u:22": " bālāḥ sajjanti rūpeṣu vairāgyaṃ yānti madhyamāḥ |",
    "T04nagysk_u:23": " svabhāvajñā vimucyante rūpasyottamabuddhayaḥ || NagYsk_55",
    "T04nagysk_u:24": " Copyright (C) 2003 by Chr. Lindtner - Denmark"
}