{
    "XXjsphustu:0": " The transliteration emulates the conventions of Nagari script.",
    "XXjsphustu:1": " Therefore, many word boundaries are not marked by blanks.",
    "XXjsphustu:2": " sphuṭārthā śrīghanācārasaṃgrahaṭīkā",
    "XXjsphustu:3": " | namo buddhāya ||",
    "XXjsphustu:4": " prahīṇaniḥśeṣamalān jitārīn jñeyodadheḥ pāragatān kṛpālūn |",
    "XXjsphustu:5": " saddharmasacchiṣyagaṇān samastān namāmi buddhān bahuśaḥ kṛtāñjaliḥ ||",
    "XXjsphustu:6": " dānāmbusekaparivṛddhasuśīlamūlaṃ maitrīkṛpā + + + pallavajātaśobhaṃ |",
    "XXjsphustu:7": " bodhyaṅgamārgaphalitaṃ hi jinālijuṣṭaṃ mañjuśriyaṃ ca śubhakalpataruṃ namāmi ||",
    "XXjsphustu:8": " ācārasaṃgrahasyāsya smṛtaye mandamedhasāṃ vistīrṇasūtrasaṃkṣepāt kriyate 'yaṃ viniścayaḥ ||",
    "XXjsphustu:9": " tatra prāyeṇa hi santo gurviṣṭadevatāṃ pūjayitvā kriyāyāṃ pravartante puṇyaprasavārtha, tato vighnopaśamanārthaṃ maṅgalārthañceti |",
    "XXjsphustu:10": " ahamapi ca sadācāro 'yamiti kṛtvā śrīghanā cārasaṃgrahārambhe svadevatānamaskāraṃ kartuṃ pravṛtta iti darśayannāha |",
    "XXjsphustu:11": " prahīṇāśeṣasaṃkleśa iti vistaraḥ |",
    "XXjsphustu:12": " tatra trividhaḥ saṃkleśaḥ- kleśasaṃkleśaḥ karmasaṃkleśaḥ janmasaṃkleśaśca",
    "XXjsphustu:13": " | kliśyanti kāyavākcittāni iti kleśāḥ |",
    "XXjsphustu:14": " te ca rāgādikamaṣṭottaraśataṃ |",
    "XXjsphustu:15": " aṣṭānavatiranuśayāḥ |",
    "XXjsphustu:16": " daśa paryavasthānāni |",
    "XXjsphustu:17": " kleśa eva (SŚ 2) saṃkleśaḥ kleśasaṃkleśaḥ kleśasvabhāvatvāt kleśasaṃkleśahetutvācca kleśasaṃkleśa ityuccate |",
    "XXjsphustu:18": " kasya kleśasaṃkleśahetutvāditi cet karmasaṃkleśasyeti brūmaḥ |",
    "XXjsphustu:19": " yataḥ kleśānalalīḍhahṛdayā[ḥ]",
    "XXjsphustu:20": " kuśalamarīcitoyākārapratibhāsamavagāhanāya paryeṣante |",
    "XXjsphustu:21": " trividhaṃ karma-",
    "XXjsphustu:22": " kāyikaṃ vācikaṃ mānasikañca |",
    "XXjsphustu:23": " kāyikamapi trividhaṃ kuśalamakuśalamavyākṛtañca |",
    "XXjsphustu:24": " evaṃ vācikamānasike vistareṇohye |",
    "XXjsphustu:25": " karmaiva saṃkleśaḥ karmasaṃkleśaḥ saṃkleśakaratvāt saṃkleśahetutvācca |",
    "XXjsphustu:26": " kleśasaṃkleśajani[ta]tvā[t] yasya saṃkleśakaratvamavagantavyaṃ,",
    "XXjsphustu:27": " janmakleśahetutvāt saṃkleśahetutvaṃ |",
    "XXjsphustu:28": " janma utpattiḥ prādurbhāva ityanarthāntaraṃ |",
    "XXjsphustu:29": " janmaiva saṃkleśaḥ janmasaṃkleśaḥ janmasaṃkleśaphalatvāt saṃkleśahetutvācca |",
    "XXjsphustu:30": " yataḥ karmasaṃkleśād rāgiṇāṃ janma vītarāgajanmādarśanāt |",
    "XXjsphustu:31": " ataḥ kleśakarma saṃkleśakarma saṃkleśaphalatvāt kleśasaṃkleśahetutvācca janmasaṃkleśa ityucyate",
    "XXjsphustu:32": " ata eva nirdeśo nālpīyān na ca bhūyān ratnatrayavat |",
    "XXjsphustu:33": " adhunā tripadyeva bahuvrīhiḥ |",
    "XXjsphustu:34": " prahīṇāḥ [paritya]ktāḥ apanītāstiraskṛtāḥ aśeṣāḥ nikhilā",
    "XXjsphustu:35": " vāsanāsahitāḥ saṃkleśā kleśa[karma]janmākhyāyena [buddhena] bhagavatā, sa bhavati prahīṇāśeṣasaṃkleśaḥ",
    "XXjsphustu:36": " anena buddhasya bhagavataḥ prahāṇasaṃpadaṃ darśayati |",
    "XXjsphustu:37": " nanu [prahīṇa]saṃkleśa ityeva vaktavyaṃ, kimaśeṣagrahaṇena?",
    "XXjsphustu:38": " naitadasti |",
    "XXjsphustu:39": " yadi prahīṇasaṃkleśa ityevocyate, tadā",
    "XXjsphustu:40": " śrāvakapratyekabuddh[ānāmapi] grahaṇaṃ prāpnoti |",
    "XXjsphustu:41": " te 'pi prahīṇasaṃkleśā bhavanti kliṣṭājñānātyantābhāvāt, na tu prahīṇāśeṣasaṃkleśāḥ akliṣṭā",
    "XXjsphustu:42": " [jñānātyantābhā]vāt |",
    "XXjsphustu:43": " tathāpyeṣāṃ pratyekajinaśrāvakāṇāṃ balavaiśā[ra]dyādiṣu (SŚ 3) tathāgatadharmeṣu anekaloka[dhātuga]teṣu",
    "XXjsphustu:44": " deśeṣu atītānāgatabhedabhinneṣu ca na bhavatyevākliṣṭamajñānaṃ |",
    "XXjsphustu:45": " [kiṃ",
    "XXjsphustu:46": " punaḥ] saṃjānīṣe tvaṃ sāriputra, tathāgatasya śīlaskandhaṃ samādhiskandhaṃ",
    "XXjsphustu:47": " prajñāskandhaṃ vimuktiskandhaṃ vimuktijñāna[darśana]skandhamiti",
    "XXjsphustu:48": " pṛṣṭenoktaṃ- no bhadanteti sūtrāt āryamahāmaudgalyāyanasya svamātṛjanmadeśāparijñānāt ā[rya]sāriputreṇa ca pravrajyāpekṣapuruṣapratyākhyānāt mayūracandrakādiniṣpattikarmaviśeṣāparijñānācceti ato mābhūt teṣāṃ grahaṇaṃ |",
    "XXjsphustu:49": " jñeyaṃ boddhavyaṃ parijñātavyamityanarthāntaraṃ |",
    "XXjsphustu:50": " niścayena dhīyante avatiṣṭhante asmin bhāvā iti nidhirādhāraḥ |",
    "XXjsphustu:51": " ambhasāṃ vāriṇāṃ nidhirambhonidhiḥ |",
    "XXjsphustu:52": " loke hi ambhonidhiśabdo bāhyavastuni prasiddhaḥ |",
    "XXjsphustu:53": " iha tu tatsādharmyāt yathā mahāsamudro gambhīratvāt",
    "XXjsphustu:54": " atiduruttaratvāccāmbhonidhirucyate, evaṃ jñeyamapi duṣparijñānāt",
    "XXjsphustu:55": " samastānāvedyatvena duravagāhayatvāt ambhonidhiḥ |",
    "XXjsphustu:56": " jñeyamevāmbhonidhiḥ jñeyāmbhonidhiḥ |",
    "XXjsphustu:57": " pāraṃ gacchatīti jñeyāmbho[ni]dhipāragaḥ",
    "XXjsphustu:58": " pārāvāragamanavat |",
    "XXjsphustu:59": " anenāpi jñānasaṃpadaṃ daśabalasya darśayati |",
    "XXjsphustu:60": " prahīṇāśeṣasaṃkleśaścāsau jñeyāmbhonidhipāragaśceti prahīṇāśeṣasaṃkleśajñeyāmbho[ni]dhipāragaḥ",
    "XXjsphustu:61": " atastaṃ",
    "XXjsphustu:62": " prahīṇāśeṣasaṃkleśajñeyāmbhoni[dhi]pāragaṃ |",
    "XXjsphustu:63": " tamīdṛgviśiṣṭaṃ buddhaṃ bhagavantaṃ praṇamya kāyavāṅmanobhiriti śeṣaḥ |",
    "XXjsphustu:64": " samānakartṛkayoḥ kriyayoḥ pūrvakāle 'yaṃ ktvā vidhīyate prāṇamyeti |",
    "XXjsphustu:65": " yathā snātvā bhuṃkta iti |",
    "XXjsphustu:66": " ataḥ pṛcchayate kaṃ praṇamya kiṃ kariṣyasītyāha- śrāmaṇerāṇāmācāraḥ saṃgrahīṣyate |",
    "XXjsphustu:67": " tatra śrāmaṇamuccaṃ nirvāṇapuramīranti gacchantīti śrāmaṇerāḥ |",
    "XXjsphustu:68": " (SŚ 4) athavā śrāmaṇyamamalo mārgaḥ tamīranti gacchantīti śrāmaṇerāḥ |",
    "XXjsphustu:69": " śrāmaṇānāmerā dāsā iti kecit |",
    "XXjsphustu:70": " teṣāṃ kiṃ? ācāraḥ saṃgrahīṣyate |",
    "XXjsphustu:71": " ācaraṇamācāraḥ akuśalaparivarjanaṃ kuśalabhajanaṃ ceti yo 'rthaḥ |",
    "XXjsphustu:72": " nanu ca evaṃ sati granthasyācāratvaṃ na prāpnoti kriyārūpatvāt |",
    "XXjsphustu:73": " naiṣa doṣaḥ |",
    "XXjsphustu:74": " ācārapratipādako 'pi grantha ācāra ucyata iti upacārāt jātakamālāvat kaṃsavadhavat |",
    "XXjsphustu:75": " ācarantyasminniti kṛtvā ācāraśabdena śrīghanācārasaṃgraha evākhyāyate |",
    "XXjsphustu:76": " saṃgrahīṣyata iti saṃgrahaḥ |",
    "XXjsphustu:77": " kariṣyate āripsata iti yāvat |",
    "XXjsphustu:78": " mayeti vākyaśeṣaḥ |",
    "XXjsphustu:79": " anyathā uttamapuruṣeṇaiva nirdeśamakariṣyat, ācāraṃ saṃgrahīṣyāmīti |",
    "XXjsphustu:80": " saṃkṣepato 'smin śloke buddhasya bhagavataḥ prahāṇasaṃpat jñānasaṃpat, trailokya śāstṛtvaṃ,",
    "XXjsphustu:81": " aviparītaśāsanakāraṇañca paridīpitaṃ prahīṇāśeṣasaṃkleśaśabdena jñeyāmbhonidhipāragaśabdena ca |",
    "XXjsphustu:82": " yataḥ prahīṇāśeṣasaṃkleśatvaṃ prahāṇasaṃpadaṃ nātivartate, jñeyāmbhonidhipāragatvaṃ ca jñānasaṃpadaṃ",
    "XXjsphustu:83": " prahāṇajñānasaṃpajjñāne yo yuktaḥ, sa trailokya gururbhavati",
    "XXjsphustu:84": " yathābhūtaśāstāceti |",
    "XXjsphustu:85": " prahāṇajñānasaṃpattī trailokya ekaśāstṛtā |",
    "XXjsphustu:86": " samyakśāsanahetuśca ślokenābhihitaṃ kramāt ||",
    "XXjsphustu:87": " iti saṃgrahaślokaḥ || 1 ||",
    "XXjsphustu:88": " śaraṇaṃ bhavediti vistaraḥ |",
    "XXjsphustu:89": " nanu cācāraḥ saṃgrahīṣyata iti anantarābhidhānādācāraḥ saṃgrahītavyaḥ kasmāt śaraṇagamanādikamucyate?",
    "XXjsphustu:90": " yadyapyetacchrāmaṇerāṇāmityanantaraṃ prakṛtaṃ śrāmaṇerāṇāmācāraḥ saṃgrahīṣyata iti |",
    "XXjsphustu:91": " te ca śrāmaṇerā daśaśikṣā padaparigṛhītā eva",
    "XXjsphustu:92": " prādhānyenābhipretāḥ, na gṛhiṇaḥ |",
    "XXjsphustu:93": " sa eṣa śrāmaṇeramāvaḥ teṣāṃ śrāmaṇerāṇāṃ kathaṃ bhavati, yena śrāmaṇerabhāvena samanvāgatānāmācāraḥ",
    "XXjsphustu:94": " saṃgrahīṣyata iti |",
    "XXjsphustu:95": " ato yathoddeśaḥ tathā nirdeśa iti nyāyāt śrāmaṇerabhāva eva tāvadādau vaktavya ityāha |",
    "XXjsphustu:96": " śaraṇaṃ gatavāniti ślokaḥ |",
    "XXjsphustu:97": " tatra trāṇārthaḥ śaraṇārthaḥ |",
    "XXjsphustu:98": " ata evāha bhagavān-",
    "XXjsphustu:99": " bahavaḥ śaraṇaṃ yānti parvatāṃśca vanāni ca |",
    "XXjsphustu:100": " ārāmacaityavṛkṣāṃśca manuṣyā bhayatarjitāḥ ||",
    "XXjsphustu:101": " iti gāthāvacanāt |",
    "XXjsphustu:102": " gatavāniti prayātavān |",
    "XXjsphustu:103": " buddhamiti |",
    "XXjsphustu:104": " yathā dinakarakarodayādāpāditasakalakarṇikārapramuditadvirephavṛndaparipīyamānakamalaṣaṇḍo buddha ityucyate, evaṃ bhagavānapi bhūtabhāvisāṃpratikādhvanirmuktajñeyabuddhervikāśanāt mohasaṃkocāpagamāt buddha ityucyate |",
    "XXjsphustu:105": " tathā cāha-",
    "XXjsphustu:106": " trailokye cādhvanirmukte jñeye vikāśanāddhiyaḥ |",
    "XXjsphustu:107": " vibuddhapratibuddhādvā mohasaṃkocaghātakaḥ || iti |",
    "XXjsphustu:108": " athavā yaḥ puruṣo vyapanītanidraḥ suptotthito vibuddha ityucyate |",
    "XXjsphustu:109": " evaṃ bhagavānapi saṃsāramahāśayanādutthitaḥ ajñānanidrāpagamāt bauddhasya jñānasya sākṣātkaraṇādbuddha ityucyate |",
    "XXjsphustu:110": " tathā cāha-",
    "XXjsphustu:111": " ajñānanidrācchedāttatvajñānasamudbhavāt |",
    "XXjsphustu:112": " yo vibuddhaḥ sa vai buddho vibuddhapuruṣo yathā || iti |",
    "XXjsphustu:113": " ajñānatimirapaṭalaparyavanaddhanetrān prāṇino bodhayatīti buddhaḥ,",
    "XXjsphustu:114": " anuttareṇa jñānena budhyate vā śivamiti buddhaḥ |",
    "XXjsphustu:115": " sa ca trividhena dharmasāmbhogikena nairmāṇikena ca vyavasthita iti anyatra śāstrāntare nirdiṣṭamiti granthagauravaparihārārthamiti iha nābhidhīyate |",
    "XXjsphustu:116": " dharmamiti",
    "XXjsphustu:117": " | svalakṣaṇadhāra[ṇa]svabhāvāt, na dhvaṃsyata iti vā dharmaḥ |",
    "XXjsphustu:118": " sa ca dvividhaḥ- adhigamasvabhāvaḥ āgamasvabhāvaśceti |",
    "XXjsphustu:119": " tatrādhigamo bodhipakṣā dharmā anantā anavadyā[ś]ca |",
    "XXjsphustu:120": " āgamaḥ sūtravinayābhidharmā iti |",
    "XXjsphustu:121": " eṣa dvividhaḥ dharmaḥ |",
    "XXjsphustu:122": " saṃghamiti |",
    "XXjsphustu:123": " catvāraḥ pratipannakāḥ catvāraḥ phalāptāḥ abhedyatvena saṃghagatatvāt aṣṭau mahāpuruṣapudgalāḥ saṃgha ityucyante |",
    "XXjsphustu:124": " katame punaste aṣṭau? yaduta strotāpattiphalasākṣātkriyāyai pratipannakaḥ",
    "XXjsphustu:125": " strotāpannakaḥ, sakṛdāgāmiphalasākṣātkriyāyai pratipannakaḥ sakṛdāgāmī,",
    "XXjsphustu:126": " anāgāmiphalasākṣātkriyāyai pratipannakaḥ anāgāmī, arhatphalasākṣātkriyāyai pratipannakaḥ arhanniti",
    "XXjsphustu:127": " tathā cāha-",
    "XXjsphustu:128": " buddhe dharme tathā saṃghe mārakoṭiśatairapi |",
    "XXjsphustu:129": " bhettuṃ na śakyate yasmāt tasmāt saṃgho 'bhidhī(ya)te || iti |",
    "XXjsphustu:130": " atastaṃ buddhaṃ dharma saṃghaṃ śaraṇaṃ yo ga[ta]vāniti yāvadeṣaḥ śrāmaṇero munermata (SŚ 7) iti anena padena saṃbandhanīyaḥ |",
    "XXjsphustu:131": " kadācid bhayādināpi śaraṇaṃ gacchatītyata āha |",
    "XXjsphustu:132": " bhaktitaḥ prasādavegenetyarthaḥ |",
    "XXjsphustu:133": " atha kimarthamādau pañcaśikṣāpadāni na grāhyante śaraṇagama[nā]didānataḥ |",
    "XXjsphustu:134": " yo hi tasya śaraṇaṃ gacchati, sa tasyājñāṃ paripālayati nānyaḥ |",
    "XXjsphustu:135": " ato yadi na pañcaśikṣāpadāni ādau na grāhyante na trīṇi śaraṇagamanādīni pradīyante,",
    "XXjsphustu:136": " tadā mumukṣuṇā śikṣāpadaparipālanaṃ pratyavajñaiva syāt |",
    "XXjsphustu:137": " ato mābhūdavajñetyādau śaraṇagamanapradānataḥ |",
    "XXjsphustu:138": " śikṣāpañcakamādāyeti |",
    "XXjsphustu:139": " śikṣaṇaṃ śikṣā |",
    "XXjsphustu:140": " pravṛttinivṛttyātmake śīle vā pratipattirācaraṇaṃ samādānataḥ śīle sammukhīkaraṇamiti yo 'rthaḥ",
    "XXjsphustu:141": " śikṣaiva pañcakaṃ śikṣāpañcakaṃ, evaṃ śikṣāpañca[kā]nītyarthaḥ |",
    "XXjsphustu:142": " kārikābandhānuguṇyācca śikṣāpañcakamityuktaṃ |",
    "XXjsphustu:143": " kāni punaḥ śikṣāpadāni?",
    "XXjsphustu:144": " prāṇātipāta-adattādānakāmamithyācāramṛṣāvādasurāmaireyamadyasthānakebhyo",
    "XXjsphustu:145": " viramaṇaṃ |",
    "XXjsphustu:146": " ādāyeti gṛhītvā |",
    "XXjsphustu:147": " kiṃ yo 'nupravrajito jinaṃ? ya iti yaḥ",
    "XXjsphustu:148": " puruṣaḥ |",
    "XXjsphustu:149": " anupravrajita iti paścāt pravrajitaḥ |",
    "XXjsphustu:150": " kaṃ pratītyāha |",
    "XXjsphustu:151": " jinaṃ |",
    "XXjsphustu:152": " jitakleśatvājjinaḥ |",
    "XXjsphustu:153": " jitātmapāpakā dharmāstenopagaḥ |",
    "XXjsphustu:154": " jinoktamiti śratervacanāt |",
    "XXjsphustu:155": " buddhaṃ bhagavantaṃ pravrajitaṃ anupravrajāmīti yo vācamudīrayatītyarthaḥ ||",
    "XXjsphustu:156": " yāvajjīvaṃ vadhasteyamityādi |",
    "XXjsphustu:157": " yāvajjīvamityanena kālāvadhi darśayati vadhaḥ prāṇātipātaḥ, steyaṃ cauryaṃ, maithunaṃ abrahmacaryaṃ, anṛtavākyaṃ mṛṣāvādaḥ |",
    "XXjsphustu:158": " vadhaśca steyañca maithunaṃ cānṛtavākyaṃ ceti vadhasteyamaithunānṛtavākyaṃ |",
    "XXjsphustu:159": " ataḥ kiṃ tasya, kiṃ virata iti paurastyena padena saṃbandhaḥ |",
    "XXjsphustu:160": " kimetasmādeva yo virataḥ saṃvarī bhaṇyate? netyāha |",
    "XXjsphustu:161": " kiṃ tarhi madyapānācca |",
    "XXjsphustu:162": " surāmaireyamadyapānāccetyarthaḥ |",
    "XXjsphustu:163": " (SŚ 8) atha surāmaireyamadyapānamiti ko 'rthaḥ? surānnāsavaḥ |",
    "XXjsphustu:164": " maireyaṃ dravyāsavaḥ |",
    "XXjsphustu:165": " te ca kadācit aprāptamadyasadbhāve bhavata iti |",
    "XXjsphustu:166": " ato madyagrahaṇaṃ |",
    "XXjsphustu:167": " pūgaphalakodravādayo madayantīti surāmaireyagrahaṇaṃ |",
    "XXjsphustu:168": " mahoccairityādi |",
    "XXjsphustu:169": " śerate 'sminnidrāṃ prayātīti śayanaṃ |",
    "XXjsphustu:170": " āsyate 'sminniti upaviśanti āsanaṃ |",
    "XXjsphustu:171": " mahoccaiśca śayanañcāsanañca mahoccaiḥ śayanāsanaṃ |",
    "XXjsphustu:172": " ataḥ tasmāduccaśayanamahāśayanayoryo 'rthaḥ |",
    "XXjsphustu:173": " nṛtyāderityādi |",
    "XXjsphustu:174": " nartanaṃ nṛtyaṃ |",
    "XXjsphustu:175": " bāhuvikṣepānnartanaṃ nṛtyaṃ |",
    "XXjsphustu:176": " dvayordordaṇḍayoryadutkṣipya nartanaṃ nṛtyamucyate |",
    "XXjsphustu:177": " tathā vakṣyate bāhuvikṣepakaṃ nṛtyamiti |",
    "XXjsphustu:178": " ādiśabdena gītavāditrayorgrahaṇaṃ |",
    "XXjsphustu:179": " tena nṛtyādiriti nṛtyagītavāditrādityarthaḥ |",
    "XXjsphustu:180": " uccaiḥ svareṇa gāyanaṃ gītaṃ |",
    "XXjsphustu:181": " vīṇāveṇumṛdaṅgādivāditravādanaṃ vāditramucyate |",
    "XXjsphustu:182": " gandhamālyā[dyā]diti |",
    "XXjsphustu:183": " gandhyata iti gandho ta ityarthaḥ |",
    "XXjsphustu:184": " upayogo 'tra mālāyāṃ hitaṃ mālyaṃ",
    "XXjsphustu:185": " campakāśokādikusumaṃ |",
    "XXjsphustu:186": " ādau bhavamādyaṃ |",
    "XXjsphustu:187": " ādyaśabdena vilepanasya grahaṇaṃ",
    "XXjsphustu:188": " | tena gandhamālyavilepanādityarthaḥ |",
    "XXjsphustu:189": " haritālādivarṇena vadanamrakṣaṇaṃ vilepanaṃ |",
    "XXjsphustu:190": " vibhūṣaṇārtha vilepanaṃ vilepanamiti kṛtvā |",
    "XXjsphustu:191": " vikālāśanata iti |",
    "XXjsphustu:192": " atra sūryodayādāramya yāvat keśamātrāna tītako madhyāhnakālaśabdenābhidhīyate |",
    "XXjsphustu:193": " vigataḥ sa īdṛgvidhaḥ kālo yasyāparāhṇādeḥ sa vikālaḥ |",
    "XXjsphustu:194": " tasmin kāle 'śanaṃ bhojanaṃ |",
    "XXjsphustu:195": " tasmādvikālāśanādityarthaḥ |",
    "XXjsphustu:196": " tatheti |",
    "XXjsphustu:197": " tathāśabdena yo virataḥ iti saṃbadhyate |",
    "XXjsphustu:198": " rukmarūpyagrahācceti |",
    "XXjsphustu:199": " rukmaṃ suvarṇa, rūpyaṃ rajataṃ,",
    "XXjsphustu:200": " tayorgrahaṇaṃ rūkmarūpyagrahaṇa |",
    "XXjsphustu:201": " ataḥ tasmājjātarūpaparajatapratigrahaṇāditi yāvat |",
    "XXjsphustu:202": " eṣaḥ śrāmaṇero munermata iti |",
    "XXjsphustu:203": " yaḥ prāṇātipā[tā]dvirataḥ yāvajjātarūparaja taparigrahāt sa eṣaḥ śrāmaṇero (SŚ 9) munermataḥ",
    "XXjsphustu:204": " buddhasya bhagavata iṣṭo 'bhipreta iti yāvat |",
    "XXjsphustu:205": " yadyapi sarve buddhā bhagavantaḥ kāyavākcittamaunato muniriti sāmānyavācinā muniśabdenābhidhīyante, tathāpi bhagavataḥ śākyamunergrahaṇaṃ veditavyaṃ |",
    "XXjsphustu:206": " tat śāsanapratipannatvādasmadādīnāṃ anyadīyaśāsanāntardhānācca |",
    "XXjsphustu:207": " ślokabandhavaiguṇyāt śākyamunermata iti noktaṃ |",
    "XXjsphustu:208": " śākyaśabdalopaṃ vā kṛtvā idaṃ nirdiṣṭaṃ mu narmata iti |",
    "XXjsphustu:209": " yathā satyabhāmābhāmeti |",
    "XXjsphustu:210": " saṃkṣepatastaduktaṃ bhavati- ratnatraye śaraṇaṃ gatvā",
    "XXjsphustu:211": " pañcaśikṣāpadāni parigṛhyabuddha bhagavantaṃ pravrajitamanupravrajāmīti vācamuccārya prāṇātipātādvirato yāvat jātarūparajataparigrahācca sa eṣa śrāmaṇero munermataḥ |",
    "XXjsphustu:212": " abhipreta iti |",
    "XXjsphustu:213": " āha cātra-",
    "XXjsphustu:214": " pūrvaṃ triśaraṇa datvā pañcaśikṣāpadā[ni] ca |",
    "XXjsphustu:215": " keśānapanayet paścāt snāpayecca vratārthinaṃ ||",
    "XXjsphustu:216": " kāṣāyamaṃśukaṃ dadyāt anupravrājayettataḥ |",
    "XXjsphustu:217": " daśaśikṣāpadānīti prāhurvinayavedinaḥ ||",
    "XXjsphustu:218": " idānīṃ śrāmaṇerabhāvopāyaḥ nirdiśyate |",
    "XXjsphustu:219": " eṣāṃ śrāmaṇerāṇāmācārasaṃgrahamārabhate |",
    "XXjsphustu:220": " sakalena śarīreṇetyādi |",
    "XXjsphustu:221": " tatra śīryante 'sminnaṅgānīti śarīraṃ |",
    "XXjsphustu:222": " tacca kaścit pradeśo 'pi saṃbhavati ityataḥ sakalagrahaṇaṃ |",
    "XXjsphustu:223": " tena sakalena śarīreṇa sarveṇa prakāreṇa kāyenetyarthaḥ |",
    "XXjsphustu:224": " śarīrānyatareṇa veti |",
    "XXjsphustu:225": " hastapādamastakādisamudāyasyānyatareṇa hastādinetyarthaḥ |",
    "XXjsphustu:226": " śarīrāvayavena hastapādādinā gṛhītaṃ śarīrapratibaddhaṃ |",
    "XXjsphustu:227": " śarīravyatiriktena latālaguḍenetyarthaḥ |",
    "XXjsphustu:228": " na hanyānna mārayet |",
    "XXjsphustu:229": " kamityāha |",
    "XXjsphustu:230": " prāṇinaṃ |",
    "XXjsphustu:231": " prāṇonāma vāyuḥ, so 'syāstīti prāṇī |",
    "XXjsphustu:232": " sa ca kiṃ viśiṣṭa eva? pañcaśākhādi nirvṛttaḥ parigṛhayate |",
    "XXjsphustu:233": " ataḥ kalalādiśātane saṃvaratyāgo na bhavati |",
    "XXjsphustu:234": " prāṇiśabdena ca manuṣyagatiparyāyaḥ eva gṛhayate na prāṇimātraṃ,",
    "XXjsphustu:235": " sajantukasalilādiparibhoge duṣkṛtavacanāt |",
    "XXjsphustu:236": " jātivācī vāyaṃ śabdaḥ |",
    "XXjsphustu:237": " tena strīpuruṣapaṇḍakaṃ pañcaśākhādi[nir]vṛttaṃ mārayataḥ syādeva saṃvaratyāgaḥ",
    "XXjsphustu:238": " | anena ślokena kāyiko vikramaḥ pratiṣiddho bhavati ||",
    "XXjsphustu:239": " vācikavikramapratiṣedhapadamāha |",
    "XXjsphustu:240": " mṛtyorvarṇamityādi |",
    "XXjsphustu:241": " mṛtyurjīvitendriyanirodhaḥ |",
    "XXjsphustu:242": " tasya varṇaḥ praśaṃsā, taṃ na bhāṣeta |",
    "XXjsphustu:243": " na vadedityarthaḥ |",
    "XXjsphustu:244": " kṛtapuṇyo bhavān, udyānayātrā tava paralokagamanamiti",
    "XXjsphustu:245": " śrutvā kaścidātmāna hanyāt |",
    "XXjsphustu:246": " tadidānīṃ atra duṣkṛtapūrvakaḥ saṃvaratyāga iti pratiṣidhyate |",
    "XXjsphustu:247": " mṛtyorvarṇa na bhāṣayet, śastrahāraṃ na caiṣayediti |",
    "XXjsphustu:248": " śastraṃ harati vahatīti vā śastrahāro vadhyaghātakaḥ |",
    "XXjsphustu:249": " tatra paryeṣayet |",
    "XXjsphustu:250": " vadhakena māraṇābhiprāyeṇa |",
    "XXjsphustu:251": " cittena manasā |",
    "XXjsphustu:252": " māraṇāya māraṇārthaṃ |",
    "XXjsphustu:253": " na niyojayediti ||",
    "XXjsphustu:254": " pūrvoktaparyāyavyatirekai ranyairapi prayogairmārayataḥ saṃvaratyāgo bhavatīti pratipādayannāha",
    "XXjsphustu:255": " virekavamanālepeti vistaraḥ |",
    "XXjsphustu:256": " tatra virekaṃ grastanaṃ, vamanaṃ chardanaṃ |",
    "XXjsphustu:257": " ālepena varṇānyathātve sati vinaśyati |",
    "XXjsphustu:258": " viṣaṃ jātimaṃ kṛtrimañca, śastraṃ kuliśādi |",
    "XXjsphustu:259": " virekaśca vamanaṃ cālepanaṃ cetyādi dvandvaḥ |",
    "XXjsphustu:260": " teṣāmabhisaṃskaraṇamabhisaṃskṛtiḥ |",
    "XXjsphustu:261": " tāṃ na kuryāt |",
    "XXjsphustu:262": " kimartha? prāṇighātāya manuṣyavadhārthaṃ |",
    "XXjsphustu:263": " na ca garbhasya śā[ta]namiti |",
    "XXjsphustu:264": " garbhaśātanaṃ na kuryādityarthaḥ |",
    "XXjsphustu:265": " kecit garbhaśātananimittaṃ virekādikaṃ na kuryāditi nimittasaptamīṃ varṇayanti ||",
    "XXjsphustu:266": " na kevalaṃ amunā prayogeṇa mārayituṃ na labhyate maraṇanimittamātramapi kartuṃ na sulabhyata iti pratipādayannāha |",
    "XXjsphustu:267": " nimittaṃ na vratī kuryādityādi",
    "XXjsphustu:268": " | nimittaṃ liṅgaṃ na kuryāt |",
    "XXjsphustu:269": " ko na kuryādityāha |",
    "XXjsphustu:270": " vratī |",
    "XXjsphustu:271": " kaiḥ?",
    "XXjsphustu:272": " svapnolūkādivāśitaiḥ |",
    "XXjsphustu:273": " svapna iti pañca svapnāḥ |",
    "XXjsphustu:274": " svapnālīkānantācīrṇā satyākhyaṃ svapnapañcakamiti vacanāt |",
    "XXjsphustu:275": " ulūkādīnāṃ pakṣiṇāṃ, vāśitāni ruditāni |",
    "XXjsphustu:276": " svapnāśca ulūkādivāśitāni cetyarthaḥ |",
    "XXjsphustu:277": " taiḥ |",
    "XXjsphustu:278": " ādiśabdena nāmagotradānādīnāṃ grahaṇaṃ |",
    "XXjsphustu:279": " tacca trividhaṃ dharmāmiṣābhayabhedena |",
    "XXjsphustu:280": " āmiṣadānamapi dvividhaṃ vāhyādhyātmikabhedena |",
    "XXjsphustu:281": " dauḥśīlaṃ śīlaviratiḥ prakṛtisāvadyāt prajñaptisāvadyāt bhagavatā pratiṣiddhādvikālabhojanādeḥ duḥkhatāpopa śamanādapratisārā dinā prahlāditvena śītalatvācchīlaṃ, sukhaṃ śīlasamādānaṃ kāyo na paritapyata iti gāthāvacanāt |",
    "XXjsphustu:282": " śītībhāvaṃ nirvāṇakrameṇa lātītiśīlaṃ |",
    "XXjsphustu:283": " phalāni catvāri srotāpattiphalaṃ sakṛdāgāmiphalaṃ anāgāmiphalaṃ arhatphalaṃ |",
    "XXjsphustu:284": " (SŚ 12) phalānāmāptirlābhaḥ |",
    "XXjsphustu:285": " dānañca śīlañca phalāptiśceti dānaśīlaphalāpta[ya]ḥ |",
    "XXjsphustu:286": " ataḥ tābhiriti saṃbandhaḥ |",
    "XXjsphustu:287": " vadhakenāpi cittena bhrāntyā mārayataḥ saṃvaratyāgo na bhavatī ti darśayannāha |",
    "XXjsphustu:288": " madhyapaścātpurogeṣviti vistaraḥ |",
    "XXjsphustu:289": " madhye paścāt puro gacchantīti madhyapaścātpurogāḥ |",
    "XXjsphustu:290": " atasteṣu madhyapaścātpurogeṣu manuṣyeṣu gacchatsu yatraiva vadhakaṃ manaḥ yasminneva puruṣe vadhakacittaṃ tameva puruṣaṃ dhnato mārayataḥ |",
    "XXjsphustu:291": " asyeti śrāmaṇerasya |",
    "XXjsphustu:292": " hiṃsā prāṇivadhaḥ |",
    "XXjsphustu:293": " nānyaṃ tasmātpuruṣādanyaṃ puruṣaṃ bhrāntyā mārayataḥ asya hiṃsā na bhavatītyarthaḥ |",
    "XXjsphustu:294": " ka evamāha |",
    "XXjsphustu:295": " ityato bravīti |",
    "XXjsphustu:296": " āha sarvavit |",
    "XXjsphustu:297": " sarvaṃ vettīti sarvavit, bhagavān buddhaḥ |",
    "XXjsphustu:298": " sa evamāhetyanenāptāgamaṃ darśayati",
    "XXjsphustu:299": " anyadapi prayogāntaraṃ na kāryaṃ māraṇāyeti darśayannāha |",
    "XXjsphustu:300": " kūṭetyādi |",
    "XXjsphustu:301": " kūṭamiti pāśaṃ varṇayanti |",
    "XXjsphustu:302": " avamārthamiti pāśayantraṃ |",
    "XXjsphustu:303": " avaṣṭambhamiti",
    "XXjsphustu:304": " yantrameva, yena sahasākramya hanyāt |",
    "XXjsphustu:305": " avapayamiti avapātaṃ varṇayanti |",
    "XXjsphustu:306": " mantribhiḥ mantraprabhāvena mṛtake piśācādipraveśanaṃ vetālaḥ |",
    "XXjsphustu:307": " kūṭādīnāmabhisaṃskaraṇamabhisaṃskṛtiḥ |",
    "XXjsphustu:308": " tāmavapayañca kiṃ na kuryāt? māraṇāya śarīriṇāṃ sattvānāṃ |",
    "XXjsphustu:309": " anyathā tu na doṣaḥ |",
    "XXjsphustu:310": " kūṭakaṃ pāśamityāhuḥ avamārthaṃ pāśayantrakaṃ |",
    "XXjsphustu:311": " avapayamavapā tañca stambhākhyaṃ yantrameva ca ||",
    "XXjsphustu:312": " iti saṃgrahaślokaḥ ||",
    "XXjsphustu:313": " mṛtyuhetoḥ sthānopadeśamātramapi kartuṃ na labhyate iti darśayitumāha |",
    "XXjsphustu:314": " taskaretyādi |",
    "XXjsphustu:315": " taskaraḥ cauraḥ |",
    "XXjsphustu:316": " ahiḥ sarpaḥ |",
    "XXjsphustu:317": " senā yuddhāya ekatra sannipātaḥ |",
    "XXjsphustu:318": " śeṣaṃ sugamaṃ |",
    "XXjsphustu:319": " caurādibhyo bhayaṃ yatra yasmin mārge pathi bhavati tasya panthānaṃ dehināṃ prāṇināṃ nāśāya vināśārthaṃ yatirna kathayet ||",
    "XXjsphustu:320": " viṣamanadīpratāraṇamapi tartuṃ na kalpayati tamiti darśayitumāha |",
    "XXjsphustu:321": " bhujagetyādi |",
    "XXjsphustu:322": " bhujābhyāṃ gacchatīti bhujagaḥ sapaḥ |",
    "XXjsphustu:323": " āvarto vegī |",
    "XXjsphustu:324": " bhujagaścāvartakaśceti dvandvaḥ |",
    "XXjsphustu:325": " teṣāṃ bhayaṃ |",
    "XXjsphustu:326": " yatra yasyā nadyāḥ tīrthe bhayaṃ bhavet tattīrthaṃ na prakāśayet ||",
    "XXjsphustu:327": " kiñca rājñā vā yatra ghātyate tanmārgaṃ na prakāśayediti daṇḍādidānapratiṣedhopāyena paraṃ ghātayituṃ na kṣamata iti darśayitumāha",
    "XXjsphustu:328": " | kiñcidbhūpataya ityādi |",
    "XXjsphustu:329": " bhūḥ pṛthvī, tāṃ pālayatīti bhapatiḥ rājā |",
    "XXjsphustu:330": " bhūpataye rājñe kiñcidapi mā dāstvaṃ |",
    "XXjsphustu:331": " kiñcidapi dravyaṃ mā dāsyasītyarthaḥ |",
    "XXjsphustu:332": " varaṃ jīvitaṃ tyajeti |",
    "XXjsphustu:333": " jīvitaparityāgaṃ varaṃ kuru tvamityarthaḥ |",
    "XXjsphustu:334": " ityevaṃ samucitaṃ pratyāyādānārtha pratibaddhasya puruṣa syāntike 'yuktaṃ ayuktarūpaṃ vacanaṃ na vadedityeke |",
    "XXjsphustu:335": " bhadantaparahitaghoṣastvāha |",
    "XXjsphustu:336": " samantāt sarvatra kārye niyuktaḥ ityāyuktaḥ vyāpṛtaka ucyate, tenāyuktena baddhaḥ saṃruddha yo 'nyaḥ",
    "XXjsphustu:337": " puruṣaḥ tasmin baddhāyukte puruṣe ityevaṃ na vadet |",
    "XXjsphustu:338": " varaṃ mriyasva mā tvaṃ kiñcit dravyaṃ rājñe dehīti |",
    "XXjsphustu:339": " anyathā hi yaḥ saruddho vyāpṛtakaḥ tasmin baddhāyukta ityevaṃ na vadedityarthaḥ pūrvavat |",
    "XXjsphustu:340": " anyathā varaṃ mriyasva mā tvaṃ kiñcidayuktāya dehi ityuktaṃ syāt |",
    "XXjsphustu:341": " na bhūpataya iti niyuktairnānyasya puruṣasya baddhatvāt ||",
    "XXjsphustu:342": " sabhayaṃ layanaṃ vadhakacittenopadeṣṭuṃ na kalpata iti darśayannāha |",
    "XXjsphustu:343": " bhujagetyādi |",
    "XXjsphustu:344": " atra vihāraśabdena layanamevocyate viharantyasminniti kṛtvā |",
    "XXjsphustu:345": " tenāyaṃ vākyārtho jāyate",
    "XXjsphustu:346": " | (SŚ 14) yasmin layane sarpādibhayaṃ bhavati tadvadhakābhi prāyeṇāgantukāyabhikṣave noddiśet",
    "XXjsphustu:347": " ya uddiśati tasya duṣkṛtaṃ bhavati asati maraṇe, maraṇe tu saṃvaratyāgo bhavati ||",
    "XXjsphustu:348": " marjārādivyapadeśenāpi śatru mārayannayatirbhavatīti pratipādayitumāha |",
    "XXjsphustu:349": " vyāghrādivyapadeśenetyādi |",
    "XXjsphustu:350": " yaḥ śrāmaṇeraḥ śaṭhajātīyaḥ vyāghraṃ hanmīti vyapadeśaṃ kṛtvā śatruṃ hanyāt sa vihārād ghaṭṭanīyaḥ",
    "XXjsphustu:351": " āśu śīghraṃ |",
    "XXjsphustu:352": " asau cellakairnirdvāraṇīyaḥ |",
    "XXjsphustu:353": " vairiṇi mṛte satīti boddhavyaṃ ||",
    "XXjsphustu:354": " adhārmikakriyākāramapi pratiṣedhayati tathā kāryamityādinā |",
    "XXjsphustu:355": " tathā kartavyaṃ yathā na jovedekāpyariḥ śatruriti |",
    "XXjsphustu:356": " evamarīn śatrūn |",
    "XXjsphustu:357": " yatiḥ |",
    "XXjsphustu:358": " adharmyā na kriyā, adhārmikakriyākāro na kāryaḥ |",
    "XXjsphustu:359": " saṃsmṛtya krakacopama iti |",
    "XXjsphustu:360": " krakacena karayantreṇa upamā yasmin mṛte tadevamucyate |",
    "XXjsphustu:361": " tattu saṃsmṛtya kiṃ? adhārmikakriyākāro na kārya iti saṃbandhaḥ |",
    "XXjsphustu:362": " paraprayogeṇāpi mārayannayatirbhavatīti darśayati |",
    "XXjsphustu:363": " vadhā ityādi |",
    "XXjsphustu:364": " eko dvau trayo vāpi ye śrāmaṇerā vadhīkṛtā māraṇābhiprāyato |",
    "XXjsphustu:365": " yugapadekakālaṃ",
    "XXjsphustu:366": " | tat prayoga iti |",
    "XXjsphustu:367": " ghātayituṃ |",
    "XXjsphustu:368": " śrāmaṇerasya prayogeṇa manuṣyaṃ mārayati,",
    "XXjsphustu:369": " te vihārānnāśayitavyāḥ ||",
    "XXjsphustu:370": " ebhiraṅgairmanuṣyavadho bhavatīti darśayan parāṃścodayannāha |",
    "XXjsphustu:371": " upakrama ityādi |",
    "XXjsphustu:372": " tatra śastrādigrahaṇamupakramaḥ |",
    "XXjsphustu:373": " manuṣyo 'yamiti saṃjñā nṛsaṃjñā |",
    "XXjsphustu:374": " kadācidupakramaṃ karoti nṛsaṃjñānavati na tvasau manuṣya ityāha |",
    "XXjsphustu:375": " nara iti |",
    "XXjsphustu:376": " yadyasau manuṣyo bhavati |",
    "XXjsphustu:377": " kadācidetāni trīṇyaṅgāni saṃbhavanti, na vadhakacetaneti |",
    "XXjsphustu:378": " ato vadhakacetanāvacanaṃ |",
    "XXjsphustu:379": " kadācidupakramaḥ prajñāyate,",
    "XXjsphustu:380": " nṛsaṃjñā vadhakace[ta]nāvān ca naro bhavate, na tu jīvitādvyaparopayatīti",
    "XXjsphustu:381": " | ata āha |",
    "XXjsphustu:382": " jīvitasya kṣayaśceti |",
    "XXjsphustu:383": " tadupakrama ityekamaṅgaṃ, nṛsaṃjñā ceti dvitīyamaṅgaṃ, nara iti tṛtīyamaṅgaṃ, vadhakacetaneti",
    "XXjsphustu:384": " jīvitakṣayaśceti pañca[mama]ṅgaṃ ityetāni pañcāṅgāni nṛghātane",
    "XXjsphustu:385": " manuṣyavadhe veditavyāni |",
    "XXjsphustu:386": " kecittu mandadhiyaḥ prāhuḥ |",
    "XXjsphustu:387": " nare vadhakacetaneti saptamyantaṃ paṭhanti |",
    "XXjsphustu:388": " teṣāṃ pañcāṅgāni na siddhyanti nare vadhakacetanetyasya padasyaikāṅgatvāt |",
    "XXjsphustu:389": " vinayaśca tairvilopito bhavati |",
    "XXjsphustu:390": " eṣa hi vinaye nirdeśaḥ |",
    "XXjsphustu:391": " prāṇī ca bhavati, prāṇisaṃjñī ca bhavati, vadhakacittañca pratyupasthitaṃ bhavati, upakramañca",
    "XXjsphustu:392": " jīvitā dravyaparopito bhavati iyatā prāṇātipātī bhavati |",
    "XXjsphustu:393": " atra ca prāṇī bhavati ityādi sarvaḥ prathamānto nirdeśaḥ |",
    "XXjsphustu:394": " tathā kārikāntareṇāpi upakrama iti nṛsaṃjñāvadhakacetaneti prathamāntanirdeśaḥ kṛtaḥ |",
    "XXjsphustu:395": " tasmāt prathamānta eva nirdeśaḥ avagantavyaḥ ||",
    "XXjsphustu:396": " viṣaśastrādiprayogeṇāpi mārayituṃ na nirdiśyata iti darśayannāha |",
    "XXjsphustu:397": " śrāmaṇeretyādi |",
    "XXjsphustu:398": " yadviṣaśastrādi yatinā prayuktaṃ narasya nāśāya, yadi tenaiva prayogeṇa naro mriyate tadāsau prayoktāsaṃvarī saṃvarādbhraśyate |",
    "XXjsphustu:399": " athānyadīyena tadā neti anenāsyāpattirbhavatīti kathayati ||",
    "XXjsphustu:400": " avakrītādirityādi |",
    "XXjsphustu:401": " eṣa yatiḥ kenacidavakrīto bhavati |",
    "XXjsphustu:402": " yo bhṛtako vā sa",
    "XXjsphustu:403": " vinayānabhijñatvāt, vinayajño 'pi cānusmaraṇāt |",
    "XXjsphustu:404": " ādiśabdena dveṣābhibhavāt |",
    "XXjsphustu:405": " avakrītādeḥ saṃvaratyāgo [na] bhavatīti matvā naraṃ mārayet |",
    "XXjsphustu:406": " mārayan saṃvarakṣobhalābhī bhavati |",
    "XXjsphustu:407": " nonmattādikaḥ |",
    "XXjsphustu:408": " unmattavikṣiptacetasastu śrāmaṇerā mārayanto na dauḥ śīlyabhājo bhavanti smṛterabhāvāt |",
    "XXjsphustu:409": " sattvapīḍākriyāyāḥ kāraṇamāha |",
    "XXjsphustu:410": " kāyetyādinā |",
    "XXjsphustu:411": " kaṃ ruṇaddhīti karuṇā |",
    "XXjsphustu:412": " tasyāṃ bhavāḥ kāruṇikāḥ |",
    "XXjsphustu:413": " tathā hi paraduḥkhaduḥkhino buddhā bhagavantaḥ,",
    "XXjsphustu:414": " taiḥ kāruṇikaiḥ maitraṃ kāyakarma maitraṃ vākkarma maitraṃ manaḥ karma prāṇiṣu sattveṣu sarvadā sarvasmin kāle kartavyaṃ yatinā śrāmaṇereṇeti |",
    "XXjsphustu:415": " evamuktamabhihitaṃ |",
    "XXjsphustu:416": " yasmāt yataḥ kāraṇāt |",
    "XXjsphustu:417": " asmādanantaroktāddhetoḥ kimityāha |",
    "XXjsphustu:418": " na sattvān pīḍayediti ślokaḥ |",
    "XXjsphustu:419": " sattvānāṃ pīḍāṃ na kuryāt |",
    "XXjsphustu:420": " kairityāha |",
    "XXjsphustu:421": " dārurajjvayaścarmabandhanaiḥ |",
    "XXjsphustu:422": " tatra dāru kāṣṭhaṃ |",
    "XXjsphustu:423": " rajju guṇamayī kriyā |",
    "XXjsphustu:424": " ayo lohaḥ |",
    "XXjsphustu:425": " carma vadadhrī |",
    "XXjsphustu:426": " teṣāṃ bandhanāni atastaiḥ |",
    "XXjsphustu:427": " analo 'gniḥ |",
    "XXjsphustu:428": " jalañcānalaśca jalānalau |",
    "XXjsphustu:429": " tatra nimajjajjalaṃ jalānalapraveśaḥ |",
    "XXjsphustu:430": " anu tyaktaṃtasya tyajanaṃ anutyāgaḥ |",
    "XXjsphustu:431": " ādiśabdena viṣabhakṣaṇādikaṃ grāhayati |",
    "XXjsphustu:432": " jalānalapraveśaścānutyāgaśceti dvandvaḥ |",
    "XXjsphustu:433": " tasminna niyojayet ||",
    "XXjsphustu:434": " kṛmigorūpetyādi |",
    "XXjsphustu:435": " kṛmigīrūpādīnāṃ vihiṃsanaṃ mithyājīvaśca karṣaṇe sati yasmāt kāraṇāt bhavati tasmāddhetoḥ karṣaṇa dūrādeva tyajet ||",
    "XXjsphustu:436": " nāṅkayedomahiṣyādi |",
    "XXjsphustu:437": " gomahiṣyādirnāṅkayitavyo, na cāsya gomahiṣyādernāsikāṃ vedhayet, na ca vetrādinā tāḍayet",
    "XXjsphustu:438": " uddiśyetyādi |",
    "XXjsphustu:439": " śrāmaṇeramuddiśya matsyādikaṃ jīvitādvyaparopayet |",
    "XXjsphustu:440": " vyaparopya tasya māṃsena yadvyañjanaṃ kṛtaṃ tat bhakṣayato yateḥ śrāmaṇerasya yasmānnighṛṇaṃ niṣkṛpaṃ cittaṃ jāyate |",
    "XXjsphustu:441": " ataḥ kadācit uddiśya kṛtaṃ bhakṣayan lobhānalenāpūryamāṇaḥ prāṇivadhamapi kuryāt iti hiṃsā yasya saṃbhāvyate |",
    "XXjsphustu:442": " tasmāduddiśya kṛtaṃ na bhakṣaṇīyamityabhiprāyaḥ ||",
    "XXjsphustu:443": " taduddiśya kṛtaṃ kathaṃ boddhavyamityāha |",
    "XXjsphustu:444": " jñeyaṃ tu tribhirākārairityādi",
    "XXjsphustu:445": " | abhrāntimatā nirīkṣitena śrutena śaṅkitena vā taduddiśya kṛtaṃ boddhavyaṃ |",
    "XXjsphustu:446": " eṣāmeva padānāṃ lakṣaṇaṃ cikīrṣurāha |",
    "XXjsphustu:447": " īkṣitaṃ yat svayaṃ dṛṣṭamityādi |",
    "XXjsphustu:448": " ātmanāyaddṛṣṭaṃ tadīkṣitamucyate |",
    "XXjsphustu:449": " pratyāyitenāvisaṃvādakena tu yaduktaṃ tat śrutamucyate ||",
    "XXjsphustu:450": " āśaṅkāmadhikṛtyāha |",
    "XXjsphustu:451": " gṛhābaddhetyādi |",
    "XXjsphustu:452": " gṛhābaddhā ye pakṣimṛgaśūkarādayaḥ teṣāṃ yat pakṣaśṛṅgādi [tad]darśanāt- kimete mṛgapakṣiśūkarādayo mamoddiśya hatā na veti āśaṅkā utpadyate |",
    "XXjsphustu:453": " satyāmāśaṅkāyāṃ dānapatiḥ praṣṭavyaḥ- kimete mamoddiśya hatā na veti |",
    "XXjsphustu:454": " pṛṣṭo dātetyādi |",
    "XXjsphustu:455": " yadidaṃ dānapatiḥ pṛṣṭaḥ sannevaṃ vadet- tvannimittaṃ tavārthe 'mī mṛgādayo hatā iti |",
    "XXjsphustu:456": " evaṃ sati tasmin gṛhe na bhuñjīta |",
    "XXjsphustu:457": " uddiśya kṛtatvāttasyeti bhāvaḥ |",
    "XXjsphustu:458": " virataḥ prāṇināṃ vadhādityanena gṛhītaśikṣasyāyaṃ pratiṣedho netarasyeti darśayati |",
    "XXjsphustu:459": " śyenakādihatā vetyādi |",
    "XXjsphustu:460": " atha sa dānapatirevaṃ (SŚ 18) kuryāt |",
    "XXjsphustu:461": " śyenakādibhiramī hatā mṛtāḥ pakṣiṇo hatāḥ |",
    "XXjsphustu:462": " śāliyavamudbhakṣaṇādvā mṛtāḥ |",
    "XXjsphustu:463": " mātāpitroryajñasya kṛte hatā ityevaṃ sati doṣāsti nāśnatāṃ |",
    "XXjsphustu:464": " evaṃ dātari bruvāṇe sati bhuñjānānāṃ na kaściddoṣo bhavatītyarthaḥ ||",
    "XXjsphustu:465": " ekaṃ śrīghanamuddiśyetyādi |",
    "XXjsphustu:466": " yadyekaṃ śrāmaṇeramārabhya kṛtaṃ matsyādikaṃ māsaṃ vyañjanaṃ tadanyeṣāmapi śrāmaṇerāṇāṃ yatīnāṃ bhogāya na kalpate |",
    "XXjsphustu:467": " bhikṣubhikṣuṇyopāsakopāsikānāṃ samuddiśya kṛtañca yattadapi paribhogāya na kalpate |",
    "XXjsphustu:468": " nādeyādi jalamityādi |",
    "XXjsphustu:469": " nadyāmbhavaṃ nādeyaṃ |",
    "XXjsphustu:470": " kiṃ tat? jalaṃ |",
    "XXjsphustu:471": " ādiśabdena tāḍāgādīnāṃ grahaṇaṃ |",
    "XXjsphustu:472": " kīdṛśaṃ? sajantukaṃ saprāṇakaṃ |",
    "XXjsphustu:473": " tat saprāṇakamiti jānannapi na pibet |",
    "XXjsphustu:474": " ko na pibedityāha |",
    "XXjsphustu:475": " vratī |",
    "XXjsphustu:476": " jānanniti vacanāt |",
    "XXjsphustu:477": " ajñāne na doṣaḥ |",
    "XXjsphustu:478": " nātra jantuśabdena matsyādayaḥ parigṛhyante teṣāṃ vivecanakṣamatvāt |",
    "XXjsphustu:479": " kintu jantavo 'tra matāḥ sūkṣmāḥ |",
    "XXjsphustu:480": " jantavaḥ prāṇinaḥ |",
    "XXjsphustu:481": " sūkṣmāḥ adṛśyāḥ |",
    "XXjsphustu:482": " atrāsmin śikṣāpadematāḥ abhipretāḥ |",
    "XXjsphustu:483": " yathā katama ityāha",
    "XXjsphustu:484": " | trasikormiṅkarādayaḥ |",
    "XXjsphustu:485": " urmikara ityevamādaya iti yāvat |",
    "XXjsphustu:486": " atha kimarthamiyaṃ kārikā pṛthak vyavasthāpyate? yāvatā vṛkṣasekagurusnānaṃ kuryānnāśuddhavāriṇā ityasyāṃ kārikāyāṃ saprāṇakena vṛkṣasekādipratiṣedhādayamapi kāryo 'vagata eva |",
    "XXjsphustu:487": " yatra hi sekaḥ pratiṣidhyate sutarāṃ tatra pānapratiṣedhaḥ |",
    "XXjsphustu:488": " satyametadanusaṅgato na mukhyataḥ |",
    "XXjsphustu:489": " na atra mukhākāreṇa māraṇābhiprāyo 'sti pātukāmatāyāḥ prādhānyāt |",
    "XXjsphustu:490": " ataḥ pṛthageva sthāpitā iyaṃ kārikā |",
    "XXjsphustu:491": " kiñcārthotpattivaśānna",
    "XXjsphustu:492": " (SŚ 19) likhitetyadoṣaḥ arthotpattiprabhāvatvādvinayasyeti kṛtvā |",
    "XXjsphustu:493": " vārītyādi |",
    "XXjsphustu:494": " jalaṃ pāvayituṃ dharmakaraṅkaṃ khallakasahitaṃ sthāpayet |",
    "XXjsphustu:495": " antaśo 'gatyā kośo 'pyadhiṣṭheya iti adhiṣṭhātavya ityarthaḥ |",
    "XXjsphustu:496": " kasya kośo 'dhiṣṭhātavyaḥ ityāha |",
    "XXjsphustu:497": " suvāsasaḥ |",
    "XXjsphustu:498": " satpaṭasyetyarthaḥ |",
    "XXjsphustu:499": " kimartha?",
    "XXjsphustu:500": " vighātaparihārārtha |",
    "XXjsphustu:501": " duṣkṛtaparihāraṃ cetyadhyāhāryaṃ ||",
    "XXjsphustu:502": " divyanetretyādi |",
    "XXjsphustu:503": " divi bhavaṃ divyaṃ |",
    "XXjsphustu:504": " kiṃ tat? netraṃ cakṣuḥ |",
    "XXjsphustu:505": " divye netre yasya sa divyanetraḥ |",
    "XXjsphustu:506": " andhaḥ cakṣurindriyarahitaḥ |",
    "XXjsphustu:507": " divyanetrasyāndhasya śrāmaṇerasya neṣṭaṃ nābhihitaṃ |",
    "XXjsphustu:508": " kiṃ tanneṣṭamityāha |",
    "XXjsphustu:509": " jalapratyavekṣaṇaṃ |",
    "XXjsphustu:510": " yuktaṃ tāvat andhasya jalapratyavekṣaṇapratiṣedhaḥ sāmarthyābhāvāt |",
    "XXjsphustu:511": " atha divyanetrasya kasmāt pratiṣedhaḥ? sa hi pṛthivyāśritānapi prāṇakān sūkṣmāntarakārūpikān paśyati |",
    "XXjsphustu:512": " ata āha śaṅkāparihārārthadivyacakṣuṣaḥ pratiṣedhaḥ |",
    "XXjsphustu:513": " bhadantaḥ prajñāsiṃha āha-",
    "XXjsphustu:514": " divyacakṣuṣaḥ kumataya ityucyante |",
    "XXjsphustu:515": " tathāvidharūpatvāt |",
    "XXjsphustu:516": " pṛthagjanānāṃ pratyavekṣaṇaṃ na syāt |",
    "XXjsphustu:517": " ataḥ pratiṣedhakaraṇamiti |",
    "XXjsphustu:518": " nanu cāndhasya jalapratyavekṣā sāmarthyābhāvādeva na bhaviṣyati, kimanena pratiṣedhena prayojanaṃ? prasannākṣasya darśanasaṃbhavāt pratiṣedhamiti vinayavido varṇayanti ||",
    "XXjsphustu:519": " kena tarhi jalaṃ pratyavekṣaṇīyamityāha |",
    "XXjsphustu:520": " hastetyādi |",
    "XXjsphustu:521": " hastasyāṅguṣṭhāgre āvartā sūkṣmarekhā tāṃ draṣṭuṃ śīlaṃ yasya sa [ta]thoktaḥ, tasya na nivāryate |",
    "XXjsphustu:522": " anivāryamiti yāvat |",
    "XXjsphustu:523": " anenaiva timirikāṇāṃ pratiṣe[dha]yanti ||",
    "XXjsphustu:524": " tena hastapaścimakāvartadarśinā kiyantaṃ kālaṃ pratyavekṣaṇīyamiti āha |",
    "XXjsphustu:525": " (SŚ 20) locanasyetyādi |",
    "XXjsphustu:526": " locanasyākṣṇorvibhramo mā bhūditi kṛtvā ciraṃ bahukālaṃ na [pa]śyet na nirīkṣayet |",
    "XXjsphustu:527": " neti pratiṣedhaḥ |",
    "XXjsphustu:528": " taditi jalaṃ |",
    "XXjsphustu:529": " cirapratiṣedhādeva pratyavekṣaṇī[yaṃ] ityāha |",
    "XXjsphustu:530": " kalpamātraṃ na vai kuryādityādi |",
    "XXjsphustu:531": " māyā paravañcanā |",
    "XXjsphustu:532": " śāṭhayañcittakauṭilyaṃ yena tathābhūtaṃ nāviṣkaroti asphuṭaṃ pratipadya |",
    "XXjsphustu:533": " māyā ca śāṭhayañca māyāśāṭhaye |",
    "XXjsphustu:534": " ataḥ tābhyāṃ samanvitaḥ |",
    "XXjsphustu:535": " saṃkalpamātrakaraṇāya nāsyaivaṃ pratyavekṣaṇīyaṃ |",
    "XXjsphustu:536": " kālaniyamastarhi kartavyaḥ ityāha |",
    "XXjsphustu:537": " yenāntareṇetyādi |",
    "XXjsphustu:538": " yāvat kālāntareṇa ṣaṣṭyabdaḥ ṣaṣṭivarṣaḥ kuñjaro hastī paribhramyate |",
    "XXjsphustu:539": " śakaṭaṃ vā vaṃśapūrṇaṃ yāvatā kālena kālāntareṇa bhramati, sa īdṛgvidhakāla ityarthaḥ",
    "XXjsphustu:540": " | salilekṣaṇe jalapratyavekṣaṇe veditavyaḥ ||",
    "XXjsphustu:541": " ūrdhvetyādi |",
    "XXjsphustu:542": " ūrdhvā ca adharā ca madhyamā ca ūrdhvādhomadhyamāḥ |",
    "XXjsphustu:543": " tistraḥ",
    "XXjsphustu:544": " kiṃ? bhūmayaḥ |",
    "XXjsphustu:545": " kasya? salilasya |",
    "XXjsphustu:546": " śuddhimāyāti yā yā bhūriti |",
    "XXjsphustu:547": " āsāṃ tisṛṇāmapi bhūmīnāṃ madhye yā yā bhūḥ śuddhimāyāti niḥ prāṇakā bhavati,",
    "XXjsphustu:548": " kāryaṃ kuryāttayā |",
    "XXjsphustu:549": " tayā bhūmyeti saṃbandhaḥ ||",
    "XXjsphustu:550": " yatra ityādi |",
    "XXjsphustu:551": " yasyāṃ nadyāṃ puṣkariṇyāṃ vā, sthūlā mahāntaḥ prāṇakā",
    "XXjsphustu:552": " karatalahatāḥ hastena hatāḥ santaḥ adhaḥ sthalaṃ yānti tatra jalaṃ",
    "XXjsphustu:553": " grahītavyaṃ, na cet srāvayitavyamiti |",
    "XXjsphustu:554": " cecchabdo yadyarthe |",
    "XXjsphustu:555": " yadi karatalāhatāḥ santaḥ prāṇino 'dho [na] yānti tadā srāvayitavyaṃ tadudakaṃ",
    "XXjsphustu:556": " | kayā? pañcāṅgulikayā |",
    "XXjsphustu:557": " pañcabhiraṅgulībhiḥ ityarthaḥ |",
    "XXjsphustu:558": " bhaveyuru[da]kamityādi |",
    "XXjsphustu:559": " yasminnudake prāṇinaḥ kare lagnā uttiṣṭhanti na tatra pāṇipādāsyavastrādikaṃ kṣālayedyatiriti",
    "XXjsphustu:560": " āsyaṃ mukhaṃ |",
    "XXjsphustu:561": " sugamatvānna vibhaktaṃ ||",
    "XXjsphustu:562": " kule ityādi || kule yaḥ śrāmaṇeraḥ bhojanāya nimantritaḥ, tena tatra gatvā",
    "XXjsphustu:563": " praṣṭavyaṃ- kimatra jalaṃ srāvitaṃ na veti |",
    "XXjsphustu:564": " neti cet, saṃjñiko (SŚ 21)",
    "XXjsphustu:565": " vācyaḥ- srāvayeti |",
    "XXjsphustu:566": " yadi pṛṣṭaḥ san dānapatiḥ bravīti na srāvitamiti, tadā saṃjñiko vācyaḥ |",
    "XXjsphustu:567": " saṃjñāsyāstīti saṃjñikaḥ, sa viśiṣṭa eva gṛhyate |",
    "XXjsphustu:568": " yaḥ srāvaṇāya kuśalaḥ sa vaktavyaḥ |",
    "XXjsphustu:569": " kimiti |",
    "XXjsphustu:570": " etatsaprāṇakaṃ jalaṃ srāvayeti |",
    "XXjsphustu:571": " itaro na tu |",
    "XXjsphustu:572": " yaḥ stha[vi]rataraḥ parisrāvayituṃ na jānāti, sa srāvayeti na vaktavyaḥ |",
    "XXjsphustu:573": " yaḥ vakti, tasya duṣkṛtaṃ syāt |",
    "XXjsphustu:574": " yadi tathaiko 'pi srāvaṇāya kuśalo na bhavati, tadā kiṃ kartavyaṃ ityāha |",
    "XXjsphustu:575": " kintu snāvyamiti vistaraḥ |",
    "XXjsphustu:576": " srāvyāt parisrāvaṇāt |",
    "XXjsphustu:577": " sajantukajalamātmīyapātre muktvā kutaḥ punaretadudakamānītamiti pṛṣṭaṃ yataḥ puṣkariṇyāderānītaṃ tatraiva muñcetsvayamiti |",
    "XXjsphustu:578": " mā bhūdanyatra kṣāraṃ nīramupaghātakṛtaṃ prāṇināmiti tatraivetyāha |",
    "XXjsphustu:579": " saptāhaṃ vetyādi |",
    "XXjsphustu:580": " athavā yatra sapta divasān pānīyamavatiṣṭhati tatra tat saprāṇakamudakaṃ moktavyaṃ |",
    "XXjsphustu:581": " athavā vihāre kaṭāhādau tatra sthāpayet |",
    "XXjsphustu:582": " kīdṛgvidha ityāha |",
    "XXjsphustu:583": " tadaśuṣyati |",
    "XXjsphustu:584": " tat pānīyaṃ tatra śoṣaṃ nopaiti |",
    "XXjsphustu:585": " tasminnaśuṣyati kaṭāhādau sthāpayet |",
    "XXjsphustu:586": " kecittadaśuṣyati tatra pānīyāśoṣaṇaṃ nimittamiti nimittasaptamīṃ varṇayanti |",
    "XXjsphustu:587": " pravṛṣṭetyādi |",
    "XXjsphustu:588": " athavā sutarāṃ deve vṛṣṭe |",
    "XXjsphustu:589": " kīdṛśe? svacchanīraughavāhini |",
    "XXjsphustu:590": " svacchamanāvilaṃ, nīraughaṃ jalaughaṃ voḍhuṃ śīlaṃ yasyeti bhāvaḥ |",
    "XXjsphustu:591": " svacchanīraughavāhī |",
    "XXjsphustu:592": " tasminnīdṛgvidhe vṛṣṭe sati tāni [sa]prāṇakāni jalāni nimnagānāṃ patiṃ mahāsamudrapātaṅgacchateti uktvā visarjayet |",
    "XXjsphustu:593": " athaitat sarva na bhavati |",
    "XXjsphustu:594": " dūragatodakamudakapānamasti",
    "XXjsphustu:595": " | tadā tat saprāṇakaṃ jalaṃ kiṃ kartavyamityāha |",
    "XXjsphustu:596": " sudīrghaityādi |",
    "XXjsphustu:597": " dīrghātipramāṇatalikādhobhāgaḥ |",
    "XXjsphustu:598": " vaktraṃ mukhaṃ dīrghaṃ yasyā rajjudvayena ca (SŚ 22) baddhā ghaṭikā sā evamucyate |",
    "XXjsphustu:599": " tayā dūragatādhvagena udake kūpe adhastāttadudakaṃ muñcet ||",
    "XXjsphustu:600": " adhvagena kathaṃ jale pratipattavyaṃ ityāha |",
    "XXjsphustu:601": " ghaṭikātritayamiti |",
    "XXjsphustu:602": " tisro ghaṭikāḥ pratyavekṣya mārgageṇa udapānataḥ kūpāt jalaṃ pātavyaṃ |",
    "XXjsphustu:603": " kiṃ",
    "XXjsphustu:604": " pariśuddhāsvapi? netyāha |",
    "XXjsphustu:605": " kiṃ tarhi sarvāstāḥ pariśuddhāścet peyaṃ?",
    "XXjsphustu:606": " cecchabdo yadyarthe |",
    "XXjsphustu:607": " yadi tāstisro ghaṭikāḥ pariśuddhā bhavanti,",
    "XXjsphustu:608": " pratyavekṣamāṇāstadānena mārgageṇa pātavyaṃ |",
    "XXjsphustu:609": " tat srāvyamanyatheti |",
    "XXjsphustu:610": " kathamanyathā? yadi tāstisro ghaṭikā na śudhyanti, tadā sajantukaṃ jalaṃ",
    "XXjsphustu:611": " srāvayitavyamiti |",
    "XXjsphustu:612": " ghaṭikātritayaṃ vīkṣyeti |",
    "XXjsphustu:613": " ghaṭikā tritayasthamudakaṃ |",
    "XXjsphustu:614": " stokastokena salilaṃ pratyavekṣyetyeke |",
    "XXjsphustu:615": " sakṛdeka eva |",
    "XXjsphustu:616": " ekaikasyāḥ stokastokaṃ pratyavekṣyetyapare |",
    "XXjsphustu:617": " etadeva tu yujyate,",
    "XXjsphustu:618": " yatopyūrdhvādhomadhyamāstisraḥ salilasyāpi bhūmayaḥ iti kārikāyāṃ stokaṃ pratyavekṣitavyamiti yuktaṃ na ca tatra sarvaṃ śikṣāpadañcedaṃ, nādeyādi jalaṃ jānanniti vacanāt |",
    "XXjsphustu:619": " tasmāt ghaṭikāpi stokameva pratyavekṣitumanujñāyate |",
    "XXjsphustu:620": " tadvadihāpi |",
    "XXjsphustu:621": " atha tamaśakyatvāt tatra stokaṃ |",
    "XXjsphustu:622": " iha tu śakyatvāt sarvamiti |",
    "XXjsphustu:623": " evaṃ tarhyaśakyatvāt tatrāpratyavekṣaṇamevāstu |",
    "XXjsphustu:624": " athāśakyaṃ stokena cittaviśuddhirvidhīyate,",
    "XXjsphustu:625": " śakye 'pi kasmānnaivaṃ sarvaṃ śikṣāpadaṃ cedaṃ, nādeyādijalaṃ jānanniti vacanāt |",
    "XXjsphustu:626": " tasmāt pṛṣṭe 'pi stokameva pratyavekṣaṇīyaṃ |",
    "XXjsphustu:627": " ghaṭipañcaghaṭikāṃ vīkṣyeti kecit paṭhanti |",
    "XXjsphustu:628": " teṣāmanyārthatvāt pāṭho nābhyupeyaḥ |",
    "XXjsphustu:629": " amutra tu vidhiḥ |",
    "XXjsphustu:630": " adhvagavyatirekeṇa ghaṭikāstu ṣaṭ pañca vā |",
    "XXjsphustu:631": " pratyavekṣyopabhoktavyāḥ anyathā duṣkṛtī bhavet ||",
    "XXjsphustu:632": " na rajjughaṭiketyādi |",
    "XXjsphustu:633": " rajjuśca ghaṭikā ca rajjughaṭike tayo rdānaṃ parityāgaḥ |",
    "XXjsphustu:634": " tanna śastaṃ nābhimataṃ |",
    "XXjsphustu:635": " kutretyāha |",
    "XXjsphustu:636": " saprāṇake jale |",
    "XXjsphustu:637": " saha prāṇakena vartata iti saprāṇakaṃ jalaṃ, tasmin |",
    "XXjsphustu:638": " kiṃ tadeva na śastaṃ?",
    "XXjsphustu:639": " netyāha |",
    "XXjsphustu:640": " kiṃ tarhi? pibeti vaktumityādi |",
    "XXjsphustu:641": " tatsaprāṇakamudakaṃ parasmai pibeti vaktuṃ dātuṃ vā na jātu kadācit yatiḥ kṣamate |",
    "XXjsphustu:642": " yathā yatinānantaranirdiṣṭametat na kāryaṃ |",
    "XXjsphustu:643": " kiṃ tena saprāṇakamidaṃ taḍāgādi ityapi na vaktavyamityāha |",
    "XXjsphustu:644": " sajantukamityādi |",
    "XXjsphustu:645": " iyaṃ puṣkariṇī sarittaḍāgādi saprāṇakamiti pareṣāmuccaiḥ śabdairna vadet |",
    "XXjsphustu:646": " atha yadi kaścit pṛcchati, kimidaṃ, prativacanaṃ dadyāt, saprāṇakamiti, taḍāgādi |",
    "XXjsphustu:647": " tadā kuru kāryaṃ na veti samīkṣyeti |",
    "XXjsphustu:648": " pṛṣṭaḥ prativadet parān pratyavekṣya jala kṛtyaṃ kuru |",
    "XXjsphustu:649": " ityevaṃ sati pṛṣṭaḥ san paraṃ yatirvadet |",
    "XXjsphustu:650": " na tu saprāṇakamiti vadedityarthaḥ |",
    "XXjsphustu:651": " lokāvadhyānaparihārārthami[ti] bhāvaḥ |",
    "XXjsphustu:652": " yathā ca pareṣāmevaṃ na vaktavyaṃ |",
    "XXjsphustu:653": " kimevamupādhyāyācāryāṇāmapi? netyāha |",
    "XXjsphustu:654": " kiṃ tarhi upādhyāya ityādi |",
    "XXjsphustu:655": " saprāṇakamidaṃ taḍāgādi na veti sphuṭaṃ vaktavyaṃ |",
    "XXjsphustu:656": " svakīyāṇāmupādhyāyācāryāṇāṃ vaktavyaṃ na śāṭhyaṃ kartavyaṃ |",
    "XXjsphustu:657": " evaṃ tarhyātmanaḥ saprāṇakajalapānapratiṣedhāt pareṣāñca dānapratiṣedhāt vṛkṣādīnāmacetanānāṃ saprāṇakenodakena sekānnadānaṃ na nirudhyate |",
    "XXjsphustu:658": " bāhyaparibhogyāścet tadāśaṅkāṃ nivṛtyarthamāha |",
    "XXjsphustu:659": " vṛkṣasekamityādi |",
    "XXjsphustu:660": " apariśuddhena jalena vṛkṣaseko na dātavyaḥ |",
    "XXjsphustu:661": " (SŚ 24) upādhyāyācāryāṇāmapi snānaṃ na kāryamiti anena bāhyabhogo nivāritaḥ ||",
    "XXjsphustu:662": " kiṃ punarjalameva saprāṇakamokṛtaṃ dātraṃ vakraṃ na kuryāt,",
    "XXjsphustu:663": " āhosvidanyadapi? anyadapītyāha |",
    "XXjsphustu:664": " mastukāñjika iti vistaraḥ |",
    "XXjsphustu:665": " mastuśabdena dadhimastūcyate |",
    "XXjsphustu:666": " kāñjiko dhānyāmburityeko 'rthaḥ |",
    "XXjsphustu:667": " sauvīraṃ bahubhirauṣadhidravyaiḥ kriyate ambuviśeṣaiḥ |",
    "XXjsphustu:668": " maṇḍo 'nnavikāraḥ |",
    "XXjsphustu:669": " daṇḍāhataṃ mathitaṃ |",
    "XXjsphustu:670": " tadevamādikaṃ saprāṇakaṃ yatirna pibet, na parasmai dadyāt, bhuvi pṛthivyāṃ na tyajet |",
    "XXjsphustu:671": " samatkuṇa ityādi |",
    "XXjsphustu:672": " saha matkuṇairvattate yacchayanaṃ tadātape na śoṣa yat",
    "XXjsphustu:673": " | hime kardame śotavāriṇi uṣṇavāriṇi vā [na] kṣipet |",
    "XXjsphustu:674": " anena sattvapīḍākaraṇamātramapi pratiṣedhayati ||",
    "XXjsphustu:675": " navakarmetyādi |",
    "XXjsphustu:676": " caityārāmavihārādīnāṃ navakarma sajantukenodakena na yatiḥ kuryāt |",
    "XXjsphustu:677": " sāmarthyāt srāvayitvā kāryamityuktaṃ bhavati |",
    "XXjsphustu:678": " srāvayitvā tadudakaṃ dināntaṃ na sakalaṃ divasaṃ trikoṇakaṃ khallakaṃ dhāryaṃ dhārayitavyamityarthaḥ",
    "XXjsphustu:679": " kintu kālena kālaṃ parisrāvaṇaṃ moktavyaṃ prāṇakānāṃ pīḍāparihārārthaṃ duṣkṛtaparihārārthañceti",
    "XXjsphustu:680": " atha pareṇa srāvayatā kathaṃ pratipattavyamityāha |",
    "XXjsphustu:681": " bhṛtakaṃ śikṣayedevamityādi |",
    "XXjsphustu:682": " yatiḥ karmakaramevaṃ śikṣayet |",
    "XXjsphustu:683": " kimiti |",
    "XXjsphustu:684": " vadhāna tvaṃ trikoṇakamiti |",
    "XXjsphustu:685": " bhṛtaka, khallakaṃ bandha, kūpādevamudakamutkṣipya evaṃ srāvaya, evaṃ vimocaya khallakamiti",
    "XXjsphustu:686": " yadi srāvyamāṇamapi tadudakaṃ saprāṇakaṃ bhavati, tadā kiṃ kartavyamityāha",
    "XXjsphustu:687": " | (SŚ 25) trikoṇasaptakenetyādi |",
    "XXjsphustu:688": " yadyekapuṭakhallakena srāvyamāṇaṃ tadudakaṃ na śudhyati, tadā yāvatsaptapuṭake[na] khallakena srāvyaṃ tadambhaḥ pānīyaṃ |",
    "XXjsphustu:689": " athaivamapi na śudhyati, tadā pratikūpikā kāryā |",
    "XXjsphustu:690": " yadi sā na śudhyeta, tadā navakarma tyaktvā deśāntaraṃ gantavya |",
    "XXjsphustu:691": " tasmāt pradeśādanyasmin pradeśe gantavyamiti yāvat |",
    "XXjsphustu:692": " kadā tarhi navakarma kārayitavyamityāha |",
    "XXjsphustu:693": " abhūtvā saṃbhavantīti vistaraḥ |",
    "XXjsphustu:694": " ete hi kuṇarūpiṇaḥ prāṇakāḥ abhūtvā saṃbhavanti, bhūtvā ca paścādvinaśyanti |",
    "XXjsphustu:695": " yadā tāvadamī prāṇakā bhūtvā bhavāntaraṃ janmāntaraṃ",
    "XXjsphustu:696": " yānti, tadā navakarma kārayitavyaṃ |",
    "XXjsphustu:697": " kena? yathokta vidhikāriṇā |",
    "XXjsphustu:698": " yathoktamācāravidhiṃ kartuṃ śīlamasyeti yathoktavidhikārī |",
    "XXjsphustu:699": " teneti saṃbandhaḥ ||",
    "XXjsphustu:700": " satpaṭetyādi |",
    "XXjsphustu:701": " śobhanaḥ paṭaḥ satpaṭaḥ |",
    "XXjsphustu:702": " tenābaddhaṃ yanmañcapīṭhasaṃsthānaṃ dhāraṇapātrakaṃ, tasmāt |",
    "XXjsphustu:703": " kīdṛśāt?",
    "XXjsphustu:704": " ucchīdañcaturāṅgulāt |",
    "XXjsphustu:705": " ucchīdanti uchrayeṇa catvāryaṅgulāni yasya mañcādeḥ tasmāt nadyādau salilaṃ grahītavyaṃ |",
    "XXjsphustu:706": " ālokya pratyavekṣya |",
    "XXjsphustu:707": " navakarmaṇi navakarmanimittaṃ |",
    "XXjsphustu:708": " etaduktaṃ bhavati- nadītaḍāgādiṣu mañcapīṭhasaṃsthānaṃ dhāraṇapātraṃ ghanena paṭenāveṣṭaya madhye tu upalādikaṃ datvā udake nimajya caturāṅgulamucchritaṃ kṛtvā tadantargatamudakaṃ pratyavekṣya jalakāryaṃ kāryamiti ||",
    "XXjsphustu:709": " chidrakarṇadvayetyādi |",
    "XXjsphustu:710": " chidrite kāṣṭhamaye karṇadvaye āsaktaṃ baddhaṃ yatsūtraṃ, tacchidrakarṇadvayāsaktasūtraṃ",
    "XXjsphustu:711": " tena baddhaṃ dvidaṇḍake daṇḍakadvaye yaddhāraṇapātrakaṃ tattathoktaṃ |",
    "XXjsphustu:712": " (SŚ 26) tadīdṛgvidhaṃ dhāraṇapātrakaṃ trikoṇakasya khallakasya bahirheṣṭhaṃ dadhyāt ||",
    "XXjsphustu:713": " kṛpāparītacitteneti vistaraḥ |",
    "XXjsphustu:714": " kṛpayā karuṇayā parītaḥ samantāt idaṃ gṛhīta cittaṃ yasya yateḥ sa tathoktaḥ |",
    "XXjsphustu:715": " tena kṛpāvatā śrīghanena svādu mṛṣṭaṃ vāri pānīyaṃ sajantukaṃ saprāṇakaṃ kṣārembhasi kṣārīye jale na moktavyaṃ notsraṣṭavyaṃ |",
    "XXjsphustu:716": " yastu niṣkṛpo muñcati tasya duṣkṛtaṃ bhavati |",
    "XXjsphustu:717": " anāpatmṛṣṭasaṃjñinaḥ |",
    "XXjsphustu:718": " yastu kṣārīye jale mṛṣṭasaṃjñī mṛṣṭābhiprāyastasya anāpat |",
    "XXjsphustu:719": " na āpadanāpat |",
    "XXjsphustu:720": " duṣkṛtaṃ na bhavatītyarthaḥ ||",
    "XXjsphustu:721": " tatra sakalena śarīreṇetyārabhya yāvadavakrītādirityetaiḥ kārikāntarairduṣkṛta pūrvakaḥ saṃvaratyāga uktaḥ |",
    "XXjsphustu:722": " śeṣaistu duṣkṛtānyudāhṛtāni |",
    "XXjsphustu:723": " nṛkāyaṃ cetanopetamatrāste vadhacetanaḥ |",
    "XXjsphustu:724": " ghātakavadhavijñānaḥ kathaṃ nojjhati saṃvaraḥ ||",
    "XXjsphustu:725": " iti prahelikā ||",
    "XXjsphustu:726": " sphuṭārthāyāṃ śroghanācārasaṃgrahaṭīkāyāṃ prāṇivadhaviratiśikṣāpadaṃ nāma prathamaṃ samāptaṃ",
    "XXjsphustu:727": " uktaṃ prāṇivadhaviratiśikṣāpadalakṣaṇaṃ |",
    "XXjsphustu:728": " adattādānaviratiśikṣāpadamidānīṃ vaktavyaṃ |",
    "XXjsphustu:729": " yato yasya kasyacidvastumātrasyāpahāraṇādaśrāmaṇeratvamiṣyate",
    "XXjsphustu:730": " | ato uccāvacatāṃ nirdiśannāha |",
    "XXjsphustu:731": " kālikamityādi |",
    "XXjsphustu:732": " kālaśabdenātra prayuktaṃ |",
    "XXjsphustu:733": " mabhyavahāraparibhoge na kṣamate vratīti, kālikamannapānādi |",
    "XXjsphustu:734": " kālaścātra rātreḥ tṛtīyo bhāgaḥ |",
    "XXjsphustu:735": " yāvajjīvamarhatīti yāvajjīvikaṃ pippalyādi |",
    "XXjsphustu:736": " sakṛtparigṛhītaṃ saptāhaṃ kṣamate śrī[gha]nasya bhikṣoriti sāptāhikaṃ ghṛtādi |",
    "XXjsphustu:737": " sāptāhikamiti vakṣyatā sarpirādikamityuktaṃ ślokabandhānuguṇyāt",
    "XXjsphustu:738": " | parihāramarhati pārihāryaṃ yateścīvarādi, udvahanakṣamamityarthaḥ |",
    "XXjsphustu:739": " anādhānīyasyetyādinā gurubhūta tvādgurudravyaṃ sāṃghikameva |",
    "XXjsphustu:740": " anyadgurudravyaṃ na bhavati sāṃghikasyaiva gurudravyatvena vivakṣitatvāt |",
    "XXjsphustu:741": " spraṣṭuṃ kṣamate parihartuñca, na tu punaḥ pinvitumiti |",
    "XXjsphustu:742": " ataḥ kalpyākalpyaṃ muktāphalādi |",
    "XXjsphustu:743": " spraṣṭumapya'kṣamatvādakalpikaṃ suvarṇādi |",
    "XXjsphustu:744": " tadevaṃ kālikaṃ yāvadakalpikaṃ dravyaṃ nādadīta parasvakamiti vakṣyate ||",
    "XXjsphustu:745": " uktā aṣṭau pariṣkārāḥ |",
    "XXjsphustu:746": " ṣoḍaśamidānīmucyante |",
    "XXjsphustu:747": " pṛthivyudaketi vistaraḥ |",
    "XXjsphustu:748": " pṛthivī codakaṃ cetyādi dvandvaḥ |",
    "XXjsphustu:749": " tatra pṛthivīdravyaṃ su[va]rṇādyutpattisthānaṃ |",
    "XXjsphustu:750": " dvipadadravyaṃ puruṣādi |",
    "XXjsphustu:751": " catuṣpādadravyaṃ mahiṣyādi |",
    "XXjsphustu:752": " apādakadravyamuragādi |",
    "XXjsphustu:753": " pādapadravyaṃ paṇaśavṛkṣādi |",
    "XXjsphustu:754": " tadataṃ ceti pṛthivyādipādapaparyantāvasthitamityarthaḥ |",
    "XXjsphustu:755": " tatra pṛthivyādipādapaparyantā aṣṭau pariṣkārāḥ |",
    "XXjsphustu:756": " tadatāścāpare 'ṣṭāviti ṣoḍaśa bhavanti |",
    "XXjsphustu:757": " (SŚ 28) ca samuccaya iti yathoktārthapratipādanārtha |",
    "XXjsphustu:758": " nādadīteti na gṛhṇīyāt |",
    "XXjsphustu:759": " parasvakamiti paradravyaṃ |",
    "XXjsphustu:760": " ebhiraṣṭābhiḥ ṣoḍaśabhiśca dravyaiḥ sarvadravyasaṃgrahaḥ kṛto bhavati |",
    "XXjsphustu:761": " yadevaṃ ṣoḍaśabhireva dravyaiḥ sarvadravyasaṃgrahe siddhe kimarthamaṣṭau pariṣkārāḥ pṛthagucyante kālikādīni? satyametat |",
    "XXjsphustu:762": " kintu tebhya eva ṣoḍaśebhyo dravyebhyo niṣkṛṣya kālikāditvamasāṃkaryeṇa pratipādanārthamaṣṭau pariṣkārāḥ pṛthaṅnirdiśyante |",
    "XXjsphustu:763": " avaśyaṃ ca kālikādinirdeśaḥ kartavyaḥ |",
    "XXjsphustu:764": " saṃmukhībhūtaḥ varṣoṣitacāturdiśasaṃghānāṃ yathāyogaṃ bhajamānatvakhyāpanārthaḥ |",
    "XXjsphustu:765": " ataśca pṛthagaṣṭau nirdiṣṭāḥ |",
    "XXjsphustu:766": " evaṃ kuḍayādau ṣoḍaśa pariṣkārā vaktavyāḥ |",
    "XXjsphustu:767": " yathodaṣṭau? satyametat |",
    "XXjsphustu:768": " kintu aṣṭau ṣoḍaśeti saṃkhyānupaurvavidhānārthamaṣṭau pūrvamuktāḥ |",
    "XXjsphustu:769": " ayaṃ saṃkṣepārthaḥ |",
    "XXjsphustu:770": " pṛthivyādīnaṣṭau pariṣkārān nādadīta na gṛhṇīyāditi |",
    "XXjsphustu:771": " uktāḥ ṣoḍaśāṣṭau pariṣkārāḥ |",
    "XXjsphustu:772": " kiyatpramāṇa[ma]sya punaḥ dravyasyāpaharaṇātsaṃvaratyāgo bhavatītyāha |",
    "XXjsphustu:773": " kārṣāpaṇacaturbhāgamiti vistaraḥ |",
    "XXjsphustu:774": " kārṣāpaṇaśabdenātra ekonnaviṃśatiḥ kapardakapaṇāḥ parigṛhyante",
    "XXjsphustu:775": " | tasya yaścaturtho bhāgaḥ kākinīnyūnāḥ pañca māṣakāḥ, tān haran |",
    "XXjsphustu:776": " athavā tadarghaṃ tanmūlyaṃ dhanaṃ śāṭakādi[s]teyacittaḥ cauryābhiprāyaḥ śrāmaṇeraḥ haran sthānāt cyāvayan svīkurvan anyairyatibhirlaghu (SŚ 29)",
    "XXjsphustu:777": " śīghraṃ nāśanīyo, gṛhītvā nirdvārayitavya ityarthaḥ ||",
    "XXjsphustu:778": " uktaṃ dravyasya pramāṇaṃ |",
    "XXjsphustu:779": " kutaḥ punaḥ sthānāttaddravyamapaharannaśrāmaṇero bhavatītyāha |",
    "XXjsphustu:780": " yadi vāṭeti vistaraḥ |",
    "XXjsphustu:781": " caturvāṭāntarāvasthite hastini hriyamāṇe yadi tatra vṛhaddvārā vāṭā",
    "XXjsphustu:782": " bhavanti, tadā caturbhiḥ pādaiścyute gaje ayatiḥ bhavati |",
    "XXjsphustu:783": " atha saṃvṛtā dvārā, tadā niṣkrānte sati dvipahṛtsyāt |",
    "XXjsphustu:784": " dvābhyāṃ pibatīti dvipo hastī |",
    "XXjsphustu:785": " taṃ haratīti dvipahṛt, hasticauro bhavedityarthaḥ |",
    "XXjsphustu:786": " evamanayā kārikayā sthānadvayaṃ pratipādita vistīrṇadvāre pādau sthānamityekaṃ, saṃvṛtadvāre vāṭeti dvitīyaṃ ||",
    "XXjsphustu:787": " gulphetyādi |",
    "XXjsphustu:788": " gulphaṃ pādasya parva |",
    "XXjsphustu:789": " tatrābaddhaṃ yadikṣudaṇḍādi, tasmin",
    "XXjsphustu:790": " | kīdṛgvidhe? dūrākṛṣṭe dūranīte |",
    "XXjsphustu:791": " tadutkṣipte uddhṛte |",
    "XXjsphustu:792": " kutaḥ? mahītalāt pṛthivītaḥ |",
    "XXjsphustu:793": " kiṃ saṃvarabhaṅgaḥ, saṃvaratyāgo bhavatīti yāvat |",
    "XXjsphustu:794": " pañjarād gajavadvije iti |",
    "XXjsphustu:795": " yathā vṛhaddvāravāṭāyāṃ gajasya pādacyutimātreṇa saṃvaratyāga uktaḥ svalpadvārāyāñca niṣkrānte sati, evaṃ pañjare 'pi",
    "XXjsphustu:796": " vṛhaddvāre pādacyutimātreṇa svalpadvāre niṣkrānte pakṣiṇi sati yatiḥ dvijahṛtsyāditi |",
    "XXjsphustu:797": " asyāñca kārikāyāṃ sthānacatuṣṭayaṃ nirdiṣṭaṃ |",
    "XXjsphustu:798": " gulphopanibandhanaṃ sthānaṃ, vṛhaddvāre pañjare pādau sthānaṃ, svalpadvāre",
    "XXjsphustu:799": " pañjaraḥ, ubhayāpaharaṇe saṃyogasthānaṃ ||",
    "XXjsphustu:800": " deśādityādi |",
    "XXjsphustu:801": " kaścidyatirito deśādanyaddeśāntaraṃ gacchati, saṃdeśaṃ kasyacinnayati |",
    "XXjsphustu:802": " tatra yadyekasmādaṅgādanyasminnaṅge śirasi vā tatsaṃdeśadraviṇaṃ (SŚ 30) dravyaṃ sañcārayet stainyacittena saṃvaradhūtaṃ",
    "XXjsphustu:803": " samāpnute, ayatirbhavatītyarthaḥ |",
    "XXjsphustu:804": " tadevamanayā kārikayā śarīrāṅgāni sthānamuktaṃ ||",
    "XXjsphustu:805": " mṛto 'sau yasyetyādi |",
    "XXjsphustu:806": " yasmin pudgalāyaṇādhitame dravyamamukena pudgalenāsau mṛta ityevaṃ manyatānyasmādadhvagāt brahmacāriṇaḥ sakāśācchratvā sīmānte sthātuṃ śīlaṃ yasya tasmai bhāgamadatvā gṛhṇan yatirayatirbhavet, aśrāmaṇero bhavatīti yāvat |",
    "XXjsphustu:807": " atrāpi śarīrāṅgameva sthānaṃ ||",
    "XXjsphustu:808": " atha mṛtasya śrāmaṇerasya taddravyaṃ tatkasya prāpnotītyāha |",
    "XXjsphustu:809": " yadvittamityādi || mṛtasya yaterathavārhataḥ parinirvṛtasya yaddravyaṃ tatsarvamupādhyāyasya prāpnotītyevaṃ jagaumuniḥ, bhagavānāhetyarthaḥ |",
    "XXjsphustu:810": " harturityādi |",
    "XXjsphustu:811": " ete hastino vistīrṇapradeśe caranti |",
    "XXjsphustu:812": " tattu kaścidvratī hastinaṃ haret |",
    "XXjsphustu:813": " tatra harturiṣṭāmabhipretāṃ diśaṃ yadi hastī yāyāt,",
    "XXjsphustu:814": " tasmin harturneturabhipretāṃ diśaṃ yāte hastini |",
    "XXjsphustu:815": " vratinaśca svakaṃ ruddhāṃ satyāṃ |",
    "XXjsphustu:816": " kariṇaṃ hastinaṃ pātīti karipo hastya'varohakaḥ |",
    "XXjsphustu:817": " tasmin karipe |",
    "XXjsphustu:818": " kīdṛgvidhe? hṛtasaṃjñini |",
    "XXjsphustu:819": " hṛto hastī mameti saṃjñā yasya tasmin hṛtasaṃjñini karipe sati asau hartā vratī cauraḥ syādaśrāmaṇero",
    "XXjsphustu:820": " | anayā kārikayā pādacatuṣṭayaṃ (SŚ 31) sthānaṃ |",
    "XXjsphustu:821": " anabhimatā dik,",
    "XXjsphustu:822": " upacāraḥ, paripanthi cittaṃ ceti catvāri sthānāni nirdiṣṭāni ||",
    "XXjsphustu:823": " pūjācīvaretyādi |",
    "XXjsphustu:824": " pūjārtha cīvaramālā pūjācīvaramālā |",
    "XXjsphustu:825": " tasyā antadvayaṃ,",
    "XXjsphustu:826": " tasya mocanaṃ muktirapanayanaṃ |",
    "XXjsphustu:827": " tayā antadvayaṃ muktvā cīvaramālāyāḥ |",
    "XXjsphustu:828": " avanau pṛthivyāṃ yā cyutiḥ pātaḥ asyāḥ cyutau satyāṃ bhraśyate |",
    "XXjsphustu:829": " kutaḥ?",
    "XXjsphustu:830": " saṃvarāt |",
    "XXjsphustu:831": " saṃvarīti śeṣaḥ |",
    "XXjsphustu:832": " bodhivṛkṣādapi aṃśukaṃ vastraṃ gṛhṇan ayatirbhavati |",
    "XXjsphustu:833": " anena ślokena sthānatrayaṃ pratipāditaṃ |",
    "XXjsphustu:834": " ubhayānta[yo]rbandhaḥ, manasā paraparigraho, vastraṃ ceti |",
    "XXjsphustu:835": " tatra kīlakabaddhāyāṃ cīvaramālāyāṃ ubhayāntasthānaṃ |",
    "XXjsphustu:836": " yadā anyonyāparijñānādubhau corayataścīvaramālāyā antadvayaṃ muñcatastadā parasparaparigrahaḥ sthānaṃ |",
    "XXjsphustu:837": " khaṇḍacchede tu tadeva vastraṃ sthānaṃ ||",
    "XXjsphustu:838": " kṣiptetyādi || kṣiptāni prakīrṇāni mauktikahārādīni yasmin mahākule tadevamucyate |",
    "XXjsphustu:839": " tatra gato yatiḥ sahāye jāte sati tasyaiva sahāyasya hastāyāṃ prasevikāyāṃ tataḥ kulāt prakīrṇamauktikahārādi gṛhītvā nyasati |",
    "XXjsphustu:840": " tannyastaṃ tenaiva sahāyena hārayan kiṃ saṃvaracyutiriti vakṣyate |",
    "XXjsphustu:841": " jaṭālenetyādi |",
    "XXjsphustu:842": " athavā jaṭālena lomaśena śunā kurkureṇa tanmahākulāt taṃ mauktikahārādikaṃ hārayan upalāpya vatsaṃ tṛṇādinā gokāyapotakaṃ haran kiṃ",
    "XXjsphustu:843": " saṃvaracyutiḥ? kiṃ punaḥ (SŚ 32) pādacyutimātreṇaiva saṃvaratyāgo bhavati?",
    "XXjsphustu:844": " netyāha |",
    "XXjsphustu:845": " upacārastaistyaktaścet saṃvaracyutiḥ |",
    "XXjsphustu:846": " yadi taiḥ sahāyakurkuravatsairupacārastyakto bhavet, tadā yateḥ saṃvaratyāgo bhavati",
    "XXjsphustu:847": " | upacāravyatikramaścātra darśanaśravaṇavyatikramaḥ ||",
    "XXjsphustu:848": " rātrāvityādi |",
    "XXjsphustu:849": " yatiḥ kaścinniśi gośakaṭāśvādīnbadhnāti |",
    "XXjsphustu:850": " etān ete gāvo hariṣyantīti atra pūrvavadādiśet, yaduta cyutasaṃvaro bhavatīti |",
    "XXjsphustu:851": " tadevamādibhistisṛbhiḥ kārikābhirupacāraścittaṃ ca śakaṭādiṣu tatsaṃjñitvaṃ mamatvalābhaśca sthānamuktaṃ ||",
    "XXjsphustu:852": " ṛjuka ityādi |",
    "XXjsphustu:853": " eṣa kaścidyatiḥ hāramapaharati |",
    "XXjsphustu:854": " tatra yadi praguṇaḥ kīlako",
    "XXjsphustu:855": " bhavati, kaṭhinañca bandhanaṃ bhavati, tadā utkṣipyamāṇameva [ba]ndhanaṃ",
    "XXjsphustu:856": " kīlakasthānaṃ muñcatīti niranubandhasthānāccyāvitamityāha |",
    "XXjsphustu:857": " utkṣepaṇe ca cauraḥ syāditi |",
    "XXjsphustu:858": " atha kuṭilaḥ kīlako bhavatīti bandhanañca śithilaṃ",
    "XXjsphustu:859": " bhavati, na tāvat aśrāmaṇero bhavati |",
    "XXjsphustu:860": " vakratvena kīlakasya śithilatvena bandhasya kīlakasthānānatikramaṃ darśayati |",
    "XXjsphustu:861": " tataśca niranubandhasthānāt cyāvitamiti nāśrāmaṇeraḥ |",
    "XXjsphustu:862": " yadā tu sarveṇa sarvaṃ bandhanamuktaṃ bhavati,",
    "XXjsphustu:863": " tadā ayatirbhavati ||",
    "XXjsphustu:864": " chidrayitvetyādi |",
    "XXjsphustu:865": " ghaṭasya chidraṃ kṛtvā sarpirghṛtaṃ, kṣaudraṃ madhu,",
    "XXjsphustu:866": " tailaṃ tilatailādi, jalaṃ nādeyādi haran yatiryadi pūrārpyataṅgataṃ bhavet, dhārā ca vicchinnā bhavettadā saṃvarakṣobhamāpnute,",
    "XXjsphustu:867": " ayatirbhavatītyarthaḥ |",
    "XXjsphustu:868": " avicchinnāyāṃ tu dhārāyāṃ yadi śrāmaṇyāpekṣayā nivartate, tadā na bhavatīti vinayavido varṇayanti |",
    "XXjsphustu:869": " vaṇṭayamāṇa ityādi |",
    "XXjsphustu:870": " dvayorbhrātroḥ gṛhe vibhajyamāne, labdhumicchā",
    "XXjsphustu:871": " lipsālābhābhilāṣaḥ, tayā lipsayā ekasya bhrāturbhāgāt yadi bālamātramapi",
    "XXjsphustu:872": " bhūmi haret tadā kṣatasaṃvarī bhavati |",
    "XXjsphustu:873": " tadatrāśayaḥ sthānamuktaṃ |",
    "XXjsphustu:874": " atha kiṃ cauragṛhītaṃ pātrādi tyaktāśayasya śanaiḥ punargṛhītuṃ labhyate?",
    "XXjsphustu:875": " netyāha taskaretyādi |",
    "XXjsphustu:876": " taskareṇa caureṇa upāttaṃ gṛhītaṃ yatpātrādi taṃ nirāśaḥ san yatiḥ punarbhūyaḥ ādadat gṛhṇan saṃvarād bhraśyata iti |",
    "XXjsphustu:877": " saṃvaraṇaṃ savaraḥ |",
    "XXjsphustu:878": " akuśalaśrotasa āvaraṇaṃ |",
    "XXjsphustu:879": " tato hīyate |",
    "XXjsphustu:880": " itarastu anyaktāśaḥ punargṛhṇan nāpadaṃ prāpnoti, ayatirnabhavatītyarthaḥ |",
    "XXjsphustu:881": " kiṃ punastattaskaropāttaṃ pātrādi gopālādidattaṃ gṛhītuṃ labhyate? temityāha |",
    "XXjsphustu:882": " mitretyādi |",
    "XXjsphustu:883": " yadi taccauragṛhītaṃ pātraṃ mitrabhāvena labdhaṃ bhavet mahatā vā kārpaṇyena gopālādibhirvā dattaṃ syāt, tadā ādadānasya yaternāpattiriṣyate, duṣkṛtamapi na bhavatītyarthaḥ ||",
    "XXjsphustu:884": " yadi caurāḥ pātracīvaraṃ gṛhītvā na dadate, tadā kathaṃ pratipattavyamityāha |",
    "XXjsphustu:885": " bhayetyādi |",
    "XXjsphustu:886": " pātrasya cīvarasya ca muktaye teṣāṃ caurāṇāṃ bhayopadarśanaṃ kārya |",
    "XXjsphustu:887": " yatra tu rājani teṣāṃ malimlucāṃ bandhanādikaṃ bhavati, tatra gatvā na vaktavya mebhiścauraiḥ vayaṃ muṣitā iti ||",
    "XXjsphustu:888": " niṣkāsayasītyādi |",
    "XXjsphustu:889": " etau yatī kriyākāraṃ kurvāṇāvanyonyaṃ prayājayataḥ |",
    "XXjsphustu:890": " upādhyāyācāryāṇāṃ yatpātracīvaraṃ tvaṃ niṣkāsayasi tadāvayostava ca mama ca |",
    "XXjsphustu:891": " tadityevamuktvā yadyeko 'pi yatistatpātracīvaramapaharet, tadā dvāvapi tau vratinau taskarau bhavataḥ |",
    "XXjsphustu:892": " svadravyetyādi |",
    "XXjsphustu:893": " etau yatī svadravyaṃ stainyacittenāpaharataḥ |",
    "XXjsphustu:894": " tatra ubhayabhāgādekasya yateḥ bhāgārdhena ekopya'yatirbhavati, dvitīyopītarapudgalaniṣkāsitārdheneti",
    "XXjsphustu:895": " atha yadā bahavaḥ śrāmaṇerāḥ saṃbhūya kākinīnyūnān pañca māṣakānapahareyustadā kiṃ te saṃvariṇo bhavantyuta neti? asaṃvariṇa eva bhavantyekābhiprāyatvāt (SŚ 34) sarve dvāri sthitacellakavat dāsyāma ityādi |",
    "XXjsphustu:896": " ete yataya ekābhiprāyā mahallakena saha kriyākāraṃ kurvata |",
    "XXjsphustu:897": " mahallaka, samaṃ tava bhāgaṃ dāsyāmaḥ, kevalaṃ dvāre tiṣṭha vaya caurikāṃ kariṣyāma iti",
    "XXjsphustu:898": " evaṃ pratijānanāsya |",
    "XXjsphustu:899": " uktaṃ karotītyuktakṛt |",
    "XXjsphustu:900": " tasyoktakṛto mahallakasya tulyāpattiḥ |",
    "XXjsphustu:901": " kaiḥ sahetyāha |",
    "XXjsphustu:902": " cauracellakaṃḥ |",
    "XXjsphustu:903": " sāpi cauro bhavedityarthaḥ ||",
    "XXjsphustu:904": " uṣitvetyādi |",
    "XXjsphustu:905": " kaścidāgantuko yatiḥ uṣitvā, nivāsaṃ kalpayitvā pātracīvaraṃ",
    "XXjsphustu:906": " vismṛtya gacchati |",
    "XXjsphustu:907": " tasminnāgantuke gate āgatyāgatya yo yatiḥ tatpātracīvara gāpayetsa caurā bhavati |",
    "XXjsphustu:908": " evamāvāsikāḥ sarvetyādi |",
    "XXjsphustu:909": " amunānantaroktena prayogeṇa yadi sarve āvāsikāstadāgantukasya pātramapa[ha]reyustadā sava kṣatasaṃvarā bhavanti |",
    "XXjsphustu:910": " yasya tu tatpātracīvaraṃ, sa yadi saṃsmṛtya nayati na kilviṣī |",
    "XXjsphustu:911": " kilviṣamucyate pāpaṃ |",
    "XXjsphustu:912": " tadasyāstī[ti] kilviṣo |",
    "XXjsphustu:913": " na kilviṣī anāpattikaḥ syāditi yāvat |",
    "XXjsphustu:914": " anyasyetyādi |",
    "XXjsphustu:915": " yaḥ śrāmaṇeraḥ steyacittenānyasya yateḥ pātramanyena yatinā",
    "XXjsphustu:916": " ānāyayati, sa doṣavān bhavati, ayatirbhavatītyarthaḥ |",
    "XXjsphustu:917": " yastvānetā tasyaivaṃvidhā buddhiretatpātraṃ asyaivānāyayituryaterityevaṃ sati na",
    "XXjsphustu:918": " doṣo, [a]yaṃ na doṣabhāg bhavati stainyacittābhāvāt |",
    "XXjsphustu:919": " ye tu sahānīya yatirvratīti paṭhanti, teṣāṃ vinā sahaśabdena (SŚ 35) tṛtīyaryava sahārthasya dyātitatvāt sahaśabdagrahaṇamatiricyate |",
    "XXjsphustu:920": " na vā sahārtha iyaṃ tṛtīyā kartari vighānāt |",
    "XXjsphustu:921": " yattadośca saṃbandhitvāt tacchabdaprayogo hīyate",
    "XXjsphustu:922": " | tasmādya anī[ya] yatirvratītyeva pāṭhaḥ |",
    "XXjsphustu:923": " yāvata pūjetyādi |",
    "XXjsphustu:924": " yāvat munerbuddhasya bhagavataḥ pūjā kriyate tāvat saṃghasyāpi pūjāsatkāraḥ pravartate ityevaṃ matvā yaḥ sāṃghikaṃ lābhaṃ stainyacittena stūpāya dadāti, staupikaṃ vā lābhaṃ saṃghāya dadāti sa",
    "XXjsphustu:925": " kṣatasaṃvaro bhavatyayatirbhavatītyarthaḥ |",
    "XXjsphustu:926": " nanu ca yāḥ kāścitsaṃpadaḥ sarvāstā bhagavantamāgamyati |",
    "XXjsphustu:927": " yonisomanasikāreṇa stainyacittāsaṃbhavaḥ |",
    "XXjsphustu:928": " naitadasti |",
    "XXjsphustu:929": " etadeva hi vidāraṇaṃ stainyacittasyotthāpakaṃ yathā kāruṇyena salilamapaharata iti |",
    "XXjsphustu:930": " kutastasyādattādānaṃ siddhyate?",
    "XXjsphustu:931": " kiṃ punaḥ sāṃghikātkośāt stūpasyoddhārakaṃ gṛhītuṃ labhyate? nemityāha |",
    "XXjsphustu:932": " likhitveti vistaraḥ |",
    "XXjsphustu:933": " savārikairvā pakṣavārike māsavārāvārikairvā sāṃghikātkośāt likhitvoddhārakaṃ grahītavyaṃ |",
    "XXjsphustu:934": " mithaḥ parasparaṃ |",
    "XXjsphustu:935": " stūpāt saṃghasya grahītavyaṃ |",
    "XXjsphustu:936": " saṃghācca stūpasyetyarthaḥ |",
    "XXjsphustu:937": " taiśca vārikaiḥ karmādānaparisamāptau vaktavyaṃ- iyat hiraṇyaṃ suvarṇādi staupikāt kāśādagṛhītaṃ sāṃghikācca iyaditi |",
    "XXjsphustu:938": " noktakṛto 'nyatheti |",
    "XXjsphustu:939": " kathamanyathā?",
    "XXjsphustu:940": " yadi vinā likhitvoddhārakaṃ gṛhṇanti, māsaniṣkāse ca na vadanti, tadā noktakṛto bhavanti |",
    "XXjsphustu:941": " uktaṃ na kurvantīti noktakṛto, duṣkṛte prāpnuvantītyarthaḥ ||",
    "XXjsphustu:942": " svāṃśetyādi |",
    "XXjsphustu:943": " tatrāṃśo bhāgo 'vayava ityanarthāntaraṃ |",
    "XXjsphustu:944": " svakīryo 'śaḥ",
    "XXjsphustu:945": " svāṃśaḥ |",
    "XXjsphustu:946": " tena mukto yaḥ parakīryo 'śaḥ taṃ haratīti svāṃśamuktaharaḥ,",
    "XXjsphustu:947": " ātmabhāgavyatiriktabhāgahara ityarthaḥ |",
    "XXjsphustu:948": " etau yatī ekatra kule lābhaṃ labhete |",
    "XXjsphustu:949": " tayordvayormadhye yaḥ parabhāgaharaḥ śrāmaṇeraḥ sa cauro bhavati",
    "XXjsphustu:950": " | viśvāsaṃ tu punardāsyāmīti ca kṛtvā gṛhṇan nāpadaṃ prāpnoti |",
    "XXjsphustu:951": " labhase tvamityādi |",
    "XXjsphustu:952": " etau yatī kriyākāra kurvāte |",
    "XXjsphustu:953": " yaṃ tvaṃ lābhaṃ labhase ahañca yaṃ lābha labhe tadāvayostava ca mama ca vaditvaivaṃ kriyākāraṃ kṛtvā samutpanne lābhe sati yastaṃ kriyākāraṃ bhinati tatordhena taskaro",
    "XXjsphustu:954": " bhavati, dvitīyasya yaterbhāgeṇāśrāmaṇero bhavatītyarthaḥ ||",
    "XXjsphustu:955": " dakṣiṇādeśanepyevamityādi |",
    "XXjsphustu:956": " yathā dvayoḥ kulopakayorekasya kriyākāraṃ bhindataḥ saṃvaracyutiruktā, eva dakṣiṇādeśane 'pi draṣṭavya |",
    "XXjsphustu:957": " dakṣiṇādeśanañca dānagāthāpāṭhaḥ |",
    "XXjsphustu:958": " dvayośca pāṃśukūlikayormadhye pāṃśukūle samutpanne sati yaḥ kriyākāraṃ bhinatti sa cyutasaṃvaro bhavati ||",
    "XXjsphustu:959": " prāṅnirdiṣṭaḥ sāṃghiko lābhaḥ stūpāya na dātavyaḥ staupikaśca saṃghāyeti |",
    "XXjsphustu:960": " anyasmai sutarāṃ dātuṃ na labhyata ityabhiniveśatyājanārthaṃ vidhiṃ darśayannāha |",
    "XXjsphustu:961": " upakārītyādi |",
    "XXjsphustu:962": " upakartu śīlaṃ yeṣāṃ te upakāriṇo,",
    "XXjsphustu:963": " viparyayādanupakāriṇaḥ |",
    "XXjsphustu:964": " tebhyaḥ sāṃghikamannapānādi dātavyaṃ |",
    "XXjsphustu:965": " ke punaste ityāha |",
    "XXjsphustu:966": " vihārasvāmi rājādayaḥ upakāriṇaḥ, caurādayo 'nupakāriṇa iti yathākramaṃ ubhau boddhavyo ||",
    "XXjsphustu:967": " śrīghanebhyopītyādi |",
    "XXjsphustu:968": " yadi cellakāḥ sāṃghike vihāre ālepanaṃ saṃmārja[nā]dikaṃ kurvanti tadā tebhyaḥ saṃghataḥ pādāsyaṅsa pūrvāhṇikādi",
    "XXjsphustu:969": " dātavyamanyathā neti |",
    "XXjsphustu:970": " apiśabdena na kevalamupakāryapakāriṇo jñātavyāḥ śrīghanebhyo 'pyevaṃvidhakarmakāribhya iti (SŚ 37) darśayati |",
    "XXjsphustu:971": " nanu ca śrāmaṇerasya pravraji[ta]tvādvināpi vihāralepanādikaraṇena sāṃghikānnapānaparibhogo labhyata eva |",
    "XXjsphustu:972": " tatkimarthamucyate śrīghanebhyo 'pīti |",
    "XXjsphustu:973": " idameva āśaṃvayamāne kṛte tricīvareṇa vibhūṣitasya hi bhikṣoḥ sāṃghikānnapānaparibhogo 'nujñāto bhagavatā sūtre, na śrāmaṇarasya ato",
    "XXjsphustu:974": " vighā[nā]ntaramāha bhagavān- śrīghanebhyo 'pīti |",
    "XXjsphustu:975": " na vā vinaye tarko",
    "XXjsphustu:976": " 'vatārayitavyaḥ yatkiñcidetaditi ||",
    "XXjsphustu:977": " sīmāntasthāyina ityādi |",
    "XXjsphustu:978": " sīmāntarāle syātuṃ śolaṃ yasya yatestasmai bhikṣusahitāya bhikṣūṇāyupasyātakāriṇe taṇḍulādikaṃ datvā dārakaprasyavyājena taṇḍulādikaṃ yatirgṛhṇīyāt |",
    "XXjsphustu:979": " kecitugṛhṇāyāttaṇḍulādi netyante nakāraṃ paṭhanti |",
    "XXjsphustu:980": " sīmāntasthāyine adatveti vātrākāraḥ praśliṣṭāstāti matvaivaṃ vyāvakṣate |",
    "XXjsphustu:981": " sīmāntapātine yataye taṇḍulādikamadatvā dārakaprasthavyapadeśena taṇḍulādi na grāhyamiti tadatrobhayasmin pāṭhe na doṣaḥ ||",
    "XXjsphustu:982": " atyaktāśa ityādi |",
    "XXjsphustu:983": " atyaktā pātrādi pratyāśā yena sa tathoktaḥ |",
    "XXjsphustu:984": " svapātracīvaraṃ naṣṭamiti |",
    "XXjsphustu:985": " na kenacidapahṛtaṃ kintu kathañcit pramādācchoritaṃ |",
    "XXjsphustu:986": " taddṛṣṭvāyatirutpādayedgṛhṇoyāt |",
    "XXjsphustu:987": " matvaivamiti |",
    "XXjsphustu:988": " kathamevaṃ matvā? atyaktāśasya matvā naṣṭaṃ pātracīvaraṃ gṛhītuṃ labhyate,",
    "XXjsphustu:989": " netarasya |",
    "XXjsphustu:990": " evaṃ gṛddho yatiḥ kīdṛśa ityāha naṣṭapātrādiḥ |",
    "XXjsphustu:991": " naṣṭāni pātrādīni yasya sa evamucyate |",
    "XXjsphustu:992": " āśāṃ naiva tyajediti |",
    "XXjsphustu:993": " (SŚ 38) yatraiva naṣṭapātrādi lapsye, tatraiva grahīṣyāmītyevaṃ prajño bhavedityarthaḥ |",
    "XXjsphustu:994": " yastu nirāśībhūtaḥ pātra cīvaraṃ naṣṭaṃ gṛhṇāti, tasya duṣkṛtaṃ bhavati,",
    "XXjsphustu:995": " na saṃvaratyāgo |",
    "XXjsphustu:996": " na hi tena caurāt praticaurikā kṛtānapahṛtatvāddravyasya",
    "XXjsphustu:997": " lābhārthaṃ kriyākāraprasaṃgenoddeśādikriyākārātikrame 'pi duṣkṛtaṃ darśayitumāha |",
    "XXjsphustu:998": " svādhyāyetyādi |",
    "XXjsphustu:999": " ete śrāmaṇerā saṃghaśīlakaṃ kṛtvā kriyākāraṃ kurvanti |",
    "XXjsphustu:1000": " svādhyāyamadhyayanamuddeśaṃ vā kariṣyāma ityevaṃ kriyākāraṃ kṛtvā ye kriyākāraṃ na pratipālayanti, te jinoditalaṃghinaḥ |",
    "XXjsphustu:1001": " jinena buddhena bhagavatā ya uditaḥ ukto vinayastaṃ laṃghituṃ śīlaṃ yeṣāṃ te jinoditalaṃghino, duṣkṛtaṃ prāpnuvantītyarthaḥ |",
    "XXjsphustu:1002": " tadanena sarvatraivaṃ dhārmika kriyākārātikrame duṣkṛtaṃ bhavatītyākhyātaṃ bhavati ||",
    "XXjsphustu:1003": " patāketyādi |",
    "XXjsphustu:1004": " yatinā dhvajāpatākādilakṣaṇaḥ stūpato na grahītavyaḥ |",
    "XXjsphustu:1005": " nirgranthastūpagrahaṇaṃ copalakṣaṇārthaṃ |",
    "XXjsphustu:1006": " tena paṇḍarabhikṣustūpāderapi gṛhṇataḥ syādeva duṣkṛtaṃ, na tu saṃvaratyāgaḥ svāmino 'bhāvāt",
    "XXjsphustu:1007": " yatra tu stūpe devalakaḥ āste tasmādgṛhṇataḥ syādeva saṃvaratyāgaḥ |",
    "XXjsphustu:1008": " anilena vātena tu uddhṛtaṃ kaṃpitaṃ pātitaṃ ca yatpatākādi tatpāṃśukalamiti kṛtvā gahītavyaṃ",
    "XXjsphustu:1009": " śulkakṛtyamityādi |",
    "XXjsphustu:1010": " śulkaśabdena rājakulapratyāyotpattisthānamucyate |",
    "XXjsphustu:1011": " yasya ghaṭṭa iti prākṛtajanapratītiḥ |",
    "XXjsphustu:1012": " tatra kṛtya prayojanaṃ |",
    "XXjsphustu:1013": " kintu tasmāt sthānāducitadānāpradānārtha yatparadravyanayanaṃ tadarthaṃ pareṣāṃ dravyaṃ yatiḥ svayaṃ na nayet, nāpi pareṇa nāyayet |",
    "XXjsphustu:1014": " śulkaṃ yatpradānaṃ tasya ca mokṣārthamupāyaṃ nopadiśet- amunā mārgeṇa gaccha, tataste śulkapradānaṃ na bhavati |",
    "XXjsphustu:1015": " ratnaṃ datvetyādi |",
    "XXjsphustu:1016": " kaścicchaṭhakajātīyo",
    "XXjsphustu:1017": " vaṇi[ja]kaḥ śulkapradānamuktaye śulkātprāgyatibhyo yathāvṛddhikayā ratnaṃ datvā paścāt (SŚ 39) śulkakarayayativāhyakṛtākaṇḍikayā tadratnaṃ mārgayatoti ca |",
    "XXjsphustu:1018": " yatayaḥ prāktasyābhiprāyaṃ na jānantīti bāddhavyaṃ,",
    "XXjsphustu:1019": " anyathā hi saṃvaratyāgaḥ syāt |",
    "XXjsphustu:1020": " tasmin aparijñāte tairyatibhiḥ- evaṃ nāma tvaṃ mohapuruṣa, asmākaṃ visaṃvādayasītyevaṃ suṣṭhuparibhāṣya tadratnaṃ tasyaiva vaṇijā dātavyaṃ |",
    "XXjsphustu:1021": " nāsti śulkamityādi |",
    "XXjsphustu:1022": " munerbuddhasya bhagavataḥ śulkaṃ nāsti |",
    "XXjsphustu:1023": " vratamasti yeṣāṃ te vratinaḥ |",
    "XXjsphustu:1024": " paribhogāyedaṃ pāribhogikaṃ |",
    "XXjsphustu:1025": " tasmin pāribhogike dravye muneriva vratināṃ śulka nāsti |",
    "XXjsphustu:1026": " anyatrāstītyuktaṃ bhavati |",
    "XXjsphustu:1027": " ata evāha |",
    "XXjsphustu:1028": " krayavikrayakṛddadyāditi |",
    "XXjsphustu:1029": " krayavikrayaṃ karotīti krayavikrayakṛdyatiḥ śulkaṃ prayacchet |",
    "XXjsphustu:1030": " varṣāvāsiketyādi |",
    "XXjsphustu:1031": " yatra grāme nagare vā yaḥ śrāmaṇero varṣāmupagataḥ,",
    "XXjsphustu:1032": " tasya tatra varṣāvāsikalābho dātavyaḥ |",
    "XXjsphustu:1033": " jīvitasya brahmacaryasya ca yayoḥ śrāmaṇerayornāśaḥ tayorapi varṣāvāsikalābhā dātavyaḥ |",
    "XXjsphustu:1034": " tenaitaduktaṃ",
    "XXjsphustu:1035": " bhavati- jīvitāntarāyabhayabhītaṃ brahmacaryāntarāyabhayabhītaṃ muktvā",
    "XXjsphustu:1036": " anyeṣāmavarṣoṣitānāṃ varṣāvāsikalābho na dātavyaḥ |",
    "XXjsphustu:1037": " prākprāgupagatairityādi |",
    "XXjsphustu:1038": " ye śrāmaṇerāḥ prāk śrāvaṇamāsasya pratipadi varṣāmupagatāstaiḥ prāgevāśvinamāsasya pratipadamārabhya varṣāvāsikayācanā kartavyā |",
    "XXjsphustu:1039": " ye tu paścāt bhādrapadamāsasya pratipadi varṣāmupagatāstaiḥ paścādeva kārtikamāse |",
    "XXjsphustu:1040": " yadi sarvaḥ saṃvaḥ prayamāyāmupagacchati tadā saṃghavaśena paścādupagatairapi yugapadeva varṣāvāsikalābho yācanīyaḥ ||",
    "XXjsphustu:1041": " punargṛhṇātītyādi |",
    "XXjsphustu:1042": " tatra vastu pūrṇaviśavaṣatvaṃ |",
    "XXjsphustu:1043": " vākpravyāhāro viśiṣṭārthadyotakaḥ |",
    "XXjsphustu:1044": " karma kriyā karmeti kṛtvā, kriyate vā aneneti |",
    "XXjsphustu:1045": " karmaśabdenopasaṃpatkarmaivābhidhīyate |",
    "XXjsphustu:1046": " tena hi karmaṇā sa pudgalo bhikṣuḥ kriyate |",
    "XXjsphustu:1047": " vastu karma ca vastukarmaṇo, (SŚ 40) tayorjugupsā nindā,",
    "XXjsphustu:1048": " tayā yaḥ pudgalo bhikṣubhāvaṃ parityajya punardīkṣāṃ pravrajyāṃ gṛhṇāti,",
    "XXjsphustu:1049": " tasmai api yataye varṣoṣitaiḥ saha samo lābho dātavyaḥ |",
    "XXjsphustu:1050": " anye tvanyathā vyācakṣante |",
    "XXjsphustu:1051": " triśaraṇayācanāmārabhya yāvata kāṣāyaparidhānamidaṃ vastu,",
    "XXjsphustu:1052": " buddhaṃ bhagavantaṃ pravrajitamanupravrajāmīti idaṃ karma viśiṣṭārthadyotakatvātkriyākarmeti kṛtvā |",
    "XXjsphustu:1053": " vastu ca karma ca vastukarmaṇī,",
    "XXjsphustu:1054": " tayorjugupsā nindā, tayā yaḥ pudgalaḥ śrāmaṇerabhāvaṃ parityajya punardīkṣāṃ pravrajyāṃ gṛhṇāti, tasmai api yataye varṣoṣitaiḥ saha samo",
    "XXjsphustu:1055": " lābho dātavyaḥ |",
    "XXjsphustu:1056": " ka evamāhetyato bravīti ityāha sarvavit,",
    "XXjsphustu:1057": " bhagavānāhetyarthaḥ ||",
    "XXjsphustu:1058": " avarṣoṣitetyādi |",
    "XXjsphustu:1059": " tatra traimāsānadhiṣṭhānādavarṣoṣitaḥ |",
    "XXjsphustu:1060": " vibhrānto yaḥ pravrajyāpapravrajitaḥ |",
    "XXjsphustu:1061": " kutsitā dṛṣṭiryasyeti kudṛṣṭiḥ, mithyādṛṣṭika ityarthaḥ |",
    "XXjsphustu:1062": " mithyādṛṣṭiśca nāstikapravṛttiḥ- nāsti mātā, nāsti pitā, nāsti sukṛtaduṣkṛtānāṃ karmaṇāṃ phalavipāka iti |",
    "XXjsphustu:1063": " jīvitendriyanirodhāt mṛtakaḥ |",
    "XXjsphustu:1064": " deśāntaragato 'nyadyatra deśagamanāt |",
    "XXjsphustu:1065": " ityete pañca pudgalāḥ lābhaṃ nārhanti ||",
    "XXjsphustu:1066": " amuṣmai deyamityādi |",
    "XXjsphustu:1067": " amukasmai bhikṣave dātavyoyaṃ madīyo lābha ityevaṃ lābhe samutpanne sati yadi kaścidyatiḥ mriyate tadā niyatamavaśyaṃ tasmai vikalpitabhikṣave sa lābho deya iti bhagavatoktaṃ |",
    "XXjsphustu:1068": " deśāntaretyādi |",
    "XXjsphustu:1069": " ito deśāttraimāsamadhiṣṭhāyānyatra deśāntaragatasya yateḥ lābhaḥ kalpe mandire kalpakuṭayāṃ sthāpayitabyaḥ |",
    "XXjsphustu:1070": " yadā cāvarṣoṣitavibhrāntakudṛṣṭayastrayaḥ pudgalāḥ saṃghasyānartha kurvanti, tadā tebhyaḥ prāśyādi na sāṃghikamannapānādi dātavyaṃ budhaiḥ |",
    "XXjsphustu:1071": " nanuca lābhaṃ nārhanti pañcaketyuktaṃ (SŚ 41) tatkimarthamidamucyate- amuṣmai deyamityādi kārikādvayaṃ? satyametat |",
    "XXjsphustu:1072": " kintu yadā avikalpo mriyate, anutpanne ca lābhe",
    "XXjsphustu:1073": " gacchati, avarṣoṣitavibhrāntakudṛṣṭayaśca trayaḥ pudgalāḥ yadānarthaṃ vā kurvanti, tadaite pañca pudgalā lābhaṃ nārhanti, viparyayādarhantīti vyabhicārasaṃbhavādadoṣaḥ ||",
    "XXjsphustu:1074": " ācchādamityādi |",
    "XXjsphustu:1075": " ete yatayaḥ kule varṣāmupagatā bhavanti |",
    "XXjsphustu:1076": " tatra yadi dānapati sāmānyenaivaṃ vadet- ācchādaṃ dāsyāmi, cīvaraṃ dāsyāmi,",
    "XXjsphustu:1077": " cīvaramūlyaṃ dāsyāmi, ācchādamūlyaṃ dāsyāmītyebhiścaturbhiḥ śabdairutpadyate yo lābhaḥ sa samukhībhūtānāṃ prāpnoti, netareṣāṃ |",
    "XXjsphustu:1078": " varṣāvāsiketyādi |",
    "XXjsphustu:1079": " varṣoṣitānāmācchādaṃ dāsyā[mi], cīvaraṃ, ācchādakrayaṃ,",
    "XXjsphustu:1080": " cīvarakrayaṃ caitaiścaturbhiśca śabdairyo lābhaḥ samupajāyate, sa varṣoṣitānāṃ prāpnoti |",
    "XXjsphustu:1081": " yadi dāyakastadvarṣāvāsikaṃ lābha avarṣoṣitānāmapi",
    "XXjsphustu:1082": " dadāti, tadā dāyakasyecchayā gṛhṇato na doṣaḥ ||",
    "XXjsphustu:1083": " yāmika ityādi |",
    "XXjsphustu:1084": " yasmin divase bhagavānutpannaḥ anuttarāñca samyaksaṃbodhimabhisaṃbuddhaḥ tatra yo maho yā pūjā, sa jātisaṃbodhyādimahaḥ |",
    "XXjsphustu:1085": " tata utpanno yo lābhaḥ saṃghasya sa evamucyate |",
    "XXjsphustu:1086": " mṛtapariṣkāraśca kṣudrapariṣkāraścetyādi dvandvaḥ |",
    "XXjsphustu:1087": " kālikaḥ yāmikaḥ yāvajjīvikaḥ sāptāhikaḥ mṛtapariṣkāraḥ kṣudrapariṣkāraḥ naityakaḥ akālacīvaraṃ kuṭīpratiṣṭhā jātisaṃbodhyādimahodbhavaśceti yo 'yaṃ",
    "XXjsphustu:1088": " daśaprakāro lābhaḥ sa saṃmukhībhūtānāṃ prāpnoti ||",
    "XXjsphustu:1089": " anādheyamityādi |",
    "XXjsphustu:1090": " sāṃghikaṃ yacchayanāsanaṃ tadanādheyaṃ, pratibandhatvena na dātavyamityarthaḥ |",
    "XXjsphustu:1091": " na vikretavyaṃ, na ca paudvalikaṃ kṛtvā paribhoktavyaṃ |",
    "XXjsphustu:1092": " ye tu śrāmaṇerāḥ (SŚ 42) sāṃghikaṃ śayanāsanaṃ pratibandhakatvena dadati, vikrīṇīte, paudgalikatvena vā paribhuñjateraṃ",
    "XXjsphustu:1093": " teṣāṃ duṣkṛtaṃ bhavati ||",
    "XXjsphustu:1094": " cāturdiśāyetyādi |",
    "XXjsphustu:1095": " kaściddānapatiḥ kiñciddravyānta,",
    "XXjsphustu:1096": " kadāciccāturdiśāyāryasaghāya dadāti, buddhāya vā bhagavate,",
    "XXjsphustu:1097": " saṃmukhībhūtāya vā saṃghāya tatsarvaṃ yatistatra tatropanāmayet |",
    "XXjsphustu:1098": " yaccāturdiśāya dattaṃ taccāturdiśāyaivopanāmayitavyamityeṣā dik ||",
    "XXjsphustu:1099": " tūṣṇīṃ datvetyādi |",
    "XXjsphustu:1100": " kaściddānapatiḥ vihāramāgatya muktāphalādika datvā tūṣṇīṃ bhūto gacchet |",
    "XXjsphustu:1101": " tasmin tūṣṇīṃ datvā gate dānapatau sati buddhāya bhagavate muktā phalādi dātavyaṃ, yacchayanāsanaṃ taccāturdiśāya |",
    "XXjsphustu:1102": " saṃmukhībhūtāya tu saṃghāya vastrādikaṃ dātavyamiti ||",
    "XXjsphustu:1103": " katibhiraṅgaiḥ samanvāgato 'dattādānaṃ gṛhṇan aśrāmaṇero bhavati? āha |",
    "XXjsphustu:1104": " pṛthudravyamityādi |",
    "XXjsphustu:1105": " pṛthuvistīrṇaṃ |",
    "XXjsphustu:1106": " kiṃ taddravyaṃ? kākinīnyūnaṃ māṣakapañcakaṃ |",
    "XXjsphustu:1107": " svakīyamapi kadācittadbhavatītyāha |",
    "XXjsphustu:1108": " paropāttamiti |",
    "XXjsphustu:1109": " kadāciddravyaṃ paropāttamapi sat yatiḥ paropāttasaṃjñā na bhavatītyata āha |",
    "XXjsphustu:1110": " tatsaṃjñī paropāttasaṃjñītyarthaḥ |",
    "XXjsphustu:1111": " kadācidetatsarvaṃ bhava[ti], na tu steyacetanetyataḥ steyacetaneti vacanaṃ |",
    "XXjsphustu:1112": " stainyacittaṃ copasthitaṃ bhavatātyarthaḥ |",
    "XXjsphustu:1113": " kadācidetadaṅgacatuṣṭayaṃ saṃbhavadapi sat taddravya sthānānna cyāvitaṃ syādityata āha |",
    "XXjsphustu:1114": " sthānacyutiśceti |",
    "XXjsphustu:1115": " pañcabhiraṅgaiḥ samanvāgato yatiradattamādadāno 'pi na cyutasaṃvaro bhavati |",
    "XXjsphustu:1116": " katamaiḥ pañcabhirityāha |",
    "XXjsphustu:1117": " dattasvaketyādi |",
    "XXjsphustu:1118": " dattasaṃjñā svakasaṃjñā aparopāttasaṃjñā ca vidyate yasya yateḥ sa yathokto yatiḥ |",
    "XXjsphustu:1119": " anyo 'pi ca svāṃśāttāvatkālikatvena ca gṛhṇan na saṃvaraṃ saṃvarī jahāti |",
    "XXjsphustu:1120": " ādāyādattamityādi |",
    "XXjsphustu:1121": " ādāyeti gṛhītvā |",
    "XXjsphustu:1122": " adattaṃ pu[naḥ] dravyaṃ utpluyedvadhvā khamākāśaṃ gatvā |",
    "XXjsphustu:1123": " diśānāṃ catuṣṭayaṃ dikcatuṣṭayamityarthaḥ |",
    "XXjsphustu:1124": " āśāśabdasya dikparyāyatvāt |",
    "XXjsphustu:1125": " tatraiveti |",
    "XXjsphustu:1126": " yasmāt pratyāgataḥ punarbhūyastatropaviṣṭaḥ |",
    "XXjsphustu:1127": " san kṣatasaṃvaro bhavati,",
    "XXjsphustu:1128": " ayatirbhavatītyarthaḥ |",
    "XXjsphustu:1129": " avakrītādiriti vistaraḥ |",
    "XXjsphustu:1130": " kaścidyatiḥ kenacitkrīto bhavati, bhṛtako vā sa",
    "XXjsphustu:1131": " ajñānāt smṛtisaṃpramoṣātkalpikasaṃjñayā vā paradravyaṃ gṛhṇan kṣatasaṃvaro bhavati |",
    "XXjsphustu:1132": " unmattavikṣiptacetasastu yatayaḥ parasvamādadānā api santonāpattibhājo bhavanti stainyacittābhāvāt",
    "XXjsphustu:1133": " tatra kālikamityārabhya yāvaddakṣiṇādeśanepyevamityebhirvākyaiḥ saṃvaratyāga uktaḥ |",
    "XXjsphustu:1134": " upakāryapakārimya ityārabhya yāvat tūṣṇīṃ datvetyādibhirvākyaiḥ duṣkṛtānyudāhṛtāni |",
    "XXjsphustu:1135": " śeṣaistu pāñcāṅganiyama iti |",
    "XXjsphustu:1136": " bhājanasthaṃ guru dravyaṃ cauryabuddhayā yatirnayan |",
    "XXjsphustu:1137": " yojanāni daśaikañca syānna vā śrīghanaḥ ||",
    "XXjsphustu:1138": " sphuṭārthāyāṃ śrīghanācārasaṃgrahaṭīkāyāṃ adattādānaviratiśikṣāpadaṃ dvitīyaṃ ||",
    "XXjsphustu:1139": " maithunaviratiśikṣāpadalakṣaṇaṃ labdhvāvakāśamadhikṛtyāha |",
    "XXjsphustu:1140": " nṛstrītyādi |",
    "XXjsphustu:1141": " nā ca strī ca paṇḍakaśceti nṛstrīpaṇḍakāsteṣāṃ yāni viṇmūtravaktrāṇi,",
    "XXjsphustu:1142": " teṣāṃ yat randhraṃ vivaraṃ chidraṃ, tasmin aṅgajātaṃ puruṣendriyaṃ",
    "XXjsphustu:1143": " tilamātramapi prakṣipya yaḥ śrāmaṇeraḥ svādaṃ nigamayet sa kṣatasaṃvarā bhavati, ayatibhavatītyarthaḥ",
    "XXjsphustu:1144": " manuṣyagativyatirikteṣvapi strīpuruṣapaṇḍakeṣu maithunamadhyācarataḥ saṃvaratyāgo bhavatīti darśayannāha |",
    "XXjsphustu:1145": " mānuṣāmānuṣāste tviti vistaraḥ |",
    "XXjsphustu:1146": " atra kārikāpāṭhe vivādaḥ |",
    "XXjsphustu:1147": " tatraike mānuṣāmānuṣāste tu tiryañca[śca]",
    "XXjsphustu:1148": " narādaya iti pāṭha matvaivaṃ vyācakṣate |",
    "XXjsphustu:1149": " āha |",
    "XXjsphustu:1150": " narādaya ityādiśabdena strīpaṇḍakayorgrahaṇaṃ |",
    "XXjsphustu:1151": " tena narādaya iti |",
    "XXjsphustu:1152": " nṛstrīpaṇḍakā ityarthaḥ |",
    "XXjsphustu:1153": " manuṣyagatiparyāpannāḥ, amanuṣyagatiparyāpannāstiryaggatiparyāpannāśca nṛstrīpaṇḍakā jāgranto mṛtāḥ suptāśca maithunāśrayā avagantavyā iti |",
    "XXjsphustu:1154": " apare punarmānuṣā[mānuṣā]ste tu tiryañcaścāmarādaya iti pāṭhaṃ matvaivaṃ bruva[te] |",
    "XXjsphustu:1155": " mānuṣāmānuṣāste tviti |",
    "XXjsphustu:1156": " tacchabdenānantaraprayuktā nṛstrīpaṇḍakāḥ parigṛhyante tacchabdasyānantarābhidhāyitvāt |",
    "XXjsphustu:1157": " tu śabda evakārārthe |",
    "XXjsphustu:1158": " ta eva nṛstrīpaṇḍakā manuṣyagatiparigṛhītāḥ amanuṣyagatiparigṛhītāḥ tiryaggatiparigṛhītāśca pratyekaṃ jāgranto mṛtāḥ suptāśca maithunāśrayā jñeyāḥ |",
    "XXjsphustu:1159": " amarādaya ityamarā devāḥ ādiśabdenānyāmapi gati grāhayati |",
    "XXjsphustu:1160": " ato devāsuranarakapretagatisaṃgṛhīteṣvapi strīpuruṣapaṇḍakeṣu maithunamadhyācarataḥ saṃvaratyāgo bhavati |",
    "XXjsphustu:1161": " eta eva tu yujyate |",
    "XXjsphustu:1162": " anyathā hi narādaya ityanena nṛstrītareṣāṃ grahaṇe siddhe tviti tacchabdagrahaṇamatiricyate",
    "XXjsphustu:1163": " (SŚ 45) atha mataṃ- tacchabdena ta eva",
    "XXjsphustu:1164": " mānuṣāmānuṣāḥ saṃbadhyanta ityasaṃbaddhametat |",
    "XXjsphustu:1165": " na hi pratyakṣāpātteṣu śabdeṣu tacchabdaḥ prayujyata sūribhiranavasthāprasaṅgāt |",
    "XXjsphustu:1166": " na cāpi tacchabdena viṇmūtravaktrarandhrasya saṃbandha iti pāryate vaktuṃ,",
    "XXjsphustu:1167": " randhraśabdasya napuṃsakaliṅgatvāt ekavacananirdeśāt, iha ca te tviti puṃliṅgena bahuvacanena nirdeśāt |",
    "XXjsphustu:1168": " atha mataṃ- viṇmatravaktrarandhraviśeṣā iti vyākhyāsyāma iti |",
    "XXjsphustu:1169": " yathā hi viṇmūtravaktrarandhraviśeṣāḥ strīpuruṣapaṇḍakāḥ manuṣyāmanuṣyatiryagga[ti]parigṛhītā maithunāśrayā jñeyā ityapūrvāyaṃ kriyākāra[ka]saṃbandhaḥ narādīnāmiti saṃbandhaṣaṣṭhayabhāvāt anyasyāśca gateḥ parigrahaṇāt |",
    "XXjsphustu:1170": " tasmādamarādaya ityeva pāṭhaḥ |",
    "XXjsphustu:1171": " evaṃ vicārite kecidatra bruvata narādaya ityapi pāṭhe ādiśabdena strīpaṇḍakayoranya[syā]śca gateḥ parigraho bhaviṣyati |",
    "XXjsphustu:1172": " ko 'tra",
    "XXjsphustu:1173": " virodha iti ||",
    "XXjsphustu:1174": " atra na sarvā tiryagyonirabhipretā sūkṣmaudārikatvena maithunākṣamatvāt |",
    "XXjsphustu:1175": " kintu viśiṣṭaiveti darśayannāha |",
    "XXjsphustu:1176": " hastinīmāditaḥ kṛtveti vistaraḥ |",
    "XXjsphustu:1177": " hastinījāteḥ prabhṛti yāvat kukkuṭā jātiḥ |",
    "XXjsphustu:1178": " atrāntarāle yānyonyāpekṣayākṣudrikā maṃhato jātiḥ tāṃ tāṃ gacchan tasyāṃ tasyā jātau maithunamācaran vratāccyavate, aśrāmaṇerā bhavatītyarthaḥ |",
    "XXjsphustu:1179": " ata evādinirdeśāt hastinījāteyānyā mahattarā jātiḥ, kukkuṭājāteśca yānyā (SŚ",
    "XXjsphustu:1180": " 46) svalpatarā tasyāṃ vipratipadyamānasya na saṃvaratyāgaḥ, kintu duṣkṛtaṃ syāditi ||",
    "XXjsphustu:1181": " yatirna kevalaṃ maithunamadhyācaritaṃ na kṣamate strīdarśanādyapi na kṣamata iti pratipāda[ya]nnāha",
    "XXjsphustu:1182": " raktaḥ sanniti vistaraḥ |",
    "XXjsphustu:1183": " yatiḥ saṃraktaḥ san striyaṃ na paśyet, na ca tasyāḥ śabdamākarṇayet |",
    "XXjsphustu:1184": " nirvastraśca san nirvastrāṃ striyaṃ nopeyāt, na gacchet, na ca puruṣendriyaṃ nirbhujet |",
    "XXjsphustu:1185": " etasyātra vidhikaraṇātsarvatra duṣkṛtaṃ bhavati ||",
    "XXjsphustu:1186": " kiṃ punaḥ pāṭitāyāmapi maithunamadhyācarataḥ saṃvaratyāgo bhavati?",
    "XXjsphustu:1187": " bhavatītyāha bhittidvayetyādi |",
    "XXjsphustu:1188": " strīndriyādhiṣṭhānasaṃjñitāṃ koṭarikāṃ vātātapādinā śuṣkāṃ śastreṇavā pṛthak pṛthak kṛtāṃ tattailādibhiḥ klinnāṃ saṃyojyaikīkṛtya yaḥ śrāmaṇero vipratipadyate sa nāśayitavyaḥ |",
    "XXjsphustu:1189": " saṃgrahe sati |",
    "XXjsphustu:1190": " yadi sā koṭarikā sagrahamupayāti, tadā doṣo 'nyadā neti ||",
    "XXjsphustu:1191": " adha ūrdhvamityādi |",
    "XXjsphustu:1192": " kācitstrī trikhaṇḍīkṛtā bhavati |",
    "XXjsphustu:1193": " tasyā adhaḥ khaṇḍe upari khaṇḍe ca vinīlādhmātikāñcavratī na vrajet |",
    "XXjsphustu:1194": " yā cāsthisaṅkalā pūyarudhirādibhiramyaktā tāmapi na yāyāt |",
    "XXjsphustu:1195": " sitāsthisaṅkaleti vistaraḥ |",
    "XXjsphustu:1196": " sitā śuklā yā asthisaṅkalā, śailamayī yā śilāyāṃ nidhātā dārumayī yā",
    "XXjsphustu:1197": " kāṣṭhamayī, pustamayī yā lepakṛtā |",
    "XXjsphustu:1198": " tāṃ sitāsthisaṅkalāṃ yāvatpustamayīṃ striyaṃ na gacchet |",
    "XXjsphustu:1199": " mithunaṃ strīpuruṣayoryugmaṃ, tatra utpadyate yaḥ",
    "XXjsphustu:1200": " sukhaviśeṣaḥ tanmaithunaṃ |",
    "XXjsphustu:1201": " tasmātsadā sarvakālaṃ yo virata iti yativiśeṣaṇaṃ ||",
    "XXjsphustu:1202": " dhyānetyādi |",
    "XXjsphustu:1203": " gataḥ prāptaḥ |",
    "XXjsphustu:1204": " dhyānamiddhagatastaṃ dhyānasamāpannaṃ nidrayābhibhūtaṃ ca vibuddhamapi śayitaṃ surāpānādinā mattaṃ mahābhūtavaiṣamyādinā vā vikṣiptacittaṃ rukṣayā vā vedanayā tunnaṃ vyathitaṃ yati yā kācitstrī balādgṛhītvā yateraṅgajātaṃ ātmīye 'ṅgajāte",
    "XXjsphustu:1205": " prakṣipet |",
    "XXjsphustu:1206": " tasmin balato 'bhiniṣīdati mātṛgrāme kimityāha |",
    "XXjsphustu:1207": " ādimadhyetyādi |",
    "XXjsphustu:1208": " ādāvaṃgajātapraveśakāle, madhye paryavasāne ca ya āsvāda nigamayet |",
    "XXjsphustu:1209": " yatiḥ kīdṛkṣaḥ? tato dhyānāvyutyitaḥ |",
    "XXjsphustu:1210": " sa vihārād ghaṭṭayitavyaḥ |",
    "XXjsphustu:1211": " āsvādanābhāve tu neti |",
    "XXjsphustu:1212": " etaccādhimātramadhyamṛdurāgiṇaṃ pudgalamadhikṛtyoktamityavaseyaṃ |",
    "XXjsphustu:1213": " yaduktamādimadhyāvasāneṣa svādayediti tatra keyamāsvādanā nāmetyāha |",
    "XXjsphustu:1214": " nānetyādi |",
    "XXjsphustu:1215": " nānā prakārāṇāṃ vyañjanānāṃ rasānāṃ nānāvidhena yadupetaṃ samanvitaṃ śāliḥbhaktaṃ tasya paribhogaḥ tadvadāsvādanā draṣṭavyā |",
    "XXjsphustu:1216": " yathā śauṇḍasya mattavālakasya tailava[t] svacchasyānnāsavasya surāyāḥ pānāsvādastadvat maithunāsvādo 'vaseyaḥ |",
    "XXjsphustu:1217": " anye anyathā vyācakṣate śuṇḍiṣu bhavaḥ śauṇḍaḥ |",
    "XXjsphustu:1218": " kaḥ punarasau? annāsavaḥ |",
    "XXjsphustu:1219": " kīdṛśaḥ? tailācchaḥ |",
    "XXjsphustu:1220": " tailava[t] svaccho yaḥ śoṇḍo 'nnāsavaḥ, tasya pānamabhyavaharaṇaṃ |",
    "XXjsphustu:1221": " tadvat",
    "XXjsphustu:1222": " kiṃ? āsvādanā jñeyeti |",
    "XXjsphustu:1223": " anāsvādaḥ punaḥ kīdṛśa ityāha |",
    "XXjsphustu:1224": " anāsvādā yuvagrīvetyādi |",
    "XXjsphustu:1225": " yathā yūnastaruṇasya grīvāyāṃ mṛtakukkurabandhaḥ |",
    "XXjsphustu:1226": " yathā ca sukumārasya puṃsaḥ (SŚ 48) pradīptalohasparśastadvadanāsvādo vijñeyaḥ |",
    "XXjsphustu:1227": " dhyāyantyaneneti dhyānaṃ, prajñānaṃtītyarthaḥ |",
    "XXjsphustu:1228": " taccāṅgabhedāccaturvidhaṃ bhavati |",
    "XXjsphustu:1229": " prathamadvitīyatṛtīyacaturthadhyānabhedena |",
    "XXjsphustu:1230": " siddhaṃ",
    "XXjsphustu:1231": " kāyasaṃdhāraṇāsamarthaścittābhisaṃkṣepo, nidreti yo 'rthaḥ |",
    "XXjsphustu:1232": " te dhyānamiddhe iti |",
    "XXjsphustu:1233": " avakrītetyādi |",
    "XXjsphustu:1234": " asyārthaḥ pūrvaśikṣāpadānusāreṇāvaseyaḥ ||",
    "XXjsphustu:1235": " rāgāmanuṣyetyādi |",
    "XXjsphustu:1236": " rañjanaṃ rāgaḥ, rañjayate vāneneti cittamiti rāgaḥ |",
    "XXjsphustu:1237": " tena rāgādinā praguṇībhūtaṃ yadaṃgajātaṃ tacchukranirmokṣārthaṃ na kadācidapi spṛśet |",
    "XXjsphustu:1238": " kairna spṛśedityāha |",
    "XXjsphustu:1239": " pṛthivyādidhātubhiḥ |",
    "XXjsphustu:1240": " tiryaksaṃyogetyādi |",
    "XXjsphustu:1241": " tiryakmaithunādhyācāradarśanāt prāmādikaḥ strīpuruṣa",
    "XXjsphustu:1242": " darśanācca, tīvrarāgāditayā yadi śukrasya muktirbhavet tadā yatirmānasaṃ",
    "XXjsphustu:1243": " vigarhedvirūpakaṃ mayā kṛtaṃ na punarevaṃ kariṣyāmīti |",
    "XXjsphustu:1244": " majjetyādi |",
    "XXjsphustu:1245": " majjājātaṃ majjajaṃ śukraṃ, tasya kṣaraṇamapagamaḥ |",
    "XXjsphustu:1246": " yasya yateḥ svapne śukravinirmuktirbhavati, tasya doṣo na bhavati |",
    "XXjsphustu:1247": " kathaṃ punarbhavatītyāha |",
    "XXjsphustu:1248": " kāraṇamāha |",
    "XXjsphustu:1249": " svapnetyādi |",
    "XXjsphustu:1250": " pañcasvapnā vinaye uktāḥ |",
    "XXjsphustu:1251": " satyasvapno yathā bodhisattvena dṛṣṭaḥ, alīkasvapno yathā dṛṣṭaḥ tathā na bhavatya'līkaṃ mṛṣeti kṛtvā, acīrṇasvapno yatsatatakaraṇīyaṃ vastu",
    "XXjsphustu:1252": " dṛśyate, anantasvapno yaḥ sakalāṃrātriṃ dṛśyatena paricchidyate,",
    "XXjsphustu:1253": " svapnasvapno yaḥ svapna evānyaḥ svapno dṛśyate |",
    "XXjsphustu:1254": " tadukta bhavati- yasya yateḥ svapne śukranirmokṣo bhavati, tasya manāgapi doṣo na bhavatyalīkatvātsvapnasya",
    "XXjsphustu:1255": " anyathā hya'nāśvāsikaṃ brahmacaryaṃ syāt svapne 'pi maithunādhyācāreṇāpattiprasaṅgāt ||",
    "XXjsphustu:1256": " rāgetyādi |",
    "XXjsphustu:1257": " rāgeṇāviṣṭaṃ parigṛhītaṃ yaccittaṃ tena rāgāviṣṭena cetasā yatirnārīṃ striyaṃ śrīghano na spṛśet |",
    "XXjsphustu:1258": " puṃnapuṃsakamiti |",
    "XXjsphustu:1259": " puruṣaṃ paṇḍakaṃ cetyarthaḥ |",
    "XXjsphustu:1260": " śeṣaṃ sugamaṃ |",
    "XXjsphustu:1261": " stanakakṣetyādi |",
    "XXjsphustu:1262": " stanau kakṣe ca oṣṭhau ca nābhiśca ūrū ca pārśve ca kukṣiśca malabhramaśceti dvandvaḥ |",
    "XXjsphustu:1263": " atastān stanakakṣauṣṭhanābhyūrupārśvakukṣimalabhramān yatiḥ saṃraktaḥ san na",
    "XXjsphustu:1264": " nindet, na nindāṃ kuryāt |",
    "XXjsphustu:1265": " na ca saṃstuyānna ca praśaṃsedityarthaḥ,",
    "XXjsphustu:1266": " aśobhanau tava payodharau śobhanau vā yāvadaṅgajāta iti |",
    "XXjsphustu:1267": " katamāsāṃ tu tān stanakakṣādīnna ninde[di]tyāha |",
    "XXjsphustu:1268": " strīṇāmiti |",
    "XXjsphustu:1269": " malabhramaśabdenātra strīṇāmaṅgajātamucyate ||",
    "XXjsphustu:1270": " yadyadvadedityādi |",
    "XXjsphustu:1271": " yat yadvacanaṃ striyāḥ antike striyaṃ śrīghanaḥ maithunādhyācāraṃ kartukāmaḥ puruṣo bravroti yathā yatheti yena yena prakāreṇa [tat]tadvacanaṃ yatiḥ striyaṃ na vadet tathā tatheti tena tena prakāreṇetyarthaḥ ||",
    "XXjsphustu:1272": " agretyādi |",
    "XXjsphustu:1273": " yoṣicchabdena mātṛgrāmo vidhīyate |",
    "XXjsphustu:1274": " yā strī māṃ paricarenmama paricaryāṃ kuryāt |",
    "XXjsphustu:1275": " kutaḥ? rahaḥ, rahasītyarthaḥ |",
    "XXjsphustu:1276": " sā agrā bhavati,",
    "XXjsphustu:1277": " śreṣṭhā bhavati |",
    "XXjsphustu:1278": " vyādhihīneti vyādhirahitā |",
    "XXjsphustu:1279": " yaśasvinīti yaśaḥ samanvitā,",
    "XXjsphustu:1280": " kīrtiyuktā |",
    "XXjsphustu:1281": " lābhinī ca bhavati |",
    "XXjsphustu:1282": " keṣāmityāha |",
    "XXjsphustu:1283": " āyurādīnāṃ |",
    "XXjsphustu:1284": " ādiśabdena varṇabalasaukhyādīnāṃ grahaṇaṃ |",
    "XXjsphustu:1285": " ityādi na vaco brūyādityādi |",
    "XXjsphustu:1286": " agrā bhavati sā yoṣidityevamādikaṃ vācaṃ na vadet |",
    "XXjsphustu:1287": " ka ityāha |",
    "XXjsphustu:1288": " śrīghanaḥ |",
    "XXjsphustu:1289": " kīdṛkṣa ityāha |",
    "XXjsphustu:1290": " rāgāgnipluṣṭamānasaḥ |",
    "XXjsphustu:1291": " rāga evāgniḥ rāgāgnirdahanātmakatvāt, tena pluṣṭaṃ dagdhaṃ mānasaṃ ceto yasya sa evamucyate",
    "XXjsphustu:1292": " kasyāgrato na vade[di]tyāha |",
    "XXjsphustu:1293": " purastācchrīghanaḥ strīṇāmityādi |",
    "XXjsphustu:1294": " strīṇāmagnataḥ, puruṣasya paṇḍakasya cetyarthaḥ ||",
    "XXjsphustu:1295": " strīpuruṣayoḥ saṃyogārthaṃ dautyaṃ kartuṃ na labhyata iti darśayitumāha |",
    "XXjsphustu:1296": " vivāhāvāhayorityādi |",
    "XXjsphustu:1297": " tatra vivāho dārikāparigrahaḥ |",
    "XXjsphustu:1298": " anyena paribhuktasya mātṛgna masya saṃgrahaṇamāvāhaḥ vivāhaścāvāhaśca vivāhāvāhau |",
    "XXjsphustu:1299": " atastayorvivāhāvāhayoḥ |",
    "XXjsphustu:1300": " vivāhanimittaṃ saṃgrahanimittañca dautyakarma na kuryāt |",
    "XXjsphustu:1301": " ka ityāha |",
    "XXjsphustu:1302": " śrāmaṇerakaḥ |",
    "XXjsphustu:1303": " śrāmaṇera eva śrāmaṇerakaḥ |",
    "XXjsphustu:1304": " kecittu kutsāyāṃ kanaṃ vidadhati |",
    "XXjsphustu:1305": " kutsitaḥ śrāmaṇeraḥ śrāmaṇeraka iti |",
    "XXjsphustu:1306": " taiḥ kutsārtho darśanīyaḥ- kathaṃ kutsitosau yatiriti? dautyakarmakaraṇāditi",
    "XXjsphustu:1307": " cet, na pratiṣedho 'yaṃ vartate- na kuryāditi |",
    "XXjsphustu:1308": " yaśca na kurute, sa kathaṃ kutsāmāsādayati |",
    "XXjsphustu:1309": " tasmātsvārtha evāyaṃ kaneṣṭavyaḥ |",
    "XXjsphustu:1310": " na kevalaṃ vivāhāvāhanimittaṃ dautyaṃ na kuryāttatkṣaṇamaithunādhyācāranimittamapi na kurvātāpiśabdaḥ sūcayati |",
    "XXjsphustu:1311": " dāpayeyamityādi |",
    "XXjsphustu:1312": " tatra samutpannakarmaphalasatyaratnādisaṃpratyayaḥ śrāddhaḥ |",
    "XXjsphustu:1313": " tasmai śrāddhāyopāsakadārakāya imāṃ śrāddhāṃ upāsakadārikāṃ dāpayeyamiti |",
    "XXjsphustu:1314": " evamarthasaṃsyandanāsūtraṃ yatirbhāṣittuṃ na ghaṭate ||",
    "XXjsphustu:1315": " bījārthamityādi |",
    "XXjsphustu:1316": " garbhotpādanimittaṃ vratī gavādikaṃ na dadyāt |",
    "XXjsphustu:1317": " etānevāśvādīn bījārthaṃ parebhyaḥ kadācidapi na prārthayet ||",
    "XXjsphustu:1318": " tulyametāsvityādi |",
    "XXjsphustu:1319": " bahavaḥ striyo yasya taṃ bahustrīkaṃ puruṣaṃ yatiḥ naivaṃ vadet- kimiti ekayā striyā sārdhaṃ mā tvaṃ tiṣṭha, kintu paripāṭayā sarvāḥ striyo vaseti ||",
    "XXjsphustu:1320": " sphuṭārthāyāṃ śrīghanācārasaṃgrahaṭīkāyāṃ maithunaviratiśikṣāpadaṃ tṛtīyaṃ",
    "XXjsphustu:1321": " mṛṣāvādaviratiśikṣāpadamadhikṛtyāha |",
    "XXjsphustu:1322": " pratyekabuddhetyādi |",
    "XXjsphustu:1323": " tatrātmārthaṃmekaṃ prati buddha iti pratyekabuddhaḥ |",
    "XXjsphustu:1324": " samyagaviparītaṃ samantāt jñeyaṃ buddhā iti saṃbuddhāḥ |",
    "XXjsphustu:1325": " teṣāṃ śiṣyāstacchiṣyāḥ |",
    "XXjsphustu:1326": " tacchabdenātra saṃbuddhā eva parigṛhyante, na pratyekabuddhā tacchabdasyānantarābhidhāyitvāt",
    "XXjsphustu:1327": " pratyeka buddhāśca saṃbuddhāśca tacchiṣyāśceti vigrahaḥ |",
    "XXjsphustu:1328": " teṣāṃ yat jñānaṃ darśanañca tat mamāsti, mama saṃvidyata iti |",
    "XXjsphustu:1329": " asaṃvidyamānamapi santaṃ yaḥ śrāmaṇero mṛṣā vakti sa nāśanīyo 'śrāmaṇeratvena dhārayitavya ityarthaḥ |",
    "XXjsphustu:1330": " kiṃ punarabhimānādapi yo bravīti so 'pi nāśyaḥ? netyāha |",
    "XXjsphustu:1331": " anyatrābhimānataḥ |",
    "XXjsphustu:1332": " anyatraśabdo varjanārthe vartate |",
    "XXjsphustu:1333": " anyatra bhīṣmadroṇābhyāṃ sarve yodhāḥ parāṅmukhā iti anyatraśabdasya varjanārthe prayogadarśanāt",
    "XXjsphustu:1334": " aprāpte uttaraviśeṣādhigame prāpto mayeti manyamānasya yā cittasyonnatiḥ sobhimānaḥ |",
    "XXjsphustu:1335": " tasmādabhimānādyo jñānaṃ darśanañca pra[ti]jānīte tasya saṃvaratyāgo na",
    "XXjsphustu:1336": " bhavati prāptasaṃjñitvāt |",
    "XXjsphustu:1337": " yaduktaṃ jñānadarśanaṃ mamāstīti bruvan mithyā nāśya iti tatra katarajjñānaṃ katamacca darśanamiti na jñāyate |",
    "XXjsphustu:1338": " ato jñānadarśanaṃ tayorlakṣaṇamadhikṛtyāha |",
    "XXjsphustu:1339": " jñānaṃ satyābhisaṃbodhirityādi |",
    "XXjsphustu:1340": " satyāni catvāri duḥkhasamudayanirodhamārgākhyāni |",
    "XXjsphustu:1341": " tatra duḥkhasatyaṃ pañcopādānaskandhāḥ |",
    "XXjsphustu:1342": " samudayasatyaṃ paunarbhavikī tṛṣṇā |",
    "XXjsphustu:1343": " nirodhasatyaṃ yadasyāḥ paunarbhavikyāḥ tṛṣṇāyāḥ prahāṇaṃ |",
    "XXjsphustu:1344": " mārgasatyaṃ ayamevāryāṣṭāṅgo mārgaḥ tadyathā samyagdṛṣṭiḥ, samyaksaṃkalpaḥ, samyagvāk, samyakkarmāntaḥ,",
    "XXjsphustu:1345": " samyagājīvaḥ, samyagvyāyāmaḥ, samyaksmṛtiḥ, samyaksamādhiśca |",
    "XXjsphustu:1346": " tatra bodhanaṃ bodhiravagamaḥ avabodhaḥ parijñānaṃ bodhijñānārthatvāt |",
    "XXjsphustu:1347": " abhītyayamupasarga ābhimukhye (SŚ 53) vartate, samītya'viparītatve |",
    "XXjsphustu:1348": " tenāyaṃ vākyārtho jāyate- duḥkhādīnāmāryasatyānāṃ nirvāṇābhimukhā samyagaviparītā yā bodhistajjñānamucyate",
    "XXjsphustu:1349": " abhijñāḥ pañca darśanamiti |",
    "XXjsphustu:1350": " abhijñānamabhijñājñānamityarthaḥ |",
    "XXjsphustu:1351": " tatra pañcābhijñāḥ |",
    "XXjsphustu:1352": " divyaṃ cakṣuryenātidūrasūkṣmavyavahitāni rūpāṇi paśyati",
    "XXjsphustu:1353": " karatalāvasthitamivāmalakaṃ, divyaṃ śroto yena dūrāsannāḥ śabdā śrūyante",
    "XXjsphustu:1354": " devamanuṣyāṇāmantaśaḥ kuntapipīlikasyāpi, paracittajñānaṃ yena parakīyān",
    "XXjsphustu:1355": " cittacaittān jānāti- sarāgaṃ cittaṃ sarāgamityādi,",
    "XXjsphustu:1356": " pūrvanivāsānusmṛtikṣānaṃ yenātmanaḥ pareṣāṃ cābhinivṛttajātiparaṃparāḥ",
    "XXjsphustu:1357": " smarati- amutrāhaṃ evannāmā evaṃgotrāka ityādi, āstravakṣayajñānaṃ yenātmano jānāti- kṣīṇā me jātiruṣitaṃ brahmacaryaṃ yāvannāparamitthatvamiti |",
    "XXjsphustu:1358": " etāḥ paṃcābhijñā darśanabhityucyante ||",
    "XXjsphustu:1359": " upalakṣaṇārthame[ta]jjñānadarśanagrahaṇamiti pratipādayannāha |",
    "XXjsphustu:1360": " dharmānvayādiketyādi |",
    "XXjsphustu:1361": " dharmatattvālambanaṃ jñānaṃ dharmajñānaṃ yena kleśān prajahāti |",
    "XXjsphustu:1362": " yatparasantānānugamaṃ jñānaṃ pratyātmavedyamutpadyate yairanyaiḥ kleśaprahāṇaṃ kṛtaṃ, ye pi sāṃprataṃ kurvanti kariṣyanti vā",
    "XXjsphustu:1363": " tepīdṛśameva jñānamadhigatavantau'dhigacchanti",
    "XXjsphustu:1364": " adhigamiṣyantītyetadanvayajñānaṃ |",
    "XXjsphustu:1365": " ādiśabdena saṃvṛtajñānādīn grāhayati |",
    "XXjsphustu:1366": " dharmajñānānvayajñānaṃ sāṃvṛtaṃ pa[ra]cittavit |",
    "XXjsphustu:1367": " sādhyaṃ naimittikaṃ jñānaṃ praṇidhākhyañca saptamaṃ ||",
    "XXjsphustu:1368": " iti saptānāṃ jñānānāṃ ślokaḥ |",
    "XXjsphustu:1369": " dharmajñānādīnāmaṅgīkaraṇe anyaṃ pūrvokto na yogya iti saṃvaratyāgo bhavatīti ||",
    "XXjsphustu:1370": " āryamlecchetyādi |",
    "XXjsphustu:1371": " āryaśabdenātrāryadeśajāḥ puruṣāḥ parigṛhyante na prahīṇakleśāḥ mlecchaśabdena ca śavarādayaḥ",
    "XXjsphustu:1372": " teṣāṃ yadvacanaṃ tena lekhena deśāntarasthasya lipyā saṃmukhameva likhitvā |",
    "XXjsphustu:1373": " hastamudrayeti aṅgulīvinyāsena |",
    "XXjsphustu:1374": " hastyavikāreṇetyabhinayena yaḥ śrāmaṇero jñānadarśanādikaṃ pratijānīte, tadapi [jñāna]darśanādikaṃ mṛṣeti boddhavyaṃ |",
    "XXjsphustu:1375": " lekhādiṣvaparān bodhayataḥ saṃvaratyāgo na bhavati vākpravyāhārābhāvāt ||",
    "XXjsphustu:1376": " vṛkṣamūletyādi || ahamekākyadvitīyo vṛkṣamūle viharāmi śūnye ca mandire",
    "XXjsphustu:1377": " gṛhe ahaṃ rame, mama ca yaccittaṃ tadekāgraṃ samāhitamityevamādi atīndriyaṃ vastu yatinā na vācyaṃ ||",
    "XXjsphustu:1378": " atiprasaṅganivṛttyarthamāha || buddhādīnāmiti |",
    "XXjsphustu:1379": " varṇoguṇaḥ, sa bahudhā tathā gatasya loke khyāpayitavyaḥ svaparārthasaṃpādakatvāt |",
    "XXjsphustu:1380": " ityapi sa bhagavān daśabhirbalaiḥ samanvāgataścaturbhiḥ vaiśāradyaiḥ tribhiḥ smṛtyupasthānaiḥ mahākaruṇayā ceti |",
    "XXjsphustu:1381": " ādigrahaṇena dharmasaṃghayorapi |",
    "XXjsphustu:1382": " ātmanastu guṇaḥ kenacidapi prakāreṇa na vaktavyaḥ |",
    "XXjsphustu:1383": " kathañcaneti kathañcidityarthaḥ |",
    "XXjsphustu:1384": " pṛṣṭastu san yatiḥ parakīyaṃ guṇaṃ saṃvidyamānaṃ vadettatrāpi tasya guṇavataḥ pudgalasya saṃmukhaṃ na vadet ||",
    "XXjsphustu:1385": " yadāha brūyāttatsaṃmukhaṃ na tu [iti]",
    "XXjsphustu:1386": " vistareṇānadhigatasvabhāvamṛṣāvādalakṣaṇaṃ pratipādayitumanā cāryānāryavyavahārānupanyasati",
    "XXjsphustu:1387": " dṛṣṭamityādinā |",
    "XXjsphustu:1388": " tatra dṛṣṭaṃ yaccakṣurvijñānenānubhūtaṃ śrutaṃ yacchotravijñātaṃ, mataṃ yadghrāṇajihvākāya vijñānaiḥ vijñātaṃ yanmanovijñānenetyeke |",
    "XXjsphustu:1389": " apare",
    "XXjsphustu:1390": " punarāhuḥ- dṛṣṭaṃ yat pañcabhirindriyaiḥ paricchinnaṃ, śrutaṃ yatparata āgamitaṃ, mataṃ yatsvayamupapattito 'vadhāritaṃ, vijñātaṃ yanmanasā pratyātmavedyenākāreṇa paricchannaṃ tasmin dṛṣṭe dṛṣṭamiti vadet yāvadvijñātaṃmiti |",
    "XXjsphustu:1391": " vaiparītyena gadanmithyābhidhāyaka iti |",
    "XXjsphustu:1392": " viparītasya bhāvo vaiparītyaṃ tena anāryavyavahāreṇetyarthaḥ |",
    "XXjsphustu:1393": " anāryavyavahārāśca punaradṛṣṭe dṛṣṭavādikādayaḥ |",
    "XXjsphustu:1394": " gadanniti vadan |",
    "XXjsphustu:1395": " mithyābhidhāyaka iti mṛṣāvādī syādityartha ||",
    "XXjsphustu:1396": " katibhiḥ punaraṅgaiḥ mṛṣāvādī syādityāha |",
    "XXjsphustu:1397": " vastu cetyādi ślokaḥ |",
    "XXjsphustu:1398": " vastu ca bhavati, alīkasaṃjñī ca bhavati, vinihitaṃ cittaṃ bhavati, mṛṣāvādasaṃjño",
    "XXjsphustu:1399": " bhavati, vācaṃ ca bhāṣate |",
    "XXjsphustu:1400": " etāni pañcāṅgāni yasya santi sa pañcāṅgaḥ |",
    "XXjsphustu:1401": " kaḥ punarasāvityāha |",
    "XXjsphustu:1402": " anṛtavādikaḥ |",
    "XXjsphustu:1403": " anṛtaḥ vādaḥ yasyāstīti [sa]",
    "XXjsphustu:1404": " anṛtavādikaḥ mṛṣāvādīti yorthaḥ |",
    "XXjsphustu:1405": " tatra vastu ca bhavatīti- yathā paricchinnaṃ tathā tadastītyarthato na tu dravyatostīti, anyathā hyasaṃvidyamānaṃ vastva'stoti jñātvā nāstīti bruvato 'nāpattiḥ syāt |",
    "XXjsphustu:1406": " alīkasaṃjñī ca bhavatīti- yathā paricchinnādanyathā kathayāmītyeva saṃjñā ityarthaḥ |",
    "XXjsphustu:1407": " cittaṃ vinihitaṃ bhavatīti yathā paricchinnajñeyaviparītadyotinīvāksamutthāpakaṃ (SŚ 56) cittaṃ bhavatītyarthaḥ |",
    "XXjsphustu:1408": " evamapi mṛṣāvādasaṃjñī ca bhavatīti atraivāntargatatvāt kasmāta pṛthagucyate |",
    "XXjsphustu:1409": " naitadasti |",
    "XXjsphustu:1410": " mṛṣāvādasajñitvena paravañcanābhiprāya ucyate |",
    "XXjsphustu:1411": " tasminstu satīda yathārtha paricchinnajñeyaviparītārthadyātinyā vācaḥ samutthāpakaṃ cittaṃ pṛthageva kāraṇatvenocyata iti naitasminnantarbhāvaḥ |",
    "XXjsphustu:1412": " tathā ca vinaye vinidhāya saṃjñāṃ vinidhāya citaṃ vācaṃ bhāṣata iti mṛṣāvādasaṃjñī ca bhavatīti paravañcanābhiprāya ityarthaḥ |",
    "XXjsphustu:1413": " vitathasaṃjñino 'nyaḥ ko viśeṣa iti cet vitathasaṃjñī hayanyathārthaṃ pratipādayati na tu paraṃ vañcayati |",
    "XXjsphustu:1414": " tathā ca mṛṣāvāda iṣyate yathā śnigdhaste mukhavarṇa ityādinā |",
    "XXjsphustu:1415": " naitaduktaṃ bhavati |",
    "XXjsphustu:1416": " yo vitathasaṃjñī sa nāvaśyaṃ mṛṣāvādasaṃjñī, yastu mṛṣāvādasaṃjñī so 'vaśyaṃ",
    "XXjsphustu:1417": " vitathasaṃjñīti yena dvābhyāmevāṅgābhyāṃ mṛṣāvāda iṣyata iti |",
    "XXjsphustu:1418": " vadedvācamiti |",
    "XXjsphustu:1419": " vākpravyāhāraṃ karotītyarthaḥ |",
    "XXjsphustu:1420": " etaduktaṃ bhavati |",
    "XXjsphustu:1421": " caturaṅgavanti yāni vacāṃsi tāni mṛṣāvādavyapadeśabhāñji bhavantīti |",
    "XXjsphustu:1422": " na kevalaṃ pañcabhiraṅgaiḥ saṃprajānamṛṣāvādo bhavati, kintu hyekenāpīti darśayannāha |",
    "XXjsphustu:1423": " catustrītyādi |",
    "XXjsphustu:1424": " pūrvamuktāni yānyaṅgāni te[bhyaḥ] varjitāni yānyaṅgāni taiḥ samanvāgato yo yatirmṛṣā vakti, so 'nyairyatibhirmṛṣāvādī",
    "XXjsphustu:1425": " jñeyaḥ |",
    "XXjsphustu:1426": " tatra caturbhiraṅgaiḥ mṛṣāvādī bhavati |",
    "XXjsphustu:1427": " alīkasaṃjñī cetyādi |",
    "XXjsphustu:1428": " alīkasajñitvena vastunaḥ parigrahānna pṛthaṅnirdeśaḥ |",
    "XXjsphustu:1429": " tribhiraṅgairvinihitaṃ cetyādi |",
    "XXjsphustu:1430": " alīkasaṃjñāyā vinihitacitta evāntarbhāvāt",
    "XXjsphustu:1431": " | dvābhyāmevāṅgābhyāṃ mṛṣāvādasaṃjñī cetyādi |",
    "XXjsphustu:1432": " vinihitasya mṛṣāvāda evāntarbhāvāt |",
    "XXjsphustu:1433": " ekenāṅgena saṃprajānamṛṣāvādo bhavati, yadā vinidhāya cittaṃ vācaṃ bhāṣate |",
    "XXjsphustu:1434": " atrāpi pūrvakāṇāmaṅgānāṃ na pṛthaṅnirdeśaḥ sāmarthyalabdhatvāt |",
    "XXjsphustu:1435": " (SŚ 57) anyathā hi saṃkhyānupūrvī",
    "XXjsphustu:1436": " vidhānārthamekenāṅgena mṛṣāvādī bhavati, yāvat pañcabhirityuktaṃ syāt ||",
    "XXjsphustu:1437": " abhūtenetyādi |",
    "XXjsphustu:1438": " yatiḥ saṃmukhaṃ yati na codayet |",
    "XXjsphustu:1439": " kīdṛśo yatirityāha |",
    "XXjsphustu:1440": " dhvaṃsanacyāvanākūtaḥ |",
    "XXjsphustu:1441": " ākūto 'bhiprāyaḥ |",
    "XXjsphustu:1442": " tena dhvaṃsanābhiprāyaścodanābhiprāyaḥ yatiryati na cādayedityarthaḥ |",
    "XXjsphustu:1443": " doṣairabhyākhyānadānaṃ dhvaṃsanaṃ |",
    "XXjsphustu:1444": " brahmacaryāvasthitasyāvapravrājanaṃ cyāvanaṃ |",
    "XXjsphustu:1445": " kena na codayedityāha |",
    "XXjsphustu:1446": " prāṇātipātādattādānamṛṣāvādādinā |",
    "XXjsphustu:1447": " abhūtenetyādi |",
    "XXjsphustu:1448": " abhūtenetyasyāvidyamānena |",
    "XXjsphustu:1449": " anidāneneti niṣkāraṇenetyarthaḥ anidānaśabdasyākāraṇaparyāyatvāt |",
    "XXjsphustu:1450": " kṣudretyādi |",
    "XXjsphustu:1451": " kṣudrā laghīyasī sā āpattiḥ duṣkṛtasaṃjñitā saiva nimitta kāraṇaṃ codanāyāḥ tena kṣudrāpattinimittena",
    "XXjsphustu:1452": " athavā leśamātreṇa duṣkṛtamātreṇa abhiprāyeṇa |",
    "XXjsphustu:1453": " tenaiveti pūrvoktena dhvaṃsanacyāvanābhiprāyeṇetyarthaḥ |",
    "XXjsphustu:1454": " pratyakṣaṃ śrāmaṇero parānna kṣipet, nāsvācakṣīteti yāvat |",
    "XXjsphustu:1455": " jātiliṅgetyādi",
    "XXjsphustu:1456": " | jātiranvayaḥ kulamityeko 'rthaḥ |",
    "XXjsphustu:1457": " liṅgaṃ dehacihnaṃ |",
    "XXjsphustu:1458": " kriyā karma jīvikopāyo vṛttirityanarthāntaraṃ |",
    "XXjsphustu:1459": " vādaśabdaḥ pratyekamabhisaṃbadhyate |",
    "XXjsphustu:1460": " jātivādaśca liṅgavādaścetyādi dvandvaḥ |",
    "XXjsphustu:1461": " taiḥ pratyekaṃ hīnamadhyotkṛṣṭaiḥ vratī prāṇān pudgalān jihmakaraṇārthaṃ niṣpratibhānakaraṇārthaṃ na jātu kadāciccodayet |",
    "XXjsphustu:1462": " upakleśetyādi |",
    "XXjsphustu:1463": " tatra upakleśo jaḍimatvādi |",
    "XXjsphustu:1464": " gado vyādhiḥ |",
    "XXjsphustu:1465": " ākrośo duścaritairgarhaṇaṃ |",
    "XXjsphustu:1466": " āpattiḥ kāyavāṅmanobhirbhagavadājñāvyatikramaḥ |",
    "XXjsphustu:1467": " upakleśādinā vratī vratinamāśayenābhiprāyeṇa puroktena jihmaniṣpratibhānakaraṇābhiprāyeṇa brūyānnaiva kadācaneti, kadācidapi na vadedityarthaḥ |",
    "XXjsphustu:1468": " atra ca hīnamadhyotkṛṣṭabhedo (SŚ 58) nāsti hīnatvādevopakleśādeḥ |",
    "XXjsphustu:1469": " anena ca ślokadvayena codyasya pudgalasya caturvidhānyūnatoktā- jātivādena",
    "XXjsphustu:1470": " kulanyūnatā, liṅgavādena dehanyūnatā, kriyāvādena vṛttinyūnatā,",
    "XXjsphustu:1471": " āpattyākrośasaṃkleśairguṇanyūnatābhihitā |",
    "XXjsphustu:1472": " āpattyākrośasaṃkleśairākhyātā guṇahīnatā |",
    "XXjsphustu:1473": " jātiliṅgakriyāvādaiḥ kuladehasvajīvikāḥ ||",
    "XXjsphustu:1474": " iti saṃgrahaślokaḥ ||",
    "XXjsphustu:1475": " yaterapratirūpatvātprakṛtisāvadyatvācca paiśunyamācarituṃ na labhyata iti darśayannāha |",
    "XXjsphustu:1476": " bhedaṃ yāsyatītyādi |",
    "XXjsphustu:1477": " ayaṃ pudgalo anena pudgalena saha bhetsyati, mayā saha saṃvāsyatīti evaṃ matvā yatirjātyādivādena paiśunyaṃ na samācaret |",
    "XXjsphustu:1478": " tatra kārikātrayeṇa saṃvaratyāga uktaḥ śeṣaistu ślokaiḥ pañcāṅgāni,",
    "XXjsphustu:1479": " yasmādaduṣkṛtāni codāhṛtāni |",
    "XXjsphustu:1480": " dhyānādiprāptamasatī śrāvayaṃ vijñapudgalān |",
    "XXjsphustu:1481": " athavājñānavijñapteḥ kathaṃ nojjhati saṃvaraḥ ||",
    "XXjsphustu:1482": " iti prahelikā ||",
    "XXjsphustu:1483": " sphuṭārthāyāṃ śrīghanācārasaṃgrahaṭīkāyāṃ mṛṣāvādaviratiśikṣāpadaṃ caturthaṃ ||",
    "XXjsphustu:1484": " avasaraprāptaṃ surāmaireyamadyapānaviratiśikṣāpadamadhikṛtyāha |",
    "XXjsphustu:1485": " madyamityādi |",
    "XXjsphustu:1486": " yasmāt surāmaireyamadyapānaṃ pramādasya kuśaladharmānavahitatāyā āspadaṃ pratiṣṭhā, tasmātkāraṇādyatibhistatsurāmaireyamadyaṃ parasmai na deyaṃ na cātmanā pātavyaṃ |",
    "XXjsphustu:1487": " kiṃ vadityajñasaṃdigdhaviparyastānāmajñānasandehaviparyāsāpanayanārthaṃ dṛṣṭāntamāha |",
    "XXjsphustu:1488": " śvamūtravaditi |",
    "XXjsphustu:1489": " yathā śuno mūtraṃ parasmai na dīyate na cātmanā pīyate, tadvachrāmaṇereṇa surāmaireyamadyaṃ parasmai na deyaṃ, na cātmanāpi peya |",
    "XXjsphustu:1490": " svamūtravadityapi pāṭhaḥ |",
    "XXjsphustu:1491": " tatraitad vyākhyānaṃ-",
    "XXjsphustu:1492": " ātmīyaprasrāvavaditi |",
    "XXjsphustu:1493": " tatra suretyāsava ucyate |",
    "XXjsphustu:1494": " annenānnavikāreṇa ca yā saṃcīyate, sā ca trividhāvagantavyā |",
    "XXjsphustu:1495": " kathaṃ kṛtvetyāha |",
    "XXjsphustu:1496": " valkalaiḥ saguḍairityādi |",
    "XXjsphustu:1497": " kācitsurā guḍasahitaiḥ valkalaiḥ saṃcīyate, aparā madhūnaiva kevalena |",
    "XXjsphustu:1498": " piṣṭo 'pūpaḥ, kiṇvaṃ surābījaṃ, jalaṃ toyaṃ |",
    "XXjsphustu:1499": " ebhirapi kācitsurā saṃcīyata ityetāḥ surā jñātavyāḥ ||",
    "XXjsphustu:1500": " maireyamityādi |",
    "XXjsphustu:1501": " dhātrī āmalakīphalaṃ, ambu pānīyaṃ, dhātakī lokapratītyaiva kusumajātiḥ |",
    "XXjsphustu:1502": " guḍena dhātryā ambunā dhātakyā ca yatsaṃskṛtaṃ niṣpāditaṃ rasāntaraṃ tanmaireyamucyate |",
    "XXjsphustu:1503": " surāmaireyamadyaṃ tadyasmānmadanīyamataḥ kuśāgreṇāpi pātuṃ yatīnāṃ śrāmaṇerāṇāṃ na",
    "XXjsphustu:1504": " prakalpate, na labhyate |",
    "XXjsphustu:1505": " na kevalaṃ jalādivattatpātuṃ na kalpate,",
    "XXjsphustu:1506": " kuśāgreṇāpītyapiśabdenāha ||",
    "XXjsphustu:1507": " surāmaireyavyatiriktamanyadapi madanīyaṃ vastu paribhoktuṃ na labhyata iti darśayannāha |",
    "XXjsphustu:1508": " kodravānnamityādi |",
    "XXjsphustu:1509": " kodravabhaktaṃ yatirnaṃ bhuñjīta, na ca tasya kodravasya (SŚ 60) palāle svapet |",
    "XXjsphustu:1510": " madayedityādi |",
    "XXjsphustu:1511": " yaccānyatsurāmaireyavyatiriktaṃ madyavarṇagandharasaṃ pītaṃ sanmadayenmadaṃ janayet, tadapi na pātavyaṃ |",
    "XXjsphustu:1512": " pibato duṣkṛtaṃ bhavati |",
    "XXjsphustu:1513": " ata eva madanīyaṃ pūgaphalādi jñātvā na bhakṣaṇīyaṃ ||",
    "XXjsphustu:1514": " surāmaireyamadyaṃ vai pibeddadyācca cellakaḥ |",
    "XXjsphustu:1515": " kodravānnaṃ ca bhuñjīta na ca syāt duṣkṛtaṃ kathaṃ ||",
    "XXjsphustu:1516": " iti prahelikā ||",
    "XXjsphustu:1517": " sphuṭārthāyāṃ śrīghanācārasaṃgrahaṭīkāyāṃ surāmaireyamadyapānaviratiśikṣāpadaṃ nāma pañcamaṃ samāptaṃ ||",
    "XXjsphustu:1518": " uktaṃ surāmaireyamadyapānaviratiśikṣāpadalakṣaṇaṃ |",
    "XXjsphustu:1519": " idānīmuccaśayanamahāśayanaviratiśikṣāpadalakṣaṇaṃ labdhvāvakāśamityāha |",
    "XXjsphustu:1520": " śayane yatirāsīta [i]tyādi |",
    "XXjsphustu:1521": " tatra jitakleśatvādbhagavān jinaḥ |",
    "XXjsphustu:1522": " tasyāṣṭau yānyaṅgulāni tatpramāṇaṃ pādakamasyeti jināṣṭāṅgulapādakaṃ śayanāsanaṃ |",
    "XXjsphustu:1523": " etacca jināṣṭāṅgulapramāṇaṃ sāmānyapuruṣāṣṭāṅgulapramāṇena triguṇaṃ bhavati |",
    "XXjsphustu:1524": " ataścaturviśatyaṅgulyo bhavanti |",
    "XXjsphustu:1525": " tena hastapramāṇamityākhyātaṃ bhavatīti |",
    "XXjsphustu:1526": " yacchayanāsanaṃ pramāṇapuruṣahastapramāṇapādakaṃ tasmin mañce pīṭhe vā yatiḥ śrāmaṇeraḥ āsīta [u]paviśedityarthaḥ |",
    "XXjsphustu:1527": " kiṃ saha śalyena?",
    "XXjsphustu:1528": " netyāha |",
    "XXjsphustu:1529": " kiṃ tarhi vinā śalye[na], śalyaṃ hitvetyarthaḥ |",
    "XXjsphustu:1530": " ataḥ pramāṇādhike mañce pīṭhe vā ya upaviśati, tasya duṣkṛtaṃ bhavati |",
    "XXjsphustu:1531": " hemarūpyakṛte na tviti |",
    "XXjsphustu:1532": " suvarṇarūpyamaye tu mañce pīṭhe vā jināṣṭāṅgulapramāṇepyupaviṣṭuṃ [na] labhyata iti |",
    "XXjsphustu:1533": " atha",
    "XXjsphustu:1534": " kimarthamidamabhidhīyate- hemarūpyakṛte neti? yāvatā kāyena pāṇipādādyairvastracchatrādinetyādi vakṣyate |",
    "XXjsphustu:1535": " yatra ca vastrādinā sparśaḥ",
    "XXjsphustu:1536": " pratiṣidhyate, tatra sutarāmupabhogo [na] labhyata iti |",
    "XXjsphustu:1537": " satyametat |",
    "XXjsphustu:1538": " kintu kasyacidiyamāśaṅkā syāt sāṃghike rukmarūpyamaye śayanāsane upaviśato na kaściddoṣaḥ paudgalikasyaiva sparśapratiṣedhāditi |",
    "XXjsphustu:1539": " ata idamucyata iti",
    "XXjsphustu:1540": " | kecitparihāraṃ varṇayanti |",
    "XXjsphustu:1541": " tadetadasat, aviśeṣeṇa sāṃghikapaudgalikayorjātarūparajatayoḥ sparśapratiṣedhāt ||",
    "XXjsphustu:1542": " tasmātparihārāya yatna āsteyaḥ ||",
    "XXjsphustu:1543": " tatrāpi jināṣṭāṅgulapramāṇe 'pi mañce pīṭhe vā vinā pratyāstaraṇenopaviṣṭuṃ [na] labhyata iti darśayitumāha |",
    "XXjsphustu:1544": " sāṃghike śayane dadyādityādi |",
    "XXjsphustu:1545": " saṃghasyeda sāṃghikaṃ śayanāsanaṃ |",
    "XXjsphustu:1546": " tatra pratyāstaraṇaṃ yatiḥ prayacchet |",
    "XXjsphustu:1547": " tacca pratyāstaraṇa na tṛṇapatrādika mabhipretaṃ, kintu viṣṭaretyāha |",
    "XXjsphustu:1548": " vastretyādi |",
    "XXjsphustu:1549": " sūkṣmasya vastrasya tripuṭaṃ ghanasya vastrasya dvipuṭaṃ kambalasya ekapuṭaṃ pratyāstaraṇamiṣṭaṃ,",
    "XXjsphustu:1550": " abhipretamityartha |",
    "XXjsphustu:1551": " kramāditi yathākramaṃ, pratyāstaraṇasya tridvayekapuṭabhedo 'vaseya ityarthaḥ ||",
    "XXjsphustu:1552": " atirekaprāmāṇike sāṃghike śayanāsane yathā pratipattavyaṃ tathā darśanannāha |",
    "XXjsphustu:1553": " nyasya garteṣu tatpādāniti vistaraḥ |",
    "XXjsphustu:1554": " tacchabdena sāṃghikaśayanāsana mabhisaṃvadhyate |",
    "XXjsphustu:1555": " tena tatpādāniti sāṃghikaśayanāsanapādān |",
    "XXjsphustu:1556": " kīdṛśān? atirekapramāṇakān,",
    "XXjsphustu:1557": " jināṣṭāṅgulapramāṇādadhikapramāṇānityarthaḥ |",
    "XXjsphustu:1558": " nyasya prakṣipya |",
    "XXjsphustu:1559": " kutretyāha |",
    "XXjsphustu:1560": " garteṣu |",
    "XXjsphustu:1561": " athavā suṣirapratipādeṣu prakṣipya |",
    "XXjsphustu:1562": " kiṃ evaṃ vratī niṣeveta sāṃghikaṃ śayanāsanaṃ? śayanāsanamiti vakṣyate |",
    "XXjsphustu:1563": " ṭaṃkitvā kīlakeṣu veti |",
    "XXjsphustu:1564": " athavā caturṣu kīlakeṣu tānatirekapramāṇakān pādān ṭaṃkitvā badhvā kiṃ kartavyamiti na jñāyate",
    "XXjsphustu:1565": " parisamāptatvāt |",
    "XXjsphustu:1566": " ata āha evaṃ vetyādi |",
    "XXjsphustu:1567": " amunānantaroktena krameṇa sāṃghikaṃ śayanāsanaṃ bhajeta |",
    "XXjsphustu:1568": " ikṣuyavagodhūmādīnāṃ (SŚ 63) rakṣārthaṃ yaddīrghapādaḥ mañcaḥ kriyate, tatrādhvago yatiḥ svapet",
    "XXjsphustu:1569": " ādiśabdāt gṛhiśayyāsanasya grahaṇaṃ vedyaṃ |",
    "XXjsphustu:1570": " tatrāpi gṛhiṇāṃ śayanāsane yatinā na pādau lambīyayitavyau- mā bhūjjanāvadhyānamiti ||",
    "XXjsphustu:1571": " pravrajyāṃ prasāṇīkṛtya yathāvṛddhikayā sāṃghikaṃ vihāramuddeṣṭavyamiti darśayannāha |",
    "XXjsphustu:1572": " alpaṃ ce[di]tyādi |",
    "XXjsphustu:1573": " yadi bahavaḥ śrāmaṇerā bhavanti vihārāśca stokāstadā ekaikaṃ vi[hā]raṃ dvādaśebhyaḥ śrāmaṇerebhyo",
    "XXjsphustu:1574": " | athaivamapi bahavoyatayo bhavanti, tadā antato 'gatyā nirmuṣṭakaṃ hastamekaikasmai śrāmaṇerāya dātavyaṃ |",
    "XXjsphustu:1575": " bahutve tu viparyayāditi |",
    "XXjsphustu:1576": " kathaṃ",
    "XXjsphustu:1577": " viparyayāt? yadi bahavo vihārā bhavanti yatayaśca [stokāḥ], tadā ekaismai api śrāmaṇerāya bahavo vihārā dātavyāḥ |",
    "XXjsphustu:1578": " tatra vihāraśabdena layanamevocyate viharantyasminniti kṛtvā ||",
    "XXjsphustu:1579": " stokaṃ cedityādi |",
    "XXjsphustu:1580": " yadi stokaṃ śayanāsanaṃ bhavati yatayaśca bahavaḥ, tadā tatra yo vṛddhaḥ sa mañce svapet |",
    "XXjsphustu:1581": " yastu navakaḥ sa pīṭhe svapet |",
    "XXjsphustu:1582": " athaivamapi sarveṣāṃ na bhavati, tadā yāvadvṛkṣamūle vṛddhena svaptavyaṃ,",
    "XXjsphustu:1583": " navakena tvabhyavakāśaka ityevaṃ yathāvṛddhikayā sāṃghikaṃ śayanāsanamuddeṣṭavyaṃ |",
    "XXjsphustu:1584": " kiṃ punaḥ sarvakālamebetyāha |",
    "XXjsphustu:1585": " antarvarṣāsu no sthāpya ityādi |",
    "XXjsphustu:1586": " antarvarṣākāle yatinā yathāvṛddhikayānyaḥ sabrahmacārī nopasthāpayitavyaḥ |",
    "XXjsphustu:1587": " ya upasthā[pa]yati tasya duṣkṛtaṃ bhavati ||",
    "XXjsphustu:1588": " atha kimarthaṃ śayanāsanamuddiśyata ityāha |",
    "XXjsphustu:1589": " saṃskāretyādi |",
    "XXjsphustu:1590": " chinnagranthyādikaraṇaṃ saṃskāraḥ |",
    "XXjsphustu:1591": " tatra svātmāvasthitiḥ paribhogaḥ |",
    "XXjsphustu:1592": " paripālanaṃ saṃrakṣaṇaṃ |",
    "XXjsphustu:1593": " evamarthaṃ sāṃghika śayanāsanamuddiśyate na vyasanitayeti darśayati ||",
    "XXjsphustu:1594": " kiṃ punaḥ sarvāṇyeva layanānyuddeṣṭavyāni? netyāha |",
    "XXjsphustu:1595": " kiṃ tarhi hīnamadhyetyādi |",
    "XXjsphustu:1596": " yadi bhūyāṃsi layanāni santi saṃvariṇaścālpīyānsastadā āgantukānāṃ bhikṣūṇāmavasthitaye layanatrayaṃ sthāpayitavyaṃ kīdṛśamityāha |",
    "XXjsphustu:1597": " hīnamadhyottamaṃ |",
    "XXjsphustu:1598": " yadyāgantukā āgacchanti, [ta]dā",
    "XXjsphustu:1599": " vṛddhādyāgantukebhyastaduddiśeddaharakramāt |",
    "XXjsphustu:1600": " teṣāṃ trayāṇāṃ layanānāṃ madhye yaduttamaṃ layanaṃ tadvṛddhāyāgantukabhikṣave uddeṣṭavyaṃ yanmadhyaṃ tattato navakāya, yaddhīnaṃ tatsarvanavakāyeti ||",
    "XXjsphustu:1601": " kimarthaṃ punarbhagavānuccaśayanamahāśayanapratiṣedhaṃ cakāretyāha |",
    "XXjsphustu:1602": " śayanāsanamatyucceti vistaraḥ |",
    "XXjsphustu:1603": " yasmādatīvoccaṃ śayanāsanaṃ yateḥ śrāmaṇerasya madakaraṃ, auddhatyakaraṃ, lākāvadhyānasya ca hetukāraṇaṃ,",
    "XXjsphustu:1604": " tasmātkāraṇād bhagavatoccaśayanamahāśayanaṃ pratiṣiddhamiti |",
    "XXjsphustu:1605": " jināṣṭāṅgulapramāṇādatirekapramāṇikatvāduccaśayanaṃ, mahāśayanañca rukmarūpyamayatvāditi ||",
    "XXjsphustu:1606": " sphuṭārthāyāṃ śrīghanācārasaṃgrahaṭīkāyāṃ uccaśayanamahāśayanaviratiśikṣāpadaṃ nāma ṣaṣṭhaṃ",
    "XXjsphustu:1607": " nṛttagītavāditra[viśokadarśanavirati]śikṣāpadamadhikṛtyāha |",
    "XXjsphustu:1608": " bāhuvikṣepakamityādi |",
    "XXjsphustu:1609": " dvayorbāhvorvikṣepaṇa sphoraṇaṃ kṛtvā yannartanaṃ tannṛttamucyate |",
    "XXjsphustu:1610": " etaccanṛttamunmattatvamiti bhagavānavocat |",
    "XXjsphustu:1611": " yaccoccaiḥ svareṇa gītametadāryāṇāṃ samunmūlitākhilākuśalamūlānāmajñānapaṭalapāṭanapaṭūnāṃ ruditaṃ kranditamiti |",
    "XXjsphustu:1612": " yasmādbhagavānavadat tasmātkāraṇāt vīṇāvaṃśamṛdaṅgādivāditraṃ yatirna vādayet |",
    "XXjsphustu:1613": " yasmin krīḍāsthāne utsavādike gatvā vigataśokāḥ syuḥ strīpuruṣāstatkrīḍāsthānaṃ vigataśokaṃ yatirna yāyāt |",
    "XXjsphustu:1614": " yastu śrāmaṇero hṛṣṭaḥ san nṛ[tya]ti gāyati vāditraṃ vādagrati,",
    "XXjsphustu:1615": " tasya duṣkṛtaṃ bhavati ||",
    "XXjsphustu:1616": " sphuṭārthāyāṃ śrīghanā[cā]rasaṃgrahaṭīkāyāṃ",
    "XXjsphustu:1617": " nṛttagītavāditra[viśokadarśana]viratiśikṣāpadaṃ nāma sapta[maṃ] ||",
    "XXjsphustu:1618": " gandhamālyavilepanaviratiśikṣāpadamadhikṛtyāha |",
    "XXjsphustu:1619": " candanetyādi |",
    "XXjsphustu:1620": " yatiścandanādikaṃ gandhaṃ dhā[ra]yet |",
    "XXjsphustu:1621": " kīdṛśo yatirityāha |",
    "XXjsphustu:1622": " vyādhiḥ saṃjāto yasyeti vyādhito, glāna ityarthaḥ |",
    "XXjsphustu:1623": " kasya vacanena dhārayedityāha",
    "XXjsphustu:1624": " | bhiṣagāderityāha |",
    "XXjsphustu:1625": " vaidyopadeśāt |",
    "XXjsphustu:1626": " katamena vidhinetyāha |",
    "XXjsphustu:1627": " datvetyādi |",
    "XXjsphustu:1628": " pūrvaṃ munaye buddhāya bhagavate candanādikaṃ gandhaṃ datvā paścādātmanā dhārayet |",
    "XXjsphustu:1629": " svasthastu yatiḥ kadācidapi candanādikaṃ gandhaṃ na dhārayet ||",
    "XXjsphustu:1630": " na tiṣṭhedityādi |",
    "XXjsphustu:1631": " sati prakaṭe deśe candanādyanuliptagātro yatiḥ glāno",
    "XXjsphustu:1632": " 'pi sanna tiṣṭhet |",
    "XXjsphustu:1633": " yadi bahirnirgantukāmo bhavati, tadā kṣālayitvā bahirvrajet |",
    "XXjsphustu:1634": " anenaiva vidhānena dhārayetkusumasrajamiti |",
    "XXjsphustu:1635": " kusumaṃ puṣpaṃ,",
    "XXjsphustu:1636": " srak mālā, tena kusumasrajamiti, puṣpamālāmityarthaḥ |",
    "XXjsphustu:1637": " kiṃ dhārayet?",
    "XXjsphustu:1638": " anenaiva vidhāneneti |",
    "XXjsphustu:1639": " pūrvaṃ tāvadbuddhāya dadyāt paścādātmanā dhārayediti |",
    "XXjsphustu:1640": " kīdṛśena glānena sragmālā dhārayitavyetyāha |",
    "XXjsphustu:1641": " netraduḥkhetyādi |",
    "XXjsphustu:1642": " netraduḥkhena śiraḥśūlena pūtanāgraheṇa ca rujituṃ śīlaṃ yasya yateḥ sa tathoktaḥ |",
    "XXjsphustu:1643": " tasya śīrṣaṃ kusumamālayā veṣṭayet |",
    "XXjsphustu:1644": " na ca puṣpamālāyāḥ mekhalāṃ lambayet ||",
    "XXjsphustu:1645": " haritāletyādi |",
    "XXjsphustu:1646": " haritālādicūrṇena sugandhinā vā tailena varṇārthaṃ rūpaniṣpattyarthaṃ yatiḥ vadanādikaṃ gātraṃ na marṣayet ||",
    "XXjsphustu:1647": " kimarthaṃ punarbhagavatā nṛttādi pratiṣiddhamityāha |",
    "XXjsphustu:1648": " yaterapratirūpatvādityādi |",
    "XXjsphustu:1649": " yasmānnṛttagītavāditraviśokadarśanaṃ gandhamālyavilepanadhāraṇañca yaterapratirūparāgakaraṃ auddhatyakaraṃ janānāñca kopakāraṇamavadhyā[na]karaṃ",
    "XXjsphustu:1650": " tasmājjinairbuddhairbhagavadbhirgarhitaṃ ninditaṃ ||",
    "XXjsphustu:1651": " prasaṅgenānyadapi pratiṣedhayati |",
    "XXjsphustu:1652": " na darpaṇa ityādinā |",
    "XXjsphustu:1653": " ādarśe tailabhājane jalabhājane vā mukhaṃ na nirīkṣeta |",
    "XXjsphustu:1654": " kṛtagaṇḍāditvena śirovyathena śirovedhaduḥkhena gadena vyādhinā ca ya āturo glānaḥ taṃ muktvā anyena nirīkṣaṇīyaṃ |",
    "XXjsphustu:1655": " kiñca vibhūṣaṇāyetyādi |",
    "XXjsphustu:1656": " yatiḥ maṇḍanārthamātmano mukhaṃ tailena nābhyañjayedantaśaḥ pānīyenāpi |",
    "XXjsphustu:1657": " śirorogetyādi |",
    "XXjsphustu:1658": " śirasi rogo vyādhiḥ, āsyaṃ mukhañca sphuṭitaṃ yasya yateḥ sa tathoktaḥ |",
    "XXjsphustu:1659": " tasmādṛte anyeneti yāvat |",
    "XXjsphustu:1660": " na kuṅkumetyādi |",
    "XXjsphustu:1661": " yatiścandanakuṅkumādicūrṇena vadanaṃ mukhaṃ na maṇḍayet |",
    "XXjsphustu:1662": " piṭakasya tu śamanārthaṃ tilakalāpaprabhṛtibhiḥ lepa iṣṭo 'bhipreta iti yāvat |",
    "XXjsphustu:1663": " yastu yatiḥ śaithilikatvādinā yathoktaṃ vidhiṃ na saṃpādayati, tasya duṣkṛtaṃ bhavati ||",
    "XXjsphustu:1664": " sphuṭārthāyāṃ śrīghanācārasaṃgrahaṭīkāyāṃ gandhamālyavilepanaviratiśikṣāpadaṃ nāmāṣṭamaṃ ||",
    "XXjsphustu:1665": " vikālabhojanapratiṣedhakāraṇaṃ pradarśayannāha |",
    "XXjsphustu:1666": " rātrerityādi |",
    "XXjsphustu:1667": " rātreranyatra divase bhagavānaśanakṛtyaṃ kurvannalpābādhatāṃ",
    "XXjsphustu:1668": " samyagajānātsma, bhikṣava iti śrāvakān prati babhāṣe |",
    "XXjsphustu:1669": " kimiti |",
    "XXjsphustu:1670": " tathaiva vaḥ kāryamiti |",
    "XXjsphustu:1671": " yasmānmama rātreranyatra bhuñjānasyālparogatā babhūva,",
    "XXjsphustu:1672": " tasmād yuṣmābhirapi divase bhoktavyaṃ na rātrāviti |",
    "XXjsphustu:1673": " anena ślokena vikālabhojanaviratiśikṣāpadaprajñapteḥ kāraṇamākhyātaṃ |",
    "XXjsphustu:1674": " bhūyo 'pi",
    "XXjsphustu:1675": " tatkāraṇaṃ pratipādanāyāha |",
    "XXjsphustu:1676": " viṇmūtretyādi |",
    "XXjsphustu:1677": " rātrau piṇḍapātamaṭatāṃ aśucigarte mūtragarte ca pāto bhavati |",
    "XXjsphustu:1678": " aśvacoreṇa gocoreṇāhinā sarpeṇa ca samāgamo bhavati |",
    "XXjsphustu:1679": " evamapi sati ete yataya udarasya kukṣeḥ pūraṇārthaṃ rātrau naḥ asmākaṃ gṛhe piṇḍapātamaṭantīti jano 'vadhyātavān |",
    "XXjsphustu:1680": " janairavadhyāte 'pi te yatayaḥ divāpratyūṣasi sāyahnakāle ca piṇḍapātamaṭitumārabdhāḥ |",
    "XXjsphustu:1681": " tatrāpi janairavadhyātamiti darśayitumāha |",
    "XXjsphustu:1682": " sāyaṃ prātaścetyādi ślokaḥ |",
    "XXjsphustu:1683": " ete bhikṣavaḥ sāyahnakāle prātaḥ prabhāte ca sabhācatvaraśṛṅgāṭakeṣu mandireṣu gṛheṣu ca aṭanti bhramanti bhuñjate cāsatkṛtyaṃ ca kurvantīti janairavadhyātaṃ |",
    "XXjsphustu:1684": " atastasmātkāraṇātkimityāha |",
    "XXjsphustu:1685": " sugataḥ prāhetyādi |",
    "XXjsphustu:1686": " praśastamapunarāvṛttyā niḥśeṣaṃ vā gata iti sugataḥ,",
    "XXjsphustu:1687": " yathākramaṃ surūpavatsunaṣṭakṣukhat supūrṇaghaṭavacca |",
    "XXjsphustu:1688": " sa prāha, bratīti sma |",
    "XXjsphustu:1689": " kimiti |",
    "XXjsphustu:1690": " yatiḥ kāle bhuñjīta |",
    "XXjsphustu:1691": " kīdṛśe kāla ityāha |",
    "XXjsphustu:1692": " uditādityetyādi",
    "XXjsphustu:1693": " | keśamātreṇāpyanatīto 'saṃkrānto madhyāhno yenoditenādityena sa",
    "XXjsphustu:1694": " evamucyate, tasmin |",
    "XXjsphustu:1695": " kīdṛśaṃ punastūditādityakāle bhoktavyamityāha |",
    "XXjsphustu:1696": " sakturodanetyādi |",
    "XXjsphustu:1697": " pañcabhojanāni kālikānisaktubhaktakulmāṣamatsyamāṃsākhyāni |",
    "XXjsphustu:1698": " kadācidetāni pañcabhojanāni saptāhikādisammiśrāṇyapi bhavantītyāha |",
    "XXjsphustu:1699": " yāvajjīviketyādi |",
    "XXjsphustu:1700": " yāvajjīvikena pippalyādinā tailādinā pānakaiśca yatparivarjitaṃ tatkālikaṃ",
    "XXjsphustu:1701": " | kiṃ punaretadeva pañcavidhaṃ bhojanaṃ kālikamutānyadapi? anyadapītyāha |",
    "XXjsphustu:1702": " yatkiñcidadyate dantairiti |",
    "XXjsphustu:1703": " anena kharaviśadaṃ vastvabhidhīyate |",
    "XXjsphustu:1704": " galake vā praveśyata ityanena nāsikayāpi yatpīyate tadapi galakenevābhyavahriyata iti, tasyāpi pratiṣedhaḥ kṛto bhavati |",
    "XXjsphustu:1705": " anyathā hi vikāle kṣīrapānamadoṣāya syāt |",
    "XXjsphustu:1706": " kukṣiviṣṭaśabdenobhayapadābhihitaṃ vastvabhidhīyate |",
    "XXjsphustu:1707": " kukṣerupastambhakaṃ paripūrakaṃ karotīti kukṣiviṣṭabhaṃkṛt yade[ta]tsarvaṃ tatkāle ādyādityodite,",
    "XXjsphustu:1708": " madhyāhnādarvāgyatirbhakṣayedityarthaḥ ||",
    "XXjsphustu:1709": " vikāle tu yadbhoktuṃ labhyate, taddarśayannāha |",
    "XXjsphustu:1710": " saktvādyāmiṣanirmuktamityādi |",
    "XXjsphustu:1711": " saktukulmāṣādibhirāmiṣaiḥ parityaktaṃ |",
    "XXjsphustu:1712": " kīdṛśaṃ? nīrajaṃrajorahitaṃ kardamādikaṃ |",
    "XXjsphustu:1713": " deve varṣati yā śilā patati,",
    "XXjsphustu:1714": " tadvarṣopalakaṃ aśnīyāt, bhakṣayet |",
    "XXjsphustu:1715": " pātumicchā pipāsā pānābhilāṣaḥ,",
    "XXjsphustu:1716": " tenārtaḥ san himaṃ yatiḥ pibediti śeṣaḥ |",
    "XXjsphustu:1717": " kathaṃ punaḥ kalpikodakaṃ grāhyamityenaṃ vikalpya avasarīkartumāha |",
    "XXjsphustu:1718": " kalpyavārigrahamityādi |",
    "XXjsphustu:1719": " kalpikasya vāriṇo grahaṇaṃ kalpavārigrahaḥ,",
    "XXjsphustu:1720": " tasmin |",
    "XXjsphustu:1721": " kalpikodakagrahaṇa (SŚ 70) nimittamiti yāvat |",
    "XXjsphustu:1722": " yāvatā kālena dvau hastau prakṣālyamānau sarudhirau bhavataḥ, tāvantaṃ kālaṃ tau na prakṣālayitavyau",
    "XXjsphustu:1723": " nāpyaṅgulī prakṣāla[ne] kalpikodakaṃ grāhyaṃ |",
    "XXjsphustu:1724": " māyetyādi |",
    "XXjsphustu:1725": " māyayā śāṭhyena |",
    "XXjsphustu:1726": " yukto yatistayoḥ prakṣālanaṃ na kuryāt yadi prakṛtyaiva snigdhatvagbhikṣubhavati, tasya snigdhatvaco yateḥ yau hastau tau saśabdau bhavataḥ, tadā śuddhau vedyau ||",
    "XXjsphustu:1727": " kiṃ punarvikāle glānenāpi na bhoktavyamityāha |",
    "XXjsphustu:1728": " na dāsyathetyādi |",
    "XXjsphustu:1729": " kṣudbubhukṣā |",
    "XXjsphustu:1730": " tṛṣṇāśabdenāpi lokapratītorthaḥ pānābhilāṣa ucyate |",
    "XXjsphustu:1731": " tābhyāṃ pīḍito 'haṃ mariṣyāmi, yadi mahyaṃ vikāle bhoktuṃ na dāsyatha",
    "XXjsphustu:1732": " ityevaṃ yadi kaścidvirukto yatirbūyāt, tadā sa yatiḥ pūrṇe maṇḍakuṇḍe prakṣeptavyaḥ |",
    "XXjsphustu:1733": " āgalakādityavaśeṣaṃ |",
    "XXjsphustu:1734": " athaivamapyatināmayituṃ na śaknoti,",
    "XXjsphustu:1735": " tadā kiṃ kāryamityāha |",
    "XXjsphustu:1736": " aṣṭāsvadhautetyādi |",
    "XXjsphustu:1737": " aṣṭābhiḥ jale dhautaṃ prakṣālitaṃ yaddhānyaṃ kalpikena ca vastreṇa baddhaṃ tadanāmiṣe pātre tāmrabhājane anyatra vā prasthāpanaṃ diśeddadyādityarthaḥ |",
    "XXjsphustu:1738": " yadi tu taddhānyaṃ sphuṭaṃ sphuṭitaṃ vā sat glānāya pātuṃ na kalpate ||",
    "XXjsphustu:1739": " prasaṅgenānyadapi pratiṣedhayati |",
    "XXjsphustu:1740": " lobhotthāpitetyādi |",
    "XXjsphustu:1741": " lobhenākuśalamūlena samutthāpitaṃ yatkāyavākkarma tena samupārjito yo vihāracīvarāhārastaṃ saviṣabhaktavadvarjayet |",
    "XXjsphustu:1742": " madyetyādi |",
    "XXjsphustu:1743": " madyavikrayaṇaṃ, śastravikrayaṇaṃ, viṣavikrayaṇaṃ, prāṇivikrayaṇaṃ, (SŚ",
    "XXjsphustu:1744": " 71) lākṣavikrayaṇaṃ ca vratī svayaṃ na kuryāt, na ca pareṇa kārayet, na ca tena madyādinā jīvikāṃ kalpayet |",
    "XXjsphustu:1745": " satkāretyādi |",
    "XXjsphustu:1746": " akṣāṇyucyante cakṣurādīndriyāṇi |",
    "XXjsphustu:1747": " teṣāṃ yaḥ saṃvaraḥ saṃyamaḥ lābhasatkārārthaṃ, sā kuhanā matā |",
    "XXjsphustu:1748": " vastrānnapānādikasya tu lābhasya prāptyartha yā cāṭuvāditā",
    "XXjsphustu:1749": " priyavāditā, sā lāpanā mateti |",
    "XXjsphustu:1750": " naiṣpeṣikatvamityādi |",
    "XXjsphustu:1751": " annapānādipratilaṃbhāya yatpareṣāṃ kutsanaṃ tad naiṣpeṣikatvamucyate |",
    "XXjsphustu:1752": " anyadīyasya tu pātrāderyadvarṇanaṃ guṇodbhāvanaṃ lābhārthaṃ mahayametat pātrādikaṃ dadyāditi tatraimittikatvamucyate |",
    "XXjsphustu:1753": " lābhena lipsetyādi |",
    "XXjsphustu:1754": " alpena lābhena yadvṛddhiparyeṣaṇaṃ lābhānāṃ sā lipsetyucyate labdhumicchā lipseti arthāt |",
    "XXjsphustu:1755": " ye kuhanalapananaiṣpeṣikādibhirniṣpannā lābhāḥ |",
    "XXjsphustu:1756": " tānetān mithyājīvān yatiḥ parivarjayet |",
    "XXjsphustu:1757": " kiṃ vadityāha |",
    "XXjsphustu:1758": " purīṣavadaśucivadityarthaḥ |",
    "XXjsphustu:1759": " krīḍetyādi |",
    "XXjsphustu:1760": " pareṣāmapahananaṃ paropaghātaḥ |",
    "XXjsphustu:1761": " krīḍākautūhalaṃ |",
    "XXjsphustu:1762": " kāyavāksamucchitaṃ sarvakālaṃ |",
    "XXjsphustu:1763": " viṭpradigdhamivoragaṃ,",
    "XXjsphustu:1764": " aśuciliptaṃ sarpaṃ yathā vratī parivarjayet |",
    "XXjsphustu:1765": " vipaṇītyādi |",
    "XXjsphustu:1766": " vipaṇiḥ",
    "XXjsphustu:1767": " vaṇikpathamucyate, yasya ghaṭṭa iti prākṛtajanapratītiḥ |",
    "XXjsphustu:1768": " tarantyasminniti",
    "XXjsphustu:1769": " taraḥ, kṣepaṇatīrthaṃ |",
    "XXjsphustu:1770": " gulmaṃ viṭapaḥ |",
    "XXjsphustu:1771": " evamādike channaprakaṭe bhūpradeśe kiṃ tiṣṭhettatra na cellaka iti vakṣyate |",
    "XXjsphustu:1772": " duṣṭapravrajitāyāḥ duḥśīlāpi sato pratijñāyāṃ āste |",
    "XXjsphustu:1773": " āha |",
    "XXjsphustu:1774": " pravrajite veśyārūpā jīvikāvā |",
    "XXjsphustu:1775": " guru (SŚ 72) kumārikā sthale vasatā avyūḍhā āste |",
    "XXjsphustu:1776": " etāḥ kiṃ?",
    "XXjsphustu:1777": " dyūtakāragṛhaṃ bandhanāgāraṃ anyacca yadvandhanasthānaṃ tat agocaro",
    "XXjsphustu:1778": " 'viṣaya ākhyātaḥ |",
    "XXjsphustu:1779": " tasmāttatra na tiṣṭhediti |",
    "XXjsphustu:1780": " sphuṭārthāyāṃ śrīghanācārasaṃgrahaṭīkāyāṃ vikālabhojanaviratiśikṣāpadaṃ nāma navamaṃ ||",
    "XXjsphustu:1781": " daśamaśikṣāpadamadhikṛtyāha |",
    "XXjsphustu:1782": " kāyetyādi |",
    "XXjsphustu:1783": " sakalena kāyena hastābhyāṃ pādābhyāṃ vastreṇa chatrādinā ca vratī rajataṃ rūpyaṃ, jātarūpaṃ suvarṇaṃ na spṛśet |",
    "XXjsphustu:1784": " kimivetyāha |",
    "XXjsphustu:1785": " jvalitāgnivata |",
    "XXjsphustu:1786": " prajvālitadahanavaditi |",
    "XXjsphustu:1787": " anena daśamaṃ śikṣāpadamabhihitaṃ ||",
    "XXjsphustu:1788": " idānīṃ prasaṅgainānyadapyācāraṃ saṃgṛhṇāti campūkalahetyādinā |",
    "XXjsphustu:1789": " tatra campū hāsyaṃ, kalahaḥ kāyakalaho vākkalahaśca |",
    "XXjsphustu:1790": " dantakāṣṭhādanaṃ dantakāṣṭhabhakṣaṇaṃ |",
    "XXjsphustu:1791": " śeṣaṃ sugamaṃ |",
    "XXjsphustu:1792": " campūkalahetyādi dvandvaḥ |",
    "XXjsphustu:1793": " campūkalahadantakāṣṭhādanāni kriyā yasya vṛddhāntikasya yateḥ sa tathoktaḥ",
    "XXjsphustu:1794": " | snānañca pānañcāśanañca stotraṃ ceti snānapānāśanastotrāṇi, tairvyagro",
    "XXjsphustu:1795": " 'prāptāvasaro yaḥ sa evamucyate |",
    "XXjsphustu:1796": " snānādivyagraśca nagnaścaikavastraśceti punarvigrahaḥ |",
    "XXjsphustu:1797": " sa pūrvoktaśca kiṃ na vandyo yatinā yatiriti vakṣyate |",
    "XXjsphustu:1798": " mṛtkarmetyādi |",
    "XXjsphustu:1799": " mṛṇmayakarmaṇā yo vyāpṛto 'prāptāvasaraḥ yaśca tūrṇaṃ tvaritaṃ dvitribhūmikaṃ vihāramutkasati, āśu śīghraṃ ca yo vrajati, yaśca pātraṃ pacati, cīvarakarmaṇā vā vyagraḥ, sa vṛddhāntiko yatiḥ",
    "XXjsphustu:1800": " dvitribhūmikaṃ vihāramuttiṣṭhan yāvat pātraṃ vā pacan kiṃ na vandyo yatinā yatiriti vakṣyate",
    "XXjsphustu:1801": " cūrṇetyādi |",
    "XXjsphustu:1802": " cūrṇakriyāyāṃ cailakriyāyāṃ vastrapātrādiśodhane ca yaḥ āsaktaḥ, akṣiṇī yaścākte dhūmaṃ vā",
    "XXjsphustu:1803": " pustakaṃ vā likhati, vācayati, so 'pi na vandyaḥ |",
    "XXjsphustu:1804": " viṭprastrāvetyādi |",
    "XXjsphustu:1805": " yaḥ śrāmaṇero varcakuṭi prastrāvakuṭiṃ vā gacchati, parasmai vā uddiśati,",
    "XXjsphustu:1806": " tamasi andhakāre vā tiṣṭhati, antarvāsaṃ vā vāsayati, uttarāsaṃgaṃ vā prāvṛṇoti, sa vṛddhāntiko yatiḥ varcakuṭiṃ gacchan yāvaduttarāsaṃgaṃ",
    "XXjsphustu:1807": " prāvṛṇvan na vandya ityanena yādṛśyāmavasthāyāmavasthito vṛddhāntiko yatirnavakena na vanditavyaḥ, sā avasthābhihitā ||",
    "XXjsphustu:1808": " idānīṃ tu yādṛgvidhāvasthāvasthitena navakena yatinā na vaditavyaṃ, tathā darśayitumāha |",
    "XXjsphustu:1809": " avaguṇṭhitetyādi |",
    "XXjsphustu:1810": " avaguṇṭhitaṃ pidhitaṃ śīrṣaṃ śiro yasya yateḥ tena samantaprāvṛtena vā yatinā kiṃ vandya iti vakṣyate |",
    "XXjsphustu:1811": " saha upanahā vartete pādau yasya yateḥ sa sopānatkaḥ, tena upānahārūḍhenetyarthaḥ |",
    "XXjsphustu:1812": " jānu ca jānu ca jānunī, tayorjānunoryā jaṃghā tasyāṃ jaṃghāyāṃ muṇḍe[na] sphoṭaṃ na dadyāt",
    "XXjsphustu:1814": " avinā yathā |",
    "XXjsphustu:1815": " avirmeṣaḥ |",
    "XXjsphustu:1816": " yathā avinā meṇḍakena dvayorjānunorjaṃghāyāṃ hanyate,",
    "XXjsphustu:1817": " tadvadyatirapi vṛddhāntikasya yaterjaṃghāyāṃ na vandeteti yāvat |",
    "XXjsphustu:1818": " bhadantadharmāvalokitamitrastvāha |",
    "XXjsphustu:1819": " sopānatkena na vanditavya |",
    "XXjsphustu:1820": " kimivetyāha |",
    "XXjsphustu:1821": " ravinā yathā |",
    "XXjsphustu:1822": " ravirādityaḥ |",
    "XXjsphustu:1823": " yathāsau ravirupānahārūḍhastadvadupānahārūḍhena yatinā na vandanīyamityakārapraśleṣenāvabodhayan vakti |",
    "XXjsphustu:1824": " kimetadbhadantamatameṣṭavyaṃ? neṣṭavyaṃ |",
    "XXjsphustu:1825": " kiṃ tarhi anveṣṭavyaṃ vinaye meḍhakasyaiva dṛṣṭāntadānāt |",
    "XXjsphustu:1826": " vidhiṃ darśayannāha |",
    "XXjsphustu:1827": " samavasthetyādi |",
    "XXjsphustu:1828": " samavasthopaviṣṭasya yateḥ pādayugalaṃ karkaṭagrāhaṃ gṛhītvā śirasā vanditavyaṃ |",
    "XXjsphustu:1829": " yadā samavasthāniṣaṇṇo yatiḥ pādarogeṇa glānaḥ syāttadā vināpi karkaṭagrāhikayā vandyamānasya na doṣaḥ |",
    "XXjsphustu:1830": " yadi kaścidāgatyāgantukaḥ samavasthāniṣaṇṇama[bhivādayati], tadānena vaktavyamāyuṣman, (SŚ 76) kati",
    "XXjsphustu:1831": " varṣosi, katamaste nikāyaḥ, kati ca tasya nikāyasya bhedāḥ, katamā te sāmayiketyādi |",
    "XXjsphustu:1832": " so 'pi yadi āryamahāsāṃghiko bhavati, tadānena vācyamāryamahāsāṃghiko 'smi |",
    "XXjsphustu:1833": " tasya cedbhedāḥ vādinaścārthasiddhārthāḥ śailadvayanivāsinaḥ |",
    "XXjsphustu:1834": " bhādrāyanā haimavatāḥ ṣaḍbhedā mūlasāṃghikāḥ ||",
    "XXjsphustu:1835": " dairghī haimantakī graiṣmī vārṣikī ca tathottarā |",
    "XXjsphustu:1836": " śrāmaṇereṇa vijñeyāḥ pañcaitāḥ sāmavāyikāḥ ||",
    "XXjsphustu:1837": " ityevamanyadapi vivarjayitavyaṃ |",
    "XXjsphustu:1838": " tatra yo navakastena vanditavyaṃ,",
    "XXjsphustu:1839": " vṛddhena cārogyamastviti vācyaṃ |",
    "XXjsphustu:1840": " athārogyamiti ko 'rthaḥ? yathā vātapittaśleṣmādayaḥ kupitāḥ santo bādhanārthena rogā ityucyante, tadvat rāgādayo 'pi kleśā rujanārthena rogaśabdavācyāḥ |",
    "XXjsphustu:1841": " na rogaḥ arogastadbhāva ārogyaṃ |",
    "XXjsphustu:1842": " kleśaprahāṇaṃ tava bhavatu |",
    "XXjsphustu:1843": " tathā cāha-",
    "XXjsphustu:1844": " rāgādayo hyatitarāṃ rujayanti yasmādvātādayaśca kupitāḥ sakalaṃ janaughaṃ",
    "XXjsphustu:1845": " tacchāntivāñchina parāḥ praṇateṣu tasmādārogyamastviti vaco nigadanti buddhāḥ ||",
    "XXjsphustu:1846": " anya āha-",
    "XXjsphustu:1847": " yattu jarāmaraṇaśokabhayairvimuktaṃ, yadvarjitaṃ śaśihutāśanabhānutoyaiḥ |",
    "XXjsphustu:1848": " yacchāśvataṃ padamanuttaramacyutañca, ........ ||",
    "XXjsphustu:1849": " sa[ka]lairbhikṣubhiḥ śikṣākāmaiḥ vikālabhojanādikaṃ kṛtaṃ kasmādvayaṃ na kurma iti |",
    "XXjsphustu:1850": " āvāsakalpaḥ- amuṣmin vihāre bhikṣavo 'nyonyaṃ kāyasaṃsargaṃ kurvanti kasmādvayamapi na kurma iti |",
    "XXjsphustu:1851": " deśakalpaḥ- amuṣmin deśe vārddhuṣikabhikṣavaḥ kasmādvayamapi vṛddhi na prayacchāmaḥ |",
    "XXjsphustu:1852": " sthavirakalpaḥ- amukasthaviraścāpi sandhikāle bhuṅkte, kiṃ vayaṃ na",
    "XXjsphustu:1853": " bhuñjāmaha iti ||",
    "XXjsphustu:1854": " bhikṣuvinayātsamuddhṛtamācārāntaraṃ na tu svamanīṣikayānyatkṛtamiti darśayitumāha |",
    "XXjsphustu:1855": " vinaya iti |",
    "XXjsphustu:1856": " vinayante 'nena kleśā iti vinayaḥ |",
    "XXjsphustu:1857": " samadhigataprātimokṣasaṃvareṇa bhikṣuvinayasaṃkṣepāduddhṛtaḥ |",
    "XXjsphustu:1858": " anyattu śeṣaṃ yadbhikṣuvinaye vyāsato nirdiṣṭaṃ |",
    "XXjsphustu:1859": " aśanavasanādau yathā pratipattavyaṃ tadupādhyāyācāryavṛddhatarebhyaḥ sakāśādyatinā śrotavyaṃ,",
    "XXjsphustu:1860": " tena sagauravena ca bhāvyaṃ |",
    "XXjsphustu:1861": " śatadvayenetyādi |",
    "XXjsphustu:1862": " etadantaroktaṃ śrīghanācārasaṃgrahaṃ saṃhatya yatsukṛtaṃ kuśalakṛtaṃ tena sukṛtena karmaṇā jano lokaḥ asaṃskṛtaṃ nirvāṇaṃ prāpnotu labhatāmityanena ślokena pariṇāmayati ||",
    "XXjsphustu:1863": " iti jayarakṣite(na) nibadhya ṭīkāṃ, sakalajanāgamamalimlucopahartrī |",
    "XXjsphustu:1864": " śubhamativipulaṃ mayā yadāptaṃ bhavatu jano 'khilastu tena buddhaḥ ||",
    "XXjsphustu:1865": " suśrīghanācārasusaṃgrahasya kṛtvā hi ṭīkāṃ yadavāpi puṇyaṃ |",
    "XXjsphustu:1866": " jano 'khilastena śubhena tūrṇaṃ jino 'stu vikhyātaguṇodayaśrīḥ ||"
}