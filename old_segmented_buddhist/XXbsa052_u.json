{
    "XXbsa052_u:0": " Bhikṣuṇā avalokitasiṃhena samudbhāvitaḥ Dharmasamuccayaḥ prathamam udānam",
    "XXbsa052_u:1": " (jitadharmakāyavargāḥ parivarto hyanityatā /",
    "XXbsa052_u:2": " apramādaḥ kāmatṛṣṇe strī ca madyena te daśa // ) //",
    "XXbsa052_u:3": " (1) jitavargaḥ maṅgalācaraṇam",
    "XXbsa052_u:4": " // om namo buddhāya //",
    "XXbsa052_u:5": " prahīṇasarvāsrava nirmalaśrīryaḥ kleśajambālanimagnalokam /",
    "XXbsa052_u:6": " kṛpāguṇenodaharatsamena praṇamyate 'smai tribhavottamāya // Dhs_1.1 //",
    "XXbsa052_u:7": " granthakārapratijñā saddharma smṛtyupasthānasūtravaipulyasāgarāt /",
    "XXbsa052_u:8": " gāthāḥ samuddhariṣyāmi lokalocanatatparāḥ // Dhs_1.2 //",
    "XXbsa052_u:9": " mokṣasyāyatanāni ṣaṭ apramādastathā śraddhā vīryārambhastathā dhṛtiḥ /",
    "XXbsa052_u:10": " jñānābhyāsaḥ saṃtāśleṣo mokṣasyāyatanāni ṣaṭ // Dhs_1.3 //",
    "XXbsa052_u:11": " nava śāntisamprāptihetavaḥ dānaṃ śīlaṃ damaḥ kṣāntirmaitrībhūteṣvahiṃsatā /",
    "XXbsa052_u:12": " karuṇāmuditopekṣā śāntisamprāptihetavaḥ // Dhs_1.4 //",
    "XXbsa052_u:13": " narakasyāgrahetavaḥ cāpalyaṃ pāpasaṃśleṣaḥ krūratā vitathaṃ vacaḥ /",
    "XXbsa052_u:14": " mithyādṛṣṭiḥ pramādaśca narakasyāgrahetavaḥ // Dhs_1.5 //",
    "XXbsa052_u:15": " preteṣu ṣaṭ udbhavakāraṇāni mātsaryamīrṣyā kaṭuvākyatā hi pramādasevā viratiḥ śubhācca /",
    "XXbsa052_u:16": " tattveṣvabhidroharataṃ manaśca preteṣu panthāna ihodbhavanti // Dhs_1.6 //",
    "XXbsa052_u:17": " tiryagyonau udbhavasādhanāni ajñānasevā jaḍa (tā) ca buddheḥ saddharmanāśaḥ priyamaithunatvam",
    "XXbsa052_u:18": " āhāraśaktiḥ prabalā ca nidrā tiryaggatau ca pravadanti hetum // Dhs_1.7 //",
    "XXbsa052_u:19": " karmaphalam aśubhaṃ trividhaṃ kṛtvā kāyavāṅmanasāṃ mahat /",
    "XXbsa052_u:20": " uttarottarasambaddhaṃ karmaṇā sampradṛśyate // Dhs_1.8 //",
    "XXbsa052_u:21": " bālānāmapi sambaddhamuttarottarameva tat /",
    "XXbsa052_u:22": " śubhañca trividhaṃ kṛtvā sādhavo yānti nirvṛtim // Dhs_1.9 //",
    "XXbsa052_u:23": " tasmāt karmaphalaṃ matvā pramādasya ca varjanam /",
    "XXbsa052_u:24": " śreyase kriyate buddheretat sukhamanuttamam // Dhs_1.10 //",
    "XXbsa052_u:25": " dānaśīlavato nityaṃ sarvasattvānukampinaḥ /",
    "XXbsa052_u:26": " siddhayanti sarvaśastulyāstasmācchīlaparo bhavet // Dhs_1.11 //",
    "XXbsa052_u:27": " kasya kāryasiddhiḥ bhavati?",
    "XXbsa052_u:28": " maitrīkaruṇāyuktasya gatākāṃkṣasya dehinaḥ /",
    "XXbsa052_u:29": " parānugrahayuktasya kāryasiddhirdhruvaṃ sthitā // Dhs_1.12 //",
    "XXbsa052_u:30": " santuṣṭasyāpramattasya sarvasattvahitaiṣiṇaḥ /",
    "XXbsa052_u:31": " rāgadveṣavimuktasya kāryasiddhirdhruvaṃ sthitā // Dhs_1.13 //",
    "XXbsa052_u:32": " mitrāmitraprahīṇasya samacittasya dehinaḥ /",
    "XXbsa052_u:33": " apāyagatibhinnasya kāryasiddhirdhruvaṃ sthitā // Dhs_1.14 //",
    "XXbsa052_u:34": " evaṃ ca tasya dhīrasya dharmadānaratasya ca /",
    "XXbsa052_u:35": " mātsaryerṣyāpramuktasya kāryasiddhirdhruvaṃ sthitā // Dhs_1.15 //",
    "XXbsa052_u:36": " saṃvarasthasya śāntasya gurupūjāratasya ca /",
    "XXbsa052_u:37": " kāryākāryavidhijñasya kāryasiddhirdhruvaṃ sthitā // Dhs_1.16 //",
    "XXbsa052_u:38": " aśaṭhasyātidakṣasya priyavākyasya nityaśaḥ /",
    "XXbsa052_u:39": " dhyānādhyayanaśaktasya kāryasiddhirdhruvaṃ sthitā // Dhs_1.17 //",
    "XXbsa052_u:40": " deśakālavidhijñasya sādhyāsādhyaṃ vijānataḥ /",
    "XXbsa052_u:41": " śakyopāyavidhijñasya kāryasiddhirdhruvaṃ sthitā // Dhs_1.18 //",
    "XXbsa052_u:42": " krodhādivijayasādhanamukhena dharmatāsvarūpanirūpaṇam akrodhena hataḥ krodhaḥ kṣamayā krūratā jitā /",
    "XXbsa052_u:43": " dharmeṇa nirjito 'dharmaḥ prabhayā vijitaṃ tamaḥ // Dhs_1.19 //",
    "XXbsa052_u:44": " satyādeḥ praśaṃsā mṛṣāvākyaṃ satyahataṃ paiśunyaṃ ca samādhinā /",
    "XXbsa052_u:45": " pārūṣyaṃ mārdava jitaṃ abaddhaṃ bandhanā jitam // Dhs_1.20 //",
    "XXbsa052_u:46": " prāṇātipāto maitryā ca steyaṃ dānaiḥ sadā jitam /",
    "XXbsa052_u:47": " ayoniśomanaskāro yonijena sadā jitaḥ // Dhs_1.21 //",
    "XXbsa052_u:48": " avidyā vidyayā jitā divasena tathā kṣapā /",
    "XXbsa052_u:49": " śuklapakṣeṇa ca kṛṣṇapakṣo (hi) sarvaśo jitaḥ // Dhs_1.22 //",
    "XXbsa052_u:50": " mithyākāmeṣvavijito buddhayā tattvavicārayā /",
    "XXbsa052_u:51": " āryāṣṭāṅgena mārgeṇa yonijena sadā jitaḥ // Dhs_1.23 //",
    "XXbsa052_u:52": " vaiśāradyaiścaturbhiśca kadarya jitameva tat /",
    "XXbsa052_u:53": " vismṛtiśca hatā smṛtyā kṣaṇenātmānameva ca // Dhs_1.24 //",
    "XXbsa052_u:54": " araṇyavāsaniyatairjitā rāgavaśā narāḥ /",
    "XXbsa052_u:55": " meruṇā parvatā jitā (vṛkṣeṇa) vanamālikā // Dhs_1.25 //",
    "XXbsa052_u:56": " samudreṇa jitā sarve tīrthā (hi) jalasambhavāḥ /",
    "XXbsa052_u:57": " ādityatejovijitā sarve ca grahatārakāḥ // Dhs_1.26 //",
    "XXbsa052_u:58": " nityā jitā anityena dāridrayaṃ dānasampadā /",
    "XXbsa052_u:59": " śāṭhyaṃ na mārdava jitaṃ satyenānṛtiko hataḥ // Dhs_1.27 //",
    "XXbsa052_u:60": " bhūtena nirjito 'bhūto vahninā tarusampadaḥ /",
    "XXbsa052_u:61": " pipāsā vijitā toyairjighitsā bhojanaistathā // Dhs_1.28 //",
    "XXbsa052_u:62": " vīryapraśaṃsā siṃhena vijitāḥ sarve mṛgāḥ sattvādhikāśca ye /",
    "XXbsa052_u:63": " santāpena mahecchā ca jitā nityaṃ prakīrtyate // Dhs_1.29 //",
    "XXbsa052_u:64": " dayā praśasyate nityamadayā naiva śasyate /",
    "XXbsa052_u:65": " vīryeṇa nirjitaṃ sarva kausīdyaṃ mohavardhanam // Dhs_1.30 //",
    "XXbsa052_u:66": " tattvadarśipuruṣapraśaṃsā jñānādhikaiḥ sadā dāntaiḥ",
    "XXbsa052_u:67": " puruṣaistattvada(rśi)bhiḥ /",
    "XXbsa052_u:68": " vijitāḥ krūrakarmāṇo mithyāvādādhikā narāḥ // Dhs_1.31 //",
    "XXbsa052_u:69": " buddhena nirjitāḥ sarve tīrthyāḥ kuṭilavādinaḥ /",
    "XXbsa052_u:70": " asurā vijitā devairdharmateyaṃ vyavasthitā // Dhs_1.32 //",
    "XXbsa052_u:71": " // iti jitavargaḥ prathamaḥ //",
    "XXbsa052_u:72": " (2) dharmopadeśavargaḥ guruḥ kīdṛgbhavet?",
    "XXbsa052_u:73": " yo hi deśayate dharma kṣemaṃ nirvāṇagāminam /",
    "XXbsa052_u:74": " sa sarvabandhanacchettā gururbhavati dehinām // Dhs_2.1 //",
    "XXbsa052_u:75": " chittvā mohamayaṃ pāśaṃ yo hi deśayate śivam /",
    "XXbsa052_u:76": " sanmārgadeśakaḥ prokto durmārgavinivārakaḥ // Dhs_2.2 //",
    "XXbsa052_u:77": " dharmasya pravaratvam yena dharmeṇa manujāstaranti bhavasāgaram /",
    "XXbsa052_u:78": " saddharmaprabaraḥ prokto na dharmo laukiko hi saḥ // Dhs_2.3 //",
    "XXbsa052_u:79": " kṣetrāṇīmāni catvāri vidyante yasya dehinaḥ /",
    "XXbsa052_u:80": " tasyedaṃ saphalaṃ janma kathitaṃ mārgadeśakaiḥ // Dhs_2.4 //",
    "XXbsa052_u:81": " sakalendriyatāṃ prāpya labdhvā buddhasya śāsanam /",
    "XXbsa052_u:82": " yo na dharmarato martyaḥ sa paścādanutapyate // Dhs_2.5 //",
    "XXbsa052_u:83": " yamasāyujyam vyāsaktamanasāṃ nityaṃ nityaṃ kāmagaveṣiṇām /",
    "XXbsa052_u:84": " putradāraprasaktānāmantako 'bhyeti dehinām // Dhs_2.6 //",
    "XXbsa052_u:85": " cittasya vaśīkaraṇam saṅkalpadoṣamanasaṃ taistairdoṣaiḥ samākulam /",
    "XXbsa052_u:86": " cittaṃ nayatyupāyena cittabaddhā hi dehinaḥ // Dhs_2.7 //",
    "XXbsa052_u:87": " durdamasyāticaṇḍasya siddhiprepsorviśeṣataḥ /",
    "XXbsa052_u:88": " na cittasya vaśaṃ gacchet śatrubhūtaṃ hi tannṛṇām // Dhs_2.8 //",
    "XXbsa052_u:89": " saśrutena sudiṣṭena bhāvitenāpyanekaśaḥ /",
    "XXbsa052_u:90": " dharmeṇa śāmyate cittaṃ jālineva yathā hayaḥ // Dhs_2.9 //",
    "XXbsa052_u:91": " saddharmaśravaṇaphalam saddharmaśravaṇaṃ kṛtvā pāpād viramate pumān /",
    "XXbsa052_u:92": " śreyase pratipattiṃ ca nityamevopapadyate // Dhs_2.10 //",
    "XXbsa052_u:93": " saddharmaśravaṇaṃ kṛtvā manaḥ prahalādamṛcchati /",
    "XXbsa052_u:94": " kuśalaṃ cāsya sumahat sandhāne sampratīkṣate // Dhs_2.11 //",
    "XXbsa052_u:95": " śrutvā bhavati dharmātmā śrutvā pāpaṃ na kurvate /",
    "XXbsa052_u:96": " śrutvā karmaphalaṃ jñātvā nirvāṇamadhigacchati // Dhs_2.12 //",
    "XXbsa052_u:97": " śrutvā vedayate dharma śrutvā buddhaḥ prasīdati /",
    "XXbsa052_u:98": " śrutvā dharmaṃ vimokṣāya yatate paṇḍito naraḥ // Dhs_2.13 //",
    "XXbsa052_u:99": " dharmalakṣaṇatattvajñaḥ śrutvā bhavati mānavaḥ /",
    "XXbsa052_u:100": " tasmācchrutvā prayatnena buddhiḥ kāryā prayatnataḥ // Dhs_2.14 //",
    "XXbsa052_u:101": " śrutvā saṃsāravimukhāṃ kathāṃ sugatadeśitām /",
    "XXbsa052_u:102": " prahāya tṛṣṇāṃ vividhāṃ prayāti padamavyayam // Dhs_2.15 //",
    "XXbsa052_u:103": " caturvidhāṃ pratyayitāṃ dharmāṇāṃ codamavyayau /",
    "XXbsa052_u:104": " śrutvā tāṃ jñāyate sarvā pumān śraddhāvibhāvitaḥ // Dhs_2.16 //",
    "XXbsa052_u:105": " skandhāyatanadhātūnāṃ yadetallakṣaṇadvayam /",
    "XXbsa052_u:106": " śrutvā tajjñāyate sarva tasmāt dharmaparo bhavet // Dhs_2.17 //",
    "XXbsa052_u:107": " prabalā ye trayo doṣāḥ sarvasaṃsārabandhanāḥ /",
    "XXbsa052_u:108": " te praṇaśyantyaśeṣeṇa saddharmaśravaṇena vai // Dhs_2.18 //",
    "XXbsa052_u:109": " pravṛtterlakṣaṇaṃ kṛtsnaṃ nivṛtteścāpyaśeṣataḥ /",
    "XXbsa052_u:110": " śrutimāṃstat prajānāti tasmācchrutamanuttamam // Dhs_2.19 //",
    "XXbsa052_u:111": " mṛtyukālopapannasya vedanārtasya dehinaḥ /",
    "XXbsa052_u:112": " na vyathā śrutamālambya svalpāpi hṛdi jāyate // Dhs_2.20 //",
    "XXbsa052_u:113": " samyagjñānena ye dagdhāḥ kleśavṛkṣāḥ samantataḥ /",
    "XXbsa052_u:114": " na teṣāmudbhavo bhūyaḥ kadācidupalabhyate // Dhs_2.21 //",
    "XXbsa052_u:115": " apramādavidagdhaṃ hi śrutaṃ sarva sukhodayam /",
    "XXbsa052_u:116": " śreyasaśva śrutaṃ mūlaṃ tasmācchrutaparo bhavet // Dhs_2.22 //",
    "XXbsa052_u:117": " saddharmaśravaṇaṃ śrutvā vṛddhāṃścopāsya paṇḍitaḥ /",
    "XXbsa052_u:118": " prayātyanuttamaṃ sthānaṃ jarāmaraṇavarjitam // Dhs_2.23 //",
    "XXbsa052_u:119": " dharmeṇa vartate śrutvā duḥkhānmucyeta vai yathā /",
    "XXbsa052_u:120": " śrutvā bhavati maitryātmā tasmācchreyaḥ paraṃ śrutam // Dhs_2.24 //",
    "XXbsa052_u:121": " kāyavāṅmanasāṃ buddhiḥ śrutvā bhavati dehinām /",
    "XXbsa052_u:122": " tasmāt sadbuddhikāmo yastena śrotavyamādarāt // Dhs_2.25 //",
    "XXbsa052_u:123": " śrutvā bhāvaṃ samāśritya dṛḍhavīryaparākramam /",
    "XXbsa052_u:124": " taranti puruṣāstūrṇa tribhava vipulaṃ mahat // Dhs_2.26 //",
    "XXbsa052_u:125": " śrutvā yaḥ puruṣaḥ sarvairdhanavānabhijāyate /",
    "XXbsa052_u:126": " aśrutārthadhanairyuktaṃ daridraṃ prāhustaṃ budhāḥ // Dhs_2.27 //",
    "XXbsa052_u:127": " saddharmanāśaphalam saddharmadhananaṣṭasya guruṇā varjitasya ca /",
    "XXbsa052_u:128": " viphalaṃ jīvitaṃ ceṣṭaṃ pāpairupahatasya ca // Dhs_2.28 //",
    "XXbsa052_u:129": " pramādādīnāmaniṣṭaphalasādhanatvam pramādinaḥ kusīdastha pāpamitrasya dehinaḥ /",
    "XXbsa052_u:130": " jīvitaṃ niṣphalaṃ dṛṣṭaṃ bījamuptaṃ yathosare // Dhs_2.29 //",
    "XXbsa052_u:131": " śāstraprāmāṇyam śrutadṛṣṭivinirmuktamarthamāhurvicakṣaṇāḥ /",
    "XXbsa052_u:132": " na cakṣurbhyāṃ vinirmuktamarthamityabhidhīyate // Dhs_2.30 //",
    "XXbsa052_u:133": " dharmasevanāgrahaḥ yo hi dharma parityajya adharmamanutiṣṭhati /",
    "XXbsa052_u:134": " sa bhaiṣajyaṃ parityajya vyādhimevopasevate // Dhs_2.31 //",
    "XXbsa052_u:135": " sevatāṃ sevatāṃ puṃsāṃ dharmo bhavatyanekaśaḥ /",
    "XXbsa052_u:136": " varṣāṇāṃ samavāyena yathodyānaṃ pravardhate // Dhs_2.32 //",
    "XXbsa052_u:137": " iha vajrāsane bhūmirna saṃsāre 'nyathā bhavet /",
    "XXbsa052_u:138": " bodhicittasamutthānaṃ bodhiprāptistathottamā // Dhs_2.33 //",
    "XXbsa052_u:139": " dharmacārī praśāntātmā kāyotthāyī samāhitaḥ /",
    "XXbsa052_u:140": " avaśyaṃ śubhabhāgīsyāt sa pramādena vañcitaḥ // Dhs_2.34 //",
    "XXbsa052_u:141": " jñānasevanāgrahaḥ tasmājjñānaguṇānmatvā jñānaṃ seveta paṇḍitaḥ /",
    "XXbsa052_u:142": " nahyajñānena saṃyuktaṃ pumān kaścit pratibhavet // Dhs_2.35 //",
    "XXbsa052_u:143": " dharmānusāriṇī śraddhā dharmānusāriṇī śraddhā yathā yāti sukhāvahā /",
    "XXbsa052_u:144": " sātidurgatisanyaktā vyasaneṣu mahad balam // Dhs_2.36 //",
    "XXbsa052_u:145": " pradīpakalpā tamasi vyādhitānāmivauṣadham /",
    "XXbsa052_u:146": " arthānāṃ netra bhūtā sā daridrāṇāṃ mahadbalam // Dhs_2.37 //",
    "XXbsa052_u:147": " bhavādyairhriyamāṇānāṃ pūrvabhūtā sukhāvahā /",
    "XXbsa052_u:148": " pramādamadamattānāṃ sā pramādavighātikā // Dhs_2.38 //",
    "XXbsa052_u:149": " śāntapadaprāpteḥ phalam sa hi yattatpadaṃ śāntaṃ nirvāṇamunibhirvṛtam /",
    "XXbsa052_u:150": " tat prāpayatyakhedena samyagjñānapuraḥsaram // Dhs_2.39 //",
    "XXbsa052_u:151": " // iti dharmopadeśavargaḥ dvitīyaḥ //",
    "XXbsa052_u:152": " (3) kāyajugutsāvargaḥ kāyasya svarūpanirūpaṇam",
    "XXbsa052_u:153": " satkārairvṛhaṇairmāsairapi śayyāsanādibhiḥ /",
    "XXbsa052_u:154": " na svīkartumayaṃ kāyaḥ kadācit kenacit kṛtaḥ // Dhs_3.1 //",
    "XXbsa052_u:155": " kāyasya riputvam kṛtaghnasyāvidakṣasya nityaṃ randhraprahāriṇaḥ /",
    "XXbsa052_u:156": " kaḥ kāyasya riporartha pāpaṃ kuryād vicakṣaṇaḥ // Dhs_3.2 //",
    "XXbsa052_u:157": " rogānī tamanarthānāṃ bahūnā bhājanaṃ tathā /",
    "XXbsa052_u:158": " aśucyaṅgasya nikaraṃ kāyamityabhidhīyate // Dhs_3.3 //",
    "XXbsa052_u:159": " avijñeyaṃ maraṇaṃ jīvitañca kṣaṇikam upasthitamavijñeyaṃ maraṇaṃ tattvacintakaiḥ /",
    "XXbsa052_u:160": " jīvitaṃ ca kṣaṇādūrdhvaṃ na gacchati nirūpyate // Dhs_3.4 //",
    "XXbsa052_u:161": " kāyasya heyatvam āyuṣkarmārthanirmāṇametaṃ kāyaṃ tyajyayam /",
    "XXbsa052_u:162": " api viddhastathā śete kāṣṭhaloṣṭhasamo bhuvi // Dhs_3.5 //",
    "XXbsa052_u:163": " kṣaṇe kṣaṇe 'pi kāyo 'yaṃ jīryate na nivartate /",
    "XXbsa052_u:164": " tathā yauvanamadairbālā muhayante (mugdhacetasaḥ) // Dhs_3.6 //",
    "XXbsa052_u:165": " dhanadhānyamadairmattāḥ kurvantyahitamātmanaḥ /",
    "XXbsa052_u:166": " tannāśamupayātyevaṃ sa ca pāpena dahayate // Dhs_3.7 //",
    "XXbsa052_u:167": " adhārmikanindā na manuṣyā manuṣyāste yebhyo dharmo na rocate /",
    "XXbsa052_u:168": " na mārge ca sthitāstattve nirvāṇapuragāmike // Dhs_3.8 //",
    "XXbsa052_u:169": " manuṣyayoneḥ bhavasāgarataraṇopāyaḥ kathaṃ prāpya hi mānuṣyaṃ śreyasāmālayaṃ mahat /",
    "XXbsa052_u:170": " na jñānaplavamārūhaya taranti bhavasāgarāt // Dhs_3.9 //",
    "XXbsa052_u:171": " jīvanasya kṣaṇikatā vidyudālātasadṛśaṃ gandharvanagaropamam /",
    "XXbsa052_u:172": " sadā tad yāti rabhasaṃ jīvitaṃ sarvadehinām // Dhs_3.10 //",
    "XXbsa052_u:173": " śarīre na madaṃ kuryāt kṣaṇike bhaṅgure sadā /",
    "XXbsa052_u:174": " itvare capale 'sāre jarāmaraṇabhīruke // Dhs_3.11 //",
    "XXbsa052_u:175": " dhyāyinānnagataṃ hyetat śokānāmālayo mahān /",
    "XXbsa052_u:176": " śubhāśubhānāṃ kṣetraṃ ca śarīramavadhīyate // Dhs_3.12 //",
    "XXbsa052_u:177": " saphalajīvanarahasyam jñānaśīladayādānairyasya gātraṃ vibhūṣitam /",
    "XXbsa052_u:178": " tasya sattvaikasārasya śarīraṃ saphalaṃ matam // Dhs_3.13 //",
    "XXbsa052_u:179": " dhātujñānāt mokṣaḥ dhātūnāṃ mārakāt sarvamidaṃ muktaṃ kalevaram /",
    "XXbsa052_u:180": " śarīradhātu vicayāt sākṣād bhavati netarāt // Dhs_3.14 //",
    "XXbsa052_u:181": " śarīradhātuṃ yo muktvā dhātuṣvanyeṣu rajyate /",
    "XXbsa052_u:182": " sa dhātukatvaśikṣāto duḥkhenaiva pramucyate // Dhs_3.15 //",
    "XXbsa052_u:183": " hiraṇyadhāturna tathā duḥkhaśāntyai hi vartate /",
    "XXbsa052_u:184": " śarīradhātutattvajño yathā duḥkhāt pramucyate // Dhs_3.16 //",
    "XXbsa052_u:185": " duḥkhād duḥkhodayastena duḥkhī na parirakṣyate /",
    "XXbsa052_u:186": " pravīṇo rājacaurādibhayaiḥ sarvairūpadrutam // Dhs_3.17 //",
    "XXbsa052_u:187": " tasmādanarthakaṃ nityaṃ dūratastaṃ vivarjayet /",
    "XXbsa052_u:188": " varjanāt sukhito duṣṭasaṅgrahād duḥkhitaḥ pumān // Dhs_3.18 //",
    "XXbsa052_u:189": " śarīradhātutattvajño dhātulakṣaṇatattvavit /",
    "XXbsa052_u:190": " dhyānādhyayanasaṃsakto dahati kleśaparvatān // Dhs_3.19 //",
    "XXbsa052_u:191": " tasmāccharīrajān dhātūn paṇḍitaḥ pratyavekṣate /",
    "XXbsa052_u:192": " teṣāṃ svalakṣaṇaṃ jñātvā mokṣo bhavati dehinām // Dhs_3.20 //",
    "XXbsa052_u:193": " // iti kāyajugupsāvargastṛtīyaḥ //",
    "XXbsa052_u:194": " (4) parivartavargaḥ kasya kālaḥ parivartate kāmairevāvitṛṣṇasya tṛṣṇayā tṛṣitasya ca /",
    "XXbsa052_u:195": " cañcalendriyacittasya kālo 'yaṃ parivartate // Dhs_4.1 //",
    "XXbsa052_u:196": " anityadhyeyatā yasya sukhasaktasya dehinaḥ /",
    "XXbsa052_u:197": " strīdarśanena mattasya kālo 'yaṃ parivartate // Dhs_4.2 //",
    "XXbsa052_u:198": " jātimaraṇavaśyasya mohitasya ca tṛṣṇayā /",
    "XXbsa052_u:199": " bālasya tu janasyāsya kālo 'yaṃ parivartate // Dhs_4.3 //",
    "XXbsa052_u:200": " gaticārakabaddhasya udvegavaśagasya ca /",
    "XXbsa052_u:201": " pramādaviṣamūḍhasya kālo 'yaṃ parivartate // Dhs_4.4 //",
    "XXbsa052_u:202": " auddhatyādiprasaktasya gātraśobhāratasya ca /",
    "XXbsa052_u:203": " lābhairatṛptamanasaḥ kālo 'yaṃ parivartate // Dhs_4.5 //",
    "XXbsa052_u:204": " pañcabandhanabaddhasya ṣaḍbhirvyāmohitasya ca /",
    "XXbsa052_u:205": " trailokyavidhimūḍhasya kālo 'yaṃ parivartate // Dhs_4.6 //",
    "XXbsa052_u:206": " vinipātānabhijñasya vitarkopahatasya ca /",
    "XXbsa052_u:207": " janasya saktamanasaḥ kālo 'yaṃ parivartate // Dhs_4.7 //",
    "XXbsa052_u:208": " tatkālaramaṇīyeṣu pariṇāmahiteṣu ca /",
    "XXbsa052_u:209": " kāmeṣu saktamanasaḥ kālo 'yaṃ parivartate // Dhs_4.8 //",
    "XXbsa052_u:210": " pūrvaduḥkhānabhijñasya divyasaukhyaratasya ca /",
    "XXbsa052_u:211": " viprayogānabhijñasya kālo 'yaṃ parivartate // Dhs_4.9 //",
    "XXbsa052_u:212": " karmajālena baddhasya manasyeva viceṣṭinaḥ /",
    "XXbsa052_u:213": " satpathāt paribhraṣṭasya kālo 'yaṃ parivartate // Dhs_4.10 //",
    "XXbsa052_u:214": " bhavadoṣānabhijñasya tṛṣṇayā mūḍhacetasaḥ /",
    "XXbsa052_u:215": " mohāndhakāramagnasya kālo 'yaṃ parivartate // Dhs_4.11 //",
    "XXbsa052_u:216": " kāmaikapāśabaddhasya niḥsahāyasya dehinaḥ /",
    "XXbsa052_u:217": " devīgaṇavimūḍhasyaṃ kālo 'yaṃ parivartate // Dhs_4.12 //",
    "XXbsa052_u:218": " indriyād vyapakṛṣṭasya satpathabhrāmitasya ca /",
    "XXbsa052_u:219": " traidhātukarasajñasya kālo 'yaṃ parivartate // Dhs_4.13 //",
    "XXbsa052_u:220": " saṃvarāsaṃvarajñasya vyāpādabahulasya ca /",
    "XXbsa052_u:221": " naṣṭasambuddhamārgasya kālo 'yaṃ parivartate // Dhs_4.14 //",
    "XXbsa052_u:222": " hitāhitavahirgasya kāryākāryajaḍasya ca /",
    "XXbsa052_u:223": " krīḍābāla sadṛśasya kālo 'yaṃ parivartate // Dhs_4.15 //",
    "XXbsa052_u:224": " nadīprastravaṇocceṣu vanopavanabhūmiṣu /",
    "XXbsa052_u:225": " (saṃ)krīḍātatparasyāsya kālo 'yaṃ parivartate // Dhs_4.16 //",
    "XXbsa052_u:226": " vimānagiripṛṣṭheṣu dharmākaravaneṣu ca /",
    "XXbsa052_u:227": " ramataḥ kāmabhogeṣu kālo 'yaṃ parivartate // Dhs_4.17 //",
    "XXbsa052_u:228": " karmadharma vipākeṣu nirāsaktasya dehinaḥ /",
    "XXbsa052_u:229": " kevalāhārasaktasya kālo 'yaṃ parivartate // Dhs_4.18 //",
    "XXbsa052_u:230": " śarīrasthitasyāpi śarīrānabhijñatā karmaṇāyuḥ pariśrāntaṃ traidhātukamidaṃ sadā /",
    "XXbsa052_u:231": " bhramanti cakravannityaṃ na ca vindanti bāliśāḥ // Dhs_4.19 //",
    "XXbsa052_u:232": " jagataḥ doṣānabhijñatā vinipātocchru yamayaṃ yo nāmārohate jagat /",
    "XXbsa052_u:233": " na ca doṣāvadheyatvaṃ prakurvanti vimohitāḥ // Dhs_4.20 //",
    "XXbsa052_u:234": " dhīrasya kāmaparivarjanaṃ saukhyahetuḥ etat (tu) paramaṃ saukhyaṃ yat kāmaparivarjanam /",
    "XXbsa052_u:235": " vītakāṃkṣasya dhīrasya gataśokasya tāpinaḥ // Dhs_4.21 //",
    "XXbsa052_u:236": " munīnāṃ caramapadaprāptiphalam tadādimadhyanidhane kalyāṇaṃ kṣemamuttamam /",
    "XXbsa052_u:237": " yad prāpyamunayaḥ śrāntāścaranti vigatajvarāḥ // Dhs_4.22 //",
    "XXbsa052_u:238": " duḥkhahetavaḥ kāmāḥ satkāmajaṃ bhavet saukhyaṃ vinipātagataṃ tu tat /",
    "XXbsa052_u:239": " na hi kāmaviśeṣaṃ ca kiñcid duḥkhavipākajam // Dhs_4.23 //",
    "XXbsa052_u:240": " tasmāt kāmeṣu matimān na lubhyet kathañcana /",
    "XXbsa052_u:241": " te hi saṃsāraduḥkhānāṃ hetubhūtāḥ sudāruṇāḥ // Dhs_4.24 //",
    "XXbsa052_u:242": " vanopavanaśaileṣu padmākaravaneṣu ca /",
    "XXbsa052_u:243": " vibhrāntāstṛṣṇayā bālāḥ patanti saha daivataiḥ // Dhs_4.25 //",
    "XXbsa052_u:244": " śubhakarmāsakteḥ upadeśaḥ kāñcaneṣu (ca) śaileṣu vaidūryaśikhareṣu ca /",
    "XXbsa052_u:245": " kṣīyate hi śubhaṃ karma yatasva saha daivataiḥ // Dhs_4.26 //",
    "XXbsa052_u:246": " kalpavṛkṣeṣu ramyeṣu nadīprastravaṇeṣu ca /",
    "XXbsa052_u:247": " caratastaiḥ śubhaṃ kṣīṇaṃ yatasva saha daivataiḥ // Dhs_4.27 //",
    "XXbsa052_u:248": " bhūmibhāgeṣu ramyeṣu ratnākaravaneṣu ca /",
    "XXbsa052_u:249": " na śubhaṃ te sadā cīrṇa yatasva saha daivataiḥ // Dhs_4.28 //",
    "XXbsa052_u:250": " pañcātmakena vīryeṇa manaḥprahalādakāriṇā /",
    "XXbsa052_u:251": " hatasya gatakālasya yatasva saha daivataiḥ // Dhs_4.29 //",
    "XXbsa052_u:252": " devānāṃ hitānabhijñatā kāmaṃ saṃsakta manasairnityaṃ viṣayatatparaiḥ /",
    "XXbsa052_u:253": " na jñāyate hitaṃ devairyadamantrāhitaṃ bhavet // Dhs_4.30 //",
    "XXbsa052_u:254": " devanindā alpaśiṣṭamidaṃ puṇyaṃ cyavanaṃ samupasthitam /",
    "XXbsa052_u:255": " gantavyamanyatra suraiḥ sukarmaphalabhojibhiḥ // Dhs_4.31 //",
    "XXbsa052_u:256": " ye nityaṃ śubhasaṃsaktāḥ kurvanti vā śubhaṃ sadā /",
    "XXbsa052_u:257": " teṣāṃ visadṛśo heturmūrkhāṇāṃ hi vivartate // Dhs_4.32 //",
    "XXbsa052_u:258": " ke mṛtyuṃ pratīkṣante bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:259": " śubhaśīlatamo 'jñānāḥ sarvadā na parāyaṇāḥ // Dhs_4.33 //",
    "XXbsa052_u:260": " bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:261": " ye na karmavipākasya jñānaṃ roṣavadhe ratāḥ // Dhs_4.34 //",
    "XXbsa052_u:262": " bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:263": " prajñāpayanti na samā stṛṣṇāgniparivāritāḥ // Dhs_4.35 //",
    "XXbsa052_u:264": " bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:265": " viprayogakṛtaṃ duḥkhaṃ ye na paśyanti dāruṇam // Dhs_4.36 //",
    "XXbsa052_u:266": " bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:267": " strījanāsaktahṛdayā na vindanti punarbhavam // Dhs_4.37 //",
    "XXbsa052_u:268": " bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:269": " vipattivyādhiśokebhyo nodvijanti kathañcana // Dhs_4.38 //",
    "XXbsa052_u:270": " bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:271": " ye pāpamitrasaṃsarga prakurvanti mahārūṣam // Dhs_4.39 //",
    "XXbsa052_u:272": " bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:273": " bhāvitaṃ cetasā yairna na ca tattvapraveśitā // Dhs_4.40 //",
    "XXbsa052_u:274": " bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:275": " yena sarvāsvavasthāsu saṃsārabhayabhīravaḥ // Dhs_4.41 //",
    "XXbsa052_u:276": " bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:277": " kāryākāryeṣu ye nityaṃ na subhāṣitacetasaḥ // Dhs_4.42 //",
    "XXbsa052_u:278": " bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:279": " ye na tattvadhiyo nityaṃ sarvabhūtahite ratāḥ // Dhs_4.43 //",
    "XXbsa052_u:280": " bhuktvā mṛtyuṃ pratīkṣante te janāḥ kāmamohitāḥ /",
    "XXbsa052_u:281": " ye śarīra sukhārthena dharma hiṃsanti mohitāḥ // Dhs_4.44 //",
    "XXbsa052_u:282": " paṇḍitalakṣaṇam ekāntamanasā nityaṃ śubhaṃ kāryaṃ prayatnataḥ /",
    "XXbsa052_u:283": " aśubhaṃ ca sadā varjyametat paṇḍitalakṣaṇam // Dhs_4.45 //",
    "XXbsa052_u:284": " vinipātasādhanāni kṣayaṃ yātaṃ ca yat śīlaṃ spṛṣṭvā yaḥ samupāgataḥ /",
    "XXbsa052_u:285": " pramādāvañcito 'vaśyaṃ vinipāto bhaviṣyati // Dhs_4.46 //",
    "XXbsa052_u:286": " viṣayiṇaḥ parivartanaśīlatā na tu viṣayāṇām gatā gacchanti yāsyanti deveśāścaiva sarvataḥ",
    "XXbsa052_u:287": " tiṣṭhanti śikhare ramye nānāratnavibhūṣite // Dhs_4.47 //",
    "XXbsa052_u:288": " vaidūryaśikharā ramyāstathānye vanamālinaḥ /",
    "XXbsa052_u:289": " viṣayāstādṛśā eva janastu parivartate // Dhs_4.48 //",
    "XXbsa052_u:290": " vanopavanaramyāṇi bhūmibhāgāni sarvaśaḥ /",
    "XXbsa052_u:291": " tiṣṭhantyavikalānyeva janastu parivartate // Dhs_4.49 //",
    "XXbsa052_u:292": " vaidūryamayanālāni kāñcanāni viśeṣataḥ /",
    "XXbsa052_u:293": " padmākarāṇi tānyeva janastu parivartate // Dhs_4.50 //",
    "XXbsa052_u:294": " sarāṃsi sarito ramyāḥ pakṣisaṅghairnirantaram /",
    "XXbsa052_u:295": " tathaivāvikalā hyete janastu parivartate // Dhs_4.51 //",
    "XXbsa052_u:296": " vimānāni rathāścaiva harmyāṇi ca tathaiva ca /",
    "XXbsa052_u:297": " tiṣṭhantyavikalā hyete janastu parivartate // Dhs_4.52 //",
    "XXbsa052_u:298": " parivartanaṃ lokasya viṣayairvañcitasya ca /",
    "XXbsa052_u:299": " tathāpi nāmalokasya nodvego hṛdi jāyate // Dhs_4.53 //",
    "XXbsa052_u:300": " abhyāsena kharī bhūtaṃ cittaṃ saṃsāracāriṇam /",
    "XXbsa052_u:301": " yena manye mahad duḥkhaṃ hṛdaye naiva vartate // Dhs_4.54 //",
    "XXbsa052_u:302": " śūlikena yathā baddhāḥ paśavo gṛhapañjare /",
    "XXbsa052_u:303": " ekaikaśo vinaśyanti śeṣāṇāṃ nāsti sambhramaḥ // Dhs_4.55 //",
    "XXbsa052_u:304": " sukhāya kāmināmeva iyaṃ bhūmiravasthitā /",
    "XXbsa052_u:305": " cyutāścaivopapannāśca tathāmī bāliśāḥ surāḥ // Dhs_4.56 //",
    "XXbsa052_u:306": " viṣayonmukhānāṃ maraṇānabhijñatvam pramādāya hatāḥ sattvā mṛtyuḥ kṣaṇikaduḥkhadaḥ /",
    "XXbsa052_u:307": " nāvabuddhayanti maraṇaṃ paśuvad vītasambhramāḥ // Dhs_4.57 //",
    "XXbsa052_u:308": " te paścād dīrghamanasaḥ kālasya vaśamāgatāḥ /",
    "XXbsa052_u:309": " paścāttāpamayo vahnirdhakṣyate niṣpratikṣayaḥ // Dhs_4.58 //",
    "XXbsa052_u:310": " dāruṇaṃ niṣpratīkāramavaśyaṃ rūpadehinām /",
    "XXbsa052_u:311": " maraṇaṃ kālavaśagaṃ tad viditvāgamaṃ caret // Dhs_4.59 //",
    "XXbsa052_u:312": " viprayogāntāḥ sarve saṃyogāḥ samāgamāḥ priyāloke viyogāścāpriyāḥ sadā /",
    "XXbsa052_u:313": " saṃyogo viprayogānto dharmateyaṃ sanātanā // Dhs_4.60 //",
    "XXbsa052_u:314": " kṣaṇe lave muhūrte ca divārātrau tathādhvani /",
    "XXbsa052_u:315": " maraṇaṃ cintayed dhīrastasya nāsti pratikriyā // Dhs_4.61 //",
    "XXbsa052_u:316": " gatakalmaṣā eva śāntimadhigacchanti smṛtimagnyāṃ praśaṃsanti yeṣāṃ maraṇasaṃbhavā /",
    "XXbsa052_u:317": " śreyasaikaparāṃ śānti prayāntiṃ gatakalmaṣāḥ // Dhs_4.62 //",
    "XXbsa052_u:318": " mṛtyorarthamanusmṛtya doṣo 'yaṃ kasya sammataḥ /",
    "XXbsa052_u:319": " nirdoṣaṃ hi manaḥ sarvaṃ śāntaṃ bhavati nityaśaḥ // Dhs_4.63 //",
    "XXbsa052_u:320": " tathāgataiḥ apramādaparaṃ śreṣṭhamuktam apramādaparaṃ śreṣṭhamidamuktaṃ tathāgataiḥ /",
    "XXbsa052_u:321": " yanmṛtyoḥ smaraṇaṃ nityamaśubhānāṃ ca varjanam // Dhs_4.64 //",
    "XXbsa052_u:322": " // iti parivartavargaścaturthaḥ //",
    "XXbsa052_u:323": " (5) anityatāvargaḥ sukhaṃ kṣayāntam",
    "XXbsa052_u:324": " kṣayāntaṃ hi sukhaṃ sarva na sukhaṃ vidyate dhruvam /",
    "XXbsa052_u:325": " saṃsṛjenna sukhaṃ tasmāt yadīcchet sukhamātmanaḥ // Dhs_5.1 //",
    "XXbsa052_u:326": " mṛtyuḥ sarvānapi ākarṣati gacchatāṃ tiṣṭhatāṃ caiva hasatāṃ krīḍatāmapi /",
    "XXbsa052_u:327": " avisahyo mahāvego mṛtyurnaśyati dāruṇaḥ // Dhs_5.2 //",
    "XXbsa052_u:328": " na tatstha mihāmutra yatrāsau pratipadyate /",
    "XXbsa052_u:329": " tathāpi nāma saṃmūḍhā janayitvā vaśaṃgataḥ // Dhs_5.3 //",
    "XXbsa052_u:330": " (na bālaṃ na yuvānaṃ vā) na sthavirameva vā /",
    "XXbsa052_u:331": " gṛhasthamagṛhasthaṃ vā yadāsau nāpakarṣati // Dhs_5.4 //",
    "XXbsa052_u:332": " sukhitaṃ duḥkhitaṃ vāpi guṇavantaṃ tathaiva ca /",
    "XXbsa052_u:333": " vratasthamavratasthaṃ vā yadāsau nāpakarṣati // Dhs_5.5 //",
    "XXbsa052_u:334": " duḥśīlaṃ śīlavantaṃ ca (dāninaṃ ca tathottamam) /",
    "XXbsa052_u:335": " rājānaṃ cottamaṃ cāpi yadāsau nāpakarṣati // Dhs_5.6 //",
    "XXbsa052_u:336": " daivaṃ vā nārakaṃ vāpi tiryañca pratajaṃ tathā /",
    "XXbsa052_u:337": " pramattamapramattaṃ vā yadāsau nāpakarṣati // Dhs_5.7 //",
    "XXbsa052_u:338": " kāmadhātūpapannaṃ vā rūpadhātau sthitañca yaḥ /",
    "XXbsa052_u:339": " ārupyadhātūpapannaṃ vā yadāsau nāpakarṣati // Dhs_5.8 //",
    "XXbsa052_u:340": " karmapāśo jarādaṇḍo vyādhidaṇḍo mahāvanam /",
    "XXbsa052_u:341": " raktopamo mṛtyurayaṃ sattvānādāya gacchati // Dhs_5.9 //",
    "XXbsa052_u:342": " evaṃvidhe pratibhaye mṛtyau paramadāruṇe /",
    "XXbsa052_u:343": " (upasthite pravartante) surāḥ kāmavimohitāḥ // Dhs_5.10 //",
    "XXbsa052_u:344": " patanāntaṃ sarvasukhaṃ santyajet yad duḥkhaṃ cyavamānasya devalokāt surasya ca /",
    "XXbsa052_u:345": " narake yadbhavaṃ duḥkhaṃ viprayogapuraḥsaram // Dhs_5.11 //",
    "XXbsa052_u:346": " viṣamākṣikasaṃyuktaṃ yathānnaṃ cāpi (śobhanam) /",
    "XXbsa052_u:347": " (tato) devagataṃ saukhyaṃ patanāntaṃ visarjayet // Dhs_5.12 //",
    "XXbsa052_u:348": " kṣīṇapuṇyasya dīnasya svadārairvarjitasya ca /",
    "XXbsa052_u:349": " yad duḥkhaṃ cyavamānasya tasyaupamyaṃ na vidyate // Dhs_5.13 //",
    "XXbsa052_u:350": " sukṛtakṣīṇamandasya dvipasyeva gatattviṣaḥ /",
    "XXbsa052_u:351": " śāmyati devasya yadduḥkhaṃ mahadduḥkhaṃ prajāyate // Dhs_5.14 //",
    "XXbsa052_u:352": " devasyāpi cyavanam tṛṣṇāviṣayavṛddhasya śokopahatacetasaḥ /",
    "XXbsa052_u:353": " mandavāgdehaceṣṭasya devasya cyavanād bhayam // Dhs_5.15 //",
    "XXbsa052_u:354": " duḥkhasya viṣayataratvam yathā yathā sukhāsvādāḥ kāmā paramavañcakāḥ /",
    "XXbsa052_u:355": " (tathā) tathā bhavatyeva teṣāṃ duḥkhaṃ mahattaram // Dhs_5.16 //",
    "XXbsa052_u:356": " yatamānasya yad duḥkhaṃ devalokān prajāyate /",
    "XXbsa052_u:357": " tasyāntareṇa narakaṃ kalāṃ nārhati ṣoḍaśīm // Dhs_5.17 //",
    "XXbsa052_u:358": " cyavanāntaṃ devalokaṃ maraṇāntaṃ tadā bhuvi /",
    "XXbsa052_u:359": " dṛṣṭvā duḥkhaṃ (bhavatyeva śreyase kriyatāṃ manaḥ) // Dhs_5.18 //",
    "XXbsa052_u:360": " saukhyaṃ patanāntam patanāntaṃ sadā saukhyaṃ nāsti lokasya nityajāḥ /",
    "XXbsa052_u:361": " tad buddhvā kāraṇaṃ sarva śreyase kriyatāṃ manaḥ // Dhs_5.19 //",
    "XXbsa052_u:362": " sarva duḥkhāntam sarve kṣayāntā nicayā patanāntā samucchrayāḥ /",
    "XXbsa052_u:363": " saṃyogā viprayogāntā maraṇāntaṃ hi jīvitam // Dhs_5.20 //",
    "XXbsa052_u:364": " jātasya maraṇaṃ nityaṃ na tasyāstīti nityatā /",
    "XXbsa052_u:365": " na bhūtārāvitānena triṣu dhātuṣu dṛśyate // Dhs_5.21 //",
    "XXbsa052_u:366": " garbhameke vinaśyanti tathaike sūtikāgṛhe /",
    "XXbsa052_u:367": " parisarpaṇakāścaike tathaiva (ca vinaśvarāḥ) // Dhs_5.22 //",
    "XXbsa052_u:368": " maraṇaṃ dhruvam udayāstaṃ ca gamanaṃ bhāskarasya pradṛśyate /",
    "XXbsa052_u:369": " tathā jātasya sarvasya sthitaṃ maraṇamagrataḥ // Dhs_5.23 //",
    "XXbsa052_u:370": " sarva sukhaṃ kṣayāntam kṣayāntaṃ hi sukhaṃ sarva yo na vindati mohadhīḥ /",
    "XXbsa052_u:371": " sa paścānmaraṇe prāpte (duḥkhāya janibhāgbhavet) // Dhs_5.24 //",
    "XXbsa052_u:372": " kuśalaṃ kārya(karaṇaṃ kuśalī ca) priyaḥ sadā /",
    "XXbsa052_u:373": " sukhaṃ hi dharmācaraṇaṃ kathayanti manīṣiṇaḥ // Dhs_5.25 //",
    "XXbsa052_u:374": " anityamadhruvaṃ sarva pariṇāme kaṭuḥ sadā /",
    "XXbsa052_u:375": " saṃsāraḥ kathito buddherhetustattvavicāraṇe // Dhs_5.26 //",
    "XXbsa052_u:376": " devāḥ sukhapramattā ye teṣāṃ sukhamaśāśvatam /",
    "XXbsa052_u:377": " cyavamānasya ca yadduḥkhaṃ devalokāt surasya hi // Dhs_5.27 //",
    "XXbsa052_u:378": " tasyopamānaṃ naivāsti narakānnarakaṃ hi tat /",
    "XXbsa052_u:379": " kimete nāvabudhyante patanāntaṃ sadā sukham // Dhs_5.28 //",
    "XXbsa052_u:380": " ajarāmaravallokaṃ paśyanti sukhamohitāḥ /",
    "XXbsa052_u:381": " cyutyupapattimallokaḥ saṃkhyā tasya na vidyate /",
    "XXbsa052_u:382": " na codvijanti puruṣāstṛṣṇayā parivañcitāḥ // Dhs_5.29 //",
    "XXbsa052_u:383": " abhiyāti sadā janma tvaritaṃ yāti yauvanam /",
    "XXbsa052_u:384": " saṃyogo viprayogaśca sahajaḥ paridṛśyate /",
    "XXbsa052_u:385": " vimūḍhā nānupaśyanti viṣayaiḥ parivañcitāḥ // Dhs_5.30 //",
    "XXbsa052_u:386": " tṛṣṇāvivaśā devāḥ cyavanti cyavanti devāḥ vivaśāstṛṣṇayā parimohitāḥ /",
    "XXbsa052_u:387": " sā bhūmistāni padmāni vanāni vividhāni ca // Dhs_5.31 //",
    "XXbsa052_u:388": " sarvapadārthānāmāpātaramaṇīyatvam śikharāgrāṇi ramyāṇi ratnavanti mahānti ca /",
    "XXbsa052_u:389": " sarāṃsi nadyo vividhā ratnapāṣāṇabhūṣitāḥ // Dhs_5.32 //",
    "XXbsa052_u:390": " vṛkṣā vicitrakusumāḥ paṅktibhirvividhaiḥ sthitāḥ /",
    "XXbsa052_u:391": " harmyāgrāṇi ca ramyāṇi ratnavanti mahānti ca // Dhs_5.33 //",
    "XXbsa052_u:392": " kalpavṛkṣā hemamayā kecidvaidūrya nirmalāḥ /",
    "XXbsa052_u:393": " rājatāstapanīyāśca vimiśrā vararohiṇaḥ // Dhs_5.34 //",
    "XXbsa052_u:394": " bhramarairūpagītāśca vibhānti kamalākarāḥ /",
    "XXbsa052_u:395": " vibhūṣaṇāni ramyāṇi devārhāṇi ca sarvataḥ // Dhs_5.35 //",
    "XXbsa052_u:396": " sarva kṣaṇikam sarvametat tathaivāsti janastu parivartate /",
    "XXbsa052_u:397": " māyābudbudaphenābhaṃ gandharvanagaropamam // Dhs_5.36 //",
    "XXbsa052_u:398": " sukhaṃ sarvasya devasya tṛṣṇayā vañcitasya hi /",
    "XXbsa052_u:399": " sa vināśya janaṃ sarva bhrāmayitvā bhavārṇave // Dhs_5.37 //",
    "XXbsa052_u:400": " tṛṣṇaiva duḥkhamūlam tṛṣṇā viṣāgnisadṛśā lokānāmatra tiṣṭhati /",
    "XXbsa052_u:401": " avitṛptā kāmabhogairapi taptā sukhodbhavā // Dhs_5.38 //",
    "XXbsa052_u:402": " kālānalena nirdagdhā kva te devagaṇāḥ gatāḥ /",
    "XXbsa052_u:403": " sarvathādhigatā yeyaṃ tṛṣṇā lokavitanvinī // Dhs_5.39 //",
    "XXbsa052_u:404": " yayā vimohitā devāḥ kālasya vaśamāgatāḥ /",
    "XXbsa052_u:405": " devāsurā narā yakṣā narake yānti jaṅgamāḥ // Dhs_5.40 //",
    "XXbsa052_u:406": " kālapāśayojitaṃ traidhātukamidam gacchanti vivaśāḥ sarve kālapāśaṃ durāsadam /",
    "XXbsa052_u:407": " traidhātukamidaṃ sarva kālapāśena yojitam // Dhs_5.41 //",
    "XXbsa052_u:408": " tṛṣṇāvimohitāḥ maraṇaṃ na paśyanti na ca paśyanti vivaśāstṛṣṇāmohena mohitāḥ /",
    "XXbsa052_u:409": " anena hi yathā devāḥ śataśo 'tha sahastraśaḥ // Dhs_5.42 //",
    "XXbsa052_u:410": " gatāḥ kālāgninirdagdhā viṣayairdhanasaṃbhavaiḥ /",
    "XXbsa052_u:411": " parasya dṛśyate maraṇamātmano naiva dṛśyate // Dhs_5.43 //",
    "XXbsa052_u:412": " paścātte vyasane prāpte vindante duḥkhamātmanaḥ /",
    "XXbsa052_u:413": " pramādakaluṣaṃ ceto viṣayābhirataṃ sadā // Dhs_5.44 //",
    "XXbsa052_u:414": " na vindanti dhruvaṃ mṛtyuṃ dehināṃ sahajasthitam /",
    "XXbsa052_u:415": " sukhottaramanāśasya pramādābhiratasya ca // Dhs_5.45 //",
    "XXbsa052_u:416": " mṛtyusainyamupaitīdaṃ pramāthi viṣasannibham /",
    "XXbsa052_u:417": " na mantrauṣadhakarmāṇi na devā nāsurāstathā // Dhs_5.46 //",
    "XXbsa052_u:418": " kālapāśabaddhasya na ko 'pi trātā kālapāśena baddhasya trātāro na bhavanti te /",
    "XXbsa052_u:419": " rajasā guṇṭhitaṃ vaktraṃ ātmano naiva vindati // Dhs_5.47 //",
    "XXbsa052_u:420": " tṛṣṇāyā heyatve hetuḥ prāpteścyavanabhūto 'yaṃ mṛtyuḥ paścād bhaviṣyati /",
    "XXbsa052_u:421": " lolupasya sadā yatnairavitṛptasya tṛṣṇayā // Dhs_5.48 //",
    "XXbsa052_u:422": " sahasābhyeti maraṇaṃ yannadṛṣṭaṃ sukhārthinām /",
    "XXbsa052_u:423": " ayaṃ tavāgraho duḥkhaṃ mṛtyunā preṣito mahān // Dhs_5.49 //",
    "XXbsa052_u:424": " asmādanantaraṃ mṛtyurbhaviṣyati sudāruṇaḥ /",
    "XXbsa052_u:425": " mahāgirivarādasmāt vanopavanabhūṣitāt // Dhs_5.50 //",
    "XXbsa052_u:426": " baddhānarā viṣayagā svakarmaphalabhoginaḥ /",
    "XXbsa052_u:427": " krīḍāvihāriṇastāvat kvacit tṛṣṇāsukhaṃ na hi /",
    "XXbsa052_u:428": " tarṣyayā tṛṣṇayā mūḍhāḥ patanti vivaśā bhuvi // Dhs_5.51 //",
    "XXbsa052_u:429": " dhūmasyānantaraṃ vahniryathā bhavati nityaśaḥ /",
    "XXbsa052_u:430": " tathā cyavanaliṅgasya pṛṣṭhataścyavanaṃ sthitam // Dhs_5.52 //",
    "XXbsa052_u:431": " jātyā jātyā dhruvaṃ mṛtyuścārogye sati ruk sthitā /",
    "XXbsa052_u:432": " sampattau vyasanaprāptiyauvane sahajā jarā /",
    "XXbsa052_u:433": " sarvaiḥ priyairviyogaśca na saṃyogo dhruvaṃ sthitaḥ // Dhs_5.53 //",
    "XXbsa052_u:434": " dharmatāyāḥ mahattvam dharmateyaṃ sadāloke samyagbuddhena deśitā /",
    "XXbsa052_u:435": " ubhayasya kṣayo nāśo janasyo parivartate // Dhs_5.54 //",
    "XXbsa052_u:436": " jātau satyāṃ yathā mṛtyuravaśyaṃ sthita eva hi /",
    "XXbsa052_u:437": " kṣīyate sukṛtaṃ karma āyūṃṣi kṣaṇikāni hi // Dhs_5.55 //",
    "XXbsa052_u:438": " saṃvarādikaṃ bhajadhvam saṃvara dharmavinaye bhajadhvaṃ puruṣottamāḥ /",
    "XXbsa052_u:439": " abhyeti yauvanaṃ sarvaṃ jīvitaṃ cānugacchati // Dhs_5.56 //",
    "XXbsa052_u:440": " sarvasya nāśaśālitvam naśyanti sarvadā sarvā mā pramāde manaḥkṛthā /",
    "XXbsa052_u:441": " na nityaṃ labhyate svargo na nityaṃ kṣaṇasampadā // Dhs_5.57 //",
    "XXbsa052_u:442": " yasya yāvannābhipatanaṃ tāvat kṣipraṃ (pra)yujyatām /",
    "XXbsa052_u:443": " (tasya jāte hi patane tat prayogo vṛthā bhavet) // Dhs_5.58 //",
    "XXbsa052_u:444": " ayaṃ sa hi drumavano nānāratnavibhūṣitaḥ /",
    "XXbsa052_u:445": " latāgahvarasaṃcchannaḥ padmākaravibhūṣitaḥ // Dhs_5.59 //",
    "XXbsa052_u:446": " jāmbūnadamayaiśśuddhaiḥ prāsādaiḥ ratnacitritaiḥ /",
    "XXbsa052_u:447": " nānāvidhaiḥ prastravaṇairlatābhirupaśobhitaḥ // Dhs_5.60 //",
    "XXbsa052_u:448": " karmasākṣījanasyāsya bhitvā gaganamucchritaḥ /",
    "XXbsa052_u:449": " kalpāgnivirato meruḥ sarvathā na bhaviṣyati // Dhs_5.61 //",
    "XXbsa052_u:450": " kiṃ punarye surāstatra phenabudbudasannibhāḥ /",
    "XXbsa052_u:451": " utpadyante vinaśyanti pramādamadamohitāḥ // Dhs_5.62 //",
    "XXbsa052_u:452": " sukhaduḥkhamanantaṃ ca svecchākāmaphalodbhavam /",
    "XXbsa052_u:453": " devalokād yathā devāḥ patanti narake punaḥ // Dhs_5.63 //",
    "XXbsa052_u:454": " tad duḥkhaṃ paramaṃ kaṭu śarīramānasaiduḥkhairvidyamāneṣu sarvataḥ /",
    "XXbsa052_u:455": " na tacchakyaṃ pramatte syāt tadduḥkhaṃ paramaṃ kaṭu // Dhs_5.64 //",
    "XXbsa052_u:456": " viyogaduḥkhaṃ duḥkhanāmagrataḥ paripaṭhyate /",
    "XXbsa052_u:457": " taccadevagatau nityamagrataḥ sampravartate // Dhs_5.65 //",
    "XXbsa052_u:458": " sarvapriyairmanāpaiśca viprayogo bhaviṣyati /",
    "XXbsa052_u:459": " na ca devāḥ prapaśyadhvaṃ maraṇāntaṃ hi jīvitam // Dhs_5.66 //",
    "XXbsa052_u:460": " cyutikāle tu samprāpte vihvalendriyacetasā /",
    "XXbsa052_u:461": " jānīdhvaṃ tatparaṃ duḥkhaṃ yadavaśyaṃ bhaviṣyati // Dhs_5.67 //",
    "XXbsa052_u:462": " sarvaṃ kṣaṇikam akālacakrapratimaṃ gandharvanagaropamam /",
    "XXbsa052_u:463": " tribhave saṃbhavaṃ sarva phenabudbudasannibham // Dhs_5.68 //",
    "XXbsa052_u:464": " yaḥ phenarāśau saṃmūḍhaḥ kuryācchādanasaṃstaram /",
    "XXbsa052_u:465": " sa mūḍhaḥ saṃskṛte kuryādabhisvādaṃ bhramātmakam // Dhs_5.69 //",
    "XXbsa052_u:466": " mṛtyumahimā na devā na narā yakṣā nāsurā garuḍāstathā /",
    "XXbsa052_u:467": " trāyante mṛtyusamaye karmaṇā paritapyatām // Dhs_5.70 //",
    "XXbsa052_u:468": " yāvannāyāti samaye mṛtyurājaḥ sudāruṇaḥ /",
    "XXbsa052_u:469": " tāvattu sukṛtaṃ kārya mā paścāt paritapyatha // Dhs_5.71 //",
    "XXbsa052_u:470": " yadbhūtakāmajaṃ saukhyaṃ prākṛtaṃ viṣayodbhavam /",
    "XXbsa052_u:471": " mṛtyukāle samutpanne tiṣṭhanti na budharṣamā // Dhs_5.72 //",
    "XXbsa052_u:472": " kiṃ kariṣyanti saukhyāni kiṃ striyaḥ kiñcabāndhavāḥ /",
    "XXbsa052_u:473": " mṛtyunā hriyamāṇasya devalokāt samantataḥ // Dhs_5.73 //",
    "XXbsa052_u:474": " sthirāstā bhūmayaḥ sarvā vanopavanabhūṣitāḥ /",
    "XXbsa052_u:475": " mṛtyurajjvā vibaddhaśca tvantu kālena nīyase // Dhs_5.74 //",
    "XXbsa052_u:476": " ākāśe jaladā yadvada vāyunā samudīritāḥ /",
    "XXbsa052_u:477": " saṃśliṣṭāśca viyujyante saṃsāre prāṇinastathā // Dhs_5.75 //",
    "XXbsa052_u:478": " ṛtau ṛtau yathā puṣpamāgatairdṛśyate naraiḥ /",
    "XXbsa052_u:479": " vyatīte tu ṛtau sarve pratiyānti yathāgatāḥ // Dhs_5.76 //",
    "XXbsa052_u:480": " yathā kāle samutpanne modante sukṛtaiḥ surāḥ /",
    "XXbsa052_u:481": " vyatīte tu śubhe kāle pratiyānti yathāgatāḥ // Dhs_5.77 //",
    "XXbsa052_u:482": " ṛtau ṛtau yathā vṛkṣe parṇajāyate 'nekaśaḥ /",
    "XXbsa052_u:483": " vyatīte tu śubhe kāle śīryate tat samantataḥ // Dhs_5.78 //",
    "XXbsa052_u:484": " yathā parṇopamādetanna saukhyamabhayaṃ bhave /",
    "XXbsa052_u:485": " śīryate satataṃ saukhyaṃ nāsaukhyaṃ vidyate dhruvam // Dhs_5.79 //",
    "XXbsa052_u:486": " prābṛṭkāle yathā varṣamākāśe na nivartate /",
    "XXbsa052_u:487": " tathā saukhyamidaṃ sarva gacchati na nivartate // Dhs_5.80 //",
    "XXbsa052_u:488": " barhiṇāṃ ca yathā nādo vāyunā samudīritaḥ /",
    "XXbsa052_u:489": " śrūyate tatpraṇāśāya tathā saukhyamidaṃ smṛtam // Dhs_5.81 //",
    "XXbsa052_u:490": " yathā hi jvalane kṣiptaṃ dhruvaṃ kālaṃ pradahayate /",
    "XXbsa052_u:491": " tathā vahanyupamaḥ kālaḥ kāṣṭhavaccaratāṃ smṛtaḥ // Dhs_5.82 //",
    "XXbsa052_u:492": " āgatāśca gatāścaike śataśo 'tha sahastraśaḥ /",
    "XXbsa052_u:493": " saṃvego na bhavatyeṣā tṛṣṇayā mohitāstathā // Dhs_5.83 //",
    "XXbsa052_u:494": " yathā yathā mahāsaukhyaṃ svayaṃ bhogo yathā yathā /",
    "XXbsa052_u:495": " tathā tathā mahad duḥkhaṃ patanāntodbhavaṃ dhruvam // Dhs_5.84 //",
    "XXbsa052_u:496": " jātyādi duḥkhaparamparā jātirduḥkhā jarā duḥkhā maraṇaṃ duḥkhameva ca /",
    "XXbsa052_u:497": " priyaiśca saha viśleṣo duḥkhasyaiṣā paramparā // Dhs_5.85 //",
    "XXbsa052_u:498": " mṛtyunā na bibhet ekasya patanaṃ dṛṣṭvā kathaṃ nodvijate janaḥ /",
    "XXbsa052_u:499": " mamāpi patanaṃ hyetat sarvapāpairbhaviṣyati // Dhs_5.86 //",
    "XXbsa052_u:500": " yaḥ paśyati bhayaṃ dūrāt pratipattau ca vartate /",
    "XXbsa052_u:501": " (sa)mprāpte mṛtyusamaye na vibheti gatavyathaḥ // Dhs_5.87 //",
    "XXbsa052_u:502": " vibhujyamāno daunaiśca mṛtyuḥ svajanabāndhavaiḥ /",
    "XXbsa052_u:503": " yadduḥkhaṃ mṛtyusamaye tanna śakyaṃ prabhāṣitum // Dhs_5.88 //",
    "XXbsa052_u:504": " patanāntaṃ hi maraṇaṃ patamāno yathā giriḥ /",
    "XXbsa052_u:505": " niṣpratyanīkaṃ balavat puruṣānapakarṣati /",
    "XXbsa052_u:506": " saṃśliṣyate mahāvegaḥ samprahārī ca sarvadā // Dhs_5.89 //",
    "XXbsa052_u:507": " taṃ jñātvā mā pramādeṣu stubadhvaṃ devasattamāḥ /",
    "XXbsa052_u:508": " saṃśleṣayati viśleṣaṃ yauvane ca sadā jarā // Dhs_5.90 //",
    "XXbsa052_u:509": " jīvite ca sadā mṛtyuḥ padametat sadā sthitam /",
    "XXbsa052_u:510": " anityenāgnināvaśyaṃ dagdhabyo yatra gocaraḥ // Dhs_5.91 //",
    "XXbsa052_u:511": " kalpānte kiṃ punardevā ye phenakadalīsamāḥ /",
    "XXbsa052_u:512": " na tadasti bhavet kiñcid yad jñānaṃ saṃskṛtaṃ calam // Dhs_5.92 //",
    "XXbsa052_u:513": " yannityaṃ (ca) sukhaṃ vā syādetatsthānaṃ na vidyate /",
    "XXbsa052_u:514": " upasthitamiva jñeyaṃ maraṇaṃ sarvajantubhiḥ // Dhs_5.93 //",
    "XXbsa052_u:515": " yasmāt tasya pratīkāraḥ sarvopāyairna śakyate /",
    "XXbsa052_u:516": " rūpaṃ kṣaṇikameteṣāṃ vayo 'pi kṣaṇikaṃ tathā // Dhs_5.94 //",
    "XXbsa052_u:517": " kṣīyate ca tathā saukhyaṃ na ca buddhayantyamedhasaḥ /",
    "XXbsa052_u:518": " yadā tat sarvameteṣāmanekaṃ śubhalakṣaṇam // Dhs_5.95 //",
    "XXbsa052_u:519": " janmataḥ kālacakreṇa paripāṭayā vināśitam /",
    "XXbsa052_u:520": " tathaivaitat purā naṣṭamanekaśatalakṣaṇam // Dhs_5.96 //",
    "XXbsa052_u:521": " tathaitadapi janmaiṣāṃ mṛtyurājo hariṣyati /",
    "XXbsa052_u:522": " pramādamanasāṃ hyeṣāṃ nityaṃ sukhavihāriṇām // Dhs_5.97 //",
    "XXbsa052_u:523": " nidhanāya kālapāśo 'yamabhyeti sukhanāśakaḥ /",
    "XXbsa052_u:524": " sukhārogyabalaprāṇapriyaviśleṣakārakaḥ // Dhs_5.98 //",
    "XXbsa052_u:525": " balavanmṛtyurājo 'sau samīpamupasarpati /",
    "XXbsa052_u:526": " yaḥ samīpagato hyeṣāṃ pramattānāmanekaśaḥ // Dhs_5.99 //",
    "XXbsa052_u:527": " sukhanāśaḥ suniścitaḥ jīvitaṃ saha saukhyena tvaritaṃ nāśayiṣyati /",
    "XXbsa052_u:528": " dīrghakālamidaṃ dhvastaṃ pramādāpahatāḥ surāḥ // Dhs_5.100 //",
    "XXbsa052_u:529": " nāvabuddhayanti mohāndhāḥ saukhyena pratibodhitāḥ /",
    "XXbsa052_u:530": " yadā hīnaprabhāhyete vihvalendriyacetasaḥ // Dhs_5.101 //",
    "XXbsa052_u:531": " yamalokaṃ patiṣyanti tadā jñānasya tatphalam /",
    "XXbsa052_u:532": " jīyate bata kālo 'yaṃ kṣaṇikaṃ ca yathā sukham // Dhs_5.102 //",
    "XXbsa052_u:533": " tathāpi raktamanaso nāvabuddhayantyacakṣuṣaḥ /",
    "XXbsa052_u:534": " ramyād ramyataraṃ yānti nityaṃ sukhavihāriṇaḥ // Dhs_5.103 //",
    "XXbsa052_u:535": " prayāsyanti yathā hayete mṛtyurājo hariṣyati /",
    "XXbsa052_u:536": " jarā jātivipattīnāṃ yo na mūḍho viṣīdati // Dhs_5.104 //",
    "XXbsa052_u:537": " sa paścāt mṛtyusamaye tapyate (hīnacetasā) /",
    "XXbsa052_u:538": " sukhaṃ deveṣu samprāpya (tadetad) guṇasammatam // Dhs_5.105 //",
    "XXbsa052_u:539": " kṛtahutaṃ vināśāntaṃ kṣaṇikaṃ jīvitaṃ calam /",
    "XXbsa052_u:540": " yathā hi yad vināśāntaṃ tathaiṣāmapi jīvitam // Dhs_5.106 //",
    "XXbsa052_u:541": " acireṇāpi kālena bhaviṣyati na saṃśayaḥ /",
    "XXbsa052_u:542": " yāvannāyāti maraṇaṃ yāvad buddhiranāvilā // Dhs_5.107 //",
    "XXbsa052_u:543": " manasā dharmaratiḥ kāryā tāvaddharmarataṃ dhārya manobalena dhīmatā /",
    "XXbsa052_u:544": " sarvajīvitanāśāya sarvasaukhyakṣayāya ca // Dhs_5.108 //",
    "XXbsa052_u:545": " priyaviyogaḥ niścitaḥ sarvapriyaviyogāya mṛtyurāśrayameti ca /",
    "XXbsa052_u:546": " tasminnāpte mahādhyāne mṛtyuḥ paramadāruṇaḥ // Dhs_5.109 //",
    "XXbsa052_u:547": " nānyat trāṇamṛte dharmāt tasmād dharmarato bhavet /",
    "XXbsa052_u:548": " upapannasya devasya yā prītirupapadyate // Dhs_5.110 //",
    "XXbsa052_u:549": " nāsau cyavanaduḥkhasya kalāmarhati ṣoḍaśīm /",
    "XXbsa052_u:550": " mṛtyukāle samutpanne na kaścit kasyacit tathā // Dhs_5.111 //",
    "XXbsa052_u:551": " sarvasya nāśatvam na ca gacchantimapyekaṃ padamekaṃ hi gacchati /",
    "XXbsa052_u:552": " yadā jātaṃ tadāramya naro mṛtyuparāyaṇaḥ // Dhs_5.112 //",
    "XXbsa052_u:553": " nānāmohaparītastu bhayametanna vidyate /",
    "XXbsa052_u:554": " yadā te cyavanaṃ prāpte bhavabhogakaraṃ param // Dhs_5.113 //",
    "XXbsa052_u:555": " tadā vindati mūḍhātmā yad bhayaṃ mṛtyujaṃ mahat /",
    "XXbsa052_u:556": " viṣayoragasandaṣṭā tṛṣṇā viṣavimohitā // Dhs_5.114 //",
    "XXbsa052_u:557": " na vindanti sadā devāścyavanānte mahad bhayam /",
    "XXbsa052_u:558": " cyavanti ca tathā duḥkhamutpādayanti dehinām // Dhs_5.115 //",
    "XXbsa052_u:559": " yathopapattiścyavanaṃ devānāṃ samprajāyate /",
    "XXbsa052_u:560": " karmavāyusamudbhrāntaṃ prayogeṇa ca duḥkhitam // Dhs_5.116 //",
    "XXbsa052_u:561": " puruṣaṃ nayate mṛtyuravaśaṃ (sukhavañcitam) /",
    "XXbsa052_u:562": " na mātaro na pitaro na mitrāṇi na bāndhavāḥ // Dhs_5.117 //",
    "XXbsa052_u:563": " sahāyatāṃ vrajantīyaṃ puruṣaṃ kālacoditam /",
    "XXbsa052_u:564": " asahāyo janaścāyaṃ janaḥ prakṛtivañcitaḥ // Dhs_5.118 //",
    "XXbsa052_u:565": " mana eva pāśabandhanam kevalaṃ tu manaḥpāśairbandhanairbadhyate janaḥ /",
    "XXbsa052_u:566": " na janaḥ svajanaśceha trātā bhavati kasyacita // Dhs_5.119 //",
    "XXbsa052_u:567": " gṛhīta iva keśeṣu mṛtyunā dharmamācaret mṛtyukāle samutpanne svajano 'pi yathā janaḥ /",
    "XXbsa052_u:568": " yastvaṃ paśyasi devānāṃ sukhametanmahodayam // Dhs_5.120 //",
    "XXbsa052_u:569": " tat prasahyamahādevo mṛtyurājo hariṣyati /",
    "XXbsa052_u:570": " tvaritaṃ yāti janmedaṃ na ca vindati bāliśaḥ // Dhs_5.121 //",
    "XXbsa052_u:571": " paścāttu vyasane prāpte prativindanti duḥkhinaḥ /",
    "XXbsa052_u:572": " yadi duḥkhādbhayaṃ tvaritaṃ yadi mṛtyubhayaśca yaḥ // Dhs_5.122 //",
    "XXbsa052_u:573": " dharme hi kriyatāṃ buddhirevaṃ sukhamavāpsyatha /",
    "XXbsa052_u:574": " vināśāntaṃ sadā saukhyamanityaṃ sarvataścalam // Dhs_5.123 //",
    "XXbsa052_u:575": " devatvaṃ patanāntam sarvadevakṛtaṃ saukhyaṃ na ca vindanti mohitāḥ /",
    "XXbsa052_u:576": " abhūtvā ca cyavantyete bhūtvāvaśyaṃ hi cañcalāḥ // Dhs_5.124 //",
    "XXbsa052_u:577": " devāḥ patanabhāvāya dharmateyaṃ vyavasthitā /",
    "XXbsa052_u:578": " pramattāḥ kāmabhogeṣu ye devāścalamānasāḥ // Dhs_5.125 //",
    "XXbsa052_u:579": " na paśyanti surāstīvraṃ vyasanāntaṃ hi jīvitam /",
    "XXbsa052_u:580": " yadaiva jāyate devastadaiva maraṇāya saḥ // Dhs_5.126 //",
    "XXbsa052_u:581": " śreyase matiḥ karttavyā divasānte yathā rātriravaśyaṃ pratipadyate /",
    "XXbsa052_u:582": " divasaṃ jīvitaṃ proktaṃ rātriḥ sthānmaraṇopamā // Dhs_5.127 //",
    "XXbsa052_u:583": " tasmāt tadubhayaṃ jñātvā śreyase kriyatāṃ manaḥ /",
    "XXbsa052_u:584": " tadetadartha nṛṇāṃ hi strīrāgavaśavartinām // Dhs_5.128 //",
    "XXbsa052_u:585": " tadiṣṭaṃ mṛtyusainyena prasahayamavamarditam /",
    "XXbsa052_u:586": " bhāvābhāvādibhirmūḍhān vañcayitvā striyo narān // Dhs_5.129 //",
    "XXbsa052_u:587": " prayānti mṛtyusamaye svakarmaphalabhoginaḥ /",
    "XXbsa052_u:588": " padmopavanaśaileṣu nadīnāṃ nirjhareṣu ca // Dhs_5.130 //",
    "XXbsa052_u:589": " bahuśaḥ krīḍanaṃ kṛtvā kūpāyābhigatāḥ priyāḥ /",
    "XXbsa052_u:590": " avaśyambhāvi maraṇamavaśyaṃ ca viyogitā // Dhs_5.131 //",
    "XXbsa052_u:591": " tathāpi nāma puruṣā nityaṃ rāgavaśānugāḥ /",
    "XXbsa052_u:592": " sukhitaṃ duḥkhitaṃ vā(pi) jīrṇamanyatra yauvanam // Dhs_5.132 //",
    "XXbsa052_u:593": " mṛtyurājo 'vamardati",
    "XXbsa052_u:594": " duṣkulīnaṃ kulīnaṃ vā mṛtyurājo 'vamardati /",
    "XXbsa052_u:595": " surūpaṃ vā virūpaṃ vā balavantaṃ tathābalam // Dhs_5.133 //",
    "XXbsa052_u:596": " sanāthaṃ naṣṭanāthaṃ vā mṛtyurājo 'vamardati /",
    "XXbsa052_u:597": " rājānaṃ vā tathā mṛtyuḥ gṛhiṇaṃ vā tathā yatim // Dhs_5.134 //",
    "XXbsa052_u:598": " krūraṃ vā mṛdukaṃ vāpi mṛtyurājo 'vamardati /",
    "XXbsa052_u:599": " nirdhanaṃ vā daridraṃ vā saguṇaṃ nirguṇaṃ tathā // Dhs_5.135 //",
    "XXbsa052_u:600": " striyaṃ vā puruṣaṃ vāpi mṛtyurājo 'vamardati /",
    "XXbsa052_u:601": " pravāsinaṃ gṛhasthaṃ vā jale vāpi sthalesthitam // Dhs_5.136 //",
    "XXbsa052_u:602": " sthitaṃ vā giriśṛṅgeṣu mṛtyurājo 'vamardati /",
    "XXbsa052_u:603": " jāgarantaṃ tathā suptaṃ bhuñjānaṃ vā tathā sthitam // Dhs_5.137 //",
    "XXbsa052_u:604": " pramāthī sarvalokasya mṛtyurājo 'vamardati /",
    "XXbsa052_u:605": " bhūmisthaṃ (vā) vimānasthaṃ videśasthaṃ tathā gṛhe // Dhs_5.138 //",
    "XXbsa052_u:606": " krakacaḥ kālacakro 'yaṃ mṛtyurājo 'vamardati /",
    "XXbsa052_u:607": " bhāgyavantaṃ tathā dhanya nistriśaṃ (caiva) dharmikam // Dhs_5.139 //",
    "XXbsa052_u:608": " rogiṇaṃ svasthadehaṃ vā mṛtyurājo 'vamardati /",
    "XXbsa052_u:609": " caṇḍaṃ suśīlinaṃ cāpi kadarya dhaninaṃ tathā // Dhs_5.140 //",
    "XXbsa052_u:610": " pramattamapramattaṃ vā mṛtyurājo 'vamardati /",
    "XXbsa052_u:611": " nārakeyaṃ tathā pretaṃ tiryañco manujaṃ tathā // Dhs_5.141 //",
    "XXbsa052_u:612": " anivṛttabalotsāho mṛtyurājo 'vamardati /",
    "XXbsa052_u:613": " kāmadhātau ca ye devā rūpadhātau ca ye sthitāḥ // Dhs_5.142 //",
    "XXbsa052_u:614": " tān sarvān hi pratibalān mṛtyurājo 'vamardati /",
    "XXbsa052_u:615": " ārūpyeṣu ca ye devāḥ samāpattiniveśakāḥ /",
    "XXbsa052_u:616": " tān sarvānapi vai devān mṛtyurājo 'vamardati // Dhs_5.143 //",
    "XXbsa052_u:617": " sarva vināśāntam yad jātaṃ saṃskṛtaṃ kiñcid tad vināśāntameva hi /",
    "XXbsa052_u:618": " tannāsti saṃskṛtaṃ kiñcid yasya nāśo ca vidyate /",
    "XXbsa052_u:619": " mṛtyorbalamidaṃ jñātvā kāmadoṣaṃ ca sarvataḥ // Dhs_5.144 //",
    "XXbsa052_u:620": " tṛṣṇayā vañcanaṃ cāpi viramadhvaṃ bhavārṇavāt /",
    "XXbsa052_u:621": " tadaitad vyasanaṃ matvā mṛtyorapi calācalam // Dhs_5.145 //",
    "XXbsa052_u:622": " sudāntaṃ kriyatāṃ cittam sudāntaṃ kriyatāṃ cittaṃ yenedaṃ bhrāmyate jagat /",
    "XXbsa052_u:623": " vanopavanaśailebhyo vimānebhyaśca sarvataḥ // Dhs_5.146 //",
    "XXbsa052_u:624": " sarvadevāḥ paciṣyanti kālāgnivinipātitāḥ /",
    "XXbsa052_u:625": " pramādamanaso mūḍhā bhūyo viṣayajihimatāḥ // Dhs_5.147 //",
    "XXbsa052_u:626": " tṛṣṇāpāśena sambaddhā devāḥ yāsyanti durgatim /",
    "XXbsa052_u:627": " rabhasaṃ jīvitaṃ saukhyaṃ prayāti khalu dehinām // Dhs_5.148 //",
    "XXbsa052_u:628": " na ca vindanti vibudhā jātyandhā iva satpatham /",
    "XXbsa052_u:629": " jalabudbudasaṃkāśaṃ jīvitaṃ sarvadehinām // Dhs_5.149 //",
    "XXbsa052_u:630": " nadītaraṅgacapalaṃ yauvanaṃ vyativartate /",
    "XXbsa052_u:631": " anityā (hi)kaṭākṣekṣāpraduḥkhāstuṣitāḥ surāḥ // Dhs_5.150 //",
    "XXbsa052_u:632": " rāgasya heyatvam nirvāyatyavaśo dīno dīpaḥ snehakṣayādiva /",
    "XXbsa052_u:633": " karmakṣayaparikṣipto dvādaśāro mahābalaḥ // Dhs_5.151 //",
    "XXbsa052_u:634": " dharmacakro bhavatyeṣa nipātī syānna cañcalaḥ /",
    "XXbsa052_u:635": " vicitraviṣayāramyā anekasukhamaṇḍitāḥ // Dhs_5.152 //",
    "XXbsa052_u:636": " kālagrāsāḥ sarve bhavanti tuṣitāḥ patanti vivaśāḥ kālasya vaśamāgatāḥ /",
    "XXbsa052_u:637": " kālasya vaśamāpannā yathā rohanti pādapāḥ // Dhs_5.153 //",
    "XXbsa052_u:638": " te punaḥ kālamāsādya bhavanti vigatatviṣaḥ /",
    "XXbsa052_u:639": " yathā kālaṃ samāpadya bhavanti sukhitāḥ surāḥ // Dhs_5.154 //",
    "XXbsa052_u:640": " punastamaiva saṃsṛtya patanti vivaśā hi te /",
    "XXbsa052_u:641": " karmakālaṃ samāsādya loko 'yaṃ parivartate // Dhs_5.155 //",
    "XXbsa052_u:642": " sukhaṃ vrajati duḥkhaṃ hi kālasya vaśamāgataḥ /",
    "XXbsa052_u:643": " yadvṛttaṃ prākśubhaṃ karma tacca duṣṭamahodayam // Dhs_5.156 //",
    "XXbsa052_u:644": " tadidaṃ bhuñjate svargaṃ kṣīyate ca tataḥ punaḥ /",
    "XXbsa052_u:645": " sahetukasya sarvasya kṣaṇikasya viśeṣataḥ // Dhs_5.157 //",
    "XXbsa052_u:646": " anityatāparāmarśo nāsau bhavati sarvataḥ /",
    "XXbsa052_u:647": " ye bhāvāḥ saṃskṛtā nityāḥ sarve te vipralobhinaḥ // Dhs_5.158 //",
    "XXbsa052_u:648": " vipralobhya janaṃ yāti dharmateyaṃ vyavasthitā /",
    "XXbsa052_u:649": " śīghrasrotā yathā nadyastathā saukhyaṃ śarīriṇām // Dhs_5.159 //",
    "XXbsa052_u:650": " kṣaṇikaṃ jīvitaṃ sarva na ca vindanti bāliśāḥ /",
    "XXbsa052_u:651": " jarā vyādhiśca mṛtyuśca vipattiḥ karmasaṃkṣaye // Dhs_5.160 //",
    "XXbsa052_u:652": " bhavantyetāni devānāṃ nityānāṃ kāmacāriṇām /",
    "XXbsa052_u:653": " nāyurdhruvaṃ bhavatyeva na saukhyaṃ triṣu dhātuṣu // Dhs_5.161 //",
    "XXbsa052_u:654": " na (ca) vindanti vivaśā devāḥ kāmena mohitāḥ /",
    "XXbsa052_u:655": " varṣadhārā yathākāśe duḥsthā bhavati sarvataḥ // Dhs_5.162 //",
    "XXbsa052_u:656": " tathā saukhyamidaṃ sarva varṣadhāropamaṃ sadā /",
    "XXbsa052_u:657": " vāyunā pāṃsavo yānti anyonya parighaṭṭitāḥ // Dhs_5.163 //",
    "XXbsa052_u:658": " bhrāmyate gagane 'vaśyastathā śleṣaḥ śarīriṇām /",
    "XXbsa052_u:659": " suciramapi saṃramyaṃ nityatā nāsti dehinām // Dhs_5.164 //",
    "XXbsa052_u:660": " acintyārthe saukhyamidaṃ na ca vindanti bāliśāḥ /",
    "XXbsa052_u:661": " vāteritaṃ tu yat saukhyaṃ vināśāntaṃ bhaviṣyati // Dhs_5.165 //",
    "XXbsa052_u:662": " sukhasya duḥkhamiśritatvam vināśaṃ naiva budhyanti kāminaścittavañcitāḥ /",
    "XXbsa052_u:663": " duḥkhamiśraṃ sukhamidaṃ pracchannamiva vidyate // Dhs_5.166 //",
    "XXbsa052_u:664": " padmamālāparicchinno viṣapūrṇo yathā ghaṭaḥ /",
    "XXbsa052_u:665": " odanaṃ viṣasammiśraṃ maraṇāntaṃ (hi) tat tathā // Dhs_5.167 //",
    "XXbsa052_u:666": " tathā saukhyamidaṃ sarva tasmāt tat parivarjayet /",
    "XXbsa052_u:667": " ādau madhye tathā cānte narakāya bhaviṣyati // Dhs_5.168 //",
    "XXbsa052_u:668": " utpādasthitibhaṅgāni sarvāṇi vastūni utpādasthitabhṅgāntaṃ sarva saṃskṛtamucyate /",
    "XXbsa052_u:669": " sarva ca saṃskṛtaṃ saukhyaṃ nanu bhaṭṭārameva tat // Dhs_5.169 //",
    "XXbsa052_u:670": " bhaṭṭārañca vilāsaśca (su)vyayakṣaṇikaṃ tathā /",
    "XXbsa052_u:671": " sukhaṃ ca jīvitaṃ sarva tasmāt tat parivarjayet // Dhs_5.170 //",
    "XXbsa052_u:672": " ādau madhye tathā cānte śreyasyeva manaḥ sadā /",
    "XXbsa052_u:673": " sudāntaḥ śuddhacitasya mṛtyukāle na sīdati // Dhs_5.171 //",
    "XXbsa052_u:674": " maraṇasyāvaśyambhāvitvam avaśyambhāvi maraṇaṃ priyasya ca viyogatā /",
    "XXbsa052_u:675": " na ca cintayataḥ kāle viṣaye vipralobhinaḥ // Dhs_5.172 //",
    "XXbsa052_u:676": " jarāmaraṇacakraṃ tamaviṣahyaṃ sudāruṇam /",
    "XXbsa052_u:677": " pādapān devagān sattvān na ca buddhayantyacakṣuṣaḥ // Dhs_5.173 //",
    "XXbsa052_u:678": " sarvasya jātasya cyavanaṃ bhavati cyavamānasya devasya vikalendriyacetasaḥ /",
    "XXbsa052_u:679": " yad duḥkhaṃ sukaraṃ tasya naupamyamiha vidyate // Dhs_5.174 //",
    "XXbsa052_u:680": " yathā yathā mahat saukhyaṃ tṛṣṇopahatacetasaḥ /",
    "XXbsa052_u:681": " tathā tathā mahad duḥkhaṃ cyavamānasya duḥsaham // Dhs_5.175 //",
    "XXbsa052_u:682": " kṛtvā hi saṃskṛtaṃ karma na jñātvā karmaṇaḥ sthitiḥ /",
    "XXbsa052_u:683": " mṛtyukāle samutpanne paścāttāpena dahayate // Dhs_5.176 //",
    "XXbsa052_u:684": " mṛtyoḥ pūrvameva svahitamādheyam yāvannāpyeti maraṇaṃ yāvacca kṣaṇasampadaḥ /",
    "XXbsa052_u:685": " tāvat svahitamādheyameṣa mārgaḥ sukhāvahaḥ // Dhs_5.177 //",
    "XXbsa052_u:686": " cyavanaṃ devalokeṣu maraṇaṃ narabhūmiṣu /",
    "XXbsa052_u:687": " viditvā kaḥ pumān āsthāṃ kuryātsopadrave bhave // Dhs_5.178 //",
    "XXbsa052_u:688": " sarva vināśi tailavartipraṇāśena dīpanāśo yathā dhruvam /",
    "XXbsa052_u:689": " karmakriyā tathā kasya vinipātaḥ surālayāt /",
    "XXbsa052_u:690": " bhittināśo yathāvaśyaṃ cittanāśo dhruvaṃsthitaḥ // Dhs_5.179 //",
    "XXbsa052_u:691": " karmanāśāttathā saukhyamavaśyaṃ vinipadyate /",
    "XXbsa052_u:692": " kṣīṇapuṇyāḥ nipatyante devāḥ sarve surālayāt // Dhs_5.180 //",
    "XXbsa052_u:693": " anityataiṣāṃ sarveṣāṃ sattvānāṃ vinipātikā /",
    "XXbsa052_u:694": " mṛtyuḥ pivati bhūtāni jarā pivati yauvanam // Dhs_5.181 //",
    "XXbsa052_u:695": " vyādhiḥ pivati cārogyaṃ na ca loko 'vabudhyate /",
    "XXbsa052_u:696": " upapannāḥ subahuśaḥ pratītāścāpyanekaśaḥ // Dhs_5.182 //",
    "XXbsa052_u:697": " jāyate jīryate cāyaṃ cyavane copapadyate /",
    "XXbsa052_u:698": " na kṣaṇo 'sti muhūrto vā parivartastathāpi vā // Dhs_5.183 //",
    "XXbsa052_u:699": " yatra mṛtyurvilambena na ca loko 'vabudhyate /",
    "XXbsa052_u:700": " upapannāstu bahuśaḥ pratītāścāpyanekaśaḥ // Dhs_5.184 //",
    "XXbsa052_u:701": " yanna mṛtyuvilambaḥ syānna ca loko 'vabudhyate /",
    "XXbsa052_u:702": " anityaṃ jīvitaṃ sarva na vilambi ca yauvanam // Dhs_5.185 //",
    "XXbsa052_u:703": " sarvabhūtānyanityāni na ca loko 'vabudhyate /",
    "XXbsa052_u:704": " ante krameṇa naśyanti bhāvāḥ kṣaṇavilamvinaḥ // Dhs_5.186 //",
    "XXbsa052_u:705": " sambaddhāḥ karmasūtreṇa na ca loko 'vabudhyate /",
    "XXbsa052_u:706": " devakoṭisahastrāṇi vanopavanasevinām // Dhs_5.187 //",
    "XXbsa052_u:707": " nimīlitāni kālena na ca loko 'vabudhyate /",
    "XXbsa052_u:708": " paṅkābhāvacarā devāḥ pramattā bhogatṛṣṇayā // Dhs_5.188 //",
    "XXbsa052_u:709": " yāsyanti vilayaṃ sarve na ca loko 'vabudhyate /",
    "XXbsa052_u:710": " phenabudbudasaṅkāśaṃ svapnadravyopamaṃ sukham // Dhs_5.189 //",
    "XXbsa052_u:711": " kṣayaṃ prayāti śīghraṃ ca na ca loko 'vabudhyate /",
    "XXbsa052_u:712": " sarvasya sarvathā sarvo vināśo niyato bhave // Dhs_5.190 //",
    "XXbsa052_u:713": " na ca bālasya saṃsārānnirvedamupapadyate /",
    "XXbsa052_u:714": " na sarvaḥ sarvathā sarva sarvopāyaiḥ prayatnaśaḥ /",
    "XXbsa052_u:715": " saṃtrātā bhavane prāpte mṛtyukāle sudāruṇe // Dhs_5.191 //",
    "XXbsa052_u:716": " mṛtyurityabhidhīyate vyucchettā sarvasaukhyānāṃ duḥkhanāmākaro mahān /",
    "XXbsa052_u:717": " viśleṣaḥ sarvabandhānāṃ mṛtyurityabhidhīyate // Dhs_5.192 //",
    "XXbsa052_u:718": " bhayopanetā bhūtānāṃ duḥkhānāmudadhiḥ samaḥ /",
    "XXbsa052_u:719": " vyāmohakarttā buddhīnāṃ mṛtyurityabhidhīyate // Dhs_5.193 //",
    "XXbsa052_u:720": " sañchettā jīvitānāmindriyāṇāṃ ca nāśakaḥ /",
    "XXbsa052_u:721": " amṛśyaḥ sarvabhūtānāṃ mṛtyurityabhidhīyate // Dhs_5.194 //",
    "XXbsa052_u:722": " adhṛṣyaḥ sarvabhūtānāmajeyaḥ sarvakarmaṇām /",
    "XXbsa052_u:723": " vināśaḥ sarvasattvānāṃ mṛtyurityabhidhīyate // Dhs_5.195 //",
    "XXbsa052_u:724": " avaśyambhāvi tattvānāmantakaṃ sarvadehinām /",
    "XXbsa052_u:725": " nikāyabhāganāśo 'yaṃ mṛtyurityabhidhīyate // Dhs_5.196 //",
    "XXbsa052_u:726": " sadeva yakṣagandharvapiśācoragarakṣasām /",
    "XXbsa052_u:727": " kālacakravināśī (ca) mṛtyurityabhidhīyate // Dhs_5.197 //",
    "XXbsa052_u:728": " asaṃyamī pramāthī ca bahnivat sarvadehinām /",
    "XXbsa052_u:729": " krūraścāvinivarttyaśca mṛtyurityabhidhīyate // Dhs_5.198 //",
    "XXbsa052_u:730": " skandhāyatananāśaśca ārupyasyātha cetasaḥ /",
    "XXbsa052_u:731": " kāladharmo mahāveśo mṛtyurityabhidhīyate // Dhs_5.199 //",
    "XXbsa052_u:732": " śreyase matiḥ karaṇīyā na tu pramāde sa eva dhā(ta)ve śīghraṃ vinipātāya dehinām /",
    "XXbsa052_u:733": " śreyase kriyatāṃ yatno mā pramādeḥ manaḥ kṛthāḥ // Dhs_5.200 //",
    "XXbsa052_u:734": " gataṃ jīvanaṃ nāyāti yathā (hi śīghra) gamanaṃ pakṣiṇāṃ pavanasya vā /",
    "XXbsa052_u:735": " tathā śīghrataraṃ yāti jīvitaṃ sarvadehinām // Dhs_5.201 //",
    "XXbsa052_u:736": " gato nivartate vāyurnivartante ca pakṣiṇaḥ /",
    "XXbsa052_u:737": " jīvitaṃ yanniruddhaṃ tu tasya nāgamanaṃ punaḥ // Dhs_5.202 //",
    "XXbsa052_u:738": " drutaṃ kṣīyanti karmāṇi drutamabhyeti cāntakaḥ /",
    "XXbsa052_u:739": " avaśyambhāvi viśleṣaṃ na ca vindanti devatāḥ // Dhs_5.203 //",
    "XXbsa052_u:740": " anirvāyo mahāvegaścatuḥsatyanivarhaṇaḥ /",
    "XXbsa052_u:741": " avaśyambhāvi balavāneṣa mṛtyurupaiti ca // Dhs_5.204 //",
    "XXbsa052_u:742": " śruti pramādino devāḥ sukhena parivañcitāḥ /",
    "XXbsa052_u:743": " na vindanti mahad duḥkhaṃ yadavaśyaṃ bhaviṣyati // Dhs_5.205 //",
    "XXbsa052_u:744": " saṃskṛtasya hi sarvasya samayasya viśeṣataḥ /",
    "XXbsa052_u:745": " vināśo bhavati (cā)sau dharmateyaṃ bhave bhave // Dhs_5.206 //",
    "XXbsa052_u:746": " jarāyauvananāśāya prāṇanāśāya cāntakaḥ /",
    "XXbsa052_u:747": " vipattibhūtanāśāya sthitā (vai) nāśahetavaḥ // Dhs_5.207 //",
    "XXbsa052_u:748": " evaṃvidhe mahāghore vyasane (vai) mahad bhaye /",
    "XXbsa052_u:749": " pramādino hi yad devāḥ nūnamete ca cetanāḥ // Dhs_5.208 //",
    "XXbsa052_u:750": " anāgatabhayaṃ yo hi paśyati jñānacakṣuṣā /",
    "XXbsa052_u:751": " sa paṇḍita iti jñeyo viparītastu bāliśaḥ // Dhs_5.209 //",
    "XXbsa052_u:752": " karmakṣaye sukhasya nāśaḥ vimūḍhamanasaḥ sarve vañcitāḥ svena cetasā /",
    "XXbsa052_u:753": " karmakṣaye tu naśyanti dīpā snehavaśādiva // Dhs_5.210 //",
    "XXbsa052_u:754": " anekaviṣayāṇāṃ ca idaṃ saukhyamanuttamam /",
    "XXbsa052_u:755": " bhuktvā karmakṣayo bhūta vinipāto bhaviṣyati // Dhs_5.211 //",
    "XXbsa052_u:756": " anityatvānavagamādadharmaratiḥ jalataraṅgacapalaṃ jīvitaṃ yāti dehinām /",
    "XXbsa052_u:757": " na ca budbudaniḥsāramavagacchanti bāliśāḥ // Dhs_5.212 //",
    "XXbsa052_u:758": " phenarāśiściraṃ tiṣṭhed upāyaiḥ katibhirnanu /",
    "XXbsa052_u:759": " na tu devāściraṃ tiṣṭhantyanityo bhāvanamiti // Dhs_5.213 //",
    "XXbsa052_u:760": " lobhavaśādeva mṛtyorupekṣā kṛṣyate bhūriyaṃ sarvā manujaiḥ phalakāṃkṣibhiḥ /",
    "XXbsa052_u:761": " na ca saṃdṛśyate mṛtyurlābhasaktairapaṇḍitaiḥ // Dhs_5.214 //",
    "XXbsa052_u:762": " kṣaṇe kṣaṇe vivardhante lobhāśā mohite jane /",
    "XXbsa052_u:763": " na ca vindanti saṃsārāḥ kṣīyamāṇāḥ kṣaṇe kṣaṇe // Dhs_5.215 //",
    "XXbsa052_u:764": " daṇḍatrayamupasaṃharati jarādaṇḍo 'yamabhyeti yauvanāntakaro nṛṇām /",
    "XXbsa052_u:765": " ārogyaśaktināśāya vyādhidaṇḍo 'yamāgataḥ /",
    "XXbsa052_u:766": " daṇḍatrayamidaṃ ghoraṃ sasurāsuranāśakam // Dhs_5.216 //",
    "XXbsa052_u:767": " abhyeti na ca mūḍho 'yaṃ lokaṃ paśyati bāliśaḥ /",
    "XXbsa052_u:768": " parasparaṃ pralobhācca svajanaṃ snehacañcalam // Dhs_5.217 //",
    "XXbsa052_u:769": " mohabaddhāḥ mṛtyuṃ viyogaṃ ca nāvagacchanti gacchatyanyonyasaṃśliṣṭo mohabaddhe jane janaḥ",
    "XXbsa052_u:770": " putrapautraprapautrāṇāṃ vaśagāścāpi ye narāḥ // Dhs_5.218 //",
    "XXbsa052_u:771": " karmaskandhasya duḥkhāvahatvam sarve tena bhaviṣyanti tvaṃ tu saṅgena bādhyase /",
    "XXbsa052_u:772": " jīvitāntakaraḥ śatrurna viśaṅko mahābalaḥ // Dhs_5.219 //",
    "XXbsa052_u:773": " so 'vilambī mahāvego mṛtyureṣo 'bhyupaiti ca /",
    "XXbsa052_u:774": " calācalavidhirjñeyaḥ karmaskandhairnidarśitaḥ // Dhs_5.220 //",
    "XXbsa052_u:775": " devādīnāṃ kṣayo bhavati devanāgāḥ (sa)gandharvā piśācoragarākṣasāḥ /",
    "XXbsa052_u:776": " na śaktāścyavane kṣāntaṃ balaṃ tasya tathāgatam // Dhs_5.221 //",
    "XXbsa052_u:777": " tattvadarśako durgatiṃ nādhigacchati calācalavidhirjñeyaḥ karmaṇā tattvadarśakaḥ /",
    "XXbsa052_u:778": " aliptaḥ pāpakairdharmairna sa gacchati durgatim // Dhs_5.222 //",
    "XXbsa052_u:779": " iti anityatāvargaḥ pañcamaḥ",
    "XXbsa052_u:780": " (6) apramādavargaḥ pramādaratasya na mokṣaḥ yaḥ pramādarato janturnāsau mokṣāya kalpate /",
    "XXbsa052_u:781": " pramādaviṣamūḍhasya nirvāṇaṃ dūrameva tat // Dhs_6.1 //",
    "XXbsa052_u:782": " na pramāde manaḥ kāryam na pramādeṣu badhyet pramādaḥ śatruruttamaḥ /",
    "XXbsa052_u:783": " pramādaparamā devāḥ patanti narake punaḥ // Dhs_6.2 //",
    "XXbsa052_u:784": " svabhāvatāmimāṃ jñātvā dharmāṇāmudayavyayam /",
    "XXbsa052_u:785": " na pramāde manaḥ kārya pramādaviṣamuttamam // Dhs_6.3 //",
    "XXbsa052_u:786": " pramādāpramādayoḥ parasparavirodhitvam apramādo 'mṛtapadaṃ pramādo mṛtyunaḥ padam /",
    "XXbsa052_u:787": " apramattā na bhriyante pramattāstu sadātmṛtāḥ // Dhs_6.4 //",
    "XXbsa052_u:788": " yathā viṣaṃ tathā vahniḥ pramādaḥ prāṇināṃ tathā /",
    "XXbsa052_u:789": " pramādonmāditāḥ satvāḥ duḥkhād duḥkhaṃ prayānti te // Dhs_6.5 //",
    "XXbsa052_u:790": " apramattāḥ sadāmartyāḥ sarva prakramasaṃskṛtāḥ /",
    "XXbsa052_u:791": " prayānti paramāṃ śānti pramādo yatra nāsti hi // Dhs_6.6 //",
    "XXbsa052_u:792": " yaḥ pramāde rato janturna śubhānyanuceṣṭate /",
    "XXbsa052_u:793": " tasya dharmavimūḍhasya kutaḥ svargo bhaviṣyati? // Dhs_6.7 //",
    "XXbsa052_u:794": " pramādaṃ varjayed yasmāt pramādaṃ viṣamuttamam /",
    "XXbsa052_u:795": " apramattā na bhriyante pramattāstu sadātmṛtāḥ // Dhs_6.8 //",
    "XXbsa052_u:796": " saubhāgyaṃ prāpya yo martyaḥ pramādeṣu ca vartate /",
    "XXbsa052_u:797": " na paṇḍita itikhyāto viparītastu nānyathā // Dhs_6.9 //",
    "XXbsa052_u:798": " na pramādasya kālo hi harṣasya na kathañcana /",
    "XXbsa052_u:799": " vyāmohajananācceto mṛtyukāle mahābale // Dhs_6.10 //",
    "XXbsa052_u:800": " pramādamukhena pramādavarṇanam harṣo dhūmaḥ pramādo 'gnirdevān dahati naikaśaḥ /",
    "XXbsa052_u:801": " viṣayairmohitā mūḍhā na ca vindantyacakṣuṣaḥ // Dhs_6.11 //",
    "XXbsa052_u:802": " avyucchinnāni paśyanti saṃskārāṇi ca dehinām /",
    "XXbsa052_u:803": " yathā hi viṣayairmūḍhā nāvagacchanti yaddviṣaḥ // Dhs_6.12 //",
    "XXbsa052_u:804": " tasmāt pramādaṃ viṣavat kathayanti manīṣiṇaḥ /",
    "XXbsa052_u:805": " sukhaṃ na dṛśyate pūrva pramādomandabuddhibhiḥ // Dhs_6.13 //",
    "XXbsa052_u:806": " (yathā) pramādopakṛtāḥ prayānti narakaṃ punaḥ /",
    "XXbsa052_u:807": " phale prāpte pramādo 'yaṃ paścāt santapyate vyathā // Dhs_6.14 //",
    "XXbsa052_u:808": " pramādo 'narthakaraḥ",
    "XXbsa052_u:809": " sarvānarthakaro dṛṣṭaḥ pramādaḥ paṇḍitaiḥ naraiḥ /",
    "XXbsa052_u:810": " tathā ca kuśalaṃ prāyo yaḥ pramādaṃ na sevate // Dhs_6.15 //",
    "XXbsa052_u:811": " duḥkhaṃ yasya bhavediṣṭaṃ sa pramādaṃ niṣevatām /",
    "XXbsa052_u:812": " na pramādaparaḥ kaścit kadācit sukhamāpnuyāt // Dhs_6.16 //",
    "XXbsa052_u:813": " pramādaśūnyānāmacyutapadaprāptiḥ pramādaviratāḥ santo gacchanti padamacyutam /",
    "XXbsa052_u:814": " nā pramādaparaḥ kaścinnarake duḥkhitānnayet // Dhs_6.17 //",
    "XXbsa052_u:815": " yadi devāḥ sahantīmaṃ ramante mandamedhasaḥ /",
    "XXbsa052_u:816": " tiraścāṃ hi surāṇāṃ ca viśeṣo naiva vidyate // Dhs_6.18 //",
    "XXbsa052_u:817": " pramādavaśāt devalokād patanti pratyekaṃ karmavaicitryaṃ pramādaparamāḥ surāḥ /",
    "XXbsa052_u:818": " nāvagacchanti patanaṃ devalokād bhaviṣyati // Dhs_6.19 //",
    "XXbsa052_u:819": " sannikṛṣṭaṃ sadā duḥkhaṃ patanaṃ vā bhaviṣyati /",
    "XXbsa052_u:820": " devalokottarā devā yathā syāt sukhamātmanaḥ // Dhs_6.20 //",
    "XXbsa052_u:821": " devalokaṃ samāsādya yaḥ pramādeṣu rakṣate /",
    "XXbsa052_u:822": " sa kṣīṇaśubhakarmāntaṃ cyavanānte vibudhyate // Dhs_6.21 //",
    "XXbsa052_u:823": " mā pramādaparobhūyāḥ pramādo nocitaḥ suraiḥ /",
    "XXbsa052_u:824": " pramādairdoṣavihatāścyavanti tridaśālayāt // Dhs_6.22 //",
    "XXbsa052_u:825": " pramādavaśagaḥ puruṣaḥ nāśameti dahyate puruṣaḥ sarvaḥ pramādena vimohitaḥ /",
    "XXbsa052_u:826": " sa paścād vigate tasmin pratyādeśena rakṣyate // Dhs_6.23 //",
    "XXbsa052_u:827": " doṣodbhavāmimāṃ bhūmiṃ pramādāvṛttaśādvalam /",
    "XXbsa052_u:828": " vicaranti sadā mūḍhāḥ surāḥ satkṛtamohitāḥ // Dhs_6.24 //",
    "XXbsa052_u:829": " cañcalā viṣamāstīvrā pramādāḥ kāmahetavaḥ /",
    "XXbsa052_u:830": " na teṣāṃ viśvased vīro yasmāt svapnopamā hi te // Dhs_6.25 //",
    "XXbsa052_u:831": " kāmaḥ nārakasya heturiti na svapno narake hetuḥ kāmāḥ svapnasya hetukāḥ /",
    "XXbsa052_u:832": " tasmāt kāmamimaṃ muktvā nityaṃ sucaritaṃ caret // Dhs_6.26 //",
    "XXbsa052_u:833": " apramādātsarva prāptuṃ śaknoti yatrāvāptaṃ padaṃ kṛtsnaṃ suraiḥ kāmavimohitaiḥ /",
    "XXbsa052_u:834": " tat prāpyate padaṃ vīrairapramādaparairnaraiḥ // Dhs_6.27 //",
    "XXbsa052_u:835": " pramādamūlasaṃsāraḥ pramādamūlasaṃsāro devānāmālayastathā /",
    "XXbsa052_u:836": " ye pramādaviṣairmattāste magnā bhavasaṅkaṭe // Dhs_6.28 //",
    "XXbsa052_u:837": " tamaḥ pramādamūlañca avidyā hayapakārikā /",
    "XXbsa052_u:838": " andhakāreṇa ye mūḍhāsteṣāṃ cakṣurna vidyate // Dhs_6.29 //",
    "XXbsa052_u:839": " pramādaḥ mohātmakaḥ tejasā hi tathā mūlairagninā na ca kathyate /",
    "XXbsa052_u:840": " mohānāṃ pravarastadvat pramādaḥ parikīrtyate // Dhs_6.30 //",
    "XXbsa052_u:841": " pramādānalataptena manasā tad viceṣṭate /",
    "XXbsa052_u:842": " muhayante yena te bālāḥ prayānti narakaṃ punaḥ // Dhs_6.31 //",
    "XXbsa052_u:843": " pramādonmāditaḥ sukhamevānubhavati pramādonmāditā devāstrividhā ye calātmakāḥ /",
    "XXbsa052_u:844": " viyogaduḥkhaṃ vismṛtya saṃyoge sukhakāṃkṣiṇaḥ // Dhs_6.32 //",
    "XXbsa052_u:845": " patanāntameva jīvanam upasthite mahāduḥkhe patanānte hi jīvite /",
    "XXbsa052_u:846": " paścād vahanti virasaṃ patanāntaṃ sukhaṃ calam // Dhs_6.33 //",
    "XXbsa052_u:847": " saṃyogo viprayogāntaḥ patanāntaḥ sukhaṃ sadā /",
    "XXbsa052_u:848": " jarāntaṃ yauvanaṃ sarva karmāntaḥ sarvadehinām // Dhs_6.34 //",
    "XXbsa052_u:849": " saṃsāraḥ karmanāṭakasambaddhaḥ śubhāśubhena baddhā hi karmaṇā sarvadehinaḥ /",
    "XXbsa052_u:850": " naṭavannaṭayantyete gatyāṃ gatyāṃ pṛthak pṛthak // Dhs_6.35 //",
    "XXbsa052_u:851": " karmanāṭakasambaddhaḥ saṃsāro bhramate sadā /",
    "XXbsa052_u:852": " na tatra viśvaseddhīmānanityā karmaṇāṃ gatiḥ // Dhs_6.36 //",
    "XXbsa052_u:853": " pramādaḥ paramodoṣaḥ sarvapāpāni viṣavat pramādaḥ paribarjyatām /",
    "XXbsa052_u:854": " pramādena tu ye muktā (ste) tīrṇāsti bhavārṇavāt // Dhs_6.37 //",
    "XXbsa052_u:855": " prapātapatito doṣī kadācidapi jīvati /",
    "XXbsa052_u:856": " na pramādaprapatitaḥ kadāpi sukhavān bhavet // Dhs_6.38 //",
    "XXbsa052_u:857": " pramādaḥ paramo doṣaḥ kadācit sarvakarmasu /",
    "XXbsa052_u:858": " na rātrau na divā tasya śubhaṃ bhavati karhicit // Dhs_6.39 //",
    "XXbsa052_u:859": " yat sukhaṃ laukikaṃ kiñcid yacca lokottaraṃ matam /",
    "XXbsa052_u:860": " naśyate tat pramādena tasmāt tat parivarjayet // Dhs_6.40 //",
    "XXbsa052_u:861": " apramādo 'mṛtapadam",
    "XXbsa052_u:862": " apramādo 'mṛtapadaṃ pramādo mṛtyunaḥ padam /",
    "XXbsa052_u:863": " apramādena te devāḥ devānāṃ śreṣṭhatāṃ gatāḥ // Dhs_6.41 //",
    "XXbsa052_u:864": " pramādamūlaḥ saṃsāraḥ apramādaśca (sad) gatiḥ /",
    "XXbsa052_u:865": " tasmād pramādavirataḥ sukhī bhavati sarvadā // Dhs_6.42 //",
    "XXbsa052_u:866": " duḥkhād vibheti cet pramādaṃ parityajet icchate yatsukhaṃ nityaṃ yaśca duḥkhād vibheti (vai)",
    "XXbsa052_u:867": " sa (hi) pramādād viramet pramādo viṣavannṛṇām // Dhs_6.43 //",
    "XXbsa052_u:868": " pramādanidrāvihatā pramādaviṣamohitāḥ /",
    "XXbsa052_u:869": " prapātaṃ hi prapadyante janāḥ śukla kṛtātmakāḥ // Dhs_6.44 //",
    "XXbsa052_u:870": " apramādaḥ paraṃ śreyaḥ apramādaḥ paraṃ śreyo na pramādaḥ kathañcanaḥ /",
    "XXbsa052_u:871": " apramādena sukhinaḥ pramādena (su)duḥkhitāḥ // Dhs_6.45 //",
    "XXbsa052_u:872": " pramādamūḍhāḥ narakaṃ vrajanti pramādamūḍhā hi narā bhūyo madyena mohitā /",
    "XXbsa052_u:873": " dhik pramādavimūḍhāste caranti narakaṃ punaḥ // Dhs_6.46 //",
    "XXbsa052_u:874": " pramādavāgurābaddhā viṣayārṇavasaṃsthitāḥ /",
    "XXbsa052_u:875": " tṛṣṇāviṣayasambaddho devaḥ krīḍatyanekaśaḥ // Dhs_6.47 //",
    "XXbsa052_u:876": " jātamātrasya devasya tat kṣaṇaṃ kṣīyate sukham /",
    "XXbsa052_u:877": " na vindanti vivaśāḥ pramādāvṛttacetasaḥ // Dhs_6.48 //",
    "XXbsa052_u:878": " pramādavaśaḥ kāmavaśago 'tṛpta eva tiṣṭhati pramādod bhrāntamanaso nityaṃ viṣayatatparāḥ",
    "XXbsa052_u:879": " atṛptāḥ kāmabhogeṣu sukhena sukhitā hi ca // Dhs_6.49 //",
    "XXbsa052_u:880": " kāmānalena sandagdhāḥ vipramādena mohitāḥ /",
    "XXbsa052_u:881": " na vindanti balaṃ sarva vināśāntaṃ hi jīvitam // Dhs_6.50 //",
    "XXbsa052_u:882": " anekāni sahastrāṇi surāṇāṃ niyutāni ca /",
    "XXbsa052_u:883": " kāmānalena sandagdhāḥ pramādena vimohitāḥ // Dhs_6.51 //",
    "XXbsa052_u:884": " pramādayutāḥ patanti hriyate puruṣaḥ sarvaḥ pramādena vimohitaḥ /",
    "XXbsa052_u:885": " sa paścād vyasane prāpte budhyate tasya tatphalam // Dhs_6.52 //",
    "XXbsa052_u:886": " viṣavat prāṇahṛd dṛṣṭaḥ pramādastattvadarśibhiḥ /",
    "XXbsa052_u:887": " agnivad dahyate nityaṃ śastravacca nikṛntatiḥ // Dhs_6.53 //",
    "XXbsa052_u:888": " mitravad dṛśyate pūrva paścād bhavati śatruvat /",
    "XXbsa052_u:889": " vahiśaḥ sarvadevānāṃ pramādaḥ sampravartate // Dhs_6.54 //",
    "XXbsa052_u:890": " devāsuramanuṣyāṇāṃ nāgānāṃ ca viśeṣataḥ /",
    "XXbsa052_u:891": " pramādaḥ kāraṇaṃ dṛṣṭaṃ sarvānnarthān karoti saḥ // Dhs_6.55 //",
    "XXbsa052_u:892": " yaḥ pramādahato nityaṃ nāsau kalyāṇamarhati /",
    "XXbsa052_u:893": " kalyāṇavarjitaḥ puruṣo narakānupakarṣati // Dhs_6.56 //",
    "XXbsa052_u:894": " vividhā kṛtayastiryag pramādaparivañcitāḥ /",
    "XXbsa052_u:895": " maithune bhojane caiva yeṣāṃ buddhiḥ sadāratāḥ // Dhs_6.57 //",
    "XXbsa052_u:896": " yadā sucaritaṃ karma cāntībhūtaṃ divaukasām /",
    "XXbsa052_u:897": " bhaviṣyati tadābhūyaḥ kva yāsyanti pramādinaḥ // Dhs_6.58 //",
    "XXbsa052_u:898": " pramādavāriṇāṃ duḥṣṭāḥ karmavāyubhirāhatāḥ /",
    "XXbsa052_u:899": " patanti vṛkṣavad devā gatyāṃ gatyāṃ pṛthak pṛthak // Dhs_6.59 //",
    "XXbsa052_u:900": " surāṇāmapi saṃvegajanitaḥ śoko jāyate śataśo na hutaścaiva divi jātā divaukasaḥ /",
    "XXbsa052_u:901": " na ca saṃvegajanito hṛdi śokaḥ prajāyate // Dhs_6.60 //",
    "XXbsa052_u:902": " pramādakaluṣaṃ pītvā mohātpānaṃ divaukasaḥ /",
    "XXbsa052_u:903": " patanti narakaṃ tīvraṃ vahninā parivāritam // Dhs_6.61 //",
    "XXbsa052_u:904": " sudurlabhasya mānuṣasya janmanaḥ sāphalyavaiphalye sulabdhaṃ mānuṣaṃ janma ye labdhvā apramādinaḥ",
    "XXbsa052_u:905": " kurvanti sukṛtaṃ karma devalokopagāminaḥ // Dhs_6.62 //",
    "XXbsa052_u:906": " durlabhaṃ mānuṣaṃ karma labdhvāpi ye pramādinaḥ /",
    "XXbsa052_u:907": " te pramādāt paribhrāntāḥ patanti narake narāḥ // Dhs_6.63 //",
    "XXbsa052_u:908": " mṛtyusamaye pramādī tapatyeva pramādaratasattvo yaḥ kṛpayā parivartate /",
    "XXbsa052_u:909": " sa paścānmṛtyusamaye tapyate svenacetasā // Dhs_6.64 //",
    "XXbsa052_u:910": " pramādasya dāhakatvam na tathā dahyate vahnirna ca śastraṃ vikṛntati /",
    "XXbsa052_u:911": " pañcendriyasamudbhūtaṃ pramādo dahyate tathā // Dhs_6.65 //",
    "XXbsa052_u:912": " sukharūpaṃ tathā duḥkhaṃ mitrarūpaṃ tathā ripuḥ /",
    "XXbsa052_u:913": " pramādināṃ hi tannityaṃ tasmāttaṃ parivarjayet // Dhs_6.66 //",
    "XXbsa052_u:914": " pramādatṛṣṇayā miśro rāgastadanuvardhakaḥ /",
    "XXbsa052_u:915": " trayaste ripavaḥ kruṣṭāḥ nāśayanti sukhaṃ nṛṇām // Dhs_6.67 //",
    "XXbsa052_u:916": " ye pramādaratā nityaṃ na ca dharmaratā budhāḥ /",
    "XXbsa052_u:917": " te mṛtyusamaye prāpte yamadūtaiḥ parākṛtāḥ // Dhs_6.68 //",
    "XXbsa052_u:918": " viṣavatpramādaṃ matvā tatparityāginaḥdhanyā pramādaṃ viṣavad ye tu parirakṣanti paṇḍitāḥ /",
    "XXbsa052_u:919": " te mṛtyusamaye prāpte bhavanti sukhabhāginaḥ // Dhs_6.69 //",
    "XXbsa052_u:920": " pramādaḥ paramo mṛtyurapramādaḥ paraṃ sukham /",
    "XXbsa052_u:921": " tasmāt sukhārthināḥ nityaṃ mā pramāde matiṃ kṛthāḥ // Dhs_6.70 //",
    "XXbsa052_u:922": " dhātvāyatana sammohaḥ śreyasāṃ vidhna dhātvāyatanasammohaḥ śreyasāṃ vighnakārakaḥ /",
    "XXbsa052_u:923": " sanyāsaḥ sarvakarmāṇāṃ pramādaḥ sampravartate // Dhs_6.71 //",
    "XXbsa052_u:924": " doṣayantravilagnāya māyādvārasya dūtakaḥ /",
    "XXbsa052_u:925": " sammohasyāgraṇī pāpaḥ pramādaḥ sampravartate // Dhs_6.72 //",
    "XXbsa052_u:926": " pramādaratāḥ mṛtyumukhaṃ prati gacchanti ye pramādaratā bālāste mṛtyorhastamāsthitāḥ /",
    "XXbsa052_u:927": " pramādasevakā ye tu te sarve nidhanaṃgatā // Dhs_6.73 //",
    "XXbsa052_u:928": " pramādino devā api kṣīṇapuṇyāḥ bhavanti puṇyakṣayāya devānāṃ pramādena vihiṃsitāḥ /",
    "XXbsa052_u:929": " patanti sukhasaṃmūḍhāstrāṇaṃ teṣāṃ tadā kutaḥ // Dhs_6.74 //",
    "XXbsa052_u:930": " saddharmācaraṇaṃ bhūtadayaiva eko dharmastathāśreyaḥ kṛpayā saṃyataḥ pṛthuḥ /",
    "XXbsa052_u:931": " kṣāntiścāpi sadā yuktā dayā bhūteṣu sarvadā // Dhs_6.75 //",
    "XXbsa052_u:932": " balabhūtā bhavantyete mṛtyukāle mahābhaye /",
    "XXbsa052_u:933": " tasmāt pramādarahitaiḥ sevanīyāḥ prayatnataḥ // Dhs_6.76 //",
    "XXbsa052_u:934": " vidyāvidhijñasyaiva prāṇinaḥ śāntirjāyate avidyāvartanaṃ śreyo vidyāyā rakṣaṇaṃ sadā /",
    "XXbsa052_u:935": " vidyāvidhijño yaḥ (satvaḥ) pramādastasya śāmyati /",
    "XXbsa052_u:936": " puruṣārtho niyato (hyatra) yat pramādasya varjanam // Dhs_6.77 //",
    "XXbsa052_u:937": " apramādaratasyaiva puruṣārthasiddhirbhavati apramādaratasyaiva puruṣārthaḥ satāṃ mataḥ /",
    "XXbsa052_u:938": " pramādo bandhanaṃ prāyo muktistasyāpramādataḥ // Dhs_6.78 //",
    "XXbsa052_u:939": " pramādasevanād bandhanam mokṣabandhanayoretallakṣaṇaṃ syāt satāṃ matam evaṃ matvā sadā devo yaḥ pramādena rakṣati /",
    "XXbsa052_u:940": " sa paścānmṛtyusamaye jñāsyate tasya tatphalam // Dhs_6.79 //",
    "XXbsa052_u:941": " santoṣa eva nirvāṇasādhanam yathā yathā hi santoṣaḥ sevyate yatibhiḥ sadā /",
    "XXbsa052_u:942": " tathā tathā hi nirvāṇamanike tasya vartate // Dhs_6.80 //",
    "XXbsa052_u:943": " virāgaḥ sarvakāmeṣu nirvāṇe ca pravartatām /",
    "XXbsa052_u:944": " nāsau mārasya viṣayaḥ kadācit sampravartate // Dhs_6.81 //",
    "XXbsa052_u:945": " jñānenaiva duḥkhaprahāṇam narāṇāṃ paśya manaso nityaṃ vyāpārameva ca /",
    "XXbsa052_u:946": " udyogaśca sadājñānaṃ sa kathaṃ duḥkhameṣyati // Dhs_6.82 //",
    "XXbsa052_u:947": " kaḥ bandhanamukto bhavati?",
    "XXbsa052_u:948": " atītabhayasampannaḥ pratyutpanne ca buddhimān /",
    "XXbsa052_u:949": " anāgatavidhijño yaḥ sa muktaḥ kleśabandhanāt // Dhs_6.83 //",
    "XXbsa052_u:950": " apramādarato nityamaviśvāse ca kātaraḥ /",
    "XXbsa052_u:951": " saṃjñānasevī vimalo nirvāṇasyāntike sthitaḥ // Dhs_6.84 //",
    "XXbsa052_u:952": " mahatsukhaṃ pramādena naśyati pramādenāpi naśyanti devāḥ prāpyamahatsukham /",
    "XXbsa052_u:953": " kiṃ punaryena vā mūḍhāḥ pramādavaśasevinaḥ // Dhs_6.85 //",
    "XXbsa052_u:954": " mṛtaḥ sa naro bhavati yaḥ pramādavihāravān /",
    "XXbsa052_u:955": " jīvite ca pramatto 'yaṃ satataṃ jñānadhāraṇe // Dhs_6.86 //",
    "XXbsa052_u:956": " pramādāpramādayorantaram apramādapramādābhyāmidamantaramiṣyate /",
    "XXbsa052_u:957": " mṛtyuṃ ca varjayed doṣaṃ pramādaṃ duḥkhamūlakam // Dhs_6.87 //",
    "XXbsa052_u:958": " nityaṃ pramuditā devāḥ nityaṃ pramuditā vayam /",
    "XXbsa052_u:959": " pakṣiṇāṃ ca surāṇāṃ ca viśeṣo nopalabhyate // Dhs_6.88 //",
    "XXbsa052_u:960": " na dharmācaraṇaṃ dṛṣṭaṃ mokṣacaryā na yātyasau /",
    "XXbsa052_u:961": " tathaiva yadi devānāṃ te gatāḥ pakṣibhiḥ samā // Dhs_6.89 //",
    "XXbsa052_u:962": " ye pramādavinirmuktā ye ca dharmaratāḥ sadā /",
    "XXbsa052_u:963": " te devāḥ satpathā loke na pramādavihāriṇaḥ // Dhs_6.90 //",
    "XXbsa052_u:964": " yadi krīḍāratā devāḥ pramādacaritāḥ sadā /",
    "XXbsa052_u:965": " devānāṃ ca khagānāṃ ca viśeṣo nopalabhyate // Dhs_6.91 //",
    "XXbsa052_u:966": " dharmapatitaḥ jātyā na śobhate karmaṇāṃ tu viśeṣeṇa jātirdharmairviśiṣyate /",
    "XXbsa052_u:967": " na dharmapatitaḥ kaścid jātyā bhavati śobhanaḥ // Dhs_6.92 //",
    "XXbsa052_u:968": " yena nindanti saṃsāramimaṃ sarvakṣayātmakam /",
    "XXbsa052_u:969": " te surāpisamā nityaṃ pakṣibhirmūḍhabuddhibhiḥ // Dhs_6.93 //",
    "XXbsa052_u:970": " yeṣāmevasthitā buddhiramatā dharmagocare /",
    "XXbsa052_u:971": " te devāḥ sammattā loke na pramādavicāriṇaḥ // Dhs_6.94 //",
    "XXbsa052_u:972": " ye janmahetuprabhavaṃ duḥkhaṃ budhyanti śobhanam /",
    "XXbsa052_u:973": " te devā na tu ye saktāḥ kāmeṣu hitakāriṣu // Dhs_6.95 //",
    "XXbsa052_u:974": " viyujyamānā bahuśo bhṛtyasvajanabāndhavaiḥ /",
    "XXbsa052_u:975": " ye nodvijanti saṃsāre te devāḥ pakṣibhiḥ samāḥ // Dhs_6.96 //",
    "XXbsa052_u:976": " madyapānādhikaḥ pramādaḥ madyapānādhiko dṛṣṭaḥ pramādastattvadarśibhiḥ /",
    "XXbsa052_u:977": " jīryate madyapānaṃ hi pramādo naiva jīryate // Dhs_6.97 //",
    "XXbsa052_u:978": " pramādamatto gatipañcake bhramate pramādopahatoloko bhramate gatipañcake /",
    "XXbsa052_u:979": " tasmāt pramādamatto hi sarvopāyairviśiṣyate // Dhs_6.98 //",
    "XXbsa052_u:980": " pramādaḥ madyādapi hīnataraḥ ekāhaṃ paramaṃ madyaṃ pramādayati dehinaḥ /",
    "XXbsa052_u:981": " pramādaḥ kalpakoṭibhirbhramato 'pi na jīryate // Dhs_6.99 //",
    "XXbsa052_u:982": " ye pramādairvirahitāste gatāḥ padamavyayam /",
    "XXbsa052_u:983": " ye tu pramādavaśagāste bhavanti khagā narāḥ // Dhs_6.100 //",
    "XXbsa052_u:984": " hitārthinā manuṣyeṇa pramādovarjya eva hi /",
    "XXbsa052_u:985": " yasmāt pramādavaśagāḥ kleśā buddhena deśitāḥ // Dhs_6.101 //",
    "XXbsa052_u:986": " devānāṃ kṛte 'pi pramādo heya eva",
    "XXbsa052_u:987": " khagā yadi pramādena kurvanti laghucetasaḥ /",
    "XXbsa052_u:988": " kasmāddevāḥ pramādaṃ(taṃ) na jahaṃti viśeṣataḥ // Dhs_6.102 //",
    "XXbsa052_u:989": " yastu dūrāt pramādena bhayaṃ nāvaiti durmatiḥ /",
    "XXbsa052_u:990": " so 'vaśyaṃ vyasane prāpte paścāttāpena dahyate // Dhs_6.103 //",
    "XXbsa052_u:991": " patanaṃ devalokāt te dānai rakṣanti dāruṇam /",
    "XXbsa052_u:992": " tad vicintya pramādaste na saṃsevyaḥ kathañcana // Dhs_6.104 //",
    "XXbsa052_u:993": " ye pramādaratā nityaṃ na te saukhyasya bhāginaḥ /",
    "XXbsa052_u:994": " pramādo duḥkhamūlaśca mūlamekaṃ sudāruṇam // Dhs_6.105 //",
    "XXbsa052_u:995": " padmakoṭisahastrāṇi niyutānyarbudāni ca /",
    "XXbsa052_u:996": " asaṃkhyāni ca devānāṃ pramādena vitanvitāḥ // Dhs_6.106 //",
    "XXbsa052_u:997": " apramādaḥ paraṃ mitraṃ pramādaśca śatruḥ apramādaḥ paraṃ(mitraṃ) nityaṃ hitakaraṃ nṛṇām /",
    "XXbsa052_u:998": " pramādastu paraṃ śatrustasyanmitraparo bhavet // Dhs_6.107 //",
    "XXbsa052_u:999": " śubhasyāntakaro hayeṣa viṣavad dāruṇaṃ param /",
    "XXbsa052_u:1000": " durgatīnāṃ paraṃ mārgaḥ pramāda iti kathyate // Dhs_6.108 //",
    "XXbsa052_u:1001": " pramādena pramattā ye viṣayaiścāpi rañjitāḥ /",
    "XXbsa052_u:1002": " narāste mūḍhamanaso nityaṃ duḥkhasya bhoginaḥ // Dhs_6.109 //",
    "XXbsa052_u:1003": " jñānaśūnyāḥ bhayaduḥkhamavigaṇya paśubhiḥ samāḥ bhavanti yeṣāṃ bhayaṃ na duḥkhaṃ (ca) na ca jñānāvalokanam /",
    "XXbsa052_u:1004": " paśubhiste samāviṣṭā na purā sukhakāṃkṣiṇaḥ // Dhs_6.110 //",
    "XXbsa052_u:1005": " āhāramaithunaratiḥ paśūnāṃ hṛdi vartate /",
    "XXbsa052_u:1006": " sā ratiryadi devānāṃ te gatāḥ paśubhiḥ samāḥ // Dhs_6.111 //",
    "XXbsa052_u:1007": " pramādaḥ mṛtyoḥ paryāya eva krīḍantyatiśayaṃ hyete mṛtyorgamye puraḥsthitā /",
    "XXbsa052_u:1008": " samprāpte mṛtyusamaye phalaṃ dāsyanti (dāruṇam) // Dhs_6.112 //",
    "XXbsa052_u:1009": " viṣavat pariheyo('yaṃ) sarvairapi (suduḥsahaḥ) /",
    "XXbsa052_u:1010": " mṛtyoḥ paryāyanāmaiṣa pramādo hṛdi dehinām // Dhs_6.113 //",
    "XXbsa052_u:1011": " pramādena hatān pūrvaṃ paścānmṛtyuḥ pramardati /",
    "XXbsa052_u:1012": " dharmajīvitasaukhyānāṃ tamekāṃśaṃ prakathyate // Dhs_6.114 //",
    "XXbsa052_u:1013": " apramāda eva svargamārgaḥ apramāda iti khyātaḥ svargamārga pradeśakaḥ /",
    "XXbsa052_u:1014": " arthānathau samāvetau paścānmokṣastathaiva (ca) // Dhs_6.115 //",
    "XXbsa052_u:1015": " apramādaḥ guṇaḥ pramāda eva doṣaḥ apramādaḥ pramādaśca guṇadoṣasamāvibhau /",
    "XXbsa052_u:1016": " tatraiva mūḍhamanaso vijānanti ca dehinaḥ // Dhs_6.116 //",
    "XXbsa052_u:1017": " śatruṇā saha rakṣanti jñāne pariharanti ca /",
    "XXbsa052_u:1018": " pramādaviṣavṛkṣasya śākhāstistraḥ pratiṣṭhitāḥ // Dhs_6.117 //",
    "XXbsa052_u:1019": " jarā vyādhiśca mṛtyuñca nityaṃ tasyoparisthitāḥ /",
    "XXbsa052_u:1020": " jarādayo na bādhyante puruṣaṃ satkriyānvitam // Dhs_6.118 //",
    "XXbsa052_u:1021": " apramādī sadā bhayanirmuktaḥ san sukhītiṣṭhati saṃsāre tiṣṭhate dhīmānapramādarataḥ sadā /",
    "XXbsa052_u:1022": " nikṛntanti sadā doṣā na pramādaṃ pariṣvajet // Dhs_6.119 //",
    "XXbsa052_u:1023": " sadā bhayavinirmuktaḥ sukhaṃ prāpnotyanuttamam /",
    "XXbsa052_u:1024": " (a) pramādācca yat saukhyaṃ śāśvataṃ sa bhayaṃ hi tat // Dhs_6.120 //",
    "XXbsa052_u:1025": " yattu tasmād vinirmuktaṃ tat saukhyaṃ dhruvamacyutam /",
    "XXbsa052_u:1026": " śataśo manujā (hayatra) pramādena vimohitāḥ // Dhs_6.121 //",
    "XXbsa052_u:1027": " tathāpi nāma vaśagāste pramāde pratiṣṭhitāḥ /",
    "XXbsa052_u:1028": " catvāro hi viparyāsāḥ pramādasyoparisthitāḥ // Dhs_6.122 //",
    "XXbsa052_u:1029": " pramādavirahāttepi naśyanti lokaśatravaḥ /",
    "XXbsa052_u:1030": " yadanekavikalpo 'yamanekabhayasaṅkaṭaḥ // Dhs_6.123 //",
    "XXbsa052_u:1031": " pramādarahitāḥ devāḥ santo 'cyutaṃ sukhamaśnute saṃsāro bhramate duḥkhe tat pramādasya ceṣṭitam",
    "XXbsa052_u:1032": " ekaḥ pramādavirahāt prāpyate sukhamacyutam // Dhs_6.124 //",
    "XXbsa052_u:1033": " pramādena vinaśyanti sarvadharmā hatāstravāḥ /",
    "XXbsa052_u:1034": " devānāṃ ca pramādo 'yamuparyupari vartate // Dhs_6.125 //",
    "XXbsa052_u:1035": " kathaṃ pramādasammūḍhāḥ devā yāsyanti nirvṛtim /",
    "XXbsa052_u:1036": " tade(ta)t saumyamanasā cintayitvā vikalpayet // Dhs_6.126 //",
    "XXbsa052_u:1037": " tathā me hita māstheyaṃ yathā yat syāt (sukhāvaham) /",
    "XXbsa052_u:1038": " ye devā yacca tatsaukhyaṃ paśyan yadapikiñcana // Dhs_6.127 //",
    "XXbsa052_u:1039": " saṃskṛtasyaiva dhruvapadaprāptirbhavati tat sarva (hi) dhruvaṃ gatvā saṃskṛtasyaiṣa sambhavaḥ",
    "XXbsa052_u:1040": " avaśyaṃ te vinaśyanti ye bhāvāḥ saṃskṛtāścalāḥ // Dhs_6.128 //",
    "XXbsa052_u:1041": " pramādavaśād devā api duḥkhabhāginaḥ bhavanti pramādaniratā (devā)nityaṃ duḥkhasya bhāginaḥ",
    "XXbsa052_u:1042": " pramādāpahatajano yasteṣāṃ kurute matiḥ // Dhs_6.129 //",
    "XXbsa052_u:1043": " saṃviyoge samutpanne duḥkhena paritapyate /",
    "XXbsa052_u:1044": " viṣayeṣu sakāmeṣu tṛṣṇāvanagateṣu ca // Dhs_6.130 //",
    "XXbsa052_u:1045": " tena te vañcitā devāḥ pramādavaśavartinaḥ /",
    "XXbsa052_u:1046": " mūlametadanarthānāṃ yatpramādānusevanam // Dhs_6.131 //",
    "XXbsa052_u:1047": " pramādavarjanaṃ kṣemakaram tasyaitad varjanaṃ dhanyaṃ sarvakṣemakaraṃ mahat /",
    "XXbsa052_u:1048": " satvā naivāpannasukhā duḥkhaiścāpi samanvitāḥ // Dhs_6.132 //",
    "XXbsa052_u:1049": " tathā buddhiranuṣṭheyā yathā matsyā jalānugāḥ /",
    "XXbsa052_u:1050": " svarge pramādavaśagā strīvidheyāśca te surāḥ // Dhs_6.133 //",
    "XXbsa052_u:1051": " pramādino duḥkhabhāgino bhavanti te strīvahnivinirdagdhā nityaṃ duḥkhasya bhāginaḥ /",
    "XXbsa052_u:1052": " tasmāt prayatnaśo devairaṅganā parivarjanam // Dhs_6.134 //",
    "XXbsa052_u:1053": " karttavyaṃ kāmalolasya manasā dhṛtivardhanam /",
    "XXbsa052_u:1054": " kāryākāryevimūḍhasya dharmādharme tathaiva ca // Dhs_6.135 //",
    "XXbsa052_u:1055": " puruṣasyātmabhaṅgasya nirvāṇaṃ dūrameva tat /",
    "XXbsa052_u:1056": " gurutābhāvatattvajño nipuṇo dharmagocaraḥ // Dhs_6.136 //",
    "XXbsa052_u:1057": " dharmiṇa eva sukhamāpnuvanti dharmākāṃkṣī phalākāṃkṣī tādṛśaṃ labhate sukham /",
    "XXbsa052_u:1058": " nidhautamaghakalmāṣāḥ nityaṃ dharmānuvartinaḥ // Dhs_6.137 //",
    "XXbsa052_u:1059": " pramādavimohitā eva duḥkhamāpnuvanti sukhinaste sadā dṛṣṭā na pramādavihāriṇaḥ /",
    "XXbsa052_u:1060": " pramādāpahataḥ pūrva pramādena vimohitaḥ // Dhs_6.138 //",
    "XXbsa052_u:1061": " madyena devo 'pi pramādameti devo vā puruṣaścāpi na sukhasyāntike hi saḥ /",
    "XXbsa052_u:1062": " mṛtaḥ sa puruṣo nityaṃ yo madyena pramādyati // Dhs_6.139 //",
    "XXbsa052_u:1063": " madyadoṣādhṛtāḥ sarve bhavanti narake narāḥ /",
    "XXbsa052_u:1064": " asaṃsargacaro doṣo madyamityabhidhīyate // Dhs_6.140 //",
    "XXbsa052_u:1065": " madyena mohitā nityaṃ devāḥ narakagāminaḥ /",
    "XXbsa052_u:1066": " asambhūteṣu rakṣante na sambhūte kathañcanaḥ // Dhs_6.141 //",
    "XXbsa052_u:1067": " madātsvākāramalinā devāḥ kāmairvimohitāḥ /",
    "XXbsa052_u:1068": " kāmena mohitā devā madyenāpi tathaiva ca // Dhs_6.142 //",
    "XXbsa052_u:1069": " pramādī tattvaṃ na paśyati na tattvamatra paśyanti jātyandhā iva satpatham /",
    "XXbsa052_u:1070": " pramādākulitaṃ cittaṃ na tattvamanupaśyati // Dhs_6.143 //",
    "XXbsa052_u:1071": " pramādaścāgnivattasmāt parivarjyaḥ samantataḥ /",
    "XXbsa052_u:1072": " pramādena vinaśyanti kuśalā dharmayonayaḥ // Dhs_6.144 //",
    "XXbsa052_u:1073": " pramādaviṣasevanaṃ nāśāyaiva jāyate mārga ca viṣasaṃspṛṣṭaṃ sarvathā naiva paśyati /",
    "XXbsa052_u:1074": " daśadharmā vinaśyanti pramādaviṣasevinām // Dhs_6.145 //",
    "XXbsa052_u:1075": " dhyānāni caiva catvāri praṇaśyanti pramādinaḥ /",
    "XXbsa052_u:1076": " apramādaṃ praśaṃsanti buddhāḥ kāmavivarjitāḥ // Dhs_6.146 //",
    "XXbsa052_u:1077": " apramattā jarāmuktā bhavanti pramādañca jugupsanti jarāmaraṇapañjaram /",
    "XXbsa052_u:1078": " apramattā jarāmuktā pramattā duḥkhabhoginaḥ // Dhs_6.147 //",
    "XXbsa052_u:1079": " pramāda eva bandhanam /",
    "XXbsa052_u:1080": " pramādo bandhanaṃ hayetad duḥkhitaṃ mandabuddhinām /",
    "XXbsa052_u:1081": " apramādena kuśalā devānāṃ samitiṅgatāḥ // Dhs_6.148 //",
    "XXbsa052_u:1082": " tasmāt te patitā bhūyo ye pramādānusevinaḥ /",
    "XXbsa052_u:1083": " pramattapuruṣaḥ sarva saṃsārānnaiva mucyate // Dhs_6.149 //",
    "XXbsa052_u:1084": " pramādapāśapāśena yena baddhā hi dehinaḥ /",
    "XXbsa052_u:1085": " akārya kāryasadṛśaṃ kārya kurvanti sarvadā // Dhs_6.150 //",
    "XXbsa052_u:1086": " apramādinaḥ kalyāṇaparamparāmāpnuvanti apramādānnaraḥ sarva viparītaṃ (hi) paśyati /",
    "XXbsa052_u:1087": " na laukikeṣu kāryeṣu kuto na śraiyaseṣu ca // Dhs_6.151 //",
    "XXbsa052_u:1088": " pramādaṃ na praśaṃsanti paṇḍitā buddhipāragāḥ /",
    "XXbsa052_u:1089": " yathā śubhaṃ parikṣīṇaṃ bhaviṣyati divaukasām // Dhs_6.152 //",
    "XXbsa052_u:1090": " pramādaphalaṃ hānikaram tadā pramādasya phalaṃ jñāsyanti kaṭukaṃ hi tat /",
    "XXbsa052_u:1091": " kāmasaṃsaktamanasāṃ tasyānte sukhasevinām // Dhs_6.153 //",
    "XXbsa052_u:1092": " bhaviṣyati sukhaṃ tasmād vinipātodayo mahān /",
    "XXbsa052_u:1093": " viṣayābhimukhepsūnāṃ nityamāśāgatātmanām // Dhs_6.154 //",
    "XXbsa052_u:1094": " strīdarśanasumattānāṃ vinipāto bhaviṣyati /",
    "XXbsa052_u:1095": " (nityaṃ kāmān) niṣevante pramādarāgasevinaḥ // Dhs_6.155 //",
    "XXbsa052_u:1096": " tāḥ sarvā mṛtyusamaye parityakṣyanti yoṣitaḥ /",
    "XXbsa052_u:1097": " cyavamānaṃ suraṃ sarve na kaścidanugacchati // Dhs_6.156 //",
    "XXbsa052_u:1098": " mokṣābhilāṣiṇaḥ duṣkṛtaṃ tyajanti karmaṇā pṛṣṭhataḥ sarva gacchantamanuyāti ca /",
    "XXbsa052_u:1099": " yuktaṃ ca (hi) sadā sevyaṃ varjanīyaṃ ca duṣkṛtam // Dhs_6.157 //",
    "XXbsa052_u:1100": " pramādaṃ ca madaṃ jahayāt pramāda (vi)rato bhavet /",
    "XXbsa052_u:1101": " pramādo bhavamūlo 'yaṃ pramādastu na śāntaye // Dhs_6.158 //",
    "XXbsa052_u:1102": " pramādāpramādau vicintya dhīraḥ sukhamedhate apramādapramādābhyāmidamuktaṃ svalakṣaṇam /",
    "XXbsa052_u:1103": " tad vicintya sadā dhīraḥ sukhaṃ sucaritaṃ caret // Dhs_6.159 //",
    "XXbsa052_u:1104": " dharmacārī kadāpi duḥkhaṃ nāpnoti na dharmacārī puruṣaḥ kadācid duḥkhamṛcchaiti /",
    "XXbsa052_u:1105": " saṃsarantyatha saṃsāre prāṇinaḥ svena karmaṇā // Dhs_6.160 //",
    "XXbsa052_u:1106": " pramādo vinipātāya kimarthamihaloko 'yaṃ pramādena vihanyate /",
    "XXbsa052_u:1107": " pramādaḥ śreyasāṃ nāśaḥ pramādo bandhanaṃ param // Dhs_6.161 //",
    "XXbsa052_u:1108": " pramādo vinipātāya pramādo narakāya ca /",
    "XXbsa052_u:1109": " duḥkhasya heturevaikaḥ pramādaḥ parikīrtitaḥ // Dhs_6.162 //",
    "XXbsa052_u:1110": " apramādarato nirvāṇamadhigacchati tasmāt sukhārthī puruṣaḥ pramādaṃ parivarjayet /",
    "XXbsa052_u:1111": " yaiḥ pramādaḥ parityaktaḥ prāptaṃ taiḥ padamacyutam // Dhs_6.163 //",
    "XXbsa052_u:1112": " apramādarato yo hi nirvāṇasyaiva so 'ntike /",
    "XXbsa052_u:1113": " apramādapadaṃ hayetannirvāṇasyāgrataḥ padam // Dhs_6.164 //",
    "XXbsa052_u:1114": " pramattaḥ sadaiva duḥkhito bhavati pramādo vinipātāya hetureṣaḥ prakīrtitaḥ /",
    "XXbsa052_u:1115": " pramattaḥ puruṣaḥ sarvaḥ sonmāda iva lakṣyate // Dhs_6.165 //",
    "XXbsa052_u:1116": " laghutvaṃ yāti loke 'smin pratyavāyeṣu pacyate /",
    "XXbsa052_u:1117": " pramattaḥ puruṣaḥ śakto viparīteṣu vartate // Dhs_6.166 //",
    "XXbsa052_u:1118": " hetau karmavipāke ca mṛtyūtpattau tathaiva ca /",
    "XXbsa052_u:1119": " pramādāgniśca yaṃ tīkṣṇo narakānupakarṣati /",
    "XXbsa052_u:1120": " tasmānnarakamokṣārtha pramādaṃ vinivarjayet // Dhs_6.167 //",
    "XXbsa052_u:1121": " ye pramādaṃ vinirjitya nityaṃ jñānaratā narāḥ /",
    "XXbsa052_u:1122": " te kleśabandhanaṃ chitvā padaṃ yātāḥ sukhodayam // Dhs_6.168 //",
    "XXbsa052_u:1123": " karmasūtrairnibaddhāśca cittadolāṃ samāśritāḥ /",
    "XXbsa052_u:1124": " bhramanti vibhave sattvā mā pramādeṣu rakṣathaḥ // Dhs_6.169 //",
    "XXbsa052_u:1125": " sukhī bhavati duḥkhī vai duḥkhitaścāpi sukhitaḥ /",
    "XXbsa052_u:1126": " bhartāpi tṛpto bhavati mā pramādeṣu rakṣathaḥ // Dhs_6.170 //",
    "XXbsa052_u:1127": " mātā pitā vā bhavati bhāryā mātṛtvameva ca /",
    "XXbsa052_u:1128": " parivarto mahāneṣu mā pramādeṣu rakṣathaḥ // Dhs_6.171 //",
    "XXbsa052_u:1129": " pramādājjāyate rāgo rāgād dveṣaḥ prapadyate /",
    "XXbsa052_u:1130": " sa doṣapathamāpanno narakānupadhāvati // Dhs_6.172 //",
    "XXbsa052_u:1131": " prajñāruḍhaḥ pramādaśūnyaḥ san śivaṃ panthānamāpnoti prajñāprāsādamāroha yogakṣemamanuttamam",
    "XXbsa052_u:1132": " eṣa panthāḥ śivaḥ śreṣṭho yaḥ pramādavivarjitaḥ /",
    "XXbsa052_u:1133": " tena mārgeṇa satataṃ nirvāṇaṃ yānti paṇḍitāḥ // Dhs_6.173 //",
    "XXbsa052_u:1134": " virodho mārgasampattau cittasantānadūṣakaḥ /",
    "XXbsa052_u:1135": " āchettā dharmasetūnāṃ pramādaḥ parikīrtitaḥ // Dhs_6.174 //",
    "XXbsa052_u:1136": " pramādopahatāḥ nāśaṃ yānti smṛti sandūṣakaṃ dṛṣṭaṃ mokṣāya vṛttināśakaḥ /",
    "XXbsa052_u:1137": " durgatīnāṃ paraṃ netā pramādaḥ sampravartate // Dhs_6.175 //",
    "XXbsa052_u:1138": " aneka puruṣaḥ kṣipto nātmano vindate hitam /",
    "XXbsa052_u:1139": " nāvācyaṃ na ca kāryāṇāṃ vindate 'mṛtakopamaḥ // Dhs_6.176 //",
    "XXbsa052_u:1140": " ta ete paśubhistulyā devavigrahadhāriṇaḥ /",
    "XXbsa052_u:1141": " pramādopahatā mūḍhā nṛtyanti ca hasanti ca // Dhs_6.177 //",
    "XXbsa052_u:1142": " utpannāvicyutāḥ mārgāt kṣāntiṃ ye nāśayanti ca /",
    "XXbsa052_u:1143": " nṛbhavārṇavabhūtā ye te pramādānudhāvinaḥ // Dhs_6.178 //",
    "XXbsa052_u:1144": " janakaḥ sarvadoṣāṇāṃ bandhanaṃ pāpakarmaṇām /",
    "XXbsa052_u:1145": " pramoṣaḥ sarvadharmāṇāṃ pramādāriḥ pravartate // Dhs_6.179 //",
    "XXbsa052_u:1146": " sarveṣāṃ śubhakarmāṇāṃ pramādaḥ śatrureva nādhyātmikāni karmāṇi na bāhayāni kathañcana /",
    "XXbsa052_u:1147": " pramādopahato janturjānīte naṣṭamāsanaḥ // Dhs_6.180 //",
    "XXbsa052_u:1148": " krīḍāyāṃ vyagramanaso nṛtyagāndharvalālasāḥ /",
    "XXbsa052_u:1149": " atṛṣṇārviṣayairdivyairnakṣyanti vibudhālayāḥ // Dhs_6.181 //",
    "XXbsa052_u:1150": " bhayasthāne hasantyete pramādena vimohitāḥ /",
    "XXbsa052_u:1151": " mārgāmārga na vindanti jātyandhena surāḥ samāḥ // Dhs_6.182 //",
    "XXbsa052_u:1152": " kāmadhātāveva pramattāḥ bhramanti kāmadhātau bhramanyete cakravadgati pañcake /",
    "XXbsa052_u:1153": " dhyānebhyo yaddhi patanaṃ tat pramādasya ceṣṭitam // Dhs_6.183 //",
    "XXbsa052_u:1154": " pramādaceṣṭitaṃ karmapatanāya jāyate ārūpyebhyaśca yatsthānaṃ caturthaṃ prāpyalaukikāt /",
    "XXbsa052_u:1155": " bhramanti bhramadolāyāṃ tat pramādasya ceṣṭitam // Dhs_6.184 //",
    "XXbsa052_u:1156": " pramādabandhanairbaddhaṃ tṛṣṇāpāśaiśca yantritam /",
    "XXbsa052_u:1157": " traidhātukamidaṃ kṛtsnaṃ na ca buddhayantya cetasaḥ // Dhs_6.185 //",
    "XXbsa052_u:1158": " yat prayānti dharmasthānaṃ tṛṣṇābhayadarśitāḥ /",
    "XXbsa052_u:1159": " na bhūyaḥ khedamāyāti tat pramādasya ceṣṭitam // Dhs_6.186 //",
    "XXbsa052_u:1160": " pramādavaśāt duḥkhamevāpnoti janaḥ priyaviśleṣajaṃ nṛṇāṃ yadduḥkhaṃ hṛdi jāyate /",
    "XXbsa052_u:1161": " sevanād yat pramādasya kathayanti tathāgatā // Dhs_6.187 //",
    "XXbsa052_u:1162": " anarthā hi trayo loke yairidaṃ naśyate jagat /",
    "XXbsa052_u:1163": " vyādhirjarā ca mṛtyuśca pramādālasya sambhavāḥ // Dhs_6.188 //",
    "XXbsa052_u:1164": " prarohanti yathā bhūmau savauṣadhitṛṇādayaḥ /",
    "XXbsa052_u:1165": " tathā pramādināṃ kleṣāḥ pravartante pṛthagvidhāḥ // Dhs_6.189 //",
    "XXbsa052_u:1166": " pramādasya viṣāṅkuraḥ strīśleṣo madyapānaṃ ca krīḍā ca viṣayaiḥ saha /",
    "XXbsa052_u:1167": " cāpalyamayakausīdyaṃ pramādasya viṣāṅkuraḥ // Dhs_6.190 //",
    "XXbsa052_u:1168": " pramādāpramādayorlakṣaṇam pramādaḥ paramaṃ duḥkhapramādaḥ paraṃ sukham /",
    "XXbsa052_u:1169": " samāsāllakṣaṇaṃ proktamapramādapramādayoḥ // Dhs_6.191 //",
    "XXbsa052_u:1170": " ataḥ pramādo na sevyaḥ tasmāt pramādo na nareṇa sevyaḥ, sa durgatīnāṃ prathamāgrameva /",
    "XXbsa052_u:1171": " vihāya taṃ duḥkhasahastrayoniṃ, prayānti buddhā bhavapāragrayam //",
    "XXbsa052_u:1172": " // iti apramādavargaḥ ṣaṣṭhaḥ //",
    "XXbsa052_u:1173": " (7) kāmajugupsāvargaḥ kāmasya narakahetutvam",
    "XXbsa052_u:1174": " na kāmeṣu ratiṃ kuryāt kāmāḥ paramavañcakāḥ /",
    "XXbsa052_u:1175": " saṃsārabandhanā ghorāḥ sarve narakahetavaḥ // Dhs_7.1 //",
    "XXbsa052_u:1176": " yaḥ saṃrakṣati kāmeṣu tasya duḥkhamanantakam /",
    "XXbsa052_u:1177": " na kāmoragadaṣṭasya sukhamasti kathañcana // Dhs_7.2 //",
    "XXbsa052_u:1178": " rāgādivaśagānāṃ ceṣṭitam varaṃ niśitadhāreṇa kṣureṇa svayamātmanaḥ /",
    "XXbsa052_u:1179": " saṃkṣoditā bhavejjihvā na coktaṃ kāmagaṃva(caḥ) // Dhs_7.3 //",
    "XXbsa052_u:1180": " rāgeṇa vañcitāḥ sattvā dveṣeṇa paripīḍitāḥ /",
    "XXbsa052_u:1181": " mohasya vaśamāpannā bhāṣante 'madhuraṃ vacaḥ // Dhs_7.4 //",
    "XXbsa052_u:1182": " rāgavaśagaḥ sadā duḥkhatamamanubhavati alparāgānniruddho yaḥ kurute duṣkṛtaṃ bahu /",
    "XXbsa052_u:1183": " sa rāgavaśago mūḍho duḥkhād duḥkhamavāpnuyāt // Dhs_7.5 //",
    "XXbsa052_u:1184": " kāmapariṇatimāha atṛptirasmāt kāmāste na sukhā nāpi śāśvatāḥ /",
    "XXbsa052_u:1185": " pariṇāme mahātīvrāstasmāt tān parivarjayet // Dhs_7.6 //",
    "XXbsa052_u:1186": " rāgābhibhūtāḥ puruṣā narakālayavartinaḥ /",
    "XXbsa052_u:1187": " na rāgavaśagā ye tu na teṣāṃ narakād bhayam // Dhs_7.7 //",
    "XXbsa052_u:1188": " kāmaviṣaṃ parityājyam caṇḍācaṇḍisamutthāśca caṇḍāśca pariṇāmataḥ /",
    "XXbsa052_u:1189": " kāmā viṣāgnipratimāḥ parivarjyāḥ prayatnataḥ // Dhs_7.8 //",
    "XXbsa052_u:1190": " parivarjitakāmasya nityaṃ mokṣaratasya ca /",
    "XXbsa052_u:1191": " naśyantyakuśalā dharmāstamaḥ sūryodaye tathā // Dhs_7.9 //",
    "XXbsa052_u:1192": " kāmānalaḥ narake pātayati indriyāṇīndriyārthajño mohayitvā pṛthagvidhāḥ /",
    "XXbsa052_u:1193": " narake pātayantyete kāmāḥ bālamanoharāḥ // Dhs_7.10 //",
    "XXbsa052_u:1194": " rāgāgneḥ mahimā pañcendriyaprasaktasya viṣayaiḥ pañcabhistathā /",
    "XXbsa052_u:1195": " muhūrtamapi rāgāgnirviṣayairnaiva tṛpyati // Dhs_7.11 //",
    "XXbsa052_u:1196": " saṃśleṣājjāyate vahnirviśleṣānnaiva jāyate /",
    "XXbsa052_u:1197": " saṃśleṣādapi viśleṣo (rāgā) gnirjīryate nṛṇām // Dhs_7.12 //",
    "XXbsa052_u:1198": " dūrānna dāhako vahnirviṣayastasya nāsti saḥ /",
    "XXbsa052_u:1199": " dūrāntikasamo ghoro rāgāgniratidāhakaḥ // Dhs_7.13 //",
    "XXbsa052_u:1200": " saṅkalpakāṣṭhaprabhavaḥ spṛhākuṭilavegavān /",
    "XXbsa052_u:1201": " tṛṣṇā ghṛtaprasakto 'yaṃ rāgāgnirapi dāhakaḥ // Dhs_7.14 //",
    "XXbsa052_u:1202": " dagdhvā śarīrametaddhi jvalanaḥ sampraśāmyate /",
    "XXbsa052_u:1203": " nāmarūpavinirmukto rāgāgnirnaiva śāmyate // Dhs_7.15 //",
    "XXbsa052_u:1204": " udvejayati bhūtāni vahniḥ paramadāhakaḥ /",
    "XXbsa052_u:1205": " rāgāgniratitīkṣṇo 'pi nodvegaṃ kurute nṛṇām // Dhs_7.16 //",
    "XXbsa052_u:1206": " pañcendriyasamuttho 'yaṃ viṣayaiḥ pañcabhirvṛtaḥ /",
    "XXbsa052_u:1207": " tṛṣṇāsamīraṇabalād rāgāgni(rdahati) prajāḥ // Dhs_7.17 //",
    "XXbsa052_u:1208": " vitarkāraṇisambhūto viṣayaiḥ parivardhitaḥ /",
    "XXbsa052_u:1209": " kāṣṭhavad dahyate tena na ca dṛśyo janasya saḥ // Dhs_7.18 //",
    "XXbsa052_u:1210": " yathā yathā hi prabalo rāgāgnistapyate mahān /",
    "XXbsa052_u:1211": " tathā tathā (ca) rāgāndhaiḥ svasukhaṃ parisevyate // Dhs_7.19 //",
    "XXbsa052_u:1212": " agniḥ prakāśako bhavati rāgāgnistamasāvṛtaḥ /",
    "XXbsa052_u:1213": " tasmācchiśiravad dhīmān rāgāgniṃ parivarjayet // Dhs_7.20 //",
    "XXbsa052_u:1214": " viṣayapariṇāmamāha viṣayābhirato janturna sukhī syāt kathañcana /",
    "XXbsa052_u:1215": " viṣayāḥ viṣayairdaṣṭāḥ pariṇāme ca dāruṇāḥ // Dhs_7.21 //",
    "XXbsa052_u:1216": " nādye nānte na madhye ca nāsmiṃlloke na cāpare /",
    "XXbsa052_u:1217": " sukhadā viṣayā kāmaṃ bhavantīha kathañcana // Dhs_7.22 //",
    "XXbsa052_u:1218": " bāliśasya hi sarvasya tṛṣṇākrīḍanasaṃbhavaiḥ /",
    "XXbsa052_u:1219": " na tṛpto viṣayairagnirjvalanasya yathendhanaiḥ // Dhs_7.23 //",
    "XXbsa052_u:1220": " atṛptoḥ viṣayaiḥ sarvo jano 'yaṃ parivañcitaḥ /",
    "XXbsa052_u:1221": " mṛtyunābhyāsanirata etairdoṣairvidahyate // Dhs_7.24 //",
    "XXbsa052_u:1222": " kāmamohāndhānāṃ sthitimāha sukhānāṃ kāmacārāṇāṃ mohasya khalu ceṣṭitam /",
    "XXbsa052_u:1223": " tadeva yadi devānāṃ khagaiḥ syuste samāḥ surāḥ // Dhs_7.25 //",
    "XXbsa052_u:1224": " kalpānteṣvabhisantaptaḥ śasyate saritāṃ patiḥ /",
    "XXbsa052_u:1225": " na dṛṣṭistṛpyate rūpaiḥ kalpakoṭiśatairapi // Dhs_7.26 //",
    "XXbsa052_u:1226": " syāt samudrasya caryāptiḥ salilairvaśagādibhiḥ /",
    "XXbsa052_u:1227": " na tu dṛṣṭiḥ samudrasya rūpārthaistṛptirasti hi // Dhs_7.27 //",
    "XXbsa052_u:1228": " avitṛptasya kāmebhyaḥ kiṃ sukhaṃ parikalpyate /",
    "XXbsa052_u:1229": " tṛptiryāsti vitṛṣṇasya gataśokasya dehinaḥ // Dhs_7.28 //",
    "XXbsa052_u:1230": " mādyante bahumohāndhā na ca buddhayanti bāliśāḥ /",
    "XXbsa052_u:1231": " mandena kṣaṇikā yadvat malayendhanapādapāḥ // Dhs_7.29 //",
    "XXbsa052_u:1232": " kāmā asārāḥ vañcakāśca bhavanti svapnapramoṣadharmāṇo gandharvanagaropamāḥ /",
    "XXbsa052_u:1233": " riktāstucchā asārāśca kāmāḥ paramavañcakāḥ // Dhs_7.30 //",
    "XXbsa052_u:1234": " (kā) mā mohena (ca) samāḥ kiṃ pākasadṛśopamāḥ /",
    "XXbsa052_u:1235": " kāmā lokahitakarā vahnivat parikīrtitāḥ // Dhs_7.31 //",
    "XXbsa052_u:1236": " kāmasyādīnavaṃ jñātvā yena tatphalamohitāḥ /",
    "XXbsa052_u:1237": " tena taddarśakāḥ prītā gatakāṃkṣasya (dehinaḥ) // Dhs_7.32 //",
    "XXbsa052_u:1238": " (a)nyathā cintyamānānāṃ yathā prāptā punastathā /",
    "XXbsa052_u:1239": " sarvataḥ pāpakartāraḥ kāmā loke viṣopamāḥ // Dhs_7.33 //",
    "XXbsa052_u:1240": " kāmairatṛptamanasaste te devāścyutāḥ punaḥ /",
    "XXbsa052_u:1241": " patanti narake mūḍhāḥ kāmena parivañcitāḥ // Dhs_7.34 //",
    "XXbsa052_u:1242": " nārīṃ nindayati nadītaraṅgacapalā vidyullekhasamāśca te /",
    "XXbsa052_u:1243": " mīnāvartabalā nāryaḥ kāmalokaviṣāspadāḥ // Dhs_7.35 //",
    "XXbsa052_u:1244": " vicintitā vivardhante varddhitā vahnisannibhāḥ /",
    "XXbsa052_u:1245": " ādau cānte tathā kāmāstasmāt kāmān vivarjayet // Dhs_7.36 //",
    "XXbsa052_u:1246": " kāmasevanaphalam yathā yathā hi sevyante vivardhante tathā tathā /",
    "XXbsa052_u:1247": " vahnijvālāsamāsṛṣṭāḥ kāmāḥ kaṭuvipākinaḥ // Dhs_7.37 //",
    "XXbsa052_u:1248": " kāmavarjanaphalam āha evaṃ doṣaṃ sadā jñātvā dhīraḥ kāmān vivarjayet /",
    "XXbsa052_u:1249": " parivartitakāmasya sukhaṃ bhavati naiṣṭhikam // Dhs_7.38 //",
    "XXbsa052_u:1250": " kāmāgniḥ devānnapi pātayati asaṅkhyāni sahasrāṇi devānāṃ niyutāni ca /",
    "XXbsa052_u:1251": " patanti kāmadahanaṃ narakaṃ vahnibhairavam // Dhs_7.39 //",
    "XXbsa052_u:1252": " yathāgniviṣaśastrāṇi varjayanti sukhārthinaḥ /",
    "XXbsa052_u:1253": " tathā kāmāḥ sadā varjyā hetavo narakasya te // Dhs_7.40 //",
    "XXbsa052_u:1254": " na dṛṣṭo na śrutaḥ kaścid yaḥ kāmavaśagaḥ pumān /",
    "XXbsa052_u:1255": " na kāmairvipralabdhaḥ syānna ca duḥkhena pīḍitaḥ // Dhs_7.41 //",
    "XXbsa052_u:1256": " tasmādalamalaṃ kāmairmā caiteṣu manaḥ kṛthāḥ /",
    "XXbsa052_u:1257": " sarve sarvāsvavasthāsu kāmā vahniviṣopamāḥ // Dhs_7.42 //",
    "XXbsa052_u:1258": " anādirmati saṃsāre śatravaścittasambhavāḥ /",
    "XXbsa052_u:1259": " ahantvāttu bhavet prītirna sā kāmaiḥ kathañcana // Dhs_7.43 //",
    "XXbsa052_u:1260": " sakalmaṣā kaṭuphalā duḥkhāt kāmodbhavā ratiḥ /",
    "XXbsa052_u:1261": " yā tu kāmavinirmuktā sā ratiḥ pari(bhāṣitā) // Dhs_7.44 //",
    "XXbsa052_u:1262": " yoginaḥ paramā gatiḥ tāṃ samāśritya gacchanti yoginaḥ paramāṃ gatim /",
    "XXbsa052_u:1263": " na tu kāmakṛtā prītirnayate padamacyutam // Dhs_7.45 //",
    "XXbsa052_u:1264": " kāmajaratiṃ nindati āpātamadhurā ramyā vipāke jvalanopamā /",
    "XXbsa052_u:1265": " ratirbhavati kāmāgnijanyā narakagāminī // Dhs_7.46 //",
    "XXbsa052_u:1266": " āpātaramyā madhurā madhye ramyā ca sarvadā /",
    "XXbsa052_u:1267": " śāntamante ca vimalaṃ nayate padamacyutam // Dhs_7.47 //",
    "XXbsa052_u:1268": " ādyantamadhyakalyāṇī nityaṃ māteva śobhanā /",
    "XXbsa052_u:1269": " tāṃ vyudasya kathaṃ bālā rakṣante (kāmajāṃ ratim) // Dhs_7.48 //",
    "XXbsa052_u:1270": " kāmakṛtā ratiḥ nirataṃ tapati madhyādinidhane duḥkhā nityaṃ doṣādibhirvṛtā /",
    "XXbsa052_u:1271": " kathaṃ sā sevyate bālairyā na dṛṣṭā sukhāvahā // Dhs_7.49 //",
    "XXbsa052_u:1272": " viṣamañjarivad ramyā sparśe jvalanasambhavā /",
    "XXbsa052_u:1273": " tathā kāmakṛtā prītiḥ pariṇāme viṣopamā // Dhs_7.50 //",
    "XXbsa052_u:1274": " hūyamāno yathā vahnirjvalanena praśāmyati /",
    "XXbsa052_u:1275": " dāhena ca prarohaḥ syāt tadvat kāmakṛtā ratiḥ // Dhs_7.51 //",
    "XXbsa052_u:1276": " pataṅgaḥ paśyati hyagni dāhadoṣaṃ na paśyati /",
    "XXbsa052_u:1277": " tathā kāmakṛtāṃ prītiṃ paśyantyakṛtabuddhayaḥ // Dhs_7.52 //",
    "XXbsa052_u:1278": " yastu rāgakṛto dāhaḥ pacyate kāmināṃ sadā /",
    "XXbsa052_u:1279": " pataṅgasadṛśaṃ dāhaṃ sarvathā nai(va) paśyati // Dhs_7.53 //",
    "XXbsa052_u:1280": " kāmapramādāt patanaṃ dhruvameva tasmāt kāma(viṣaṃ) tyaktvā nityaṃ jīvatha he surāḥ /",
    "XXbsa052_u:1281": " bhavantu mā vṛthā janmapramādena prapātanam // Dhs_7.54 //",
    "XXbsa052_u:1282": " saṃkṣīṇaśubhakarmāṇo nityaṃ kāmairvimohitāḥ /",
    "XXbsa052_u:1283": " taṃ hitvā narakaṃ yānti kāmamohena vañcitāḥ // Dhs_7.55 //",
    "XXbsa052_u:1284": " kāmamohitaḥ viṣavṛkṣamayaṃ puṣpaṃ pibati viṣavṛkṣamayaṃ puṣpaṃ pīyate bhramarairyathā /",
    "XXbsa052_u:1285": " tathā viṣātmakamidaṃ sukhaṃ bhuṅkte hi mohitaḥ // Dhs_7.56 //",
    "XXbsa052_u:1286": " jīveyuḥ pāmarāḥ kecit viṣaṃ pītvāpi durbhagāḥ /",
    "XXbsa052_u:1287": " na kāmaviṣapītasya jīvitaṃ durlabhaṃ bhavet // Dhs_7.57 //",
    "XXbsa052_u:1288": " yathā hi narake vahnirjvalayatya vicāriṇam /",
    "XXbsa052_u:1289": " tathā kāmamayo vahnirdahatīha divaukasaḥ // Dhs_7.58 //",
    "XXbsa052_u:1290": " kāmāgniḥ hiṃsaka eva śrutipāśamayo vahniḥ pretāneṣa dahatyati /",
    "XXbsa052_u:1291": " dahane hiṃsako vahnirnṛṇāṃ paryeṣaṇātmakaḥ // Dhs_7.59 //",
    "XXbsa052_u:1292": " evamagnisamaṃ tāvat parihārya samantataḥ /",
    "XXbsa052_u:1293": " sarvalokamaśeṣeṇa dahyate kāmamohitaḥ // Dhs_7.60 //",
    "XXbsa052_u:1294": " viṣayāsaktaṃ manaḥ vyasane pātayati viṣayeṣu sadācittaṃ dhāvantaṃ cañcalaṃ mahat /",
    "XXbsa052_u:1295": " na tyājyaṃ vyasane mūḍha yad paśyasi bhaviṣyati // Dhs_7.61 //",
    "XXbsa052_u:1296": " kāmeṣu rakṣa te cittaṃ vyasanenāvabudhyate /",
    "XXbsa052_u:1297": " vyasanaughe samutpanne tat paścāt paritapyate // Dhs_7.62 //",
    "XXbsa052_u:1298": " kāmamohitāḥ mahadbhayamapi na paśyanti vṛthā kāmamadairmattā devāḥ prakṛtidurbalāḥ /",
    "XXbsa052_u:1299": " bhramanti bhramitāḥ kāmairna paśyanti mahad bhayam // Dhs_7.63 //",
    "XXbsa052_u:1300": " viśvasanti hi ye devāḥ kāmeṣvahitakāriṣu /",
    "XXbsa052_u:1301": " vyatirekeṣu te paścāt pratibudhyantyamedhasaḥ // Dhs_7.64 //",
    "XXbsa052_u:1302": " kāmāḥ paramavañcakā bhavanti na ca paśyanti (vi)budhāścittena parivañcitāḥ /",
    "XXbsa052_u:1303": " kṣaṇikā madhurā jātāḥ kāmāḥ paramavañcakāḥ // Dhs_7.65 //",
    "XXbsa052_u:1304": " kāma prati na viśvaset śataśaśca sahastraiśca koṭiśaḥ padmaśastathā /",
    "XXbsa052_u:1305": " labdhā naṣṭā punaḥ kāmā na teṣāṃ viścaset pumān // Dhs_7.66 //",
    "XXbsa052_u:1306": " kāmairmohitaḥ pataṅgasamo narakāgninā dahyate viṣayād bandhanaṃ tīvraṃ sarve narakahetavaḥ",
    "XXbsa052_u:1307": " tasmādatyantatastyaktvā śreyase kriyatāṃ manaḥ // Dhs_7.67 //",
    "XXbsa052_u:1308": " rāgeṇa rañjitāḥ pūrvaṃ dveṣeṇa ca tiraskṛtāḥ /",
    "XXbsa052_u:1309": " mohena mohitāścaiva te 'śrutākṛtakāriṇaḥ // Dhs_7.68 //",
    "XXbsa052_u:1310": " kāmārthaireṣyate bālaḥ punaḥ kāmairvimohitaḥ /",
    "XXbsa052_u:1311": " sa pataṅgasamo mūḍhaḥ dahyate narakāgninā // Dhs_7.69 //",
    "XXbsa052_u:1312": " kāmavaśagāḥ suralokādapi patanti avaśyambhāvi patanaṃ suralokāt samantataḥ /",
    "XXbsa052_u:1313": " na jñātvā kāmavaśago syādiha kathañcana // Dhs_7.70 //",
    "XXbsa052_u:1314": " kāmena vañcitāḥ sattvāḥ kāmena ca vimohitāḥ /",
    "XXbsa052_u:1315": " kāmapāśāpakṛṣṭāste patanti narake sadā // Dhs_7.71 //",
    "XXbsa052_u:1316": " kāmaṃ tyaktva svahite manaḥ karttavyam tadetad vyasanaṃ sattvāḥ svahite kriyatāṃ manaḥ /",
    "XXbsa052_u:1317": " manasāpi svadāntena nānutapyanti dehinaḥ // Dhs_7.72 //",
    "XXbsa052_u:1318": " manoviṣeṇa ye daṣṭāḥ kāmavegena sarvadā /",
    "XXbsa052_u:1319": " te mūḍhā mṛtyuvaśagāḥ kāmānalahatā narāḥ // Dhs_7.73 //",
    "XXbsa052_u:1320": " na tṛptirasti kāmānāṃ tṛṣṇayā hitakāriṇām /",
    "XXbsa052_u:1321": " tṛṣṇāpi tṛptijanikā mano naiva hi tṛpyati // Dhs_7.74 //",
    "XXbsa052_u:1322": " jñānadīpenaijendriyāṇāṃ viṣayebhyastṛptirjāyate na jātu viṣayaistṛptirindriyāṇāṃ bhaviṣyati",
    "XXbsa052_u:1323": " yadi na jñānadīpena kṣapayiṣyanti (te narāḥ) // Dhs_7.75 //",
    "XXbsa052_u:1324": " nārīsevanena nāśaḥ suniścitaḥ yoṣitaḥ sevyamānā hi vitarkaśatamālikāḥ /",
    "XXbsa052_u:1325": " pravardhati yathā vahnirvāyunā samudīritaḥ // Dhs_7.76 //",
    "XXbsa052_u:1326": " kāmāgnidīptāḥ kadāpi śāntiṃ nāpnuvanti taṃ matvā vegarabhasā nityaṃ kāmo 'gnidīpitaḥ /",
    "XXbsa052_u:1327": " kāmān hāpayati jñānī buddhatattvavicintakaḥ // Dhs_7.77 //",
    "XXbsa052_u:1328": " ye nityaṃ bhrāntamanaso nityaṃ viṣayatatparāḥ /",
    "XXbsa052_u:1329": " ramante vibudhāḥ sarve tat sarvaṃ mohaceṣṭitam // Dhs_7.78 //",
    "XXbsa052_u:1330": " sevyamāno hi vibudhairviṣayāgnirvivardhate /",
    "XXbsa052_u:1331": " pāśenānena saṃyukto vahnirvāyusamīritaḥ // Dhs_7.79 //",
    "XXbsa052_u:1332": " rāgavivaśā amarā api patanti amarāḥ rāgavivaśā nityaṃ viṣayatatparāḥ /",
    "XXbsa052_u:1333": " devalokāt patantyete moharāgeṇa vañcitāḥ // Dhs_7.80 //",
    "XXbsa052_u:1334": " ramante viṣayairete tatra tallīnamānasāḥ /",
    "XXbsa052_u:1335": " na ca vindanti yad duḥkhaṃ viprayogo bhaviṣyati // Dhs_7.81 //",
    "XXbsa052_u:1336": " viyogajaṃ duḥkhaṃ kaṣṭapradameva yadetat sukhamevādau divyaṃ pañcaguṇānvitam /",
    "XXbsa052_u:1337": " viyogajasya duḥkhasya kalāṃ nārhatiṣoḍaśīm // Dhs_7.82 //",
    "XXbsa052_u:1338": " kāmānāṃ tadvighāto hi janenaivopayujyate /",
    "XXbsa052_u:1339": " satṛṣṇasya tathā tṛptiḥ kāmebhyo naiva jāyate // Dhs_7.83 //",
    "XXbsa052_u:1340": " kāmānusevinaḥ duḥkhaṃ kadāpi śāntiṃ nādhigacchati anapekṣitacittasya nityaṃ kāmānusevinaḥ",
    "XXbsa052_u:1341": " dīrgharātrānuśayikaṃ duḥkhaṃ naiva praśāmyate // Dhs_7.84 //",
    "XXbsa052_u:1342": " tvaritaṃ rakṣyate mūḍho vyasanenaiva budhyate /",
    "XXbsa052_u:1343": " paścāttu vyasane prāpte jānīte yasya tat phalam // Dhs_7.85 //",
    "XXbsa052_u:1344": " āsvādabhadrakā hyete kāmāḥ paramadāruṇāḥ /",
    "XXbsa052_u:1345": " dūtakān narakasyaitān carantyahitakāriṇaḥ // Dhs_7.86 //",
    "XXbsa052_u:1346": " viṣayāgnidagdhāḥ narakaṃ yānti yasteṣāṃ viśvaset martyo jñānacakṣurvigarhitaḥ /",
    "XXbsa052_u:1347": " viṣayāgnirabhratulyaḥ sa yāti narakaṃ naraḥ // Dhs_7.87 //",
    "XXbsa052_u:1348": " alpāsvādālpahṛdayā nityaṃ puruṣavañcakāḥ /",
    "XXbsa052_u:1349": " gandharvanagaraprakhyāḥ kāmā āsvādabhadrakāḥ // Dhs_7.88 //",
    "XXbsa052_u:1350": " viṣayamohitāḥ devā api durgati yānti",
    "XXbsa052_u:1351": " (yathā) dīpaprabhā(bhasma) sañchanneva punaḥ punaḥ /",
    "XXbsa052_u:1352": " na ca bindatyamanaso devā viṣayamohitāḥ // Dhs_7.89 //",
    "XXbsa052_u:1353": " viṣayeṇātirabhasā nityaṃ kāmavaśānugāḥ /",
    "XXbsa052_u:1354": " na vidanti mahad duḥkhaṃ yadavaśyaṃ bhaviṣyati // Dhs_7.90 //",
    "XXbsa052_u:1355": " ramaṇīyāni kāmāni yasyaivaṃ jāyate matiḥ /",
    "XXbsa052_u:1356": " sa paścād vyasane prāpte mūḍho 'sau vipralapyate // Dhs_7.91 //",
    "XXbsa052_u:1357": " na kāmena madāndhasya viṣayairmohitasya ca /",
    "XXbsa052_u:1358": " naityikaṃ bhavati śarmma yatsukhānāmanuttamam // Dhs_7.92 //",
    "XXbsa052_u:1359": " ādhyātmikasukhāpekṣayā kāmasukhaṃ hīnatamam yacca kāmasukhaṃ loke yacca tṛṣṇodbhavaṃ sukham",
    "XXbsa052_u:1360": " ekasyādhyātmikasyedaṃ kalāṃ nārhatiṣoḍaśīm // Dhs_7.93 //",
    "XXbsa052_u:1361": " kāmī kadāpi sukhaṃ nāśnute na sukhī vartate tāvadya yasya kāmo hṛdi sthitaḥ /",
    "XXbsa052_u:1362": " sa sarvaduḥkhabhāgārho narakānupadhāvati // Dhs_7.94 //",
    "XXbsa052_u:1363": " na tṛptirvidyate kāmairapi (bhogaḥ) śataṃ nṛṇām /",
    "XXbsa052_u:1364": " yatra saukhyaṃ na tatrāsti tṛptirviṣayasevinām // Dhs_7.95 //",
    "XXbsa052_u:1365": " sevyamānāḥ sadā kāmā vardhante ca muhurmuhuḥ /",
    "XXbsa052_u:1366": " te vardhitā viṣasamā bhavanti vinipātinaḥ // Dhs_7.96 //",
    "XXbsa052_u:1367": " vipattikuśalā ghorā nityaṃ patanahetavaḥ /",
    "XXbsa052_u:1368": " na ca teṣāṃ parityāgaṃ kurvanti viṣayotsavāḥ // Dhs_7.97 //",
    "XXbsa052_u:1369": " yasya dṛṣṭisamudrasya rūpaistṛptirna vidyate /",
    "XXbsa052_u:1370": " tathā śarmamanojñaiśca rasatṛptirna vidyate // Dhs_7.98 //",
    "XXbsa052_u:1371": " gandhairapi sadā ghrāṇaṃ na tṛptimadhigacchati /",
    "XXbsa052_u:1372": " sparśāḥ sammukhasaṃsparśāḥ sevyante naiva tṛpyate // Dhs_7.99 //",
    "XXbsa052_u:1373": " śabdaiḥ kāntaiḥ sumadhuraiḥ śrotrameti na tarpaṇam /",
    "XXbsa052_u:1374": " mano 'pi tṛptiviśvastaṃ vardhamānaṃ na tṛpyati // Dhs_7.100 //",
    "XXbsa052_u:1375": " indriyāṇi kāmabhūmiṣu pātayanti ṣaḍendriyāṇi capalānyādhṛtāni ratau punaḥ /",
    "XXbsa052_u:1376": " bhramanti muṣitā nityaṃ kāmabhūmiṣvanekaśaḥ // Dhs_7.101 //",
    "XXbsa052_u:1377": " na tṛptirasti devānāṃ gajānāṃ vai tṛṇairyathā /",
    "XXbsa052_u:1378": " analasya svabhāvo 'yaṃ tasya tṛptirna vidyate // Dhs_7.102 //",
    "XXbsa052_u:1379": " ṣaḍete vahnayastīvrā vitarkānilamūrchitāḥ /",
    "XXbsa052_u:1380": " bhramanti muṣitā nityaṃ kāmabhūmiṣvanekaśaḥ // Dhs_7.103 //",
    "XXbsa052_u:1381": " indriyadagdhā narakaṃ yānti tairayaṃ dahyate loko na ca vindatyabuddhimān /",
    "XXbsa052_u:1382": " āsvādabhadrakā hayete narakasya ca hetavaḥ // Dhs_7.104 //",
    "XXbsa052_u:1383": " kāmamohitaḥ sukhavañcito bhavati kāmā viṣayalobhāste lelihānā yathoragāḥ /",
    "XXbsa052_u:1384": " vilocanavaro hayeṣa na ca kāmairvimohitaḥ // Dhs_7.105 //",
    "XXbsa052_u:1385": " kāmavaśīnaraḥ netrahīnā mūḍhataraḥ sukhānusāriṇaḥ kāmo narakānupadhāvati /",
    "XXbsa052_u:1386": " na netrahīno narake pātyate satkriyānvitaḥ // Dhs_7.106 //",
    "XXbsa052_u:1387": " tasmād varaṃ vicakṣuḥ syānna tu kāmavaśo naraḥ /",
    "XXbsa052_u:1388": " aśakyavañcitā mūḍhāḥ kāmairahitakāribhiḥ // Dhs_7.107 //",
    "XXbsa052_u:1389": " kāmacāriṇāṃ jñānādikaṃ durlabham anirvidyanti kāmebhyo mohitāḥ svena cetasā /",
    "XXbsa052_u:1390": " na jñānaṃ nāpi vijñānaṃ vidyate kāmacāriṇām // Dhs_7.108 //",
    "XXbsa052_u:1391": " kāmaḥ mṛtyubhavanaṃ nayati yad duḥkhakāmajaṃ hatvā punaḥ kāmavaśānugāḥ /",
    "XXbsa052_u:1392": " mitrarūpā ca ye kāmāḥ kimpākaphalasannibhāḥ /",
    "XXbsa052_u:1393": " nayanti mṛtyubhavanaṃ durgatīśca punaḥ punaḥ // Dhs_7.109 //",
    "XXbsa052_u:1394": " anivarttya yathā toyamāpagānāmanekaśaḥ /",
    "XXbsa052_u:1395": " tathā saukhyagataṃ nṛṇāṃ sarvathā na vivartate // Dhs_7.110 //",
    "XXbsa052_u:1396": " vanopavanabhogeṣu sukhaprāpteṣvanekaśaḥ /",
    "XXbsa052_u:1397": " yo na tṛpyati kāmeṣu sa naro 'dhamagāmikaḥ // Dhs_7.111 //",
    "XXbsa052_u:1398": " pramādo pahato jantuḥ kāmāsvādeṣu tatparaḥ /",
    "XXbsa052_u:1399": " rūpeṣu rakṣyate nityaṃ pariṇāme ca vidyate // Dhs_7.112 //",
    "XXbsa052_u:1400": " ghanacchāyāsvarūpāṇi karmamiśrāṇi yāni vai /",
    "XXbsa052_u:1401": " tāni caiva kathaṃ devāḥ śakṣyante kāmagocare // Dhs_7.113 //",
    "XXbsa052_u:1402": " kāmāḥ kadāpi na sevyāḥ yadi nityā bhaveyurna kāmāste syurviṣopamāḥ // Dhs_7.114 //",
    "XXbsa052_u:1403": " kāmatṛṣṇāduḥkhakarī tathāpi kāmatṛṣṇā yā na sā jāti vilakṣaṇā /",
    "XXbsa052_u:1404": " prāgeva nityaṃ duḥkhāya śūnyamātmānameva ca // Dhs_7.115 //",
    "XXbsa052_u:1405": " teṣu duḥkhavipākeṣu kathaṃ rakṣantyabuddhayaḥ /",
    "XXbsa052_u:1406": " kāmāsvādeṣu rakṣyante bāliśāḥ mandabuddhayaḥ /",
    "XXbsa052_u:1407": " ādīnavaṃ na buddhayante kimpākaphalasannibham // Dhs_7.116 //",
    "XXbsa052_u:1408": " rūpaśabdādibaddho 'yaṃ tṛṣṇāviprakṛto janaḥ /",
    "XXbsa052_u:1409": " dīpyate vivaśo nityaṃ, kukarmaphalamohitam // Dhs_7.117 //",
    "XXbsa052_u:1410": " āsvādayitvā puruṣāḥ kāmān viṣaphalopamān /",
    "XXbsa052_u:1411": " tṛṣṇayā tṛptamanasaḥ patanti narake punaḥ // Dhs_7.118 //",
    "XXbsa052_u:1412": " yathābhivarṣate toyaṃ vardhante sarito yathā /",
    "XXbsa052_u:1413": " tathā kāmābhivarṣeṇa devānāṃ vardhate 'nalaḥ // Dhs_7.119 //",
    "XXbsa052_u:1414": " kāmasukhasya nānto vidyate jalasambhavamīno 'pi dṛśyate tṛṣṇayāturaḥ /",
    "XXbsa052_u:1415": " evaṃ sukhābhivṛddhā ca na vitṛpyati devatā // Dhs_7.120 //",
    "XXbsa052_u:1416": " ākāśasya yathā nānto vidyate nāpi saṃśayaḥ /",
    "XXbsa052_u:1417": " evaṃ kāmeṣu nāstyantaḥ kāmināṃ nāsti saṃkṣayaḥ // Dhs_7.121 //",
    "XXbsa052_u:1418": " salilādibhiratṛptasya sāgarasyormimālinaḥ /",
    "XXbsa052_u:1419": " na tu kāmairatṛptasya tṛptirasti kathañcana // Dhs_7.122 //",
    "XXbsa052_u:1420": " aprāptairviṣayairdevā na vitṛpyanti bāliśāḥ /",
    "XXbsa052_u:1421": " viṣayairnaiva tṛpyanti sukhalālasatatparāḥ // Dhs_7.123 //",
    "XXbsa052_u:1422": " kāmastāpāya, na tu śāntyai",
    "XXbsa052_u:1423": " saṃprāpte vyasane tīvre cyavamānepyanekaśaḥ /",
    "XXbsa052_u:1424": " tapyate viṣaye tasmāt paraṃ kāmo na śakyate // Dhs_7.124 //",
    "XXbsa052_u:1425": " vilokya puruṣānete kāmaviśvāsaghātinaḥ /",
    "XXbsa052_u:1426": " tyajanti vyasane prāptā vipadyante hi te narāḥ // Dhs_7.125 //",
    "XXbsa052_u:1427": " atṛptasya sukhaṃ nāsti viṣayaiścāpi tṛpyate /",
    "XXbsa052_u:1428": " ye vā tṛiptikarā dṛṣṭāstān buddhvā (tu) vivarjayet // Dhs_7.126 //",
    "XXbsa052_u:1429": " viṣayānparityajya śāntiḥ sevyā sukhamūlā sadā śāntirasukhā viṣayā matāḥ /",
    "XXbsa052_u:1430": " tasmācchāntisukhā devā varjayitvā viṣayoragān // Dhs_7.127 //",
    "XXbsa052_u:1431": " badhabandhanarogādi viṣayebhyo mahadbhayam /",
    "XXbsa052_u:1432": " sambhrāntiriha saṃsāre viṣayaireva jāyate // Dhs_7.128 //",
    "XXbsa052_u:1433": " saṃyogā viprayogāntāḥ śataśo 'tha sahastraśaḥ /",
    "XXbsa052_u:1434": " jātau jātau sadā dṛṣṭāḥ saugataistattvadarśibhiḥ // Dhs_7.129 //",
    "XXbsa052_u:1435": " aneka sukhasaṃsāraḥ viṣayātmaka eva anekasukhasaṃsāro viṣayeṣu hi vidyate /",
    "XXbsa052_u:1436": " viṣayaiśca bhavet sarva jātau jātau prajāyate // Dhs_7.130 //",
    "XXbsa052_u:1437": " kaṣṭairyairanakāmairna śakyate 'mūḍhacetasā /",
    "XXbsa052_u:1438": " punastāneva mohāndhāḥ sevante 'kṛtabuddhayaḥ // Dhs_7.131 //",
    "XXbsa052_u:1439": " viṣayaśatrusevinaḥ bāliśāḥ bhavanti varjate hi sadā śatruvañcanāśaṅkayā naraḥ /",
    "XXbsa052_u:1440": " viṣayāḥ śatrubhūtā hi na vaśyante kathañcana // Dhs_7.132 //",
    "XXbsa052_u:1441": " kāmabaddhāḥ sadā mohabāliśā vā bhavanti te /",
    "XXbsa052_u:1442": " na tyajanti kathaṃ mūḍhā mohitāḥ svena karmaṇā // Dhs_7.133 //",
    "XXbsa052_u:1443": " yathā bahnibhayāt kaścid vahnimevopasevate /",
    "XXbsa052_u:1444": " tathā viṣayasaṃmūḍho viṣayānupasevate // Dhs_7.134 //",
    "XXbsa052_u:1445": " snāyusaṅgrathitaḥ pāśo dṛṣṭiramyo yathā bhavet /",
    "XXbsa052_u:1446": " tathā viṣayaramyo 'yaṃ pāśaḥ paramadāruṇaḥ // Dhs_7.135 //",
    "XXbsa052_u:1447": " kāmasukhaṃ nāśāya bhavati kiṃpākasya yathāsvādo madhurāgro mahodayaḥ /",
    "XXbsa052_u:1448": " paścād bhavati nāśāya sukhaṃ tadvadidaṃ nṛṇām // Dhs_7.136 //",
    "XXbsa052_u:1449": " pradīpasya śikhāṃ yāvat pataṅgo mohamūrchitaḥ /",
    "XXbsa052_u:1450": " patate dahyate caiva tathedaṃ sukhamiṣyate // Dhs_7.137 //",
    "XXbsa052_u:1451": " ajñātvā hi tathā bālā ramyadehasukhecchayā /",
    "XXbsa052_u:1452": " spṛśanti jvalanaṃ tadvat sukhametad bhaviṣyati // Dhs_7.138 //",
    "XXbsa052_u:1453": " tṛṣṇāvighāta eva sukhāya jāyate yathā ramyo vanamṛgastṛṣṇārta upadhāvati /",
    "XXbsa052_u:1454": " na ca tṛṣṇāvighāto 'sya tadidaṃ sukhamiṣyate // Dhs_7.139 //",
    "XXbsa052_u:1455": " na tṛptā na ca tṛpyanti na ca tṛptirbhaviṣyati /",
    "XXbsa052_u:1456": " viṣayaiḥ sarvadevānāṃ tasmāt kāmo na śāntaye // Dhs_7.140 //",
    "XXbsa052_u:1457": " viṣayaiḥ pramattāḥ duḥkhamanubhavanti pratyutpannasukhāḥ kāmā nāntakalyāṇakārakāḥ /",
    "XXbsa052_u:1458": " rañjitā viṣayairdevā vikṣiptamanasaḥ sadā // Dhs_7.141 //",
    "XXbsa052_u:1459": " nānāsaukhyapramattasya viṣayairvañcitasya ca /",
    "XXbsa052_u:1460": " samprāpte mṛtyukāle ca na śamāyāsya vidyate // Dhs_7.142 //",
    "XXbsa052_u:1461": " anukrameṇa maraṇamabhyeti tacca vidyate /",
    "XXbsa052_u:1462": " viṣayāpahatairdevaiḥ kāmavyāsaktabuddhibhiḥ // Dhs_7.143 //",
    "XXbsa052_u:1463": " kāmā ahitakāriṇo bhavanti jānīyādadya me devā yad duḥkhaṃ viprayogajam /",
    "XXbsa052_u:1464": " muhūrtamapi kāmeṣu na kuryāt tatra saṃsthitim // Dhs_7.144 //",
    "XXbsa052_u:1465": " rāgāgninā dagdho vimohito jāyate anityātmabhayāḥ kāmā nityaṃ cāhitakāriṇaḥ /",
    "XXbsa052_u:1466": " tathā vimohitān kālaḥ punastānanusevate // Dhs_7.145 //",
    "XXbsa052_u:1467": " rāgāgninā pradahayante nityaṃ devāḥ pramohitāḥ /",
    "XXbsa052_u:1468": " dahyamānāḥ punastattvaṃ praśaṃsanti punaḥ punaḥ // Dhs_7.146 //",
    "XXbsa052_u:1469": " rathacakravatsadā bhrāntā viṣayavimohitāḥ bhavanti viṣayeṣu na rakṣyante teṣāṃ duḥkhamiva sthitam /",
    "XXbsa052_u:1470": " traidhātukamidaṃ sarva bhrāmyate rathacakravat // Dhs_7.147 //",
    "XXbsa052_u:1471": " gandharvanagarasadṛśāḥ kāmāḥ bhavanti sattvā avidyayā mugdhā nityaṃ duḥkhasya bhoginaḥ /",
    "XXbsa052_u:1472": " vidyudālātacakreṇa samāḥ kāmāḥ prakīrtitāḥ /",
    "XXbsa052_u:1473": " svapne gandharvanagarasadṛśā vipralambhinaḥ // Dhs_7.148 //",
    "XXbsa052_u:1474": " pañcaskandhamatirduḥkhitastiṣṭhati anityaduḥkhaśūnyeṣu na kuryānmatimātmavān /",
    "XXbsa052_u:1475": " pañcaskandhāsuraiḥ proktaḥ śubhai riktaḥ svabhāvataḥ // Dhs_7.149 //",
    "XXbsa052_u:1476": " anyathā viṣavad vijñaḥ kāmeṣu ca prasahyate /",
    "XXbsa052_u:1477": " sa budhaḥ pāragaḥ śāntaḥ sattvānāmanukampakaḥ // Dhs_7.150 //",
    "XXbsa052_u:1478": " nirvāṇonmukha eva doṣācchāntimadhigacchati hitvā kleśamayaṃ pāśaṃ nirvāṇasyāntike sthitaḥ kāmavibhrāntasya śāntikathā vṛthā prabhavenna ca doṣeṣu kāmacaryāratasya ca /",
    "XXbsa052_u:1479": " vibhrāntamanasastasya kutaḥ śāntirbhaviṣyati? // Dhs_7.152 //",
    "XXbsa052_u:1480": " vibhrāntaṃ paśyatu mano viṣayeṣu pradhāvati /",
    "XXbsa052_u:1481": " saddharmapathavibhrānto narakeṣūpapadyate // Dhs_7.153 //",
    "XXbsa052_u:1482": " aśaktaprāptavibhraṣṭe kiṃ kāmairvidyutopamaiḥ /",
    "XXbsa052_u:1483": " kiṃpākaviṣaśastrāgnisannibhairduḥkhahetubhiḥ? // Dhs_7.154 //",
    "XXbsa052_u:1484": " kāmāgniḥ viṣayasevanena vardhate yathā yathā hi sevyante vardhante te tathā tathā /",
    "XXbsa052_u:1485": " avitṛptikarā hyete vahnidāhasya hetavaḥ // Dhs_7.155 //",
    "XXbsa052_u:1486": " kāmān varjayitvaiva sukhamaśnuvate janāḥ dāhadoṣeṇa sambhrāntāḥ ye surāḥ sukhakāṅkṣiṇaḥ /",
    "XXbsa052_u:1487": " varjayitvāśivān kāmāstataḥ saukhyaṃ bhaviṣyati // Dhs_7.156 //",
    "XXbsa052_u:1488": " kāmāḥ vidyud guṇopamāḥ cañcalāḥ vañcayitvā janaṃ mūḍhaṃ śāṭī kṛtyeva bandhanam /",
    "XXbsa052_u:1489": " pratyayo netracapalaḥ kāmā vidyud guṇopamāḥ // Dhs_7.157 //",
    "XXbsa052_u:1490": " uparyupari kāmā yaiḥ sevyante kāmatṛṣṇayā /",
    "XXbsa052_u:1491": " te rāgavahninā dagdhā dāhād dāhamavāpnuyāt // Dhs_7.158 //",
    "XXbsa052_u:1492": " atimūḍhatamā hyete ye surāḥ kāmamohitāḥ /",
    "XXbsa052_u:1493": " athavā ye na gacchanti yatsukhāt sukhamuttamam // Dhs_7.159 //",
    "XXbsa052_u:1494": " nirvāṇagāmino nāsti vinā muktyā kutaḥ sukham? /",
    "XXbsa052_u:1495": " tasmāt kāmānna seveta kaṣṭaḥ kāmasamāgamaḥ // Dhs_7.160 //",
    "XXbsa052_u:1496": " indriyāṇi na tṛpyante viṣayai rāgasevinaḥ /",
    "XXbsa052_u:1497": " atṛptau ca kutaḥ śarma sarvathā sampraveśate // Dhs_7.161 //",
    "XXbsa052_u:1498": " tasyāgramubhayād vetti saṃsārād duḥkhasāgarāt /",
    "XXbsa052_u:1499": " kāmān tṛṣṇāviṣayagān parityajati pāpakān // Dhs_7.162 //",
    "XXbsa052_u:1500": " kāmodayavyayau samyagavadheyau etāni girikūṭāni ramyāṇi vividhairdrumaiḥ /",
    "XXbsa052_u:1501": " dhyāyante tāni saṃśritya kāmānāmudayavyayau // Dhs_7.163 //",
    "XXbsa052_u:1502": " śīlena śraddhayā ca iṣṭasādhanaṃ karttavyam na kāmabandhanestṛptāḥ kāmajaṃ nidhanaṃ hi tat",
    "XXbsa052_u:1503": " na śīlaśraddhe yeneṣṭe labhyate 'śivakāraṇam /",
    "XXbsa052_u:1504": " kāmajaṃ nidhanaṃ hyetat saṃsārāṭavideśakam // Dhs_7.164 //",
    "XXbsa052_u:1505": " pāpāni parityajya sukhāvahaḥ śāntimārgaḥ sevanīyaḥ yatra kāmavisaṃyuktaṃ bandhanaṃ vanamucyate",
    "XXbsa052_u:1506": " yatra bhāsayate pāpād yatra śāntiḥ sukhāvahā /",
    "XXbsa052_u:1507": " tat kevalaṃ mahājñānaṃ kathyate nidhanaṃ dhanam // Dhs_7.165 //",
    "XXbsa052_u:1508": " kāmatṛṣṇābhyāṃ vimuktaḥ śivamāpnoti ye prasaktā na kāmeṣu tṛṣṇayā na pralobhitāḥ /",
    "XXbsa052_u:1509": " te śivaṃ sthānamāpannā na kāmāgnipraveśakāḥ // Dhs_7.166 //",
    "XXbsa052_u:1510": " avitṛptāḥ narāḥ naśyantyeva tṛptirnāsti sadā kāmairna kāmāḥ śāntaye smṛtāḥ /",
    "XXbsa052_u:1511": " tṛṣṇāsahāyasaṃyuktā jvalanti jvalanopamāḥ // Dhs_7.167 //",
    "XXbsa052_u:1512": " avitṛptā vinaśyanti narā devāstathoragāḥ /",
    "XXbsa052_u:1513": " te kevalaṃ praṇaṣṭā hi narakāgni pradarśakāḥ // Dhs_7.168 //",
    "XXbsa052_u:1514": " tṛṣṇāmohitasya mṛtyuradhipatiḥ vitarkāpahatasyāsya viṣayairvañcitasya ca /",
    "XXbsa052_u:1515": " tṛṣṇayā mohitasyaiṣa mṛtyū rājā bhaviṣyati // Dhs_7.169 //",
    "XXbsa052_u:1516": " kāmāsaktāḥ pathyāpathyaṃ na vijānanti saṃsaktakāmabhogeṣu pathyāpathyaṃ na vidyate /",
    "XXbsa052_u:1517": " janā vimohitāḥ sarvaiviṣayaiḥ kāmasaṃjñakaiḥ // Dhs_7.170 //",
    "XXbsa052_u:1518": " kāmavaśānugāḥ viṣayaireva badhyante viṣayaireva kṛṣyante ye surā mūḍhacetasaḥ /",
    "XXbsa052_u:1519": " ye (tu) buddhaguṇairyuktā na te kāmavaśānugāḥ // Dhs_7.171 //",
    "XXbsa052_u:1520": " 'dhīra' paribhāṣā pratyutpanneṣu kāmeṣu sadoṣeṣu viśeṣataḥ /",
    "XXbsa052_u:1521": " yo na muhyati saukhyeṣu sa 'dhīra' iti kathyate // Dhs_7.172 //",
    "XXbsa052_u:1522": " kāmapatitānāṃ surāṇāṃ sthitimāha svapnakāyavicitreṣu jvālāmālopameṣu ca /",
    "XXbsa052_u:1523": " gandharvapuratulyeṣu kāmeṣu patitāḥ surāḥ // Dhs_7.173 //",
    "XXbsa052_u:1524": " tṛṣṇājanakabhūteṣu vināśāntakareṣu ca /",
    "XXbsa052_u:1525": " kāntāreṣu viśāleṣu kāmeṣu patitāḥ surāḥ // Dhs_7.174 //",
    "XXbsa052_u:1526": " ittvareṣu trichidreṣu nadīvegopameṣu ca /",
    "XXbsa052_u:1527": " cañcaleṣvatidurgeṣu (kāmeṣu) patitāḥ surāḥ // Dhs_7.175 //",
    "XXbsa052_u:1528": " pavanoddhṛtavegormijalacandre caleṣu ca /",
    "XXbsa052_u:1529": " atātacakralokeṣu kāmeṣu patitāḥ surāḥ // Dhs_7.176 //",
    "XXbsa052_u:1530": " samaṃ vidyullatācakramṛgatṛṣṇopameṣu ca /",
    "XXbsa052_u:1531": " phenavaccāpyasāreṣu kāmeṣu patitāḥ surāḥ // Dhs_7.177 //",
    "XXbsa052_u:1532": " kadalīgarbhatulyeṣu gajakarṇopameṣu ca /",
    "XXbsa052_u:1533": " nadītaraṅgavegeṣu kāmeṣu patitāḥ surāḥ // Dhs_7.178 //",
    "XXbsa052_u:1534": " kiṃpākaphalatulyeṣu vahnisannibhajātiṣu /",
    "XXbsa052_u:1535": " māyāraśminibheṣveṣu kāmeṣu patitāḥ surāḥ // Dhs_7.179 //",
    "XXbsa052_u:1536": " jñānāṅkuśena kāmo varjanīyaḥ jñānāṅkuśena vāryante viṣayāstattvadarśibhiḥ /",
    "XXbsa052_u:1537": " ye 'muktāścapalāstīvrāḥ sarvānarthakarā matāḥ // Dhs_7.180 //",
    "XXbsa052_u:1538": " viṣayā eva narakapātahetavaḥ viṣayāśā ca mūḍhānāṃ saṅkalpahṛtacetasām /",
    "XXbsa052_u:1539": " mṛtyupāśo 'yamabhyeti jīvitāśā(vi)bandhakaḥ // Dhs_7.181 //",
    "XXbsa052_u:1540": " pacanti niraye kāmāḥ prāṇinaṃ laghucetasam /",
    "XXbsa052_u:1541": " na ca vindanti mūḍhā ye mohena parivañcitāḥ // Dhs_7.182 //",
    "XXbsa052_u:1542": " viṣayāścapalāḥ sarve gandharvanagaropamāḥ /",
    "XXbsa052_u:1543": " duḥkhasaṃvartakā hyete narakāḥ pañcahetavaḥ // Dhs_7.183 //",
    "XXbsa052_u:1544": " saṅkalpajo rāgaḥ narakaṃ pātayati saṅkalpājjāyate rāgaḥ rāgāt krodhaḥ pravartate /",
    "XXbsa052_u:1545": " krodhābhibhūtaḥ puruṣo narakānupasevate // Dhs_7.184 //",
    "XXbsa052_u:1546": " kāmaparityāgapūrvakaṃ nirvāṇaprāptaye yateta tasmāt kāmaṃ parityajya krodhaṃ nirvāsya paṇḍitaḥ",
    "XXbsa052_u:1547": " mohaṃ cāpi parityajya nirvāṇābhimukho bhavet // Dhs_7.185 //",
    "XXbsa052_u:1548": " nirvāṇapathikānāṃ kṛte śatruvadeva kāmaḥ parivarjanīyaḥ śatruvad viṣayā jñeyā nirvāṇaṃ caiva mitravat /",
    "XXbsa052_u:1549": " pumān viśrāntaviṣayo nirvāṇamadhigacchati // Dhs_7.186 //",
    "XXbsa052_u:1550": " kāmamalairalipta eva vimalaprakāśamāpnoti alolupaḥ kāmamalairaliptaḥ prahīṇadoṣo hatavāṇatṛṣṇaḥ",
    "XXbsa052_u:1551": " saṃkṣīṇadoṣo vimalaprakāśaḥ prayāti śāntiṃ svaphalopabhogī // Dhs_7.187 //",
    "XXbsa052_u:1552": " sukhārthī kāmaṃ parityajyaiva śāntimadhigacchati yaḥ kāmapaṅkoddhṛtavānadoṣaḥ sarveṣu sattveṣu sadā sukhārthī /",
    "XXbsa052_u:1553": " sa nirmalo 'śāntamanovimuktaḥ",
    "XXbsa052_u:1554": " prāpnoti nirvāṇasukhaṃ prasahya // Dhs_7.188 //",
    "XXbsa052_u:1555": " iti kāmajugupsāvargaḥ saptamaḥ /",
    "XXbsa052_u:1556": " (8) tṛṣṇāvargaḥ tṛṣṇāgnireva narakabhūtaḥ",
    "XXbsa052_u:1557": " bhavotārāya tṛṣṇāgnirjvalanaḥ śīta ucyate /",
    "XXbsa052_u:1558": " narake nārake yo 'gnistṛṣṇāgnistriṣu dhātuṣu // Dhs_8.1 //",
    "XXbsa052_u:1559": " kalpabhūto hyayaṃ vahniḥ yo 'yaṃ narakasambhavaḥ /",
    "XXbsa052_u:1560": " bahujvālākulo vahniḥ tṛṣṇāhetusamudbhavaḥ // Dhs_8.2 //",
    "XXbsa052_u:1561": " karmakṣayād vimucyante narakāt pāpakāriṇaḥ /",
    "XXbsa052_u:1562": " triṣu dhātuṣu dahyante narāstṛṣṇāvaśānugāḥ // Dhs_8.3 //",
    "XXbsa052_u:1563": " anādimati saṃsāre tṛṣṇāgniratibandhakaḥ /",
    "XXbsa052_u:1564": " tṛṣṇāgnirnarakaṃ tasmānnāgnirnarakasambhavaḥ // Dhs_8.4 //",
    "XXbsa052_u:1565": " tṛṣṇāgniḥ śarīraṃ manaśca dahati gātradāhaṃ paraṃ kuryānnārakeyo hutāśanaḥ /",
    "XXbsa052_u:1566": " śārīraṃ mānasaṃ dāhaṃ tṛṣṇāgniḥ kurute nṛṇām // Dhs_8.5 //",
    "XXbsa052_u:1567": " tṛṣṇāgniḥ sāmānyāgninā viśiṣyate tasmād viśiṣyate vahniḥ tṛṣṇāhetusamudbhavaḥ /",
    "XXbsa052_u:1568": " nārakeyo 'samaścaiva tṛṣṇāgnirnitarāṃ smṛtaḥ // Dhs_8.6 //",
    "XXbsa052_u:1569": " ayamagniḥ trikālasambhavaḥ tristhānagaḥ trihetuśca trikarmaparidīpakaḥ /",
    "XXbsa052_u:1570": " trikālasambhavo jñeyastṛṣṇāgniparakastathā // Dhs_8.7 //",
    "XXbsa052_u:1571": " tṛṣṇāgniḥ sadaiva sarvatra dāhakaḥ rāgāgnirdahyate svarge dveṣāgnistiryage tathā /",
    "XXbsa052_u:1572": " mohāgnirdahyate pāpe tṛṣṇāgniḥ sarvadā sthitaḥ // Dhs_8.8 //",
    "XXbsa052_u:1573": " tṛṣṇāgneḥ svarūpanirūpaṇam mānerṣyādhūmaviśikhaḥ saṅkalpe dhanasambhavaḥ /",
    "XXbsa052_u:1574": " lobhāgnirdahate lokaṃ nāgniḥ kāmasamudbhavaḥ // Dhs_8.9 //",
    "XXbsa052_u:1575": " tṛṣṇāgnirviṣayasevanenaiva vardhate lobhāśīviṣadaṣṭā ye teṣāṃ śarma na vidyate /",
    "XXbsa052_u:1576": " sevito bhāvito lobho bhūya evābhivardhate // Dhs_8.10 //",
    "XXbsa052_u:1577": " lobhasamo ripurbhuvi nāsti yathā yathendhanaṃ prāpyānalo vardhatyanekaśaḥ /",
    "XXbsa052_u:1578": " śakyaḥ pālayituṃ(vahni) rlobhavahnirna(śakyate) // Dhs_8.11 //",
    "XXbsa052_u:1579": " cakravad bhramate loko lobhena parivañcitaḥ /",
    "XXbsa052_u:1580": " anādinidhane loke nāsti lobhasamo ripuḥ // Dhs_8.12 //",
    "XXbsa052_u:1581": " viśanti sāgarajale lobhena parivañcitāḥ /",
    "XXbsa052_u:1582": " śastrasaṅghātagahanaṃ yuddhaṃ saṃpraviśanti ca // Dhs_8.13 //",
    "XXbsa052_u:1583": " lobhahetorhi bhūpālā nāśayanti parasparam /",
    "XXbsa052_u:1584": " śastrāsibhairavaprotā yuddhayante dhanatṛṣṇayā // Dhs_8.14 //",
    "XXbsa052_u:1585": " tṛṣṇāviṣavinirmuktā lobhāṅgāravivarjitā /",
    "XXbsa052_u:1586": " samaloṣṭakāñcanā ye nirvāṇasyāntike hi te // Dhs_8.15 //",
    "XXbsa052_u:1587": " lobhāgniḥ sarvāpekṣayā viṣamaḥ atīvānupapannasya dhanalobhena dahyate /",
    "XXbsa052_u:1588": " na vahnirviṣamastatra lobhāgniryatra vartate // Dhs_8.16 //",
    "XXbsa052_u:1589": " lobhaśāntiṃ vinā nirvāṇakathā vṛthā lobhādhāraprayatnena hanyāt tān rabhasā budhaḥ /",
    "XXbsa052_u:1590": " anirvāpitalobhasya nirvāṇaṃ dūrataḥ sthitam // Dhs_8.17 //",
    "XXbsa052_u:1591": " bhavasukhaparityāgī bhavajaṃ duḥkhaṃ nāpnoti bhavābhilāṣiṇīṃ nāndīṃ nābhinandanti ye narāḥ",
    "XXbsa052_u:1592": " na teṣāṃ bhavajaṃ duḥkhaṃ svapne samupavidyate // Dhs_8.18 //",
    "XXbsa052_u:1593": " tṛṣṇābaddhān janān mṛtyuḥ śambūka iva karṣati matsyān yathā jālabaddhān śambūkaḥ parikarṣati",
    "XXbsa052_u:1594": " tṛṣṇābaddhāṃstathā sattvānmṛtyuḥ samupakarṣati // Dhs_8.19 //",
    "XXbsa052_u:1595": " tṛṣṇāviṣaṃ kutrāpi na muñcati saviṣaiḥ sāyakairviddho mṛgo yatra (pra)dhāvati /",
    "XXbsa052_u:1596": " tatra tatra viṣaṃ yāti tathā tṛṣṇāviṣaṃ nṛṇām // Dhs_8.20 //",
    "XXbsa052_u:1597": " pravāhapravahannadyā gatirgatya'nudhāvinī /",
    "XXbsa052_u:1598": " yathā nirdahate bālān śuṣkendhanamivānalaḥ // Dhs_8.21 //",
    "XXbsa052_u:1599": " āpātaramyā(viṣayā) vipākajvalanopamāḥ /",
    "XXbsa052_u:1600": " tasmāt tṛṣṇā vimoktavyā yadi saukhyaṃ hi rocate // Dhs_8.22 //",
    "XXbsa052_u:1601": " yathā hi vaḍiśagrastā mīnā mṛtyuvaśānugāḥ /",
    "XXbsa052_u:1602": " tathā prataptā viṣayān paridhāvanti duḥkhitāḥ // Dhs_8.23 //",
    "XXbsa052_u:1603": " tṛṣṇāgniḥ narakādapi mahān narakaṃ nārakeyaṃ ca tṛṣṇānihitaṃ mahat /",
    "XXbsa052_u:1604": " patanti nidhanā martyāḥ paradāropajīvinaḥ // Dhs_8.24 //",
    "XXbsa052_u:1605": " tṛṣṇāprerito munirapi duḥkhamanubhavati na ceṣṭitamanopāpatṛṣṇayā prerito muniḥ /",
    "XXbsa052_u:1606": " ṣaḍindriyasamudbhūto viṣayendhanadāhakaḥ // Dhs_8.25 //",
    "XXbsa052_u:1607": " devānapi tṛṣṇāgnirdahatyeva tṛṣṇāgnirdahate devaṃ kāyāgnirna kathañcana /",
    "XXbsa052_u:1608": " sukhāvṛtāḥ sukharatāḥ sukhe(na) parivañcitāḥ // Dhs_8.26 //",
    "XXbsa052_u:1609": " tṛṣṇāparivañcitaḥ patanamapi nāvagacchati patanaṃ nāvagacchanti tṛṣṇayā parivañcitāḥ /",
    "XXbsa052_u:1610": " jvālāmālākulaḥ sarvaḥ saṃsārastṛṣṇayāvṛtaḥ // Dhs_8.27 //",
    "XXbsa052_u:1611": " tṛṣṇāgninā vaśībhūtā janā gacchanti durgatim /",
    "XXbsa052_u:1612": " tṛṣṇāgnibhiḥ parivṛtaḥ suralokaḥ samantataḥ // Dhs_8.28 //",
    "XXbsa052_u:1613": " tṛṣṇāgniḥ sadaiva vardhate dahyate vivaśo raktaḥ kāmabhogavaśīkṛtaḥ /",
    "XXbsa052_u:1614": " yathā yathendhanaṃ prāpya jvalanaṃ saṃpravardhate // Dhs_8.29 //",
    "XXbsa052_u:1615": " tathā tathā sukhaṃ prāpya tṛṣṇāgnirvardhate nṛṇām /",
    "XXbsa052_u:1616": " parivartayate puṃsaḥ kāṣṭhāgnirdāhadīpakaḥ // Dhs_8.30 //",
    "XXbsa052_u:1617": " tṛṣṇāgnirdahate lokaṃ parihātuṃ na śakyate /",
    "XXbsa052_u:1618": " ye viśālāṃ nadīṃ tīrṇā saṅkalpakṛtabhairavīm // Dhs_8.31 //",
    "XXbsa052_u:1619": " tṛṣṇāpāśaśūnyaḥ paramāṃ śāntimāpnoti te gatāḥ paramāṃ śāntiṃ yān hi tṛṣṇā na bādhate /",
    "XXbsa052_u:1620": " tṛṣṇāpāśavimuktā ye saṅgadoṣavivarjitāḥ // Dhs_8.32 //",
    "XXbsa052_u:1621": " nirmuktapāpakalmāṣā vītaśokā hi te budhāḥ /",
    "XXbsa052_u:1622": " kalpakoṭisahasrāṇi tṛṣṇayā vañcitā narāḥ // Dhs_8.33 //",
    "XXbsa052_u:1623": " tṛṣṇayā vañcito lokastṛṣṇāmevopāste",
    "XXbsa052_u:1624": " (na)te tyajanti(viṣayān) māyāmohavaśaṃgatāḥ /",
    "XXbsa052_u:1625": " tṛṣṇayā vañcito lokastṛṣṇāmevopasevate // Dhs_8.34 //",
    "XXbsa052_u:1626": " lavaṇodaṃ tṛṣātoyaṃ yathā pibati nārikaḥ /",
    "XXbsa052_u:1627": " na tena (tuṣyati) janturmuhuśca pariśuṣyati // Dhs_8.35 //",
    "XXbsa052_u:1628": " duḥkhakarīṃ tṛṣṇāṃ na seveta viṣayeṣveva tṛṣṇārtaśceṣṭate puruṣo 'dhamaḥ /",
    "XXbsa052_u:1629": " tasmāt tṛṣṇāṃ na seveta sā hi tṛṣṇā durāsadā // Dhs_8.36 //",
    "XXbsa052_u:1630": " tṛṣṇāvaśo naiva pramucyate tṛṣṇāvaśo hi puruṣaḥ saṃsārānnaiva mucyate /",
    "XXbsa052_u:1631": " anuttamāni saukhyāni bhuktvā deveṣu jantavaḥ // Dhs_8.37 //",
    "XXbsa052_u:1632": " tṛṣṇāpāśavikṛṣṭāḥ narakaṃ patanti tṛṣṇāpāśavikṛṣṭāste patanti narakaṃ punaḥ /",
    "XXbsa052_u:1633": " asvatantrādikalyāṇaṃ nityaduḥkhamayaṃ kaṭu // Dhs_8.38 //",
    "XXbsa052_u:1634": " tṛṣṇayā kadāpi tuṣṭirna bhavati tṛṣṇāyāḥ sevanānmuktaḥ sanmārgamadhigacchati /",
    "XXbsa052_u:1635": " satṛṣṇasya kutastuṣṭirviṣayeṣu bhaviṣyati // Dhs_8.39 //",
    "XXbsa052_u:1636": " sā tṛptiryā vitṛṣṇasya vītaśokasya dehinaḥ /",
    "XXbsa052_u:1637": " evaṃ vitarkavihitāḥ pramādena ca vañcitāḥ // Dhs_8.40 //",
    "XXbsa052_u:1638": " tṛṣṇayā devānapi narakaṃ yānti tṛṣṇayāḥ toṣitā devāḥ patanti narakaṃ punaḥ /",
    "XXbsa052_u:1639": " viḍambaneyaṃ paramā yatsurā narakaṃ gatāḥ // Dhs_8.41 //",
    "XXbsa052_u:1640": " krīḍakāḥ paramā bhūtvā kāmasya vaśamāgatāḥ /",
    "XXbsa052_u:1641": " na codvijanti saṃsārān prāṇinaścittamohitāḥ // Dhs_8.42 //",
    "XXbsa052_u:1642": " tṛṣṇayā duḥkhataraṃ padamāpnoti duḥkhād duḥkhataraṃ yānti tṛṣṇayā parivañcitāḥ /",
    "XXbsa052_u:1643": " yathā yathā sukhasyāptirvardhate jālinī tathā // Dhs_8.43 //",
    "XXbsa052_u:1644": " jālinīvahnidagdhasya narakānupakarṣati /",
    "XXbsa052_u:1645": " satṛṣṇasya vitarkā ye teṣāṃ saṃkhyā na vidyate // Dhs_8.44 //",
    "XXbsa052_u:1646": " viṣayagāminaḥ tṛṣṇayā mṛtyumukhameva praviśanti avitarkavitarkantu mṛtyurājo vikarṣati /",
    "XXbsa052_u:1647": " vitarkakāmavaśagāstṛṣṇāviṣayagāminaḥ // Dhs_8.45 //",
    "XXbsa052_u:1648": " kāmāsvādapramattāḥ viṣayiṇo duḥkhinastiṣṭhanti sukhasya bhoginaṃ dṛṣṭvā na vidvadbhistatheṣyate",
    "XXbsa052_u:1649": " kāmāsvādapramattānāṃ prāṇināṃ viṣayārthinām // Dhs_8.46 //",
    "XXbsa052_u:1650": " dehinaḥ tṛṣṇayā dahayante jālinī bādhate nityaṃ yathā badhnanti dehinaḥ /",
    "XXbsa052_u:1651": " pañcālambanametattu tṛṣṇayā naiva dahayate // Dhs_8.47 //",
    "XXbsa052_u:1652": " tṛṣṇāvimuktā vimalā bhavanti tṛṣṇāvimuktavimalā na pāpapuragāminaḥ /",
    "XXbsa052_u:1653": " saṅkalpadoṣā kuṭilā tridoṣarajasodbhavāḥ // Dhs_8.48 //",
    "XXbsa052_u:1654": " tṛṣṇayā saṃsārasāgare parivarte patanti janāḥ pramādajalagambhīrāḥ strīrāgakṛtasevanāḥ /",
    "XXbsa052_u:1655": " gītatūryasvarāḥ śīghraṃ surāpānācca cañcalāḥ // Dhs_8.49 //",
    "XXbsa052_u:1656": " sañchannaviṣayā sarve manaḥ kṣiptataraṅgiṇaḥ /",
    "XXbsa052_u:1657": " tṛṣṇānadīṣu viṣame vahanti na ca gocare // Dhs_8.50 //",
    "XXbsa052_u:1658": " gāhante te ca sammūḍhāḥ surā rāgeṇa vañcitāḥ /",
    "XXbsa052_u:1659": " tridoṣakāṣṭhasaṃbhūtāḥ pramādānilavegataḥ // Dhs_8.51 //",
    "XXbsa052_u:1660": " tṛṣṇānalaḥ suragaṇān dahate na ca te viduḥ /",
    "XXbsa052_u:1661": " na kṣaṇo nāpi hi lavo na muhūrta kathañcana // Dhs_8.52 //",
    "XXbsa052_u:1662": " yā na tṛṣṇāvaśagataiḥ suraiḥ samupabhujyate /",
    "XXbsa052_u:1663": " tṛṣṇābhūmiriyaṃ kāṣṭhā vitarkajalasambhṛtā // Dhs_8.53 //",
    "XXbsa052_u:1664": " tṛṣṇāsarpadagdhaḥ kālavaśīkṛto bhavati yasmin krīḍanti vivaśāḥ devāḥ kāmavaśānugāḥ /",
    "XXbsa052_u:1665": " cittādinā pracaṇḍena tṛṣṇāviṣavisarpiṇā // Dhs_8.54 //",
    "XXbsa052_u:1666": " daṣṭānupañcaśīrṣeṇa kiṃ vṛthā vilapasyatha /",
    "XXbsa052_u:1667": " tṛṣṇānadī viśāleyaṃ pañcatīrthasamudbhavā // Dhs_8.55 //",
    "XXbsa052_u:1668": " tṛṣṇāmohendrajālena viprakīrṇena sarvadā /",
    "XXbsa052_u:1669": " tathā prapañcitā devā yathā na śubhabhāginaḥ // Dhs_8.56 //",
    "XXbsa052_u:1670": " tṛṣṇāviṣayaghṛtasikto vardhata eva nendriyāṇi sadā kāmaistṛpyanti hi kathañcana /",
    "XXbsa052_u:1671": " saṃvardhate tathā tṛṣṇā ghṛtasikto yathānalaḥ // Dhs_8.57 //",
    "XXbsa052_u:1672": " tṛṣṇayā vividhāsu yoniṣu janāḥ bhramanti nānāvidhaiḥ sukhaireṣā jālinī lokanāśinī /",
    "XXbsa052_u:1673": " narakapretatiryakṣu bhrāmayantī narān sadā // Dhs_8.58 //",
    "XXbsa052_u:1674": " vītatṛṣṇaḥ nirmuktabandhanaḥ paramāṃ gatimāpnoti mṛtyūpapattidolāyāṃ śliṣyante bāliśāḥ janāḥ",
    "XXbsa052_u:1675": " suśīlāvītatṛṣṇāśca gatāste paramāṃ gatim // Dhs_8.59 //",
    "XXbsa052_u:1676": " nirmuktabandhanā dhīrā gataśokā gatavyathāḥ /",
    "XXbsa052_u:1677": " sukhaṃ prāpnuvanti nityaṃ ye na tṛṣṇāvaśānugāḥ /",
    "XXbsa052_u:1678": " janmaduḥkhamayaiḥ pāśairna te vidhyanti sūrayaḥ // Dhs_8.60 //",
    "XXbsa052_u:1679": " tṛṣṇāvisṛṣṭiḥ jñānāya pravartayati yeṣāṃ sarvāsvavasthāsu jñāneṣu vihitaṃ manaḥ /",
    "XXbsa052_u:1680": " animitte mano yeṣāṃ visṛṣṭā ye ca tṛṣṇayā /",
    "XXbsa052_u:1681": " te vītamalakāntārāḥ pāraṃ prāptāḥ sukhodayam // Dhs_8.61 //",
    "XXbsa052_u:1682": " tṛṣṇāmohapramattāḥ bhave bhave bhramanti tṛṣṇāmohapramattā ye ratisaukhyāstathaiva ca /",
    "XXbsa052_u:1683": " mohitāste devagaṇā bhramiṣyanti bhave bhave // Dhs_8.62 //",
    "XXbsa052_u:1684": " aharniśaṃ tṛṣṇā tāpayati kuṭṭanavyavahārā ye paricittāpahāriṇaḥ /",
    "XXbsa052_u:1685": " avidyābahulā ye vā nityaṃ dāhābhikāṅkṣiṇaḥ /",
    "XXbsa052_u:1686": " na rātrau na divā teṣāṃ hṛdayaṃ suprasīdati // Dhs_8.63 //",
    "XXbsa052_u:1687": " lobhābhibhūtāḥ tuṣāgnikalpā bhavanti lobhābhibhūtamanasāṃ parivittābhikāṅkṣiṇām /",
    "XXbsa052_u:1688": " teṣāṃ tuṣāgnikalpānāṃ viśvasenna svabhāvataḥ // Dhs_8.64 //",
    "XXbsa052_u:1689": " viṣayendhana sarpād bhayamevocitam bibheti hi naraḥ sarvaḥ sarpādiva viṣendhanāt /",
    "XXbsa052_u:1690": " lobhena viṣayeṇaivābhibhūtāste narā bhṛśam // Dhs_8.65 //",
    "XXbsa052_u:1691": " tṛṣṇāvaśagāḥ vividhāṃ yoniṃ labhante te mṛtā narakaṃ yānti pretayoniṃ tathaiva ca /",
    "XXbsa052_u:1692": " tasmādapi vinirmuktā narakād vahnisammukhāt // Dhs_8.66 //",
    "XXbsa052_u:1693": " ākāṅkṣiṇaḥ nityaṃ duḥkhabhāgino bhavanti pañcajanmaśatānyete bhavanti parikāṅkṣiṇaḥ /",
    "XXbsa052_u:1694": " vivarṇā dīnavadanā nityaṃ duḥkhasya bhāginaḥ /",
    "XXbsa052_u:1695": " bhavanti manujāḥ sarve lobhopahatacetasaḥ // Dhs_8.67 //",
    "XXbsa052_u:1696": " vivekasampannāḥ paramāṃ gatiṃ labhante prahīṇalobhā ye santi nityaṃ jñānābhikāṅkṣiṇaḥ /",
    "XXbsa052_u:1697": " buddhimantaḥ sadā santaḥ te gatāḥ paramāṃ gatim /",
    "XXbsa052_u:1698": " nirvāṇahṛdayā vītalobhamohāḥ sadā narāḥ // Dhs_8.68 //",
    "XXbsa052_u:1699": " lobhākṛṣṭasya vinipātaḥ lobhāśīviṣadaṣṭasya vinipāto dhruvaṃ sthitaḥ /",
    "XXbsa052_u:1700": " kriyamāṇo dhruvaṃ loko vardhate sa muhurmuhuḥ // Dhs_8.69 //",
    "XXbsa052_u:1701": " śuṣkendhanaṃ samādāya yathā vahniḥ pravardhate /",
    "XXbsa052_u:1702": " dhanatṛṣṇāratāḥ sattvāḥ dhanopārjanatatparāḥ // Dhs_8.70 //",
    "XXbsa052_u:1703": " mṛtyukāle samutpanne tyajanti vivaśā dhanam /",
    "XXbsa052_u:1704": " yacca tatsambhavaṃ yogāt tat sarva na vinaśyati // Dhs_8.71 //",
    "XXbsa052_u:1705": " lobhātmā ghoraṃ narakaṃ yāti tena vittena lobhātmā nīyate narakaṃ bhṛśam /",
    "XXbsa052_u:1706": " anyaistadbhujyate vittaṃ sa tu pāpena lipyate // Dhs_8.72 //",
    "XXbsa052_u:1707": " prayānti narakaṃ ghoraṃ paścāttāpena dahyate /",
    "XXbsa052_u:1708": " anartho hyartharūpeṇa sukharūpeṇa vā sukham // Dhs_8.73 //",
    "XXbsa052_u:1709": " lobhatyāgaṃ prājñaḥ kuryāt amitraṃ mitrarūpeṇa lobho 'yaṃ hṛdi vartate /",
    "XXbsa052_u:1710": " na lobhaṃ saṃśrayet prājño lobhāgnirdahyate sadā // Dhs_8.74 //",
    "XXbsa052_u:1711": " lobhadagdhāḥ narakagāmino bhavanti tena dagdhā bhṛśaṃ sattvāḥ paścānnarakagāminaḥ /",
    "XXbsa052_u:1712": " lokasādhāraṇā hyete vibhavāḥ sukhavarjitāḥ // Dhs_8.75 //",
    "XXbsa052_u:1713": " tṛṣṇābhayavimuktireva śreyaskarī teṣāmarthe kathaṃ pāpa kriyate mandabuddhibhiḥ /",
    "XXbsa052_u:1714": " tṛṣṇābhayavimuktasya nirāśasya hi sarvataḥ // Dhs_8.76 //",
    "XXbsa052_u:1715": " vītakāṅkṣasya dhīrasya nityaṃ padamavasthitam /",
    "XXbsa052_u:1716": " sampattau dhābate loko vipattau nāvabudhyate // Dhs_8.77 //",
    "XXbsa052_u:1717": " sampattiḥ kṣayāntā vipadantā hi sampattiḥ kṣayāntaṃ divasaṃ yathā /",
    "XXbsa052_u:1718": " yathā tiṣṭhati sampattiḥ vipattiḥ pāpikā tathā // Dhs_8.78 //",
    "XXbsa052_u:1719": " kāmabhogairdevā api narakaṃ yānti avitṛptasya kāmebhyastṛṣṇayā paridahyate /",
    "XXbsa052_u:1720": " yasyeṣṭāḥ sampado nityaṃ sukhaṃ cābhimataṃ sadā // Dhs_8.79 //",
    "XXbsa052_u:1721": " jani nāśayate tāsāṃ tṛṣṇā naṣṭā sukhāvahā /",
    "XXbsa052_u:1722": " te devā narakaṃ yānti kāmabhogaistathārpitāḥ // Dhs_8.80 //",
    "XXbsa052_u:1723": " analāceṣṭitaṃ sarva tad vadanti tathāgatāḥ /",
    "XXbsa052_u:1724": " manuṣyā yacca narakaṃ prayā(nti) śataśastathā // Dhs_8.81 //",
    "XXbsa052_u:1725": " vimugdhāḥ yati jīvanaṃ nāvagacchanti ceṣṭitaṃ tad viśālāyāḥ yoṣikāyā vidurbudhāḥ /",
    "XXbsa052_u:1726": " vimohitā na vindanti tvaritaṃ svalpajīvitam // Dhs_8.82 //",
    "XXbsa052_u:1727": " tṛṣṇayā sukṛtāni vinaśyanti sukṛtāni ca naśyanti tṛṣṇā naiva vinaśyati /",
    "XXbsa052_u:1728": " bhave bhave gatā satvāḥ na vindanti śubhāśubham // Dhs_8.83 //",
    "XXbsa052_u:1729": " śubhasya phalameveṣṭaṃ yat surāḥ paribhuñjate /",
    "XXbsa052_u:1730": " aśubhasya tathā dṛṣṭamasukhaṃ vinipātajam // Dhs_8.84 //",
    "XXbsa052_u:1731": " śubhāśubhaprahīṇā eva jarāmaraṇarahitā bhavanti śubhāśubhaprahīṇā ye saṅgadoṣavivarjitāḥ /",
    "XXbsa052_u:1732": " te gatāḥ paramaṃ sthānaṃ jarāmaraṇavarjitam // Dhs_8.85 //",
    "XXbsa052_u:1733": " tṛṣṇānadīparikṣiptaḥ janaḥ kimapi nāvagacchati pañcāraṃ bhavacakraṃ tat tṛṣṇānābhipuraḥsaram",
    "XXbsa052_u:1734": " nadīrāgaparikṣiptaṃ na ca loko 'vabudhyate // Dhs_8.86 //",
    "XXbsa052_u:1735": " doṣāvartatarā jñeyā saṅkalpamakarākulāḥ /",
    "XXbsa052_u:1736": " tṛṣṇānadī viśāleyaṃ na ca loko 'vabudhyate // Dhs_8.87 //",
    "XXbsa052_u:1737": " tṛṣṇā triṣu kāleṣu vañcikā trikāle vañcanī tṛṣṇā nityamajñānakāriṇī /",
    "XXbsa052_u:1738": " na tasyāṃ viśvased dhīmān saṃsārabandhanā hi sā // Dhs_8.88 //",
    "XXbsa052_u:1739": " tṛṣṇā lokabandhanabhūtā mitravad dṛśyate kāle śatruvacca nikṛntati /",
    "XXbsa052_u:1740": " na tasyāṃ viśvaset prājñaḥ sā hi lokasya bandhanam // Dhs_8.89 //",
    "XXbsa052_u:1741": " śakyaṃ hi bandhanaṃ chettumāyasaṃ dāruvattathā /",
    "XXbsa052_u:1742": " na tṛṣṇābandhanaṃ chettuṃ nityaṃ kāmagaveṣibhiḥ // Dhs_8.90 //",
    "XXbsa052_u:1743": " yasyeṣṭo bandhabhedo 'yaṃ yasyeṣṭaṃ sukhamavyayam /",
    "XXbsa052_u:1744": " sa tṛṣṇayā vimuktaḥ (syāt)prajñāśo (dhanakṛd) bhavet // Dhs_8.91 //",
    "XXbsa052_u:1745": " jñānena tṛṣṇāvṛkṣasya chedanaṃ karttavyam jñānālokaḥ sukhāloko duḥkhaṃ tṛṣṇātamaḥsmṛtam /",
    "XXbsa052_u:1746": " tasmādālokamāsthāya tamo nudati paṇḍitaḥ // Dhs_8.92 //",
    "XXbsa052_u:1747": " jñānakhaḍgena tīkṣṇena tṛṣṇāvṛkṣaṃ nikṛntati /",
    "XXbsa052_u:1748": " nikṛttavṛkṣaḥ (sa) naraḥ sukhaṃ prāpnotyanuttamam // Dhs_8.93 //",
    "XXbsa052_u:1749": " doṣeṇa bahulā hyeṣā nadī prasravaṇākulā /",
    "XXbsa052_u:1750": " doṣā netānahitvā (na) bhavānmuñcati paṇḍitaḥ // Dhs_8.94 //",
    "XXbsa052_u:1751": " prajñānāvamāśritya tṛṣṇānadyāḥ pāraṃ gacchati tṛṣṇānadīṃ tripathagāṃ pramādāvartadustarām",
    "XXbsa052_u:1752": " prajñānāvaṃ samāśritya pāraṃ gacchantyanāmayam // Dhs_8.95 //",
    "XXbsa052_u:1753": " mahecchatāmahacchatraṃ yena cāyānti bāliśāḥ /",
    "XXbsa052_u:1754": " tasmānmahecchatā badhyā tvayeyaṃ jñānacakṣuṣā // Dhs_8.96 //",
    "XXbsa052_u:1755": " mahecchaiva hṛdayavraṇabhūtā mahecchatāvraṇastīvro hṛdaye yasya jāyate /",
    "XXbsa052_u:1756": " na rātrau na divā tasya sukhaṃ bhavati lobhinaḥ // Dhs_8.97 //",
    "XXbsa052_u:1757": " saṅkalpe tu na sambhūtaḥ tṛṣṇāvāyusamīritaḥ /",
    "XXbsa052_u:1758": " mahecchatāmayo vahnirdahate hṛdayaṃ nṛṇām // Dhs_8.98 //",
    "XXbsa052_u:1759": " lobhenātmano 'hitaṃ kurvanti janāḥ",
    "XXbsa052_u:1760": " lobhenāveṣṭitamanāḥ puruṣo laghucetasā /",
    "XXbsa052_u:1761": " jīvitānyapi sārāṇi jahāti dhanatṛṣṇayā // Dhs_8.99 //",
    "XXbsa052_u:1762": " pāpāni hi ca karmāṇi kurvanti puruṣāḥ kṣitau /",
    "XXbsa052_u:1763": " dhanalābhena tat sarva pravadanti manīṣiṇaḥ // Dhs_8.100 //",
    "XXbsa052_u:1764": " ye sāhasaṃ na kurvanti viśanti jvalanaṃ ca yat /",
    "XXbsa052_u:1765": " tat sarva lobhadoṣeṇa kurvantyahitamātmanaḥ // Dhs_8.101 //",
    "XXbsa052_u:1766": " śastrānilāni duḥkhāni vividhāni ca (sarvataḥ) /",
    "XXbsa052_u:1767": " viśanti (vai) narā mūḍhā lobhastatra hi kāraṇam // Dhs_8.102 //",
    "XXbsa052_u:1768": " hṛdayastho manovahnirnityaṃ bahvicchatāṃ nṛṇām /",
    "XXbsa052_u:1769": " alpecchatayā (hi) hṛcchāntirbhavatilābhinaḥ // Dhs_8.103 //",
    "XXbsa052_u:1770": " yathāgnirindhanenaiva praśāntimadhigacchati /",
    "XXbsa052_u:1771": " tathā vahvicchatāṃ nṛṇāṃ dhanairvṛddhiḥ prajāyate // Dhs_8.104 //",
    "XXbsa052_u:1772": " alpecchataiva sukham bhūpālā (hi) dhanaistṛptāḥ koṭiśo nidhanaṃ gatāḥ /",
    "XXbsa052_u:1773": " yāsyanti cānye nidhanaṃ tasmādalpecchatā sukham // Dhs_8.105 //",
    "XXbsa052_u:1774": " tṛṣṇāvihīna eva sukhamāpnoti duḥkhaṃ vahvicchatā nṛṇāṃ lakṣaṇaṃ sukhaduḥkhayoḥ /",
    "XXbsa052_u:1775": " (heyā sarvaprayatnena) idamuktaṃ parīkṣakaiḥ /",
    "XXbsa052_u:1776": " eṣa panthāḥ śivaḥ śreṣṭho yena tṛṣṇā vaśīkṛtā // Dhs_8.106 //",
    "XXbsa052_u:1777": " // iti tṛṣṇāvargo 'ṣṭamaḥ //",
    "XXbsa052_u:1778": " (9) strījugupsāvargaḥ striya evānarthamūlam",
    "XXbsa052_u:1779": " striyo mūlaṃ (hi) pāpasya dhananāśasya sarvathā /",
    "XXbsa052_u:1780": " svahite ye na niratāḥ kutasteṣāṃ bhavet sukham // Dhs_9.1 //",
    "XXbsa052_u:1781": " anarthakarmaratayaḥ śāṭhyerṣyābahulāstriyaḥ /",
    "XXbsa052_u:1782": " lokadvayavināśāya puruṣāṇāmavasthitāḥ // Dhs_9.2 //",
    "XXbsa052_u:1783": " nityaṃ sarāgakuśalā nityaṃ tadvacanāḥ parāḥ /",
    "XXbsa052_u:1784": " anyacca hṛdaye tāsāṃ kathayantyanyadeva vā // Dhs_9.3 //",
    "XXbsa052_u:1785": " āpātamadhurāḥ sūkṣmāḥ vipāke vajracetasaḥ /",
    "XXbsa052_u:1786": " nopakāreṇa satkāraṃ smaranti laghucetasaḥ // Dhs_9.4 //",
    "XXbsa052_u:1787": " striyo vidyutsvabhāvahṛdayā aticañcalāḥ nāśayitvā priyaśataṃ smarantyekaṃ hi vipriyam /",
    "XXbsa052_u:1788": " vidyutsvabhāvahṛdayāḥ striyaḥ pāpasya bhūmayaḥ // Dhs_9.5 //",
    "XXbsa052_u:1789": " strīṇāṃ nāśasādhakatvapradarśanam strīhetunāśamicchanti puruṣā vakracetasaḥ /",
    "XXbsa052_u:1790": " strīvināśo vināśo drāgiha loke paratra ca // Dhs_9.6 //",
    "XXbsa052_u:1791": " strīdarśanamevāgnivaddahati evaṃ tu sarvaviṣayāḥ strīdarśanamihaikajam /",
    "XXbsa052_u:1792": " abhibhūya sarvaviṣayān nāryagnijvalanaṃ mahat // Dhs_9.7 //",
    "XXbsa052_u:1793": " strīdoṣapradarśanapūrvakaṃ nārījugupsāsamīkṣaṇam saṃśleṣādapi viśleṣaḥ smaraṇāt kathanādapi",
    "XXbsa052_u:1794": " strīṇāṃ dāhasamuttho 'yaṃ vahnirantarjahāsakaḥ // Dhs_9.8 //",
    "XXbsa052_u:1795": " rāgeṇa saha jāyante nityaṃ vai dāruṇāḥ striyaḥ /",
    "XXbsa052_u:1796": " dānena saha jāyante yathā loke hutāśanāḥ // Dhs_9.9 //",
    "XXbsa052_u:1797": " na bhavet tādṛśo dāho yo 'yaṃ vahnisamudbhavaḥ /",
    "XXbsa052_u:1798": " yādṛśaḥ strīmado hyasti dehināṃ hṛdayodbhavaḥ // Dhs_9.10 //",
    "XXbsa052_u:1799": " sarvalokavināśāya sarvadharmakṣayāya ca /",
    "XXbsa052_u:1800": " hetavo narakasyaitāḥ striyaḥ proktā maharṣibhiḥ // Dhs_9.11 //",
    "XXbsa052_u:1801": " mukhato madhurāmarṣā hṛdayena viṣopamāḥ /",
    "XXbsa052_u:1802": " anavasthitasauhārdā nāsāṃ kaścit priyo naraḥ // Dhs_9.12 //",
    "XXbsa052_u:1803": " muhūrtena priyastāsāṃ muhūrtena tathāpriyaḥ /",
    "XXbsa052_u:1804": " anavasthitasauhārdāścañcalā kṣaṇikopamāḥ // Dhs_9.13 //",
    "XXbsa052_u:1805": " vañcanāhetukuśalā nityaṃ kāryaparāyaṇāḥ /",
    "XXbsa052_u:1806": " nityaṃ saṃyogamanaso nityaṃ mānaparāyaṇāḥ // Dhs_9.14 //",
    "XXbsa052_u:1807": " devānāṃ ca manuṣyāṇāṃ piśācoragarākṣasāḥ /",
    "XXbsa052_u:1808": " na bandhabhūtā yādṛśyaḥ striyaḥ kālaviṣopamāḥ // Dhs_9.15 //",
    "XXbsa052_u:1809": " nopakāraṃ smarantyetā na kuśalaṃ nāpi vikramam /",
    "XXbsa052_u:1810": " anavasthitacittāśca vāyuvegasamāḥ striyaḥ // Dhs_9.16 //",
    "XXbsa052_u:1811": " bhavanti sampado yatra rakṣyante yatra yoṣitaḥ /",
    "XXbsa052_u:1812": " vyasaneṣu viraktāstu tyajanti puruṣaṃ dhruvam // Dhs_9.17 //",
    "XXbsa052_u:1813": " yaṃ yaṃ gacchanti puruṣaṃ rakṣyante tatra yoṣitaḥ /",
    "XXbsa052_u:1814": " śīghraṃ śīghraṃ naraṃ hyetāstyajanti puruṣaṃ sthitam // Dhs_9.18 //",
    "XXbsa052_u:1815": " yathā hi bhramarī puṣpaṃ śuṣkaṃ tyajati sarvadā /",
    "XXbsa052_u:1816": " tathā vittena rahitaṃ puruṣaṃ tyajati priyā // Dhs_9.19 //",
    "XXbsa052_u:1817": " nistriṃśahṛdayāḥ krūrāścañcalāstamasāvṛtāḥ /",
    "XXbsa052_u:1818": " striyaḥ puruṣanāśāya jātāḥ kenāpi hetunā // Dhs_9.20 //",
    "XXbsa052_u:1819": " devānāṃ bandhanaṃ nāma yathā strībandhanaṃ matam /",
    "XXbsa052_u:1820": " strībandhananibaddhāstu patanti narakaṃ punaḥ // Dhs_9.21 //",
    "XXbsa052_u:1821": " etadagraṃ hi rāgāṇāṃ yo rāgaḥ strīsamudbhavaḥ /",
    "XXbsa052_u:1822": " strīrāgadagdhamanasaṃ paścād dahati pāvakaḥ // Dhs_9.22 //",
    "XXbsa052_u:1823": " pratyakṣāṇyapi karmāṇi rāgaiścāpahataḥ pumān /",
    "XXbsa052_u:1824": " na vetti mūḍhahṛdayaḥ strīrāgeṇa vimohitaḥ // Dhs_9.23 //",
    "XXbsa052_u:1825": " viśvāsya viṣaye puruṣaṃ bad dhvā priyamanekaśaḥ /",
    "XXbsa052_u:1826": " tyajanti vittanāśena tvacaṃ yadvadbhujaṅgamāḥ // Dhs_9.24 //",
    "XXbsa052_u:1827": " sarvopāyabhṛtā nāryaḥ sarvaśaḥ paripālitāḥ /",
    "XXbsa052_u:1828": " na śakyāḥ svavaśīkarttuṃ striyaḥ paramadāruṇāḥ // Dhs_9.25 //",
    "XXbsa052_u:1829": " āsāṃ sarvasvabhāvānāṃ nārīṇāṃ calacetasām /",
    "XXbsa052_u:1830": " na yāyājjātu viśvāsaṃ pumān dhīreṇa cetasā // Dhs_9.26 //",
    "XXbsa052_u:1831": " strīvidheyāstu ye martyā nityaṃ kāmagaveṣiṇaḥ /",
    "XXbsa052_u:1832": " paścimadarśanaṃ teṣāṃ suraloke bhaviṣyati // Dhs_9.27 //",
    "XXbsa052_u:1833": " pañcāṅgikena tūryeṇa vipralubdhāḥ samantataḥ /",
    "XXbsa052_u:1834": " vindanti vyasane duḥkhaṃ yadavaśyaṃ bhaviṣyati // Dhs_9.28 //",
    "XXbsa052_u:1835": " imāstāścañcalā nāryo yāsāṃ rāgaḥ kṛtastvayā /",
    "XXbsa052_u:1836": " tā bhavantaṃ parityajya punaranyaṃ tato gatāḥ // Dhs_9.29 //",
    "XXbsa052_u:1837": " dvidhā hi prakṛtiryāsāṃ (yoṣitāṃ) sahacāriṇī /",
    "XXbsa052_u:1838": " bhūyo 'bhiyanti puruṣaṃ vyasaneṣu tyajanti ca // Dhs_9.30 //",
    "XXbsa052_u:1839": " mṛgavanmohayantyetāḥ puruṣaṃ rāgamohitam /",
    "XXbsa052_u:1840": " paścāt (tu) vyasane prāpte tyajanti laghucetasaḥ // Dhs_9.31 //",
    "XXbsa052_u:1841": " nopakāraṃ na satkāraṃ na priyāṇi na santatim /",
    "XXbsa052_u:1842": " smaranti yoṣitastīvrā vyasane samupasthite // Dhs_9.32 //",
    "XXbsa052_u:1843": " mlānaṃ puṣpaṃ yathā tyaktvā bhramaro 'nyatra dhāvati /",
    "XXbsa052_u:1844": " tathā hi vyasane prāpte tyajanti khalu yoṣitaḥ // Dhs_9.33 //",
    "XXbsa052_u:1845": " anapekṣitasauhārdāścañcalāśca raṇapriyāḥ /",
    "XXbsa052_u:1846": " bhavanti yoṣitaḥ sarvā viṣamiśraṃ yathā madhu // Dhs_9.34 //",
    "XXbsa052_u:1847": " mohayanti narān kāmairvākyaiścāpi viśeṣataḥ /",
    "XXbsa052_u:1848": " na teṣāṃ viśvaseddhīmān puruṣo dhīramānasaḥ // Dhs_9.35 //",
    "XXbsa052_u:1849": " ābhirvimohitāḥ kiṃ vā raṃjitāḥ puruṣāḥ svataḥ /",
    "XXbsa052_u:1850": " na kurvanti hitaṃ vākyaṃ yathā muṣṇikagāmikam // Dhs_9.36 //",
    "XXbsa052_u:1851": " devāsuranarān yakṣān piśācoragarākṣasān /",
    "XXbsa052_u:1852": " indrajālamayā nāryo vañcayanti viśeṣataḥ // Dhs_9.37 //",
    "XXbsa052_u:1853": " etadagrañca pāśānāṃ yadidaṃ strīmayaṃ dṛḍham /",
    "XXbsa052_u:1854": " anena baddhāḥ puruṣā bhramanti bhavacārake // Dhs_9.38 //",
    "XXbsa052_u:1855": " na kaścit pāśapāśo 'yaṃ hṛtpāśo yoṣitaḥ param /",
    "XXbsa052_u:1856": " hṛtpāśabandhanairbaddhāḥ puruṣā duḥkhamohitāḥ // Dhs_9.39 //",
    "XXbsa052_u:1857": " dahayate chidyate pāśasstrīmayastu na dahayate /",
    "XXbsa052_u:1858": " narakapretatiryakṣu gacchantamanugacchati // Dhs_9.40 //",
    "XXbsa052_u:1859": " mūrtimān badhyate kāyaḥ pāśena mahatā tathā /",
    "XXbsa052_u:1860": " amūrtigaṃ cittamidaṃ strīpāśena tu badhyate // Dhs_9.41 //",
    "XXbsa052_u:1861": " (na) dṛśyate pāśamanyaṃ yena badhnanti yoṣitaḥ /",
    "XXbsa052_u:1862": " abhijñeyamapramāṇaṃ strīmayaṃ bandhanaṃ mahat // Dhs_9.42 //",
    "XXbsa052_u:1863": " anenāpātaramyeṇa (duḥkha) mokṣeṇa sarvadā /",
    "XXbsa052_u:1864": " pāśena baddhāḥ puruṣā na mucyante bhavārṇavāt // Dhs_9.43 //",
    "XXbsa052_u:1865": " ṣaḍindriyāṇi badhnāti pāśo yaḥ strīmayo mahān /",
    "XXbsa052_u:1866": " pāśastu kāyamevaikaṃ kaścit badhnāti vā na vā // Dhs_9.44 //",
    "XXbsa052_u:1867": " bandhanaṃ na dṛḍhaṃ hīdaṃ mokṣavārya ṣaḍāyasam /",
    "XXbsa052_u:1868": " saṃraktacittabhoge hi mandabuddhernarasya ca // Dhs_9.45 //",
    "XXbsa052_u:1869": " snāyuyantreṇa baddhāsu vistṛtakarmabhūmiṣu /",
    "XXbsa052_u:1870": " tīkṣṇaraktāsinā yukto maraṇārthamihāgataḥ // Dhs_9.46 //",
    "XXbsa052_u:1871": " strīṇāṃ daurguṇyam vañcanācchalakūṭāsu rabhasā nu viśeṣataḥ /",
    "XXbsa052_u:1872": " cañcalo bhrāntacittāsu bhrāntastvaṅgakṣaṇāriṣu // Dhs_9.47 //",
    "XXbsa052_u:1873": " vibhrānto bhrāntakathitairbhūṣaṇānāṃ tathā svanaiḥ /",
    "XXbsa052_u:1874": " haranti puruṣaṃ kṣipraṃ vañcanākuśalāḥ striyaḥ // Dhs_9.48 //",
    "XXbsa052_u:1875": " nānāvidheṣu puṣpeṣu yathā carati ṣaṭ padaḥ /",
    "XXbsa052_u:1876": " nānāvidheṣu martyeṣu tathemāścañcalāḥ striyaḥ // Dhs_9.49 //",
    "XXbsa052_u:1877": " yathā madhurikā pītvā puṣpamanyatra gacchati /",
    "XXbsa052_u:1878": " tathā puruṣamāpīyaḥ prayānti rabhasaṃ striyaḥ // Dhs_9.50 //",
    "XXbsa052_u:1879": " arthādāneṣu kuśalāḥ kruddhā nityaṃ durāsadāḥ /",
    "XXbsa052_u:1880": " vañcayitvā naraṃ śīghramanyatra saṃprayānti tāḥ // Dhs_9.51 //",
    "XXbsa052_u:1881": " sādhyamāyāpraharaṇāḥ kālakūṭaviṣopamāḥ /",
    "XXbsa052_u:1882": " striyaḥ puruṣaghātinyaścāturyeṣu vyavasthitāḥ // Dhs_9.52 //",
    "XXbsa052_u:1883": " vāyvākāśānalā yadvan na śaktā grathituṃ naraiḥ /",
    "XXbsa052_u:1884": " tathopāyaśatairnāryo (na) śaktā rakṣituṃ naraiḥ // Dhs_9.53 //",
    "XXbsa052_u:1885": " anarthavyādhimṛtyūnāṃ duṣkṛtānāñca karmaṇām /",
    "XXbsa052_u:1886": " hetubhūtāḥ paraṃ nāryo mokṣacaryābadhasya ca // Dhs_9.54 //",
    "XXbsa052_u:1887": " yadanekaprakāreṣu śaṭheṣu pāpakarmasu /",
    "XXbsa052_u:1888": " (patanti) manujā loke tatra hetuḥ parastriyaḥ // Dhs_9.55 //",
    "XXbsa052_u:1889": " na bālayauvanenaiva vārdhakyenaiva śāmyati /",
    "XXbsa052_u:1890": " cāpalyaṃ sahajaṃ strīṇāṃ bhāskarasya yathā prabhā // Dhs_9.56 //",
    "XXbsa052_u:1891": " anityaṃ sauhṛdaṃ tāsāṃ dīptānāmarciṣāṃ kaṇaiḥ /",
    "XXbsa052_u:1892": " vairañca śāśvataṃ tāsāmaśmanāṃ ca yathā vraṇaiḥ // Dhs_9.57 //",
    "XXbsa052_u:1893": " dhanahīne virajyante dhanayuktā bhavanti ca /",
    "XXbsa052_u:1894": " yāvadartha striyastāvadarthahīne kutaḥ striyaḥ? // Dhs_9.58 //",
    "XXbsa052_u:1895": " na sevābhiścadānena nopakāraiḥ pṛthagvidhaiḥ /",
    "XXbsa052_u:1896": " svīkarttuṃ na striyaḥ śakyāḥ jvalanopamacetasaḥ // Dhs_9.59 //",
    "XXbsa052_u:1897": " yathā naro 'nukūlaśca chandakarttā yathā yathā /",
    "XXbsa052_u:1898": " tathā tathā striyastasya vañcanākuśalāḥ param // Dhs_9.60 //",
    "XXbsa052_u:1899": " puṣpacchatro yathā sarpo bhasmacchatro yathā nalaḥ /",
    "XXbsa052_u:1900": " rūpacchannaṃ tathā cittamāsāṃ bhavati yoṣitām // Dhs_9.61 //",
    "XXbsa052_u:1901": " viṣavṛkṣe yathā puṣpaṃ dṛṣṭiramyaṃ na śāntaye /",
    "XXbsa052_u:1902": " viṣavṛkṣa (samā) nāryaḥ parivarjyāḥ samantataḥ // Dhs_9.62 //",
    "XXbsa052_u:1903": " nārīṇāṃ darśanākāṃkṣī viṣayesu ca tatparaḥ /",
    "XXbsa052_u:1904": " naro na sukhabhogāya (haya) smilloke na cāpare // Dhs_9.63 //",
    "XXbsa052_u:1905": " nāgninā na ca śastreṇa na balena na jantubhiḥ /",
    "XXbsa052_u:1906": " strīmayaṃ bandhanaṃ hetuḥ śakyate na durāsadam // Dhs_9.64 //",
    "XXbsa052_u:1907": " doṣajālamidaṃ (sūtraṃ)strīmayaṃ carate bhuvi /",
    "XXbsa052_u:1908": " yastrīvivarjito dhīmān asmilloke mahīyate // Dhs_9.65 //",
    "XXbsa052_u:1909": " yathā bhūtairmanuṣyāṇāṃ svakarmotthāpane na ca /",
    "XXbsa052_u:1910": " tathā striyo hi rakṣanti viṣamārtha tyajanti ca // Dhs_9.66 //",
    "XXbsa052_u:1911": " gatārthavibhavaṃ bhūyo varjitaṃ svena karmaṇā /",
    "XXbsa052_u:1912": " devaṃ samīkṣya capalāḥ striyo naiva prabhāvikāḥ // Dhs_9.67 //",
    "XXbsa052_u:1913": " strīsukhaṃ kṣaṇabhaṅguram kṣaṇabhaṅgamidaṃ saukhyamadhigatamavasthitam /",
    "XXbsa052_u:1914": " catvāryetāni duḥkhāni sevitāni nṛbhiḥ sadā // Dhs_9.68 //",
    "XXbsa052_u:1915": " strī viṣāgnisadṛśā tasmāt tāni vivarjyāni viṣāgnisadṛśāni hi /",
    "XXbsa052_u:1916": " yaḥ kaściccapalo janturyaśca doṣodbhavaḥ sadā // Dhs_9.69 //",
    "XXbsa052_u:1917": " tasmāt parisamāviṣṭāḥ striyaḥ kāraṇavatsalāḥ /",
    "XXbsa052_u:1918": " na sūryastamaso heturnāgniḥ śītasya kāraṇam // Dhs_9.70 //",
    "XXbsa052_u:1919": " na strīṇāṃ sauhṛdaṃ citte svalpamapyavatiṣṭhate /",
    "XXbsa052_u:1920": " yathā sthirā bhūmiriyaṃ yathā vāyuḥ sadā calaḥ // Dhs_9.71 //",
    "XXbsa052_u:1921": " striyaḥ doṣameva smaranti tathā strīṇāṃ kṛtaṃ nāsti doṣamayyaḥ sadā smṛtāḥ /",
    "XXbsa052_u:1922": " ciraprayatnāḥ puruṣaiḥ lobhitā bahuśaḥ striyaḥ // Dhs_9.72 //",
    "XXbsa052_u:1923": " tyajanti vyasane prāpte śuṣkaṃ sara ivāśugāḥ /",
    "XXbsa052_u:1924": " nordhvagāḥ sarito dṛṣṭā nāśmano gatiriṣyate // Dhs_9.73 //",
    "XXbsa052_u:1925": " girīṇāṃ gamanaṃ nāsti strīṇāṃ naivāsti sauhṛdam /",
    "XXbsa052_u:1926": " vapukarti sadā nṛṇāṃ dharmārthayaśasāṃ tathā // Dhs_9.74 //",
    "XXbsa052_u:1927": " yoniścānarthajālasya doṣāṇāmudbhavasya ca /",
    "XXbsa052_u:1928": " bhaved vajramayī mṛdvī tyajed (rātrau yathā) ravim // Dhs_9.75 //",
    "XXbsa052_u:1929": " na strī tyajedasādhyāni janmāpekṣā viśeṣataḥ /",
    "XXbsa052_u:1930": " nopacārakriyā dānapriyavākyāpalāpanaiḥ // Dhs_9.76 //",
    "XXbsa052_u:1931": " svīkartuṃ na striyaḥ śakyā jvalanopamacetasaḥ /",
    "XXbsa052_u:1932": " sukheṣu samatāṃ yānti vyasaneṣu tyajanti ca // Dhs_9.77 //",
    "XXbsa052_u:1933": " upakārāṃśca vismṛtya doṣamekaṃ smaranti tāḥ /",
    "XXbsa052_u:1934": " vanopavanaśaileṣu bhuktvā sukhamanekaśaḥ // Dhs_9.78 //",
    "XXbsa052_u:1935": " strī lokasya bandhanam saṃprāpte vyasane tīvre striya paribhavanti hi /",
    "XXbsa052_u:1936": " lokasya bandhanaṃ nāryo vañcanākṛtivardhikāḥ // Dhs_9.79 //",
    "XXbsa052_u:1937": " adhamāḥ vinipātānāṃ doṣāṇāṃ cāspadaṃ (bahu) /",
    "XXbsa052_u:1938": " sarvalokavināśāya vaśīkurvanti tṛṣṇayā // Dhs_9.80 //",
    "XXbsa052_u:1939": " yathā strībandhanamidaṃ durviṣahyaṃ kṛtaṃ mahat /",
    "XXbsa052_u:1940": " yadidaṃ bandhanaṃ loke kāmarāgamayaṃ mahat // Dhs_9.81 //",
    "XXbsa052_u:1941": " strīvarjanameva śreyaṣkaram tathā cānyaprayatnena vicārya upalabhyate /",
    "XXbsa052_u:1942": " vaśīkurvanti tā (nāryaḥ) kāmavāṇairanekaśaḥ // Dhs_9.82 //",
    "XXbsa052_u:1943": " svalpaiḥ parājitaṃ kṛtvā kāmasya vaśagāḥ striyaḥ /",
    "XXbsa052_u:1944": " rāgerṣyāśāṭhyabhūmīnāṃ vidyuccañcalacetasām // Dhs_9.83 //",
    "XXbsa052_u:1945": " lobhāhaṅkārayonīnāṃ na viśvāsyāḥ kathañcana /",
    "XXbsa052_u:1946": " śastrāgnisadṛśāstīkṣṇāḥ kāmapāśaparātmanaḥ // Dhs_9.84 //",
    "XXbsa052_u:1947": " svabhraprapātaviṣamaṃ gaṃbhīrasamacetasām /",
    "XXbsa052_u:1948": " parābhidrohamāyendrajālatadgatamānasān // Dhs_9.85 //",
    "XXbsa052_u:1949": " akālamṛtyuvajrāgnikālakūṭasamātmanām /",
    "XXbsa052_u:1950": " anekadoṣasambhārananditānāmanekaśaḥ // Dhs_9.86 //",
    "XXbsa052_u:1951": " yadi śīlalavaḥ kaścit strīṇāṃ manasi vartate /",
    "XXbsa052_u:1952": " cireṇa dahate vahniḥ sa spṛṣṭāḥ pavaneritaḥ // Dhs_9.87 //",
    "XXbsa052_u:1953": " strīdarśanasamucchreyamātraṃ dahati pāvakaḥ /",
    "XXbsa052_u:1954": " tasmāt striyo vivarjyāḥ syuḥ yadicchet sukhamuttamam // Dhs_9.88 //",
    "XXbsa052_u:1955": " etat sarva paraṃ loke nārīṇāṃ varjanaṃ sadā /",
    "XXbsa052_u:1956": " yadṛcchājālinīhetuṃ yaḥ icched bhūtimātmanaḥ // Dhs_9.89 //",
    "XXbsa052_u:1957": " ya icchati nivṛttiṃ tu sa naraḥ strīṃ vivarjayet /",
    "XXbsa052_u:1958": " sukhāsaktastathārtho (ca) kusīdaścañcalaḥ śaṭhaḥ // Dhs_9.90 //",
    "XXbsa052_u:1959": " pāpasevī sumṛṣṭāśī naro bhadraṃ na paśyati /",
    "XXbsa052_u:1960": " udyukto vīryavān dhīro dhārmikaḥ strīṃ vivarjayet /",
    "XXbsa052_u:1961": " dakṣo hetuphalaśraddho naraḥ kalyāṇavān bhavet // Dhs_9.91 //",
    "XXbsa052_u:1962": " // iti strījugupsāvargo navamaḥ //",
    "XXbsa052_u:1963": " (10) madyajugupsāvargaḥ madyapānavarṇanasādhanapradarśanam",
    "XXbsa052_u:1964": " madyapānaṃ na seveta madyaṃ hi viṣamuttamam /",
    "XXbsa052_u:1965": " naśyanti kuśalā dharmā madyapānaniṣevaṇāt // Dhs_10.1 //",
    "XXbsa052_u:1966": " yaḥ sevate sadā madyaṃ tasya buddhirasaṃsthitā /",
    "XXbsa052_u:1967": " balabuddhī na dharmo 'sti tasmānmadyaṃ vivarjayet // Dhs_10.2 //",
    "XXbsa052_u:1968": " nāśānāmuttamaṃ nāśaṃ madyamuktaṃ manīṣibhiḥ /",
    "XXbsa052_u:1969": " tasmānmadyaṃ na seveta (madyaṃ) nāśayate naram // Dhs_10.3 //",
    "XXbsa052_u:1970": " aniṣṭāḥ pāpakā dharmā madyapānaniṣevaṇāt /",
    "XXbsa052_u:1971": " bhavanti tasmād viṣavanmadyapānaṃ vivarjayet // Dhs_10.4 //",
    "XXbsa052_u:1972": " dhanakṣayaṃ pāpakaraṃ kausīdyakaramuttamam /",
    "XXbsa052_u:1973": " madyapānasthitā doṣāḥ tasmāt tat parivarjayet // Dhs_10.5 //",
    "XXbsa052_u:1974": " rāgasyoddīpanaṃ madyaṃ krodhasyāpi tathaiva ca /",
    "XXbsa052_u:1975": " mohasyoddīpakaṃ bhūyastasmānmadyaṃ vivarjayet // Dhs_10.6 //",
    "XXbsa052_u:1976": " madyamūlamanarthasya hāsasya narakasya ca /",
    "XXbsa052_u:1977": " sarvendriyavināśānāṃ hetubhūtaṃ hyanarthakam // Dhs_10.7 //",
    "XXbsa052_u:1978": " atiharṣābhidhānasya śokasya ca bhayasya ca /",
    "XXbsa052_u:1979": " vāgdoṣasyātidamyasya pāruṣyasyāspadaṃ hi tat // Dhs_10.8 //",
    "XXbsa052_u:1980": " madyenākṣiptamanasaḥ puruṣāḥ paśubhiḥ samāḥ /",
    "XXbsa052_u:1981": " kāryākārya na vindanti tasmānmadyaṃ vivarjayet // Dhs_10.9 //",
    "XXbsa052_u:1982": " madyakṣipto hi puruṣo jīvannapi mṛto mataḥ /",
    "XXbsa052_u:1983": " ya icchejjīvitaṃ saukhyaṃ sa madyaṃ varjayet sadā // Dhs_10.10 //",
    "XXbsa052_u:1984": " madyaṃ sarvadoṣāspadam sarvadoṣāspadaṃ madyaṃ sarvānarthakaraṃ sadā /",
    "XXbsa052_u:1985": " sarvapāpeṣu sopānaṃ tamasāmālayo mahān // Dhs_10.11 //",
    "XXbsa052_u:1986": " madyena pretaloke narake vā patanam madyena narakaṃ yānti pretalokaṃ tathaiva ca /",
    "XXbsa052_u:1987": " tiryakṣu yānti puruṣā madyadoṣeṇa vañcitāḥ // Dhs_10.12 //",
    "XXbsa052_u:1988": " viṣādapi viṣaṃ madyaṃ narakānnarakaṃ tathā /",
    "XXbsa052_u:1989": " vyādhīnāṃ ca paraṃ vyādhirmadyamuktaṃ manīṣibhiḥ // Dhs_10.13 //",
    "XXbsa052_u:1990": " madyena hānipradarśanam buddhīndriyavināśāya dharmaratnaṃ kṣayāya ca /",
    "XXbsa052_u:1991": " yo 'tirekaparaṃ madyaṃ brahmacaryabadhāya ca // Dhs_10.14 //",
    "XXbsa052_u:1992": " madyena laghutāṃ yānti pārthivā śāstracakṣuṣaḥ /",
    "XXbsa052_u:1993": " kiṃ punaḥ prākṛtā martyā madyapānavilambitāḥ // Dhs_10.15 //",
    "XXbsa052_u:1994": " madyasya vināśakaratvam kuṭhāraḥ sarvadharmāṇāṃ hrīvināśakaraṃ param /",
    "XXbsa052_u:1995": " madyaṃ niṣevitaṃ martyairvināśāyopakalpyate // Dhs_10.16 //",
    "XXbsa052_u:1996": " madyena jñānājñānavivekaśūnyapradarśanam na jñānaṃ nāpi vijñānaṃ na kāryāṇi na ca kriyām /",
    "XXbsa052_u:1997": " jānīte puruṣaḥ sarva madyena hṛtacetasā // Dhs_10.17 //",
    "XXbsa052_u:1998": " madyasevanasya paritāpasādhanam akasmāt tapyate janturakasmāt paritapyate /",
    "XXbsa052_u:1999": " bhavatyakasmāt pāpī (ca) yo madyamanusevate // Dhs_10.18 //",
    "XXbsa052_u:2000": " madyasya buddhisammohajanakatvam buddhisammohajanakaṃ lokadvayavināśakam /",
    "XXbsa052_u:2001": " vahniśca mokṣadharmāṇāṃ madyamekaṃ vyavasthitam // Dhs_10.19 //",
    "XXbsa052_u:2002": " madyasya kimpākatvam abhyāse madhuraṃ madyaṃ vipāke paramaṃ kaṭu /",
    "XXbsa052_u:2003": " kimpākādapi kimpākaṃ madyamuktaṃ parīkṣakaiḥ // Dhs_10.20 //",
    "XXbsa052_u:2004": " narakasya sādhanaṃ madyam na madye viśvaseddhīmān naraṃ vakṣyati māmiti /",
    "XXbsa052_u:2005": " śītasparśa vipākoṣṇaṃ madyaṃ narakagāmikam // Dhs_10.21 //",
    "XXbsa052_u:2006": " sampattau vyasanaṃ madyaṃ devānāṃ tu viśeṣataḥ /",
    "XXbsa052_u:2007": " yathā yathā sukhā prītistannāśe vyasanaṃ tathā // Dhs_10.22 //",
    "XXbsa052_u:2008": " madyapānamadonmattāḥ sattvā mohavaśānugāḥ /",
    "XXbsa052_u:2009": " sākṣyamohamayaṃ pānaṃ pibanti rasatṛṣṇayā // Dhs_10.23 //",
    "XXbsa052_u:2010": " madyaṃ mohamayaṃ pāna pītvā kālena coditāḥ /",
    "XXbsa052_u:2011": " nākāt pratyakṣanarakaṃ tasmāt madyaṃ na saṃspṛśet // Dhs_10.24 //",
    "XXbsa052_u:2012": " darśanātpānācca madyapānaṃ mohajanakam darśanāt sparśanāt pānāta madyaṃ mohayate naram /",
    "XXbsa052_u:2013": " tasmāt sa madyapānaṃ ca dūrataḥ parivarjayet // Dhs_10.25 //",
    "XXbsa052_u:2014": " darśanājjāyate lobhaḥ sparśanād gandhasambhavaḥ /",
    "XXbsa052_u:2015": " gandhād rasābhilāṣaśca rasanādadhamā matiḥ // Dhs_10.26 //",
    "XXbsa052_u:2016": " manīṣiṇaḥ madyasevanātpatanti naikasarvādhamaṃ nyāsaṃ kathayanti manīṣiṇaḥ /",
    "XXbsa052_u:2017": " nāmarūpaniṣedhāya yathā madyaṃ niṣevitam // Dhs_10.27 //",
    "XXbsa052_u:2018": " madyapānaphalasūcanam vāgbhrāmayati mastiṣkaṃ cakṣuṣīdhvanireva ca /",
    "XXbsa052_u:2019": " sambhrāntivimatirmūḍho na kiñcit pratipadyate // Dhs_10.28 //",
    "XXbsa052_u:2020": " striyo 'pi madyapāyinamupahasanti striyo 'pyupahasantīmaṃ puruṣaṃ patitaṃ bhuvi /",
    "XXbsa052_u:2021": " niśceṣṭaṃ kāṣṭhasadṛśaṃ niścalaṃ patitaṃ bhuvi // Dhs_10.29 //",
    "XXbsa052_u:2022": " madyapānaṃ maraṇādapi nikṛṣṭataram sambhāvitasya maraṇaṃ madyapānaṃ prakīrtyate /",
    "XXbsa052_u:2023": " hālāhalādabhyadhikaṃ kārāvāsādhikaṃ ca tat // Dhs_10.30 //",
    "XXbsa052_u:2024": " madyapānavarjanaṃ śreyaskaram ādīnavāśca ṣaṭ triṃśanmadyapānādavasthitāḥ /",
    "XXbsa052_u:2025": " tasmādādīnavo jñeyaḥ sa hi tad varjayet sadā // Dhs_10.31 //",
    "XXbsa052_u:2026": " madyapānaṃ viduṣo 'pi jantoḥ malinīkaraṇāya bhavati",
    "XXbsa052_u:2027": " atijātasya viduṣo malinīkaraṇaṃ mahat /",
    "XXbsa052_u:2028": " kāśapuṣpasamaṃ jantuṃ kurute laghusattvaram // Dhs_10.32 //",
    "XXbsa052_u:2029": " viṣayānaladagdhaḥ kāryākāryaśūnyo bhavati pramādauhyati magnānāṃ viṣayairapahṛṣyate /",
    "XXbsa052_u:2030": " madyapānena bhūyaśca manovyāmohakāriṇā // Dhs_10.33 //",
    "XXbsa052_u:2031": " viṣayānaladagdhasya kāryākāryamajānataḥ /",
    "XXbsa052_u:2032": " vanopavanalabdhasya madyapānasya kiṃ punaḥ // Dhs_10.34 //",
    "XXbsa052_u:2033": " madyapānaṃ mohāya pāpāya jāyate rasena śobhanaṃ madyaṃ pariṇāmena dāruṇam /",
    "XXbsa052_u:2034": " pariṇāmaphalaṃ pāpaṃ narakeṣūpapadyate // Dhs_10.35 //",
    "XXbsa052_u:2035": " pītaṃ janayate mohaṃ mohāt pāpeṣu rakṣyate /",
    "XXbsa052_u:2036": " saṃraktahṛdayo bālo narakānupadhāvati // Dhs_10.36 //",
    "XXbsa052_u:2037": " madyapānamadhamatvasādhanam prakarṣa janayatyādau vipāke dainyamuttamam /",
    "XXbsa052_u:2038": " tṛṭ chedaṃ kurute cāsau paścāddāhaṃ sudāruṇam // Dhs_10.37 //",
    "XXbsa052_u:2039": " tad buddhiṃ nāśayatyādau paścānnāśayate sukham /",
    "XXbsa052_u:2040": " tasmāt sa puruṣo dhīro yo madyaṃ nānusevate // Dhs_10.38 //",
    "XXbsa052_u:2041": " madyaniṣeviṇo vihagasadṛśā bhavanti vihagaiḥ sadṛśaṃ yānti puruṣā madyasevinaḥ /",
    "XXbsa052_u:2042": " tulyaṃ vyāmohajanakaṃ madyaṃ mohamahāviṣam // Dhs_10.39 //",
    "XXbsa052_u:2043": " vimohitā durgatimadhigacchanti yairmadyaṃ viṣavad dṛṣṭaṃ tairdṛṣṭaṃ padamuttamam /",
    "XXbsa052_u:2044": " yaistu tad virasaṃ pītaṃ pītaṃ tāmra (ka) lohitam // Dhs_10.40 //",
    "XXbsa052_u:2045": " niṣpratīkārakarmāṇi yaḥ karoti vimohitaḥ /",
    "XXbsa052_u:2046": " madyapānasamāviṣṭaḥ so 'nte gacchati durgatim // Dhs_10.41 //",
    "XXbsa052_u:2047": " madyapānasevināṃ nāśo bhavati ekatra sarvapāpāni madyapāna (niṣevaṇam) /",
    "XXbsa052_u:2048": " yasmānnāśayate (madyaṃ) cittamūlaśca saṃvaraḥ // Dhs_10.42 //",
    "XXbsa052_u:2049": " madyapāyī naṣṭadharmo bhavati naikāṅgitā hi cittasya na dharmāṇāṃ vicāraṇā /",
    "XXbsa052_u:2050": " yaḥ pā(pa)nirato bhikṣurbhavenmadyaniṣevaṇāt // Dhs_10.43 //",
    "XXbsa052_u:2051": " madyenākṣiptamanaso kuśalasya ca ghātakaḥ /",
    "XXbsa052_u:2052": " naṣṭadharmasya sattvasya nāyaṃ loko na cāparaḥ // Dhs_10.44 //",
    "XXbsa052_u:2053": " īryyāpathaṃ na jānāti na kālaṃ nāpi deśanām /",
    "XXbsa052_u:2054": " saddharmato viruddhaśca tucchaṃ kimapi bhāṣate // Dhs_10.45 //",
    "XXbsa052_u:2055": " svayaṃ tāvanna jānāti kimidaṃ kathyate mayā /",
    "XXbsa052_u:2056": " vākpāruṣyaṃ kathaṃ cānyaṃ parijñāsyatyaśobhanam // Dhs_10.46 //",
    "XXbsa052_u:2057": " lāghavaṃ yāti lokasya dharmācca parihīyate /",
    "XXbsa052_u:2058": " nidhana puruṣairdṛṣṭaṃ madyajvalanasevanāt // Dhs_10.47 //",
    "XXbsa052_u:2059": " madyapānaṃ kutsāṃ sampādayati nāśo bhavatyatīte hi vartamāne suhṛjjane /",
    "XXbsa052_u:2060": " anāgate kutsitānāṃ madyaṃ traikālyanāśakam // Dhs_10.48 //",
    "XXbsa052_u:2061": " madyaṃ dharmapradūṣakameva nāmarūpavināśāya cittanāśāya dehinām /",
    "XXbsa052_u:2062": " utpannadoṣajanakaṃ madyaṃ dharmapradūṣakam // Dhs_10.49 //",
    "XXbsa052_u:2063": " madyavarjanaṃ dharmāya pānañca mṛtyurna bhavati samāhitā dharmaśīlāḥ puruṣā madyavarjakāḥ",
    "XXbsa052_u:2064": " te yānti paramaṃ sthānaṃ yatra mṛtyurna vidyate // Dhs_10.50 //",
    "XXbsa052_u:2065": " // iti madyajugupsāvargo daśamaḥ //",
    "XXbsa052_u:2066": " atha dvitīyam udānam",
    "XXbsa052_u:2067": " (cittañca vāk tathā karma saṃyojanantu pāpakam /",
    "XXbsa052_u:2068": " narakapretatiryakkṣutkausīdyāni vidurdaśa // )",
    "XXbsa052_u:2069": " (11) cittavargaḥ cittaṃ rājavat pravartate agādhaṃ viṣamaṃ tīvraṃ sarvasattvagataṃ mahat /",
    "XXbsa052_u:2070": " cittaṃ sarvasya jagato rājavat sampravartate // Dhs_11.1 //",
    "XXbsa052_u:2071": " cittadhāriṇastajjñāḥ paramāṃ gatiṃ prāpnuvanti adṛśyaṃ samprati bhayaṃ karma nārakacañcalāḥ",
    "XXbsa052_u:2072": " ye cittadhāriṇastajjñāste gatāḥ paramāṃ gatim // Dhs_11.2 //",
    "XXbsa052_u:2073": " etannayati vyutthānametannayati durgatim /",
    "XXbsa052_u:2074": " tadevādyantamamalaṃ nirvāṇamadhigacchati // Dhs_11.3 //",
    "XXbsa052_u:2075": " manaḥ pūrvamaṅgamā dharmā manaḥ śreṣṭhā manomayāḥ /",
    "XXbsa052_u:2076": " manasā suprasannena bhāṣate vā karoti vā // Dhs_11.4 //",
    "XXbsa052_u:2077": " cittavaśagasya cittamanudhāvati yo na cittasya vaśagaścittaṃ tasyāntagaṃ sadā /",
    "XXbsa052_u:2078": " sa nirṇāśayati kleśān tamaḥ sūryodayo yathā // Dhs_11.5 //",
    "XXbsa052_u:2079": " cittadagdhāḥ nāśaṃ yānti cittaṃ śatruḥ paraṃ śatrurna śatruraparaḥ smṛtaḥ /",
    "XXbsa052_u:2080": " cittadagdhāḥ sadā sattvāḥ kāladagdhā yathā jaḍāḥ // Dhs_11.6 //",
    "XXbsa052_u:2081": " yaścittavaśamāpanno bālo mūḍho 'jitendriyaḥ /",
    "XXbsa052_u:2082": " tena duḥkhe samo nāsti nirvāṇaṃ tasya dūrataḥ // Dhs_11.7 //",
    "XXbsa052_u:2083": " cittavaśagaḥ naraḥ narakamadhigacchati āvarjyaḥ śatruraparo na cittāni (nigūhate) /",
    "XXbsa052_u:2084": " eṣa badhnāti puruṣo nṛpateryamaśāsane // Dhs_11.8 //",
    "XXbsa052_u:2085": " viṣayeṣu ratā nityaṃ na sa dharmaḥ kathañcana /",
    "XXbsa052_u:2086": " saddharmapathasammūḍho narakaṃ nayate mahat // Dhs_11.9 //",
    "XXbsa052_u:2087": " durdamānāṃ paraṃ cittamanīnāmagniruttamaḥ /",
    "XXbsa052_u:2088": " durdāntaṃ śīghragantṛ ca narakaṃ nayate dhruvam // Dhs_11.10 //",
    "XXbsa052_u:2089": " ye cittasya vaśaṃ yātā yātāste narakaṃ purā /",
    "XXbsa052_u:2090": " yaistu tad vāryate śīghraṃ na te duḥkhānugāminaḥ // Dhs_11.11 //",
    "XXbsa052_u:2091": " cittānurūpaṃ sukhaṃ duḥkhañca bhavati yathā yathā (nṛṇāṃ) cittaṃ pariṇāmastathā tathā /",
    "XXbsa052_u:2092": " kalpānāṃ śubhakarttuśca pāpakarttuśca pāpakam // Dhs_11.12 //",
    "XXbsa052_u:2093": " cittāyattaṃ bhavet karma karmāyattaṃ mano bhavet /",
    "XXbsa052_u:2094": " cittakarma samutthāya saṃsāraḥ parikīrtitaḥ // Dhs_11.13 //",
    "XXbsa052_u:2095": " duṣṭena cetasā karma yaḥ karoti pumāniha /",
    "XXbsa052_u:2096": " pacyate narake tena jālinyā sa viḍambitaḥ // Dhs_11.14 //",
    "XXbsa052_u:2097": " cittakarma evaṃ saṃsāraḥ cittādhīnaṃ bhavet pāpaṃ saṃsāraḥ parikīrtitaḥ /",
    "XXbsa052_u:2098": " cittapratyayajaṃ hyetat hetupratyayasambhavam // Dhs_11.15 //",
    "XXbsa052_u:2099": " cittena vañcitāḥ sattvā pāpasya vaśamāgatāḥ /",
    "XXbsa052_u:2100": " gacchanti narakaṃ pāpāt kāraṇāgramahābhayā(t) // Dhs_11.16 //",
    "XXbsa052_u:2101": " na bhavet cittavaśago 'pi tu dharmavaśo bhavet",
    "XXbsa052_u:2102": " na gacchet cittavaśatāṃ gacched dharmavaśe sadā /",
    "XXbsa052_u:2103": " dharmacārī sukhī nityaṃ pāpacārī na śarmabhāk // Dhs_11.17 //",
    "XXbsa052_u:2104": " cittāyattaṃ sarva phalam cittāyattā kriyā sarvā cittāyattaṃ phalaṃ smṛtam /",
    "XXbsa052_u:2105": " vicittaṃ hi phalaṃ cittaṃ tathā phalamadhismṛtam // Dhs_11.18 //",
    "XXbsa052_u:2106": " cittena cintitaṃ sarva lokaścittabhavānugaḥ /",
    "XXbsa052_u:2107": " na hi tad vidyate sthānaṃ yanna cittavaśānugam // Dhs_11.19 //",
    "XXbsa052_u:2108": " śubhasya nirvāṇasādhanatvam mokṣa bandhanayormūlaṃ hetubhūtaṃ paraṃ matam /",
    "XXbsa052_u:2109": " śubhena mucyate janturaśubhenāśu badhyate // Dhs_11.20 //",
    "XXbsa052_u:2110": " cittavaśagāḥ kadāpi nirvāṇaṃ nādhigacchanti jālinyā mohitāḥ sattvāścittasya vaśamāgatāḥ /",
    "XXbsa052_u:2111": " nirvāṇaṃ nāpi gacchanti jātyandhā iva satpatham // Dhs_11.21 //",
    "XXbsa052_u:2112": " pañcendriyāṇi jitavān pāpaṃ bhuṅkte na karhicit /",
    "XXbsa052_u:2113": " ekacittaṃ tathā karma kurute vividhe bhave // Dhs_11.22 //",
    "XXbsa052_u:2114": " pañcaraṅgojjvalaṃ cittaṃ yathā dṛśyaṃ praśasyate /",
    "XXbsa052_u:2115": " pañcendriyavicitraṃ hi tathā karma bhave bhavet // Dhs_11.23 //",
    "XXbsa052_u:2116": " cittakarttānekadhā bhavati cittakartā hi puruṣo dṛśyairbhavati naikadhā /",
    "XXbsa052_u:2117": " cittaṃ cittakaraṃ śūnyaṃ sarvathā naiva dṛśyate // Dhs_11.24 //",
    "XXbsa052_u:2118": " cittaṃ śobhanamaśobhanaṃ ca karma karoti śobhanāśobhanaṃ citraṃ yathā bhittiḥ kṛtistathā /",
    "XXbsa052_u:2119": " śobhanāśobhanaṃ karma tathā cittaṃ karoti hi // Dhs_11.25 //",
    "XXbsa052_u:2120": " cittānugaṃ karma divārātrau yathā cittaṃ sthitaṃ bhavati citragam /",
    "XXbsa052_u:2121": " divārātrau tathā karma bhave samanuvartate // Dhs_11.26 //",
    "XXbsa052_u:2122": " akṛtvā sukṛtaṃ karma cittavṛttyanugā narāḥ /",
    "XXbsa052_u:2123": " patanti vivaśāḥ pāpe cittāriparivañcitāḥ // Dhs_11.27 //",
    "XXbsa052_u:2124": " karmacittakaro hyeṣa yatra yatra niyujyate /",
    "XXbsa052_u:2125": " caracittena mahatā taccittaṃ ca karotyayam // Dhs_11.28 //",
    "XXbsa052_u:2126": " pariṇāmaviśeṣeṇa yatra yatra niyokṣyate /",
    "XXbsa052_u:2127": " preṣyante tatra cittena tridhā tu gaticāriṇaḥ // Dhs_11.29 //",
    "XXbsa052_u:2128": " cittasya damanaṃ sukhāvaham cittādhināni vartante sarvakarmāṇi dehinām /",
    "XXbsa052_u:2129": " tasmāccittaṃ sadā dāntaṃ nayate padamacyutam // Dhs_11.30 //",
    "XXbsa052_u:2130": " durviṣahyasya laghunā yatra yatra nipātinaḥ /",
    "XXbsa052_u:2131": " cittasya damanaṃ sādhu cittaṃ dāntaṃ sukhāvaham // Dhs_11.31 //",
    "XXbsa052_u:2132": " yena cittaṃ sadā dāntaṃ tena doṣāḥ sadā jitāḥ /",
    "XXbsa052_u:2133": " jitadoṣasya dhīrasya duḥkhaṃ naiva prapadyate // Dhs_11.32 //",
    "XXbsa052_u:2134": " cittasya laghuceṣṭitameva duḥkham yacca svakaṃ bhaved duḥkhaṃ yacca duḥkhaṃ paratra ca /",
    "XXbsa052_u:2135": " tat sarvamaviṣahyasya cittasya laghuceṣṭitam // Dhs_11.33 //",
    "XXbsa052_u:2136": " cittameva sarveṣāṃ prabhuḥ sasurāsuranāgānāṃ piśācoragarakṣasām /",
    "XXbsa052_u:2137": " prabhurekaḥ paraṃ cittaṃ rājā(hi)tribhavasya tat // Dhs_11.34 //",
    "XXbsa052_u:2138": " cittabhrāntaduḥkhamaśnute cittaṃ nayati deveṣu cittañca narabhūmiṣu /",
    "XXbsa052_u:2139": " cittaṃ nayatyapāye(ṣu) cittaṃ bhrāmayati prajāḥ // Dhs_11.35 //",
    "XXbsa052_u:2140": " cittād bhrāntasya naṣṭasya viṣayairmohitasya ca /",
    "XXbsa052_u:2141": " tṛṣṇayā dahyamānasya sthitaṃ duḥkhamanuttamam // Dhs_11.36 //",
    "XXbsa052_u:2142": " cittasya damanāt sukhānubhūtirbhavati ekacāri sadāmūḍhaṃ durviṣahyaṃ mahābalam /",
    "XXbsa052_u:2143": " sampradāri sadādṛśyaṃ capalaṃ śīghragāminam // Dhs_11.37 //",
    "XXbsa052_u:2144": " evaṃ vidhaṃ hi ye cittaṃ damayanti manīṣiṇaḥ /",
    "XXbsa052_u:2145": " te mārabandhanātītāḥ pāraṃ prāptāḥ sukhodayam // Dhs_11.38 //",
    "XXbsa052_u:2146": " capalaṃ cittaṃ narakāyopakalpyate saṅkalpakuṭilaṃ tīvramagādhaṃ capalaṃ hi tat /",
    "XXbsa052_u:2147": " cittaṃ tamaḥśritaṃ śubhraṃ narakāyopakalpyate // Dhs_11.39 //",
    "XXbsa052_u:2148": " doṣanirmukto 'cyutaṃ padaṃ prāpnoti",
    "XXbsa052_u:2149": " tadevaṃ doṣanirmuktaṃ nendriyārthavaśānugam /",
    "XXbsa052_u:2150": " aliptaṃ pāpakairdharmairnayate padamacyutam // Dhs_11.40 //",
    "XXbsa052_u:2151": " śuddhaṃ cittaṃ śuddhe karmaṇi pravartate hetupratyayajaṃ cittaṃ yogavāhi paraṃ ca tat /",
    "XXbsa052_u:2152": " pariṇāmavaśācchīghraṃ tathā tat sampravartate // Dhs_11.41 //",
    "XXbsa052_u:2153": " cittānadhīnatve karma cañcalaṃ bhavati ekaṃ karoti karmāṇi vividhāni calaṃ ca tat /",
    "XXbsa052_u:2154": " ekānekaṃ caraṃ sūkṣmaṃ kṣaṇādūrdhva na tiṣṭhati // Dhs_11.42 //",
    "XXbsa052_u:2155": " saṃsārasya māyopamatvapratipādanam durvijñeyaḥ sadā tasya niḥśarīrasya sarvadā /",
    "XXbsa052_u:2156": " ko 'sau nayati lokāntamatha kena ca gacchati // Dhs_11.43 //",
    "XXbsa052_u:2157": " gataśca tiṣṭhati kutra śarīrakarmakārakam /",
    "XXbsa052_u:2158": " dṛśyāni tasya karmāṇi sañcayo na ca dṛśyate // Dhs_11.44 //",
    "XXbsa052_u:2159": " damanaṃ duṣkaraṃ tasya yasya bhūtirna vidyate /",
    "XXbsa052_u:2160": " sarvasattvagataṃ ghoraṃ laghukāri ca cākṣuṣam // Dhs_11.45 //",
    "XXbsa052_u:2161": " pāpāt pāpataraṃ dṛṣṭaṃ māyopamamidaṃ bhavet /",
    "XXbsa052_u:2162": " puṇyāt puṇyataraṃ dṛṣṭaṃ samyagmārgasamāśritam // Dhs_11.46 //",
    "XXbsa052_u:2163": " māyopamatvasamarthanam na gatirjñāyate tasya gamanaṃ naiva dṛśyate /",
    "XXbsa052_u:2164": " nīyate ca kṣataṃ sarva jātyuttarasamāni ca // Dhs_11.47 //",
    "XXbsa052_u:2165": " śastreṇa chidyate nedaṃ jvalanena ca dahayate /",
    "XXbsa052_u:2166": " chidyate dahyate caiva janaḥ sarvamacakṣuṣā // Dhs_11.48 //",
    "XXbsa052_u:2167": " dṛḍhaṃ yat karmarajjvādi naraṃ badhnāti duḥkhitam /",
    "XXbsa052_u:2168": " jātyantarasahastrāṇi nayate na ca dṛśyate // Dhs_11.49 //",
    "XXbsa052_u:2169": " dāntameva cittaṃ sukhāvaham muhūrtena śubhaṃ bhūtaṃ muhūrtenāśubhaṃ ca tat /",
    "XXbsa052_u:2170": " śubhāśubhābhyāṃ racitaṃ(cittaṃ) dāntaṃ sukhāvaham // Dhs_11.50 //",
    "XXbsa052_u:2171": " ṣaḍ bhirdvāraiḥ prasūteṣu viṣayeṣvatilolupam /",
    "XXbsa052_u:2172": " cittaṃ nayati lokāntaṃ vyasanaṃ na ca budhyate // Dhs_11.51 //",
    "XXbsa052_u:2173": " viprasannacittasya śreyaskaratve 'nuttamaṃ sukhaṃ bhavati",
    "XXbsa052_u:2174": " viprasannaṃ yathā toyaṃ viprasannaṃ yathā nabhaḥ /",
    "XXbsa052_u:2175": " viprasannaṃ tathā cittaṃ nīyate sukhamuttamam // Dhs_11.52 //",
    "XXbsa052_u:2176": " janāḥ sātiśayā (dṛṣṭā) vitarkaviṣayodbhavāt /",
    "XXbsa052_u:2177": " pauravāścittarājñaste bhavanti sahacāriṇaḥ // Dhs_11.53 //",
    "XXbsa052_u:2178": " cañcalaṃ manaḥ saṃsāre gatiṃ kārayati dhāvati yatra ca manastatra dhāvantyajñāninaḥ /",
    "XXbsa052_u:2179": " parasparabalānnī (tā) bhramanti tribhavārṇa(va)m // Dhs_11.54 //",
    "XXbsa052_u:2180": " viśeṣacittenottamā gatirbhavati cittavaiśadya bhāvānāṃ viśeṣaḥ karmaṇāstathā /",
    "XXbsa052_u:2181": " na karmaguṇahīnasya viśeṣa upalabhyate // Dhs_11.55 //",
    "XXbsa052_u:2182": " susamāhitacittasya praśaṃsā susamāhitacittaḥ sa nityaṃ dharmānudarśakaḥ /",
    "XXbsa052_u:2183": " na doṣavaśamāyāti yathā divyastamonudaḥ // Dhs_11.56 //",
    "XXbsa052_u:2184": " gṛhasthasya samyagdṛṣṭitve nirvāṇaprāptirbhavati samyagdṛṣṭeścādhimātrā yasya cetasi vartate",
    "XXbsa052_u:2185": " gṛhastho 'pi sa me jñeyo muktaḥ saṃsārabandhanāt // Dhs_11.57 //",
    "XXbsa052_u:2186": " vijñā devalokaṃ gacchanti kalyāṇanirmalaṃ yacca tato doṣeṇa bādhyate /",
    "XXbsa052_u:2187": " vijño (na) malamāpnoti devaloke sa jāyate // Dhs_11.58 //",
    "XXbsa052_u:2188": " vinītacittāḥ sukhagāmino bhavanti viṣayadvāracapalaṃ nadīkuṭilagāminam /",
    "XXbsa052_u:2189": " yairvinītamidaṃ cittaṃ te surāḥ śubhabhāginaḥ // Dhs_11.59 //",
    "XXbsa052_u:2190": " adharmamārgaḥ kalyāṇāya na bhavati adharmapathamāśritya janāḥ pāpavaśānugāḥ /",
    "XXbsa052_u:2191": " ciraṃ bhramanti saṃsāre cittena parikheditāḥ // Dhs_11.60 //",
    "XXbsa052_u:2192": " cittaṃ kṣaṇe kṣaṇe parivartate kṣaṇe kṣaṇe cittamidaṃ naikaśaḥ parivartate /",
    "XXbsa052_u:2193": " laghusvabhāvacapalaṃ māyāgandharvasannibham // Dhs_11.61 //",
    "XXbsa052_u:2194": " cañcalacitto baddho bhavati tasya bandhanameveṣṭaṃ jñānavijñānasammatam /",
    "XXbsa052_u:2195": " dūravṛttirmahāvegaḥ paridhāvatyanekadhā // Dhs_11.62 //",
    "XXbsa052_u:2196": " dhṛtyā cittadhāriṇaḥ sukhamaśnute hriyamāṇaṃ sadā cittamindriyārthe durāsadam /",
    "XXbsa052_u:2197": " sandhārayati yo dhṛtyā sa dhīraḥ pāragāmikaḥ // Dhs_11.63 //",
    "XXbsa052_u:2198": " dhṛtimajñānamohaṃ ca viṣayottānamānasam /",
    "XXbsa052_u:2199": " sandhārayati yo dhīmān sa loke paṇḍito naraḥ // Dhs_11.64 //",
    "XXbsa052_u:2200": " śubhacittaṃ kāmāvarodhakaṃ bhavati yo yathā kurute cittaṃ tathā kāmān sa paśyati /",
    "XXbsa052_u:2201": " śubhena kāmaśamanaṃ nāśubhena pravardhanam // Dhs_11.65 //",
    "XXbsa052_u:2202": " apraśāntamatirduḥkhamāpnoti śāntacittaṃmanāḥ kāmānasyatīha viṣāstravat /",
    "XXbsa052_u:2203": " apraśāntamatiḥ sarpamaṇivat tān sa paśyati // Dhs_11.66 //",
    "XXbsa052_u:2204": " cittavaśago na śubhāṃ gatimāpnoti indriyāṇīndriyārthāśca cittādhīnā bhavantyamī /",
    "XXbsa052_u:2205": " citta saṃśleṣayogena pariṇāmaḥ pravartate // Dhs_11.67 //",
    "XXbsa052_u:2206": " dhīrapraśaṃsā tasyaiva vyavadhānena dhīraśca pratibudhyate /",
    "XXbsa052_u:2207": " rūpasāmānyato dṛṣṭaṃ pariṇāmaḥ kathaṃ pṛthak // Dhs_11.68 //",
    "XXbsa052_u:2208": " cittasvarūpanirūpaṇam yathā rūpaṃ tathā sarva viṣayāścittahetavaḥ /",
    "XXbsa052_u:2209": " cittaṃ dāntaṃ sadā śāntaṃ doṣamiśravigarhitam // Dhs_11.69 //",
    "XXbsa052_u:2210": " ekamekaṃ yathā śāli gandharūpe pṛthagvidhe /",
    "XXbsa052_u:2211": " saṃśleṣo yāti nānātvaṃ tathācittaṃ pravartate // Dhs_11.70 //",
    "XXbsa052_u:2212": " kriyāṃ hi tatra kurute yatra (cittaṃ) pradhāvati /",
    "XXbsa052_u:2213": " cittasaṃvāhanaṃ tadvākyaṃ loko 'yaṃ sampravartate // Dhs_11.71 //",
    "XXbsa052_u:2214": " viṣayād bhrāntamanasaś(cā)tivego mahābalaḥ /",
    "XXbsa052_u:2215": " cittaṃ(śānta)karaṃ dāntaṃ śivaṃ bhavati dehinām // Dhs_11.72 //",
    "XXbsa052_u:2216": " dāntena cetasā tattvadarśanaṃ bhavati tenādāntena śīghreṇa sarvapāpavihāriṇā /",
    "XXbsa052_u:2217": " bhrāmyate tribhavaḥ sarvaḥ na ca tattvaṃ sa paśyati // Dhs_11.73 //",
    "XXbsa052_u:2218": " samīraṇaraṇodbhrānto lokaḥ saṃsāre bhramati samīraṇaraṇodbhrānto yathā bhramati sāgaraḥ /",
    "XXbsa052_u:2219": " citteśvarasamāyukto loko 'yaṃ bhrāmyate sadā // Dhs_11.74 //",
    "XXbsa052_u:2220": " cittaṃ śubhaṃ sukhamedhīta śubhopanītaṃ cittaṃ(hi) śubheṣvevāpanīyate /",
    "XXbsa052_u:2221": " tathā śubhānucaritamaśnute teṣu dhāvati // Dhs_11.75 //",
    "XXbsa052_u:2222": " yogavāhicittaṃ pratyayaṃ labhate yogavāhi nṛṇāṃ cittaṃ vāyvambusamameva ca /",
    "XXbsa052_u:2223": " pratyayaśca yathā labhyastathā tat paridhāvati // Dhs_11.76 //",
    "XXbsa052_u:2224": " cittaṃ pradhāvati parivartate ca śīghraṃ pradhāvate cittaṃ śīghrañca parivartate /",
    "XXbsa052_u:2225": " śīghraṃ nayati deveśa (bhuvane) dāyabhūmiṣu // Dhs_11.77 //",
    "XXbsa052_u:2226": " cittasya karttṛtvam karttṛtvaṃ sarvadharmāṇāṃ bharttṛtvaṃ sarvakarmaṇām /",
    "XXbsa052_u:2227": " netṛtvaṃ sarvakarmāṇāṃ cittatvamiti lakṣyate // Dhs_11.78 //",
    "XXbsa052_u:2228": " cittaṃ na viśvaset na viśvaseddhi cittasya nityaṃ chidraprahāriṇaḥ /",
    "XXbsa052_u:2229": " durlabhasyāpi vaśyasya capalasya viśeṣataḥ // Dhs_11.79 //",
    "XXbsa052_u:2230": " cittagativarṇanam muhūrtena śubhaṃ yāti muhūrtena tathāśubham /",
    "XXbsa052_u:2231": " bhavatyavyākṛtaṃ śīghraṃ gatirasya na vidyate // Dhs_11.80 //",
    "XXbsa052_u:2232": " nāyatirjñāyate tasya gamanaṃ naiva vidyate /",
    "XXbsa052_u:2233": " abhūtaḥ sambhavastasya bhūtvā ca pratigacchati // Dhs_11.81 //",
    "XXbsa052_u:2234": " rūparahitaṃ cittam nākāro vidyate tasya sañcayo 'pi na vidyate /",
    "XXbsa052_u:2235": " grahaṇaṃ tasya naivāsti niḥśarīrasya sarvataḥ // Dhs_11.82 //",
    "XXbsa052_u:2236": " pratyayasādhanavarṇanam hetupratyayasāmagrayā prāptaḥ sañjāyate punaḥ /",
    "XXbsa052_u:2237": " maṇisomapratyayo (hi) pratyayo jñāyate 'nalaḥ // Dhs_11.83 //",
    "XXbsa052_u:2238": " cittamindriyarūpādīn prati dhāvati tathaivendriyarūpādīn prativijñānasambhavaḥ /",
    "XXbsa052_u:2239": " naikasya jñāyate cittaṃ samavāyyanulakṣyate // Dhs_11.84 //",
    "XXbsa052_u:2240": " cittaṃ durnivāryam tadevaṃ viṣayaṃ matvā durnivārya ca sarvataḥ /",
    "XXbsa052_u:2241": " saddharmamatirāstheyā na kāmeṣu kathañcana // Dhs_11.85 //",
    "XXbsa052_u:2242": " cittamati capalam caṇḍāticapalaṃ tīvramaviṣahyaṃ mahāvalam /",
    "XXbsa052_u:2243": " cittaṃ karoti karmāṇi yanna paśyanti bāliśāḥ // Dhs_11.86 //",
    "XXbsa052_u:2244": " duḥkhapravartakaṃ cittam sarvasya karmaṇaścittaṃ hetubhūtaṃ bhave bhave /",
    "XXbsa052_u:2245": " bhavet pravartakaṃ duḥkhaṃ yena dhāvati bāliśaḥ // Dhs_11.87 //",
    "XXbsa052_u:2246": " cittadoṣo mahādoṣa eva vātādayo na doṣāḥ syurdoṣā rāgādayo matāḥ /",
    "XXbsa052_u:2247": " vātādibhirapāyeṣu mānavo nopapadyate // Dhs_11.88 //",
    "XXbsa052_u:2248": " cittadoṣo mahādoṣo nityaṃ(pāpa) vidarśakaḥ /",
    "XXbsa052_u:2249": " tasmātteṣāṃ samāśreyo na vātādigamādiha // Dhs_11.89 //",
    "XXbsa052_u:2250": " rāgānugaṃ cittaṃ duṣṭaṃ bhavati vātādayaḥ praṇaśyanti dehanāśāccharīriṇām /",
    "XXbsa052_u:2251": " (rāgādayo) na tasya syurjanmāntaraśatairapi // Dhs_11.90 //",
    "XXbsa052_u:2252": " tasmād rāgasya vaśagaṃ na vidheyaṃ kadācana /",
    "XXbsa052_u:2253": " ābhyantikaṃ paraṃ śreyaḥ prāpyate rāgasaṅkramāt // Dhs_11.91 //",
    "XXbsa052_u:2254": " mana eva cikitsako bhavati yaścittavaidyaḥ sa bhiṣag na śarīrabhiṣag bhṛśam /",
    "XXbsa052_u:2255": " manaścikitsako jñeyo na tathā laukiko mataḥ // Dhs_11.92 //",
    "XXbsa052_u:2256": " svacittakarmaṇā dagdho narake patati karmacintyaṃ samaṃ cintyaṃ na cittena prapadyate /",
    "XXbsa052_u:2257": " svacittakarmaṇā dagdho narakānupadhāvati // Dhs_11.93 //",
    "XXbsa052_u:2258": " dhyānādeva cittaṃ śuddhaṃ bhavati yacchreyaḥ samacittasya na tat (kvāpyupa)padyate /",
    "XXbsa052_u:2259": " saṃrakṣyaṃ hṛdayaṃ mūḍhaḥ prayātamanudhāvati // Dhs_11.94 //",
    "XXbsa052_u:2260": " cittavaśago duḥkhamāpnoti dhyānād dhyeyena kūṭena yaḥ pumān vanamāśritaḥ /",
    "XXbsa052_u:2261": " taṃ muktvā cittakaḥ so 'yaṃ saṃprahṛṣyati bāliśaḥ // Dhs_11.95 //",
    "XXbsa052_u:2262": " ye bālāścittapāśena cittakarmavicāriṇaḥ /",
    "XXbsa052_u:2263": " nīyante hyavaśā ghoraṃ narakaṃ karmamohitā // Dhs_11.96 //",
    "XXbsa052_u:2264": " cittavaividhyanirūpaṇam sucittamapi yaccitaṃ na taccittaṃ satāṃ matam /",
    "XXbsa052_u:2265": " karmacittaṃ mahācittaṃ tridhātugatacitritam // Dhs_11.97 //",
    "XXbsa052_u:2266": " sattvā citrairupāyairhi bhramanti gatipañcake /",
    "XXbsa052_u:2267": " tat sarva karmasācivyaṃ citrakartṛ vicitritam // Dhs_11.98 //",
    "XXbsa052_u:2268": " cittavaśago baddho bhavati cittacitrakareṇedaṃ karmajātaṃ vicitritam /",
    "XXbsa052_u:2269": " yena sarvamidaṃ baddhaṃ jagad bhramati mohitam // Dhs_11.99 //",
    "XXbsa052_u:2270": " varṣātaparajodhūmaiścittaṃ naśyati bhūbhujaiḥ /",
    "XXbsa052_u:2271": " kalpakoṭisahastreṇa citraṃ cittaṃ vinaśyati // Dhs_11.100 //",
    "XXbsa052_u:2272": " nāśaṃ prayāti basudhā sāgaraścāpi śuṣyati /",
    "XXbsa052_u:2273": " cittenāpi kṛtaṃ citraṃ tasyānubhavane sthite // Dhs_11.101 //",
    "XXbsa052_u:2274": " pramatte citte nānāgatirbhavati nānāgatisamāvṛttā nānākarmasamānugāḥ /",
    "XXbsa052_u:2275": " nānācittavaśāḥ sattvā bhramanti gatipañcake // Dhs_11.102 //",
    "XXbsa052_u:2276": " bāliśā (nāṃ)nṛṇāṃ cittaṃ viṣayaṃ(prati)dhāvati /",
    "XXbsa052_u:2277": " na cinotyaśubhaṃ karma yena dhāvati durgatim // Dhs_11.103 //",
    "XXbsa052_u:2278": " cañcalaṃ cittaṃ sadā viṣamaṃ bhavati tasmāccittaṃ sadā rakṣyaṃ cañcalaṃ viṣamaṃ kharam /",
    "XXbsa052_u:2279": " nityaṃ viṣayasaṃsaktaṃ tṛṣṇāviṣasamāvṛttam // Dhs_11.104 //",
    "XXbsa052_u:2280": " viṣayānuraktaṃ cittaṃ vyasane pātayati dhāvate viṣayaṃ caitad vyasanaṃ nāvabudhyate /",
    "XXbsa052_u:2281": " paścāttu vyasane prāpte phalaṃ vindati karmaṇaḥ // Dhs_11.105 //",
    "XXbsa052_u:2282": " samāhitacittaḥ sukhamaśnute apāyabhīrutā tasya tasya cittaṃ samāhitam /",
    "XXbsa052_u:2283": " samāhitena cittena sukhāt sukhamavāpnute // Dhs_11.106 //",
    "XXbsa052_u:2284": " nirjitacittaḥ sukhamāpnoti viṣamaṃ capalaṃ tīvramaviṣahyaṃ mahābalam /",
    "XXbsa052_u:2285": " yaiścittaṃ nirjitaṃ dhīraiste loke sukhino matāḥ // Dhs_11.107 //",
    "XXbsa052_u:2286": " // iti cittavarga ekādaśaḥ //",
    "XXbsa052_u:2287": " (12) vāgvargaḥ nirvāṇābhilāṣukaḥ pāruṣyaṃ varjayet pāruṣyaṃ varjayet dhīmān samyagvāg bhīrato bhavet /",
    "XXbsa052_u:2288": " mādhuryābhirato jarntunirvāṇasyāntike sthitaḥ // Dhs_12.1 //",
    "XXbsa052_u:2289": " vācaṃ paśyan sadābhāṣenmalināṃ ca vivarjayet /",
    "XXbsa052_u:2290": " vāṅmanenābhibhūtā ye te yānti narakaṃ narāḥ // Dhs_12.2 //",
    "XXbsa052_u:2291": " ekadharmavyatītasya mṛṣāvādasya dehinaḥ /",
    "XXbsa052_u:2292": " pratīrṇapratilokasya nākārya pāpamastiha // Dhs_12.3 //",
    "XXbsa052_u:2293": " mṛṣāvāg na prayoktavyā mṛṣāvācaṃ na bhāṣeta sarvā pratyayakārikām /",
    "XXbsa052_u:2294": " yathā badhyati saṃsāre sugatiṃ naiva paśyati // Dhs_12.4 //",
    "XXbsa052_u:2295": " sādhupratyayatenīhā sarvavidveṣakārikā /",
    "XXbsa052_u:2296": " kāntāraḥ sarvādharmāṇāṃ mṛṣāvāca pravartate // Dhs_12.5 //",
    "XXbsa052_u:2297": " jātamātrasya martyasya kaṭhārī jāyate mukhe /",
    "XXbsa052_u:2298": " paścāt chinattyātmānaṃ vācā durbhāṣitaṃ vadan // Dhs_12.6 //",
    "XXbsa052_u:2299": " sarvā kāryapatākā sā sarvapāpaprasūtikā /",
    "XXbsa052_u:2300": " tamasāṃ yonirekā sā yāṃ vācaṃ bhāṣate mṛṣā // Dhs_12.7 //",
    "XXbsa052_u:2301": " satyena hīnāḥ puruṣāḥ sarvasādhuvivarjitāḥ /",
    "XXbsa052_u:2302": " tṛṇavad yānti loke 'smin pratyapāyeṣu duḥkhitāḥ // Dhs_12.8 //",
    "XXbsa052_u:2303": " na vadedanṛtaṃ dhīraḥ kaṣṭā hyanṛtavāditā /",
    "XXbsa052_u:2304": " pūtigandhyasukhī cāpi paścāttāpena tapyate // Dhs_12.9 //",
    "XXbsa052_u:2305": " satyamahimā satyaṃ ca na vivarjeta tasya dharmo na vidyate /",
    "XXbsa052_u:2306": " vinivartitadharmasya sthitaṃ duḥkhamanekajam // Dhs_12.10 //",
    "XXbsa052_u:2307": " satyaṃ sarvadharmāṇāṃ pradīpabhūtam pradīpaḥ sarvadharmāṇāṃ sādhūnāṃ ratnavat priyam /",
    "XXbsa052_u:2308": " svargasya ca paraṃ vartma satyamuktaṃ gatajvaraiḥ // Dhs_12.11 //",
    "XXbsa052_u:2309": " satyaṃ na hi divaṃ yāti mokṣasyāsatyavādinaḥ /",
    "XXbsa052_u:2310": " satyahīnā hi puruṣāḥ paśutulyāḥ prakīrtitāḥ // Dhs_12.12 //",
    "XXbsa052_u:2311": " jaghanyānāṃ jaghānyāste yeṣāṃ na vidyate /",
    "XXbsa052_u:2312": " satyaṃ dharmasya sopānaṃ jyotiṣāmākaro mahān // Dhs_12.13 //",
    "XXbsa052_u:2313": " panthāśca mokṣadharmāṇāṃ dhanānāṃ dhanamuttamam /",
    "XXbsa052_u:2314": " pāpakaiśca (pari)trāṇāṃ satyamuktaṃ manīṣibhiḥ // Dhs_12.14 //",
    "XXbsa052_u:2315": " satyabhūṣitaṃ vāg bhūṣaṇasyāpi bhūṣaṇam jyotiṣāṃ paramaṃ jyotiścakṣuścakṣuṣmatāmapi /",
    "XXbsa052_u:2316": " draviṇena vinā satyaṃ bhūṣaṇasyāpi bhūṣaṇam // Dhs_12.15 //",
    "XXbsa052_u:2317": " nidhānamatulaṃ satyamahārya (sarvasādhakam) /",
    "XXbsa052_u:2318": " gacchanti (satyā yiṇaḥ) puruṣāḥ paramāṃ gatim // Dhs_12.16 //",
    "XXbsa052_u:2319": " na tathā bhāsate rājā nānālaṅkārabhūṣitaḥ /",
    "XXbsa052_u:2320": " satyena bhūṣito dhīmān śobhate devavad yathā // Dhs_12.17 //",
    "XXbsa052_u:2321": " na mātā na pitā cātha mitrāṇi na ca bāndhavāḥ /",
    "XXbsa052_u:2322": " trāṇamevaṃ yathā śrutvā tasmāt satyaparo bhavet // Dhs_12.18 //",
    "XXbsa052_u:2323": " anṛtanindā vahnīnāṃ paramo vahnirviṣāṇāṃ paramaṃ viṣam /",
    "XXbsa052_u:2324": " durgatīnāṃ ca sopānamanṛtaṃ parikīrtitam // Dhs_12.19 //",
    "XXbsa052_u:2325": " viṣāgnitulyasaṃsparśa vartayedanṛtaṃ pumān /",
    "XXbsa052_u:2326": " anṛtena hi yo deva dagdhaityabhidhīyate // Dhs_12.20 //",
    "XXbsa052_u:2327": " satyāsatyayoḥ parasparavirodhitvam tasmāt sarvābhisāreṇa (na vadeda) nṛtaṃ pumān /",
    "XXbsa052_u:2328": " sarva bhayādikaṃ kaṣṭamanṛtaṃ kīrtitaṃ budhaiḥ // Dhs_12.21 //",
    "XXbsa052_u:2329": " vahnīnāṃ paramo vahnirnirdahedapi sāgaram /",
    "XXbsa052_u:2330": " kiṃ punaryo mṛṣāvādī kāṣṭhaloṣṭhasamākṛtiḥ // Dhs_12.22 //",
    "XXbsa052_u:2331": " satyaṃ tyaktvā mṛṣāvādaṃ yo naraḥ pratipadyate /",
    "XXbsa052_u:2332": " ratnaṃ tyaktvā sa pāpātmā pāṣāṇaṃ pratipadyate // Dhs_12.23 //",
    "XXbsa052_u:2333": " yasyātmā na bhavet dviṣṭo yasya vā narakaṃ priyam /",
    "XXbsa052_u:2334": " mṛṣāvādaṃ svadehāgnim abuddhiḥ sa niṣevate // Dhs_12.24 //",
    "XXbsa052_u:2335": " sadedaṃ satyavacanaṃ bhūṣaṇaṃ sarvadehinām /",
    "XXbsa052_u:2336": " satyaṃ tyaktvā mṛṣāvāde kasmād yānti kubuddhayaḥ // Dhs_12.25 //",
    "XXbsa052_u:2337": " satyaṃ guṇānāmagryaṃ vai doṣāṇāmanṛtaṃ smṛtam /",
    "XXbsa052_u:2338": " guṇāṃstyaktvā kathaṃ mūḍho doṣeṣu paridhāvati // Dhs_12.26 //",
    "XXbsa052_u:2339": " bījaṃ sarvasya duḥkhasya mṛṣāvādaḥ prakīrtitaḥ /",
    "XXbsa052_u:2340": " tathā satyaṃ sukhasyaiva tasmānnānṛtako bhavet // Dhs_12.27 //",
    "XXbsa052_u:2341": " satyavādī hi puruṣaḥ priyaḥ sarvasya dehinaḥ /",
    "XXbsa052_u:2342": " cakṣurdoṣaimṛṣāvādī tasmānnānṛtako bhavet // Dhs_12.28 //",
    "XXbsa052_u:2343": " devakalpāḥ sadā kṛṣṭāḥ puruṣāḥ satyavādinaḥ /",
    "XXbsa052_u:2344": " nārakeyāstathā mūḍhā janā hyanṛtacetasaḥ // Dhs_12.29 //",
    "XXbsa052_u:2345": " kalyāṇānāṃ paraṃ satyaṃ doṣāṇāmanṛtaṃ tathā /",
    "XXbsa052_u:2346": " doṣavarjī guṇadveṣī puruṣaḥ puruṣottamaḥ // Dhs_12.30 //",
    "XXbsa052_u:2347": " sukhodayaṃ sukhodarkaṃ sukhena paripacyate /",
    "XXbsa052_u:2348": " sukhena labhate satyaṃ(satyaṃ) nirvāṇagāmikam // Dhs_12.31 //",
    "XXbsa052_u:2349": " duḥkhodayaṃ kaṭuphalaṃ duḥkhena saha pacyate /",
    "XXbsa052_u:2350": " anṛtaṃ sarvaduḥkhāntaṃ kaḥ pumān na vivarjayet // Dhs_12.32 //",
    "XXbsa052_u:2351": " nānyadeśāgataṃ satyaṃ nānyasmāt prārthyate hi tat /",
    "XXbsa052_u:2352": " sarvatīrthottamaṃ satyaṃ na tīrthasalilāvṛtam // Dhs_12.33 //",
    "XXbsa052_u:2353": " dīpānāṃ ca paro dīpaḥ satyaṃ buddhena deśitam /",
    "XXbsa052_u:2354": " auṣadhānāṃ paraṃ tacca sadā duḥkhaniṣūdanam // Dhs_12.34 //",
    "XXbsa052_u:2355": " amṛtañca viṣañcaiva jihvāpāśe sthitaṃ nṛṇām /",
    "XXbsa052_u:2356": " amṛtaṃ satyamityuktaṃ viṣaṃ tūktaṃ mṛṣāvacaḥ // Dhs_12.35 //",
    "XXbsa052_u:2357": " yasyānṛtamabhipretaṃ tasya satyaṃ dhruvaṃ sthitam /",
    "XXbsa052_u:2358": " viṣantu yasyābhimataṃ tasyeṣṭaṃ syānmṛṣāvacaḥ // Dhs_12.36 //",
    "XXbsa052_u:2359": " viṣeṇa niścitaṃ nāśo mṛṣāvādena niścitaḥ /",
    "XXbsa052_u:2360": " mṛtavat sa pumānasti yo mithyātvabhibhāṣate // Dhs_12.37 //",
    "XXbsa052_u:2361": " nātmano hi hitaṃ pathyaṃ (para)sya na kathañcana /",
    "XXbsa052_u:2362": " paścāttu paraduḥkhāya tat kathaṃ sevyate nṛbhiḥ // Dhs_12.38 //",
    "XXbsa052_u:2363": " deśe deśe mayā dṛṣṭaṃ janmamṛtyusahasrakam /",
    "XXbsa052_u:2364": " paraḥ sahastraṃ janayennāśayedanṛtaṃ vacaḥ // Dhs_12.39 //",
    "XXbsa052_u:2365": " abhijātasa niṣkarṣo dvijātīnāṃ ca bhūṣaṇam /",
    "XXbsa052_u:2366": " darśanaṃ mokṣamārgasya satyamityabhidhīyate // Dhs_12.40 //",
    "XXbsa052_u:2367": " tṛṣṇānadī hayamārāṇāṃ satāṃ satyena karmaṇām /",
    "XXbsa052_u:2368": " pūrvavat satyamityuktaṃ paraṃ sugatadeśikam // Dhs_12.41 //",
    "XXbsa052_u:2369": " anādinidhane loke tṛṣṇāpāraṅgatā (narāḥ) /",
    "XXbsa052_u:2370": " nāstyatrāṇaṃ yathā satyamiti dharmavido viduḥ // Dhs_12.42 //",
    "XXbsa052_u:2371": " abhidhyāpāśo na sevanīyaḥ satyavadhyā sadā kleśā vajravadhyā yathā nagāḥ /",
    "XXbsa052_u:2372": " hatā(ste) puruṣā (jñeyā ye ') bhidhyā parivañcitāḥ // Dhs_12.43 //",
    "XXbsa052_u:2373": " paracittasamenedaṃ rūpādyaiḥ parivañcyate /",
    "XXbsa052_u:2374": " abhidhyāmānasaṃ pāśaṃ sevitaṃ na vicakṣaṇaiḥ // Dhs_12.44 //",
    "XXbsa052_u:2375": " dahyate 'vikṛta ātmā tailadīptirivānalaḥ /",
    "XXbsa052_u:2376": " abhidhyādagdhamanasaḥ kāraṇaṃ nopalabhyate // Dhs_12.45 //",
    "XXbsa052_u:2377": " vyāpādaḥ sattvān mohayatyeva yasmāt tat sarvadā varjyaṃ kaṭukāśāviṣodayam /",
    "XXbsa052_u:2378": " vyāpādamohitāḥ sattvā nityaṃ tadgatamānasāḥ // Dhs_12.46 //",
    "XXbsa052_u:2379": " na śāntimadhigacchanti sarpā iva bileśayāḥ /",
    "XXbsa052_u:2380": " atha kūrasvabhāvā ye vyāpādaparamā narāḥ // Dhs_12.47 //",
    "XXbsa052_u:2381": " na teṣāṃ vidyate saukhyamādityena yathā tamaḥ /",
    "XXbsa052_u:2382": " na dharme nārthanikaro na dharmā na ca bāndhavāḥ // Dhs_12.48 //",
    "XXbsa052_u:2383": " rakṣanti puruṣān sarvān vyāpādāhatacetasaḥ /",
    "XXbsa052_u:2384": " tamasāmākaro hyeṣa vyāpāda iha kathyate // Dhs_12.49 //",
    "XXbsa052_u:2385": " vyāpādayati janakaṃ vyāpādaḥ parikīrtitaḥ /",
    "XXbsa052_u:2386": " avyāpādaḥ paraṃ śreyo na vyāpādaḥ kathañcana // Dhs_12.50 //",
    "XXbsa052_u:2387": " avyāpādaparā ye tu te yānti padamacyutam /",
    "XXbsa052_u:2388": " niyatātathavādī yo 'dharmavādī na dhārmikaḥ // Dhs_12.51 //",
    "XXbsa052_u:2389": " sa cauraḥ sarvalokasya na cauraḥ prākṛtaḥ smṛtaḥ /",
    "XXbsa052_u:2390": " dharmavādī naro yastu carate dharmameva yaḥ // Dhs_12.52 //",
    "XXbsa052_u:2391": " sa yāti śāśvataṃ sthānaṃ yatra gatvā na śocyate /",
    "XXbsa052_u:2392": " mithyāvacohata (pumān) laukikaḥ samprakīrtyate // Dhs_12.53 //",
    "XXbsa052_u:2393": " lokottaraiḥ kalpaśataiḥ kadācit kathyate na vā /",
    "XXbsa052_u:2394": " tasmāt lokottaraṃ vākyaṃ laukikaṃ na kathañcana // Dhs_12.54 //",
    "XXbsa052_u:2395": " saṃsārabandhanaṃ dṛṣṭaṃ laukikaṃ viṣavad vacaḥ /",
    "XXbsa052_u:2396": " tṛṣṇārataḥ sadā puṇyānmucyateti suniścitam // Dhs_12.55 //",
    "XXbsa052_u:2397": " lokottaro (naro) dhanyo vidvadbhiḥ samudāhṛtaḥ /",
    "XXbsa052_u:2398": " hitaṃ tattvaṃ ca yo mūḍho na gṛhṇāti gurorvacaḥ // Dhs_12.56 //",
    "XXbsa052_u:2399": " satyavādī sadā devatābhiḥ puraskṛtaḥ sa paścād vyasane prāpte tapyate svena cetasā /",
    "XXbsa052_u:2400": " satyavādī sadā dānto devatābhiḥ puraskṛtaḥ // Dhs_12.57 //",
    "XXbsa052_u:2401": " priyo bhavati lokasya paścād deveṣu modati /",
    "XXbsa052_u:2402": " priyo bhavati lokasya paścād svāntena(vardhate) /",
    "XXbsa052_u:2403": " darśanīyaṃ mukhaṃ cāsya devalokeṣu jāyate // Dhs_12.58 //",
    "XXbsa052_u:2404": " abhūtavādī puruṣaḥ sarvasattvopapātakaḥ /",
    "XXbsa052_u:2405": " tamonicayasaṅkāśo jīvannapi mṛtaḥ samaḥ // Dhs_12.59 //",
    "XXbsa052_u:2406": " kathaṃ na jihvā patitā vākyasaṃstutikattṛkā /",
    "XXbsa052_u:2407": " mṛṣā vadati yo vācaṃ sadbhūtaguṇanāśikām // Dhs_12.60 //",
    "XXbsa052_u:2408": " mukhe sannihito byālo mukhe sannihito 'phalaḥ /",
    "XXbsa052_u:2409": " (mukhe)sañjvalito vahniryo vācā bhāṣate mṛṣā // Dhs_12.61 //",
    "XXbsa052_u:2410": " jihvā saṅgrathitaiḥ pāśaiḥ narakasyāgrahetukaiḥ /",
    "XXbsa052_u:2411": " chettā ca dharmahetūnāṃ mṛṣāvādaḥ pravartate // Dhs_12.62 //",
    "XXbsa052_u:2412": " na tasya mātā na pitā buddho nāpi samvaraḥ /",
    "XXbsa052_u:2413": " yaḥ pāpabuddhiḥ patito mṛṣāvādaṃ prabhāṣateḥ // Dhs_12.63 //",
    "XXbsa052_u:2414": " akasmāllaghutāṃ yāti ṣaḍbhiśca parivartate /",
    "XXbsa052_u:2415": " mucyate devatābhiśca yo vācaṃ bhāṣate mṛṣā // Dhs_12.64 //",
    "XXbsa052_u:2416": " asaṅgṛhītavākyasyāvicārya krodhanasya ca /",
    "XXbsa052_u:2417": " capalasyālpabhāgyasya sthitaṃ duḥkhamanantakam // Dhs_12.65 //",
    "XXbsa052_u:2418": " parasya duḥkhaṃ dṛṣṭvāpi sattvaḥ sattvopapātakaḥ /",
    "XXbsa052_u:2419": " paravyasanavat tajjñaḥ pumān narakagāmikaḥ // Dhs_12.66 //",
    "XXbsa052_u:2420": " ye yathāvādino marttyā na ca tatkāriṇaḥ sadā // Dhs_12.67 //",
    "XXbsa052_u:2421": " satyameva svargasya nirvāṇasya ca sopānam satyaṃ svargasya sopānaṃ nirvāṇadvārameva tat /",
    "XXbsa052_u:2422": " tasmāt satyaparo nityaṃ nityaṃ dharmagatiḥ smṛtiḥ // Dhs_12.68 //",
    "XXbsa052_u:2423": " anṛtaṃ na vadet aśokamajaraṃ sthānaṃ prayāti puruṣottamaḥ /",
    "XXbsa052_u:2424": " varjayedanṛtaṃ dhīmān ninditaṃ tattvadarśibhiḥ // Dhs_12.69 //",
    "XXbsa052_u:2425": " // iti vāgvargo dvādaśaḥ //",
    "XXbsa052_u:2426": " (13) karmavargaḥ śubhāśubhakarmaṇāṃ phalabhogaḥ",
    "XXbsa052_u:2427": " śubhānāmaśubhānāṃ ca karmaṇāṃ phalaniścayaḥ /",
    "XXbsa052_u:2428": " bhujyate sukṛtaṃ sarva karmabaddhā hi dehinaḥ // Dhs_13.1 //",
    "XXbsa052_u:2429": " (yadaṅgī)kriyate karma tatkṛdbhiranubhūyate /",
    "XXbsa052_u:2430": " cittamānena mūḍhena tṛṣṇānagaravāsinā // Dhs_13.2 //",
    "XXbsa052_u:2431": " svayameva phalaṃ bhuṅkte sahāyairbahubhiḥ sārdha kurute karma duṣkṛtam /",
    "XXbsa052_u:2432": " ekākī karmaṇastasya phalaṃ bhuṅkte bhave bhave // Dhs_13.3 //",
    "XXbsa052_u:2433": " karmaṇāmavisaṃyogaḥ sarvaiḥ svajanabāndhavaiḥ /",
    "XXbsa052_u:2434": " śubhāśubhaṃ paraṃ loke gacchantamanugacchati // Dhs_13.4 //",
    "XXbsa052_u:2435": " yatra prayānti puṇyāni gandhastatrānudhāvati /",
    "XXbsa052_u:2436": " tathā śubhāśubhaṃ karma gacchantamanugacchati /",
    "XXbsa052_u:2437": " svakarmaphaladāyādā prāṇena karmayojinaḥ // Dhs_13.5 //",
    "XXbsa052_u:2438": " sukṛtaiḥ suralokaṃ gacchanti sukṛtaiḥ suralokeṣu duṣkṛtaiśca tathāpyadhaḥ /",
    "XXbsa052_u:2439": " yadduḥkhaṃ karmaphalajaṃ jāyate kaṭukodayam // Dhs_13.6 //",
    "XXbsa052_u:2440": " tasyopamānamasuraṃ triṣu dhātuṣu jāyate /",
    "XXbsa052_u:2441": " tridoṣajaṃ tricittotthaṃ triṣu dhātuṣu pacyate // Dhs_13.7 //",
    "XXbsa052_u:2442": " tasya karmavipākasya triṣu dhātuṣu lakṣyate /",
    "XXbsa052_u:2443": " hetupratyayasāmagrīsamutthaṃ ca prameva tat // Dhs_13.8 //",
    "XXbsa052_u:2444": " anyakṛtakarmaṇaḥ phalaṃ nānyo bhuṅkte na hyanyena kṛtaṃ pāpamanyena paripacyate /",
    "XXbsa052_u:2445": " sukarmaphaladāyādaḥ prāṇināṃ sarva eva hi // Dhs_13.9 //",
    "XXbsa052_u:2446": " pūrvoktānāṃ trividhānāṃ svasya kṛta eva vipāko bhavati karmaṇastrividhasyāsya na cāpyanyasya pacyate /",
    "XXbsa052_u:2447": " catvāriṃśadvipākasya ghoraṃ bhavati ceṣṭitam // Dhs_13.10 //",
    "XXbsa052_u:2448": " karmaphalavarṇanam ekaḥ karoti karmāṇi ekaśca phalamaśnute /",
    "XXbsa052_u:2449": " ekastarati durgāṇi sahāyo jāyate 'paraḥ // Dhs_13.11 //",
    "XXbsa052_u:2450": " jalāpekṣī jano yastu kurute karma duṣkṛtam /",
    "XXbsa052_u:2451": " na jano janaśatānāṃ bhuṅkte hi vyañjanaṃ (kvacit) // Dhs_13.12 //",
    "XXbsa052_u:2452": " na hyanyena kṛtaṃ karma saṅkrāmatyaparasya tat /",
    "XXbsa052_u:2453": " na manye 'nādinidhanamasmiṃlloke na cāparaiḥ // Dhs_13.13 //",
    "XXbsa052_u:2454": " duḥkhāsvādaṃ sukhodbhūtaṃ yena duścaritaṃ kṛtam /",
    "XXbsa052_u:2455": " tena carati saṃsāre prerite karmavāyunā // Dhs_13.14 //",
    "XXbsa052_u:2456": " kasya dharmo vardhate?",
    "XXbsa052_u:2457": " anapekṣitatattvasya vyākulīkṛtacetasaḥ /",
    "XXbsa052_u:2458": " vardhate sakalo (dharmaḥ) dharmāvṛtamanoharaḥ // Dhs_13.15 //",
    "XXbsa052_u:2459": " ke narakaṃ gacchanti?",
    "XXbsa052_u:2460": " manasā vañcitāḥ sattvā manasā vipramohitāḥ /",
    "XXbsa052_u:2461": " gacchanti narakaṃ pāpāstamastamaparāyaṇāḥ // Dhs_13.16 //",
    "XXbsa052_u:2462": " tamovṛte hi saṃsāre durlabhaṃ buddhaśāsanam /",
    "XXbsa052_u:2463": " duḥkhād duḥkhataraṃ yānti yebhyaḥ dharmo na rocate // Dhs_13.17 //",
    "XXbsa052_u:2464": " anādimati saṃsāre karmajālāvṛtā prajā /",
    "XXbsa052_u:2465": " jāyate bhriyate cai(va) svakarmaphalahetunā // Dhs_13.18 //",
    "XXbsa052_u:2466": " jāyante narake devā nārakeyāstathāvidhāḥ /",
    "XXbsa052_u:2467": " manuṣyāḥ pretaviṣaye narakaṃ vā prayānti hi // Dhs_13.19 //",
    "XXbsa052_u:2468": " sukarmaṇaiva sukham anyonyaprabhavaṃ dṛṣṭaṃ duḥkhaṃ vā yadi vā sukham /",
    "XXbsa052_u:2469": " kleśadharmodbhave janmanyaparādikṛtaṃ ca tat // Dhs_13.20 //",
    "XXbsa052_u:2470": " asaṅkhyeyakṛtaṃ karma saṃsāre prāṇibhiḥ sadā /",
    "XXbsa052_u:2471": " tatra śakyaṃ budhairgantuṃ varjayitvā tathāgataiḥ // Dhs_13.21 //",
    "XXbsa052_u:2472": " nādharmasya phalaṃ sādhu viparītaṃ na pacyate /",
    "XXbsa052_u:2473": " hetoḥ sadṛśatā dṛṣṭā jalasya vividhasya vai // Dhs_13.22 //",
    "XXbsa052_u:2474": " sādṛśyasya hetuphalaṃ viparītaṃ na jātu hi /",
    "XXbsa052_u:2475": " saṃskṛtānāmarūpāṇāṃ hetuḥ pratyayasambhavaḥ // Dhs_13.23 //",
    "XXbsa052_u:2476": " sahetukaṃ sarva karmaphalam nāhetukaṃ phalaṃ dṛṣṭaṃ narake tu viśeṣataḥ /",
    "XXbsa052_u:2477": " hetusaṅghātasaṃsaktaṃ narakeṣu vipacyate // Dhs_13.24 //",
    "XXbsa052_u:2478": " kṛtoparatagāḍhānāṃ niyataṃ pāpagāminām /",
    "XXbsa052_u:2479": " karmaṇā phalasambandho narakeṣu vipacyate // Dhs_13.25 //",
    "XXbsa052_u:2480": " deśānāṃ prati kālaṃ tu yat karma (vi)nivartate /",
    "XXbsa052_u:2481": " tasya neṣṭaṃ phalaṃ dṛṣṭaṃ tattvamārgavidarśakaiḥ // Dhs_13.26 //",
    "XXbsa052_u:2482": " udāharaṇapradarśanapūrvakaṃ phalasya karmādhīnatvameveti dīpādhīnā prabhā yadvat karmādhīnaṃ phalaṃ tathā /",
    "XXbsa052_u:2483": " anyo 'nyaphalasambhūtaḥ saṃskṛtaḥ sarva eva hi // Dhs_13.27 //",
    "XXbsa052_u:2484": " pratītyasamutpādasamarthanam anyonyahetukā dṛṣṭā hyanyonyavaśavartinaḥ /",
    "XXbsa052_u:2485": " sādṛśyasyānubandhena dṛśyante tattvadarśakaiḥ // Dhs_13.28 //",
    "XXbsa052_u:2486": " nāhetuphalasandhānamīśvarādibhirāsthitam /",
    "XXbsa052_u:2487": " bhavanti saṃskṛtā dharmā deśitāstattvadarśibhiḥ // Dhs_13.29 //",
    "XXbsa052_u:2488": " anādimatisaṃsāre hetupratyayasambhave /",
    "XXbsa052_u:2489": " sādṛśyaṃ karmaṇā dṛṣṭaṃ viparītaṃ na kalpyate // Dhs_13.30 //",
    "XXbsa052_u:2490": " buddhasya svarūpam tatstheṣu karmavaśagāḥ prāṇinaḥ karmahetujāḥ /",
    "XXbsa052_u:2491": " sa karmaphalatattvajño (buddha) ityabhidhīyate // Dhs_13.31 //",
    "XXbsa052_u:2492": " keṣāṃ śāntiḥ na vidyate?",
    "XXbsa052_u:2493": " mārgāmārgaviruddhā ye mūḍhā buddhasya śāsane /",
    "XXbsa052_u:2494": " (na) teṣāṃ vidyate śāntirādityasya tamo yathā // Dhs_13.32 //",
    "XXbsa052_u:2495": " karmāyattaṃ sukham karmāyattaṃ sukhaṃ dṛṣṭaṃ sukhāyattaṃ manastathā /",
    "XXbsa052_u:2496": " mano 'vaboddhayā(ste)dharmā ye vyutpattivicāriṇaḥ // Dhs_13.33 //",
    "XXbsa052_u:2497": " sucaritasya karmaṇaḥ phalam anityāḥ sarvasaṃskārā jalabud budasannibhāḥ /",
    "XXbsa052_u:2498": " tasmāt sucaritaṃ karma loke martya paratra ca // Dhs_13.34 //",
    "XXbsa052_u:2499": " dṛṣṭaṃ karmaphalaṃ loke dṛṣṭā eva vicitratā /",
    "XXbsa052_u:2500": " yaḥ pramādaparaḥ puṃsāstasyātmā dhruvamapriyaḥ // Dhs_13.35 //",
    "XXbsa052_u:2501": " karmarajjvātidṛḍhayā duṣpramokṣasugāḍhayā /",
    "XXbsa052_u:2502": " baddhā bālā na gacchanti nirvāṇapuramuttamam // Dhs_13.36 //",
    "XXbsa052_u:2503": " // iti karmavargastrayodaśaḥ //",
    "XXbsa052_u:2504": " (14) saṃyojanavargaḥ jñānena nirvāṇādhigamaḥ",
    "XXbsa052_u:2505": " jñānaśastre(ṇa)tāṃ chitvā nirmuktā vigatajvarā /",
    "XXbsa052_u:2506": " prayānti nirvṛttiṃ dhanyā yatra jñānyeva vidyate // Dhs_14.1 //",
    "XXbsa052_u:2507": " sadṛśaṃ hi phalaṃ hetoḥ kathayanti manīṣiṇaḥ /",
    "XXbsa052_u:2508": " hetorasadṛśaṃ naiva phalaṃ pacati dehinām // Dhs_14.2 //",
    "XXbsa052_u:2509": " hetupratyayasambaddhajanmapratyayasaṅgatāḥ /",
    "XXbsa052_u:2510": " yathā baddhā hi saṃsāre pramucyante (na)dehinaḥ // Dhs_14.3 //",
    "XXbsa052_u:2511": " paramaśānterūpāyaḥ tāṃ viśliṣya susambaddhāṃ gāḍhāṃ durviṣehāṃ parām /",
    "XXbsa052_u:2512": " gacchanti paramāṃ śānti yatra duḥkhaṃ na vidyate // Dhs_14.4 //",
    "XXbsa052_u:2513": " karmaṇā niyataṃ jantuḥ karmaṇā paripacyate /",
    "XXbsa052_u:2514": " sūpagaṃ (nanu) saṃsāre sukhaṃ naivopalabhyate // Dhs_14.5 //",
    "XXbsa052_u:2515": " duḥkhe duḥkhābhiṣaktānāṃ jantūnāṃ mūḍhacetasām /",
    "XXbsa052_u:2516": " sanmārgadeśiko nāsti yo 'smād duḥkhāt pramocayet // Dhs_14.6 //",
    "XXbsa052_u:2517": " ye na dharmaparā nityaṃ ye na satyaparāḥ sadā /",
    "XXbsa052_u:2518": " ye ca yoniratā nityaṃ teṣāṃ duḥkhaṃ na hīyate // Dhs_14.7 //",
    "XXbsa052_u:2519": " dharma iha paratra ca sukhāvahaḥ mātṛvat pitṛvaccaiva (mitravad) bandhuvat sadā /",
    "XXbsa052_u:2520": " dharmo vai deśito buddhairiha loke paratra ca // Dhs_14.8 //",
    "XXbsa052_u:2521": " trigatyavasthitāḥ sattvāstridoṣavaśamāgatāḥ /",
    "XXbsa052_u:2522": " tridhātugatikā nityaṃ trilokyāṃ patitāḥ (janāḥ) // Dhs_14.9 //",
    "XXbsa052_u:2523": " trikarmopāntavaśagāḥ strīpānādiparāśca ye /",
    "XXbsa052_u:2524": " na bhavānmuktigatikāḥ syurbhūmau vicaranti te // Dhs_14.10 //",
    "XXbsa052_u:2525": " keṣāṃ duḥkhaṃ na vidyate?",
    "XXbsa052_u:2526": " triratne (na) pramādyanti tribodhivaśagāśca ye /",
    "XXbsa052_u:2527": " tridṛṣṭivarjakā ye tu teṣāṃ duḥkhaṃ na vidyate // Dhs_14.11 //",
    "XXbsa052_u:2528": " trikālasthitisaṃlagnā vijvarāstattvadarśinaḥ /",
    "XXbsa052_u:2529": " tribhāgakṛtisantuṣṭā vītaśokā nivṛttigāḥ // Dhs_14.12 //",
    "XXbsa052_u:2530": " trirāśisamavetā ye trikarmapravicāriṇaḥ /",
    "XXbsa052_u:2531": " na te vatsyanti saṃsāre vītadoṣā gatajvarāḥ // Dhs_14.13 //",
    "XXbsa052_u:2532": " mārgāmārgavidhijñā ye bhāvābhāvavicintakāḥ /",
    "XXbsa052_u:2533": " maitrībhāvaviviktā ye te yānti paramāṃ gatim // Dhs_14.14 //",
    "XXbsa052_u:2534": " naraḥ kān bhajet?",
    "XXbsa052_u:2535": " anāvilena(manasā) viprasannena (cetasā) /",
    "XXbsa052_u:2536": " sarvadā dharmavaśagān dhīrān viprān bhajennaraḥ // Dhs_14.15 //",
    "XXbsa052_u:2537": " satyameva prapannā ye smṛtyā (hitvā) manomalam /",
    "XXbsa052_u:2538": " bhāvābhilāṣād viratā muktā niḥsaṃśayaṃ hi te // Dhs_14.16 //",
    "XXbsa052_u:2539": " nityaṃ duḥkhasukhairbaddhā vipralabdhā hyanekaśaḥ /",
    "XXbsa052_u:2540": " narā nidhanatāṃ yānti prāṇino mohavañcitāḥ // Dhs_14.17 //",
    "XXbsa052_u:2541": " kairdurguṇaiḥ svargo na labhyate?",
    "XXbsa052_u:2542": " nāhrīkyamanapatrāpyaṃ kausīdyaṃ pāpamitratā /",
    "XXbsa052_u:2543": " naitāni nākabījāni tebhyo rajyenna paṇḍitaḥ // Dhs_14.18 //",
    "XXbsa052_u:2544": " āhrīkyamanapatrāpyaṃ nityaṃ pāpānucāriṇaḥ /",
    "XXbsa052_u:2545": " naraḥ prapātāt patati sa paścāt pratibudhyate // Dhs_14.19 //",
    "XXbsa052_u:2546": " krodherṣyādibhayagrastāḥ svarga na gacchanti krodherṣyāstyānamiddhaṃ hi tvaśraddhaṃ yanmanastathā",
    "XXbsa052_u:2547": " mohaśokabhayagrastā na svarga prabhavanti te // Dhs_14.20 //",
    "XXbsa052_u:2548": " amṛtaṃ madyapānaṃ ca mithyādṛṣṭiśca lubdhatā /",
    "XXbsa052_u:2549": " kāraṇāni karaṇasya vyāpādakrūrakarmatā // Dhs_14.21 //",
    "XXbsa052_u:2550": " kudṛṣṭeḥ kuphalam adarśanaṃ paraṃ śreyo na kudṛṣṭiḥ kathañcana /",
    "XXbsa052_u:2551": " kudarśanena saṃmūḍhāḥ prayānti narakaṃ narāḥ // Dhs_14.22 //",
    "XXbsa052_u:2552": " ahetuṃ hetumāpaśyantya (nityaṃ) nityavannarāḥ /",
    "XXbsa052_u:2553": " prayānti narakaṃ tīvraṃ mithyāvādena vañcitāḥ // Dhs_14.23 //",
    "XXbsa052_u:2554": " kaṣṭena tejasā teṣāṃ mithyādarśanatatparāḥ /",
    "XXbsa052_u:2555": " prajñābhimānino bhūtā mohayantyaparān janān // Dhs_14.24 //",
    "XXbsa052_u:2556": " mohāndhakāragahane patantyeva mahārṇave /",
    "XXbsa052_u:2557": " loke prakṛtiduḥkhe 'smin hetubhūtā hi te janāḥ // Dhs_14.25 //",
    "XXbsa052_u:2558": " śarāṇāṃ tāpanaṃ kṣepaṃ kathayanti manīṣiṇaḥ /",
    "XXbsa052_u:2559": " cittatā yā tudatyante sarvataḥ kleśaparvataḥ // Dhs_14.26 //",
    "XXbsa052_u:2560": " kleśanāgād vimokṣo yo yasya jñānapuraḥ saraḥ /",
    "XXbsa052_u:2561": " prāpyate vītakai rūpaiḥ puruṣaistattvadarśibhiḥ // Dhs_14.27 //",
    "XXbsa052_u:2562": " anyo 'nyamatibhiḥ sarvā loko 'yaṃ vipralobhitaḥ /",
    "XXbsa052_u:2563": " na yāti paramāṃ śāntiṃ yatra mithyā na kathyate // Dhs_14.28 //",
    "XXbsa052_u:2564": " narakahetavaḥ auddhatyapāpasaṃsargaḥ kausīdyaṃ lubdhatā tathā /",
    "XXbsa052_u:2565": " hetavo narakasyaite śīlasya hi vivarjanam // Dhs_14.29 //",
    "XXbsa052_u:2566": " madyapānaṃ sadā hiṃsā paradārābhidarśanam /",
    "XXbsa052_u:2567": " lobhaḥ kūrā matiścaiva hetavo narakasya te // Dhs_14.30 //",
    "XXbsa052_u:2568": " nāśahetavaḥ paiśunyaṃ pāpasaṃsargo mithyādṛṣṭirasaṃyamaḥ /",
    "XXbsa052_u:2569": " cāpalyaṃ manasaścaiva nāśayanti naraṃ sadā // Dhs_14.31 //",
    "XXbsa052_u:2570": " avidyayā saha pāruṣyaiḥ mithyāvāgabhimānitā /",
    "XXbsa052_u:2571": " na sukhāya bhavantyete asmiṃlloke na cāpare // Dhs_14.32 //",
    "XXbsa052_u:2572": " ke parivarjanīyāḥ?",
    "XXbsa052_u:2573": " yadyasau bhramati prāyo lokesmin kinna cāpare /",
    "XXbsa052_u:2574": " yadyasambhrāmite loke ye ca duḥkhe nimajjati // Dhs_14.33 //",
    "XXbsa052_u:2575": " tacceṣṭitamavidyāyāḥ kathayanti tathāgatāḥ /",
    "XXbsa052_u:2576": " mithyāmāno 'timānī ca sarvathā (parivarjyatām) /",
    "XXbsa052_u:2577": " parivarjyāḥ sadā hyete duḥkhavṛkṣasya hetavaḥ // Dhs_14.34 //",
    "XXbsa052_u:2578": " jñāninaḥ paramodārā nityaṃ kleśavadhe ratāḥ /",
    "XXbsa052_u:2579": " chitvā (tad) bandhanaṃ sarva gacchanti padamacyutam /",
    "XXbsa052_u:2580": " ādimadhyāntakalyāṇamasmiṃlloke na cāpare // Dhs_14.35 //",
    "XXbsa052_u:2581": " doṣasevanaiḥ nāśo bhavati doṣāṇāṃ sevanaṃ dṛṣṭamavidyāsampravartakam /",
    "XXbsa052_u:2582": " varjanīyāḥ sadā kleśāḥ sevyaṃ jñānamanuttamam // Dhs_14.36 //",
    "XXbsa052_u:2583": " jñānena muktirbhavati jñānena muktirbhavati na ca kleśairihocyate /",
    "XXbsa052_u:2584": " jñānāgninā hi dahayante kleśakāṣṭhā na śeṣataḥ // Dhs_14.37 //",
    "XXbsa052_u:2585": " kāmamayajñānaṃ kleśajanakam kleśaiḥ kimartha saṃruddhā jālinī viṣa(yai) ratā /",
    "XXbsa052_u:2586": " punaḥ kāmamayaṃ jñānaṃ cakṣuḥpaṭalabādhakam // Dhs_14.38 //",
    "XXbsa052_u:2587": " rāganindā nirvāṇayati sambuddhavākyabhaiṣajyabhojanaiḥ /",
    "XXbsa052_u:2588": " saddharmasenāpatinā rāgasenā vigarhitāḥ // Dhs_14.39 //",
    "XXbsa052_u:2589": " śubhā vāṇī prayoktavyā udīritā śubhā vāṇī niścetavyā prayatnataḥ /",
    "XXbsa052_u:2590": " catvāro hi viparyāsā budbudavaccakāsate /",
    "XXbsa052_u:2591": " lokadharmāstathā cāṣṭau nāśayantyakhilaṃ jagat // Dhs_14.40 //",
    "XXbsa052_u:2592": " jñānaplavaḥ santaraṇasamarthaḥ jālinīprabhavā nadyo vitarkaśatadustarāḥ /",
    "XXbsa052_u:2593": " jñānaplavaṃ samāruhya taranti munayaḥ śivāḥ // Dhs_14.41 //",
    "XXbsa052_u:2594": " keṣāṃ muktirna vidyate?",
    "XXbsa052_u:2595": " mūḍhā ye bhūtamanaso narāḥ kāmasya sevinaḥ /",
    "XXbsa052_u:2596": " sadā ca pañcabhiḥ sthānairmuktisteṣāṃ na vidyate // Dhs_14.42 //",
    "XXbsa052_u:2597": " ayoniśomanaskārairyo vahniḥ samudīryate /",
    "XXbsa052_u:2598": " sa yoniśomanaskāravarṣaṇaiḥ pratikalpate // Dhs_14.43 //",
    "XXbsa052_u:2599": " avidyāsaṃbhavam andhatvaṃ kathaṃ dūrībhavet?",
    "XXbsa052_u:2600": " andhatvaṃ cirakālotthamavidyāsambhavaṃ nṛṇām /",
    "XXbsa052_u:2601": " tadalpakāle jātena pradīpena na paśyati // Dhs_14.44 //",
    "XXbsa052_u:2602": " jñānalokena trayo doṣāḥ vinaśyanti rāgamūḍhā vipacyante narake mandamedhasaḥ /",
    "XXbsa052_u:2603": " jñāninastu na naśyanti nirvāṇagamanā yathā /",
    "XXbsa052_u:2604": " trayo do(ṣā) vinaśyanti jñānalokena dehinām // Dhs_14.45 //",
    "XXbsa052_u:2605": " tasmādaśeṣavijñānaśīlakṣāntirato bhavet /",
    "XXbsa052_u:2606": " amūḍhānāṃ praṇaśyanti trayo doṣāḥ śarīriṇām // Dhs_14.46 //",
    "XXbsa052_u:2607": " jñānānalena mandaśca kleśendhana mahāttviṣaḥ /",
    "XXbsa052_u:2608": " vyādhinirmagnatanavaḥ śayyāveṣṭanagocarāḥ // Dhs_14.47 //",
    "XXbsa052_u:2609": " yatra yāti paraṃ vedaṃ manomohamayaṃ phalam /",
    "XXbsa052_u:2610": " yāni duḥkhānyanekānyanekā bhujyate gatiḥ // Dhs_14.48 //",
    "XXbsa052_u:2611": " pañcakaiḥ prāṇibhinityametanmohasya ceṣṭitam /",
    "XXbsa052_u:2612": " trayo vā nirjitā doṣā yairidaṃ dahyate jagat // Dhs_14.49 //",
    "XXbsa052_u:2613": " jñānayogena sukhaṃ bhavati tamagniṃ jñānayogena nirvāpya sukhito bhavet /",
    "XXbsa052_u:2614": " tasmājjñānāgninā nityaṃ nirdahet kleśaparvatam /",
    "XXbsa052_u:2615": " kleśaparvatadagdhasya sukhaṃ padamavasthitam // Dhs_14.50 //",
    "XXbsa052_u:2616": " // iti saṃyojanavargaścaturdaśaḥ //",
    "XXbsa052_u:2617": " (15) pāpavargaḥ pāpaphalasya ajñātā paritāpaṃ labhate",
    "XXbsa052_u:2618": " kriyamāṇasya pāpasya vijñeyaṃ kaṭukaṃ phalam /",
    "XXbsa052_u:2619": " yo na jānāti mūḍhātmā paścāt sa paritapyate // Dhs_15.1 //",
    "XXbsa052_u:2620": " (phalaṃ ca) labhate puruṣaḥ sarvapāpasya karmaṇaḥ /",
    "XXbsa052_u:2621": " tasmāt pāpaṃ na seveta yadīcchet sukhamātmanaḥ // Dhs_15.2 //",
    "XXbsa052_u:2622": " alpādapi mahāghorāt narakāt pāpacetasaḥ /",
    "XXbsa052_u:2623": " muktyartha (tāni) pāpāni bhūyo mohavaśaṃ gatāḥ // Dhs_15.3 //",
    "XXbsa052_u:2624": " na viśvaseddhi pāpasyā(lpatāṃ) narakagāmikām /",
    "XXbsa052_u:2625": " alpena vahninā śaile dahayante sarvato drumāḥ // Dhs_15.4 //",
    "XXbsa052_u:2626": " nāsti pāpasamo śatruḥ pāpena narakaṃ yāti pāpena paridahyate /",
    "XXbsa052_u:2627": " pāpena naiti nirvāṇaṃ nāsti pāpasamo ripuḥ // Dhs_15.5 //",
    "XXbsa052_u:2628": " pāpācāro hi puruṣo na kvacit sukhamedhate /",
    "XXbsa052_u:2629": " (pāpaṃ) tasmānna seveta yadīcchet sukhamātmanaḥ // Dhs_15.6 //",
    "XXbsa052_u:2630": " sādhukāraṃ ca sādhūnāṃ pāpamārgasya duṣkaram /",
    "XXbsa052_u:2631": " kurvantaḥ pāpakān sattvā modante(laghucetasaḥ) // Dhs_15.7 //",
    "XXbsa052_u:2632": " vipākakaṭukaḥ paścāt paritāpo 'lpacetasaḥ /",
    "XXbsa052_u:2633": " kuto 'pacitagātrasya karmaṇo dṛśyate phalam // Dhs_15.8 //",
    "XXbsa052_u:2634": " tasmāt pāpaṃ na kurvīta kaṣṭā pāpasya vedanā /",
    "XXbsa052_u:2635": " pāpaṃ pāpavipākaṃ ca pāpināṃ pacyate dhruvam // Dhs_15.9 //",
    "XXbsa052_u:2636": " na hi pāpaṃ na pāpasya tasmāt pāpaṃ vivarjayet /",
    "XXbsa052_u:2637": " parivarjitapāpasya na pāpād bhayamasti hi // Dhs_15.10 //",
    "XXbsa052_u:2638": " svakṛtaṃ bādhate pāpaṃ parīkṣyaṃ naiva bhujyate /",
    "XXbsa052_u:2639": " kalyāṇasya phalaṃ sādhu kaṣṭaṃ pāpasya pacyate // Dhs_15.11 //",
    "XXbsa052_u:2640": " kṛtvā tu puruṣaḥ pāpaṃ kalyāṇaṃ nānusevate /",
    "XXbsa052_u:2641": " na śastrāgniprapātebhyo duḥkhaṃ syāt tādṛśaṃ nṛṇām // Dhs_15.12 //",
    "XXbsa052_u:2642": " yathā niṣevitaṃ mithyāpāpaṃ pāpeṣu kalpyate /",
    "XXbsa052_u:2643": " vinivarjitapāpasya nityaṃ ca śubhacetasaḥ // Dhs_15.13 //",
    "XXbsa052_u:2644": " śāntasya bhikṣornirvāṇaṃ nātidūram",
    "XXbsa052_u:2645": " (dehino) śāntavaktrasya nirvāṇaṃ nātidūrataḥ /",
    "XXbsa052_u:2646": " tīvrāt tīvrataraṃ yānti narāḥ kukṛtakāriṇaḥ // Dhs_15.14 //",
    "XXbsa052_u:2647": " sukhāt sukhataraṃ yānti narāḥ sukṛtakāriṇaḥ /",
    "XXbsa052_u:2648": " na hi tīvrasya pāpasya sukhaṃ phalamavāpyate // Dhs_15.15 //",
    "XXbsa052_u:2649": " sukhasya vā phala tīvraṃ viparītaṃ na pacyate /",
    "XXbsa052_u:2650": " anādimati saṃsāre sukṛtānāṃ phalaṃ sukham // Dhs_15.16 //",
    "XXbsa052_u:2651": " karmaṇāṃ sukṛtānāṃ ca tathā duḥkhaphalaṃ smṛtam /",
    "XXbsa052_u:2652": " pāpaṃ pāpānugaṃ dṛṣṭaṃ śubhasya ca śubhaṃ tathā // Dhs_15.17 //",
    "XXbsa052_u:2653": " pāpī narakeṣupapadyate pāpācāraḥ śubhadveṣī narakeṣūpapadyate /",
    "XXbsa052_u:2654": " parivarjitapāpasya nityaṃ ca śubhacetasaḥ // Dhs_15.18 //",
    "XXbsa052_u:2655": " hastāvalambi nirvāṇamadṛṣṭaṃ tadanāvilam /",
    "XXbsa052_u:2656": " ādimadhyāntakalyāṇā dharmā nityaṃ sukhodayāḥ // Dhs_15.19 //",
    "XXbsa052_u:2657": " tasmāt pāpaṃ vivarjayet ādimadhyāntakaṭukaṃ phalaṃ pāpasya karmaṇaḥ /",
    "XXbsa052_u:2658": " tasmāt pāpaṃ sadā varjyamālambyañca śubhaṃ sadā // Dhs_15.20 //",
    "XXbsa052_u:2659": " parivarjitapāpasya nityaṃ sukhamavasthitam /",
    "XXbsa052_u:2660": " anādimati saṃsāre dagdhāḥ pāpaiḥ punarnarāḥ /",
    "XXbsa052_u:2661": " khedaṃ kasmānna gacchanti bālā mohavaśānugāḥ // Dhs_15.21 //",
    "XXbsa052_u:2662": " āpātamadhuraṃ pāpaṃ pariṇāme 'gnisannibham /",
    "XXbsa052_u:2663": " pāpakārī tu puruṣaḥ sarvaloke vigarhitaḥ /",
    "XXbsa052_u:2664": " śubhakārī sadā śāntastasmāt pāpaṃ vivarjayet // Dhs_15.22 //",
    "XXbsa052_u:2665": " dhīraistattvanidarśakaiḥ pāpavivarjanam aniṣṭamahitaṃ dṛṣṭaṃ vipāke kaṭuvedanam /",
    "XXbsa052_u:2666": " pāpaṃ pāpavipākaṃ ca tasmād dhīmān vivarjayet // Dhs_15.23 //",
    "XXbsa052_u:2667": " asti pāpaṃ dhruvaṃ pāpe pāpamasti na pātakam /",
    "XXbsa052_u:2668": " pāpāceṣṭā kṣayāpekṣā kṛpā cittasugāmitā // Dhs_15.24 //",
    "XXbsa052_u:2669": " pāpaṃ pāpāśritaṃ nityaṃ dharmo dharmāśritastathā /",
    "XXbsa052_u:2670": " unnayatyuktametaddhi dhīraistattvanidarśakaiḥ // Dhs_15.25 //",
    "XXbsa052_u:2671": " pāpavirahitāḥ paramaṃ sukhaṃ prāpnuvanti acetanā dhruvaṃ bālā yeṣāṃ duścaritaṃ priyam /",
    "XXbsa052_u:2672": " vinivarjitapāpāstu gacchanti paramāṃ gatim // Dhs_15.26 //",
    "XXbsa052_u:2673": " atīva vañcanāghorā niyatā pāpagāminī /",
    "XXbsa052_u:2674": " mānuṣyaṃ durlabhaṃ prāpya yasya pāpaṃ priyaṃ bahu // Dhs_15.27 //",
    "XXbsa052_u:2675": " śubhāśubhaphalayoḥ pariṇāmabhedaḥ pāpād virajyate yastu śubhe vātīva rajyate /",
    "XXbsa052_u:2676": " sa sukhāt sukhamāpnoti nivṛttiṃ vā prayāti hi // Dhs_15.28 //",
    "XXbsa052_u:2677": " naro bhavati dhanyo 'yaṃ yaḥ śubhānyupasevate /",
    "XXbsa052_u:2678": " sa tvadhanyatamo loke yaḥ pāpamupasevate // Dhs_15.29 //",
    "XXbsa052_u:2679": " ādimadhyāntanidhanaṃ sadbhireva vigarhitam /",
    "XXbsa052_u:2680": " pāpaṃ pāpānugaṃ dṛṣṭaṃ narakāyopakalpyate // Dhs_15.30 //",
    "XXbsa052_u:2681": " śubhakarmā sukhamāpnoti devalokaṃ ca gacchati atīva śobhate loke śubhakarmā jitendriyaḥ /",
    "XXbsa052_u:2682": " kāyasya bhedāt satataṃ devaloke sa jāyate // Dhs_15.31 //",
    "XXbsa052_u:2683": " pāpasya pariṇāmaḥ sudāruṇaḥ duṣkṛtasyānubaddhaṃ hi duṣkṛtaṃ phalamucyate sukṛtasya tathā dṛṣṭaṃ phalaṃ sukhavipākajam /",
    "XXbsa052_u:2684": " bījasyāśuvibhītasya pariṇāmaḥ sudāruṇaḥ // Dhs_15.32 //",
    "XXbsa052_u:2685": " nimittaṃ sadṛśaṃ dṛṣṭaṃ phalaṃ pāpasya karmaṇaḥ /",
    "XXbsa052_u:2686": " pāpenākṛṣyate jantuḥ durgatau baḍiśairiva // Dhs_15.33 //",
    "XXbsa052_u:2687": " baḍiśairmucyate mīnaḥ pāpaṃ pāpānna mucyate /",
    "XXbsa052_u:2688": " dina pīḍāpi pāpasya sarvathā duḥkhakārikā // Dhs_15.34 //",
    "XXbsa052_u:2689": " amedhyasya yathā gandhaḥ pratikūlo hi dehinām /",
    "XXbsa052_u:2690": " śubhasya vāsanā ramyā vipraṇaṣṭasya durgatau // Dhs_15.35 //",
    "XXbsa052_u:2691": " vileṣu vāsanaṃ yadvat puṣpe naṣṭe pradṛśyate /",
    "XXbsa052_u:2692": " calatyayaṃ pāpakārī nityaṃ kāmavaśānugaḥ // Dhs_15.36 //",
    "XXbsa052_u:2693": " ke śubhacāriṇaḥ?",
    "XXbsa052_u:2694": " ālasyānṛtiko nityaṃ nāsau kalyāṇamarhati /",
    "XXbsa052_u:2695": " anantā rajanī teṣāṃ (yeṣāṃ) pāpe sthitaṃ manaḥ // Dhs_15.37 //",
    "XXbsa052_u:2696": " prabhātaṃ rajanī teṣāṃ yeṣāṃ pāpe sthirā matiḥ /",
    "XXbsa052_u:2697": " anīrṣyakāḥ sakalyāṇāḥ puruṣāḥ śubhacāriṇaḥ // Dhs_15.38 //",
    "XXbsa052_u:2698": " alpapāpī sukhamāpnute ye na pāpātmano bhūtāste nityaṃ koṭacāriṇaḥ /",
    "XXbsa052_u:2699": " alpabhārā yathā nāvā plavate na nimajjati // Dhs_15.39 //",
    "XXbsa052_u:2700": " pāpīmitreṇa duḥkhaṃ bhavati tathālpapāpapuruṣaḥ plavate na nimajjati /",
    "XXbsa052_u:2701": " na pāpamitrasaṃsargāt puruṣaḥ sukhavān bhavet // Dhs_15.40 //",
    "XXbsa052_u:2702": " pāpamitraṃ samāsādya sarvānalaparo bhavet /",
    "XXbsa052_u:2703": " karmārambha vidhijño yo nityaṃ sūkṣmārtha (darśakaḥ) // Dhs_15.41 //",
    "XXbsa052_u:2704": " nāsau limpati pāpena paṅkena gaganaṃ yathā /",
    "XXbsa052_u:2705": " aśrutaṃ puruṣaḥ śṛṇvan śrutañcāpi bhaved dṛḍham // Dhs_15.42 //",
    "XXbsa052_u:2706": " paṇḍitalakṣaṇam pāpaṃ ca varjayed dhīmān pretya deveṣu jāyate /",
    "XXbsa052_u:2707": " guṇadoṣaparijñānammetat paṇḍitalakṣaṇam // Dhs_15.43 //",
    "XXbsa052_u:2708": " mūḍhalakṣaṇam guṇadoṣāparijñānametanmūḍhasya lakṣaṇam /",
    "XXbsa052_u:2709": " guṇeṣu guṇasañcāro doṣeṣu ca tathaiva ca // Dhs_15.44 //",
    "XXbsa052_u:2710": " mūḍhāmūḍhayorlakṣaṇam sadoṣaguṇatattvajño nityaṃ bhavati śokabhāk /",
    "XXbsa052_u:2711": " pāpakarttā (tu) puruṣaḥ śatruvaccātmanaḥ sthitaḥ // Dhs_15.45 //",
    "XXbsa052_u:2712": " śubhakarttā tathā puṃso mitravat pratipadyate /",
    "XXbsa052_u:2713": " tamonirayabhūmiṣvamṛto 'yaṃ pratipadyate // Dhs_15.46 //",
    "XXbsa052_u:2714": " yasya pāparatā buddhirnityaṃ viṣayatatparā /",
    "XXbsa052_u:2715": " viṣayārāmacapalā nityaṃ rāgānucāriṇī // Dhs_15.47 //",
    "XXbsa052_u:2716": " yasya buddhirna dharmeṣu narasya duḥkhabhāginaḥ /",
    "XXbsa052_u:2717": " hetutaśca mahāduḥkhāntahetorvahnisaṃyutāt // Dhs_15.48 //",
    "XXbsa052_u:2718": " kṣīṇapāpā vayaṃ sarve bhūyo lokamihāgatāḥ /",
    "XXbsa052_u:2719": " sukṛtasya phalaṃ sādhu hyanekaguṇamaṇḍitam // Dhs_15.49 //",
    "XXbsa052_u:2720": " duṣkṛtasya phalaṃ duḥkhaṃ visaṃvādakamiṣyate /",
    "XXbsa052_u:2721": " te vayaṃ sukhaduḥkhābhyāṃ bhūyāma bhavasaṅkaṭe // Dhs_15.50 //",
    "XXbsa052_u:2722": " karmavāyusamudbhrāntāḥ samudrasya yathormayaḥ /",
    "XXbsa052_u:2723": " kṛtaṃ pāpeṣvamanasaḥ pāpaiḥ rakṣanti ye janāḥ // Dhs_15.51 //",
    "XXbsa052_u:2724": " te tasya hetornarakaṃ prayāntyaśubhacāriṇaḥ /",
    "XXbsa052_u:2725": " tasmāttu narakānmuktāḥ te gacchanti triviṣṭapam // Dhs_15.52 //",
    "XXbsa052_u:2726": " te hi duḥkhaṃ (na)saṃsmṛtya punaḥ kāmavaśānugāḥ /",
    "XXbsa052_u:2727": " kharībhūtamidaṃ cittaṃ dolādolaiḥ sukhāsukhaiḥ // Dhs_15.53 //",
    "XXbsa052_u:2728": " viyogo 'yaṃ parīghāto na ca duḥkhairna vidyate /",
    "XXbsa052_u:2729": " apāradārasaṃyukta indriyaiḥ parivañcitaḥ // Dhs_15.54 //",
    "XXbsa052_u:2730": " tṛṣṇāpāśavaśagaḥ saṃsāre bhramati jano bhramati saṃsāre tṛṣṇāpāśavaśānugaḥ /",
    "XXbsa052_u:2731": " narakāt pretabhuvanaṃ tiryagyoniṣu pretataḥ // Dhs_15.55 //",
    "XXbsa052_u:2732": " tiryagbhyo nākabhuvanaṃ nākād bhūyo nṛjātiṣu /",
    "XXbsa052_u:2733": " ekakarmaparibhrānto jagad bhramati cakravat // Dhs_15.56 //",
    "XXbsa052_u:2734": " sarva duḥkham na ca khedavaśaṃ yānti(hyabhyāsa) vaśamāgatāḥ /",
    "XXbsa052_u:2735": " rakṣanti nākabhuvanaṃ virajyante tathā sukhaiḥ // Dhs_15.57 //",
    "XXbsa052_u:2736": " sukhāt sukhaparibhrāntā bhramanti bhramacāriṇaḥ /",
    "XXbsa052_u:2737": " duḥkhaṃ padmasahasrāṇi padmakoṭiśatāni ca // Dhs_15.58 //",
    "XXbsa052_u:2738": " (tāni) duḥkhāni bhuṅktāni na ca kliśyanti bāliśāḥ /",
    "XXbsa052_u:2739": " na sukhaṃ vidyate loke sarvaduḥkhaiḥ pariplutam // Dhs_15.59 //",
    "XXbsa052_u:2740": " duḥkhasya hetuḥ bhavati udvegaṃ naiva gacchanti prāṇino mohapīḍitāḥ /",
    "XXbsa052_u:2741": " duḥkhena khidyate bālo duḥkhahetau ca vartate // Dhs_15.60 //",
    "XXbsa052_u:2742": " hetau śataphalaṃ dṛṣṭaṃ bījaṃ prati yathā phalaiḥ /",
    "XXbsa052_u:2743": " sukhaduḥkhakaśābaddhāḥ prāṇinastribhavānugāḥ // Dhs_15.61 //",
    "XXbsa052_u:2744": " na yānti paramaṃ kṣemaṃ sarvaduḥkhavivarjitam /",
    "XXbsa052_u:2745": " smaryate (hi) yadā duḥkhaṃ tadā vidhyati dehinam // Dhs_15.62 //",
    "XXbsa052_u:2746": " vismṛte ca punarduḥkhe caranti vigatajvarāḥ /",
    "XXbsa052_u:2747": " nārakaṃ tu sadā duḥkhaṃ smṛtaṃ bhavati dehibhiḥ // Dhs_15.63 //",
    "XXbsa052_u:2748": " tadā kṛṣṇamidaṃ saukhyamanumānena tiṣṭhati /",
    "XXbsa052_u:2749": " tadeva viditaṃ matvā jagat sarva samanvitam // Dhs_15.64 //",
    "XXbsa052_u:2750": " śreyasi kriyatāṃ buddhirdoṣebhyo vinivāryate /",
    "XXbsa052_u:2751": " kṣaṇādhikāracapalaṃ jīvitaṃ veti vartate // Dhs_15.65 //",
    "XXbsa052_u:2752": " kṣīyante cāpi karmāṇi tasmācchreyaḥparo bhavet /",
    "XXbsa052_u:2753": " cittavegaṃ manaḥ sarva jīvitaṃ veti vartate // Dhs_15.66 //",
    "XXbsa052_u:2754": " anāgatād duḥkhāt jñānī na bibheti tasmānna jīvikāhetau pāpaṃ kuryādvicakṣaṇaḥ /",
    "XXbsa052_u:2755": " anāgatasya duḥkhasya na vibheti mahājanaḥ // Dhs_15.67 //",
    "XXbsa052_u:2756": " yenā(sya) pacyate pāpaṃ mohapāpavaśaṅgatam /",
    "XXbsa052_u:2757": " mohitaḥ pāpakairdhamairaśubhaiḥ śuklavarjitaiḥ // Dhs_15.68 //",
    "XXbsa052_u:2758": " mūḍhaḥ pāpavaśād narakaṃ gacchati nīyate narakaṃ mūḍho yatra pāpaṃ vipacyate /",
    "XXbsa052_u:2759": " yasya pāpād bhayaṃ nāsti sa pāpaṃ kurute bahu // Dhs_15.69 //",
    "XXbsa052_u:2760": " sa pāpānantasandagdhaḥ paścānnarakamāpnute /",
    "XXbsa052_u:2761": " (api) sūkṣmāgnikaṇikā yathā dāhāya kalpate // Dhs_15.70 //",
    "XXbsa052_u:2762": " pāpavirahitāḥ sukhamicchanti anyairapi tathā pāpairnarakaṃ yāntyabuddhayaḥ /",
    "XXbsa052_u:2763": " apāpabhīrutā tasmāt kartavyā sukhamicchatā // Dhs_15.71 //",
    "XXbsa052_u:2764": " hiṃsā mithyāvaco 'brahmacarya bhūyaḥ sukhodayam /",
    "XXbsa052_u:2765": " āhrīkyamanapatrāpyamauddhatyaṃ pāpamitratā // Dhs_15.72 //",
    "XXbsa052_u:2766": " viṣāgnisadṛśaṃ pāpam viṣāgnisadṛśā hayete tebhyo rakṣet prayatnataḥ /",
    "XXbsa052_u:2767": " duḥkhaṃ hi māradharmo 'yaṃ sukhaṃ dharmasamantataḥ // Dhs_15.73 //",
    "XXbsa052_u:2768": " sukhaduḥkhayorlakṣaṇam",
    "XXbsa052_u:2769": " lakṣaṇaṃ(sukha) duḥkhānāṃ vidustattvavido janāḥ /",
    "XXbsa052_u:2770": " satyaṃ dānaṃ tathā kṣāntiḥ sadā cāpāpamitratā /",
    "XXbsa052_u:2771": " maitrī sadābhibhūteṣu prasthānaṃ tridivasya (hi) // Dhs_15.74 //",
    "XXbsa052_u:2772": " // iti pāpavargaḥ pañcadaśaḥ //",
    "XXbsa052_u:2773": " (16) narakavargaḥ aṣṭau narakāgnayaḥ",
    "XXbsa052_u:2774": " kṛtvā duṣkṛtakarmāṇi sattvā viṣamajīvinaḥ /",
    "XXbsa052_u:2775": " yā gatiḥ pretya gacchantī tānapāyān (hi me) śṛṇu // Dhs_16.1 //",
    "XXbsa052_u:2776": " sañjīvaṃ kāmasūtraṃ ca sampātaṃ dvau ca rauravau /",
    "XXbsa052_u:2777": " tamoparaṃ mahācitrapatanaṃ ca pratāpanam // Dhs_16.2 //",
    "XXbsa052_u:2778": " ityete narakā aṣṭāvākhyātā duratikramāḥ /",
    "XXbsa052_u:2779": " raudrakarmābhisaṅkīrṇāḥ pratyekaṃ kṣobhadā (matāḥ) // Dhs_16.3 //",
    "XXbsa052_u:2780": " narakāgnīnāṃ bhayānakatvam catuḥskandhāścaturdvārā vibhaktā bhāgaśo mitāḥ /",
    "XXbsa052_u:2781": " ayaḥ prākāraparyantā ayasā pratiduḥkhitāḥ // Dhs_16.4 //",
    "XXbsa052_u:2782": " taptāyomayasaṃ bhūmirjvalantī tejasodgatā /",
    "XXbsa052_u:2783": " anekayojanaśataṃ dahati svaciṃṣā(bhṛśam) // Dhs_16.5 //",
    "XXbsa052_u:2784": " kandarpadamanā ghorā arciṣmanto durāsadāḥ /",
    "XXbsa052_u:2785": " romaharṣaṇarūpāste 'pyāhurduḥkhā bhayānakāḥ // Dhs_16.6 //",
    "XXbsa052_u:2786": " narake patitā bhṛśaṃ tapyante ete patanti narake ūrdhvapādā avāṅmukhāḥ /",
    "XXbsa052_u:2787": " ṛṣīṇāmativaktāraḥ saṃyatānāṃ tapasvinām // Dhs_16.7 //",
    "XXbsa052_u:2788": " te punastatra pacyante taptāmbhasi kṛtā iva /",
    "XXbsa052_u:2789": " krandamānā divārātrau, nagā vāteritā iva // Dhs_16.8 //",
    "XXbsa052_u:2790": " praṇadanti mahānādaṃ tīvraduḥkhaiḥ pratāpitāḥ /",
    "XXbsa052_u:2791": " sarvā diśaśca dhāvanti nārakaiḥ puruṣairdrutāḥ // Dhs_16.9 //",
    "XXbsa052_u:2792": " kudṛṣṭyā mohayitvārthe mohapāśāvṛto janaḥ /",
    "XXbsa052_u:2793": " prāpnoti narakaṃ ghoraṃ kāraṇodadhisaṃvṛtaḥ // Dhs_16.10 //",
    "XXbsa052_u:2794": " kudṛṣṭyā dagdhasarvasvo manuṣyaḥ puruṣādhamaḥ /",
    "XXbsa052_u:2795": " tathā baddho 'sti narake mānināṃ ghorakāraṇam // Dhs_16.11 //",
    "XXbsa052_u:2796": " ye mithyāvaśamāpannāḥ puruṣā mandamedhasaḥ /",
    "XXbsa052_u:2797": " te sarve narakaṃ yānti cittairhi parivañcitāḥ // Dhs_16.12 //",
    "XXbsa052_u:2798": " kukṛtaphalam yastvayā duṣkṛtaṃ pūrva kṛtaṃ cittānuvartinā /",
    "XXbsa052_u:2799": " tasya bhuṅktaphalaṃ mūḍha vipākottama (māpsyasi) // Dhs_16.13 //",
    "XXbsa052_u:2800": " hāryāṇi paricittāni, saṃsevyāḥ parayoṣitaḥ /",
    "XXbsa052_u:2801": " hrasvā (hi) jantavo nityaṃ svacittaparivañcitāḥ // Dhs_16.14 //",
    "XXbsa052_u:2802": " tasya karmavipākasya vaśa eva tvamāgataḥ /",
    "XXbsa052_u:2803": " kiṃ krandasi svayaṃ kṛtvā kukarma puruṣādhama! // Dhs_16.15 //",
    "XXbsa052_u:2804": " ye narāḥ kukṛtaṃ kṛtvā pañcatvaṃ yāntyamedhasaḥ /",
    "XXbsa052_u:2805": " yeṣāṃ tu niṣphalaṃ janma bījamuptaṃ yathoṣare // Dhs_16.16 //",
    "XXbsa052_u:2806": " alpamādhuryasaṃyuktān kāmān kaṭuvipākinaḥ /",
    "XXbsa052_u:2807": " sevate yastvasau mūḍhaḥ sa yāti tamaso tamaḥ // Dhs_16.17 //",
    "XXbsa052_u:2808": " kiṃ kṛtaṃ mūḍha bhavatā putradārasukhārthinā /",
    "XXbsa052_u:2809": " dahasye narake caikaḥ svakarmaphalavañcitaḥ // Dhs_16.18 //",
    "XXbsa052_u:2810": " keṣāṃ duṣkaraṃ jīvanam?",
    "XXbsa052_u:2811": " yaḥ putradāravaśagaḥ sevate duṣkaraṃ naraḥ /",
    "XXbsa052_u:2812": " sa yāti narakatvaṃ (ca) pāpaṃ tadanubhūyate // Dhs_16.19 //",
    "XXbsa052_u:2813": " na dārā na sutā nārtha na mitrāṇi kathañcana /",
    "XXbsa052_u:2814": " mṛtyukāle samutpanne rakṣanti samupasthitāḥ // Dhs_16.20 //",
    "XXbsa052_u:2815": " yeṣāṃ sāṃkleśikaṃ cittaṃ tṛṣṇayā parivañcitam /",
    "XXbsa052_u:2816": " sahāyatā kutasteṣāṃ kasmāt (tvaṃ) paritapyase? // Dhs_16.21 //",
    "XXbsa052_u:2817": " hṛto 'si pūrvaviṣayaistṛṣṇayā parivañcitaḥ /",
    "XXbsa052_u:2818": " kiṃ krandasi svayaṃ kṛtvā kukṛtaṃ mūḍhacetanaḥ // Dhs_16.22 //",
    "XXbsa052_u:2819": " na tathāgnirna śastrāṇi na viṣaṃ nārayaḥ sthitāḥ /",
    "XXbsa052_u:2820": " bādhate puruṣaṃ loke yathā duṣkṛtyamātmajam // Dhs_16.23 //",
    "XXbsa052_u:2821": " pakṣiṇāṃ nīḍavāsavat bhavacakram digbhāge hi yathā gatvā saṃśrayante vanaspatīn /",
    "XXbsa052_u:2822": " vihagāḥ kālamutthāya tathā prāṇisamāgamaḥ // Dhs_16.24 //",
    "XXbsa052_u:2823": " nāśayitvā paraṃ dravyaṃ kṛtvā lokavyatikramaṃ /",
    "XXbsa052_u:2824": " kiṃ karotyaśubhaṃ karma mohena parivañcitaḥ // Dhs_16.25 //",
    "XXbsa052_u:2825": " yena yāti parāṃ śāntiṃ yena yātyasurālayam /",
    "XXbsa052_u:2826": " tatra hetuḥ paraṃ mohastamasāmapi yat tamaḥ // Dhs_16.26 //",
    "XXbsa052_u:2827": " kuṭumbāya kṛtaṃ pāpaṃ narake pātayati putradāramayaiḥ pāśaiścānītā narakālayam /",
    "XXbsa052_u:2828": " yadartha kriyate pāpaṃ yuṣmābhiścittavañcitaiḥ // Dhs_16.27 //",
    "XXbsa052_u:2829": " mitrāṇi putrāḥ (pitarau kiṃ) bandhujanabāndhavāḥ /",
    "XXbsa052_u:2830": " yeṣāmarthe kṛtaṃ pāpaṃ bhavadbhirmandabuddhibhiḥ // Dhs_16.28 //",
    "XXbsa052_u:2831": " nūnamātmā na te kānto babhūva narabhūmiṣu /",
    "XXbsa052_u:2832": " yena tvayā kṛtaṃ pāpaṃ putrārthena narādhamaḥ // Dhs_16.29 //",
    "XXbsa052_u:2833": " yena pūrvakṛtaṃ pāpaṃ paścānna paritapyate /",
    "XXbsa052_u:2834": " sa yāti narakaṃ ghoraṃ putrakāraṇavañcitaḥ // Dhs_16.30 //",
    "XXbsa052_u:2835": " pāpakarmaphalam kiṃ kariṣyanti putrāste kiṃ dārāḥ kiṃ ca bāndhavāḥ /",
    "XXbsa052_u:2836": " dahasyanādinarake vahniḥ karma dunotyasau // Dhs_16.31 //",
    "XXbsa052_u:2837": " svayaṃ kṛtvāśubhaṃ karmāsukhodayamaninditaḥ /",
    "XXbsa052_u:2838": " tapyase 'pi vṛthādhānaḥ paścānmohena vañcikaḥ // Dhs_16.32 //",
    "XXbsa052_u:2839": " rāgadveṣānugāḥ pāpaṃ mohena parivañcitāḥ /",
    "XXbsa052_u:2840": " aghaṃ prayānti te sarve putradārasukhārthinaḥ // Dhs_16.33 //",
    "XXbsa052_u:2841": " antargatena ca punarbahiḥsthena ca vahninā /",
    "XXbsa052_u:2842": " dahyamāno(hi)duḥkhena narake pāpakarmaṇā // Dhs_16.34 //",
    "XXbsa052_u:2843": " vaśaṃ prāptāḥ svacittasya sarva eva viḍambitāḥ /",
    "XXbsa052_u:2844": " kiṃ krandasi vṛthā nāde vahninā paritāpitaḥ // Dhs_16.35 //",
    "XXbsa052_u:2845": " pāpānugaphalaṃ dṛṣṭam atha pāpāni karmāṇi kṛtavānasi manyase /",
    "XXbsa052_u:2846": " durmate tatra mā kranda kiṃ vṛthā paridevase // Dhs_16.36 //",
    "XXbsa052_u:2847": " pāpeṣu rakṣyate mūḍhaḥ kāraṇāśuci rakṣyate /",
    "XXbsa052_u:2848": " pāpānugaphalaṃ dṛṣṭaṃ hetupratyayasambhavam // Dhs_16.37 //",
    "XXbsa052_u:2849": " kasmānna sevito dharmaḥ pāpañca nahi varjitam /",
    "XXbsa052_u:2850": " pāpād bahiśca puruṣo narakaṃ naiva paśyati // Dhs_16.38 //",
    "XXbsa052_u:2851": " yo na vindanti mūḍhātmā phalaṃ pāpasya karttṛkam /",
    "XXbsa052_u:2852": " so 'vaśyaṃ labhate doṣān kathaṃ bhokṣyasi durmate // Dhs_16.39 //",
    "XXbsa052_u:2853": " pāpena vañcita pūrvaṃ pāpena paridahyate /",
    "XXbsa052_u:2854": " na kariṣyasi pāpāni tvaduḥkhenaiva yāsyasi // Dhs_16.40 //",
    "XXbsa052_u:2855": " kṛtavānasi pāpāni śubhāni na kathañcana /",
    "XXbsa052_u:2856": " pāpena dahyate tasmādaśubhe na manaḥ kṛthāḥ // Dhs_16.41 //",
    "XXbsa052_u:2857": " kiṃ duḥkhādapi duḥkham?",
    "XXbsa052_u:2858": " nāsti duḥkhādato duḥkhaṃ yaḥ pāpamanusevate /",
    "XXbsa052_u:2859": " tasmāt pāpaṃ na seveta yadi duḥkhaṃ na vāñchasi // Dhs_16.42 //",
    "XXbsa052_u:2860": " kuṭumbijanānāṃ spaṣṭoktiḥ tasyāntarhṛdaye bimbaṃ kintu śāntirna vidyate /",
    "XXbsa052_u:2861": " kāruṇyāspadabhūtāḥ smo nāsmākaṃ karuṇāhṛdi // Dhs_16.43 //",
    "XXbsa052_u:2862": " yathā kṛtaṃ bhavadbhiśca pāpaṃ mohāvṛtairbahu /",
    "XXbsa052_u:2863": " tad vaḥ pradhāvate gāḍhaṃ na ca ye tatra hetavaḥ // Dhs_16.44 //",
    "XXbsa052_u:2864": " śīlaṃ na rakṣitaṃ mūḍha pāpaṃ ca bahu sañcitam /",
    "XXbsa052_u:2865": " sambhūtasya ca pāpasya phalametadupasthitam // Dhs_16.45 //",
    "XXbsa052_u:2866": " na vayaṃ kāraṇaṃ tatra yūyameva hi kāraṇam /",
    "XXbsa052_u:2867": " yaḥ pāpaṃ kurute karma sa hetustasya karmaṇaḥ // Dhs_16.46 //",
    "XXbsa052_u:2868": " bhavadbhiryat kṛtaṃ pāpaṃ tṛṣṇāśāpaviḍambitaiḥ /",
    "XXbsa052_u:2869": " tad vo prapadyate ghoraṃ kimasmān paribhāṣata // Dhs_16.47 //",
    "XXbsa052_u:2870": " nākṛtaṃ pacyate pāpaṃ na pāpaṃ syādahetukam /",
    "XXbsa052_u:2871": " yena yaddhi kṛtaṃ pāpaṃ tasya tat paripacyate // Dhs_16.48 //",
    "XXbsa052_u:2872": " pāpī narakaṃ yāti tad bhavantaḥ kriyāhīnā madyapānena vañcitāḥ /",
    "XXbsa052_u:2873": " patitā narake tīvre kiṃ vṛthā paritapyatha // Dhs_16.49 //",
    "XXbsa052_u:2874": " te yūyaṃ kāmaparamāḥ ghoraṃ narakamāgatāḥ /",
    "XXbsa052_u:2875": " kāraṇeṣvapi tīvreṣu kiṃ tathā paritapyatha // Dhs_16.50 //",
    "XXbsa052_u:2876": " yadā kṛtāni pāpāni bhavadbhiḥ kāmamohitaiḥ /",
    "XXbsa052_u:2877": " tadā kasmānna nikṛṣṭaṃ kimadya paritapyatha // Dhs_16.51 //",
    "XXbsa052_u:2878": " hetubhūto hi narako mṛṣāvādasya deśitaḥ /",
    "XXbsa052_u:2879": " heturvai sevitaṃ pūrva niṣphalaṃ paridevatha // Dhs_16.52 //",
    "XXbsa052_u:2880": " nārthena labhate satyaṃ na kṛcchreṇopapadyate /",
    "XXbsa052_u:2881": " tasmāt satyaṃ parityajya mṛṣāvādeṣu rajyase // Dhs_16.53 //",
    "XXbsa052_u:2882": " pūrveṣu pāpamahitaṃ bhavatā mūḍhacetasā /",
    "XXbsa052_u:2883": " kṛtaṃ bhavadbhiḥ kukṛtaṃ (duṣkṛtyaṃ) paripacyate // Dhs_16.54 //",
    "XXbsa052_u:2884": " pāpakṣayād vinirmukto narakaṃ nopalabhyate /",
    "XXbsa052_u:2885": " nākrandamānāḥ puruṣāḥ vimucyante kathañcana // Dhs_16.55 //",
    "XXbsa052_u:2886": " pāpakartṛ phalaṃ svayameva bhuṅkte kiṃ krandatha vṛthā mūḍhā vañcitāḥ svena karmaṇā /",
    "XXbsa052_u:2887": " muñcitā vañcitā bālā vṛthā krandantyabuddhayaḥ // Dhs_16.56 //",
    "XXbsa052_u:2888": " ahitairhitarūpaistvaṃ mitrarūpaiśca śatrubhiḥ /",
    "XXbsa052_u:2889": " vipralabdho 'si bho martya! gacchannasi mahat tamaḥ // Dhs_16.57 //",
    "XXbsa052_u:2890": " nānyaḥ śatruryathā karma duṣkṛtaṃ tava pāpakam /",
    "XXbsa052_u:2891": " karmaṇā trividhenātha nīyase yamasādhanam // Dhs_16.58 //",
    "XXbsa052_u:2892": " kasmādasi tato mūḍha, vañcitaḥ putrasaṃjñakaiḥ /",
    "XXbsa052_u:2893": " na dānādiṣu buddhistaiḥ kṛtā (te) mohavañcitā // Dhs_16.59 //",
    "XXbsa052_u:2894": " asmāṃllokātparaṃ lokaṃ śatrupṛṣṭhorago yathā /",
    "XXbsa052_u:2895": " śatrūṇāṃ prathamaḥ śatruḥ sarvapāpanidarśakaḥ // Dhs_16.60 //",
    "XXbsa052_u:2896": " viṣāgniśastrapratima! svayaṃ hi duṣkṛtaṃ kṛtam /",
    "XXbsa052_u:2897": " tvayā kṛtāni karmāṇi tvamevamanubhokṣyase // Dhs_16.61 //",
    "XXbsa052_u:2898": " yasya śāntaṃ sadā cittaṃ viṣayairyo na hanyate /",
    "XXbsa052_u:2899": " na hyavasthāmimāṃ yānti tathātvamanupaśyasi // Dhs_16.62 //",
    "XXbsa052_u:2900": " narakasya dhvaniṃ śrutvā kathaṃ krandasi durmate! /",
    "XXbsa052_u:2901": " kiṃ punaryatra vahnistvāṃ dhakṣyati śuṣkakāṣṭhavat // Dhs_16.63 //",
    "XXbsa052_u:2902": " na dagdhā vahninā ye ca dagdhāste kukṛtaiḥ svakaiḥ /",
    "XXbsa052_u:2903": " vahnistu śāmyate kvāpi duṣkṛtāgnirna śāmyati // Dhs_16.64 //",
    "XXbsa052_u:2904": " nāgnirniryāti lokāntaṃ nāgnispṛṣṭo naro (mṛtaḥ) /",
    "XXbsa052_u:2905": " kukṛtāgnimayaṃ pāpaṃ yad dhakṣyati hi tattvataḥ // Dhs_16.65 //",
    "XXbsa052_u:2906": " kukṛtāgnividagdhā ye te dagdhā narake narāḥ /",
    "XXbsa052_u:2907": " pāpāgnivarjitā ye tu na teṣāṃ narakodayaḥ /",
    "XXbsa052_u:2908": " yadyātmanaḥ priyo nityaṃ vibheṣi narakād yadi // Dhs_16.66 //",
    "XXbsa052_u:2909": " vivarjaya svapāpāni tato duḥkhaṃ na yāsyasi /",
    "XXbsa052_u:2910": " yānti pāpamaye nityaṃ(narā) mohavaśānugāḥ // Dhs_16.67 //",
    "XXbsa052_u:2911": " prāpnoṣi narakaṃ ghoraṃ kimaśrūṇi vimuñcasi? /",
    "XXbsa052_u:2912": " duḥkhaṃ duḥkhavipākaṃ ca duḥkhāntagamanaṃ tathā // Dhs_16.68 //",
    "XXbsa052_u:2913": " sukṛtaṃ nādimadhyāntaśobhanaṃ paripacyate /",
    "XXbsa052_u:2914": " nātra loke tvayāpāpaṃ yatkṛtaṃ sukṛtaṃ (muhuḥ) // Dhs_16.69 //",
    "XXbsa052_u:2915": " tasya tīvravipākasya phalamadyopabhokṣyase /",
    "XXbsa052_u:2916": " hetupratyayasādṛśyaṃ viparītaṃ na kalpyate // Dhs_16.70 //",
    "XXbsa052_u:2917": " hetuḥ kṛto yathā pūrva tathā phalamavāpsyasi /",
    "XXbsa052_u:2918": " yathā tava tathānyeṣāṃ prāṇarakṣā prayatnataḥ // Dhs_16.71 //",
    "XXbsa052_u:2919": " kasmāt prāṇātipātāste kṛtāḥ pāpānuvartinā /",
    "XXbsa052_u:2920": " prāṇatyāgena puruṣairyad dhanaṃ samupārjitam // Dhs_16.72 //",
    "XXbsa052_u:2921": " karmodayakṛtaṃ tatte yattvayā samupārjitam /",
    "XXbsa052_u:2922": " sarveṣāṃ dayitā dārāḥ prāṇebhyo 'pi garīyasaḥ // Dhs_16.73 //",
    "XXbsa052_u:2923": " tattvayā rāgaraktena kasmādapakṛtāvanāt /",
    "XXbsa052_u:2924": " buddhervyāmohajanakaṃ dharmāṇāṃ dūṣaṇaṃ param // Dhs_16.74 //",
    "XXbsa052_u:2925": " dharmapānaṃ tvayā kārya karmānuparivarjitam /",
    "XXbsa052_u:2926": " jihvāviṣasamutthaṃ yat sarvāpratyayakārakam // Dhs_16.75 //",
    "XXbsa052_u:2927": " mṛṣāvādaṃ tvayā pāpaṃ karmānuparivarjitam /",
    "XXbsa052_u:2928": " evaṃ pañcavidheyeṣu yasmāt tvamanuraktavān // Dhs_16.76 //",
    "XXbsa052_u:2929": " tasmāt saṃmukṣya mā rodi kiṃ vṛthā paridevase /",
    "XXbsa052_u:2930": " viṣayaṃ pāpakā dharmā yasmānnu parivañcitaḥ // Dhs_16.77 //",
    "XXbsa052_u:2931": " tasmāt prāpnoṣi narakaṃ jvālāmālākulaṃ mahat /",
    "XXbsa052_u:2932": " etat tṛṣṇāgninā sarva pradīptaṃ bhuvanatrayam // Dhs_16.78 //",
    "XXbsa052_u:2933": " dharmācaraṇe sāvahitena bhavitavyam dṛṣṭvā nācarito dharmaḥ kimadya paritapyase /",
    "XXbsa052_u:2934": " (śrutvā) te madhuraṃ cittaṃ kāmamandirakaṃ vacaḥ // Dhs_16.79 //",
    "XXbsa052_u:2935": " udīrite mahāpāpe tasmai tatphalamāgatam /",
    "XXbsa052_u:2936": " sa kṛtvā pāpakaṃ karma niyatā pāpavedanā // Dhs_16.80 //",
    "XXbsa052_u:2937": " karuṇaṃ vikalaṃ dīnaṃ kimadya paritapyase /",
    "XXbsa052_u:2938": " karmakṣayeṇa narakāt mucyante pāpakāriṇaḥ // Dhs_16.81 //",
    "XXbsa052_u:2939": " vikrośamagnā bahuśo na mucyante kathañcana /",
    "XXbsa052_u:2940": " aniṣṭaṃ pāpakaṃ karma kṛtvā rogavaśe sthitāḥ // Dhs_16.82 //",
    "XXbsa052_u:2941": " ajñānino 'śubhamācaranti",
    "XXbsa052_u:2942": " paridevati yo mūḍho vṛthā sa paridevati /",
    "XXbsa052_u:2943": " anāgataphalajño yaḥ pratyutpannaśubhe rataḥ // Dhs_16.83 //",
    "XXbsa052_u:2944": " krośate narake nāsau yathā tvamanutapyase /",
    "XXbsa052_u:2945": " mayā kṛtāni karmāṇi phaladāni mamaiva hi // Dhs_16.84 //",
    "XXbsa052_u:2946": " rogeṇa śatruṇā dagdhaḥ paścānnarakamāgataḥ /",
    "XXbsa052_u:2947": " pramādabhūmiraśubhā rāgadagdhasya dehinaḥ // Dhs_16.85 //",
    "XXbsa052_u:2948": " tena pāśena baddho 'haṃ gato 'vasthāmimāṃ bhṛśam /",
    "XXbsa052_u:2949": " durācāraratānāṃ tu nṛṇāmasya phalaṃ kaṭu // Dhs_16.86 //",
    "XXbsa052_u:2950": " ajñānabādhito 'smīti svakṛtaṃ bhujyate mayā /",
    "XXbsa052_u:2951": " nirdayānāṃ sughorāṇāṃ pāpānāṃ vaśamāgataḥ // Dhs_16.87 //",
    "XXbsa052_u:2952": " muktiḥ kathaṃ syāt?",
    "XXbsa052_u:2953": " muktirasmāt kathaṃ syādvai duḥkhasaṃsārasāgarāt /",
    "XXbsa052_u:2954": " duḥkhād duḥkhataraṃ karma mayedaṃ paripacyate // Dhs_16.88 //",
    "XXbsa052_u:2955": " sukhāvāptiṃ na paśyāmi kṣemaṃ vā narakasya me /",
    "XXbsa052_u:2956": " jīvalokādahaṃ bhraṣṭo abuddha iva mārgataḥ // Dhs_16.89 //",
    "XXbsa052_u:2957": " jīvo 'yaṃ vivaśo bhūtvā vikṛtaiḥ parivāritaḥ /",
    "XXbsa052_u:2958": " jvālāmālākulaṃ sarvamantarikṣaṃ nirantaram // Dhs_16.90 //",
    "XXbsa052_u:2959": " diśaśca tridiśaścaiva pṛthi(vī) ca nirantarā /",
    "XXbsa052_u:2960": " kṛpaṇo 'jñānago duḥkhī nivāsaṃ nopalakṣaye // Dhs_16.91 //",
    "XXbsa052_u:2961": " kṣuradhārāvitaptasya nṛpasyāsyātibhīṣaṇam /",
    "XXbsa052_u:2962": " kāntāre bāhyamānasya niḥ sahāyasya sarvataḥ /",
    "XXbsa052_u:2963": " trātāraṃ nāvagacchāmi yo 'smād duḥkhāt pramocayet // Dhs_16.92 //",
    "XXbsa052_u:2964": " niḥśaktiravaśo duḥkhī vahninā paritāpitaḥ /",
    "XXbsa052_u:2965": " nīye 'haṃ vivaśaḥ kvāpi bāhubandhanayantritaḥ // Dhs_16.93 //",
    "XXbsa052_u:2966": " na vārthā nāpi mitrāṇi na putrā na ca yoṣitaḥ /",
    "XXbsa052_u:2967": " trāyante vyasanādasmāt kṛtaghnā bata te mama // Dhs_16.94 //",
    "XXbsa052_u:2968": " adharmacāriṇo na kvāpi śaraṇam nirānandasya na sukhaṃ duḥkhaṃ (gṛhṇāmi sarvaśaḥ) /",
    "XXbsa052_u:2969": " mṛtyupāśena baddhasya śaraṇaṃ nopalakṣyate // Dhs_16.95 //",
    "XXbsa052_u:2970": " saṃkruddhā iva te, krūrā bhaviṣyanti samantataḥ /",
    "XXbsa052_u:2971": " nirānandā diśaḥ sarvā vyālaiśca parivāritā // Dhs_16.96 //",
    "XXbsa052_u:2972": " narakaṃ pātakasyaiva pateyaṃ dhṛtibhāvataḥ /",
    "XXbsa052_u:2973": " yacca yaccehaṃ paśyāmi jaṅgamaṃ sthāvaraṃ tathā /",
    "XXbsa052_u:2974": " tat sarva vyākulaṃ caiva vahninā paridīpitam // Dhs_16.97 //",
    "XXbsa052_u:2975": " nādhigacchāmi śaraṇaṃ niḥsahāyo 'smi sarvataḥ /",
    "XXbsa052_u:2976": " ghore tamasi majjāsi sāgare ca hṛtaplavaḥ // Dhs_16.98 //",
    "XXbsa052_u:2977": " gaganaṃ naiva paśyāmi nakṣatragrahatārakam /",
    "XXbsa052_u:2978": " viparītamidaṃ sarva tamasā parivāritam // Dhs_16.99 //",
    "XXbsa052_u:2979": " pañcendriyāṇi sarvāṇi viratāni hi sarvataḥ /",
    "XXbsa052_u:2980": " krakacaistu tadā sarva śarīraṃ paripāṭayate // Dhs_16.100 //",
    "XXbsa052_u:2981": " nādhigacchāmi śaraṇaṃ kāmaṃ bandho bhaviṣyati /",
    "XXbsa052_u:2982": " vardhante duḥkhanikarā sarvataḥ parivārataḥ // Dhs_16.101 //",
    "XXbsa052_u:2983": " muhurmuhuśca vardhante vedanāñcitadehajāḥ /",
    "XXbsa052_u:2984": " duḥkhaiśca (parivardhante) nissahāyaṃ ca sarvataḥ // Dhs_16.102 //",
    "XXbsa052_u:2985": " samīkṣya karmajaṃ nityaṃ dhyeyo hetuḥ punaḥ punaḥ /",
    "XXbsa052_u:2986": " kathayanti sukhaṃ vṛddhāḥ svakarmaphalajairdṛḍham // Dhs_16.103 //",
    "XXbsa052_u:2987": " yat pūrva karaṇīyaṃ te tatpaścāt paricintyase /",
    "XXbsa052_u:2988": " mohena vañcitaḥ pūrvaṃ kimadya paritapyase /",
    "XXbsa052_u:2989": " kiṃ punaḥ pāpakartturyaḥ kaṭukaṃ paripacyate // Dhs_16.104 //",
    "XXbsa052_u:2990": " anekaduḥkhahetūtthaṃ tava duḥkhaṃ bhaviṣyati /",
    "XXbsa052_u:2991": " trāṇaṃ naiva (ca) yatrāsti vinā karmaparikṣayāt // Dhs_16.105 //",
    "XXbsa052_u:2992": " evaṃ satyasya nāśena yamadūtairanekaśaḥ /",
    "XXbsa052_u:2993": " nīyate narakaṃ ghoraṃ karmapāśavaśaṅgataḥ // Dhs_16.106 //",
    "XXbsa052_u:2994": " catuṣkoṇaścaturdvāro vibhakto bhāgaśo mitaḥ /",
    "XXbsa052_u:2995": " pacyate yatra vivaśā nārakeyā hyanekaśaḥ // Dhs_16.107 //",
    "XXbsa052_u:2996": " bhedaprāyeṇa bahuśo yattvayā kathitaṃ bahu /",
    "XXbsa052_u:2997": " kalmaṣaṃ bhūtadharmāṇāṃ tasyaitat phalamāgatam // Dhs_16.108 //",
    "XXbsa052_u:2998": " paiśunyasevino narakaṃ yānti bhasmībhavanti te nityaṃ mitrasvajanabāndhavaiḥ /",
    "XXbsa052_u:2999": " eṣāmabhimataṃ duṣṭaṃ paiśunyaṃ sadvigarhitam // Dhs_16.109 //",
    "XXbsa052_u:3000": " tasmānna carito dharmaḥ paiśunyaṃ ca na varjitam /",
    "XXbsa052_u:3001": " paiśunyaṃ saphalaṃ bhuktvā kimadya paritapyase // Dhs_16.110 //",
    "XXbsa052_u:3002": " jihvādhanavinirmuktaṃ tīkṣṇaṃ viṣamamucchritam /",
    "XXbsa052_u:3003": " pāruṣyamiti sandṛṣṭamaho! tatphalamīdṛśam // Dhs_16.111 //",
    "XXbsa052_u:3004": " sattvaṃ pāruṣyaparamaṃ ghoraṃ narakamāgatam /",
    "XXbsa052_u:3005": " jihvāyātaṃ tavākṛtyai kimadya paridevase // Dhs_16.112 //",
    "XXbsa052_u:3006": " sahastraguṇaparyantaḥ svato hṛdayasambhavaḥ /",
    "XXbsa052_u:3007": " kṣutpipāsāmayo vahniḥ samādahati mārutam // Dhs_16.113 //",
    "XXbsa052_u:3008": " paruṣavāco narakasya cāntaram yadantaraṃ himāgnyorhi merusarṣapayośca yat /",
    "XXbsa052_u:3009": " tadantaraṃ jihvayoktyā narake jvalanasya ca // Dhs_16.114 //",
    "XXbsa052_u:3010": " narakaprabhavo vahnirna kvāpyanyatra prāpyate /",
    "XXbsa052_u:3011": " kṣutpipāsāmayo vahnirdeveṣvapyupalabhyate // Dhs_16.115 //",
    "XXbsa052_u:3012": " yo hyataḥ kāraṇāttīkṣṇo vahnirbhavati nārakaḥ /",
    "XXbsa052_u:3013": " na tathā sa prabhavati yathā vahnistadudbhavaḥ // Dhs_16.116 //",
    "XXbsa052_u:3014": " pūrvottarā baddhapadaṃ nirarthakamasaṅgatam /",
    "XXbsa052_u:3015": " vistrabdha yattvayā proktaṃ tasyaitatphalamāgatam // Dhs_16.117 //",
    "XXbsa052_u:3016": " pareṣāṃ sampadaṃ dṛṣṭvā mama syāditi cintitam /",
    "XXbsa052_u:3017": " tamo 'bhikhyāsamutthasya viṣasya phalamāgatam // Dhs_16.118 //",
    "XXbsa052_u:3018": " vyāpārānaladagdho 'si mānuṣyaṃ puruṣādhama! /",
    "XXbsa052_u:3019": " dahanād dahanaṃ prāpto tapyase ca vikatthyase // Dhs_16.119 //",
    "XXbsa052_u:3020": " vyāpāraparamohe tu narakāyopapattaye /",
    "XXbsa052_u:3021": " rajjvaitayaiva baddho 'si puruṣaḥ parikrandase // Dhs_16.120 //",
    "XXbsa052_u:3022": " vyāpādenākṛṣṭo 'si ghoraṃ narakamāgataḥ /",
    "XXbsa052_u:3023": " karmakṣayād bhavenmokṣo narakācca vimokṣyase // Dhs_16.121 //",
    "XXbsa052_u:3024": " adharmakathanaṃ dahatyeva adharmo dharmarūpeṇa sādhurūpeṇa pāpakam /",
    "XXbsa052_u:3025": " yat tvayā kathitaṃ pūrva tat tvāṃ dahati nānalaḥ // Dhs_16.122 //",
    "XXbsa052_u:3026": " kathaṃ tattvavinaṣṭānāṃ dharmādharmanicchatām /",
    "XXbsa052_u:3027": " deśitaṃ vivaraṃ pāpaṃ niyataṃ pāpagāmikam // Dhs_16.123 //",
    "XXbsa052_u:3028": " (yas)tvayā varjito dharmaḥ sādhavaścāpi ninditāḥ /",
    "XXbsa052_u:3029": " yattvayopārjitaṃ kṛṣṭaṃ tattvayādya vipacyate // Dhs_16.124 //",
    "XXbsa052_u:3030": " tṛṣṇāviṣayayuktena mohavegena sarvadā /",
    "XXbsa052_u:3031": " yataḥ sadharmavinayaiḥ kiṃ tathā paridevase // Dhs_16.125 //",
    "XXbsa052_u:3032": " sa bhavet pāpakṛnnityaṃ mohapāśavaśaṅgataḥ /",
    "XXbsa052_u:3033": " ki tapyase rodiṣi ca karma kṛtvā sudāruṇam // Dhs_16.126 //",
    "XXbsa052_u:3034": " hetupratyayamūḍhasya dharmādharmeṣu sarvadā /",
    "XXbsa052_u:3035": " prāpto 'si narakaṃ ghoraṃ nārakāgraṃ sudāruṇam // Dhs_16.127 //",
    "XXbsa052_u:3036": " kāmavaśānugā narakaṃ yānti kāmaiḥ kramati saṃyuktairyanna bhavati ceṣṭitam /",
    "XXbsa052_u:3037": " sukṛtaṃ karmavirasaṃ phalametadupasthitam // Dhs_16.128 //",
    "XXbsa052_u:3038": " kṣapayitvā pramādena sukhāsaktena cetasā /",
    "XXbsa052_u:3039": " sukṛta narakaṃ yānti devāḥ kāmavaśānugāḥ // Dhs_16.129 //",
    "XXbsa052_u:3040": " āryāpavādakā narakaṃ yānti āryāpavādakā ye ca ye ca karmaphaladviṣaḥ /",
    "XXbsa052_u:3041": " te mṛtvā narakaṃ yānti ye ca mithyāvinītakāḥ // Dhs_16.130 //",
    "XXbsa052_u:3042": " dharmavañcakā eva narakagāminaḥ jananīgṛhapāpīyā ye cānye dharmavañcakāḥ /",
    "XXbsa052_u:3043": " teṣāmiṣṭakarā loke narakasya ca gāminaḥ // Dhs_16.131 //",
    "XXbsa052_u:3044": " pāparatā duḥkhamanubhavanti ye cānye sukhasaṃsaktā nityaṃ pāparatā narāḥ /",
    "XXbsa052_u:3045": " duḥkhād duḥkhaṃ tu te yānti cittena parivañcitāḥ // Dhs_16.132 //",
    "XXbsa052_u:3046": " avadyakāryāṇi narake pātayanti tasmādavadyakārye na matiṃ (kuryāt kathañcana) /",
    "XXbsa052_u:3047": " hīnānyavadyakāryāṇi narake pātayanti ca // Dhs_16.133 //",
    "XXbsa052_u:3048": " ataḥ kuśalakarmāṇi karttavyāni",
    "XXbsa052_u:3049": " (karmāṇi) kuryāt kuśalāni nityaṃ parārthabaddhena manorathena /",
    "XXbsa052_u:3050": " (hitaḥ sadaivaṃ narakasya rodhī) /",
    "XXbsa052_u:3051": " sevyo 'pavargo daśadharma eṣaḥ //",
    "XXbsa052_u:3052": " // iti narakavargaḥ ṣoḍaśaḥ //",
    "XXbsa052_u:3053": " (17) pretavargaḥ adānasya kutaḥ sukham?",
    "XXbsa052_u:3054": " adāntasya kutaḥ śāntiranuptasya kutaḥ phalam? /",
    "XXbsa052_u:3055": " adīpikā prabhā nāsti adānasya kutaḥ sukham // Dhs_17.1 //",
    "XXbsa052_u:3056": " hṛcchāntirhi tathā nāsti nayanārthasya dehinaḥ /",
    "XXbsa052_u:3057": " dānena virahāt tadvat sukhaṃ pretairna labhyate // Dhs_17.2 //",
    "XXbsa052_u:3058": " kukarmī pretalokaṃ gacchati yaṃ pretya pretalokasya triloke ca yathādhamāḥ /",
    "XXbsa052_u:3059": " bhrameṇa paramodvignāstanmātsaryakṛtaṃ phalam // Dhs_17.3 //",
    "XXbsa052_u:3060": " na dātrā labhyate kiñcit kṛtanāśo na vidyate /",
    "XXbsa052_u:3061": " svakarmaphalabhoktāraḥ prāṇinaḥ karmabhoginaḥ // Dhs_17.4 //",
    "XXbsa052_u:3062": " tava yatkukṛtaṃ dagdhāḥ pretyalokeṣvavasthitāḥ /",
    "XXbsa052_u:3063": " kṣutpipāsāmayeneha vahninā paridīpitāḥ // Dhs_17.5 //",
    "XXbsa052_u:3064": " kadā tu viṣayo 'smākaṃ bhaviṣyati sukhodayaḥ /",
    "XXbsa052_u:3065": " paridāhāt kadā cāsmāt parimokṣo bhaviṣyati // Dhs_17.6 //",
    "XXbsa052_u:3066": " mārgāmārgavihīno duḥkhita eva jīvati mārgāmārgavivikto 'haṃ na jñātaṃ karmaṇaḥ phalam /",
    "XXbsa052_u:3067": " kṣutpipāsāmayo vahnirajñātaḥ prakaṭodayaḥ // Dhs_17.7 //",
    "XXbsa052_u:3068": " kleśāndhakāravadanā nirāśāstyaktajīvikāḥ /",
    "XXbsa052_u:3069": " tvaksnāyujālabaddhāḥ sma jīvāmo bata duḥkhitāḥ // Dhs_17.8 //",
    "XXbsa052_u:3070": " na trātā sarvato 'smākaṃ hanta kṛcchragatā vayam /",
    "XXbsa052_u:3071": " utpanneṣu manuṣyeṣu khaṇḍitāḥ svena karmaṇā // Dhs_17.9 //",
    "XXbsa052_u:3072": " kasmānna carito dharmo ratnadīpeṣu sañcitaḥ /",
    "XXbsa052_u:3073": " yaḥ karoti śubhaṃ nityamaśubhaṃ na ca sarvadā // Dhs_17.10 //",
    "XXbsa052_u:3074": " samadṛṣṭipathenaiti svargasopānamāśritaḥ /",
    "XXbsa052_u:3075": " yeṣāmarthe kṛtaṃ pāpaṃ kleśayan mānasaṃ bahu // Dhs_17.11 //",
    "XXbsa052_u:3076": " anena te gatāḥ sarve bhavānāṃ trāsane sthitaḥ /",
    "XXbsa052_u:3077": " baddho 'si bandhanaistīvrairyamadattairadhiṣṭhitaḥ // Dhs_17.12 //",
    "XXbsa052_u:3078": " pāparajjvākṛṣyamāṇaḥ svakṛtaṃ bhunakti prāpto 'si tamaso ghoraṃ yamalokaṃ durāsadam /",
    "XXbsa052_u:3079": " ihopabhokṣyase karma yattvayā kukṛtaṃ kṛtam // Dhs_17.13 //",
    "XXbsa052_u:3080": " svakṛtaṃ bhujyate bāla! pareṣāṃ naiva bhujyate /",
    "XXbsa052_u:3081": " ākṛṣyamāṇa eṣo 'tra pāparajjvā sughorayā // Dhs_17.14 //",
    "XXbsa052_u:3082": " analaḥ pretalokasya kṣutpipāsāmayo mahān nāgniśastraviṣāṇāṃ hi nipātastādṛśaḥ kaṭuḥ // Dhs_17.15",
    "XXbsa052_u:3083": " kṣutpipāsāmayāgneśca nipāto yādṛśaḥ (kaṭuḥ) /",
    "XXbsa052_u:3084": " na kṣaṇo nāpi hi lavo na muhūrto na śarvarī // Dhs_17.16 //",
    "XXbsa052_u:3085": " duḥkhānvitā vayam yatra saukhyaṃ bhavenmṛtyurnityaṃ duḥkhāvṛtā vayam /",
    "XXbsa052_u:3086": " duḥkhād duḥkhataraṃ prāpto duḥkhaheturniṣevitaḥ // Dhs_17.17 //",
    "XXbsa052_u:3087": " duḥkhāt kadācinmokṣaḥ syād bhaviṣyati sukhodayaḥ /",
    "XXbsa052_u:3088": " notsave dṛśyate toyaṃ taḍāgeṣu ca śuṣyati // Dhs_17.18 //",
    "XXbsa052_u:3089": " karmaphalasvarūpanirūpaṇam sarito nāśamāyāsuḥ kathaṃ dhāvāmahe cayam /",
    "XXbsa052_u:3090": " te vayaṃ śuṣkasalilāḥ saśailavanakānanāḥ // Dhs_17.19 //",
    "XXbsa052_u:3091": " paridhāvāmahe bhūmau nityaṃ salilakāṃkṣiṇaḥ /",
    "XXbsa052_u:3092": " te vayaṃ dagdhatanavaḥ kṣutpipāsāhatā narāḥ // Dhs_17.20 //",
    "XXbsa052_u:3093": " śaraṇaṃ nādhigacchāmaḥ kaṣṭaṃ vyasanamāgatāḥ /",
    "XXbsa052_u:3094": " vajradaṃṣṭrairmahātīkṣṇaiḥ kākolūkaiśca sammataḥ // Dhs_17.21 //",
    "XXbsa052_u:3095": " abhidruto na paśyāmi śaraṇaṃ saukhyadāyakam /",
    "XXbsa052_u:3096": " pratibimbamidaṃ tasya karmaṇaḥ samupasthitam // Dhs_17.22 //",
    "XXbsa052_u:3097": " kṛtaṃ karma yathāsmābhistathedaṃ phalamāgatam /",
    "XXbsa052_u:3098": " karmavāyuragā baddhāḥ karmasūtreṇa pācitāḥ // Dhs_17.23 //",
    "XXbsa052_u:3099": " karmakṣayādṛte na muktiḥ palāyanaṃ na paśyāma ṛte karmakṣayāditi /",
    "XXbsa052_u:3100": " yasya pāpānyaniṣṭāni vahnivat tāni paśyati // Dhs_17.24 //",
    "XXbsa052_u:3101": " kīdṛśaṃ pretabhavanam?",
    "XXbsa052_u:3102": " sa naiti pretabhavanaṃ kṣutpipāsānalāvṛtam /",
    "XXbsa052_u:3103": " muhurmuhuḥ pravardhante vedanā narakodbhavāḥ // Dhs_17.25 //",
    "XXbsa052_u:3104": " jvālāmālākulasyaiva śailasya sadṛśā vayam /",
    "XXbsa052_u:3105": " jvalitaḥ śāmyate śailaḥ salilenaiva sarvathā // Dhs_17.26 //",
    "XXbsa052_u:3106": " sa samudropamo vahnirammākaṃ naiva śāmyati /",
    "XXbsa052_u:3107": " kasmin kṣaṇe samudbhūtastṛṣṇāvāyusahāyavān // Dhs_17.27 //",
    "XXbsa052_u:3108": " karmāgnirnirdahatyasmān parivāryasamantataḥ /",
    "XXbsa052_u:3109": " te vayaṃ pāpakarmāṇaḥ śukladharmavivarjitāḥ // Dhs_17.28 //",
    "XXbsa052_u:3110": " pretalokamimaṃ prāptāḥ svargasya phalamohitāḥ /",
    "XXbsa052_u:3111": " kṣutpipāsāmayo vahnirdvitīyaścāgnisambhavaḥ // Dhs_17.29 //",
    "XXbsa052_u:3112": " kukarmaṇaiva mudgarāśimayā janāḥ pretabhavanaṃ gacchanti",
    "XXbsa052_u:3113": " mudgarāśimayā(dārāḥ) na putrāḥ na ca bāndhavāḥ /",
    "XXbsa052_u:3114": " vañcito 'smi svacittena karmaṇā parivañcitā // Dhs_17.30 //",
    "XXbsa052_u:3115": " prāpto 'smi pretabhavanaṃ mitrajñātinirākṛtaḥ /",
    "XXbsa052_u:3116": " na dārāḥ nāpi mitrāṇi na putrāḥ nāpi bāndhavāḥ // Dhs_17.31 //",
    "XXbsa052_u:3117": " kukṛtaphalanirūpaṇam trāyate karmapāśena nīyamānaṃ balīyasā /",
    "XXbsa052_u:3118": " nānyastrātā yathā karma trividhaṃ bhujyate mayā // Dhs_17.32 //",
    "XXbsa052_u:3119": " dānaṃ śīlaṃ śrutaṃ cāpi trividhaṃ parikīrtitam /",
    "XXbsa052_u:3120": " mohajālavṛteneha yanmayā kukṛtaṃ kṛtam // Dhs_17.33 //",
    "XXbsa052_u:3121": " śubhakarmaṇaiva pretalokāt muktirbhavati karmaṇo hetubhūtasya yatkṛtaṃ phalamāgatam /",
    "XXbsa052_u:3122": " yadi mucyāmahe pāpāt pretalokād durāsadāt // Dhs_17.34 //",
    "XXbsa052_u:3123": " aśubhāni kukarmāṇi vivarjayet na bhūyaḥ pāpakaṃ karma kariṣyāmi kathañcana /",
    "XXbsa052_u:3124": " uṣṇānyuṣṇavipākāni mahāpīḍākarāṇi ca /",
    "XXbsa052_u:3125": " kukarmāṇyaśubhānīha tasmāttāni vivarjayet // Dhs_17.35 //",
    "XXbsa052_u:3126": " // iti pretavargaḥ saptadaśaḥ //",
    "XXbsa052_u:3127": " (18) tiryagvargaḥ paradrohaṃ kadāpi na kuryāt",
    "XXbsa052_u:3128": " bhakṣaṇaṃ bhavadanyonyavadhabandhāvarodhanam /",
    "XXbsa052_u:3129": " tiryagyoniṃ samāsādya tasmād drohaṃ vivarjayet // Dhs_18.1 //",
    "XXbsa052_u:3130": " mohopahatacittāśca śīladānavivarjitāḥ /",
    "XXbsa052_u:3131": " tiryagyonau va jāyante bālāstṛṣṇāviḍambitāḥ // Dhs_18.2 //",
    "XXbsa052_u:3132": " gamyāgamyaṃ na vindanti bhakṣyābhakṣyaṃ tathaiva ca /",
    "XXbsa052_u:3133": " kāryākāryabahirbhūtā dharmādharmatiraskṛtāḥ // Dhs_18.3 //",
    "XXbsa052_u:3134": " pañcendriyajarāmūḍhāstṛṣṇāpāśavaśānugāḥ /",
    "XXbsa052_u:3135": " krodherṣyāmatisaṃgrastāstiryagyonyupagā narāḥ // Dhs_18.4 //",
    "XXbsa052_u:3136": " paryeṣṭyupahatā martyāḥ pramādopahatāḥ surāḥ /",
    "XXbsa052_u:3137": " kṣuttarṣavyasanāḥ pretāḥ kāraṇātte ca nārakāḥ // Dhs_18.5 //",
    "XXbsa052_u:3138": " ke tiryagyoniparāyaṇāḥ?",
    "XXbsa052_u:3139": " parasparabadhātyuktāstiryagyoniparāyaṇāḥ evaṃ bahuvidhaistaistairvyasanairākulaṃ jagat // mātsaryopahato duṣkṛta na kuryāt na kuryāda duṣkṛtaṃ karma mātsaryopahataḥ param /",
    "XXbsa052_u:3140": " mātsaryopahatā yānti pretāstiryakṣu jantavaḥ // Dhs_18.7 //",
    "XXbsa052_u:3141": " keṣāṃ saphalaṃ janma?",
    "XXbsa052_u:3142": " teṣāṃ hi saphalaṃ janma teṣāṃ buddhiravañcitā /",
    "XXbsa052_u:3143": " te ca pūjyāḥ sadā sadbhiryeṣāṃ dharme sadā matiḥ // Dhs_18.8 //",
    "XXbsa052_u:3144": " jñānarathāvarūḍhairmuktirbhavati evaṃ tridoṣākṛtakarmasāraṃ jagad bhramatyeva durāvagādham",
    "XXbsa052_u:3145": " karoti yastasya ca śuddhasattvo 'vamānanāṃ jñānarathāvarūḍhaḥ // Dhs_18.9",
    "XXbsa052_u:3146": " // iti tiryagvargo 'ṣṭādaśaḥ //",
    "XXbsa052_u:3147": " (19) kṣadhāvargaḥ kṣudhāpīḍitā narā aśubhaṃ kurvanti",
    "XXbsa052_u:3148": " saṃsāre prāyaśo duḥkhaṃ traidhātukakṣudhāmayam /",
    "XXbsa052_u:3149": " yeneme pīḍitāḥ sattvāḥ kurvantyaśubhamātmanaḥ // Dhs_19.1 //",
    "XXbsa052_u:3150": " svadehe yuktito vahnirbubhukṣetyadhīyate /",
    "XXbsa052_u:3151": " śeṣo dahati lokān vai kalpānala iva drumān // Dhs_19.2 //",
    "XXbsa052_u:3152": " lokottaramimaṃ vahniṃ gacchantamanugacchati /",
    "XXbsa052_u:3153": " nātmanirvāṇasandṛṣṭaṃ kalpāntaraśatairapi // Dhs_19.3 //",
    "XXbsa052_u:3154": " nānalasya hi tadvīrya kṣudhāyā yādṛśaṃ balam /",
    "XXbsa052_u:3155": " traidhātukamidaṃ kṛtsnamāhāraṃ prati vartate // Dhs_19.4 //",
    "XXbsa052_u:3156": " mohayed vividhā cintā loke manujasambhavāḥ /",
    "XXbsa052_u:3157": " tāḥ sarvā bhojanārthāya bhavanti tribhavārṇave // Dhs_19.5 //",
    "XXbsa052_u:3158": " duḥkhamanirvacanīyam antarābhavasaṃsthasya kṛṣyamāṇasya karmabhiḥ /",
    "XXbsa052_u:3159": " dīrghāgamasya yad duḥkhaṃ na tad varṇayituṃ kṣamam // Dhs_19.6 //",
    "XXbsa052_u:3160": " avidyendhanamagnasya dahyamānasya coṣmaṇā /",
    "XXbsa052_u:3161": " garbhasthasya hi yad duḥkha na tad varṇayituṃ kṣamam // Dhs_19.7 //",
    "XXbsa052_u:3162": " āhārarasagṛddhasya nityaṃ tadgatacetasaḥ /",
    "XXbsa052_u:3163": " yad duḥkhaṃ paragṛddhasya na ca varṇayituṃ kṣamam // Dhs_19.8 //",
    "XXbsa052_u:3164": " dṛḍhā vidagdhamanasaḥ kāme vā taptacetasaḥ /",
    "XXbsa052_u:3165": " yad bhavatyadhikaṃ duḥkhaṃ na tad varṇayituṃ kṣamam // Dhs_19.9 //",
    "XXbsa052_u:3166": " apriyaiḥ saha saṃsargo viṣayāstasya nityaśaḥ /",
    "XXbsa052_u:3167": " praṇaṣṭe hṛdi yad duḥkhaṃ na tad varṇayituṃ kṣamam // Dhs_19.10 //",
    "XXbsa052_u:3168": " tṛṣṇāviṣavidagdhasya nityaṃ paryeṣaṇātmakam /",
    "XXbsa052_u:3169": " āmṛtyu yad bhave duḥkhaṃ na tad varṇayituṃ kṣamam // Dhs_19.11 //",
    "XXbsa052_u:3170": " avyucchinnaṃ bahuvidhaṃ yad duḥkhaṃ pāpamitrajam /",
    "XXbsa052_u:3171": " apāyajanakaṃ yasya na tad varṇayituṃ kṣamam // Dhs_19.12 //",
    "XXbsa052_u:3172": " vyasanaṃ putradārāṇāṃ yad dṛṣṭ(vā) hṛdi jāyate /",
    "XXbsa052_u:3173": " narakāṇāṃ mahāmārgo na tad varṇayituṃ kṣamam // Dhs_19.13 //",
    "XXbsa052_u:3174": " kṣutpipāsāvidagdhasya dīpyamānasya vahninā /",
    "XXbsa052_u:3175": " yad duḥkhaṃ naṣṭamanaso na tad varṇayituṃ kṣamam // Dhs_19.14 //",
    "XXbsa052_u:3176": " ajastraṃ paribhūtasya mitrajñātisuhṛjjanaiḥ /",
    "XXbsa052_u:3177": " yad bhavecchokajaṃ duḥkhaṃ na tad varṇayituṃ kṣamam // Dhs_19.15 //",
    "XXbsa052_u:3178": " dārapralambanagataṃ duścalaṃ priyacetasaḥ /",
    "XXbsa052_u:3179": " yad duḥkhaṃ jīrṇakāyasya na tad varṇayituṃ kṣamam // Dhs_19.16 //",
    "XXbsa052_u:3180": " mṛtyunā hriyamāṇasya tasmāṃllokātmano rasāt /",
    "XXbsa052_u:3181": " yad duḥkhaṃ jāyate vṛttau na tad varṇayituṃ kṣamam // Dhs_19.17 //",
    "XXbsa052_u:3182": " dānairaśubhanāśaḥ yat kurvantyaśubhaṃ bālā yacca gacchati durgatim /",
    "XXbsa052_u:3183": " tadāharati dānena kathayanti manīṣiṇaḥ // Dhs_19.18 //",
    "XXbsa052_u:3184": " ataḥ sukṛteṣu manaḥ kāryam pratiduṣkṛtakarmāṇi varjanīyāni sarvadā /",
    "XXbsa052_u:3185": " sukṛteṣu manaḥ kārya dānaśīlavibhūṣitam // Dhs_19.19 //",
    "XXbsa052_u:3186": " // iti kṣudhāvarga ekonaviṃśaḥ //",
    "XXbsa052_u:3187": " (20) kausīdyavargaḥ kausīdyena jñānahāniḥ",
    "XXbsa052_u:3188": " kausīdyamatimāyā ca dambhaḥ pāruṣyameva ca /",
    "XXbsa052_u:3189": " niyātabhūmayo dṛṣṭā jñānasya ca vivarjanam // Dhs_20.1 //",
    "XXbsa052_u:3190": " saṃśleṣaścāpyasādhūnāṃ sādhūnāṃ varjanaṃ tathā /",
    "XXbsa052_u:3191": " nāśasya hetavaḥ śaktā mithyādarśanameva ca // Dhs_20.2 //",
    "XXbsa052_u:3192": " adeśakālasaṃraṃbho vācyāvācyamajānataḥ /",
    "XXbsa052_u:3193": " anarthabhūmayo hyetā visrambhaścāpi tanmayaḥ // Dhs_20.3 //",
    "XXbsa052_u:3194": " anarthabhūmayaḥ yena tena ca samprītiḥ yatra tatra ca bhojanam /",
    "XXbsa052_u:3195": " lāghavaṃ janayatyante 'praśaṃsā cātmanastathā // Dhs_20.4 //",
    "XXbsa052_u:3196": " dhairyanāśaḥ smṛtibhraṃśo virodhaḥ pārthivena ca /",
    "XXbsa052_u:3197": " akrāntamṛtyavo hyete krūratā manasi sthitā // Dhs_20.5 //",
    "XXbsa052_u:3198": " akarmāphalatattvajño dharmādharmavahiṣkṛtaḥ /",
    "XXbsa052_u:3199": " puruṣaḥ sādhunirmuktaḥ prapātagamanāśayaḥ // Dhs_20.6 //",
    "XXbsa052_u:3200": " kausīdyamatinidrā ca rasanā gṛhyate tathā /",
    "XXbsa052_u:3201": " puṃdveṣayonayaḥ proktāḥ pāruṣyavacanaṃ tathā // Dhs_20.7 //",
    "XXbsa052_u:3202": " lobho 'pamānasya kāraṇam atilobho 'pamānaśca atimānaśca cāpalam /",
    "XXbsa052_u:3203": " dharmavarjyā kāmasevā mohasya paridīpikāḥ // Dhs_20.8 //",
    "XXbsa052_u:3204": " doṣāṇāṃ mūlaṃ kausīdyam trayāṇāmiha doṣāṇāṃ kausīdyaṃ mūlamucyate /",
    "XXbsa052_u:3205": " vīryārambheṇa duṣyante doṣā manasi sambhavāḥ // Dhs_20.9 //",
    "XXbsa052_u:3206": " vīryārambheṇa hi phalaṃ hyavaśyamupabhujyate /",
    "XXbsa052_u:3207": " nyāyenārabdhatattvasya karmaṇo dṛśyate phalam // Dhs_20.10 //",
    "XXbsa052_u:3208": " karmaṇastrividhasyāsya phalaṃ trividhamucyate /",
    "XXbsa052_u:3209": " trirāśiniyataṃ tacca triśūlaṃ tribhavānugam // Dhs_20.11 //",
    "XXbsa052_u:3210": " kausīdyasevino durgatiḥ pāpasevī pracaṇḍo yaḥ kausīdyamapi sevate /",
    "XXbsa052_u:3211": " dharmavidveṣakaḥ krūro 'nutpathānupadhāvati // Dhs_20.12 //",
    "XXbsa052_u:3212": " yasya tasya ca santuṣṭo yasya tasya prakupyati /",
    "XXbsa052_u:3213": " yatra tatra ca saṃsakto sa mūḍha iti kathyate // Dhs_20.13 //",
    "XXbsa052_u:3214": " kausīdyaṃ (yat) svamanasaḥ pramādaviṣamūrcchitam /",
    "XXbsa052_u:3215": " prapātaṃ taṃ ca saṃrabdhamavisaṃvādakaṃ param // Dhs_20.14 //",
    "XXbsa052_u:3216": " vīryārambhe mahāpāpakausīdyamalavarjitāḥ /",
    "XXbsa052_u:3217": " vimukterupabhoktāraste janāḥ sukhabhāginaḥ // Dhs_20.15 //",
    "XXbsa052_u:3218": " kausīdyaṃ sarvadharmāṇāmajarāmarakārakam /",
    "XXbsa052_u:3219": " tena doṣeṇa mahatā narā duḥkhasya bhāginaḥ // Dhs_20.16 //",
    "XXbsa052_u:3220": " sahāyaśca sukhāveśī tasmāt tat parivarjayet /",
    "XXbsa052_u:3221": " tena viddho hi puruṣaḥ svadhistutyaḥ samantataḥ // Dhs_20.17 //",
    "XXbsa052_u:3222": " kusīdasyālpabhāgasya mohāpahṛtacetasaḥ /",
    "XXbsa052_u:3223": " kutsitaḥ svajanaiḥ sarvairna gatirvidyate śivā // Dhs_20.18 //",
    "XXbsa052_u:3224": " kausīdyarataḥ pāpībhavati kausīdyapāpasaṃsargīstyānamiddhaṃ tathaiva ca /",
    "XXbsa052_u:3225": " mokṣadvāravighātāya bhavantyete mahābhayāḥ // Dhs_20.19 //",
    "XXbsa052_u:3226": " duḥkhasyaitāni harmyāṇi āhrīkyamanapatrāpyamauddhatyaṃ pāpamitratā /",
    "XXbsa052_u:3227": " duḥkhasyaitāni harmyāṇi tebhyo rakṣennu paṇḍitaḥ // Dhs_20.20 //",
    "XXbsa052_u:3228": " kausīdyenābhibhūtā ye nirārambhā gatitviṣaḥ /",
    "XXbsa052_u:3229": " socchvāsamaraṇaṃ teṣāṃ jīvitaṃ cāpi niṣphalam // Dhs_20.21 //",
    "XXbsa052_u:3230": " jīvamānā na jīvanti kausīdyopahatā narāḥ /",
    "XXbsa052_u:3231": " mṛtyoratyadhikaṃ hyetat kausīdyamiti manyate // Dhs_20.22 //",
    "XXbsa052_u:3232": " ārabdhavīryā eva bhavasāgaraṃ taranti kausīdyapaṅkamagnā ye magnāste duḥkhasaṃstare /",
    "XXbsa052_u:3233": " ārabdhavīryā ye puṃsaste tīrṇā bhavasāgarāt // Dhs_20.23 //",
    "XXbsa052_u:3234": " kausīdyānmandavīryo yaḥ sadā pāparataśca yaḥ /",
    "XXbsa052_u:3235": " sa jīvamāno 'pi mṛto mṛtastu narakāya saḥ // Dhs_20.24 //",
    "XXbsa052_u:3236": " mānavānāṃ nirdhanatve kausīdyaṃ kāraṇam nirdhanāḥ paśubhistulyāste narā duḥkhabhāginaḥ /",
    "XXbsa052_u:3237": " parapiṇḍāśino dīnāḥ kausīdyaṃ tatra kāraṇam // Dhs_20.25 //",
    "XXbsa052_u:3238": " prāyaśastu kusīdānāṃ paradāropajīvinām /",
    "XXbsa052_u:3239": " ratābhilāṣo 'tyadhiko maithune ca sadā ratiḥ // Dhs_20.26 //",
    "XXbsa052_u:3240": " te tattvakārikā riktāḥ kevalāhāratatparāḥ /",
    "XXbsa052_u:3241": " mṛtyukāle samutpanne dahyante svena cetasā // Dhs_20.27 //",
    "XXbsa052_u:3242": " śītoṣṇaṃ ca sahantyete kṣutpipāse tathaiva ca /",
    "XXbsa052_u:3243": " gātrāntā ca kriyā kāryā yātrā dharmāya sarvadā // Dhs_20.28 //",
    "XXbsa052_u:3244": " ataḥ kausīdye na matiḥ kāryā na kausīdye matiṃ kuryāt kuśīle śīlakāmukaḥ /",
    "XXbsa052_u:3245": " saṃsāre sīdati nityaṃ na ca duḥkhāt pramucyate // Dhs_20.29 //",
    "XXbsa052_u:3246": " kudīdānvitaḥ lokavañcito bhavati paribhūya satāṃ madhye kusīdāllokavañcitaḥ /",
    "XXbsa052_u:3247": " vañcitaśca bhavatyante śarmaṇo vā vimucyate // Dhs_20.30 //",
    "XXbsa052_u:3248": " dharmeṇa vimuktirbhavati vīryavān smṛtisaṃlabdha ekāntanirataḥ sadā /",
    "XXbsa052_u:3249": " vimuktapāpakaidharmairmokṣaṃ prāpnoti yatnataḥ // Dhs_20.31 //",
    "XXbsa052_u:3250": " kukarmeṣu matiḥ na kāryā evaṃvidhā duḥkhaparamparā hi, sattvaḥ kukarmeṣu (matiṃ) na kuryāt",
    "XXbsa052_u:3251": " loke tridoṣānalasampradīpte, kuryāt parāṃ śāntikṛpā mṛte na // Dhs_20.32",
    "XXbsa052_u:3252": " // iti kausīdyavargo viṃśaḥ //",
    "XXbsa052_u:3253": " cittañca vāk tathā karma saṃyojanantu pāpakam /",
    "XXbsa052_u:3254": " narakapretatiryakkṣutkausīdyāni vidurdaśa //",
    "XXbsa052_u:3255": " // iti dvitīyam udānam //",
    "XXbsa052_u:3256": " atha tṛtīyam udānam",
    "XXbsa052_u:3257": " (karuṇādānaśīlāni kṣāntirvīryamathāpi ca /",
    "XXbsa052_u:3258": " dhyānaṃ prajñātha nirvāṇo mano bhikṣuśca te daśa // )",
    "XXbsa052_u:3259": " (21) karuṇāvargaḥ karuṇā māteva hitakāriṇī bhavati",
    "XXbsa052_u:3260": " kṛpā sarveṣu bhūteṣu māteva hitakāriṇī /",
    "XXbsa052_u:3261": " yāṃ samāśritya puruṣāḥ prayānti sukhamuttamam // Dhs_21.1 //",
    "XXbsa052_u:3262": " dayānveṣīha puruṣaḥ sarvasattvahite rataḥ /",
    "XXbsa052_u:3263": " pūjanīyaḥ satāṃ yāti pretya svarge ca modate // Dhs_21.2 //",
    "XXbsa052_u:3264": " dayāvantaḥ sadāvarta sarvabhūtahite ratam /",
    "XXbsa052_u:3265": " tamevaṃ puruṣaṃ nityaṃ praṇamanti divaukasaḥ // Dhs_21.3 //",
    "XXbsa052_u:3266": " karuṇānvito devalokaṃ gacchati prayāti devalokaṃ ca śīlavān karuṇānvitaḥ /",
    "XXbsa052_u:3267": " kṛpānvitaḥ sa puruṣo candramā iva śobhate // Dhs_21.4 //",
    "XXbsa052_u:3268": " sukhārthinā karuṇā sevitavyā āśrayanti ca bhūtāni gataśokā gatavyathā /",
    "XXbsa052_u:3269": " tasmād dayāprayatnena sevitavyā sukhārthinā // Dhs_21.5 //",
    "XXbsa052_u:3270": " kāruṇyena yaśavṛddhirbhavati yasya vāk kāyacitte (ca) kāruṇyena vibhūṣite /",
    "XXbsa052_u:3271": " tasya mitramayā lokā bhavanti yaśasā vṛtāḥ // Dhs_21.6 //",
    "XXbsa052_u:3272": " kāruṇyārdrasya viduṣo nirvāṇaṃ yāti kāruṇyārdrasya viduṣo nityaṃ mṛdvindriyasya ca /",
    "XXbsa052_u:3273": " samyagdṛṣṭiprayatnasya nirvāṇaṃ nāti dūrataḥ // Dhs_21.7 //",
    "XXbsa052_u:3274": " kāruṇyavibhūṣitā manuṣyalokaṃ devavad bhūṣayanti manuṣyaloke te devā ye kāruṇyena vibhūṣitāḥ",
    "XXbsa052_u:3275": " kāruṇyena daridrā ye te daridrāḥ satāṃ matāḥ // Dhs_21.8 //",
    "XXbsa052_u:3276": " mṛdvāśayā martyāḥ sādhavaḥ mṛdvāśayā hi ye martyāḥ sādhuvat kāñcanopamāḥ /",
    "XXbsa052_u:3277": " kāruṇyamakṣayaṃ yeṣāṃ sadā manasi vartate // Dhs_21.9 //",
    "XXbsa052_u:3278": " ke dharmaparāyaṇā bhavanti?",
    "XXbsa052_u:3279": " te ca sattvāḥ sadodyuktā nityaṃ dharmaparāyaṇāḥ /",
    "XXbsa052_u:3280": " yeṣāṃ kāruṇyadīpena hṛdayaṃ samprakāśitam // Dhs_21.10 //",
    "XXbsa052_u:3281": " na rātrau na divā teṣāṃ dharmo hi vinivartate /",
    "XXbsa052_u:3282": " yeṣāṃ sarvāsvavasthāsu karuṇābhirataṃ matam // Dhs_21.11 //",
    "XXbsa052_u:3283": " kāruṇyaṃ śītalaṃ cittam kāruṇyaśītalaṃ cittaṃ sarvasattvahite ratam /",
    "XXbsa052_u:3284": " bhuktvā saukhyaṃ nirupamaṃ paścād gacchati nirvṛtim // Dhs_21.12 //",
    "XXbsa052_u:3285": " kāruṇyamavināśi dhanam kāruṇyaṃ munibhiḥ śastaṃ kāruṇyaṃ nirmalaṃ saraḥ /",
    "XXbsa052_u:3286": " kāruṇyaṃ doṣanirghāti kāruṇyaṃ dhanamavyayam // Dhs_21.13 //",
    "XXbsa052_u:3287": " guṇānāṃ bhūṣaṇaṃ cāgraṃ sarvadoṣavighātakam /",
    "XXbsa052_u:3288": " kāruṇyārdrā hi paramaṃ prayānti dhanamacyutam // Dhs_21.14 //",
    "XXbsa052_u:3289": " kāruṇyaṃ (vai) dhanaṃ yasmānmādhuryapayasā yutam /",
    "XXbsa052_u:3290": " na dāhaḥ krodhajastasya hṛdaye sampravartate // Dhs_21.15 //",
    "XXbsa052_u:3291": " kāruṇyanāvamāruhya janā bhavasāgaraṃ taranti kāruṇyanāvamāruhya prītirdhairyaparāyaṇaḥ /",
    "XXbsa052_u:3292": " tridoṣormimahāvege bhrāmyate bhavasāgare // Dhs_21.16 //",
    "XXbsa052_u:3293": " karuṇāyāḥ paribhāṣā guṇānāmadvayaṃ śreṣṭhaṃ vinā cittena bhūṣaṇam /",
    "XXbsa052_u:3294": " sādhūnāṃ dayitaṃ nityaṃ kāruṇyamiti kathyate // Dhs_21.17 //",
    "XXbsa052_u:3295": " mārdavaṃ yasya hṛdaye vilīnamiva kāñcanam /",
    "XXbsa052_u:3296": " sa jano hi tu kalpānte duḥkhādāśu vimucyate // Dhs_21.18 //",
    "XXbsa052_u:3297": " dayāloḥ śreyāṃsi rohanti yasya pātrīkṛtaṃ cittaṃ mārdaveṇa samantataḥ /",
    "XXbsa052_u:3298": " śreyāṃsi tasya rohanti kedāra iva śālayaḥ // Dhs_21.19 //",
    "XXbsa052_u:3299": " cetogṛhe nidhānaṃ tadavyayaṃ (sarva)dehinaḥ /",
    "XXbsa052_u:3300": " nirvāsayati dāridrayaṃ nṛṇāmadhyāśayaṃ mahat // Dhs_21.20 //",
    "XXbsa052_u:3301": " tīkṣṇendriyasyāśāntasya nidhyānasya vicāriṇaḥ /",
    "XXbsa052_u:3302": " viṣayeṣu pramattasya duḥkhaṃ naiva pradhāvati // Dhs_21.21 //",
    "XXbsa052_u:3303": " maitreṇa cetasā nityamanukampādayā parāḥ /",
    "XXbsa052_u:3304": " te hetuphalatattvajñā duḥkhapāśād vinirgatāḥ // Dhs_21.22 //",
    "XXbsa052_u:3305": " na saṅkalpe mano yeṣāṃ ramate doṣavarjitam /",
    "XXbsa052_u:3306": " te doṣabhayanirmuktāḥ padaṃ gacchantyanuttaram // Dhs_21.23 //",
    "XXbsa052_u:3307": " kṣāntikriyāsamāyukte mitravānakutobhayaḥ /",
    "XXbsa052_u:3308": " priyo bhavati loke 'smin paścād deveṣu modate // Dhs_21.24 //",
    "XXbsa052_u:3309": " dayāratnaṃ sadā sevyam mātṛvat pitṛvaccaiva sarvalokasya te janāḥ /",
    "XXbsa052_u:3310": " dayāratnaṃ sadā yeṣāṃ manasi sthitamuttamam // Dhs_21.25 //",
    "XXbsa052_u:3311": " kṛpaiva sukhasya mūlamasti sukhasya ca paraṃ mūlaṃ kṛpaiva parikīrtitā /",
    "XXbsa052_u:3312": " (hṛdi) yasya kṛpā nāsti sa duḥkhī parikīrtyate // Dhs_21.26 //",
    "XXbsa052_u:3313": " maitrī eva sukhāvahā ekasatyottaraṃ brahma ekasyānuttaraṃ śivam /",
    "XXbsa052_u:3314": " ekavidyā paraṃ mātā maitrī caikā sukhāvahā // Dhs_21.27 //",
    "XXbsa052_u:3315": " ahiṃsakā eva dhanyāḥ ahiṃsakāḥ sadā dhanyāḥ saddṛṣṭiḥ paramā śubhā /",
    "XXbsa052_u:3316": " etad ṛju sadā satyaṃ pāpānāṃ cāpi varjanam // Dhs_21.28 //",
    "XXbsa052_u:3317": " karuṇāyā māhātmyam karttavyaḥ puruṣaistasmāt kṛpāsaṃvegamānasaiḥ /",
    "XXbsa052_u:3318": " dānaśīlakṣamāmaitrījñānābhyāsaśca nirmalaḥ // Dhs_21.29 //",
    "XXbsa052_u:3319": " // iti karuṇāvarga ekaviṃśaḥ //",
    "XXbsa052_u:3320": " (22) dānavargaḥ śuddhāśuddhadānaparibhāṣā",
    "XXbsa052_u:3321": " guṇadvādaśasaṃyuktaṃ malairdvādaśabhirvinā /",
    "XXbsa052_u:3322": " dānaṃ bhavati śuddhaṃ tad viparītaṃ sakalmaṣam // Dhs_22.1 //",
    "XXbsa052_u:3323": " dānarahitā eva puruṣādhamāḥ devānāmatha (vā) nṛṇāṃ dhanasya balamuttamam /",
    "XXbsa052_u:3324": " dānena rahitā pāde patanti puruṣādhamāḥ // Dhs_22.2 //",
    "XXbsa052_u:3325": " lobhamātsaryamalināḥ putradāravaśānugāḥ /",
    "XXbsa052_u:3326": " manujā nidhanaṃ yānti kevalāhārakāṃkṣiṇaḥ // Dhs_22.3 //",
    "XXbsa052_u:3327": " lobhagranthivimokṣāya yāñcāvṛkṣakṣayāya ca /",
    "XXbsa052_u:3328": " tamonicayanāśāya pradānamiha dīyate // Dhs_22.4 //",
    "XXbsa052_u:3329": " dātā paralokaṃ gacchati aghatāṃ carate dānaṃ dātāpi tadanantaram /",
    "XXbsa052_u:3330": " mārgasandarśavad dānaṃ paralokaṃ samṛcchati // Dhs_22.5 //",
    "XXbsa052_u:3331": " dānāmbhasi narāḥ snātvā śīlormiparibhāvite /",
    "XXbsa052_u:3332": " jñānavistīrṇa(vimalaṃ) pāraṃ duḥkhasya yānti vai // Dhs_22.6 //",
    "XXbsa052_u:3333": " doṣanāśakāḥ trayo dīpāḥ puruṣeṇa trayo dīpāḥ prajvālyā hitamicchatā /",
    "XXbsa052_u:3334": " dānaṃ śīlaṃ tathā jñānamete doṣavināśakāḥ // Dhs_22.7 //",
    "XXbsa052_u:3335": " tṛṣṇāvivarṇā durgandhivitarkormijhaṣākule /",
    "XXbsa052_u:3336": " duḥkhārṇave plutā hyete jñānaśīleṣu rakṣitāḥ // Dhs_22.8 //",
    "XXbsa052_u:3337": " kleśasya bheṣajaṃ dānaṃ, śīlaṃ, jñānam kleśavyādhinihantārastrayo vai bheṣajāḥ smṛtāḥ /",
    "XXbsa052_u:3338": " dānaṃ śīlaṃ tathā jñānamete nityaṃ sukhāvahāḥ // Dhs_22.9 //",
    "XXbsa052_u:3339": " pramādaviṣamaṃ (cittaṃ) saṃkalpakuṭilaṃ laghu /",
    "XXbsa052_u:3340": " vadhyate bandhanairetaistribhirjñānādibhirnṛṇām // Dhs_22.10 //",
    "XXbsa052_u:3341": " doṣāgnibhiḥ (sadā) pluṣṭo yairidaṃ dahyate tadā /",
    "XXbsa052_u:3342": " dānādijñānayogena hatvā gacchati nirvṛtim // Dhs_22.11 //",
    "XXbsa052_u:3343": " na dānajñāna śīleṣu yeṣāṃ sammiśritā matiḥ /",
    "XXbsa052_u:3344": " te nityaduḥkhitāḥ sattvāḥ sukhaṃ teṣāṃ na vidyate // Dhs_22.12 //",
    "XXbsa052_u:3345": " dātāro mātsaryamalavarjitā bhavanti adānavrīḍitasukhāścittadoṣeṇa vañcitāḥ /",
    "XXbsa052_u:3346": " bhavanti vibudhāḥ hitvā tasmād dānaparo bhavet // Dhs_22.13 //",
    "XXbsa052_u:3347": " dānotkarṣakramairyuktāḥ mātsaryamalavarjitāḥ /",
    "XXbsa052_u:3348": " bhavanti hṛṣṭamanaso devāḥ krīḍāparāyaṇāḥ // Dhs_22.14 //",
    "XXbsa052_u:3349": " kṣutpipāsāmayo vahnirya pradhānaṃ pradhāvati /",
    "XXbsa052_u:3350": " mātsarya vai phalaṃ sarva taduktaṃ tattvabuddhibhiḥ // Dhs_22.15 //",
    "XXbsa052_u:3351": " dānapraśaṃsā yo dadāti sukhaṃ tasya nīyate jāyate sukham /",
    "XXbsa052_u:3352": " sukhaṃ bhavati dānāddhi tasmād dānaṃ praśasyate // Dhs_22.16 //",
    "XXbsa052_u:3353": " lokālokakaraṃ dānaṃ gacchantamanugacchati /",
    "XXbsa052_u:3354": " gataṃ ca mantradānena yujyate bhadravatsalaiḥ // Dhs_22.17 //",
    "XXbsa052_u:3355": " avisaṃvādakaṃ sthānametaduktaṃ tathāgataiḥ /",
    "XXbsa052_u:3356": " avisaṃvādakatvācca nityaṃ dānaparo bhavet // Dhs_22.18 //",
    "XXbsa052_u:3357": " dānī bhavārṇavaṃ tarati mātsaryāriṃ vinirjitya kṛtvā cittaṃ śubhānvitam /",
    "XXbsa052_u:3358": " ye prayacchanti dānāni te taranti bhavārṇavam // Dhs_22.19 //",
    "XXbsa052_u:3359": " kṣayaistu trividhairdānaṃ triṣukāraṃ tridhārjitam /",
    "XXbsa052_u:3360": " tasya kṣatānvitasyaivaṃ phalaṃ dṛṣṭaṃ tricakṣuṣā // Dhs_22.20 //",
    "XXbsa052_u:3361": " kaḥ mārgaḥ sukhāvahaḥ?",
    "XXbsa052_u:3362": " dānamādau sadā deyaṃ śīlaṃ labhyaṃ prayatnataḥ /",
    "XXbsa052_u:3363": " tṛṣṇā jñānena hantavyā mārga eṣa sukhāvahaḥ // Dhs_22.21 //",
    "XXbsa052_u:3364": " anityā pāpikā tṛṣṇā lokasyāhitakārikā /",
    "XXbsa052_u:3365": " na śakyaṃ tadvinā śreyaḥ prāptuṃ padamanuttamam // Dhs_22.22 //",
    "XXbsa052_u:3366": " adānasya pariṇāmaḥ adāne na manaḥ kārya nityaṃ dānarato bhavet /",
    "XXbsa052_u:3367": " adānāt kṣutpipāsābhyāṃ dahyate pretabhūmiṣu // Dhs_22.23 //",
    "XXbsa052_u:3368": " dānena śīlarakṣā sadā kāryā rājā bhavati dānena cakravartī sudhārmikaḥ /",
    "XXbsa052_u:3369": " dānabhūmiṃ samāśritya śīlaṃ rakṣanti paṇḍitāḥ // Dhs_22.24 //",
    "XXbsa052_u:3370": " śīlavānapi kālajño 'jñānād (vai) parimucyate /",
    "XXbsa052_u:3371": " duḥkhanairyāṇiko mārgaḥ śasto 'yaṃ munipuṃgavaiḥ // Dhs_22.25 //",
    "XXbsa052_u:3372": " taṃ viditvā mahāvīro nityaṃ dānarato bhavet /",
    "XXbsa052_u:3373": " adā(nā)dapi deveṣu devā hi na sukhā matāḥ // Dhs_22.26 //",
    "XXbsa052_u:3374": " dānī yatra kutrāpi vasan sukhī bhavati ājanmavipine martyā bhavanti sukhabhāginaḥ /",
    "XXbsa052_u:3375": " dānasya tatphalaṃ sarvacetanābhāvitasya hi // Dhs_22.27 //",
    "XXbsa052_u:3376": " tiryakṣvapi samutpannā bhavanti sukhabhāginaḥ /",
    "XXbsa052_u:3377": " tatsarva dānajaṃ saukhyaṃ kathayanti manīṣiṇaḥ // Dhs_22.28 //",
    "XXbsa052_u:3378": " yat pretāḥ pretabhavane bhavatyākārabhojinaḥ /",
    "XXbsa052_u:3379": " svayaṃ kṛtasya dānasya phalaṃ bhavati tādṛśam // Dhs_22.29 //",
    "XXbsa052_u:3380": " dānavirahitasya durdaśā bhavati",
    "XXbsa052_u:3381": " (na)dadyāt kṣutpipāse ca dahyante yena dehinaḥ /",
    "XXbsa052_u:3382": " sarvadā na tapastābhyāṃ phalaṃ bhavati śītalam // Dhs_22.30 //",
    "XXbsa052_u:3383": " pramādī mṛtyusamaye dāhaṃ prāpnoti pūrva pramādacārī yo na dānādiṣu vartate /",
    "XXbsa052_u:3384": " sa paścānmṛtyusamaye dahyate svena cetasā // Dhs_22.31 //",
    "XXbsa052_u:3385": " dānasya phalam priyo bhavati dānena cetasāmapi tuṣyati /",
    "XXbsa052_u:3386": " paścād bhavati sa śrīmān dānasya phalamīdṛśam // Dhs_22.32 //",
    "XXbsa052_u:3387": " yatra dānādi cittasyāstyupabhogāya sarvadā /",
    "XXbsa052_u:3388": " tatra nirdhanataiṣā vā dayayā parirakṣitam // Dhs_22.33 //",
    "XXbsa052_u:3389": " yad bhujyate sadā cittaṃ gurubhyaścāpi dīyate /",
    "XXbsa052_u:3390": " yad vanaṃ śobhanaṃ dṛṣṭaṃ viparītaṃ yathā tṛṇam // Dhs_22.34 //",
    "XXbsa052_u:3391": " durbalānāṃ sadārtānāṃ sattvānāṃ cakṣuranvitam /",
    "XXbsa052_u:3392": " dānaṃ niḥkalpasaṃyantramasmiṃlloke paratra ca // Dhs_22.35 //",
    "XXbsa052_u:3393": " manuṣyabhūmau dānasya phalam manuṣyabhūmau dānāni dattvā yānti śubhāṃ gatim /",
    "XXbsa052_u:3394": " na devā dānapatayaḥ phalabhūmirasau matā // Dhs_22.36 //",
    "XXbsa052_u:3395": " karmamāhātmyam karmabhūmirmanuṣyāṇāṃ phalabhūmiḥ surālayaḥ /",
    "XXbsa052_u:3396": " karmāyattaṃ phalaṃ sarva na phalaṃ syādahetukam // Dhs_22.37 //",
    "XXbsa052_u:3397": " ko mṛtaiḥ samaḥ?",
    "XXbsa052_u:3398": " dhyānādhyayananirmukto dānaśīlavivarjitaḥ /",
    "XXbsa052_u:3399": " suvarṇakaṃkaṇairyukto jīvannapi mṛtaiḥ samaḥ // Dhs_22.38 //",
    "XXbsa052_u:3400": " sa jīvati hi loke 'smin yo dharmamanuvartate /",
    "XXbsa052_u:3401": " dharmamūḍhaḥ sadā mūḍho jīvannapi mṛtaiḥ samaḥ // Dhs_22.39 //",
    "XXbsa052_u:3402": " ajñānī tu bāliśa eva manuṣyacarmaṇā channastiryag bhavati bāliśaḥ /",
    "XXbsa052_u:3403": " yasya jñānapradīpena hṛdayaṃ nāvabhāsitam // Dhs_22.40 //",
    "XXbsa052_u:3404": " bhavatyetāvatā puruṣaḥ yaḥ śīlamanuvartate /",
    "XXbsa052_u:3405": " śīlabhraṣṭaḥ pumān sarvaścābhistutyo 'parākramaḥ // Dhs_22.41 //",
    "XXbsa052_u:3406": " dānahīnaḥ pretavigrahavān dānahīnaḥ pramādī (ca) pāpacārī calendriyaḥ /",
    "XXbsa052_u:3407": " nāsau martya iti jñeyaḥ preto vigrahavānayam // Dhs_22.42 //",
    "XXbsa052_u:3408": " jñānena hīno mṛta eva jñānaśīlavinirmukto dānaratnavivarjitaḥ /",
    "XXbsa052_u:3409": " jīvamāno 'pi puruṣo mṛta ityabhidhīyate // Dhs_22.43 //",
    "XXbsa052_u:3410": " ko devaḥ?",
    "XXbsa052_u:3411": " dānaśīlatapodhyānād vīryasmṛtisamādhimān /",
    "XXbsa052_u:3412": " puruṣaḥ puruṣaireje devairapi sa vandyate // Dhs_22.44 //",
    "XXbsa052_u:3413": " guṇavāṃstu naro vandyaḥ nirguṇaḥ paśubhiḥ samaḥ /",
    "XXbsa052_u:3414": " guṇāguṇavidhijño yaḥ sa deva iti kathyate // Dhs_22.45 //",
    "XXbsa052_u:3415": " keṣāṃ saphalaṃ jīvanam?",
    "XXbsa052_u:3416": " sujīvitaṃ bhavettasya yasya tyāge sthitaṃ manaḥ /",
    "XXbsa052_u:3417": " nahi tyāgavinirmuktaṃ jīvitaṃ jīvanaṃ matam // Dhs_22.46 //",
    "XXbsa052_u:3418": " dānaṃ nityaṃ sukhāvaham pañcagatyupapannānāṃ sattvānāṃ svena karmaṇā /",
    "XXbsa052_u:3419": " mātṛvat pitṛvad dṛṣṭaṃ dānaṃ nityaṃ sukhāvaham // Dhs_22.47 //",
    "XXbsa052_u:3420": " dānaratā bhavasaṅkaṭānmucyante etāṃ bhūmimavasthāpya sattvo dānarato bhavet /",
    "XXbsa052_u:3421": " dānaśīlaratā nityaṃ mucyante bhavasaṅkaṭāt // Dhs_22.48 //",
    "XXbsa052_u:3422": " // iti dānavargo dvāviṃśaḥ //",
    "XXbsa052_u:3423": " (23) śīlavargaḥ śīlaṃ sūrya iva śobhate",
    "XXbsa052_u:3424": " dhanānāmuttamaṃ śīlaṃ sūryo jyotiṣmatāmiva /",
    "XXbsa052_u:3425": " vihāya gacchati dhanaṃ śīlaṃ sthitamivāgrataḥ // Dhs_23.1 //",
    "XXbsa052_u:3426": " śīlena tridaśān yāti dhyānagocarameva vā /",
    "XXbsa052_u:3427": " nāsti śīlasamaṃ jyotirasmiṃlloke paratra ca // Dhs_23.2 //",
    "XXbsa052_u:3428": " alpena hetunā svarga prāpnoti svargakāmikaḥ /",
    "XXbsa052_u:3429": " tasmād duścaritaṃ hitvā nityaṃ sucarito bhavet // Dhs_23.3 //",
    "XXbsa052_u:3430": " cetanābhāvitaṃ dānaṃ śīlaṃ ca parirakṣitam /",
    "XXbsa052_u:3431": " nīyate devasandattaṃ pañcakāmaguṇānvitam // Dhs_23.4 //",
    "XXbsa052_u:3432": " surakṣitena śīlenaiva sukhaṃ prāptuṃ śakyate na mātā na pitā nārthā dayitā nāpi bāndhavāḥ",
    "XXbsa052_u:3433": " na sukhā (ste) tathā dṛṣṭā yathā śīlaṃ surakṣitam // Dhs_23.5 //",
    "XXbsa052_u:3434": " śīlavān puruṣo sukhamavāpnute śīlaṃ trāṇamihāmutra śīlaṃ gatirihottamam /",
    "XXbsa052_u:3435": " śīlavān puruṣo nityaṃ sukhāt sukhamavāpnute // Dhs_23.6 //",
    "XXbsa052_u:3436": " dānaśīlasamācārā ye narā śubhacāriṇaḥ /",
    "XXbsa052_u:3437": " te yānti devasadanaṃ racitāḥ svena karmaṇā // Dhs_23.7 //",
    "XXbsa052_u:3438": " nidhānamavyayaṃ śīlaṃ śīlasaukhyamatarkitam /",
    "XXbsa052_u:3439": " śīlādhikā hi puruṣā nityaṃ sukhavihāriṇaḥ // Dhs_23.8 //",
    "XXbsa052_u:3440": " śīlaṃ rakṣatu medhāvī yathā yānaṃ sukhatrayam /",
    "XXbsa052_u:3441": " praśaṃsāvṛttalābhaṃ ca pretya svarge ca modate // Dhs_23.9 //",
    "XXbsa052_u:3442": " śīlavān nirvāṇaṃ prāpnoti śīlavān yo hi puruṣaḥ śīlamevāti sevate /",
    "XXbsa052_u:3443": " sasukho nirvṛttiṃ yāti yatra mṛtyurna vidyate // Dhs_23.10 //",
    "XXbsa052_u:3444": " anādimati saṃsāre tṛṣṇāmohādibhirvṛte /",
    "XXbsa052_u:3445": " jyotirbhūta sadāśīlaṃ tasmācchīlamanāvilam // Dhs_23.11 //",
    "XXbsa052_u:3446": " śīlaṃ dhanamasaṃhārya rājacaurodakādibhiḥ /",
    "XXbsa052_u:3447": " tasmācchīlaṃ sadā sevyaṃ dauḥśīlyaṃ ca vigarhitam // Dhs_23.12 //",
    "XXbsa052_u:3448": " śīlābhiratapuruṣaḥ nirvāṇaṃ hyantike sthitam /",
    "XXbsa052_u:3449": " śīlavān puruṣo dhanyaḥ śīlavāṃścāpi sevyate // Dhs_23.13 //",
    "XXbsa052_u:3450": " ravivad bhrājate śīlaṃ dauḥśīlyaṃ caiva garhitam /",
    "XXbsa052_u:3451": " nirmalaṃ vītakāntāraṃ nirjvaraṃ vītakāṅkṣi ca // Dhs_23.14 //",
    "XXbsa052_u:3452": " śīlapraśastasambuddhairnirvāṇapuragāmikam /",
    "XXbsa052_u:3453": " āyuryāti dhruvaṃ dhīmān nityaṃ śīlenaṃ vṛṃhitam // Dhs_23.15 //",
    "XXbsa052_u:3454": " śīlarahitāḥ paśubhiḥ samāḥ na bibhenmṛtyukāle ca śīlena parirakṣitaḥ /",
    "XXbsa052_u:3455": " śīlamādyantakalyāṇaṃ sarvasaukhyapravartakam /",
    "XXbsa052_u:3456": " śīlavān puruṣo dhanyo dauḥśīlyābhirataḥ paśuḥ // Dhs_23.16 //",
    "XXbsa052_u:3457": " tīraṃ naiva samāyānti puruṣāḥ śīlavarjitāḥ /",
    "XXbsa052_u:3458": " kāryākārya na vindanti tasmācchīlaṃ samācaret // Dhs_23.17 //",
    "XXbsa052_u:3459": " śīlavastreṇa ye channāste channāḥ puruṣā matāḥ /",
    "XXbsa052_u:3460": " śīlena varjitā ye tu nagnāste paśubhiḥ samāḥ // Dhs_23.18 //",
    "XXbsa052_u:3461": " śīlavān puruṣaḥ svarga gacchati śīlavān puruṣaḥ svagamudyānamiva gacchati /",
    "XXbsa052_u:3462": " bandhuvanmanyate tatra śīlavān (su) pramāgataḥ // Dhs_23.19 //",
    "XXbsa052_u:3463": " śuciśīlasamācārāḥ śubhadharmasamanvitāḥ /",
    "XXbsa052_u:3464": " devalokopagāsteṣu janāḥ sukṛtakāriṇaḥ // Dhs_23.20 //",
    "XXbsa052_u:3465": " śīlena paribṛṃhitā guṇā vardhante yo na prārthayate kāmān śīlavān puruṣaḥ sadā /",
    "XXbsa052_u:3466": " guṇāstasya pravardhante śīlena paribṛṃhitāḥ // Dhs_23.21 //",
    "XXbsa052_u:3467": " śīlaṃ svargasya sopānam mahārghamuttamaṃ śīlamasmiṃlloke paratra ca /",
    "XXbsa052_u:3468": " tasmāt prahāya traiguṇyaṃ śīlameva sadā caret // Dhs_23.22 //",
    "XXbsa052_u:3469": " devebhyo rocate taddhi trāṇaṃ śīlaṃ śubhānvitam /",
    "XXbsa052_u:3470": " bhāvitaṃ paramaṃ dhanyaṃ paralokopagāmikam // Dhs_23.23 //",
    "XXbsa052_u:3471": " śīlavān yadi jānīyāt phalaṃ śīlasya yādṛśam // Dhs_23.24 //",
    "XXbsa052_u:3472": " śastraṃ sutīkṣṇamādāya vāṇaṃ chindyādihātmanaḥ /",
    "XXbsa052_u:3473": " astropamasya nindyasya abhisaukhyasamanvitam // Dhs_23.25 //",
    "XXbsa052_u:3474": " śīlasya phalaṃ sugatena pradarśitam phalaṃ śīlasya vimalaṃ sugatena pradarśitam /",
    "XXbsa052_u:3475": " ādau śastaṃ tathā madhye nidhane śastameva tat // Dhs_23.26 //",
    "XXbsa052_u:3476": " phalaṃ śīlasya vipulaṃ sukhāt sukhamuttamam /",
    "XXbsa052_u:3477": " śīlacaryā paraṃ saukhyaṃ dhanacaryā na tādṛśī // Dhs_23.27 //",
    "XXbsa052_u:3478": " narā dhanena hīyante śīlena na kathañcana /",
    "XXbsa052_u:3479": " śocate puruṣastena pṛthak vā tadvirājate // Dhs_23.28 //",
    "XXbsa052_u:3480": " śubhaṃ tasmānmunivaraiḥ praśastaṃ sārvagāmikam /",
    "XXbsa052_u:3481": " udyānamiva gacchanti puruṣāḥ śubhacāriṇaḥ /",
    "XXbsa052_u:3482": " devalokasamaṃ teṣāṃ saukhyānāmākaraṃ (param) // Dhs_23.29 //",
    "XXbsa052_u:3483": " svargagamanārtha śīlaṃ samācaret suśīlitasya śīlasya bhakṣitasyāpyanekaśaḥ /",
    "XXbsa052_u:3484": " phalaṃ vipacyate svargastasmācchīlaṃ samācaret // Dhs_23.30 //",
    "XXbsa052_u:3485": " śīlaṃ svargasya sopānamākaraṃ sukhanirvṛte /",
    "XXbsa052_u:3486": " śīlavarjī hi puruṣo na kvacit sukhamedhate // Dhs_23.31 //",
    "XXbsa052_u:3487": " śīlavān asaṃkhyāni saukhyāni labhate śīlāmbhasā prasannena viprakīrṇena sarvadā /",
    "XXbsa052_u:3488": " snātvā gacchanti puruṣā devaloke ca nirvṛte /",
    "XXbsa052_u:3489": " yaddivyamālyābharaṇairdivyaiḥ saukhyaiḥ samanvitāḥ // Dhs_23.32 //",
    "XXbsa052_u:3490": " ramate devabhavane tat sarva śubhahetukam /",
    "XXbsa052_u:3491": " asaṃkhyāni ca saukhyāni vardhamānāni sarvadā // Dhs_23.33 //",
    "XXbsa052_u:3492": " labhate puruṣaḥ sarva yaḥ śīlamanuvartate /",
    "XXbsa052_u:3493": " śubhacārī sadā satyaḥ pūjyate so 'parājitaḥ // Dhs_23.34 //",
    "XXbsa052_u:3494": " anekasaukhyadāyakaṃ śīlamācaraṇīyam śubhena śobhate martyaḥ pūjyate rājabhiḥ sadā /",
    "XXbsa052_u:3495": " śubhena śobhate martyastasmācchīlaṃ samācaret // Dhs_23.35 //",
    "XXbsa052_u:3496": " anekasaukhyajanakaṃ sarvamāśvāsakārakam /",
    "XXbsa052_u:3497": " śīlaṃ sucaritaṃ kārya duṣkṛtaṃ ca vivarjayet // Dhs_23.36 //",
    "XXbsa052_u:3498": " ye dānaśīlakarttāraḥ svargatadgatamānasāḥ /",
    "XXbsa052_u:3499": " teṣāṃ sakalmaṣaṃ śīlaṃ viṣamiśraṃ yathaudanam // Dhs_23.37 //",
    "XXbsa052_u:3500": " nānāvidhasya śīlasya rakṣitasyāpyanekaśaḥ /",
    "XXbsa052_u:3501": " śubhakāryavipākāya deveṣu paripacyate // Dhs_23.38 //",
    "XXbsa052_u:3502": " śīlāmbhasā prasanneṣu saṅkīrṇeṣu ca sarvadā /",
    "XXbsa052_u:3503": " snātvā gacchanti manujā devāṃścātyantikaṃ sukham // Dhs_23.39 //",
    "XXbsa052_u:3504": " dānaśīlāḥ sadā dāntāḥ sarvabhūtahite ratāḥ /",
    "XXbsa052_u:3505": " jñānayuktā maitracitā gatāste devasammitim // Dhs_23.40 //",
    "XXbsa052_u:3506": " hatadoṣāḥ kriyāvantaḥ śīlaratnena bhūṣitāḥ /",
    "XXbsa052_u:3507": " sarvasattvadayāvantaḥ suralokeṣu te budhāḥ // Dhs_23.41 //",
    "XXbsa052_u:3508": " viśuddhakāñcanaprakhyā nirdhmātamalakalmaṣāḥ /",
    "XXbsa052_u:3509": " samyak karma susaṃlagnā devalokeṣu te budhāḥ // Dhs_23.42 //",
    "XXbsa052_u:3510": " sarvasattvadayāvantaḥ sarvasattvahitaiṣiṇaḥ /",
    "XXbsa052_u:3511": " sarvapāpaviraktā ye teṣāṃ vāsaḥ surālaye // Dhs_23.43 //",
    "XXbsa052_u:3512": " ahanyahani ye śīlaṃ rakṣanti suparīkṣakāḥ /",
    "XXbsa052_u:3513": " ahanyahani teṣāṃ hi sukhaṃ bhavati naikaśaḥ // Dhs_23.44 //",
    "XXbsa052_u:3514": " śīlavājinamārūḍhā devabhavanaṃ prayānti śīlavājinamārūḍhāḥ puruṣāstattvacintakāḥ /",
    "XXbsa052_u:3515": " prayānti devabhavanaṃ krīḍāyuktamanekaśaḥ // Dhs_23.45 //",
    "XXbsa052_u:3516": " yā krīḍā devabhavane yacca saukhyamanuttamam /",
    "XXbsa052_u:3517": " tat samagrasya śīlasya phalamuktaṃ tathāgataiḥ // Dhs_23.46 //",
    "XXbsa052_u:3518": " devasukhaṃ śīlajameva yaddivyamālyābharaṇā divyāmbaravibhūṣitāḥ /",
    "XXbsa052_u:3519": " krīḍanti vibudhāḥ sarve tatsarva śubhahetukam // Dhs_23.47 //",
    "XXbsa052_u:3520": " padmotpalavane ramye vanopavanabhūṣite /",
    "XXbsa052_u:3521": " svarge ramanti ye devāstat sarva śubhajaṃ phalam // Dhs_23.48 //",
    "XXbsa052_u:3522": " yadākāśa ivātasthurdivyaratnavibhūṣitāḥ /",
    "XXbsa052_u:3523": " virājante 'malā devāstacchīlasya mahat phalam // Dhs_23.49 //",
    "XXbsa052_u:3524": " yatkānaneṣu ramyeṣu citreṣu puṣpiteṣu ca /",
    "XXbsa052_u:3525": " ramanti giripṛṣṭheṣu surāstacchīlajaṃ phalam // Dhs_23.50 //",
    "XXbsa052_u:3526": " svagṛhaṃ hi yathā martyāḥ praviśanti gatavyathāḥ /",
    "XXbsa052_u:3527": " tathā śīlasamācārāḥ prayānti tridivaṃ narāḥ // Dhs_23.51 //",
    "XXbsa052_u:3528": " etat sujīvitaṃ śreṣṭhaṃ yacchīlaparirakṣaṇam /",
    "XXbsa052_u:3529": " maraṇānāṃ paraṃ mṛtyuḥ yacchīlaparivarjanam // Dhs_23.52 //",
    "XXbsa052_u:3530": " śīlamanupamaṃ kāryam etān guṇān sadā matvā priyatvamapi cātmanaḥ /",
    "XXbsa052_u:3531": " śīlaṃ surakṣitaṃ kārya dauḥśīlyaṃ ca vivarjayet // Dhs_23.53 //",
    "XXbsa052_u:3532": " śīlacārī sadā dāntaḥ kṣamāvāṃśca sudarśanaḥ /",
    "XXbsa052_u:3533": " sopānamiva cārūḍhaṃ prayātyānandasannidhim // Dhs_23.54 //",
    "XXbsa052_u:3534": " śīlena plavabhūtena saṃsārottaraṇam phalaṃ śīlasya tu sukhaṃ devalokeṣu pacyate /",
    "XXbsa052_u:3535": " śīlena plavabhūtena saṃsārāduttaranti ca // Dhs_23.55 //",
    "XXbsa052_u:3536": " śīlāmbhasā viśuddhā ye svāyattā dhīracetasaḥ /",
    "XXbsa052_u:3537": " jāmbūnadamayaiḥ puṣpaiste 'trārcanti divaukasaḥ // Dhs_23.56 //",
    "XXbsa052_u:3538": " ye navādātamanaso nityaṃ śīlena bhūṣitāḥ /",
    "XXbsa052_u:3539": " te yānti devasadanaṃ yatra saukhyamanantakam // Dhs_23.57 //",
    "XXbsa052_u:3540": " saukhyāt saukhyataraṃ yānti narāḥ sukṛtakāriṇaḥ /",
    "XXbsa052_u:3541": " krīḍanti devasadane śīlena paribṛṃhitāḥ // Dhs_23.58 //",
    "XXbsa052_u:3542": " śīlasopānamārūḍhāḥ sugatiṃ prayānti śīlasopānamāruhya jñānena paribṛṃhitāḥ /",
    "XXbsa052_u:3543": " narāḥ prayānti sugatiṃ jñānena ca parāyaṇā // Dhs_23.59 //",
    "XXbsa052_u:3544": " suprasannena manasāśīlaṃ yadabhirakṣitam /",
    "XXbsa052_u:3545": " tasya śīlasya śītasva sukhametadupasthitam // Dhs_23.60 //",
    "XXbsa052_u:3546": " śīlasya pariṇāmo sukhadāyakaḥ surakṣitasya śīlasya bhāvitasyāpyanekaśaḥ /",
    "XXbsa052_u:3547": " pariṇāme sukhībhūtvā nirvāṇaṃ cādhigacchati // Dhs_23.61 //",
    "XXbsa052_u:3548": " śīlaṃ rakṣatyupāyena śīlaṃ nayati saṅgatim /",
    "XXbsa052_u:3549": " tasmācchīlaṃ sadā rakṣyaṃ pariṇāmo 'sya śītalaḥ // Dhs_23.62 //",
    "XXbsa052_u:3550": " mṛtyukāle samutpanne śīlavānakutobhayaḥ /",
    "XXbsa052_u:3551": " na me durgatinā trāṇaṃ śīlaṃ hi trāṇamuttamam // Dhs_23.63 //",
    "XXbsa052_u:3552": " kutsitaśīlasya kutsitaḥ pariṇāmaḥ kācābhrapaṭalaṃ yasya śīlaṃ bhavati kutsitam /",
    "XXbsa052_u:3553": " sa kutsitena śīlena kutsito jāyate naraḥ // Dhs_23.64 //",
    "XXbsa052_u:3554": " śīlavirahitaḥ mūḍho bhavati svargamapi na yāti śīlamūlena labdhvedaṃ sukhaṃ svargeṣu dehibhiḥ",
    "XXbsa052_u:3555": " tṛṣṇākṣayo na bhavati sa paścāt paritapyate // Dhs_23.65 //",
    "XXbsa052_u:3556": " tasmācchīlavatā nityaṃ śīlameva viśiṣyate /",
    "XXbsa052_u:3557": " niḥśīlaḥ puruṣo mūḍho na svargamadhirohati // Dhs_23.66 //",
    "XXbsa052_u:3558": " pañcakāmopamaṃ divyaṃ yadidaṃ bhujyate sukham /",
    "XXbsa052_u:3559": " tacchīlasya viśuddhasya prāpyate hi phalaṃ mahat // Dhs_23.67 //",
    "XXbsa052_u:3560": " yattejaḥ kāñcanasyāsya meruparvataśālinaḥ /",
    "XXbsa052_u:3561": " tacchīlatejasastejaḥ kalāṃ nārhati ṣoḍaśīm // Dhs_23.68 //",
    "XXbsa052_u:3562": " dīpyamānaiḥ sadā śīlaiḥ nirdhātukanakatviṣā /",
    "XXbsa052_u:3563": " saṃyuktāstridivaṃ yānti paṇḍitā svena karmaṇā // Dhs_23.69 //",
    "XXbsa052_u:3564": " trividhaśīlasya trividhaṃ phalam hīnamadhyaviśiṣṭasya śīlasya trividhasya vai /",
    "XXbsa052_u:3565": " phalaṃ hi trividhaṃ dṛṣṭaṃ hīnamadhyottamaṃ tathā // Dhs_23.70 //",
    "XXbsa052_u:3566": " pramādarahitaṃ śīlamapramādopabṛṃhitam /",
    "XXbsa052_u:3567": " nityaṃ tat sukhadaṃ dṛṣṭaṃ dharmateyaṃ vyavasthitā // Dhs_23.71 //",
    "XXbsa052_u:3568": " śīlaprabhayā sūryasahastrasyādi parābhavaḥ śīlodbhavā yā vimalā prabhā bhavati dehinām /",
    "XXbsa052_u:3569": " na sā sūryasahastrasya saṃyuktasya bhaviṣyati // Dhs_23.72 //",
    "XXbsa052_u:3570": " śīlaṃ saptavidhaṃ ramyaṃ yo rakṣati narottamaḥ /",
    "XXbsa052_u:3571": " sa kāmaṃ bhuñjati phalaṃ sugatena ca deśitam // Dhs_23.73 //",
    "XXbsa052_u:3572": " śīlacaryā vinā svarga na yānti śīlacaryā samāśritya samyagdarśanatatparaḥ /",
    "XXbsa052_u:3573": " martyalokād divaṃ yānti na kaṣṭaṃ tapacāriṇaḥ // Dhs_23.74 //",
    "XXbsa052_u:3574": " yacchīlaṃ śīlasaṃsparśa pariṇāme 'pi śītalam /",
    "XXbsa052_u:3575": " niṣevate sadāmūḍhaḥ sa paścāt paritapyate // Dhs_23.75 //",
    "XXbsa052_u:3576": " saptavidhena śīlena devasānnidhyaṃ prāpyate śīlaṃ saptavidhaṃ dhanyamavisaṃvādakaṃ padam /",
    "XXbsa052_u:3577": " śīlena rakṣitaḥ puruṣo devānāmantikaṃ gataḥ // Dhs_23.76 //",
    "XXbsa052_u:3578": " śīlena śobhanaṃ phalaṃ milati yathā pakṣairdṛḍhaiḥ pakṣī svedacchatraṃ nihanti (vai) /",
    "XXbsa052_u:3579": " tathā naro dṛḍhaḥ śīlairdevalokāya kalpyate // Dhs_23.77 //",
    "XXbsa052_u:3580": " śrutimātraṃ ca (tacchīlaṃ) ramyād ramyataraṃ ca tat /",
    "XXbsa052_u:3581": " labhate puruṣaḥ kartā phalaṃ śīlasya śobhanam // Dhs_23.78 //",
    "XXbsa052_u:3582": " dānaśīlataporatnaṃ hṛdayaiśca samāśritam /",
    "XXbsa052_u:3583": " devatā vā manuṣyo vā labhate paramaṃ padam // Dhs_23.79 //",
    "XXbsa052_u:3584": " antarbahiśca niḥsārāḥ puruṣā dharmavarjitāḥ /",
    "XXbsa052_u:3585": " saṃsārāt phalakāṅkṣibhyaḥ saddharmo na (ca) rocate // Dhs_23.80 //",
    "XXbsa052_u:3586": " antarbahiśca ye sārāste narā vastuto dṛḍhāḥ /",
    "XXbsa052_u:3587": " ye dharmacāriṇaḥ śāntāḥ parasattvahitaiṣiṇaḥ // Dhs_23.81 //",
    "XXbsa052_u:3588": " anuttaraḥ śīlavatāṃ sugandhaḥ na ketakī campakapuṣpagandhā, tamālake nāgarucaśca gandhaḥ /",
    "XXbsa052_u:3589": " prayānti gandhā hiṃ yathā sureṇa, anuttaraḥ śīlavatāṃ sugandhaḥ //",
    "XXbsa052_u:3590": " dauḥśīlyaṃ sadā varjyam tasmācchīlaṃ sadā kārya dānajñānatapodhanaiḥ /",
    "XXbsa052_u:3591": " dauḥśīlyaṃ ca sadā varjyaviṣaśastrānalopanam // Dhs_23.83 //",
    "XXbsa052_u:3592": " śīlena eva sukhamavāpnute evaṃ surakṣitaṃ śīlaṃ narān nayati saṅgatim /",
    "XXbsa052_u:3593": " na hi śīlādṛte kaścit padaṃ sukhamavāpnute // Dhs_23.84 //",
    "XXbsa052_u:3594": " devaguṇasadṛśaṃ śīlaṃ sadācaret tasmād devaguṇaṃ matvā śīlameva sadācaret /",
    "XXbsa052_u:3595": " na śīlasadṛśaṃ kiñcidanyat trāṇamihāsti vai // Dhs_23.85 //",
    "XXbsa052_u:3596": " // iti śīlavargastrayoviṃśaḥ //",
    "XXbsa052_u:3597": " (24) kṣāntivargaḥ kṣamābhūṣaṇenaiva bhūṣito bhavati pumān",
    "XXbsa052_u:3598": " kṣāntyā vibhūṣitaḥ jīva bhūṣito netarairdhanaiḥ /",
    "XXbsa052_u:3599": " dhanaṃ vinā samāyāti kṣāntiṃ naiva kathañcana // Dhs_24.1 //",
    "XXbsa052_u:3600": " kṣamāvān puruṣaḥ sarvapriyo bhavati dehinām /",
    "XXbsa052_u:3601": " pūjyate daivatairnityaṃ tasmāt kṣāntiḥ parantapa ! // Dhs_24.2 //",
    "XXbsa052_u:3602": " kṣamāvān puruṣaḥ sarvatra pūjyate kṣamāvān puruṣaḥ sarvaiḥ krodhadoṣairvivarjitaḥ /",
    "XXbsa052_u:3603": " yaśasā pūjyate nityamiha loke paratra ca // Dhs_24.3 //",
    "XXbsa052_u:3604": " kṣāntidhanaṃ sarvottamam kṣāntirdhanaṃ dhanaṃ śīlaprajñāvardhanameva ca /",
    "XXbsa052_u:3605": " dhanānyanyāni śastāni na hitasya kathañcana // Dhs_24.4 //",
    "XXbsa052_u:3606": " sadbhiḥ kṣamāvāneva pūjyate pūjyate satataṃ sadbhiryaśasā caiva pūjyate /",
    "XXbsa052_u:3607": " kṣamāvān puruṣaḥ sarvastamāt kṣāntiparo bhavet // Dhs_24.5 //",
    "XXbsa052_u:3608": " krodhaviṣasya kṣamaiva bheṣajam kṣāntiḥ krodhaviṣasyāsya bheṣajaṃ paramaṃ matam /",
    "XXbsa052_u:3609": " kṣāntyāvināśitaḥ krodho 'narthāyopajāyate // Dhs_24.6 //",
    "XXbsa052_u:3610": " jñānaśīlābhibhūtānāṃ bāliśānāṃ viśeṣataḥ /",
    "XXbsa052_u:3611": " pratīpakārya kurute kṣāntirmārganidarśikā // Dhs_24.7 //",
    "XXbsa052_u:3612": " kṣamāvanta eva loke dhaninaḥ sa dharmadhanahīnānāṃ bhramatāṃ gatipañcake /",
    "XXbsa052_u:3613": " yeṣāṃ kṣāntimayaṃ dravyaṃ te loke dhaninaḥ smṛtāḥ // Dhs_24.8 //",
    "XXbsa052_u:3614": " tamonicayakāntāre dṛḍhakrodhena dustare /",
    "XXbsa052_u:3615": " kṣāntyā yathā smṛtāḥ sadbhistaranti khula mānavāḥ // Dhs_24.9 //",
    "XXbsa052_u:3616": " saddharmapāṭhanaṣṭānāṃ deśikā kṣāntiruttamā /",
    "XXbsa052_u:3617": " apāyabhayabhītānāṃ na bhayaṃ kṣāntirucyate // Dhs_24.10 //",
    "XXbsa052_u:3618": " nṛṇāṃ kṣāntiḥ sukhāvahā sukhāvahā sadā nṛṇāṃ duḥkhasya ca vighātikā /",
    "XXbsa052_u:3619": " kṣemasamprāpikā nityaṃ viśvāsaguṇakārikā // Dhs_24.11 //",
    "XXbsa052_u:3620": " śubhāsti nāyikā dhanyā hyaśubhebhyo vivarjitā /",
    "XXbsa052_u:3621": " mokṣasaṃdeśikā puṃsāṃ saṃsārabhayanāśikā // Dhs_24.12 //",
    "XXbsa052_u:3622": " kṣāntiḥ narakāgnivināśikā svargasopānabhūtā ca svargasopānabhūtā sā narakāgnivināśikā /",
    "XXbsa052_u:3623": " trāyate pretalokātsā tiryagyonau tathaiva ca // Dhs_24.13 //",
    "XXbsa052_u:3624": " kṣāntiḥ sanmārgāmṛtadīpikā sā guṇaudhaiḥ sadā pūrṇā śivā bhavati dehinām /",
    "XXbsa052_u:3625": " sā praśaste sukhe prāpte kṣāntiḥ kāryā prayatnataḥ /",
    "XXbsa052_u:3626": " sarvalokasya māteva sanmārgāmṛtadīpikā // Dhs_24.14 //",
    "XXbsa052_u:3627": " // iti kṣāntivargaścaturviṃśaḥ //",
    "XXbsa052_u:3628": " (25) vīryavargaḥ deśakriyāyuktāni kāryāṇi siddhayanti deśakālopapannasya kriyātithyocitasya ca /",
    "XXbsa052_u:3629": " nyāyenārabhyamāṇasya vīryasya sakalaṃ phalam // Dhs_25.1 //",
    "XXbsa052_u:3630": " nyāyadeśakriyāhīnā adharmeṇa vivarjitāḥ /",
    "XXbsa052_u:3631": " sīdanti kāryanikarā vīryeṇa parivarjitāḥ // Dhs_25.2 //",
    "XXbsa052_u:3632": " ārabdhavīryā mokṣaṃ prāpnuvanti dhyānenārabdhavīryeṇa mokṣaṃ gacchanti paṇḍitāḥ /",
    "XXbsa052_u:3633": " bhavakṣipta ivākāro devaloke prayānti ca // Dhs_25.3 //",
    "XXbsa052_u:3634": " yānyārabdhāni kāryāṇi vīryavad balinā nṛṇā /",
    "XXbsa052_u:3635": " tāni tāni prasiddhāni vipulāni bhavanti ca // Dhs_25.4 //",
    "XXbsa052_u:3636": " ye 'rthā lokottare siddhā ye ca lokeṣu sammatāḥ /",
    "XXbsa052_u:3637": " te vīryeṇa prasādhyante vīryahīnā na jātu vai // Dhs_25.5 //",
    "XXbsa052_u:3638": " mandavīrya cirotsāhaṃ saddharmeṇa vivarjitam /",
    "XXbsa052_u:3639": " naro viśati lokaṃ (ca) śaśāṅkamiva kalmaṣam // Dhs_25.6 //",
    "XXbsa052_u:3640": " vīryavattā paramāṃ gatiṃ pradadāti āryāṣṭāṅgena mārgeṇa na jñānaparipālitaḥ /",
    "XXbsa052_u:3641": " vīryavattāmahotsāho prayāti paramāṃ gatim // Dhs_25.7 //",
    "XXbsa052_u:3642": " bodhiḥ vīryeṇāvāpyate vīryaṇāvāpyate bodhiḥ svavīryeṇa tathā mahī /",
    "XXbsa052_u:3643": " arhattvaṃ vīryavadbhiśca tasmānnāgnisamā gatiḥ // Dhs_25.8 //",
    "XXbsa052_u:3644": " uttamasthānaprāptyartha vīryārambhe matiḥ kāryā tasmād devān guṇān matvā vīryavān niyatendriyaḥ",
    "XXbsa052_u:3645": " vīryārambhe matiṃ kuryārnnāsti vīryasamarthanam // Dhs_25.9 //",
    "XXbsa052_u:3646": " vīryārthī smṛtimān yaśca naro jñānaparāyaṇaḥ /",
    "XXbsa052_u:3647": " prayātyanuttamaṃ sthānaṃ jarāmaraṇavarjitam // Dhs_25.10 //",
    "XXbsa052_u:3648": " // iti vīryavargaḥ pañcaviṃśaḥ //",
    "XXbsa052_u:3649": " (26) dhyānavargaḥ svasthaḥ kaḥ?",
    "XXbsa052_u:3650": " asaṃsaktamaternityaṃ nityaṃ dhyānavihāriṇaḥ /",
    "XXbsa052_u:3651": " viśuddhamanaso nityamekāgrabhiratasya ca // Dhs_26.1 //",
    "XXbsa052_u:3652": " yasyaikāgrakaraṃ cittaṃ tasya doṣā na bādhakāḥ /",
    "XXbsa052_u:3653": " sa doṣabhayanirmuktaḥ svastha ityabhidhīyate // Dhs_26.2 //",
    "XXbsa052_u:3654": " ekāgrābhiratañceto vivekamanudhāvati /",
    "XXbsa052_u:3655": " sarvatarkavinirmuktaḥ svastha ityabhidhīyate // Dhs_26.3 //",
    "XXbsa052_u:3656": " cittasyaikāgratāṃ varṇayati yasya cittaṃ dhruvaṃ śāntaṃ nirvāṇābhirataṃ sadā /",
    "XXbsa052_u:3657": " na tasyendriyajā doṣā bhavasya śubhahetavaḥ // Dhs_26.4 //",
    "XXbsa052_u:3658": " yacca dhyānakṛtaṃ saukhyaṃ yacca (cittaṃ) samādhijam /",
    "XXbsa052_u:3659": " cittaṃ tatsarvamekāgramate bhavati dehinaḥ // Dhs_26.5 //",
    "XXbsa052_u:3660": " yatiḥ alaukikaṃ sukhaṃ bhuṅkte ekārāmasya yatino yat sukhaṃ jāyate hṛdi /",
    "XXbsa052_u:3661": " yat saukhyamativijñeyaṃ na saukhyaṃ laukikaṃ matam // Dhs_26.6 //",
    "XXbsa052_u:3662": " kīdṛśaṃ cittaṃ śāntiṃ samadhigacchati?",
    "XXbsa052_u:3663": " ekāgrābhirataṃ cittaṃ viśuddhākṛtameva ca /",
    "XXbsa052_u:3664": " doṣajālavinirmuktaṃ śāntiṃ samadhigacchati // Dhs_26.7 //",
    "XXbsa052_u:3665": " jñānāmbhasā tṛṣṇāgniṃ hanti ekāntamanasā nityaṃ saṃkṣiptendriyapañcakaiḥ /",
    "XXbsa052_u:3666": " tṛṣṇāgninātivṛddhaṃ ca hanti jñānāmbhasā budhaḥ // Dhs_26.8 //",
    "XXbsa052_u:3667": " tasya tṛṣṇāvimuktasya viśuddhasya sukhaiṣiṇaḥ /",
    "XXbsa052_u:3668": " akṣayaṃ cāvyayaṃ caiva padaṃ hi sthitamagrataḥ // Dhs_26.9 //",
    "XXbsa052_u:3669": " nirvāṇapuragāmi vartma vitarkakuṭilaṃ ceto yatra yatropapadyate /",
    "XXbsa052_u:3670": " ekālambanayuktena dhārya tena samādhinā /",
    "XXbsa052_u:3671": " tasmādetat paraṃ vartma nirvāṇapuragāmikam // Dhs_26.10 //",
    "XXbsa052_u:3672": " manonigrahaphalam etadagraṃ manaḥ kṣutvā hanyādarisamūhakam /",
    "XXbsa052_u:3673": " mano hīdaṃ vinirgṛhya (sa) vetti dhyānajairdṛḍhaiḥ // Dhs_26.11 //",
    "XXbsa052_u:3674": " nirupamaṃ dhyānajaṃ sukham",
    "XXbsa052_u:3675": " (tatra sthitāḥ narāḥ śreṣṭhāḥ śraddhāvanto manīṣiṇaḥ) /",
    "XXbsa052_u:3676": " prayānti paramaṃ sthānamaśokaṃ hatakilviṣam // Dhs_26.12 //",
    "XXbsa052_u:3677": " nirviṣaskasya tuṣṭasya nirāgasyāpi dhīmataḥ yat sukhaṃ dhyānajaṃ bhāti kutastasyopamā parā dhyānaiḥ paramaṃ padaṃ prāpyate etatsāraṃ sudhīrāṇāṃ yogināṃ pāragāminām /",
    "XXbsa052_u:3678": " yadevedaṃ manaḥ śrutvā prayānti padamacyutam // Dhs_26.14 //",
    "XXbsa052_u:3679": " // iti dhyānavargaḥ ṣaḍviṃśaḥ //",
    "XXbsa052_u:3680": " (27) prajñāvargaḥ prajñā māteva hitakāriṇī dharmānusāriṇī prajñā vīryeṇa parivṛṃhitā /",
    "XXbsa052_u:3681": " samādhibalasaṃyuktā māteva hitakāriṇī // Dhs_27.1 //",
    "XXbsa052_u:3682": " prajñā gatipañcakāt trāyate sā hi santrāyate sarvān puruṣān gatipañcakāt /",
    "XXbsa052_u:3683": " na mātā na pitā tatra gacchantamanugacchati // Dhs_27.2 //",
    "XXbsa052_u:3684": " prajñāśikharamāruhya śīlakandaraśobhanam /",
    "XXbsa052_u:3685": " bhavadoṣamidaṃ sarva paśyati (jñāna) bhūṣaṇaḥ // Dhs_27.3 //",
    "XXbsa052_u:3686": " samādhinā bhavārṇavaṃ tarati indriyāṇīndriyārthebhyo yadā vindanti tatpadam /",
    "XXbsa052_u:3687": " tadā samādhinā jñāna bhavasāgaramuttaret // Dhs_27.4 //",
    "XXbsa052_u:3688": " dānaśīlatapodhyānairjñānamevāgramucyate /",
    "XXbsa052_u:3689": " apavargād yadā jñānaṃ jñānaśīle sukhāvahe // Dhs_27.5 //",
    "XXbsa052_u:3690": " prajñā aṣṭamo mārgastathāgatenopadiṣṭaḥ cakṣuṣāṃ ca parā dṛṣṭā prajñoktā (yā)sunirmalā /",
    "XXbsa052_u:3691": " mārgāṇāṃ cāṣṭamo mārgaḥ śivaḥ proktastathāgataiḥ // Dhs_27.6 //",
    "XXbsa052_u:3692": " prajñābalaṃ sarvottamam caturṇā caiva satyānāmagre dve tu prakīrtite /",
    "XXbsa052_u:3693": " bālānāṃ ca sadā dṛṣṭaṃ prajñābalamihottamam // Dhs_27.7 //",
    "XXbsa052_u:3694": " janmapadvatirjñānaśastreṇa chettavyā jñānaśastreṇa tikṣṇena latā chedyā durāsadā /",
    "XXbsa052_u:3695": " hantavyā doṣanivahāśchettavyā janmapaddhatiḥ // Dhs_27.8 //",
    "XXbsa052_u:3696": " na jñānātparo bandhuḥ amṛtānāṃ paraṃ jñānaṃ śreyasāṃ nidhiruttamam /",
    "XXbsa052_u:3697": " na jñānācca paraṃ bandhurna jñānāddhanamuttamam // Dhs_27.9 //",
    "XXbsa052_u:3698": " jñānaśīlayutā prajñā sevitavyā jñānaśīlayutāvṛddhā vītarāgā gataspṛhāḥ /",
    "XXbsa052_u:3699": " sevitavyāḥ sadā santastattvamārganidarśakāḥ // Dhs_27.10 //",
    "XXbsa052_u:3700": " kleśādīn prajñāśastreṇa vidārayet prajñāvajreṇa tīkṣṇena mahodayavasena ca /",
    "XXbsa052_u:3701": " mahāyogarathārūḍhaḥ kleśādīn pravidārayet // Dhs_27.11 //",
    "XXbsa052_u:3702": " // iti prajñāvargaḥ saptaviṃśaḥ //",
    "XXbsa052_u:3703": " (28) nirvāṇavargaḥ kleśakṣaya eva nirvāṇamārgaḥ kleśakṣayāt paraṃ saukhyaṃ kathayanti manīṣiṇaḥ",
    "XXbsa052_u:3704": " eṣa nirvāṇago mārgaḥ kathitastattvadarśakaiḥ // Dhs_28.1 //",
    "XXbsa052_u:3705": " tatpadaṃ śāśvataṃ juṣṭaṃ kathayanti tathāgatāḥ /",
    "XXbsa052_u:3706": " yatra janma na mṛtyurna vidyate duḥkhasambhavaḥ // Dhs_28.2 //",
    "XXbsa052_u:3707": " vibhūtasyāpramattasya śāntasya vanacāriṇaḥ /",
    "XXbsa052_u:3708": " alolupasya vīrasya nirvāṇasya vibhūtayaḥ // Dhs_28.3 //",
    "XXbsa052_u:3709": " viṣayeṣvapramatto nirvāṇaṃ nāticiraṃ prāpnoti mitrāmitraprahīṇasya bhavarāgavivarjinaḥ /",
    "XXbsa052_u:3710": " viṣayeṣvapramattasya nirvāṇaṃ nātidūrataḥ // Dhs_28.4 //",
    "XXbsa052_u:3711": " śubhakarttṛ nirvāṇaṃ prāpnoti śubhakāryeṣu saktasya maitrīkāruṇyabhāvinaḥ /",
    "XXbsa052_u:3712": " saṃsārabhayabhītasya nirvāṇaṃ nātidūrataḥ // Dhs_28.5 //",
    "XXbsa052_u:3713": " kausīdyavirahitaḥ tvaritaṃ nirvāṇaṃ yāti kleśakṣayavidhijñasya nairātmyasyāpi tasya ca /",
    "XXbsa052_u:3714": " kausīdyāccaiva muktasya nirvāṇaṃ nātidūrataḥ // Dhs_28.6 //",
    "XXbsa052_u:3715": " vaśyendriyasya śāntasya nirvāṇaṃ samīpataram catuḥsatyavidhijñasya tridoṣavadhasevinaḥ /",
    "XXbsa052_u:3716": " vaśyendriyasya śāntasya nirvāṇaṃ nātidūrataḥ // Dhs_28.7 //",
    "XXbsa052_u:3717": " sukhaduḥkhapāśairmukto muniḥ pāraga ucyate sukhaduḥkhamayaiḥ pāśairyasya ceto na hanyate /",
    "XXbsa052_u:3718": " sa doṣabhayanirmuktaḥ pārago munirucyate // Dhs_28.8 //",
    "XXbsa052_u:3719": " śubhānveṣī nirvāṇamadhigacchati puruṣo 'pāyabhīruśca pramādabalavarjakaḥ /",
    "XXbsa052_u:3720": " śubhakārī śubhānveṣī nirvāṇamadhigacchati // Dhs_28.9 //",
    "XXbsa052_u:3721": " // iti nirvāṇavargo 'ṣṭāviṃśaḥ //",
    "XXbsa052_u:3722": " (29) mārgavargaḥ āryacatuṣṭayopāsakaḥ pāraṃ gacchati satyāni catvāri śivāni tāni, subhāvitānyeva samīkṣya vidvān /",
    "XXbsa052_u:3723": " sucintako jātijarābhayebhyaḥ, pramucyaye pāramupaiti śāntaḥ // Dhs_29.1 //",
    "XXbsa052_u:3724": " kāmeṣu saktaḥ bhavabhogabaddhaḥ bhavati acintako yastu vibhūtabuddhiḥ kāmeṣu sakto bhavabhogabaddhaḥ",
    "XXbsa052_u:3725": " sa bandhanaiḥ kāmamayairnibaddho, na mucyate jātijarābhayebhyaḥ //",
    "XXbsa052_u:3726": " bhavārṇave sukhadraṣṭā ante narakaṃ yāti vicintya yo duḥkhamidaṃ viśālaṃ, na khedamāyāti bhavārṇavebhyaḥ",
    "XXbsa052_u:3727": " sa kāmavāṇairnihato hi mūḍhaḥ, kaṣṭāmavasthāṃ narake 'pi yāti // Dhs_29.3",
    "XXbsa052_u:3728": " ābhyantaraṃ kṣemasukhaṃ ca hitvā, kiṃ kāmabhogābhiratā hi bālāḥ /",
    "XXbsa052_u:3729": " naite bijānanti bhayaṃ ca tīvramabhyeti mṛtyurjvalanaprakāśaḥ // Dhs_29.4",
    "XXbsa052_u:3730": " tattvamārgapradarśakaiḥ kimuktam?",
    "XXbsa052_u:3731": " anityaduḥkhaśūnyo 'yamātmā kārakavarjitaḥ /",
    "XXbsa052_u:3732": " saṃsāraḥ kathito buddhaiḥ tattvamārgapradarśakaiḥ // Dhs_29.5 //",
    "XXbsa052_u:3733": " tena sarvamidaṃ tattvajñānaṃ jñeyaṃ samāsataḥ /",
    "XXbsa052_u:3734": " jñānajñeyavinirmuktaṃ tṛtīyaṃ nopalabhyate // Dhs_29.6 //",
    "XXbsa052_u:3735": " kaḥ tattvavidhijñaḥ?",
    "XXbsa052_u:3736": " antapāravidhijño yaḥ ṣoḍaśākāratattvavit /",
    "XXbsa052_u:3737": " ūrdhvagatividhijño hi kṣāntitattvavicakṣaṇaḥ // Dhs_29.7 //",
    "XXbsa052_u:3738": " tattvavideva dharmatāmanuviśati agralokaikadharmajñaḥ samanantaratattvavit /",
    "XXbsa052_u:3739": " sa dharmatāmanuviśed yathā (ca) na vikampate // Dhs_29.8 //",
    "XXbsa052_u:3740": " dvayopāyavinirmukto naṣṭān nāśayate muhuḥ /",
    "XXbsa052_u:3741": " naṣṭapāpagatirvīraḥ strotāpanno nirucyate // Dhs_29.9 //",
    "XXbsa052_u:3742": " srotāṃsya kuśalā dharmā jīryante pāpagāminaḥ /",
    "XXbsa052_u:3743": " mokṣāgninā pratapyante srotāpanno bhavatyataḥ // Dhs_29.10 //",
    "XXbsa052_u:3744": " prasrabdhijaṃ mahodarkamuktaṃ saṃsāramokṣakam /",
    "XXbsa052_u:3745": " tṛṣṇākṣayasukhaṃ dṛṣṭaṃ satyataḥ sukhakārakam // Dhs_29.11 //",
    "XXbsa052_u:3746": " kaḥ sadaiva sukhī bhavati?",
    "XXbsa052_u:3747": " nāvabadhnāti yaṃ tṛṣṇā na vitarkairvihasyate /",
    "XXbsa052_u:3748": " samprāptabhavapārastu sukhī bhavati sarvadā // Dhs_29.12 //",
    "XXbsa052_u:3749": " ārya mārgacatuṣṭayam anyonyaphalasambhūtam anyonyaphalasambhūta sarvataḥ sampravartate /",
    "XXbsa052_u:3750": " tadeva kāraṇaṃ jñeyamāryamārgacatuṣṭayam // Dhs_29.13 //",
    "XXbsa052_u:3751": " āryasatyeṣu viditaḥ puruṣo vidyate dhruvam /",
    "XXbsa052_u:3752": " viṣayeṣu hi saṃghuṣṭaṃ jagad bhramati cakravat // Dhs_29.14 //",
    "XXbsa052_u:3753": " kaḥ śreṣṭho mārgaḥ?",
    "XXbsa052_u:3754": " sa mārgo deśakaḥ śreṣṭho yo mārgo bhāṣitaḥ śivaḥ /",
    "XXbsa052_u:3755": " yena mārgeṇa prācīnā (dhruvaṃ) yātā manīṣiṇaḥ // Dhs_29.15 //",
    "XXbsa052_u:3756": " triśaraṇagata eva sukhaṃ jīvati sujīvitaṃ bhavet tasya yasya buddhau sthitaṃ manaḥ /",
    "XXbsa052_u:3757": " nahi buddhivinirmuktaṃ jīvitaṃ jīvitaṃ bhavet // Dhs_29.16 //",
    "XXbsa052_u:3758": " sujīvitaṃ bhavet tasya yasya dharme sthitaṃ manaḥ /",
    "XXbsa052_u:3759": " nahi dharmavinirmuktaṃ jīvitaṃ jīvitaṃ bhavet // Dhs_29.17 //",
    "XXbsa052_u:3760": " sujīvitaṃ bhavet tasya yasya saṅghe sthitaṃ manaḥ /",
    "XXbsa052_u:3761": " nahi saṅghavinirmuktaṃ jīvitaṃ jīvitaṃ bhavet // Dhs_29.18 //",
    "XXbsa052_u:3762": " keṣāṃ sujīvitaṃ jīvanam?",
    "XXbsa052_u:3763": " sujīvitaṃ bhavet tasya yasya satye sthitaṃ manaḥ /",
    "XXbsa052_u:3764": " nahi satyavinirmuktaṃ jīvitaṃ jīvitaṃ bhavet // Dhs_29.19 //",
    "XXbsa052_u:3765": " sujīvitaṃ bhavet tasya yasya mārge sthitaṃ manaḥ /",
    "XXbsa052_u:3766": " nahi mārgavinirmuktaṃ jīvitaṃ jīvitaṃ bhavet // Dhs_29.20 //",
    "XXbsa052_u:3767": " nirvāṇagamane yasya nityaṃ buddhiravasthitā /",
    "XXbsa052_u:3768": " sa doṣādeva nirmukto na devaḥ krīḍati svayam // Dhs_29.21 //",
    "XXbsa052_u:3769": " kīdṛśī krīḍā sukhodbhāvikā?",
    "XXbsa052_u:3770": " yā bhavavyāpinī krīḍā nityamekāgracetasaḥ /",
    "XXbsa052_u:3771": " sā sukhodbhāvikā krīḍā na krīḍā rāgakārikā // Dhs_29.22 //",
    "XXbsa052_u:3772": " kena mārgeṇa śivaṃ sthānaṃ milati?",
    "XXbsa052_u:3773": " sukhādīniha satyāni yathā dāntena vindati /",
    "XXbsa052_u:3774": " tadā kṣemaṃ śivaṃ sthānaṃ prāpnoti puruṣottamaḥ // Dhs_29.23 //",
    "XXbsa052_u:3775": " // iti mārgavarga ekonatriṃśaḥ //",
    "XXbsa052_u:3776": " (30) bhikṣuvargaḥ ādarśo bhikṣuḥ lokamārgadarśakaḥ yo hinasti na bhūtāni mitravettā sadākṣayaḥ",
    "XXbsa052_u:3777": " pitṛvat sarvabhūtāni lokastamanupaśyati // Dhs_30.1 //",
    "XXbsa052_u:3778": " adattādānavirato nityaṃ jñānī jitendriyaḥ /",
    "XXbsa052_u:3779": " praśāntadehakarmā (ca) tīrṇasambhavasaṅkramaḥ // Dhs_30.2 //",
    "XXbsa052_u:3780": " nāpyālekhyagatā nāpi cakṣuṣā sā nirīkṣyate /",
    "XXbsa052_u:3781": " hatakāmo dṛṣṭasatyo muktastādṛśa ucyate // Dhs_30.3 //",
    "XXbsa052_u:3782": " samaloṣṭāśmakanakaḥ vītaśokaḥ samāhitaḥ /",
    "XXbsa052_u:3783": " na kleśoragasampṛktaḥ sa saukhyaṃ dhruvamāpnuyāt // Dhs_30.4 //",
    "XXbsa052_u:3784": " kaḥ bhikṣurvidyate?",
    "XXbsa052_u:3785": " arthānarthasamo yasya lābhālābhau tathaiva ca /",
    "XXbsa052_u:3786": " sukhaduḥkhasamāyuktaḥ bhikṣuḥ sa khalu kathyate // Dhs_30.5 //",
    "XXbsa052_u:3787": " mitrāmitraprahīṇo yaḥ samacetā jitendriyaḥ /",
    "XXbsa052_u:3788": " vibheti yo na viṣayaiḥ vijñeyastādṛśo yatiḥ // Dhs_30.6 //",
    "XXbsa052_u:3789": " viṣayadveṣī nirvāṇamadhigacchati viṣamatvāddhi viṣayān dveṣṭi dhīro gatavyathaḥ /",
    "XXbsa052_u:3790": " na tasya dūre nirvāṇaṃ samyaksambuddhadeśitam // Dhs_30.7 //",
    "XXbsa052_u:3791": " udayavyayatattvajñaḥ samyagdṛṣṭiralolupaḥ /",
    "XXbsa052_u:3792": " himavāniva niṣkramya saṃsārānmuktahetukaḥ // Dhs_30.8 //",
    "XXbsa052_u:3793": " tṛṇacandanatulyo hi samatṛṣṇāmbarāśinaḥ /",
    "XXbsa052_u:3794": " sa kauśeyasaṅghaṭitatṛṣṇayā naiva bādhate // Dhs_30.9 //",
    "XXbsa052_u:3795": " lābhasatkārasantuṣṭaḥ santuṣṭastṛṇasaṃstaraiḥ /",
    "XXbsa052_u:3796": " vahnivallābhasatkāraṃ yaḥ paśyati sa paśyati // Dhs_30.10 //",
    "XXbsa052_u:3797": " buddhadeśitāḥ bhikṣudharmāḥ vāhyate yo na viṣayaistṛṇanadyā na vāhayate /",
    "XXbsa052_u:3798": " svakarmaphalatattvajñaḥ sa bhikṣurbuddhadeśitaḥ // Dhs_30.11 //",
    "XXbsa052_u:3799": " nātītaṃ śocate yo hi buddhayā (caiva) gataspṛhaḥ /",
    "XXbsa052_u:3800": " pratyutpannakriyāyogī na buddhistasya lipyate // Dhs_30.12 //",
    "XXbsa052_u:3801": " nirvāṇe (ca) matiryasya dharme nityaṃ sthitā bhavet /",
    "XXbsa052_u:3802": " na vartate sa saṃsāre śukladharmasamāvṛtaḥ // Dhs_30.13 //",
    "XXbsa052_u:3803": " nāvilaṃ kriyate yasya cittaṃ vidyāgnikalpayā /",
    "XXbsa052_u:3804": " dāruvadviṣayā yasya tasya duḥkhaṃ na vidyate // Dhs_30.14 //",
    "XXbsa052_u:3805": " indriyāṇi vaśe yasya cendriyeṣu vaśānugaḥ /",
    "XXbsa052_u:3806": " hriyate yaḥ pumarthaino nikaṣastādṛśo muniḥ // Dhs_30.15 //",
    "XXbsa052_u:3807": " sādhuvaddhimano yasya kṣamāvān priyadarśanaḥ /",
    "XXbsa052_u:3808": " prahlādayati cetāṃsi sa nṛṇāṃ śaśivanmuniḥ // Dhs_30.16 //",
    "XXbsa052_u:3809": " aruṇābhirato yastu harmyāgreṣu na rajyati /",
    "XXbsa052_u:3810": " santuṣṭaḥ pāṃśukūlena bhikṣurbhikṣārato bhavet // Dhs_30.17 //",
    "XXbsa052_u:3811": " śānto dāntaḥ sudhīrarthāt tattvavit sukhaduḥkhayoḥ /",
    "XXbsa052_u:3812": " sa yātyuttamamadhvānaṃ yatra gatvā na śocati // Dhs_30.18 //",
    "XXbsa052_u:3813": " ṛjumatpātakānyasya nityaṃ dhyānaparāyaṇaḥ /",
    "XXbsa052_u:3814": " prākṛtaiśca malai(rhīnaḥ) sa yogī satyavartmani // Dhs_30.19 //",
    "XXbsa052_u:3815": " sarvendriyavighātī yaḥ sarvabhūtahite rataḥ /",
    "XXbsa052_u:3816": " śānto dāntendriyaḥ svastho bhikṣurbhavati tādṛśaḥ // Dhs_30.20 //",
    "XXbsa052_u:3817": " ṣaḍindriyarathārūḍho rāgaśatrunivārakaḥ /",
    "XXbsa052_u:3818": " prajñādhīraḥ kriyāvān yaḥ sa śāntipadamaśnute // Dhs_30.21 //",
    "XXbsa052_u:3819": " araṇyavāsī santuṣṭo bhūmivāsī samāhitaḥ /",
    "XXbsa052_u:3820": " dhunāti pāpako dharmaścāyurmeghānivāmbaraḥ // Dhs_30.22 //",
    "XXbsa052_u:3821": " śubhaṃ vā dehakarmāntaḥ śubhacaryāsu saṃrataḥ /",
    "XXbsa052_u:3822": " tattvadṛṣṭiḥ kriyādakṣo nāśayanmārasādhanam // Dhs_30.23 //",
    "XXbsa052_u:3823": " dayālurbhikṣurnirvāṇamārge sthito bhavati rāgātyaye na bādheta śubhacittaṃ gatālayam /",
    "XXbsa052_u:3824": " maitryā kāruṇyabahulo bhikṣurnairyyāṇike sthitaḥ // Dhs_30.24 //",
    "XXbsa052_u:3825": " yasya rūpādayo neṣṭā viṣayā bandhahetave /",
    "XXbsa052_u:3826": " sa yāti paramāṃ śāntiṃ yatra gatvā na śocyate // Dhs_30.25 //",
    "XXbsa052_u:3827": " hetupratyayatattvajñaḥ sūkṣmārthe kṛtaniścayaḥ /",
    "XXbsa052_u:3828": " mokṣasrotasyabhiratastṛṣṇayā naiva rajyate // Dhs_30.26 //",
    "XXbsa052_u:3829": " yo nādatte 'śubhaṃ karma śubhakarmarataḥ sadā /",
    "XXbsa052_u:3830": " candrāṃśunirmalagatiryogī bhavati tādṛśaḥ // Dhs_30.27 //",
    "XXbsa052_u:3831": " pradahan pāpakān dharmān śuṣkendhanamivānalaḥ /",
    "XXbsa052_u:3832": " vibhrājate tribhuvane muktapāyo gatavyathaḥ // Dhs_30.28 //",
    "XXbsa052_u:3833": " mokṣe 'sti yasya tu mano na saṃsāre kathañcana /",
    "XXbsa052_u:3834": " nāsau badhnāti saṃsāre muktaḥ pakṣī yathāmbare // Dhs_30.29 //",
    "XXbsa052_u:3835": " vedanodayatattvajño vedanāphalaniścayaḥ /",
    "XXbsa052_u:3836": " sa mukta iti vijñeyastattvavid ṛtavāṃśca saḥ // Dhs_30.30 //",
    "XXbsa052_u:3837": " tathāpyete sukhaduḥkhe mṛṣṭāmṛṣṭairna lipyate /",
    "XXbsa052_u:3838": " dīptaṃ paśyati saṃsāraṃ yaḥ sa yogī satāṃ mataḥ // Dhs_30.31 //",
    "XXbsa052_u:3839": " bhikṣurbhavati kīdṛśaḥ?",
    "XXbsa052_u:3840": " athāmūḍhamatirnityaṃ nityaṃ dharmaparāyaṇaḥ /",
    "XXbsa052_u:3841": " bhikṣuvṛttāvabhirato bhikṣurbhavati tādṛśaḥ // Dhs_30.32 //",
    "XXbsa052_u:3842": " na tṛptirdarśanārāmaiḥ sādhūnāṃ darśane ratiḥ /",
    "XXbsa052_u:3843": " niṣkrāntagṛhakalmāṣo bhikṣurbhavati tādṛśaḥ // Dhs_30.33 //",
    "XXbsa052_u:3844": " na nṛtyagītasandarśī (satyaṃ) ca punarīkṣate /",
    "XXbsa052_u:3845": " saṃrakṣito śmaśāneṣu bhikṣurbhavati tādṛśaḥ // Dhs_30.34 //",
    "XXbsa052_u:3846": " ekāhaṃ paramaṃ piṇḍamādatte 'nyatra kāṅkṣati /",
    "XXbsa052_u:3847": " tribhāgakukṣisantuṣṭo bhikṣurbhavati tādṛśaḥ // Dhs_30.35 //",
    "XXbsa052_u:3848": " vastrottamavivarjī yaḥ pāṃsukūleṣu rajyate /",
    "XXbsa052_u:3849": " muktāhāravihāro yo bhikṣurbhavati tādṛśaḥ // Dhs_30.36 //",
    "XXbsa052_u:3850": " karmāṇyārabhate yo na nirāśaḥ sa ca karmasu /",
    "XXbsa052_u:3851": " niruddhako noparato bhikṣurbhavati tādṛśaḥ // Dhs_30.37 //",
    "XXbsa052_u:3852": " kāyakoṭivinirmukto mohadhvāntavivarjitaḥ /",
    "XXbsa052_u:3853": " aliptaḥ pāpakairdharmaibhikṣurbhavati tādṛśaḥ // Dhs_30.38 //",
    "XXbsa052_u:3854": " sarvāśayajanānītaḥ sarvāśayavivarjitaḥ /",
    "XXbsa052_u:3855": " sarvāśayavinirmukto bhikṣurbhavati tādṛśaḥ // Dhs_30.39 //",
    "XXbsa052_u:3856": " āryāṣṭāṅgena mārgeṇa nirvāṇapurataḥ sthitaḥ /",
    "XXbsa052_u:3857": " sarvārthadharmatā hyeṣā bhikṣurbhavati tādṛśaḥ // Dhs_30.40 //",
    "XXbsa052_u:3858": " śāntendriyo dṛḍhamatiḥ kāmapākavivarjitaḥ /",
    "XXbsa052_u:3859": " ekāgrasaṃsthitamanā bhikṣurbhavati tādṛśaḥ // Dhs_30.41 //",
    "XXbsa052_u:3860": " bhūmisaṅkramaṇajño yo bhūmitattvanidarśakaḥ /",
    "XXbsa052_u:3861": " bhūmeḥ parāparajño yo bhikṣurbhavati tādṛśaḥ // Dhs_30.42 //",
    "XXbsa052_u:3862": " sambhavāsambhavān dharmān hetupratyayasambhavān /",
    "XXbsa052_u:3863": " jānīte vidhivat sarvān bhikṣurbhavati tādṛśaḥ // Dhs_30.43 //",
    "XXbsa052_u:3864": " brahmacārī ṛtujñānī styānamiddhavivarjitaḥ /",
    "XXbsa052_u:3865": " kalpodagro 'vanau dakṣo bhikṣurbhavati tādṛśaḥ // Dhs_30.44 //",
    "XXbsa052_u:3866": " śamasthovipaśyanāśca caturdhyānarataśca yaḥ /",
    "XXbsa052_u:3867": " ālaye muditārāmo bhikṣurbhavati tādṛśaḥ // Dhs_30.45 //",
    "XXbsa052_u:3868": " pakṣiṇo gaganasthasya chāyevānugataḥ sadā /",
    "XXbsa052_u:3869": " saddharmasyānujīvī sa bhikṣurbhavati tādṛśaḥ // Dhs_30.46 //",
    "XXbsa052_u:3870": " kleśopakleśabadhakaḥ samadarśī śubhānvitaḥ /",
    "XXbsa052_u:3871": " anāpānavidhijño yo bhikṣurbhavati tādṛśaḥ // Dhs_30.47 //",
    "XXbsa052_u:3872": " anukramavidhijño yo yogavit tattvadarśakaḥ /",
    "XXbsa052_u:3873": " pārāpāravidhijño yo bhikṣurbhavati tādṛśaḥ // Dhs_30.48 //",
    "XXbsa052_u:3874": " yo na hṛṣyati harṣeṣu bhayeṣu na bibheti ca /",
    "XXbsa052_u:3875": " mukto harṣabhayodvegairbhikṣurbhavati tādṛśaḥ // Dhs_30.49 //",
    "XXbsa052_u:3876": " janmamaraṇatattvajñaḥ surāsuranamaskṛtaḥ /",
    "XXbsa052_u:3877": " parāvarajñaḥ sattvānāṃ bhikṣurbhavati tādṛśaḥ // Dhs_30.50 //",
    "XXbsa052_u:3878": " saṅghāṭimātrasaṃhṛṣṭaḥ sañcayeṣu na rajyate /",
    "XXbsa052_u:3879": " alpeccho brahmacārī yo bhikṣurbhavati tādṛśaḥ // Dhs_30.51 //",
    "XXbsa052_u:3880": " ekāśī vṛkṣamūle yaḥ sadā dhyānaṃ samīhate /",
    "XXbsa052_u:3881": " lābhasatkāravirato bhikṣurbhavati tādṛśaḥ // Dhs_30.52 //",
    "XXbsa052_u:3882": " upekṣākaruṇārāgo mokṣadoṣavivarjitaḥ /",
    "XXbsa052_u:3883": " nirdagdhadoṣasarvasvo bhikṣurbhavati tādṛśaḥ // Dhs_30.53 //",
    "XXbsa052_u:3884": " mandavīryakusīdānāṃ bhikṣūṇāṃ darśanāya ca /",
    "XXbsa052_u:3885": " nānyayogābhirakto yo bhikṣurbhavati tādṛśaḥ // Dhs_30.54 //",
    "XXbsa052_u:3886": " kausīdyābhirato bhikṣuḥ nahi kalyāṇamarhati na śayyāsanasambhogī bhikṣurbuddhena bhāṣitaḥ",
    "XXbsa052_u:3887": " kausīdyabhirato yastu nāsau kalyāṇamarhati // Dhs_30.55 //",
    "XXbsa052_u:3888": " kleśānāṃ mūlapākaṃ hi kausīdyaṃ yasya vidyate /",
    "XXbsa052_u:3889": " tasya duḥkhaṃ mahāghoraṃ saṃsāre sampravartate // Dhs_30.56 //",
    "XXbsa052_u:3890": " kausīdyameva yasyāsti tasya dharmo na vidyate /",
    "XXbsa052_u:3891": " kevalaṃ vastramātreṇa 'bhikṣuḥ' sa iti kathyate // Dhs_30.57 //",
    "XXbsa052_u:3892": " bhikṣurbhavati na tādṛśaḥ nādhyāpane ratiryasya na dhyānenāśu rakṣati /",
    "XXbsa052_u:3893": " kevalaṃ vastumātreṇa bhikṣurbhavati tādṛśaḥ // Dhs_30.58 //",
    "XXbsa052_u:3894": " vihārābhirato yastu na rato dharmagocare /",
    "XXbsa052_u:3895": " strīmadyalolupamatibhikṣurasti na tādṛśaḥ // Dhs_30.59 //",
    "XXbsa052_u:3896": " (bhavenmatiryasya nityaṃ vividhe) pāpakarmaṇi /",
    "XXbsa052_u:3897": " sa bhikṣurdeśito buddhaiḥ na bhoktā svakagocare // Dhs_30.60 //",
    "XXbsa052_u:3898": " varamāśīviṣaviṣaṃ kathitaṃ tāmrameva ca /",
    "XXbsa052_u:3899": " bhuktasyātyantaduḥśīlairadhikaṃ pāpabhojanam // Dhs_30.61 //",
    "XXbsa052_u:3900": " yo hi nārhati piṇḍāya nāsau piṇḍāya kalpate /",
    "XXbsa052_u:3901": " yasya piṇḍikṛtāḥ kleśāḥ sarpā iva vileśayāḥ // Dhs_30.62 //",
    "XXbsa052_u:3902": " sa bhikṣuḥ piṇḍabhojī syānna strīdarśanatatparaḥ /",
    "XXbsa052_u:3903": " bandhakaṃ yadi cātmānaṃ kṛtvā paraśubhakṣatim // Dhs_30.63 //",
    "XXbsa052_u:3904": " bhikṣurdurguṇānāṃ svarūpam kathaṃ sa bhikṣurvijñeyaḥ saṅgharatnapradūṣakaḥ /",
    "XXbsa052_u:3905": " yasyeṣṭā lābhasatkārā viṣayā yasya sammatāḥ // Dhs_30.64 //",
    "XXbsa052_u:3906": " nāridarśanasākāṅkṣī na bhikṣurna gṛhīva saḥ /",
    "XXbsa052_u:3907": " rājaseviṣu sṛṣṭāśo madyapaḥ krodhanastathā // Dhs_30.65 //",
    "XXbsa052_u:3908": " sadā bhikṣurbañcayate dāyakānnanu cetasā /",
    "XXbsa052_u:3909": " upāyanānyupādāya rājadvārāśritā hi ye /",
    "XXbsa052_u:3910": " saṃrabdhā gṛhibhiḥ sārdha yathā nāgā vanāśritāḥ // Dhs_30.66 //",
    "XXbsa052_u:3911": " tasmāt tāneva puṣṇanti vāterṣyāste samāgatāḥ /",
    "XXbsa052_u:3912": " putradārān parityajya ye śāntā ratnamāśritāḥ // Dhs_30.67 //",
    "XXbsa052_u:3913": " bhikṣorguṇānāṃ māhātmyam prahāya doṣān yo bhikṣurasti darśanatattvavit /",
    "XXbsa052_u:3914": " rūpādiskandhatattvajño mokṣāya yatate sadā // Dhs_30.68 //",
    "XXbsa052_u:3915": " dharmāvabodhābhirato dhyānārāmavihāravān tattvalakṣaṇasambodhāt prāpnuyāt padamavyayam // maitryārāmo hi satatamudyukto dharmagocare /",
    "XXbsa052_u:3916": " tattvalakṣaṇatattvajño bhikṣurbhavati tādṛśaḥ // Dhs_30.70 //",
    "XXbsa052_u:3917": " yoniśastu matiryasya kāmakrodhairna hanyate /",
    "XXbsa052_u:3918": " sa bhikṣuriti vijñeyo viparītastato 'nyathā // Dhs_30.71 //",
    "XXbsa052_u:3919": " sarvabhūtadṛḍhaḥ śāntaḥ sarvasaṅgativarjitaḥ /",
    "XXbsa052_u:3920": " sarvabandhananirmukto bhikṣurbhavati tattvavit // Dhs_30.72 //",
    "XXbsa052_u:3921": " karmaṇi yasya vijñānaviṣayairyo na hanyate /",
    "XXbsa052_u:3922": " nirmalaḥ syāt kanakavat santuṣṭo bhikṣurucyate // Dhs_30.73 //",
    "XXbsa052_u:3923": " priyāpriye mano yasya na lepamanugacchati /",
    "XXbsa052_u:3924": " saṅkalpānāṃ vidhijño yaḥ sarvapāpavivarjitaḥ // Dhs_30.74 //",
    "XXbsa052_u:3925": " anyasaṃduṣṭacarito dharmaśīlo jitendriyaḥ /",
    "XXbsa052_u:3926": " ahīnasatvo matimān bhikṣurbhavati tādṛśaḥ // Dhs_30.75 //",
    "XXbsa052_u:3927": " śāstre śāstrārthavijñāne matiryasya sadā ratā /",
    "XXbsa052_u:3928": " na pānabhojanarataḥ sa bhikṣuḥ śāntamānasaḥ // Dhs_30.76 //",
    "XXbsa052_u:3929": " bhikṣoḥ svarūpanirūpaṇam vanāraṇyavihāreṣu śmaśāne tṛṇasaṃstare /",
    "XXbsa052_u:3930": " ramate yasya tu mano bhikṣurbhavati tādṛśaḥ // Dhs_30.77 //",
    "XXbsa052_u:3931": " doṣāṇāṃ karmatattvajñaḥ phalavit pariśeṣataḥ /",
    "XXbsa052_u:3932": " hetupratyayatattvajño bhikṣuḥ syād vītakalmaṣaḥ // Dhs_30.78 //",
    "XXbsa052_u:3933": " (hata) kilviṣakāntāro hatadoṣo jitendriyaḥ /",
    "XXbsa052_u:3934": " punarbhavavidhijño yo bhikṣuḥ śāntamanāḥ (smṛta) // Dhs_30.79 //",
    "XXbsa052_u:3935": " notkarṣo hṛṣṭahṛdaye nindayā naiva rūṣyati /",
    "XXbsa052_u:3936": " samudratulyagāmbhīryo yogavān bhikṣurucyate // Dhs_30.80 //",
    "XXbsa052_u:3937": " āveṇiko dṛḍhamatiḥ sūkṣmavādī na lolupaḥ /",
    "XXbsa052_u:3938": " kāmavādī samo dakṣaḥ sa bhikṣuḥ śānta ucyate // Dhs_30.81 //",
    "XXbsa052_u:3939": " kāmadhātūpagān hetūn rūpadhātau tathaiva ca /",
    "XXbsa052_u:3940": " āruṣyeṣu ca tattvajñaḥ śāstrā bhikṣuḥ sa ucyate // Dhs_30.82 //",
    "XXbsa052_u:3941": " na laukikakathāsaktaḥ śatrudoṣabadhe sadā /",
    "XXbsa052_u:3942": " viṣavad yasya viṣayāḥ sa bhikṣurdeśito budhaiḥ // Dhs_30.83 //",
    "XXbsa052_u:3943": " śuddhā yasya (hi)kāmeṣu matirbhavati nityaśaḥ /",
    "XXbsa052_u:3944": " sa nirmuktamatirbhikṣurmuktaḥ saṃsārabandhanāt // Dhs_30.84 //",
    "XXbsa052_u:3945": " dhyānādhyayanakarmaṇyaḥ kausīdyaṃ yasya dūrataḥ /",
    "XXbsa052_u:3946": " hitakārī ca sattvānām āraṇyo bhikṣurucyate // Dhs_30.85 //",
    "XXbsa052_u:3947": " praśnottaramatiryasya pratibhāvan jitendriyaḥ /",
    "XXbsa052_u:3948": " sa dharmaḥ kathito jñeyo viparītastṛṇaiḥ samaḥ // Dhs_30.86 //",
    "XXbsa052_u:3949": " buddhaśāsane kīdṛg bhikṣuḥ śastaḥ?",
    "XXbsa052_u:3950": " kāyamānasabhīryasya sarvadā naiva khidyate /",
    "XXbsa052_u:3951": " sarvakṛtyakaro jñeyo yaḥ saṅghāya ca tatparaḥ // Dhs_30.87 //",
    "XXbsa052_u:3952": " na parārtha na lobhārtha yaśo 'rtha kurute na tu /",
    "XXbsa052_u:3953": " saṅghakārye matiryasya sa muktaḥ sarvabandhanaiḥ // Dhs_30.88 //",
    "XXbsa052_u:3954": " na svargārtha matiryasya lābhārtha yaśase na vā /",
    "XXbsa052_u:3955": " nirvāṇārtha kriyā sarvā sa bhikṣuḥ srota ucyate // Dhs_30.89 //",
    "XXbsa052_u:3956": " pāpebhyo nityavirataḥ satkṛtyeṣu rataḥ sadā /",
    "XXbsa052_u:3957": " na pāpamitrasaṃsargī bhikṣuḥ syād buddhaśāsane // Dhs_30.90 //",
    "XXbsa052_u:3958": " maitryā bhāvitacittasya dakṣasya ṛjucetasaḥ /",
    "XXbsa052_u:3959": " śikṣāpadeṣu raktasya nirvāṇaṃ nātidūrataḥ // Dhs_30.91 //",
    "XXbsa052_u:3960": " jarāmaraṇaśīlasya saṃsāravimukhasya ca /",
    "XXbsa052_u:3961": " dhyāne 'pi na pramattasya nirvāṇaṃ nātidūrataḥ // Dhs_30.92 //",
    "XXbsa052_u:3962": " anityatāvidhijñasya śūnyatāvatkriyāvataḥ /",
    "XXbsa052_u:3963": " dhyānotkarṣavidhijñasya nirvāṇaṃ nātidūrataḥ // Dhs_30.93 //",
    "XXbsa052_u:3964": " dhīro 'yamagracoro 'yaṃ yo 'yaṃ bhikṣurasaṃvṛtaḥ /",
    "XXbsa052_u:3965": " antaḥpurīvarasrāvī bahiścīvarasaṃvṛtaḥ // Dhs_30.94 //",
    "XXbsa052_u:3966": " dharmavinayād rikto bhikṣurduḥkhabhāgī bhavedeva yathā yatnamayo rāśiḥ sarvo 'sāraśca durbalaḥ",
    "XXbsa052_u:3967": " evaṃ sañcarati rikto vitatho bhikṣuvādikaḥ // Dhs_30.95 //",
    "XXbsa052_u:3968": " sa nārakeyo duḥśīlaḥ saṅgharatnabahiṣkṛtaḥ /",
    "XXbsa052_u:3969": " kāyasya bhedānnarakaṃ nīyate cittavañcitaḥ // Dhs_30.96 //",
    "XXbsa052_u:3970": " vañcito dharmavinayād yāti tat svena karmaṇā /",
    "XXbsa052_u:3971": " malinastamasā baddho duḥkhabhāgī bhaviṣyati // Dhs_30.97 //",
    "XXbsa052_u:3972": " aprāvṛtaḥ śubhadhaman nagnaḥ sādhujugupsitaḥ /",
    "XXbsa052_u:3973": " nayate narakaṃ ghoraṃ yathā dharmabahiṣkṛtaḥ // Dhs_30.98 //",
    "XXbsa052_u:3974": " aśobhanasya nicayo duḥkhadvāramanāvṛtam /",
    "XXbsa052_u:3975": " saṃsārabandhanaṃ tīvraṃ dauḥśīlyamiti kathyate // Dhs_30.99 //",
    "XXbsa052_u:3976": " asaṃvareṇa yo dagdhaḥ sa dagdho vahninā bhṛśam /",
    "XXbsa052_u:3977": " tasya saṃvarakṣīṇasya vinipāto dhruvaṃ sthitaḥ // Dhs_30.100 //",
    "XXbsa052_u:3978": " kukartṛbhikṣurapi narakaṃ yāti manasā saṃvarasthena svācāraiḥ saṃvarāyate /",
    "XXbsa052_u:3979": " samūḍhacaryāmāruhya narakāyopakalpate // Dhs_30.101 //",
    "XXbsa052_u:3980": " aśubhaṃ vardhate tasya divārātrau ca sarvataḥ /",
    "XXbsa052_u:3981": " yasya śīlamayaṃ ratnaṃ dauḥśīlyena nivāritam // Dhs_30.102 //",
    "XXbsa052_u:3982": " dharmaśūnyasya riktasya tamasā saṃvṛtasya ca /",
    "XXbsa052_u:3983": " vidyate 'saṃvarastasya yo na śaucāya kalpate // Dhs_30.103 //",
    "XXbsa052_u:3984": " asaṃvaramayaḥ pāśo malinaḥ sādhuvarjitaḥ /",
    "XXbsa052_u:3985": " ākarṣati sa duḥśīlān pāpiṣṭhān śīlavarjitān // Dhs_30.104 //",
    "XXbsa052_u:3986": " asaṃvaraiśca dauḥśīlyaiḥ pāpaiśca saha saṅgatiḥ /",
    "XXbsa052_u:3987": " dūtakā narakasyaite kāmānāmapi sevakāḥ // Dhs_30.105 //",
    "XXbsa052_u:3988": " asaṃvṛtaprasūtasya capalasya viśeṣataḥ /",
    "XXbsa052_u:3989": " pāpakarmābhiyuktasya narakaṃ nātidūrataḥ // Dhs_30.106 //",
    "XXbsa052_u:3990": " kimete nāvagacchanti karmaṇāṃ sadṛśaṃ phalam /",
    "XXbsa052_u:3991": " akṣipātāya mūḍhāya durmatau (ye) vimohitāḥ // Dhs_30.107 //",
    "XXbsa052_u:3992": " ahanyahani vardhante pāpanadyo durāsadāḥ /",
    "XXbsa052_u:3993": " duḥkhormimālāścapalāḥ pāpiṣṭhajanahāriṇaḥ // Dhs_30.108 //",
    "XXbsa052_u:3994": " na teṣāṃ sukaraṃ janma na teṣāṃ sukaraṃ manaḥ /",
    "XXbsa052_u:3995": " aśīlāḥ puruṣā ye vā śukladharmavivarjitāḥ // Dhs_30.109 //",
    "XXbsa052_u:3996": " dharmo 'tyuccaḥ śubho mārgaḥ",
    "XXbsa052_u:3997": " atyuccaśca śubho mārgaḥ sa 'dharma' iti kathyate /",
    "XXbsa052_u:3998": " taṃ prāpyamanujaḥ śīghraṃ prayāti padamacyutam // Dhs_30.110 //",
    "XXbsa052_u:3999": " tato 'pavādāḥ sādhyante śaktimantaḥ sukhāstu ye /",
    "XXbsa052_u:4000": " saṃvarasya sadā dāsāsteṣāṃ duḥkhaṃ na vidyate /",
    "XXbsa052_u:4001": " dauḥśīlyaparamo hyeṣa malinīkurute nṛṇām // Dhs_30.111 //",
    "XXbsa052_u:4002": " ye śaikṣyapadavibhraṣṭā bhāgino narakasya te /",
    "XXbsa052_u:4003": " evaṃ jñātvā naraḥ sarva saṃvaraṃ pratipadyate // Dhs_30.112 //",
    "XXbsa052_u:4004": " śubhadharmī bhikṣurnirvāṇaṃ nāticiraṃ prāpnoti bhavārṇasya sarvasya setubhūto hi saṃvaraḥ",
    "XXbsa052_u:4005": " śuddhājīvaviśuddhasya śāntavaktrasya karmaṇaḥ // Dhs_30.113 //",
    "XXbsa052_u:4006": " dhyāyino vipramuktasya nirvāṇaṃ nātidūrataḥ /",
    "XXbsa052_u:4007": " dhūrdharasyāpramattasya śmaśānavanasevinaḥ // Dhs_30.114 //",
    "XXbsa052_u:4008": " śāyino bhūtale nityaṃ nirvāṇaṃ nātidūrataḥ /",
    "XXbsa052_u:4009": " pāṃśuśayyāvalambāṃsapātamekaṃ sajarjaram // Dhs_30.115 //",
    "XXbsa052_u:4010": " santoṣaḥ phalamūlaiśca sa sukhī buddhasambhavaḥ /",
    "XXbsa052_u:4011": " vipramuktasya kāmebhyaḥ santoṣo hītarasya ca // Dhs_30.116 //",
    "XXbsa052_u:4012": " savimuktakacittasya nirvāṇaṃ nātidūrataḥ /",
    "XXbsa052_u:4013": " kuhakāmalamuktasya rajo vā tasya tāyinaḥ // Dhs_30.117 //",
    "XXbsa052_u:4014": " ākāśasamacittasya nirvāṇaṃ nātidūrataḥ /",
    "XXbsa052_u:4015": " bahubaddhapadairyuktā vijñeyā (bhava)cārikā // Dhs_30.118 //",
    "XXbsa052_u:4016": " nāśikā brahmacaryasya nirvāṇagatiduḥkhikā /",
    "XXbsa052_u:4017": " sevyate yā janairnityaṃ prākṛtaiḥ śīlavarjitaiḥ // Dhs_30.119 //",
    "XXbsa052_u:4018": " ajastraṃ parivarjyā sā dhyāyibhistattvadarśibhiḥ /",
    "XXbsa052_u:4019": " daurbalyamūlamekā sā manaskārapraṇāśikā // Dhs_30.120 //",
    "XXbsa052_u:4020": " nāśinī brahmacaryasya narakasya pradarśikā /",
    "XXbsa052_u:4021": " bhraṃśikā svargamārgasya duḥkhasāgaraśoṣikā // Dhs_30.121 //",
    "XXbsa052_u:4022": " dūtikā pretalokasya tiryagyoninipātikā /",
    "XXbsa052_u:4023": " nāmnā saṅgaṇikā sevā saṃsāre bandhamātṛkā // Dhs_30.122 //",
    "XXbsa052_u:4024": " dhyānādhyayanaśaktaiva varjyā nityaṃ hi bhikṣubhiḥ /",
    "XXbsa052_u:4025": " dhyānādhyayananirmukto nimittābhirataḥ sadā // Dhs_30.123 //",
    "XXbsa052_u:4026": " paradharmo bhayāvahaḥ vivarjitaḥ śubhairdharmairapāpagamanāya saḥ /",
    "XXbsa052_u:4027": " svadharma yaḥ parityajya paradharmeṣu rajyate // Dhs_30.124 //",
    "XXbsa052_u:4028": " dharmadvayaparibhraṣṭo vinipātāya kalpate /",
    "XXbsa052_u:4029": " svagṛhaṃ yaḥ parityajya paraveśyāni tiṣṭhati // Dhs_30.125 //",
    "XXbsa052_u:4030": " sadāyaṃ lāghavaṃ yāti nidhanaṃ cāśu gacchati /",
    "XXbsa052_u:4031": " tathā yo vimatirbhūto vidvanmānī janecchayā // Dhs_30.126 //",
    "XXbsa052_u:4032": " svadharmaviratiṃ kṛtvā paradharmeṣu vartate /",
    "XXbsa052_u:4033": " adharme cāśayastasya paraliṅgopajīvinaḥ // Dhs_30.127 //",
    "XXbsa052_u:4034": " tṛṇavidyābhilipto 'yaṃ pretaḥ pāpeṣu pacyate /",
    "XXbsa052_u:4035": " yaśo 'ntaṃ padamāsthāya pāpakarmaṇi vartate // Dhs_30.128 //",
    "XXbsa052_u:4036": " nāsau bhikṣurihocyate śaśvat sa patito dṛṣṭaḥ śāsanāntāt pravartate /",
    "XXbsa052_u:4037": " nispṛhaḥ kāmacaryāsu nirāmodaḥ pravarjitaḥ //",
    "XXbsa052_u:4038": " ārabdhavīryaḥ santuṣṭo dhyāyī bhikṣurihocyate // Dhs_30.129 //",
    "XXbsa052_u:4039": " na ca kāmeṣu saṃsakto nityāhāravihāravān /",
    "XXbsa052_u:4040": " kāṣāyasaṃvṛtaḥ kṣauro nāsau bhikṣurihocyate // Dhs_30.130 //",
    "XXbsa052_u:4041": " nimittabodhako (yastu) nakṣatragaticintakaḥ /",
    "XXbsa052_u:4042": " rājasevāpramattaśca na sa bhikṣurihocyate // Dhs_30.131 //",
    "XXbsa052_u:4043": " vaidyakarmāṇi kurvaśca śruti saṅgrathanaṃ tathā /",
    "XXbsa052_u:4044": " saṅkīrṇā dinacaryā ca kurvan bhikṣuḥ praṇaśyati // Dhs_30.132 //",
    "XXbsa052_u:4045": " dhyānādhyayanavidveṣī rataḥ saṅgaṇikāsu ca /",
    "XXbsa052_u:4046": " lobhasatkāralābhaṃ ca kurvan bhikṣuḥ praṇaśyati // Dhs_30.133 //",
    "XXbsa052_u:4047": " suvarṇadhātusaṃsakto bahumitraratiśca yaḥ /",
    "XXbsa052_u:4048": " anyalābhābhilāṣito bhikṣuḥ patati śāsanāt // Dhs_30.134 //",
    "XXbsa052_u:4049": " tapasaḥ saṅganirmukto na pāpagaṇasevakaḥ /",
    "XXbsa052_u:4050": " saktūdakena santuṣṭaḥ sa bhikṣurniṣṭhuraḥ smṛtaḥ // Dhs_30.135 //",
    "XXbsa052_u:4051": " kaḥ śuddho bhikṣuḥ?",
    "XXbsa052_u:4052": " āgatān viṣayān sarvān tyajati jvalanopamān /",
    "XXbsa052_u:4053": " viśuddhadoṣo maṇivacchuddho bhikṣurihocyate // Dhs_30.136 //",
    "XXbsa052_u:4054": " antarbahirviśuddhātmā jñānādibhiralaṅkṛtaḥ /",
    "XXbsa052_u:4055": " śraddhayā śīlavastreṇa kriyāvān bhikṣurucyate // Dhs_30.137 //",
    "XXbsa052_u:4056": " lobhadharmavyatīto yaḥ sthito merurivācalaḥ /",
    "XXbsa052_u:4057": " sarvalokapriyaḥ śāntaḥ pārago bhikṣurucyate // Dhs_30.138 //",
    "XXbsa052_u:4058": " trirātrivāsī kutrāpi kuśāsanavidhārakaḥ /",
    "XXbsa052_u:4059": " girigahvarasevī ca vimukto bhikṣurucyate // Dhs_30.139 //",
    "XXbsa052_u:4060": " pāpabhīrurasaṃsparśī saṃvṛtaḥ ca susaṃvṛtaḥ /",
    "XXbsa052_u:4061": " jñānasevī sthiraḥ śānta ekākī bhikṣurucyate // Dhs_30.140 //",
    "XXbsa052_u:4062": " acalaḥ priyavādī ca pāpamitravivarjitaḥ /",
    "XXbsa052_u:4063": " aśaktaḥ sarvakṛtyeṣu mukto bhikṣurihocyate // Dhs_30.141 //",
    "XXbsa052_u:4064": " rājasevā kukaṣāyoktisevā rājasevā vigarhyāsti bhikṣoścāraṇyavāsinaḥ /",
    "XXbsa052_u:4065": " kukaṣāyoktisevāsau mṛtyutaskarajīvikā // Dhs_30.142 //",
    "XXbsa052_u:4066": " na hi rājasevako bhikṣuryaḥ sevyo devatairapi /",
    "XXbsa052_u:4067": " na hiṃsāsavasaṃsṛṣṭo mahate 'śucisevakaḥ // Dhs_30.143 //",
    "XXbsa052_u:4068": " bhikṣoḥ rājasevā na śobhate nirmalasya nirāmasya nispṛhasya ca dehinaḥ /",
    "XXbsa052_u:4069": " saṃsārabhayabhītasya rājasevā na śobhate // Dhs_30.144 //",
    "XXbsa052_u:4070": " vanāraṇyaśmaśāneṣu palvalo giribhūmiṣu /",
    "XXbsa052_u:4071": " prāntabhūmiṣu grāmasya sthitaḥ bhikṣuḥ praśobhate // Dhs_30.145 //",
    "XXbsa052_u:4072": " vanāraṇyaśmaśāneṣu bhikṣurna rājasevayā /",
    "XXbsa052_u:4073": " dhyānādhyayananirmuktaḥ kavalāhārabhojitā /",
    "XXbsa052_u:4074": " na bhikṣuriti vijñeyaḥ piśācasamamānasaḥ // Dhs_30.146 //",
    "XXbsa052_u:4075": " dhyānāddhi vimalaṃ saukhyaṃ pravadanti manīṣiṇaḥ /",
    "XXbsa052_u:4076": " na tatsukhātsukhaṃ cānyadasti loke kathañcana // Dhs_30.147 //",
    "XXbsa052_u:4077": " taduttamadhyānasukhaṃ muktvā yaḥ puruṣādhamaḥ /",
    "XXbsa052_u:4078": " raseṣu ramate bālastena mūḍho vihanyate // Dhs_30.148 //",
    "XXbsa052_u:4079": " viṣayairbhrāmitasyāsya nityaṃ tadgatacetasaḥ /",
    "XXbsa052_u:4080": " vardhante 'kuśalā dharmāḥ paralokāpakarṣakāḥ // Dhs_30.149 //",
    "XXbsa052_u:4081": " ātmajño bhikṣurnirvāṇamadhigacchati ātmano yānahīnaśca gurupṛcchanakastathā /",
    "XXbsa052_u:4082": " bhikṣurudyuktavīryaśca nirvāṇamadhigacchati // Dhs_30.150 //",
    "XXbsa052_u:4083": " śrutaṃ yāvad bhavatyeva tāvadeva prabhāṣate /",
    "XXbsa052_u:4084": " ātmajño mānahīnaśca bhikṣurbhavati tattvavid // Dhs_30.151 //",
    "XXbsa052_u:4085": " mānāpamānahīno yo mārgāmārgavicakṣaṇaḥ /",
    "XXbsa052_u:4086": " svaparārthavidhijño yaḥ sa tuṣṭo bhikṣurucyate // Dhs_30.152 //",
    "XXbsa052_u:4087": " māninaḥ kutaḥ śāntiḥ?",
    "XXbsa052_u:4088": " māninaḥ krūramanasaścapalasyālpamedhasaḥ /",
    "XXbsa052_u:4089": " lābhasatkārayātasya kutaḥ śāntirbhaviṣyati? // Dhs_30.153 //",
    "XXbsa052_u:4090": " prasannācārayuktasya jñānagocarasevinaḥ /",
    "XXbsa052_u:4091": " saṃsāradoṣabhītasya pravrajyā saphalā matā // Dhs_30.154 //",
    "XXbsa052_u:4092": " svabhāvaparabhāveṣu yasya buddhirnamuñcati /",
    "XXbsa052_u:4093": " na karmaṇyavipāke ca mārgāmārge tathaiva ca // Dhs_30.155 //",
    "XXbsa052_u:4094": " nivāsopahato bhikṣuḥ sukhaṃ na vindati sadācāraviyuktasya sukhaduḥkhābhayasya ca /",
    "XXbsa052_u:4095": " nivāsopahato bhikṣurbālavad dṛśyate paraiḥ // Dhs_30.156 //",
    "XXbsa052_u:4096": " tṛṇavallaghutāṃ yāti svārthācca parihīyate /",
    "XXbsa052_u:4097": " nivāsopahato bhikṣuḥ parihīṇavane sthitaḥ // Dhs_30.157 //",
    "XXbsa052_u:4098": " dhyānādhyayanakṛtyeṣu mano naiva pravartate /",
    "XXbsa052_u:4099": " nivāsopahato bhikṣurjanasañcayatatparaḥ // Dhs_30.158 //",
    "XXbsa052_u:4100": " sañcayavyagramanasā jīvitaṃ parihīyate /",
    "XXbsa052_u:4101": " kṣiṇoti retasaṃ svasya jīvitaṃ naiva gacchati // Dhs_30.159 //",
    "XXbsa052_u:4102": " kaḥ durgatiṃ yāti?",
    "XXbsa052_u:4103": " na ca vindati yat kṛtvā sukhamanyatra bhujyate /",
    "XXbsa052_u:4104": " nivāsopahato bhikṣurjanasañcayatatparaḥ /",
    "XXbsa052_u:4105": " pāpāni yāti nityaṃ sa tena gacchati durgatim // Dhs_30.160 //",
    "XXbsa052_u:4106": " śrāmaṇyadharmasya mahattvam anabhipretamanaso nirāśasya ca dehinaḥ /",
    "XXbsa052_u:4107": " sarvasaṅgavimuktasya śrāmaṇyaṃ saphalaṃ matam // Dhs_30.161 //",
    "XXbsa052_u:4108": " girigahvaravṛkṣeṣu nityaṃ dhyānavihāriṇaḥ /",
    "XXbsa052_u:4109": " prasīdati śubhaṃ jñānaṃ dauḥśīlyaparivarjitam // Dhs_30.162 //",
    "XXbsa052_u:4110": " keṣāṃ saphalaṃ jīvanam?",
    "XXbsa052_u:4111": " sarvasaṅgavinirmukto viṣayairna ca vañcitaḥ /",
    "XXbsa052_u:4112": " (sa) bhikṣu niṣphalo jñeyaḥ śuṣkendhanamivānalaḥ // Dhs_30.163 //",
    "XXbsa052_u:4113": " nirvāṇābhiratasya bhikṣoḥ praśaṃsā nirvāṇābhirato yo hi bhītasya vibhavārṇavāt /",
    "XXbsa052_u:4114": " bhikṣurbhavati śuddhātmā na nivāsena karhicit // Dhs_30.164 //",
    "XXbsa052_u:4115": " tṛṣṇā eva anarthakarī lobhamoheṣu ye śaktāste śaktā tṛṣṇayā sadā /",
    "XXbsa052_u:4116": " tṛṣṇābandhanabaddhānāṃ nāyaṃ loko na cāparaḥ // Dhs_30.165 //",
    "XXbsa052_u:4117": " dharmajño durgati na labhate asaṃśaktā matiryasya mithyākarmasu sarvadā /",
    "XXbsa052_u:4118": " apakṣapātī dharmajño na sa gacchati durgatim // Dhs_30.166 //",
    "XXbsa052_u:4119": " kaḥ munirucyate?",
    "XXbsa052_u:4120": " doṣapaṅkemano yasya na limpati kathañcana /",
    "XXbsa052_u:4121": " ekārāmavihārīyo nirāśo munirucyate // Dhs_30.167 //",
    "XXbsa052_u:4122": " nirmukto vimalācāro nivṛttamalakalmaṣaḥ /",
    "XXbsa052_u:4123": " mukto yo viṣayaiḥ sarvairāraṇyo munirucyate // Dhs_30.168 //",
    "XXbsa052_u:4124": " lokadharmairna nirvedaṃ samāyāti kathañcana /",
    "XXbsa052_u:4125": " sukhaduḥkhasamaprajño nirmalo munirucyate // Dhs_30.169 //",
    "XXbsa052_u:4126": " santoṣaḥ paramo(dharmo) nityaṃ kāmavivarjitaḥ /",
    "XXbsa052_u:4127": " nirāmayaḥ kṛcchrajīvī śucirmunirihocyate // Dhs_30.170 //",
    "XXbsa052_u:4128": " nayenna tena saṃśleṣaṃ yatra yatrānugacchati /",
    "XXbsa052_u:4129": " ekacārī dṛḍhamatiḥ kriyāvān munirucyate // Dhs_30.171 //",
    "XXbsa052_u:4130": " śubhāśubhānāṃ sarveṣāṃ karmaṇāṃ phalatattvavit /",
    "XXbsa052_u:4131": " śubhāśubhaparityāgī loke 'sau munirucyate // Dhs_30.172 //",
    "XXbsa052_u:4132": " udyukto doṣanāśāya nityakāmagatiḥ smṛtaḥ /",
    "XXbsa052_u:4133": " udayavyayatattvajño buddhimān munirucyate // Dhs_30.173 //",
    "XXbsa052_u:4134": " deśakālavidāṃ śreṣṭho 'dvayavādī jitendriyaḥ /",
    "XXbsa052_u:4135": " saṃsārabhayabhīto 'yaṃ praśānto munirucyate // Dhs_30.174 //",
    "XXbsa052_u:4136": " kaḥ bhikṣuḥ nirvāṇamadhigacchati?",
    "XXbsa052_u:4137": " ekārāmagato bhikṣuḥ saṃkṣiptendriyapañcakaḥ /",
    "XXbsa052_u:4138": " dehalakṣaṇatattvajño nirvāṇamadhigacchati // Dhs_30.175 //",
    "XXbsa052_u:4139": " vīryavān (satyavāk) bhikṣurnityaṃ doṣavivarjitaḥ /",
    "XXbsa052_u:4140": " udyānamiva krīḍāyā nirvāṇamadhigacchati // Dhs_30.176 //",
    "XXbsa052_u:4141": " kalyāṇadharmī bhava dagdhe kleśe vayaṃ dagdhā vanaṃ dagdhaṃ yathāgninā /",
    "XXbsa052_u:4142": " kalyāṇadharme saṃraktā na raktā kāmabhojane // Dhs_30.177 //",
    "XXbsa052_u:4143": " māyayā janāḥ vañcakāḥ bhavanti nityaṃ prāptyutsukā ye (hi) nityaṃ svajanasaṃratāḥ /",
    "XXbsa052_u:4144": " māyayā vañcakā (ye tu) mūḍhāste dharmavartmani // Dhs_30.178 //",
    "XXbsa052_u:4145": " śubhakarmaṇi manaḥ kāryaḥ ramaṇīyānyaraṇyāni tatraiva ramate manaḥ /",
    "XXbsa052_u:4146": " ramante vītarāgāste na tu kāmagaveṣiṇaḥ // Dhs_30.179 //",
    "XXbsa052_u:4147": " sa kathābhirato yastu rato viṣayatṛṣṇayoḥ /",
    "XXbsa052_u:4148": " na yāsyati puraṃ śāntaṃ yo ca mṛtyuṃ na vindati // Dhs_30.180 //",
    "XXbsa052_u:4149": " advayavādī bhava yo 'tyantaśāntamanasā nityaṃ dhyānaparāyaṇaḥ /",
    "XXbsa052_u:4150": " ādimadhyāntakalyāṇo nityamadvayagocaraḥ // Dhs_30.181 //",
    "XXbsa052_u:4151": " // iti bhikṣuvargastriṃśaḥ //",
    "XXbsa052_u:4152": " karuṇādānaśīlānikṣāntirvīryamathāpi ca /",
    "XXbsa052_u:4153": " dhyānaṃ prajñātha nirvāṇo mano bhikṣuśca te daśa //",
    "XXbsa052_u:4154": " // iti tṛtīyam udānam //",
    "XXbsa052_u:4155": " atha caturtham udānam",
    "XXbsa052_u:4156": " (puṇyadevasukhairmitrarājastutibhiranvitāḥ /",
    "XXbsa052_u:4157": " saddharmasmṛtivaipulyai gṛhīto 'yaṃ samuccayaḥ // ) //",
    "XXbsa052_u:4158": " (31) puṇyavargaḥ puṇyapraśaṃsā",
    "XXbsa052_u:4159": " ramaṇīyāni puṇyāni phalaṃ teṣāṃ paraṃ śubham /",
    "XXbsa052_u:4160": " tasmāt kuruta puṇyāni nāsti puṇyasamaṃ dhanam // Dhs_31.1 //",
    "XXbsa052_u:4161": " puṇyaṃ nidhānamakṣayyaṃ puṇyaṃ ratnamanuttamam /",
    "XXbsa052_u:4162": " pradīpasadṛśaṃ puṇyaṃ mātṛvat pitṛvat sadā // Dhs_31.2 //",
    "XXbsa052_u:4163": " puṇyaṃ kṛtvā gatā devāḥ puṇyaṃ nayati sadgatim /",
    "XXbsa052_u:4164": " puṇyaṃ kṛtvā narā loke modante tridive hi (te) // Dhs_31.3 //",
    "XXbsa052_u:4165": " puṇyaṃ paraṃ sukham puṇyādhikā hi puruṣā bhavanti sukhinaḥ sadā /",
    "XXbsa052_u:4166": " tasmāt kuruta puṇyāni nāsti puṇyasamaṃ sukham // Dhs_31.4 //",
    "XXbsa052_u:4167": " puṇyaṃ kṛtvā gatā devāḥ puṇyapriyadhanasya ca /",
    "XXbsa052_u:4168": " hetubhūtaṃ sadā dṛṣṭaṃ tasmāt puṇyaṃ paraṃ sukham // Dhs_31.5 //",
    "XXbsa052_u:4169": " puṇyādṛte sukhamasaṃbhavam puṇyaṃ nityottamaṃ dṛṣṭaṃ chāyāvadanugāmikam /",
    "XXbsa052_u:4170": " tasmāt sukhaṃ paraṃ puṇyaṃ nāsti puṇyādṛte sukham // Dhs_31.6 //",
    "XXbsa052_u:4171": " puṇyāpuṇyaphalayorantaram puṇyottīrṇāḥ punardevā patanti sukṛtānugāḥ /",
    "XXbsa052_u:4172": " puṇyāpuṇyaphalo lokastasmāt puṇyaṃ samācaret // Dhs_31.7 //",
    "XXbsa052_u:4173": " apuṇyanindā ye puṇyahīnā durdāntā nityaṃ kugatigāminaḥ /",
    "XXbsa052_u:4174": " kutasteṣāṃ sukhaṃ dṛṣṭaṃ sikatāsu yathā ghṛtam // Dhs_31.8 //",
    "XXbsa052_u:4175": " vittena vañcitā mūḍhāḥ puṇyena parivañcitāḥ /",
    "XXbsa052_u:4176": " na teṣāṃ vidyate śarma duḥkhaṃ teṣāmanuttaram // Dhs_31.9 //",
    "XXbsa052_u:4177": " puṇyavaśād devalokaṃ gacchati mānuṣyaṃ sukṛtaṃ hyetat kṛte bhavati dehinaḥ /",
    "XXbsa052_u:4178": " tena karmavipākena svargalokeṣu jāyate // Dhs_31.10 //",
    "XXbsa052_u:4179": " priyo bhavati yasyātmā yasya saukhye sthitā matiḥ /",
    "XXbsa052_u:4180": " sa karotu mahatpuṇyaṃ devalokopapattaye // Dhs_31.11 //",
    "XXbsa052_u:4181": " dharmacārī puruṣa eva sukhamavāpnute dharmacārī hi puruṣaḥ sukhāt sukhamavāpnute /",
    "XXbsa052_u:4182": " nirmalaśca parāṃ śāntiṃ kṣipramevādhigacchati /",
    "XXbsa052_u:4183": " tasmāt kuruta puṇyāni (yannityaṃ) sāṃpracāyikam // Dhs_31.12 //",
    "XXbsa052_u:4184": " puṇyakarttṛ avyayaṃ sukhamaśnute puṇyakārī sadā dānto padaṃ gacchati cāvyayam /",
    "XXbsa052_u:4185": " ramaṇīyāni puṇyāni karaṇīyānyanekaśaḥ // Dhs_31.13 //",
    "XXbsa052_u:4186": " puṇyasya vaicitryaṃ dharmasya upādeyatā ca vicitraṃ hi kṛtaṃ puṇyaṃ vicitraṃ paripacyate /",
    "XXbsa052_u:4187": " dharmādharmapradhānasya jīvalokasya sarvataḥ /",
    "XXbsa052_u:4188": " śamatrāṇo yathā dharmastasmād dharmarato bhavet // Dhs_31.14 //",
    "XXbsa052_u:4189": " adharmī duḥkhaṃ prāpnoti yo (hi) dharma parityajya ramate kukṛte naraḥ /",
    "XXbsa052_u:4190": " tasya duṣkṛtadagdhasya duḥkhaṃ bhavati nityaśaḥ // Dhs_31.15 //",
    "XXbsa052_u:4191": " dharme eva manaḥ kāryam yāvannābhyeti maraṇaṃ yāvat sakalacintanam /",
    "XXbsa052_u:4192": " tāvad dharme manaḥ kāryamupaśāntirbhaviṣyati // Dhs_31.16 //",
    "XXbsa052_u:4193": " paropakartṛ nirvāṇapuraṃ yāti yo hi deśayate dharma pareṣāṃ hitakāṅkṣayā /",
    "XXbsa052_u:4194": " sa mātā sa pitā caiva nirvāṇapuradeśakaḥ // Dhs_31.17 //",
    "XXbsa052_u:4195": " śāstuḥ subhāṣitamamūlyam śubhādhikaparaścaikaḥ yo deśayati deśikaḥ /",
    "XXbsa052_u:4196": " sa gatyantaramārgajño nātho bhavati dehinām /",
    "XXbsa052_u:4197": " na mūlyaṃ vidyate śāstuḥ subhāṣitapadasya vai // Dhs_31.18 //",
    "XXbsa052_u:4198": " sādhāraṇadravyād dharmadravyasya vailakṣaṇyam na padaṃ labhate śāntaṃ yad dhanairupalabhyate",
    "XXbsa052_u:4199": " dravyaṃ sādhāraṇaṃ dṛṣṭaṃ na dharmo buddhibandhanam // Dhs_31.19 //",
    "XXbsa052_u:4200": " dharmadravyamakṣuṇṇamasti dravyaṃ vinaśyati nṛṇāṃ dharmadravyaṃ na jātu vai /",
    "XXbsa052_u:4201": " ābhyantarasahastrāṇi dharma eko 'nugacchati // Dhs_31.20 //",
    "XXbsa052_u:4202": " na dhanaṃ padamapyekaṃ gacchantamanugacchati /",
    "XXbsa052_u:4203": " hīyate draviṇaṃ teṣāṃ rājacaurokāgnibhiḥ /",
    "XXbsa052_u:4204": " dharmavittaṃ na tacchakyamapahartu kathañcana // Dhs_31.21 //",
    "XXbsa052_u:4205": " ato dharmaparo bhavet acireṇāpi kālena bhuktvā saukhyamanekaśaḥ /",
    "XXbsa052_u:4206": " bhavatyavaśyaṃ patanaṃ tasmād dharmaparo bhavet // Dhs_31.22 //",
    "XXbsa052_u:4207": " dharma ekaḥ paraṃ trāṇaṃ dharma ekaḥ parā gatiḥ /",
    "XXbsa052_u:4208": " dharmeṇa pūrvavartyeṣa maraṇaṃ cāpyadharmataḥ // Dhs_31.23 //",
    "XXbsa052_u:4209": " dharmacāriṇaḥ praśaṃsā varaṃ dharmo dharmacārī dharmameva niṣevate /",
    "XXbsa052_u:4210": " sa sukhāt sukhamāpnoti na duḥkhamanupaśyati // Dhs_31.24 //",
    "XXbsa052_u:4211": " adharmacāriṇo nindā adharmacārī puruṣo yadādharma niṣevate /",
    "XXbsa052_u:4212": " sa tadā duḥkhamāpnoti narakeṣu punaḥ punaḥ // Dhs_31.25 //",
    "XXbsa052_u:4213": " nirvāṇamahattvam ratnatrayaprasādasya bhāvitasyāpyanekaśaḥ /",
    "XXbsa052_u:4214": " phalaṃ bhavati nirvāṇaṃ pūrvasvargopajīvinaḥ // Dhs_31.26 //",
    "XXbsa052_u:4215": " ātmanaiva puṇyamācaraṇīyam ātmanā kriyate puṇyamātmanā pratipadyate /",
    "XXbsa052_u:4216": " sukhaṃ vā yadi vā duḥkhamātmanaivopabhujyate // Dhs_31.27 //",
    "XXbsa052_u:4217": " śīlavataḥ puṇyaprabhāvo vipulaḥ nadīstrota ivājastraṃ puruṣasya pravartate /",
    "XXbsa052_u:4218": " puṇyaprabhāvo vipulo yasya śīle rataṃ manaḥ // Dhs_31.28 //",
    "XXbsa052_u:4219": " bhavajanyaṃ phalaṃ yasya (yasmai) dharmo na rocate /",
    "XXbsa052_u:4220": " dharmo hi nayati svarga dharmacārī sukhānvitaḥ // Dhs_31.29 //",
    "XXbsa052_u:4221": " dharmādṛte puruṣaḥ narakaṃ yāti etadeva hi paryāptaṃ yad dharmaparipālanam /",
    "XXbsa052_u:4222": " dharmādṛte hi puruṣo narakānupadhāvati // Dhs_31.30 //",
    "XXbsa052_u:4223": " dharmavigarhaṇānmaraṇaṃ śreyaḥ śreyo bhaveddhi maraṇaṃ na tu dharmavigarhaṇam /",
    "XXbsa052_u:4224": " dharmeṇa varjito lokaḥ saṃsāre sarvadā bhramet // Dhs_31.31 //",
    "XXbsa052_u:4225": " dharmavirahitasya duḥkhamayaṃ jīvanam dharmacakṣurvimuktasya mohenākrāntacetasaḥ /",
    "XXbsa052_u:4226": " vṛthā saukhyamidaṃ dṛṣṭaṃ dṛṣṭvā yāto yathāparaḥ // Dhs_31.32 //",
    "XXbsa052_u:4227": " dharmāṅkuro manaḥ kṣetre naiva rohatyacetasaḥ /",
    "XXbsa052_u:4228": " yasya śīlapradā buddhiḥ dharmācaraṇatatparā // Dhs_31.33 //",
    "XXbsa052_u:4229": " śubhena saviśuddhena bhāvitena prayatnataḥ /",
    "XXbsa052_u:4230": " prayānti tat padaṃ śāntaṃ yatra duḥkhaṃ na vidyate // Dhs_31.34 //",
    "XXbsa052_u:4231": " indriyavaśī māraṃ nātivartate indriyāṇāṃ vaśe yastu viṣayeṣu tathaiva ca /",
    "XXbsa052_u:4232": " sa sarvabandhanairbaddhaḥ sa māraṃ nātivartate // Dhs_31.35 //",
    "XXbsa052_u:4233": " pāpakairdharmairalipta eva svasthaḥ aliptapāpakairdharmaiḥ nirdhanāt kanakadyutiḥ /",
    "XXbsa052_u:4234": " sa muktabhavakāntāraḥ svastho bhavati sarvataḥ // Dhs_31.36 //",
    "XXbsa052_u:4235": " buddhādīnāṃ pūjayā nirvāṇalābhaḥ buddho yeṣāṃ bahumato nityaṃ dharmaśca gocaraḥ /",
    "XXbsa052_u:4236": " śuśrūṣācāryapādānāṃ śraddadhānaśca karmaṇām // Dhs_31.37 //",
    "XXbsa052_u:4237": " triratnapūjayā nityaṃ sadbuddhiśca (su) nirmalā /",
    "XXbsa052_u:4238": " mātāpitṛṇāṃ pūjātaḥ nirvāṇapuragāminām // Dhs_31.38 //",
    "XXbsa052_u:4239": " pravrajyābhāvadharmāśca sameṣāṃ samprakīrtitāḥ /",
    "XXbsa052_u:4240": " brahmacaryāttacaryāṇāṃ sarvasaukhyāgrakārakāḥ // Dhs_31.39 //",
    "XXbsa052_u:4241": " dharmadānaṃ sarvottamam dānānāmuttamaṃ dānaṃ dharmadānaṃ prakathyate /",
    "XXbsa052_u:4242": " udyogānāṃ sadā dhyānaṃ yena gacchati nirvṛtim // Dhs_31.40 //",
    "XXbsa052_u:4243": " agrayastathāgataḥ proktaḥ ūrdhvādhastiryaguktasya lokasyānekakarmaṇaḥ /",
    "XXbsa052_u:4244": " agrayastathāgataḥ prokto dharmāṇāṃ tattvadarśakaḥ // Dhs_31.41 //",
    "XXbsa052_u:4245": " vargāṇāṃ cārthasaṅghore pravaraḥ śānta ucyate /",
    "XXbsa052_u:4246": " kṣetrāṇāṃ trividhaṃ puṇyaṃ guṇaduḥkhobhayaṃ tataḥ // Dhs_31.42 //",
    "XXbsa052_u:4247": " mātā pitṛsamaḥ pūjya upādhyāyaḥ sadā bhavet /",
    "XXbsa052_u:4248": " sa unmīlayate cakṣurvaśagocaratāṃ prati // Dhs_31.43 //",
    "XXbsa052_u:4249": " niḥsukhā viṣayā matāḥ agrāhyā vā sadā dṛṣṭā muninā tattvadarśinā /",
    "XXbsa052_u:4250": " sukhasya bhūmayo hyetā niḥsukhā viṣayā matāḥ // Dhs_31.44 //",
    "XXbsa052_u:4251": " yadyevaṃ kurute dharma nirmalaṃ mārgadarśinam /",
    "XXbsa052_u:4252": " saukhyaṃ tasya bhavennityaṃ na saukhyaṃ devabhūmiṣu // Dhs_31.45 //",
    "XXbsa052_u:4253": " bhavāntareṣu sukṛtaṃ pṛṣṭhato dehināṃ sthitam /",
    "XXbsa052_u:4254": " sa āhūya prayatnena sevitavyaḥ sadā naraiḥ // Dhs_31.46 //",
    "XXbsa052_u:4255": " anāgate bhayaṃ yo hi paśyati buddhacakṣuṣā /",
    "XXbsa052_u:4256": " sa paṇḍitaḥ sadā dhīro mūrkhatvādatibhīrukaḥ // Dhs_31.47 //",
    "XXbsa052_u:4257": " vipattijaṃ bhayaṃ dṛṣṭvā (mārga) paśyati buddhimān /",
    "XXbsa052_u:4258": " sa hi vighne tu samprāpte na viṣādena bādhyate // Dhs_31.48 //",
    "XXbsa052_u:4259": " atha mūḍhamatirnityaṃ viṣayāneva sevate /",
    "XXbsa052_u:4260": " vimohitaḥ sa viṣayaiḥ paścāttāpena dahyate // Dhs_31.49 //",
    "XXbsa052_u:4261": " samagraṃ janma puṇyāni karaṇīyāni yāvat samagraṃ janmedaṃ jñānaṃ yāti vināvilam /",
    "XXbsa052_u:4262": " tāvat kuruta puṇyāni duḥkhaṃ hayakṛtapuṇyatā // Dhs_31.50 //",
    "XXbsa052_u:4263": " kṣayaṃ prayānti puṇyāni tvaritaṃ yāti jīvitam /",
    "XXbsa052_u:4264": " dharmasaṅgrahaṇe yatnaḥ karttavyastuṣite suraiḥ // Dhs_31.51 //",
    "XXbsa052_u:4265": " yo hi dharma parityajya pramādopahato naraḥ /",
    "XXbsa052_u:4266": " na sañcinoti puṇyāni sa paścādapi tapyate // Dhs_31.52 //",
    "XXbsa052_u:4267": " na yāvadāyāti jarā na vyādhiḥ saha mṛtyunā /",
    "XXbsa052_u:4268": " tāvat kāryāṇi puṇyāni mā paścāt paritapyatha // Dhs_31.53 //",
    "XXbsa052_u:4269": " asaṅgṛhītapuṇyasya pramādopahatasya ca /",
    "XXbsa052_u:4270": " narake kāraṇaṃ duḥkhaṃ pramādastvāṃ haniṣyati // Dhs_31.54 //",
    "XXbsa052_u:4271": " kiṃ tasya jīvitenārthaḥ kiṃ bhāgyaiḥ kiṃ ca bāndhavaiḥ /",
    "XXbsa052_u:4272": " sabalendriyatāṃ prāpya yo na dharmarataḥ sadā // Dhs_31.55 //",
    "XXbsa052_u:4273": " ahanyahani karttavyaṃ dharmasaṅgrahaṇe manaḥ /",
    "XXbsa052_u:4274": " viratiścāpi pāpebhyaḥ sādhūnāṃ darśane na ca // Dhs_31.56 //",
    "XXbsa052_u:4275": " śīlena yaḥ suro janma labdhvedaṃ kāmamohitaḥ /",
    "XXbsa052_u:4276": " na sañcinoti puṇyāni sa bhavaṃ nātivartate // Dhs_31.57 //",
    "XXbsa052_u:4277": " dharmaratāḥ sadā vandyāḥ jñānārambhābhiratayaḥ śīlaratnavibhūṣitāḥ /",
    "XXbsa052_u:4278": " kāmarāgāddhi ye bhītā devānāṃ devasammatāḥ // Dhs_31.58 //",
    "XXbsa052_u:4279": " devāste hi sadā vandyā ye dharme niratāḥ sadā /",
    "XXbsa052_u:4280": " ye tu nityaṃ bhavāsaktāste sarve nidhanaṃ gatāḥ // Dhs_31.59 //",
    "XXbsa052_u:4281": " dharmasetumimaṃ prāpya pārāvāragataṃ mahat /",
    "XXbsa052_u:4282": " na sañcarati yastūrṇa bhavānnaiva pramucyate // Dhs_31.60 //",
    "XXbsa052_u:4283": " śubhaṃ naiva praṇaśyati śubhānucāridharmaiśca śubhaṃ bhavati sarvadā /",
    "XXbsa052_u:4284": " kalpakoṭisahastreṇa śubhaṃ naiva praṇaśyati // Dhs_31.61 //",
    "XXbsa052_u:4285": " puṇyaprāptyarthe karaṇīyāni karttavyāni saṅgṛhītaṃ sadā śīlaṃ jñānaṃ ca parivartitam /",
    "XXbsa052_u:4286": " dānaṃ cābhikṣayā dattaṃ bhavati svarasātmakam // Dhs_31.62 //",
    "XXbsa052_u:4287": " sadaiva guṇāḥ sevyāḥ doṣāstrayaḥ praṇaśyanti tribhirdānādibhirnṛṇām /",
    "XXbsa052_u:4288": " tasmād doṣān parityajya guṇāḥ sevyāḥ prayatnataḥ // Dhs_31.63 //",
    "XXbsa052_u:4289": " jñānena laukikaṃ duḥkhaṃ naśyati saṃsargo dharmaśīlānāṃ jñānārambhaḥ prayatnataḥ /",
    "XXbsa052_u:4290": " naśyati bhavajaṃ duḥkhamarkapādairyathā tamaḥ // Dhs_31.64 //",
    "XXbsa052_u:4291": " abhyupeyo devarato devatābhiśca vandyate /",
    "XXbsa052_u:4292": " prāpya janmāntara cāpi nirvṛtiṃ cāśu gacchati // Dhs_31.65 //",
    "XXbsa052_u:4293": " // iti puṇyavarga ekatriṃśaḥ //",
    "XXbsa052_u:4294": " (32) devavargaḥ saugatamārge carantaḥ puruṣā devatulyāḥ",
    "XXbsa052_u:4295": " panthāno muninā śāstre uktā ye tattvadarśinā /",
    "XXbsa052_u:4296": " taistu samprasthitāste (hi) puruṣā devasammatāḥ // Dhs_32.1 //",
    "XXbsa052_u:4297": " sugatokto mārgaḥ satyaṃ hi dānaṃ ca tathaiva maitrī sattveṣu rakṣā priyavāditā ca /",
    "XXbsa052_u:4298": " samyaktvadṛṣṭirvimalaṃ manaśca panthānamāhustridivasya buddhāḥ // Dhs_32.2",
    "XXbsa052_u:4299": " śukladharmasamāyuktaḥ śuklacittasamanvitaḥ /",
    "XXbsa052_u:4300": " sukhāt sukhataraṃ yāti jyotirjyotiḥparāyaṇaḥ // Dhs_32.3 //",
    "XXbsa052_u:4301": " jyoti(hi)rjyotiṣā pūrṇa dīpo dīpāntarād yathā /",
    "XXbsa052_u:4302": " tasmāddhi paramāṃllokān prayātā samprapadyate // Dhs_32.4 //",
    "XXbsa052_u:4303": " ācāravān devānāmantikaṃ vrajet yasya śuddhaṃ sadā cittaṃ nirmalaṃ maṇivat sadā /",
    "XXbsa052_u:4304": " sa śānto nirmamo dhīmān devānāmantikaṃ vrajet // Dhs_32.5 //",
    "XXbsa052_u:4305": " dhyānaśīlasamādhibhyo yasya cittaṃ śubhānvitam /",
    "XXbsa052_u:4306": " sa dhīmān kāñcanaprakhyo devānāmantikaṃ vrajet // Dhs_32.6 //",
    "XXbsa052_u:4307": " prāṇātipātād virataḥ sarvasattvadayāparaḥ /",
    "XXbsa052_u:4308": " ṛtusroto 'nukampāśca devānāmantikaṃ vrajet // Dhs_32.7 //",
    "XXbsa052_u:4309": " śrutavān sarvalokasya krūrakarmavivarjitaḥ /",
    "XXbsa052_u:4310": " aliptaḥ pāpakairdharmairdevānāmantikaṃ vrajet // Dhs_32.8 //",
    "XXbsa052_u:4311": " tṛṇavat kāñcanaṃ yasya kāmā yasya viṣopamāḥ /",
    "XXbsa052_u:4312": " sa kāmavarjako dhīmān devānāmantikaṃ vrajet // Dhs_32.9 //",
    "XXbsa052_u:4313": " nākṛṣyate manaḥ kāmairviṣayai rāgahetubhiḥ /",
    "XXbsa052_u:4314": " samantātbhavakāntārairdevānāmantikaṃ vrajet // Dhs_32.10 //",
    "XXbsa052_u:4315": " bhinnāḥ paramparā ādau mitravān dhanabāndhavaḥ /",
    "XXbsa052_u:4316": " yaḥ karoti susaṃśliṣṭā devānāmantikaṃ vrajet // Dhs_32.11 //",
    "XXbsa052_u:4317": " yasya buddhisthitaṃ veśma na buddhiḥ kvāpi rāgiṇī /",
    "XXbsa052_u:4318": " sa jitārirviśuddhātmā devānāmantikaṃ vrajet // Dhs_32.12 //",
    "XXbsa052_u:4319": " praśastakāyakarmānto yaḥ pāpavirataḥ sukhī /",
    "XXbsa052_u:4320": " sa kāmavirato dhyāyī devānāmantikaṃ vrajet // Dhs_32.13 //",
    "XXbsa052_u:4321": " pāpamitravinirmuktastṛṣṇāviṣavivarjitaḥ /",
    "XXbsa052_u:4322": " na baddhaḥ strībhayaiḥ pāśairdevānāmantikaṃ vrajet // Dhs_32.14 //",
    "XXbsa052_u:4323": " prayatnavādī yo dharme dānaśīlasamādhimān /",
    "XXbsa052_u:4324": " nityodyukto dṛḍhamatirdevānāmantikaṃ vrajet // Dhs_32.15 //",
    "XXbsa052_u:4325": " samyagbandhano yena pāśaśchinno yathāsinā /",
    "XXbsa052_u:4326": " sacchinnapāśaḥ svavaśī devānāmantikaṃ vrajet // Dhs_32.16 //",
    "XXbsa052_u:4327": " śubhakarmavipākena devaloke udbhavaḥ manuṣyabhūtā ye sattvāścaranti sukṛtāvahāḥ /",
    "XXbsa052_u:4328": " tena karmavipākena suraloke prasūyate // Dhs_32.17 //",
    "XXbsa052_u:4329": " dharmapathāśritā eva balinaḥ manuṣyāṇāṃ balād devā devānāṃ balino narāḥ /",
    "XXbsa052_u:4330": " anyonyabalino te ye saddharmapathamāsthitāḥ // Dhs_32.18 //",
    "XXbsa052_u:4331": " tistro 'pāyabhūmayaḥ",
    "XXbsa052_u:4332": " devānāṃ sugatirmartyāḥ martyānāṃ sugatiḥ surāḥ /",
    "XXbsa052_u:4333": " apāyabhūmayastisraḥ śubhakarmavivarjitāḥ // Dhs_32.19 //",
    "XXbsa052_u:4334": " sarva sukhaṃ dharmādhīnam dharmādhīnaṃ sukhaṃ sarva dharmādhīnā hi nirvṛtiḥ /",
    "XXbsa052_u:4335": " dharmaḥ supteṣu jāgarti dharmo hi paramā gatiḥ // Dhs_32.20 //",
    "XXbsa052_u:4336": " devairasurā jitāḥ dharmeṇa nirjito 'dharmaḥ satyenānṛtiko jitaḥ /",
    "XXbsa052_u:4337": " jñānena varjito moho devaistu hyasurā jitāḥ // Dhs_32.21 //",
    "XXbsa052_u:4338": " devalokaṃ sukhodayam sopānabhūtā ye tāni karmāṇi tridivasya hi /",
    "XXbsa052_u:4339": " yoniṃ tyaktvā narā yānti devalokaṃ sukhodayam // Dhs_32.22 //",
    "XXbsa052_u:4340": " vāksaṃyamena budhāstridivaṃ sukhaṃ bhuñjanti caturvidho vāṅniyamaḥ ko 'pi trividhapañcadhā",
    "XXbsa052_u:4341": " saptasopānamārūpyaṃ gacchanti tridivaṃ budhāḥ // Dhs_32.23 //",
    "XXbsa052_u:4342": " prabhayā te ca divyantaḥ svaśarīreṇa jātayā /",
    "XXbsa052_u:4343": " ramante svargabhuvane rañjitāḥ svena karmaṇā // Dhs_32.24 //",
    "XXbsa052_u:4344": " śīlameva śubhasya kāraṇam",
    "XXbsa052_u:4345": " nityāmodavihārā(ye) nityaṃ saukhyavihāriṇaḥ /",
    "XXbsa052_u:4346": " yad devā devabhavane śīlaṃ tatra hi kāraṇam // Dhs_32.25 //",
    "XXbsa052_u:4347": " yadapsaraḥ parivṛtā yat sūryaśaśisannibhāḥ /",
    "XXbsa052_u:4348": " devāḥ samantād deveṣu tatsarvaśubhahetukam // Dhs_32.26 //",
    "XXbsa052_u:4349": " yadīpsitaṃ sambhavati sambhūtaṃ ca na hīyate /",
    "XXbsa052_u:4350": " vartate ca śubhaṃ nityaṃ tat sarva śubhahetukam // Dhs_32.27 //",
    "XXbsa052_u:4351": " śubhacārī devānāṃ samatāṃ vrajet śubhacārī sadā dānī sarvabhūtadayārataḥ /",
    "XXbsa052_u:4352": " dānamaitryā sadā yukto devānāṃ samatāṃ vrajet // Dhs_32.28 //",
    "XXbsa052_u:4353": " prāṇātipātād virataḥ sarvasattvadayāparaḥ /",
    "XXbsa052_u:4354": " samyagājīvakarmānto devānāṃ saṅgatiṃ vrajet // Dhs_32.29 //",
    "XXbsa052_u:4355": " adatte na ratiḥ kiñcid dāne cāsya sadāmatiḥ /",
    "XXbsa052_u:4356": " śāntendriyamatirdhīmān devasaṅgatimaśnute // Dhs_32.30 //",
    "XXbsa052_u:4357": " mithyākāmairvimukto yaḥ satpathābhirataḥ sadā /",
    "XXbsa052_u:4358": " nirvāṇakāṃkṣī vimalo devānāmantikaṃ vrajet // Dhs_32.31 //",
    "XXbsa052_u:4359": " vimanaskaṃ hi yat prīte puruṣe kurute laghu /",
    "XXbsa052_u:4360": " madyavarjī paraṃ dhīro devānāmantikaṃ vrajet // Dhs_32.32 //",
    "XXbsa052_u:4361": " pramādavirahitaḥ sukhamāpnoti sukha (prāṇo) hi yo devaḥ pramādaṃ nānusevate /",
    "XXbsa052_u:4362": " sukhāt sukhamavāpnoti nirvṛttiṃ cādhigacchati // Dhs_32.33 //",
    "XXbsa052_u:4363": " kṣayāvasānaṃ tat saukhyaṃ nirvāṇamiti śāśvatam /",
    "XXbsa052_u:4364": " tat saprāpyavimāneṣu rājante puruṣottamāḥ // Dhs_32.34 //",
    "XXbsa052_u:4365": " uccāduccaro merustasmāduccaṃ sadā sukham /",
    "XXbsa052_u:4366": " śubhena niyato janturakaniṣṭhān surān (jayet) // Dhs_32.35 //",
    "XXbsa052_u:4367": " niravadye kutastṛptirdevaloke viśeṣataḥ /",
    "XXbsa052_u:4368": " atīva saukhyaṃ labhate kasmād deveṣu sarvadā // Dhs_32.36 //",
    "XXbsa052_u:4369": " kaḥ saukhyamupalabhyate?",
    "XXbsa052_u:4370": " tṛṣṇāgniparidagdhena na saukhyamupalabhyate /",
    "XXbsa052_u:4371": " evaṃ sukṛtadagdhena na saukhyamupalabhyate // Dhs_32.37 //",
    "XXbsa052_u:4372": " trividhaṃ sukṛtaṃ kṛtvā triprakāraṃ trihetukam /",
    "XXbsa052_u:4373": " etadagryaṃ tribhūmiṣṭhaṃ (triguṇaṃ ca) phalaṃ mahat // Dhs_32.38 //",
    "XXbsa052_u:4374": " ahiṃsādānaparamā ye saddharmaparāyaṇāḥ /",
    "XXbsa052_u:4375": " satyakṣāntidamairyuktāḥ tridivaṃ(te) samāgatāḥ // Dhs_32.39 //",
    "XXbsa052_u:4376": " divyābharaṇasampannā divyamālyavibhūṣitāḥ /",
    "XXbsa052_u:4377": " yad devā divyamatayaḥ (kurvanti) śubhameva tat // Dhs_32.40 //",
    "XXbsa052_u:4378": " devānāṃ yanmahatsaukhyaṃ(na)nyūnādhikyamāsthitam /",
    "XXbsa052_u:4379": " nyūnamadhyaṃ tu yasyaitat phalaṃ puṇyasya dṛśyate // Dhs_32.41 //",
    "XXbsa052_u:4380": " puṇyakartā devalokaṃ gacchati yena yāvaddhi yat puṇyaṃ kṛtaṃ bhavati dehinā /",
    "XXbsa052_u:4381": " tasya tāvaddhi tat saukhyaṃ devalokeṣu pacyate // Dhs_32.42 //",
    "XXbsa052_u:4382": " śīlasaṃrakṣaṇamāvaśyakam svāgataṃ tava bho bhadra! sukṛtaṃ kṛtavānasi /",
    "XXbsa052_u:4383": " saptadhā rakṣitaṃ śīlaṃ tasyaitat phalamāgatam // Dhs_32.43 //",
    "XXbsa052_u:4384": " ramasva saha daivataiḥ vanopavanaśaileṣu padmākaravaneṣu ca /",
    "XXbsa052_u:4385": " harmyāgreṣu ramasva (tvaṃ kāñcaneṣu) sadaivataḥ // Dhs_32.44 //",
    "XXbsa052_u:4386": " vanopavanaśaileṣu vaidūryaśikhareṣu ca /",
    "XXbsa052_u:4387": " vanādriṣu ca naikeṣu ramasva saha daivataiḥ // Dhs_32.45 //",
    "XXbsa052_u:4388": " kalpavṛkṣeṣu ramyeṣu nadīprastravaṇeṣu ca /",
    "XXbsa052_u:4389": " saritsu ca viśālāsu (ramasva) saha daivataiḥ // Dhs_32.46 //",
    "XXbsa052_u:4390": " strotasvinyādiyukteṣu parvateṣu nadīṣu ca /",
    "XXbsa052_u:4391": " nagareṣu mahārtheṣu ramasva saha daivataiḥ // Dhs_32.47 //",
    "XXbsa052_u:4392": " madagandhipraroheṣu nīlotpalavaneṣu ca /",
    "XXbsa052_u:4393": " yakṣasadmasu ramyeṣu ramasva saha daivataiḥ // Dhs_32.48 //",
    "XXbsa052_u:4394": " bhūmibhāgeṣu cānteṣu ratnākaravaneṣu ca /",
    "XXbsa052_u:4395": " vimāneṣu ca ramyeṣu ramasva saha daivataiḥ // Dhs_32.49 //",
    "XXbsa052_u:4396": " pañcāṅgikena tūryeṇa manaḥprahlādakāriṇā /",
    "XXbsa052_u:4397": " nṛtyamānaḥ sukhī nityaṃ ramasva saha daivataiḥ // Dhs_32.50 //",
    "XXbsa052_u:4398": " śīlabījaṃ śodhayitvā śīleṣu vividheṣu ca /",
    "XXbsa052_u:4399": " krīḍa tvaṃ vividhairdivyairyathārthamanusevase // Dhs_32.51 //",
    "XXbsa052_u:4400": " yatprabhāmālino devā ramante vividhaiḥ sukhaiḥ /",
    "XXbsa052_u:4401": " tacchubhasya phalaṃ dṛṣṭaṃ nirmalasya viśeṣataḥ // Dhs_32.52 //",
    "XXbsa052_u:4402": " yadetairvividhaiḥ saukhyairdevāḥ krīḍantyanekaśaḥ /",
    "XXbsa052_u:4403": " na vayaṃ hetavastatra (tatra hetuḥ) purākṛtam // Dhs_32.53 //",
    "XXbsa052_u:4404": " kūṭāgārāṇi sarvāṇi karmacitrāṇi sarvadā /",
    "XXbsa052_u:4405": " bhunakti devo deveṣu satkṛtenopabṛṃhitaḥ // Dhs_32.54 //",
    "XXbsa052_u:4406": " pāśatrayavimuktasya pañcabhiḥ pālitasya vai /",
    "XXbsa052_u:4407": " ekadharmavyatītasya devaloko mahīyate // Dhs_32.55 //",
    "XXbsa052_u:4408": " pramudyaccetasāṃ puṃsāṃ spaṣṭaceṣṭā samāhitā /",
    "XXbsa052_u:4409": " āgatā devasadanaṃ svakarmaphalasākṣiṇī // Dhs_32.56 //",
    "XXbsa052_u:4410": " sukṛtaphalam uparyupari saukhyāni (tathā ca) sukṛtasya vai /",
    "XXbsa052_u:4411": " bhuñjanti vibudhāḥ svarga yaddhi pūrvakṛtānugam // Dhs_32.57 //",
    "XXbsa052_u:4412": " sākṣibhūtā ime sarvakarmaṇāṃ vividhā drumāḥ /",
    "XXbsa052_u:4413": " nirantaraṃ susadṛśaṃ kathayanti manīṣiṇaḥ // Dhs_32.58 //",
    "XXbsa052_u:4414": " bhāgyaṃ phalati sarvatra yena yena vipākena yatra yatropapadyate /",
    "XXbsa052_u:4415": " puruṣo labhate svasya prārabdhasya śubhāśubham // Dhs_32.59 //",
    "XXbsa052_u:4416": " śubhakarmaṇā prāṇī nityaṃ deveṣu jāyate śubhena karmaṇā janturnityaṃ deveṣu jāyate /",
    "XXbsa052_u:4417": " tathāśubhena narake patanti puruṣādhamāḥ // Dhs_32.60 //",
    "XXbsa052_u:4418": " kāmino maraṇaṃ nāvagacchanti śubhāśubhābhyāṃ saṃraktāḥ kāminaḥ kāmamohitāḥ /",
    "XXbsa052_u:4419": " nāvagacchanti maraṇaṃ yadavaśyaṃ bhaviṣyati // Dhs_32.61 //",
    "XXbsa052_u:4420": " śubhāśubhavipāko 'yaṃ yo vṛkṣeṣūpalabhyate /",
    "XXbsa052_u:4421": " na saukhyād viramantyete manaḥ saukhyena mohitāḥ // Dhs_32.62 //",
    "XXbsa052_u:4422": " sukṛtaṃ kṛtvā mānavāḥ deveṣu yānti trividhaṃ sukṛtaṃ kṛtvā bhāvayitvā ca saptadhā /",
    "XXbsa052_u:4423": " trisaṃkhyākān ripūn hatvā yānti deveṣu mānavāḥ // Dhs_32.63 //",
    "XXbsa052_u:4424": " kaḥ devānāmantikaṃ vrajet?",
    "XXbsa052_u:4425": " nāsūyati kriyākleśān na ca nandīmasūyati /",
    "XXbsa052_u:4426": " sa nandyasūyakaḥ śuddho devānāmantikaṃ gataḥ // Dhs_32.64 //",
    "XXbsa052_u:4427": " vinindya mātsaryamidaṃ duḥkhasyāyatanaṃ mahat /",
    "XXbsa052_u:4428": " samaṃ ca trividhaṃ dattvā devānāmantikaṃ gataḥ // Dhs_32.65 //",
    "XXbsa052_u:4429": " prāṇināṃ praṇayaṃ nityaṃ rakṣayitvānukampayā /",
    "XXbsa052_u:4430": " maitracittaḥ sadā dānto devānāmantikaṃ gataḥ // Dhs_32.66 //",
    "XXbsa052_u:4431": " adattaṃ ca dhanaṃ dattvā dattvānandaṃ ca sarvataḥ /",
    "XXbsa052_u:4432": " cetanābhāvitamatirdevānāmantikaṃ vrajet // Dhs_32.67 //",
    "XXbsa052_u:4433": " mātṛvat paradārāṃśca dṛṣṭvā tattvārthacintakaḥ /",
    "XXbsa052_u:4434": " alipto pāpakairdharmairdevānāmantikaṃ vrajet // Dhs_32.68 //",
    "XXbsa052_u:4435": " (kṛtaḥ) svacittaprītyartha jihvāraṇisamudbhavaḥ /",
    "XXbsa052_u:4436": " kathyate sa mṛṣāvādastaṃ hitvā sugatiṃ vrajet // Dhs_32.69 //",
    "XXbsa052_u:4437": " paiśūnyaṃ ca sadā hitvā maitryanarthakaraṃ padam /",
    "XXbsa052_u:4438": " ślakṣṇaprabhaḥ ślakṣṇamatiḥ devānāmantikaṃ vrajet // Dhs_32.70 //",
    "XXbsa052_u:4439": " pāruṣyaṃ śatruvaddhīro varjayatyeva sarvadā /",
    "XXbsa052_u:4440": " ślakṣṇaprabhāmatirnityaṃ sarveṣu gatigāmikaḥ // Dhs_32.71 //",
    "XXbsa052_u:4441": " adharmo yasya jihvāgre na bhūto na bhaviṣyati /",
    "XXbsa052_u:4442": " sadā duṣkālatattvajño devānāmantikaṃ vrajet // Dhs_32.72 //",
    "XXbsa052_u:4443": " yenedaṃ rakṣitaṃ śīlaṃ saptadhā buddhadeśitam /",
    "XXbsa052_u:4444": " sa dhīraḥ śīlatattvajño devānāmantikaṃ vrajet // Dhs_32.73 //",
    "XXbsa052_u:4445": " kaḥ saphalaḥ dharmajñaḥ?",
    "XXbsa052_u:4446": " vividhakarmavaśagaṃ janmedaṃ labhate suraiḥ /",
    "XXbsa052_u:4447": " tatprāpya yo na dharmajñaḥ sa paścāt paritapyate // Dhs_32.74 //",
    "XXbsa052_u:4448": " sukarmaṇā śubhajaṃ phalam vanopavanaramyo 'yaṃ latāvedikamaṇḍapaḥ /",
    "XXbsa052_u:4449": " yadvicitramayo lokastat sarva śubhajaṃ phalam // Dhs_32.75 //",
    "XXbsa052_u:4450": " yena yena yathā karma kṛtaṃ bhavati śobhanam /",
    "XXbsa052_u:4451": " tasya tasya tathā dṛṣṭaṃ phalaṃ tadanugāmikam // Dhs_32.76 //",
    "XXbsa052_u:4452": " pratyakṣaṃ dṛśyate devairhīnamadhyottamaṃ sukham /",
    "XXbsa052_u:4453": " yena yena yathā cīrṇaṃ tasya tasya tathā phalam // Dhs_32.77 //",
    "XXbsa052_u:4454": " kukarmaṇā duḥkhajaṃ phalam vicitraveṣāḥ saṃmūḍhā devā mohavaśānugāḥ /",
    "XXbsa052_u:4455": " tannāśānmanasā mūḍhā na paśyanti mahadbhayam // Dhs_32.78 //",
    "XXbsa052_u:4456": " vicitrakāmaratayo vicitraphalakāṅkṣiṇaḥ /",
    "XXbsa052_u:4457": " na vā kurvanti karmāṇi te 'surā mūḍhacetasaḥ // Dhs_32.79 //",
    "XXbsa052_u:4458": " ke premaparāyaṇāḥ?",
    "XXbsa052_u:4459": " phalaṃ yeṣāṃ priyaṃ cittaṃ na ca śīle ratā matiḥ /",
    "XXbsa052_u:4460": " te pradīpaṃ parityajya premālokaparāyaṇāḥ // Dhs_32.80 //",
    "XXbsa052_u:4461": " hetuphalatattvajñāḥ sukhino bhavanti ye hetuphalasādṛśyenecchanti surasattamān /",
    "XXbsa052_u:4462": " te hetuphalatattvajñā bhavanti sukhabhāginaḥ // Dhs_32.81 //",
    "XXbsa052_u:4463": " jñānādeva muktiḥ vinābījaṃ phalaṃ nāsti vinā dīpaṃ kutaḥ prabhā? /",
    "XXbsa052_u:4464": " vinā śīlaiḥ kutaḥ svargo muktirjñānaṃ vinā kutaḥ? // Dhs_32.82 //",
    "XXbsa052_u:4465": " kaḥ dhīmataḥ?",
    "XXbsa052_u:4466": " tatsukhaṃ tadvimuktasya gatakāṅkṣasya tāyinaḥ /",
    "XXbsa052_u:4467": " vimuktakāmatṛṣṇasya nirmamasya ca dhīmataḥ // Dhs_32.83 //",
    "XXbsa052_u:4468": " sukarmaiḥ sukhaṃ bhavatyeva yadidaṃ karmajaṃ saukhyaṃ sarva (tajjñeya) kalmaṣam /",
    "XXbsa052_u:4469": " yaṃ neṣṭakaṃ bhavatyeva tat sarvamamalaṃ smṛtam // Dhs_32.84 //",
    "XXbsa052_u:4470": " devalokasya varṇanam yo manorathakṛtsnasya bahirantaśca (sarvataḥ) /",
    "XXbsa052_u:4471": " sarvālokaḥ sadāloko devatāgaṇasevitaḥ // Dhs_32.85 //",
    "XXbsa052_u:4472": " virājate girivaro ratnamāṇikyasannibhaḥ /",
    "XXbsa052_u:4473": " prabhūtasalilo yaśca padminībhiḥ samāvṛtaḥ // Dhs_32.86 //",
    "XXbsa052_u:4474": " vanopavanaramyo 'yaṃ mṛgapakṣiniṣevitaḥ /",
    "XXbsa052_u:4475": " kandarodarasaṃrambho bhitvā gaganamutthitaḥ // Dhs_32.87 //",
    "XXbsa052_u:4476": " kutra devataiḥ sevyate?",
    "XXbsa052_u:4477": " sevyate devatairnityaṃ divyamālyavibhūṣitaiḥ /",
    "XXbsa052_u:4478": " nṛtyagītaprakṛṣṭābhirdevatābhiśca sarvataḥ // Dhs_32.88 //",
    "XXbsa052_u:4479": " pañcāṅgikena tūryeṇa prerita iva lakṣyate /",
    "XXbsa052_u:4480": " śirobhūto mahāramyaḥ prabhāmālī samantataḥ // Dhs_32.89 //",
    "XXbsa052_u:4481": " sukṛtena śubhenāyaṃ karmaṇādhiguṇena vai /",
    "XXbsa052_u:4482": " yaṃ samāśritya krīḍanti devavṛndāni sarvataḥ // Dhs_32.90 //",
    "XXbsa052_u:4483": " ke svarga gacchanti?",
    "XXbsa052_u:4484": " dānaśīlayutā vṛddhā nityaṃ tadgatamānasāḥ /",
    "XXbsa052_u:4485": " ye bhavanti sadā dāntāste janāḥsvargagāminaḥ // Dhs_32.91 //",
    "XXbsa052_u:4486": " saṃkṣiptamanasaḥ śāntāste janāḥ svargagāminaḥ /",
    "XXbsa052_u:4487": " vairiṇāṃ viṣayo nityaṃ praśāntamanasastu ye // Dhs_32.92 //",
    "XXbsa052_u:4488": " (vītarāgā vītamohāste janāḥ) svargagāminaḥ /",
    "XXbsa052_u:4489": " bhavābhavena tīvreṇa bādhate (yatra) sādhanam /",
    "XXbsa052_u:4490": " sudāntamānasāṃ dhīrāste janāḥ svargagāminaḥ // Dhs_32.93 //",
    "XXbsa052_u:4491": " satyamārgavilambena hayatīva sukhabhāginaḥ /",
    "XXbsa052_u:4492": " sārāsāravidhijñāśca te janāḥ svargagāminaḥ // Dhs_32.94 //",
    "XXbsa052_u:4493": " saṃsāre ye na rakṣanti svamano (nanu) dehinaḥ /",
    "XXbsa052_u:4494": " nirvāṇābhiratā nityaṃ te janāḥ svargagāminaḥ // Dhs_32.95 //",
    "XXbsa052_u:4495": " vṛkṣamūle śmaśāne vā tathā ca girikandare /",
    "XXbsa052_u:4496": " dhyāyinaḥ sattvamanasaste janāḥ svargagāminaḥ // Dhs_32.96 //",
    "XXbsa052_u:4497": " mātrajñā deśakālajñāḥ pāpamitra(vi)varjitāḥ /",
    "XXbsa052_u:4498": " maitreṇa cetasā ye tu te janāḥ svargagāminaḥ // Dhs_32.97 //",
    "XXbsa052_u:4499": " na snānadarśanaratā narāḥ manmathavāriṇā /",
    "XXbsa052_u:4500": " ekāntagāminaḥ śāntāste janāḥ svargagāminaḥ // Dhs_32.98 //",
    "XXbsa052_u:4501": " kṣaṇe kṣaṇe sadā kāyaṃ paśyantyaśucisambhavam /",
    "XXbsa052_u:4502": " kāryākāryavidhijñā ye te janāḥ svargagāminaḥ // Dhs_32.99 //",
    "XXbsa052_u:4503": " dharmāṇāṃ dharmatāṃ ye ca paśyanti vividhā samāḥ /",
    "XXbsa052_u:4504": " na ca rakṣanti saṃsāre te janāḥ svargagāminaḥ // Dhs_32.100 //",
    "XXbsa052_u:4505": " vedanā madhyatattvāntamanekavidhasambhavam /",
    "XXbsa052_u:4506": " paśyanti ca na rakṣanti te janāḥ svargagāminaḥ // Dhs_32.101 //",
    "XXbsa052_u:4507": " māyopamaṃ ca kṣaṇikaṃ gandharvanagaropamam /",
    "XXbsa052_u:4508": " ye jānanti (sadā) cittāḥ te janāḥ svargagāminaḥ // Dhs_32.102 //",
    "XXbsa052_u:4509": " ekalakṣaṇatattvajñā vilakṣaṇavidaḥ svayam /",
    "XXbsa052_u:4510": " nirvāṇarāgamanasaste janāḥ svargagāminaḥ // Dhs_32.103 //",
    "XXbsa052_u:4511": " mātṛvat paradārān ye pitṛvat sarvadehinaḥ /",
    "XXbsa052_u:4512": " paśyanti ye bhayaṃ loke te janāḥ svargagāminaḥ // Dhs_32.104 //",
    "XXbsa052_u:4513": " śūnyavargagato nityaṃ sattvānāṃ priyavādinaḥ /",
    "XXbsa052_u:4514": " akrūrā ṛddhimanasaste janāḥ svargagāminaḥ // Dhs_32.105 //",
    "XXbsa052_u:4515": " kāṣṭhavalloṣṭhavat sarva paravittasamīkṣakāḥ /",
    "XXbsa052_u:4516": " saṃtuṣṭāḥ svena cittena te janāḥ svargagāminaḥ // Dhs_32.106 //",
    "XXbsa052_u:4517": " na rātrau na divā yeṣāṃ kausīdyadyutiriṣyate /",
    "XXbsa052_u:4518": " nityodyuktavihārā ye te janāḥ svargagāminaḥ // Dhs_32.107 //",
    "XXbsa052_u:4519": " kaukṛtyaṃ styānamiddhaṃ ca kausīdyaṃ ca viśeṣataḥ /",
    "XXbsa052_u:4520": " varjayanti sadā dhanyāste janāḥ svargagāminaḥ // Dhs_32.108 //",
    "XXbsa052_u:4521": " dauḥśīlyaṃ pañcarandhrebhyaḥ pariśuddhamanekadhā /",
    "XXbsa052_u:4522": " saṃkṣipanti sadā duḥkhaṃ te janāḥ svargagāminaḥ // Dhs_32.109 //",
    "XXbsa052_u:4523": " upādānacatuṣṭvajñāḥ satyāni ca tathaiva ca /",
    "XXbsa052_u:4524": " ye paśyanti budhāḥ prajñāṃ te janāḥ svargagāminaḥ // Dhs_32.110 //",
    "XXbsa052_u:4525": " duḥkhaṃ duḥkhavipākaśca duḥkheṣu ca manaśca yat /",
    "XXbsa052_u:4526": " paśyanti ye sadā tattvaṃ te janāḥ svargagāminaḥ // Dhs_32.111 //",
    "XXbsa052_u:4527": " tīvravyasanamāpannā ye (ca) dharmāvimuñcakāḥ /",
    "XXbsa052_u:4528": " śāntāśca dharmamatayaste janāḥ svargagāminaḥ // Dhs_32.112 //",
    "XXbsa052_u:4529": " śuklāvadātaṃ ye vastraṃ pāṃsukūlaṃ tathaiva ca /",
    "XXbsa052_u:4530": " piṇḍapātaratā nityaṃ te janāḥ svargagāminaḥ // Dhs_32.113 //",
    "XXbsa052_u:4531": " adaṇḍāḥ śāntamanaso nityaṃ dhyānavihāriṇaḥ /",
    "XXbsa052_u:4532": " naiṣkarmyaniratāḥ sarve te janāḥ svargagāminaḥ // Dhs_32.114 //",
    "XXbsa052_u:4533": " mṛṣṭaṃ ca yadi vāṅmṛṣṭaṃ yathecchāvidhimāgatam /",
    "XXbsa052_u:4534": " santuṣyanti na kupyanti te janāḥ svargagāminaḥ // Dhs_32.115 //",
    "XXbsa052_u:4535": " śuklāvadātaṃ ye vastraṃ pāṃsukūlaṃ tathaiva ca /",
    "XXbsa052_u:4536": " saṃvṛtau caiva saṃtuṣṭāste janāḥ svargagāminaḥ // Dhs_32.116 //",
    "XXbsa052_u:4537": " śayyātale yathā bhūmau harmyāgre vā tathāpare /",
    "XXbsa052_u:4538": " na duṣyanti (na hṛṣyanti) te janāḥ svargagāminaḥ // Dhs_32.117 //",
    "XXbsa052_u:4539": " cakṣurviṣayamāpannaṃ yatkarma sāmparāyikam /",
    "XXbsa052_u:4540": " tattvato ye prapaśyanti te janāḥ svargagāminaḥ // Dhs_32.118 //",
    "XXbsa052_u:4541": " apriyaṃ vā priyaṃ vāpi ye śrutvā tīvrasambhramāt /",
    "XXbsa052_u:4542": " akṣubdhamatayo muktāste janāḥ svargagāminaḥ // Dhs_32.119 //",
    "XXbsa052_u:4543": " ṣaḍindriyāṇi sarvāṇi viṣayāṃstu tathaiva ca /",
    "XXbsa052_u:4544": " saṃkṣipanti na rakṣanti te janāḥ svargagāminaḥ // Dhs_32.120 //",
    "XXbsa052_u:4545": " yathā karma kṛtaṃ sarvamaviśeṣeṇa tattvataḥ /",
    "XXbsa052_u:4546": " paśyantyamanaso dhanyāste janāḥ svargagāminaḥ // Dhs_32.121 //",
    "XXbsa052_u:4547": " karmaṇāṃ ca vipākaṃ ca kṛtaṃ (ye dhīracetasā) /",
    "XXbsa052_u:4548": " bibhyatīha sadā duḥkhete janāḥ svargagāminaḥ // Dhs_32.122 //",
    "XXbsa052_u:4549": " ityetāni mahārthāni nityaṃ duḥkhakarāṇi ca /",
    "XXbsa052_u:4550": " kurvanti vidhivat sarva te janāḥ svargagāminaḥ // Dhs_32.123 //",
    "XXbsa052_u:4551": " // iti devavargo dvātriṃśaḥ //",
    "XXbsa052_u:4552": " (33) sukhavargaḥ sukhasvarūpanirūpaṇam",
    "XXbsa052_u:4553": " anuttareṣu saukhyeṣu dhyānopātteṣu ye ratāḥ /",
    "XXbsa052_u:4554": " teṣāṃ sukhaṃ yathāvat syāt nirvāṇapuradarśakam // Dhs_33.1 //",
    "XXbsa052_u:4555": " navena sukhaduḥkhena purāṇamabhihanyate /",
    "XXbsa052_u:4556": " devasyaitannavenaiva purāṇamabhihanyate // Dhs_33.2 //",
    "XXbsa052_u:4557": " dhū(ma) miśraṃ yathā kāṣṭhaṃ vi(ṣṭhā) miśraṃ yathodanam /",
    "XXbsa052_u:4558": " tathā sukhamidaṃ sarvamasvatvaṃ nāvagamyate // Dhs_33.3 //",
    "XXbsa052_u:4559": " nirvāṇapuragāmināṃ sukham tat sukhaṃ yad vitṛṣṇānāmekāntasukhacāriṇām /",
    "XXbsa052_u:4560": " nirmohiṇāmarāgāṇāṃ nirvāṇapuragāminām // Dhs_33.4 //",
    "XXbsa052_u:4561": " teṣāṃ vimalamādyantaṃ saukhyānāmapi tat sukham /",
    "XXbsa052_u:4562": " yeṣāṃ tṛṣṇānugā cāśā sarvathā naiva cetasi // Dhs_33.5 //",
    "XXbsa052_u:4563": " saṅgṛhītasya cittasya nirātmasya ca sarvataḥ /",
    "XXbsa052_u:4564": " kāryākāryeṣu mūḍhasya sukhaṃ nityamupasthitam // Dhs_33.6 //",
    "XXbsa052_u:4565": " kaḥ śreṣṭhaḥ sukhī?",
    "XXbsa052_u:4566": " sā bahirnihatā yena nandisaṃsārahetukī /",
    "XXbsa052_u:4567": " sa dhīraḥ pāragaḥ śreṣṭhaḥ sukhī nirvāṇamāśritaḥ // Dhs_33.7 //",
    "XXbsa052_u:4568": " naitat sukhena tṛṣṇānāṃ yad rāgadveṣasaṃyutam /",
    "XXbsa052_u:4569": " yatra rāgādinirmuktaṃ tat sukhaṃ nirmalaṃ matam // Dhs_33.8 //",
    "XXbsa052_u:4570": " kutra tṛṣṇā na bādhate?",
    "XXbsa052_u:4571": " devaloke samāsādya yaḥ suro nāvamanyate /",
    "XXbsa052_u:4572": " sa sukhāt sukhatāṃ yāti yatra tṛṣṇā na bādhate // Dhs_33.9 //",
    "XXbsa052_u:4573": " tadantyasukhi śreyo yatra mṛtyurna vidyate /",
    "XXbsa052_u:4574": " mṛtyupāśairna baddhasya na sukhaṃ vidyate kvacit /",
    "XXbsa052_u:4575": " yat sukhaṃ kāmajanakaṃ na tat saukhyaṃ satāṃ matam // Dhs_33.10 //",
    "XXbsa052_u:4576": " yatra kāmavinirmuktastatsukhāt sukhamuttamam /",
    "XXbsa052_u:4577": " yat sukhaṃ janayet śreyaḥ (payomiśraṃ) yathodanam // Dhs_33.11 //",
    "XXbsa052_u:4578": " yatra tṛṣṇāvinirmuktiḥ payomiśraṃ yathodanam /",
    "XXbsa052_u:4579": " yathā padmavane gṛddhā yānti(te) kravyabhakṣiṇaḥ // Dhs_33.12 //",
    "XXbsa052_u:4580": " evaṃ śānteṣvaraṇyeṣu na bhāntyaśubhacāriṇaḥ /",
    "XXbsa052_u:4581": " kvacicchāntaṃ vanaṃ ramyaṃ kvacid devāḥ pramādinaḥ // Dhs_33.13 //",
    "XXbsa052_u:4582": " kaḥ paramaṃ sukhaṃ prāpnoti?",
    "XXbsa052_u:4583": " viparītaṃ na sadṛśaṃ bhānoḥ śītā yathā prabhā /",
    "XXbsa052_u:4584": " gatatṛṣṇasya yat saukhyaṃ muktaduḥkhasya tāyinaḥ // Dhs_33.14 //",
    "XXbsa052_u:4585": " tasyāntareṇa saukhyasya sukhametanna gaṇyate /",
    "XXbsa052_u:4586": " dhyāyinastvapramattasya muktapāpasya sarvadā // Dhs_33.15 //",
    "XXbsa052_u:4587": " tat sukhaṃ tat paraṃ saukhyaṃ nedaṃ tṛṣṇāvidāṃ matam /",
    "XXbsa052_u:4588": " munisevyaṃ vanamidaṃ sevitaṃ ca subhāṣitaiḥ // Dhs_33.16 //",
    "XXbsa052_u:4589": " nārhā (yūyaṃ) rāgagaṇaṃ sevituṃ bho surottamāḥ /",
    "XXbsa052_u:4590": " yadetad bhavatāṃ saukhyametanna khalu śāśvatam // Dhs_33.17 //",
    "XXbsa052_u:4591": " tat sukhaṃ paramaṃ śāntaṃ vītatṛṣṇai niṣevyate /",
    "XXbsa052_u:4592": " niḥsevitaṃ vanamidaṃ ye gatāḥ paramaṃ padam // Dhs_33.18 //",
    "XXbsa052_u:4593": " yat prāpya sarvaduḥkhasyacchedo bhavati sarvathā /",
    "XXbsa052_u:4594": " brahmacaryādanirmuṣṭāḥ śīlālāpena vañcitāḥ // Dhs_33.19 //",
    "XXbsa052_u:4595": " bhikṣūṇāṃ vane vāsa eva sukhāvahaḥ nārhanti sevituṃ ramyaṃ vanaṃ śāntaṃ subhāṣitam /",
    "XXbsa052_u:4596": " śāntaṃ ca bhāvitaṃ (caiva) ramate śubhagocare // Dhs_33.20 //",
    "XXbsa052_u:4597": " na rāgacāriṇāṃ cittaṃ ramate vanagocare /",
    "XXbsa052_u:4598": " na rāgavyākulaṃ cittaṃ vaneṣu labhate dhṛtim // Dhs_33.21 //",
    "XXbsa052_u:4599": " kaḥ puruṣottamaḥ?",
    "XXbsa052_u:4600": " śravyāmūḍhā matiryasya nityaṃ tribhuvanaṃ kare /",
    "XXbsa052_u:4601": " sa ratiṃ labhate śāntiṃ vane puruṣasattamaḥ // Dhs_33.22 //",
    "XXbsa052_u:4602": " sukhāya vanaṃ sevyam sa kalparāgakuṭilo nityaṃ rāgādibhirvṛtaḥ /",
    "XXbsa052_u:4603": " sa śāntiṃ naiva labhate vane śānte sukhāvahe // Dhs_33.23 //",
    "XXbsa052_u:4604": " yeṣāṃ tu manasā nityaṃ vane dhyānaniyoginām /",
    "XXbsa052_u:4605": " vanaṃ teṣāṃ sadāramyaṃ na tu rāgagaveṣiṇām // Dhs_33.24 //",
    "XXbsa052_u:4606": " vaneṣu bhāvitaṃ cittaṃ nagareṣu na kupyate /",
    "XXbsa052_u:4607": " tasmād vanaṃ sadā sevyaṃ nagaraṃ naiva śasyate // Dhs_33.25 //",
    "XXbsa052_u:4608": " vikṣipyate hi nagare nṛṇāṃ rāgādibhirvṛtaḥ /",
    "XXbsa052_u:4609": " vikṣipta mohakuṭilaṃ vanaṃ bhūyaḥ prasīdati // Dhs_33.26 //",
    "XXbsa052_u:4610": " tasmād vanaṃ paraṃ śāntaṃ yogināmālayaṃ mahat /",
    "XXbsa052_u:4611": " saṃsevyaṃ vītamanasā yasya tad vītakalmaṣam // Dhs_33.27 //",
    "XXbsa052_u:4612": " ratiṃ mā kṛthā praśāntendriyacittasya yā ratiryogino hṛdi /",
    "XXbsa052_u:4613": " nāsau śaktiḥ sahasrasya (mānavānāṃ) bhaviṣyati // Dhs_33.28 //",
    "XXbsa052_u:4614": " yā dhyāyino ratirdṛṣṭā vyavadānāya sarvadā /",
    "XXbsa052_u:4615": " na yāmeṣvapi sā dṛṣṭā nityaṃ rāgānurāgiṇī // Dhs_33.29 //",
    "XXbsa052_u:4616": " ratiryā kāmavaśagā sā nityaṃ duḥkhasambhavā /",
    "XXbsa052_u:4617": " yā tu kleśavaśāt prītiḥ (sā prītiḥ) śāśvatā nahi // Dhs_33.30 //",
    "XXbsa052_u:4618": " kaḥ śreyaspadaṃ prāpnoti?",
    "XXbsa052_u:4619": " śreyo vaneṣu caritaṃ tattaduccaritaṃ nṛbhiḥ /",
    "XXbsa052_u:4620": " yasmāt tat pratibaddhaṃ hi śreyasāṃ padamucyate // Dhs_33.31 //",
    "XXbsa052_u:4621": " susambhṛtena dharmeṇa rakṣiteneva cetasā /",
    "XXbsa052_u:4622": " sudṛṣṭaṃ labhate sthānaṃ yatra doṣo na vidyate // Dhs_33.32 //",
    "XXbsa052_u:4623": " yaḥ kṣiptamanasā nityaṃ na ca dharmaparāyaṇaḥ /",
    "XXbsa052_u:4624": " teṣāṃ vṛthā sukhamidaṃ gacchati na nivartate // Dhs_33.33 //",
    "XXbsa052_u:4625": " tattvajñā duḥkhaṃ na paśyanti ye tu tattvavido dhīrāḥ paśyanti jagataḥ sthitim /",
    "XXbsa052_u:4626": " anityaduḥkhaśūnyānāṃ teṣāṃ duḥkhaṃ na vidyate // Dhs_33.34 //",
    "XXbsa052_u:4627": " sukhadharmasya caraṇaṃ jñānasya ca niṣevaṇam /",
    "XXbsa052_u:4628": " ahiṃsā satyavacanaṃ tadapyekāntataḥ sthitam // Dhs_33.35 //",
    "XXbsa052_u:4629": " kaḥ svarga yāti?",
    "XXbsa052_u:4630": " ekadharmavyatītā ye ye 'dharmaparivañcakāḥ /",
    "XXbsa052_u:4631": " tristhānalakṣaṇāviṣṭāste janāḥ svargagāminaḥ // Dhs_33.36 //",
    "XXbsa052_u:4632": " sukhasya svarūpam udayavyayadharmāṇāmanityaṃ karmajaṃ hi tat /",
    "XXbsa052_u:4633": " tat sukhaṃ sāstravaṃ nityaṃ na bhūtaṃ na bhaviṣyati // Dhs_33.37 //",
    "XXbsa052_u:4634": " tat sukhaṃ tadvitṛṣṇasya nīrāgasya hi dehinaḥ /",
    "XXbsa052_u:4635": " muktirbhavati doṣasya pārasthasya hi tāpinaḥ // Dhs_33.38 //",
    "XXbsa052_u:4636": " tat kiñcit sāsravaṃ saukhyaṃ tat sarva kṣaṇikaṃ matam /",
    "XXbsa052_u:4637": " rāgabandhād vinirmuktaṃ tat sarva niścalaṃ sukham // Dhs_33.39 //",
    "XXbsa052_u:4638": " ye na kṣipanti duḥkhena sukhe yeṣāṃ na saṅgatiḥ /",
    "XXbsa052_u:4639": " te duḥkhasukhanirmuktā nirvāṇasukhagāminaḥ // Dhs_33.40 //",
    "XXbsa052_u:4640": " anupāyena ye mūḍhāḥ prārthayanti sukhaṃ sadā /",
    "XXbsa052_u:4641": " bālukābhiryathā tailaṃ yallabhyaṃ nityameva tat // Dhs_33.41 //",
    "XXbsa052_u:4642": " na cetasā naraḥ prājño manorathaśatairapi /",
    "XXbsa052_u:4643": " śakro 'pi tat sukhaṃ kartu yathā karma kṛtaṃ mahat // Dhs_33.42 //",
    "XXbsa052_u:4644": " sukhāya dharmamācaret sasukhaṃ yasya tu manaḥ saddharmānucaro bhavet /",
    "XXbsa052_u:4645": " duḥkhairmuktyabhilāṣo 'yaṃ sa dharme kurute matim // Dhs_33.43 //",
    "XXbsa052_u:4646": " nāhetukaṃ sukhaṃ dṛṣṭaṃ duḥkhaṃ vā trividhātmakam /",
    "XXbsa052_u:4647": " sukhe duḥkhe pṛthagbhāve tasmānnu sukṛta caret // Dhs_33.44 //",
    "XXbsa052_u:4648": " nedaṃ saukhyaṃ sadā śastamadhruvaṃ vipralopi ca /",
    "XXbsa052_u:4649": " tṛṣṇāviṣeṇa sammiśraṃ viṣamiśraṃ yathodanam // Dhs_33.45 //",
    "XXbsa052_u:4650": " tat saukhyaṃ (hi)satāṃ śastaṃ yatra mṛtyurna vidyate /",
    "XXbsa052_u:4651": " na ca priyeṇa viśleṣo nāpriyeṇa samāgamaḥ // Dhs_33.46 //",
    "XXbsa052_u:4652": " kīdṛśaṃ sukhaṃ duḥkhajanakam?",
    "XXbsa052_u:4653": " yadetat strīmayaṃ saukhyametad duḥkhāya kalpyate /",
    "XXbsa052_u:4654": " tadbījavartakā dṛṣṭā narakeṣūpapattaye // Dhs_33.47 //",
    "XXbsa052_u:4655": " yat sukhaṃ duḥkhajanakaṃ kathaṃ tat sukhamiṣyate?",
    "XXbsa052_u:4656": " duḥkhād duḥkhataraṃ jñeyaṃ pariṇāmavaśena tat // Dhs_33.48 //",
    "XXbsa052_u:4657": " yadetad bhujyate saukhyametat kālena naśyati /",
    "XXbsa052_u:4658": " sūryastāstaṅgatasyaivaṃ raśmayaḥ saha cāriṇaḥ // Dhs_33.49 //",
    "XXbsa052_u:4659": " vikṛtiṃ yasya (ca) manaḥ sukhaduḥkhairna gacchati /",
    "XXbsa052_u:4660": " sa dhīmān suraloke ca gatvānyallabhate sukham // Dhs_33.50 //",
    "XXbsa052_u:4661": " bhuktaṃ sukhaṃ purāṇaṃ tu hīnakarma karoti ca /",
    "XXbsa052_u:4662": " purāṇaṃ sukṛtaṃ śīrṇa mṛtyukāle na budhyate // Dhs_33.51 //",
    "XXbsa052_u:4663": " sarva sukhamanityaṃ bhavati yadidaṃ dṛśyate saukhyaṃ manovākkāmajaṃbhṛśam /",
    "XXbsa052_u:4664": " anityaṃ tad vināśatvamacireṇa bhaviṣyati // Dhs_33.52 //",
    "XXbsa052_u:4665": " phenabudbudasaṅkāśaṃ marīcyudakasannibham /",
    "XXbsa052_u:4666": " cañcalormi sukhaṃ sarva vinipāto bhavārṇave // Dhs_33.53 //",
    "XXbsa052_u:4667": " niṣpratīkāraviṣamaḥ sarvabhūtabhayāvahaḥ /",
    "XXbsa052_u:4668": " cakravātapravego (vai) mṛtyurājaiṣa dhāvati // Dhs_33.54 //",
    "XXbsa052_u:4669": " nāśayitvā sukhaṃ sarva nāśayitvā ca jīvitam /",
    "XXbsa052_u:4670": " karmasaṅkalpavāhyeṣu lokamanyatra neṣyati // Dhs_33.55 //",
    "XXbsa052_u:4671": " yadatīva sukhaṃ nṛṇāṃ taddhi saukhyāya kalpyate /",
    "XXbsa052_u:4672": " yannaiṣyati sukhaṃ kiñcit taddhi naiva vigaṇyate // Dhs_33.56 //",
    "XXbsa052_u:4673": " vartamānaṃ tu yat saukhyaṃ tṛṣṇāviṣavivarjitam /",
    "XXbsa052_u:4674": " sarva hyanātmajaṃ duḥkhamanityaṃ saṃskṛtaṃ balam // Dhs_33.57 //",
    "XXbsa052_u:4675": " laukikaṃ sukhaṃ na sukham yad sukhaṃ triṣu lokeṣu na śastaṃ tattvadarśibhiḥ /",
    "XXbsa052_u:4676": " tena matvā kathaṃ devā bhavanti vigatajvarāḥ? // Dhs_33.58 //",
    "XXbsa052_u:4677": " aviṣṭovatakālo 'yaṃ bhairavo yāti sattvaram /",
    "XXbsa052_u:4678": " yo bhokṣyate surān sarvān śuṣkendhanamivānalaḥ // Dhs_33.59 //",
    "XXbsa052_u:4679": " atiyāti sukhaṃ sarva kriyatāṃ śraiyasaṃ manaḥ /",
    "XXbsa052_u:4680": " mā paścāt saṃbhavo yoge mṛtyukālo bhaviṣyati // Dhs_33.60 //",
    "XXbsa052_u:4681": " sukhamasthiraṃ bhavati janmāntarasahasreṣu yad muktaṃ karmajaṃ sukham /",
    "XXbsa052_u:4682": " taraṅgasannibhaḥ kvāyaṃ(jānīyād) bāliśo 'sthiram // Dhs_33.61 //",
    "XXbsa052_u:4683": " kaḥ sukhena prasīdati?",
    "XXbsa052_u:4684": " na sukhaistṛpyate bālastathā kāṣṭhairyathānalaḥ /",
    "XXbsa052_u:4685": " tasmānna (sukha) saktasya sukhaṃ bhavati naiṣṭhikam // Dhs_33.62 //",
    "XXbsa052_u:4686": " viṣasya doṣamuktasya kāmadoṣānudarśinaḥ /",
    "XXbsa052_u:4687": " dhyāyinaścāpramatasya tat sukhaṃ yadanāvilam // Dhs_33.63 //",
    "XXbsa052_u:4688": " sukhī bhavati tat prāpya na sukhaṃ bhavajanmanaḥ /",
    "XXbsa052_u:4689": " bandhamiśraṃ viṣaṃ yadvad dharmasaukhyodayastathā // Dhs_33.64 //",
    "XXbsa052_u:4690": " kāmavirahitaḥ sukhamaśnuvate tasmāt tatsukhasaktānāṃ nityaṃ kāmagaveṣiṇām /",
    "XXbsa052_u:4691": " bhavantyanekasaukhyā(ni)tasmāt kāmo na jāyate // Dhs_33.65 //",
    "XXbsa052_u:4692": " jñānenaivendriyāṇi svagocare nivartante nendriyāṇāṃ jayaḥ śakyaḥ karttu viṣayagocare /",
    "XXbsa052_u:4693": " jñānena hi nivartante indriyāṇi svagocare // Dhs_33.66 //",
    "XXbsa052_u:4694": " bālā eva gatipañcake bhramanti duḥkhe sukhābhisaṃsaktā nityaṃ bālā (haya)medhasaḥ /",
    "XXbsa052_u:4695": " viparyayā paribhrāntā bhramanti gatipañcake // Dhs_33.67 //",
    "XXbsa052_u:4696": " kutra sukhaṃ duḥkhasadṛśaṃ bhavati?",
    "XXbsa052_u:4697": " yadatyantasukhaṃ dṛṣṭaṃ tat sukhaṃ satyamucyate /",
    "XXbsa052_u:4698": " yatra duḥkhaṃ vipākaṃ syāt tat sukhaṃ duḥkhameva tat // Dhs_33.68 //",
    "XXbsa052_u:4699": " pāpasyākaraṇameva sukham anyāgatasya duḥkhasya pratighātayate budhaḥ /",
    "XXbsa052_u:4700": " pāpasya hetujaṃ duḥkhaṃ pāpasyākaraṇaṃ sukham // Dhs_33.69 //",
    "XXbsa052_u:4701": " // iti sukhavargo trayastriṃśaḥ //",
    "XXbsa052_u:4702": " (34) mitravargaḥ kaḥ pāpānnivārayati?",
    "XXbsa052_u:4703": " tanmitraṃ mitramityuktaṃ yanmitraṃ sāmparāyikam /",
    "XXbsa052_u:4704": " nivartayati yaḥ pāpād vyasanāccāpi rakṣati // Dhs_34.1 //",
    "XXbsa052_u:4705": " praveśayati yannityaṃ taddhitaṃ sāmparāyikam /",
    "XXbsa052_u:4706": " mitraṃ bhavati tannṛṇāṃ na mitraṃ pāpakārakam // Dhs_34.2 //",
    "XXbsa052_u:4707": " saṃsargajā doṣaguṇā bhavanti apūtiḥ pūtisaṃśleṣāt pūtirevopajāyate /",
    "XXbsa052_u:4708": " na pūtiḥ pūtasaṃśleṣamapūtiṃ karttumarhati // Dhs_34.3 //",
    "XXbsa052_u:4709": " yādṛśena (hi) saṃśleṣaṃ kurute puruṣaḥ sadā /",
    "XXbsa052_u:4710": " taddoṣāt sadṛśo dṛṣṭaḥ śubho vā yadi vāśubhaḥ // Dhs_34.4 //",
    "XXbsa052_u:4711": " na śubhaṃ duḥkhakārakam śubhārthī puruṣaḥ sarvānaśubhānnaiva sevate /",
    "XXbsa052_u:4712": " tenāsau duḥkhamāpnoti na śubhaṃ duḥkhakāraṇam // Dhs_34.5 //",
    "XXbsa052_u:4713": " guṇadoṣayorlakṣaṇam saṃśleṣajā guṇāḥ dṛṣṭā doṣāḥ saṃśleṣajātayaḥ /",
    "XXbsa052_u:4714": " lakṣaṇaṃ guṇadoṣāṇāmidamuktaṃ svabhāvajam // Dhs_34.6 //",
    "XXbsa052_u:4715": " yaśasā yujyate yo hi nityaṃ sādhusamāgamāt /",
    "XXbsa052_u:4716": " asādhu'saṅgamācchrīghraṃ prayāti puruṣādhamaḥ // Dhs_34.7 //",
    "XXbsa052_u:4717": " satsaṅgatiphalam etat sāraṃ sadā kārya yadasādhuvivarjanam /",
    "XXbsa052_u:4718": " sādhubhiśca sadā vāso duṣṭāṇāṃ ca vivarjanam // Dhs_34.8 //",
    "XXbsa052_u:4719": " doṣān samuddhareddhīmān guṇavṛddhiṃ samācaret /",
    "XXbsa052_u:4720": " (sādhu) mitraṃ prakurvīta kausīdyavimukho bhavet // Dhs_34.9 //",
    "XXbsa052_u:4721": " na māninaṃ kusīdaṃ vā nityaṃ sarvānuśaṅkinam /",
    "XXbsa052_u:4722": " liptapāpamatikrūraṃ mitraṃ kuryānna paṇḍitaḥ // Dhs_34.10 //",
    "XXbsa052_u:4723": " udyuktaṃ mṛdujātīyaṃ dharmiṣṭhaṃ doṣavarjitam /",
    "XXbsa052_u:4724": " samyagdṛṣṭiracapalaṃ mitraṃ seveta paṇḍitaḥ // Dhs_34.11 //",
    "XXbsa052_u:4725": " na pāpakaṃ bhavenmitraṃ bhaveduttamapauruṣaḥ /",
    "XXbsa052_u:4726": " uttamaṃ bhajamānasya na doṣebhyo bhayaṃ bhavet // Dhs_34.12 //",
    "XXbsa052_u:4727": " kaḥ laghutāṃ yāti?",
    "XXbsa052_u:4728": " rūpaiśvaryakulādīni bhidyante (yasya) dehinaḥ /",
    "XXbsa052_u:4729": " bhayapradaṃ taṃ mātaṅgaḥ prayāntaṃ naiva paśyati // Dhs_34.13 //",
    "XXbsa052_u:4730": " udvṛttaḥ puruṣo nityaṃ pramādākulitendriyaḥ /",
    "XXbsa052_u:4731": " laghutāṃ yāti loke 'smin pretyapāpeṣu pacyate // Dhs_34.14 //",
    "XXbsa052_u:4732": " rūpaiśvaryamadārthā ye te narāḥ pāpakāriṇaḥ /",
    "XXbsa052_u:4733": " teṣāṃ na suśamaṃ (karma) pretyapāpeṣu pacyate // Dhs_34.15 //",
    "XXbsa052_u:4734": " rūpaiśvaryakulārthā ye na te tattvasya bhāginaḥ /",
    "XXbsa052_u:4735": " atattvabuddhayo bālā na taranti bhavārṇavam // Dhs_34.16 //",
    "XXbsa052_u:4736": " jñānaśīlādiyutaṃ kulaṃ śreṣṭham etatkulaṃ ye vibhavā yaccānyat sukhamiṣyate /",
    "XXbsa052_u:4737": " sarvāṇyetānyanityāni tasmātteṣu na viśramet // Dhs_34.17 //",
    "XXbsa052_u:4738": " na jñānaśīlanirmuktaṃ kuśalaṃ yānti paṇḍitāḥ /",
    "XXbsa052_u:4739": " yeṣāṃ jñānaṃ ca śīlaṃ ca te kule mahati sthitāḥ // Dhs_34.18 //",
    "XXbsa052_u:4740": " carituṃ cāmalaṃ śīlaṃ śīlameva mahādbhutam /",
    "XXbsa052_u:4741": " mahākulaprasūtāste (paṇḍitāḥ) vaśamāninaḥ // Dhs_34.19 //",
    "XXbsa052_u:4742": " dānaśīlatapodhyānasatyaiśvaryaparākramaiḥ /",
    "XXbsa052_u:4743": " saṃyuktā ye kulīnāste ye na dharmavivarjitāḥ // Dhs_34.20 //",
    "XXbsa052_u:4744": " naiśvaryajñānahīnasya na kulaṃ nāpi saṅgatiḥ /",
    "XXbsa052_u:4745": " tasmātkulaṃ jñānamayaṃ jñānahīnaṃ na tat kulam // Dhs_34.21 //",
    "XXbsa052_u:4746": " // iti mitravargaścatustriṃśaḥ //",
    "XXbsa052_u:4747": " (35) rājāvavādavargaḥ dhārmiko rājā svarga yāti",
    "XXbsa052_u:4748": " bhuvaṃ parijano paśyan dharmacārī jitendriyaḥ /",
    "XXbsa052_u:4749": " sa rājā dhārmiko dhīmān svargalokopapattaye // Dhs_35.1 //",
    "XXbsa052_u:4750": " kaḥ lobhanirmukto rājā?",
    "XXbsa052_u:4751": " niyataṃ yaḥ karaṃ kāle dharmeṇa paribhujyate /",
    "XXbsa052_u:4752": " sa rājā lobhanirmukto yāmānāmadhipo bhavet // Dhs_35.2 //",
    "XXbsa052_u:4753": " rājñaḥ svarūpam kṣamāvān priyavākyo yaḥ krodhaharṣādidhārakaḥ /",
    "XXbsa052_u:4754": " sa mahīṃ pālayettvenāṃ loke hi śreṣṭhatāṃ gataḥ // Dhs_35.3 //",
    "XXbsa052_u:4755": " apakṣapātinaḥ śraddhā mitreṇa ca (vi)hanyate /",
    "XXbsa052_u:4756": " sa rājanyasabhājetā devalokāya kalpyate // Dhs_35.4 //",
    "XXbsa052_u:4757": " baddhadarśī mahātmā yo gurupūjaka eva ca /",
    "XXbsa052_u:4758": " alolo yo dṛḍhamatirdevānāmantikaṃ vrajet // Dhs_35.5 //",
    "XXbsa052_u:4759": " pūrve yat pitṛbhirdattaṃ devānupadiśanti ca /",
    "XXbsa052_u:4760": " na ca hiṃsati bhūtāni sa deveṣūpapadyate // Dhs_35.6 //",
    "XXbsa052_u:4761": " dānaśīle sadā dakṣo dharmavādī jitendriyaḥ /",
    "XXbsa052_u:4762": " sa matvāryāṃ mahīṃ kṛtsnāṃ devalokaṃ mahīyate // Dhs_35.7 //",
    "XXbsa052_u:4763": " nādhārmikaṃ dhārayati dhārmikeṣu ca rakṣati /",
    "XXbsa052_u:4764": " sa dharmaśīlasaṃśuddho devānāmantikaṃ vrajet // Dhs_35.8 //",
    "XXbsa052_u:4765": " na strīṇāṃ vaśago rājā sādhūnāṃ ca vaset sadā /",
    "XXbsa052_u:4766": " sa nirmalamatirdhīraḥ suralokopapattaye // Dhs_35.9 //",
    "XXbsa052_u:4767": " na sarvasya vacogrāhī priyaḥ sādhujanasya tu /",
    "XXbsa052_u:4768": " so 'mṛtastattvadarśīvā nākṛṣṭa iva rohati // Dhs_35.10 //",
    "XXbsa052_u:4769": " ko yāmānāmadhipo?",
    "XXbsa052_u:4770": " yo dharmalobhamāyāti draviṇaṃ naiva lapsyate /",
    "XXbsa052_u:4771": " sa lobhamalanirmukto yāmānāmadhipo bhavet // Dhs_35.11 //",
    "XXbsa052_u:4772": " na mithyādarśanenāpi strītvadarśanatatparaḥ /",
    "XXbsa052_u:4773": " sa śuddha eva vimalo yāmānāmadhipo bhavet // Dhs_35.12 //",
    "XXbsa052_u:4774": " kaḥ rājā devapriyo bhavati?",
    "XXbsa052_u:4775": " prājñaḥ śīle sadāyukto dānenābhīkṣṇatāṃ gataḥ /",
    "XXbsa052_u:4776": " pravijitya mahīṃ kṛtsnāṃ pretya devapriyo bhavet // Dhs_35.13 //",
    "XXbsa052_u:4777": " priyasya tu bhaved vākyaṃ stotrotsavakaraṃ param /",
    "XXbsa052_u:4778": " āhlādayitvā vasudhāmante devopapattaye // Dhs_35.14 //",
    "XXbsa052_u:4779": " avisaṃvādakaṃ vākyaṃ yasya merurivācalam /",
    "XXbsa052_u:4780": " satyasopānamāruhya devānāmantike gataḥ // Dhs_35.15 //",
    "XXbsa052_u:4781": " hrāsavṛddhī ca bhūtānāmakasmāt kurute hi yaḥ /",
    "XXbsa052_u:4782": " sa rājā vai paro devairdevaloke ca tiṣṭhati // Dhs_35.16 //",
    "XXbsa052_u:4783": " manuṣyāntaratattvajño yo vetti hi balābalam /",
    "XXbsa052_u:4784": " sa dhībalābhyāṃ saṃyukto yāmānāmadhipo bhavet // Dhs_35.17 //",
    "XXbsa052_u:4785": " traidhātukapadaṃ yacca ratnatrayamihocyate /",
    "XXbsa052_u:4786": " yastat pūjayate rājā sa deveṣūpajāyate // Dhs_35.18 //",
    "XXbsa052_u:4787": " kālaṃ niyatadarśī yaḥ prajānāṃ ca hite rataḥ /",
    "XXbsa052_u:4788": " sarvato bhadrakāntāro devānāmadhipaḥ smṛtaḥ // Dhs_35.19 //",
    "XXbsa052_u:4789": " nindāmalavinirmuktaḥ saṅgadoṣavivarjitaḥ /",
    "XXbsa052_u:4790": " jñānagocarasampūjyo niyataṃ deva eva saḥ // Dhs_35.20 //",
    "XXbsa052_u:4791": " kaḥ svarga yāti?",
    "XXbsa052_u:4792": " kausīdyadoṣarahito nityaṃ dṛḍhaparākramaḥ /",
    "XXbsa052_u:4793": " nāśayitvā sa doṣaughān pretya svargeṣu jāyate // Dhs_35.21 //",
    "XXbsa052_u:4794": " sanmitraiḥ parivārito rājā devādhipo bhavati hitāni yasya mitrāṇi karmakartṛṇi nityaśaḥ /",
    "XXbsa052_u:4795": " sa mitraiḥ samparivṛto nṛpo devādhipo bhavet // Dhs_35.22 //",
    "XXbsa052_u:4796": " nānuseveta durvṛttān vākkṣepeṇa ca varjitaḥ /",
    "XXbsa052_u:4797": " sa sadyo viṣanirmuktaḥ surāṇāmadhipo bhavet // Dhs_35.23 //",
    "XXbsa052_u:4798": " krodhaharṣavighātāya na ca pāpeṣu rakṣyate /",
    "XXbsa052_u:4799": " sa pāpapaṅkanidhautaḥ suralokādhipaḥ sadā // Dhs_35.24 //",
    "XXbsa052_u:4800": " na śaktaḥ pānabhojyeṣu saṃsaktastu śubhe sadā /",
    "XXbsa052_u:4801": " sa śuddhadharmasandarśī vibudho 'dhikatāṃ vrajet // Dhs_35.25 //",
    "XXbsa052_u:4802": " kaḥ padamuttamaṃ prāpnoti?",
    "XXbsa052_u:4803": " sucintitaṃ cintayati (yo) dharmeṣu ca vartate /",
    "XXbsa052_u:4804": " dharmodayena dṛṣṭena yathā yāti triviṣṭapam // Dhs_35.26 //",
    "XXbsa052_u:4805": " saṃsārād dīrghasūtrād yastvaritaṃ dharmamācaret /",
    "XXbsa052_u:4806": " sa dīrghasūtranirmuktaḥ prayāti padamuttamam // Dhs_35.27 //",
    "XXbsa052_u:4807": " dharmeṇa prajāpālakaḥ svargasukhaṃ yāti dharmeṇaiva prajā nityaṃ prapālayati (yo) nṛpaḥ /",
    "XXbsa052_u:4808": " sa dhārmikaḥ praśastātmā suraloke mahīyate // Dhs_35.28 //",
    "XXbsa052_u:4809": " daśeme kuśalā dharmā ihoktāstattvadarśinā /",
    "XXbsa052_u:4810": " yaste prakurute dharmān sa surādhipatāṃ vrajet // Dhs_35.29 //",
    "XXbsa052_u:4811": " hetupratyayasandarśī mārgāmārgau tathaiva ca /",
    "XXbsa052_u:4812": " sa dṛṣṭimalanirmukto vibudho 'dhikatāṃ gataḥ // Dhs_35.30 //",
    "XXbsa052_u:4813": " kīdṛśairguṇayutaiḥ rājā devānāmadhipo bhavati yo devatāṃ pūjayati yathā cāhni mahīpatiḥ /",
    "XXbsa052_u:4814": " sa devapūjito bhūyo devānāmadhipo bhavet // Dhs_35.31 //",
    "XXbsa052_u:4815": " anāvilena manasā prasannaścādhidārakaḥ /",
    "XXbsa052_u:4816": " svasvadāraiśca santuṣṭo devānāmadhipo bhavet // Dhs_35.32 //",
    "XXbsa052_u:4817": " kaḥ śīlavān?",
    "XXbsa052_u:4818": " hīyate yo na viṣayaiḥ sarvabālāpahāribhiḥ /",
    "XXbsa052_u:4819": " sa śīlavān divaṃ yāti nityaṃ śīlena rakṣitaḥ // Dhs_35.33 //",
    "XXbsa052_u:4820": " avidyāvarjakān nityaṃ sevate yaḥ sudhārmikān /",
    "XXbsa052_u:4821": " saddharmacintakaḥ saukhyaṃ kalpate sura(saṃ)sadi // Dhs_35.34 //",
    "XXbsa052_u:4822": " (vyāpāraiḥ svasthacitto yaḥ) pārṣadālāpahāribhiḥ /",
    "XXbsa052_u:4823": " sa śīlavān divaṃ yāti nityaṃ śīlena rakṣitaḥ // Dhs_35.35 //",
    "XXbsa052_u:4824": " saddharmī rājā eva vasudhādhipatiḥ sadvyāpārāddharmamimaṃ pālayan vasudhādhipaḥ /",
    "XXbsa052_u:4825": " praśāsti ca mahīṃ kṛtsnāṃ yāmānāmadhipo bhavet // Dhs_35.36 //",
    "XXbsa052_u:4826": " satkarmaniratasya rājño bhṛtyo 'pi śobhate satkarmanirato bhṛtyo nṛpe sadguṇaśālini /",
    "XXbsa052_u:4827": " jano nirmalatāṃ yāti śaraccandra ivāmbare // Dhs_35.37 //",
    "XXbsa052_u:4828": " kaḥ rājā devatulyo bhavati?",
    "XXbsa052_u:4829": " hetulakṣyavidhijñā ye aviruddhāḥ parasparam /",
    "XXbsa052_u:4830": " samyaksvāmyarthakarttāraḥ devānāṃ vaśamāgatāḥ // Dhs_35.38 //",
    "XXbsa052_u:4831": " // iti rājāvavādavargaḥ pañcatriṃśaḥ //",
    "XXbsa052_u:4832": " (36) stutivargaḥ buddhastutiḥ",
    "XXbsa052_u:4833": " samasattvāgravedāya sarvasattveṣu bandhave /",
    "XXbsa052_u:4834": " sanmārgasārthavāhāya bhavabandhanabhedine // Dhs_36.1 //",
    "XXbsa052_u:4835": " (nā)nādṛṣṭivibhedāya sarvasaṃśayamocine /",
    "XXbsa052_u:4836": " samyagdṛṣṭiniveśāya namaḥ sañjñānacakṣuṣe // Dhs_36.2 //",
    "XXbsa052_u:4837": " sarvasaṅkaṭabhedāya tridoṣamalaśodhine /",
    "XXbsa052_u:4838": " namo nakṣatrabhūtāya sarvabījaphaloruhe // Dhs_36.3 //",
    "XXbsa052_u:4839": " sarvaprajñākarāgrāya sarvadhyānāgravedine /",
    "XXbsa052_u:4840": " sarvaratnottamāryāya namo 'lānāgradarśine // Dhs_36.4 //",
    "XXbsa052_u:4841": " iyaṃ sā lokanāśasya viprayuktasya tāpinaḥ /",
    "XXbsa052_u:4842": " pratimā dṛśyate śāntā mokṣamudghāṭyakārikā // Dhs_36.5 //",
    "XXbsa052_u:4843": " samarcatīmāṃ nityaṃ (yaḥ) puruṣaḥ śāntamānasaḥ /",
    "XXbsa052_u:4844": " sa mucyate bhavabhayānnivṛttiṃ cādhigacchati // Dhs_36.6 //",
    "XXbsa052_u:4845": " etacchāntapadaṃ ramyametannaiṣṭhikamucyate /",
    "XXbsa052_u:4846": " yadayaṃ bhāṣate dharma nirvāṇapuradeśikaḥ // Dhs_36.7 //",
    "XXbsa052_u:4847": " asya vākyaṃ samālambya puruṣādhīnavikramāḥ /",
    "XXbsa052_u:4848": " ākarṣanti padaṃ nityaṃ yadanantasukhāvaham // Dhs_36.8 //",
    "XXbsa052_u:4849": " etat pūrva samāruhaya puruṣāstattvacintakāḥ /",
    "XXbsa052_u:4850": " trilokaughārṇavaṃ ghoraṃ taranti bhavasāgaram // Dhs_36.9 //",
    "XXbsa052_u:4851": " ayaṃ sa cakṣurlokasya samantāddhi vicakṣuṣaḥ /",
    "XXbsa052_u:4852": " ayaṃ jyotiḥ paraṃ jyotiryajjyotiḥkāṣṭhasambhavam // Dhs_36.10 //",
    "XXbsa052_u:4853": " kalpāntaṃ prāṇināṃ citte nṛṇāṃ rāgādibhirmalaiḥ /",
    "XXbsa052_u:4854": " jñānatoyena mahatā śodhayatyeva vāṅnṛpaḥ // Dhs_36.11 //",
    "XXbsa052_u:4855": " yanna dṛṣṭaṃ padaṃ sarvaistīrthikairjñānapāṇibhiḥ /",
    "XXbsa052_u:4856": " tatpadaṃ vimalairvākyaistvayā nṛṇāṃ pradarśitam // Dhs_36.12 //",
    "XXbsa052_u:4857": " pramādaparamo 'nātho jano 'yaṃ tāritastvayā /",
    "XXbsa052_u:4858": " tīrṇaḥ pāragato nāthastārayatyaghanāśanāt // Dhs_36.13 //",
    "XXbsa052_u:4859": " hitārtha sarvajagatastvamevaiko vyavasthitaḥ /",
    "XXbsa052_u:4860": " ahitānāṃ hitāyaiva tvameva puruṣottamaḥ // Dhs_36.14 //",
    "XXbsa052_u:4861": " anādimati saṃsāre nṛṇāṃ kleśāpahārakaiḥ /",
    "XXbsa052_u:4862": " tvayā viśodhito vākyaistamaḥ sūryodaye yathā // Dhs_36.15 //",
    "XXbsa052_u:4863": " akṣayaḥ sarvadharmāṇāṃ jñānalokakaro mahān /",
    "XXbsa052_u:4864": " tvamevaiko jagannātha lokottaraguṇārṇavaḥ // Dhs_36.16 //",
    "XXbsa052_u:4865": " // iti stutivargaḥ ṣaṭtriṃśaḥ //",
    "XXbsa052_u:4866": " puṇyadevasukhairmitrarājastutibhiranvitāḥ /",
    "XXbsa052_u:4867": " saddharmasmṛtivaipulyai gṛhīto 'yaṃ samuccayaḥ //",
    "XXbsa052_u:4868": " // iti caturtham udānam //",
    "XXbsa052_u:4869": " ye ca dharmā hetubhavā teṣāṃ tathāgato 'vadat /",
    "XXbsa052_u:4870": " teṣāṃ ca yo nirodhaścaivaṃvādīmahāśramaṇaḥ //",
    "XXbsa052_u:4871": " puṇyamavāptamantrakleśaṃ vibhidyājanavalāśrīkam /",
    "XXbsa052_u:4872": " yāvajjagadvyākulaṃ tarkaniṣṭhaiḥ samākulaṃ vetti satyavacanaiḥ //",
    "XXbsa052_u:4873": " vaipulyamahāgambhīrodadhisūtravarād bhikṣu(ṇā)avalokitasiṃhenoddhṛtamiti /",
    "XXbsa052_u:4874": " mohāśivādirahitasya vākyavidyasya vipulārjanasya 'dharmasamuccayo' nāma dharmaparyāyaḥ samāptaḥ",
    "XXbsa052_u:4875": " // iti śubham //"
}