{
    "T04bsa035_u:0": " Bodhisattvādikarmika-mārgāvatāra-deśanā",
    "T04bsa035_u:1": " paramagurave namaḥ /",
    "T04bsa035_u:2": " saṃsāre durgatighnaṃ ca niryāṇābhyudayapradam /",
    "T04bsa035_u:3": " daśadiksarvaratnaṃ ca gurupādaṃ namāmi ca // 1 //",
    "T04bsa035_u:4": " iha yaḥ svabhāvato mahākaruṇāprajñāvān mahāyānagotrīyaḥ, yaśca pūrvajanmasu mahāyānabhāvukaḥ puruṣaḥ saṃsārasunirviṇṇacittaḥ maraṇānusmṛtikaśca samastabāhyādhyātmika-vastusvalpābhiniveśaḥ,",
    "T04bsa035_u:5": " 'ekasatkalyāṇamitrata ekāviparyastamārgaśravaṇe kiṃ na syāt? ahamekaṃ santaṃ anveṣyāmi' - evaṃ cintayan saḥ kalyāṇamitrānurupaṃ gurumanviṣya anyatra nirdiṣṭavat triśaraṇagamanaviśiṣṭaḥ, anantagatīḥ viṣayīkṛtya,",
    "T04bsa035_u:6": " sadāśayaḥ, anuttaramahābodhāvasādhāraṇacittotpādaḥ, sadadhyāśayaḥ,",
    "T04bsa035_u:7": " māyāśāṭhyarahitabodhiprasthānamahācittoḥ bodhisattvaśīlasya triśikṣāṃ suṣṭhu gṛhṇīyāt /",
    "T04bsa035_u:8": " tataḥ śvaśvapacadāsasaṃjñakasya māyāśāṭhyarahitasya tasya bodhisattvasya saṃbhāramārgīyatvād",
    "T04bsa035_u:9": " kāya-vāk-cittasamastakarmāṇi na vyarthāni bhavanti /",
    "T04bsa035_u:10": " evaṃ tena cittena bhojanamātrājñānam, indriyadvārasaṃvaraṇam, aṇumātre",
    "T04bsa035_u:11": " 'pyavadye bhayadarśanam, aharniśaṃ yogañca āpādayet /",
    "T04bsa035_u:12": " tataḥ śvāsapraśvāsamapi parārtham abhilaṣitukāmaḥ saḥ pañcamaprahara utthāya,",
    "T04bsa035_u:13": " uccāraprasrāvatyāgādicaryā sunirvartya madhyadeśapratyantajanapadaviśeṣe",
    "T04bsa035_u:14": " snātvā, samastagatīḥ avalambya caturapramāṇairbodhau cittamutpādya,",
    "T04bsa035_u:15": " triratnapratimāsamakṣaṃ sulipya sugandhapuṣpaprakaraṃ suvikīrya tadagrato bhūmau jānunī saṃsthāpya,",
    "T04bsa035_u:16": " daśadiglokadhāta-samastabuddha-samastadharmamahāyānasaṃghasamakṣaṃ ca asaṃkhyānirvācyakāyavyūhān nirmāya teṣāñcaikaikam caraṇayoḥ supraṇamet /",
    "T04bsa035_u:17": " tān aparimitavipulāprameyāmiṣapūjayā pūjayet /",
    "T04bsa035_u:18": " tataḥ pratikāyaṃ anirvacanīyamukhāni pratimukhaṃ cānirvacanīyajihvā nirmāya, svaparapāpān aśeṣān diśet /",
    "T04bsa035_u:19": " svaparapuṇyāni cānumodayet /",
    "T04bsa035_u:20": " aciram abhisambodhiprāptān buddhān bhagavato dharmacakrapravartanāya adhyeṣayet /",
    "T04bsa035_u:21": " ye dharmacakraṃ pravartya āyuḥ saṃskārān parijihīrṣante, (tān) āsaṃsāram aparinirvāṇāya prārthayeta /",
    "T04bsa035_u:22": " teṣāṃ samastakuśalānām anuttarasamyaksambodhau pariṇāmanāṃ kuryāt /",
    "T04bsa035_u:23": " yathā sūtre āgatāni tathā pratyaṅgapadāni savistaraṃ paṭhet /",
    "T04bsa035_u:24": " tataḥ saptapūjānantaraṃ sarvasattvān avalambya triśaraṇagamanapadāni triḥ paṭhet /",
    "T04bsa035_u:25": " tataḥ bodhicittamutpādayet, yathā vidhau prāpyate tathā ca kuryāt",
    "T04bsa035_u:26": " / antaśaśca evam-",
    "T04bsa035_u:27": " buddhaṃ ca dharmañca gaṇottamaṃ ca yāvaddhi bodhiṃ śaraṇaṃ gato 'smi /",
    "T04bsa035_u:28": " dānādi-kṛtyaiśca kṛtairmayaibhiḥ buddho bhaveyaṃ jagato hitāya // 2 // iti triḥ paṭhet /",
    "T04bsa035_u:29": " tataḥ svakāyārpaṇaṃ, tataḥ mahāpuruṣāṇāṃ dharmanaye mahārathināṃ ca mārge",
    "T04bsa035_u:30": " avasthānāya pratijānīyāt /",
    "T04bsa035_u:31": " tataḥ svaśayyāyāṃ paryaṅkamābhujya",
    "T04bsa035_u:32": " gurubhaṭṭāraka-śrī-bodhibhadrakṛta-samādhi-(sambhāra)",
    "T04bsa035_u:33": " parivarttoktāninavāṅgāni jñātvā śamathavipaśyanāyogaṃ bhāvayet /",
    "T04bsa035_u:34": " so 'pi",
    "T04bsa035_u:35": " layauddhatyādisamastadoṣān prahāya bhāvanīyaḥ /",
    "T04bsa035_u:36": " tataḥ cakṣurunmīlya, niḥśvasya, bāhyābhyantaravastudarśane- 'aho!",
    "T04bsa035_u:37": " āścaryam, aho! āścaryam /",
    "T04bsa035_u:38": " ākāśopamānutpādataḥ pratītyasamutpādabalena nānābhāseyamavasthitiḥ ayam' aho! āścaryam' iti vicintya aṣṭamāyopamarupeṇa jānīyāt /",
    "T04bsa035_u:39": " tato mahākaruṇacittena samastādṛśyasattvebhyo dharmadeśanārtha yathābodhi mahāyāna-sūtrapāṭhaṃ kuryāt /",
    "T04bsa035_u:40": " tataḥ",
    "T04bsa035_u:41": " bhojanāvasare- 'ṣaṭtriṃśadaśuciparipūrṇena asāreṇa nāśaparyavasitena kāyenānena tadbuddhadharmakāya-sāramanveṣayāmi' iti vicintya na",
    "T04bsa035_u:42": " puṣṭyartha, nāpi rasāsaktayā yānadhiyā bhoktavyam /",
    "T04bsa035_u:43": " bhojanamātrāpi jñātavyā /",
    "T04bsa035_u:44": " aṣṭāṅgacikitsātantre-",
    "T04bsa035_u:45": " annena kukṣerdvāvaṃśau pānenaikaṃ prapūrayet /",
    "T04bsa035_u:46": " āśrayaṃ pavanādīnāṃ caturthamavaśeṣayet // 3 // iti /",
    "T04bsa035_u:47": " tadbhojanaṃ caturbhāgeṣu vibhājyam /",
    "T04bsa035_u:48": " prathamo bhāgastriratnebhyo gurave cārpaṇīyaḥ /",
    "T04bsa035_u:49": " ekaṃ bhāgaṃ svayameva bhuñjīt /",
    "T04bsa035_u:50": " eko bhāgo bālebhyo",
    "T04bsa035_u:51": " 'nāthebhyaśca deyaḥ /",
    "T04bsa035_u:52": " ekaśca bhāgaḥ kukkurakākāditiryagbhyo deyaḥ /",
    "T04bsa035_u:53": " kaiściccaryāsaṅgraho 'nyathāpi kathitaḥ /",
    "T04bsa035_u:54": " anyo nayastu caryāsaṅgrahapradīpoktavat /",
    "T04bsa035_u:55": " tataḥ pūrvāhṇayāmeṣvapi pañcamaprahare yathoktavat sarvaṃ kāryam /",
    "T04bsa035_u:56": " madhyāhne sandhyāyāṃ rātreḥ prathame madhye ca yāme sarvathā yathoktāḥ sarve vidhayaḥ pūrayitavyāḥ",
    "T04bsa035_u:57": " 'tādṛgyoginastasya nidrāśayanakālaniyamo",
    "T04bsa035_u:58": " nāsti' evaṃ guravo vadanti /",
    "T04bsa035_u:59": " tādṛgyoginaḥ sambhāramārgīyāḥ,",
    "T04bsa035_u:60": " mokṣamārgīyakuśalamūlotpādakāmaādikārmikā ahorātraṃ vyarthamanavasthitāḥ,",
    "T04bsa035_u:61": " tādṛgbhya āpattidoṣaḥ kathaṃ bhavet /",
    "T04bsa035_u:62": " yadi durvāsanābalād āpattirbhavet,",
    "T04bsa035_u:63": " evaṃ śīghram pratikuryāt /",
    "T04bsa035_u:64": " evaṃ teṣāṃ ṣaḍyāmānām aṣṭādaśadhā vibhāge kṛte sati catuḥpañcāśatkṣaṇā bhaviṣyanti /",
    "T04bsa035_u:65": " bodhisattvā api uttamamadhyamā ('dhamāḥ) nava syuḥ /",
    "T04bsa035_u:66": " gurupadeśataḥ pratipattyupāyān jānīyāt /",
    "T04bsa035_u:67": " śreṣṭhaiḥ samākhyātatamaṃ sumārga bodhiprabhādyaiḥ kalitaśca śiṣyaiḥ /",
    "T04bsa035_u:68": " gattvā mahāyānakulābhijātaiḥ prāpyaṃ padaṃ tad dvipadendrakasya // 4 //",
    "T04bsa035_u:69": " gururhi bhaṭṭārakabodhisattvaḥ bodhiprabhairbhikṣuvaraiḥ praṇunnaḥ /",
    "T04bsa035_u:70": " anūditā śīlajayena bhikṣuṇā caren mahāyānapathānuyāyī // 5 //",
    "T04bsa035_u:71": " 'bodhisattvādikarmikamārgāvatāradeśanā' ācāryadīpaṅkaraśrījñānaviracitā samāptā //",
    "T04bsa035_u:72": " tenaiva paṇḍitena lokacakṣuṣā ca jayaśīlena anūditā //"
}