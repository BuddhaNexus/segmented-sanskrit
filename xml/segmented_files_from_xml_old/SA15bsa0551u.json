{
  "SA15bsa0551u:0": "Apohasiddhiḥ /",
  "SA15bsa0551u:1": "namaḥ śrīlokanāthāya //",
  "SA15bsa0551u:2": "apohaḥ śabdārtho nirucyate /",
  "SA15bsa0551u:3": "nanu ko 'yaṃ apoho nāma?",
  "SA15bsa0551u:4": "kimidaṃ anyasmādapohyate;",
  "SA15bsa0551u:5": "asmādvā anyadapohyate;",
  "SA15bsa0551u:6": "asmin vānyadapohyata iti vyutpattyā vijātivyāvṛttaṃ vāhya meva vivakṣitaṃ;",
  "SA15bsa0551u:7": "buddhyākāro vā;",
  "SA15bsa0551u:8": "yadi vā apohanaṃ apoha ityanya vyāvṛttimātraṃ iti trayaḥ pakṣāḥ /",
  "SA15bsa0551u:9": "na tāvadādimau pakṣau,",
  "SA15bsa0551u:10": "apohanāmnā vidhereva vivakṣitatvāt;",
  "SA15bsa0551u:11": "antimo 'pyasaṅgataḥ prati tivādhitatvāt;",
  "SA15bsa0551u:12": "tathāhi parvvatoddeśe vanhirastīti śābdau pratītirvvidhirūpamevollikhantī lakṣyate;",
  "SA15bsa0551u:13": "nānagnirnabhavatīti nivṛttimātramāmukhayantī /",
  "SA15bsa0551u:14": "yacca pratyakṣavādhitaṃ na tatra sādhanāntarāvakāśa ityatiprasiddham /",
  "SA15bsa0551u:15": "atha yadyapi nivṛttimahaṃ pratyemīti na vikalpaḥ /",
  "SA15bsa0551u:16": "tathāpi nivṛttapadārthollekha eva nivṛttyullekhaḥ /",
  "SA15bsa0551u:17": "na hyanantarbhāvitaviśeṣaṇapratīti vviśiṣṭapratītiḥ /",
  "SA15bsa0551u:18": "tato yathā sāmānyamahaṃ pratyemīti vikalpābhāve 'pi sādhāraṇākāraparisphuraṇāt vikalpabuddhiḥ sāmānyabuddhiḥ pareṣām;",
  "SA15bsa0551u:19": "tathā nivṛttapratyayā kṣiptā nivṛttibuddhirapohapratītivyavahāramātanotīti cet?",
  "SA15bsa0551u:20": "nanu sādhāraṇākāraparisphuraṇe vidhirūpatayā yadi sāmānyabodhavyavasthā;",
  "SA15bsa0551u:21": "tat kimāyātamasphu radabhāvākāre cetasi nivṛttipratītivyavasthāyāḥ /",
  "SA15bsa0551u:22": "tato nivṛttimahaṃ pratyemītyevamākārābhāve 'pi nivṛttyākārasphuraṇaṃ yadi syāt,",
  "SA15bsa0551u:23": "ko nāma nivṛttipratītisthitimapalapet /",
  "SA15bsa0551u:24": "anyathāsati pratibhāse tatpratītivyavahṛtiriti gavākārepi cetasi turagabodha ityastu /",
  "SA15bsa0551u:25": "atha viśeṣaṇatayā antarbhūtā nivṛttipratītirityuktaṃ,",
  "SA15bsa0551u:26": "tathāpi yadyagavāpoḍha itīdṛśā kārovikalpastadā viśeṣaṇatayā tadanupraveśo bhavatu,",
  "SA15bsa0551u:27": "kintu gauriti pratītiḥ /",
  "SA15bsa0551u:28": "tadā ca satopi nivṛttilakṣaṇasya viśeṣaṇasya tatrānutkalanāt;",
  "SA15bsa0551u:29": "kathaṃ tat pratītivyavasthā /",
  "SA15bsa0551u:30": "athaivaṃ matiḥ /",
  "SA15bsa0551u:31": "yadvidhirūpaṃ sphuritaṃ tasya parāpoho 'pyastīti tatpratītirucyate /",
  "SA15bsa0551u:32": "tathāpi sambandhamātramapohasya vidhireva sākṣānnirbhāsī /",
  "SA15bsa0551u:33": "api caivamadhyakṣasyā pyapohaviṣayatvamanivāryam /",
  "SA15bsa0551u:34": "viśeṣato vikalpādekavyāvṛttollekhino 'khilānyavyāvṛttamīkṣamāṇasya /",
  "SA15bsa0551u:35": "tasmādvidhyākārāvagrahādadhyakṣavadvikalpasyāpi vidhiviṣayatvameva nānyāpohaviṣayatvamiti kathamapohaḥ śabdārtho ghuṣyate //",
  "SA15bsa0551u:36": "atrābhidhīyate //",
  "SA15bsa0551u:37": "nāsmābhirapohaśabdena vidhireva kevalo 'bhipretaḥ /",
  "SA15bsa0551u:38": "nāpyanyavyāvṛttimātraṃ,",
  "SA15bsa0551u:39": "kintvanyāpohaviśiṣṭo vidhiḥ śabdānāmarthaḥ /",
  "SA15bsa0551u:40": "tataśca na pratyekapakṣopanipātidoṣāvakāśaḥ /",
  "SA15bsa0551u:41": "yattu goḥ pratītau na tadātmāparātmeti sāmarthyādapohaḥ paścānniścīyata iti vidhivādināṃ matam;",
  "SA15bsa0551u:42": "anyāpohapratītau vā sāmarthyāt anyāpoḍhovadhāryyate iti pratiṣedhavādināṃ matam /",
  "SA15bsa0551u:43": "tadasundaram /",
  "SA15bsa0551u:44": "prāthamikasyāpi pratipattikramādarśanāt /",
  "SA15bsa0551u:45": "na hi vidhiṃ pratīpadya kaścidarthāpattitaḥ paścādapohamavagacchati;",
  "SA15bsa0551u:46": "apohaṃ vā pratipadyānyāpodam;",
  "SA15bsa0551u:47": "tasmād goḥ pratipattiriti anyāpoḍhapratipattirucyate /",
  "SA15bsa0551u:48": "yadyapi cānyāpoḍhaśabdānullekha uktaḥ /",
  "SA15bsa0551u:49": "tathāpi nāpratipattireva,",
  "SA15bsa0551u:50": "viśeṣaṇabhūtasyānyāpohasya agavāpoḍha eva gośabdasya niveśitatvāt /",
  "SA15bsa0551u:51": "yathā nīlotpale niveśitādindīvaraśabdānnīlotpala pratītau tatkāla eva nīlimasphuraṇamanivāryyam;",
  "SA15bsa0551u:52": "tathā gośabdādapyagavāpoḍhe niveśitāt gopratītau tulyakālameva viśeṣaṇatvāt ago[']pohasphuraṇamanivāryyam /",
  "SA15bsa0551u:53": "yathā pratyakṣasya prasahya rūpābhāvagrahaṇamabhāvavikalpotpādana śaktireva /",
  "SA15bsa0551u:54": "tathā vidhivikalpānāmapi tadanurūpānuṣṭhānadānaśaktirevābhāvagrahaṇamabhidhīyate /",
  "SA15bsa0551u:55": "paryyudāsarūpābhāvagrahaṇantu niyata svarūpasambedanamubhayoraviśiṣṭaṃ;",
  "SA15bsa0551u:56": "anyathā yadi śabdādarthapratipattikāle kalito na parāpohaḥ;",
  "SA15bsa0551u:57": "kathamanyaparihāreṇa pravṛttiḥ /",
  "SA15bsa0551u:58": "tato gāṃ vadhāneti codito 'śvādīnapi vadhnīyāt /",
  "SA15bsa0551u:59": "yadapyavocadvācaspatiḥ;",
  "SA15bsa0551u:60": "jātimatyo vyaktavyaḥ;",
  "SA15bsa0551u:61": "vikalpānāṃ śabdānāñca gocaraḥ;",
  "SA15bsa0551u:62": "tāsāñca tadvatīnāṃ rūpamatajjātīyaparāvṛttamityarthatastadavagaterna gāmbadhāneti co dito 'śvādīn badhnāti /",
  "SA15bsa0551u:63": "tadapyanenaiva nirastaṃ yato jāteradhikāyāḥ prakṣepe 'pi vyaktīnāṃ rūpamatajjātīyavyāvṛttameva cet,",
  "SA15bsa0551u:64": "tadā tenaiva rūpeṇa śabdavikalpayorviṣayībhavantīnāṃ kathamatadyāvṛttiparihāraḥ?",
  "SA15bsa0551u:65": "atha na vijātīyavyāvṛttaṃ vyaktirūpaṃ,",
  "SA15bsa0551u:66": "tathāpratītaṃ,",
  "SA15bsa0551u:67": "vā tadā jātiprasāda eṣa iti kathamarthatopi tadavagatirityuktaprāyam /",
  "SA15bsa0551u:68": "atha jātivalādevānyato vyāvṛttam /",
  "SA15bsa0551u:69": "bhavatu jātivalāt svahetuparamparāvalādvānyavyāvṛttam /",
  "SA15bsa0551u:70": "ubhayathāpi vyāvṛttapratipattau vyāvṛttipratipattirastyeva /",
  "SA15bsa0551u:71": "nacāgo[']poḍhe gośabdasaṅketavidhāvanyonyāśrayadoṣaḥ /",
  "SA15bsa0551u:72": "sāmānye tadvati vā saṅkete 'pi taddoṣāvakāśāt /",
  "SA15bsa0551u:73": "na hi sāmānyaṃ nāma sāmānyamātramabhipretam turagepi gośabdasaṅketaprasaṅgāt /",
  "SA15bsa0551u:74": "kintu gotvam /",
  "SA15bsa0551u:75": "tāvatā ca sa eva doṣaḥ /",
  "SA15bsa0551u:76": "gavāparijñāne gotvasāmānyāparijñānāt /",
  "SA15bsa0551u:77": "gotvasāmānyāparijñane gośabdavācyāparijñānāt /",
  "SA15bsa0551u:78": "tasmāt ekapiṇḍadarśanapūrvvako yaḥ sarvvavyaktisādhāraṇa iva bahiradhya sto vikalpabudhyākāraḥ,",
  "SA15bsa0551u:79": "tatrāyaṃ gauriti saṅketakaraṇe netaretarāśrayadoṣaḥ /",
  "SA15bsa0551u:80": "abhimate ca gośabdapravṛttāvagośabdena śeṣasyāpyabhidhāna mucitam /",
  "SA15bsa0551u:81": "na cānyāpoḍhā nyāpohayorvvirodhoviśeṣyaviśeṣaṇakṣatirvvā;",
  "SA15bsa0551u:82": "parasparavyavacchedābhāvāt,",
  "SA15bsa0551u:83": "sāmānādhikaraṇyasadbhāvāt,",
  "SA15bsa0551u:84": "bhūtalaghaṭābhāvavat /",
  "SA15bsa0551u:85": "svābhāvena hi virodho na parābhāvenetyābālaprasiddhaṃ /",
  "SA15bsa0551u:86": "eṣa panthāḥ śrughnamupatiṣṭhata ityatrāpyapoho gamyata eva;",
  "SA15bsa0551u:87": "aprakṛta pathāntarāpekṣayā eṣa eva /",
  "SA15bsa0551u:88": "śrughnapratyanīkāniṣṭasthānāpekṣayā śrughnameva /",
  "SA15bsa0551u:89": "araṇyamārgavadvicchedābhāvādupatiṣṭhata eva /",
  "SA15bsa0551u:90": "sārthadūtādivyavacchedena panthāeveti pratipadaṃ vyavacchedasya sulabhatvāt tasmādapohadharmmaṇo vidhirūpasya śabdādavagatiḥ;",
  "SA15bsa0551u:91": "puṇḍarīkaśabdādiva śvetimaviśiṣṭasya padmasya /",
  "SA15bsa0551u:92": "yadyevaṃ vidhireva śabdārthovaktumucitaḥ /",
  "SA15bsa0551u:93": "kathamapoho gīyata iti cet?",
  "SA15bsa0551u:94": "uktamatrāpohaśabdenānyāpohaviśiṣṭo vidhirucyate;",
  "SA15bsa0551u:95": "tatra vidhau pratīyamāne viśeṣaṇatayā tulyakālamanyāpohapratītiriti /",
  "SA15bsa0551u:96": "na caivaṃ pratyakṣasyāpyapohaviṣayatvavyavasthā karttumucitā;",
  "SA15bsa0551u:97": "tasya śābdapratyayasyeva vastuviṣayatve vivādābhāvāt /",
  "SA15bsa0551u:98": "vidhiśabdena ca yathādhyavasāyamatadrūpa parāvṛtto bāhyorthobhimataḥ /",
  "SA15bsa0551u:99": "yathāpratibhāsaṃ buḍdhyākāraśca;",
  "SA15bsa0551u:100": "tatra vāhyorthodhyavasāyādeva śabdavācyo vyavasthāpyate /",
  "SA15bsa0551u:101": "na svalakṣaṇaparisphūrttyā pratyakṣavaddeśakālāvasthāniyatapravyakta svalakṣaṇāsphuraṇāt /",
  "SA15bsa0551u:102": "yacchāstraṃ //",
  "SA15bsa0551u:103": "śabdenāvyāpṛtākhyasya buddhvāvapratibhāsanāt /",
  "SA15bsa0551u:104": "arthasya dṛṣṭāviveti,",
  "SA15bsa0551u:105": "indriyaśabdasvabhāvopāyabhedāt ekasyaiva pratibhāsa bheda iti cet?",
  "SA15bsa0551u:106": "atrāpyuktam /",
  "SA15bsa0551u:107": "jāto nāmāśrayonyānyaḥ cetasāntasya vastunaḥ /",
  "SA15bsa0551u:108": "ekasyaiva kuto rūpaṃ bhinnākārāvabhāsi tat //",
  "SA15bsa0551u:109": "na hi spaṣṭāspaṣṭe dve rūpe parasparaviruḍdhe ekasya vastunaḥ staḥ;",
  "SA15bsa0551u:110": "yata ekenendriyabuḍdhau pratibhāsetānyena vikalpe,",
  "SA15bsa0551u:111": "tathā sati vastuna eva bhedaprāpteḥ;",
  "SA15bsa0551u:112": "na hi svarūpabhedādaparo vastubhedaḥ /",
  "SA15bsa0551u:113": "na ca pratibhāsabhedādapara svarūpabhedaḥ;",
  "SA15bsa0551u:114": "anyathā trailokyamekameva vastu syāt /",
  "SA15bsa0551u:115": "dūrāsannadeśavarttinoḥ puruṣayoḥ ekatra śākhini spaṣṭāspaṣṭapratibhāsabhedepi na śākhibheda iti cet?",
  "SA15bsa0551u:116": "na brūmaḥ pratibhāsabhedobhinnavastu niyataḥ /",
  "SA15bsa0551u:117": "kintu , ekaviṣayatvābhāvaniyata iti /",
  "SA15bsa0551u:118": "tato yatrārthakriyābhedādisacivaḥ pratibhāsabhedaḥ tatra vastubhedaḥ, ghaṭavat /",
  "SA15bsa0551u:119": "anyatra punarnniyame naikaviṣayatāṃ pariharatītyekapratibhāso bhrāntaḥ /",
  "SA15bsa0551u:120": "etena yadāha vācaspatiḥ;",
  "SA15bsa0551u:121": "na ca śabdapratyakṣayovvastugocaratve pratyayābhedaḥ kāraṇabhedena pārokṣyāpārokṣyabhedopapatteriti /",
  "SA15bsa0551u:122": "tannopayogi /",
  "SA15bsa0551u:123": "parokṣapratyayasya vastugocaratvāsamarthanāt /",
  "SA15bsa0551u:124": "parokṣatāśrayastu kāraṇabheda indriyagocaragrahaṇaviraheṇaiva kṛtārthaḥ /",
  "SA15bsa0551u:125": "tanna śābde pratyaye svalakṣaṇam parisphurati kiñca svalakṣaṇātmani vastuni vācye sarvvātmanā pratipatteḥ,",
  "SA15bsa0551u:126": "vidhiniṣedhayorayogaḥ /",
  "SA15bsa0551u:127": "tasya hi sadbhāvestīti vyartha,",
  "SA15bsa0551u:128": "nāstītyasamartham;",
  "SA15bsa0551u:129": "asadbhāve nāstīti vyarthamastī tyasamartham /",
  "SA15bsa0551u:130": "asti cāstyādipadaprayogaḥ /",
  "SA15bsa0551u:131": "tasmāt śabdapratibhāsasya vāhyārthabhāvābhāvasādhāraṇyaṃ na tadviṣayatāṃ kṣamate /",
  "SA15bsa0551u:132": "yacca vācaspatinā jātimabdyaktivācyatāṃ svavācaiva prastu tyānanantarameva na ca śabdārthasya jāterbhāvābhāvasādhāraṇyaṃ nopapadyate;",
  "SA15bsa0551u:133": "sā hi svarūpato nityāpi deśakālaviprakīrṇānekavyaktyāśrayatayā bhāvābhāvasādhāraṇībhavannastinā stisambandhayogyā;",
  "SA15bsa0551u:134": "varttamānavyaktisambandhitā hi jāterastitā;",
  "SA15bsa0551u:135": "atītānāgatavyaktisambandhitā ca nāstiteti sandigdhavyatirekitvādanaikāntikambhāvābhāvasādhāraṇyamanyathāsiḍvaṃ veti vilapitaṃ /",
  "SA15bsa0551u:136": "tāvanna prakṛtakṣatiḥ /",
  "SA15bsa0551u:137": "jātau bharaṃ nyasyatā svalakṣaṇāvācyatvasya svayaṃ svīkārāt /",
  "SA15bsa0551u:138": "kiñca sarvvatra padārthasya svalakṣaṇasvarūpeṇaivāstitvādikaṃ cintyate /",
  "SA15bsa0551u:139": "jātestu varttamānādivyaktisambandho stitvādikamiti tu bālapratāraṇam /",
  "SA15bsa0551u:140": "evaṃ jātimavdhyaktivacane 'pi doṣaḥ;",
  "SA15bsa0551u:141": "vyakteścet pratītisiddhiḥ,",
  "SA15bsa0551u:142": "jātiradhikā pratīyatām,",
  "SA15bsa0551u:143": "mā vā,",
  "SA15bsa0551u:144": "na tu vyaktipratītidoṣanmuktiḥ /",
  "SA15bsa0551u:145": "ete na yaducyate kaumārilaiḥ /",
  "SA15bsa0551u:146": "sabhāgatvādeva vastuno na sādhāraṇyadoṣaḥ /",
  "SA15bsa0551u:147": "vṛkṣatvaṃ hyanirdvāritabhāvābhāvaṃ śabdādavagamyate /",
  "SA15bsa0551u:148": "tayoranyatareṇa śabdāntarāvagatena sambadhyata iti /",
  "SA15bsa0551u:149": "tadapyasaṅgatam;",
  "SA15bsa0551u:150": "sāmānyasya nityasya pratipattāvanirdvāritabhāvābhāvatvāyogāt /",
  "SA15bsa0551u:151": "yacceḍhaṃ na ca pratyakṣasyeva śabdānāṃ arthapratyāyanaprakāro yena taddṛṣṭa ivāstyādiśabdāpekṣā na syāt;",
  "SA15bsa0551u:152_0": "vicitraśaktitvāt pramāṇānāmiti tadapyaindriyakaśābdapratibhāsayorekasvarūpagrāhitve",
  "SA15bsa0551u:152_1": "bhinnāvabhāsadūṣaṇena dūṣitam vicitraśaktitvañca pramāṇānāṃ sākṣātkārādhyavasāyābhyāmapi caritārtham /",
  "SA15bsa0551u:153": "tato yadi pratyakṣārthapratipādanaṃ śābdena tadvadevāvabhāsaḥ syāt;",
  "SA15bsa0551u:154": "abhavaṃśca na tadviṣayakhyāpanaṃ kṣamate /",
  "SA15bsa0551u:155": "nanu vṛkṣaśabdena vṛkṣatvāṃśe codite sattvādyaṃśaniścayanārthamastyādipadaprayoga iti cet?",
  "SA15bsa0551u:156": "niraṃśatvena pratyakṣasamadhigatasya svalakṣaṇasya ko 'vakāśaḥ padāntareṇa;",
  "SA15bsa0551u:157": "dharmmāntaravidhiniṣedhayoḥ pramāṇāntareṇa vā /",
  "SA15bsa0551u:158": "pratyakṣe 'pi pramāṇāntarāpekṣā dṛṣṭe ti cet?",
  "SA15bsa0551u:159": "bhavatu tasyāniścayātmatvāt anabhyastasvarūpaviṣaye;",
  "SA15bsa0551u:160": "vikalpastu svayanniścayātmako yatra grāhī tatra kimapareṇa?",
  "SA15bsa0551u:161": "asti ca śabdaliṅgāntarāpekṣā tato na vastu svarūpagrahaḥ /",
  "SA15bsa0551u:162_0": "nanu bhinnā jātyādayo dharmmāḥ parasparaṃ dharmmiṇaśceti jātilakṣaṇaikadharmmadvāreṇa",
  "SA15bsa0551u:162_1": "pratītepi śākhini dharmmāntaravattayā na pratītiriti kinna bhinnā bhidhānādhī no",
  "SA15bsa0551u:162_2": "dharmāntarasya nīlacaloccaistaratvāderavavodhaḥ /",
  "SA15bsa0551u:163": "tadetadasaṅgatam;",
  "SA15bsa0551u:164": "akhaṇḍātmanaḥ svalakṣaṇasya pratyakṣe pratibhāsāt /",
  "SA15bsa0551u:165": "dṛśyasya dharmmadharmmibhedasya pratyakṣapratikṣiptatvā danyathā sarvvaṃ sarvvatra syādityatiprasaṅgaḥ /",
  "SA15bsa0551u:166": "kālpanikabhedāśrayastu dharmmadharmmivyavahāra iti prasādhitam śāstre;",
  "SA15bsa0551u:167": "bhavatu vā paramārthiko dharmmadharmmibhedaḥ /",
  "SA15bsa0551u:168": "tathāpyanayoḥ samavāyāde rdūṣitatvādupakāralakṣaṇaiva pratyāsattireṣitavyā /",
  "SA15bsa0551u:169": "evañca yathendriyapratyāsattyā pratyakṣeṇa dharmmipratipattau sakalataddvarmmapratipattiḥ /",
  "SA15bsa0551u:170": "tathā śabdaliṅgābhyāmapi vācyavācakādi sambandhapratibaddhābhyāṃ dharmmipratipattau niravaśeṣataḍvarmmapratipatti rbhavet;",
  "SA15bsa0551u:171": "pratyāsattimātrasyāviśeṣāt /",
  "SA15bsa0551u:172": "yacca vācaspatiḥ;",
  "SA15bsa0551u:173": "nacaikopādhinā sattve viśiṣṭe tasmin gṛhīte;",
  "SA15bsa0551u:174": "upādhyanta raviśiṣṭatabgdrahaḥ /",
  "SA15bsa0551u:175": "svabhāvoṃ hi dravyasya upādhibhirvviśiṣyate /",
  "SA15bsa0551u:176": "natūpādhayo vā viśeṣyatvaṃ vā tasya svabhāva iti /",
  "SA15bsa0551u:177": "tadapi plavata eva /",
  "SA15bsa0551u:178": "nahyabhedādupādhyantaragrahaṇañcamāsañji tam /",
  "SA15bsa0551u:179": "bhedaṃ puraskṛtyaivopakārakagrahaṇe upakāryyagrahaṇaprasañjanāt /",
  "SA15bsa0551u:180": "na cāgnidhūmayoḥ kāryyakāraṇabhāva iva svabhāvata eva dharmmadharmmiṇoḥ pratiniyamakalpanamucitam /",
  "SA15bsa0551u:181": "tayorapi pramāṇāsiddha tvāt /",
  "SA15bsa0551u:182": "pramāṇasiddhe ca svabhāvopavarṇanamiti nyāyaḥ //",
  "SA15bsa0551u:183": "yaccātra nyāyabhūṣaṇena sūryyādigrahaṇe tadupakāryyāśeṣa vasturāśigrahaṇaprasañjanamuktam;",
  "SA15bsa0551u:184": "tadabhiprāyānavagāhana phalam tathā hi tvanmate dharmmadharmmiṇorbhedaḥ upakāralakṣaṇaiva ca pratyāsattiḥ /",
  "SA15bsa0551u:185": "tadopakārakagrahaṇe samānadeśasyaiva dharmmarūpasyaiva copakāryyasya grahaṇamāsañjitam /",
  "SA15bsa0551u:186": "tat kathaṃ sūryyo pakāryyasya bhinnadeśasya dravyāntarasya vā dṛṣṭavyabhicārasya grahaṇaprasaṅgaḥ saṅgataḥ /",
  "SA15bsa0551u:187": "tasmāt ekadharmmadvāreṇāpi vastusvarūpapratipattau sarvvātmapratīteḥ;",
  "SA15bsa0551u:188": "kva śabdāntareṇa vidhiniṣedhāvakāśaḥ /",
  "SA15bsa0551u:189": "asti ca, tasmānna svalakṣaṇasya śabdavikalpaliṅgapratibhāsitvamiti sthitam //",
  "SA15bsa0551u:190": "nāpi sāmānyam śābdapratyayapratibhāsi /",
  "SA15bsa0551u:191": "saritaḥ pāre gāvaścarantīti gavādiśabdāt sāsrāśṛṅgalāṅgūlādayo 'kṣarākāraparikaritāḥ sajātīyabhedāparāmarśanāt sampiṇḍitaprāyāḥ pratibhāsante /",
  "SA15bsa0551u:192": "na ca tadeva sāmānyam /",
  "SA15bsa0551u:193": "varṇākṛtyakṣarākāraśrūnyaṅgotvaṃ hi kathyate /",
  "SA15bsa0551u:194": "tadeva ca sāsrāśṛṅgādimātramakhilavyaktāvatyantavilakṣaṇamapi svalakṣaṇenaikīkriyamāṇam sāmānyamityucyate /",
  "SA15bsa0551u:195": "tādṛśasya vāhyasyāprāpte rbhrāntirevāsau keśapratibhāsavat /",
  "SA15bsa0551u:196": "tasmādvāsanāvaśādduḍvereva tadātmanā vivarttoyamastu,",
  "SA15bsa0551u:197": "asadeva vā tadrūpaṃ khyātu;",
  "SA15bsa0551u:198": "vyaktaya eva vā sajātīyabhedatiraskāreṇānyathā bhāsantā manubhavavyavadhānāt;",
  "SA15bsa0551u:199": "smṛtipramoṣo vabhidhīyatām;",
  "SA15bsa0551u:200": "sarvvathā nirvviṣayaḥ khalvayaṃ sāmānyapratyayaḥ;",
  "SA15bsa0551u:201": "kva sāmānyavārttā?",
  "SA15bsa0551u:202": "yat punaḥ sāmānyābhāve sāmānyapratyayasyākasmikatvamuktaṃ tadayuktam /",
  "SA15bsa0551u:203": "yataḥ pūrvvapiṇḍadaṇḍadarśanasmaraṇasahakāriṇātiricyamānāviśeṣapratyayajanikā sāmagrī nirvviṣayaṃ sāmānyavikalpamutpādayati /",
  "SA15bsa0551u:204": "tadevanna śābdapratyaye jātiḥ pratibhāti;",
  "SA15bsa0551u:205": "nāpi pratyakṣe na cānumānato 'pi siddhiḥ;",
  "SA15bsa0551u:206": "adṛśyatve pratibaddhaliṅgādarśanāt /",
  "SA15bsa0551u:207": "nāpīndriyavadasyāḥ siddhiḥ /",
  "SA15bsa0551u:208": "jñānakāryyataḥ kādācitkasyaiva nimittāntarasya siddheḥ /",
  "SA15bsa0551u:209": "yadāpi piṇḍāntare antarāle vā gobuddherabhāvaṃ darśayet;",
  "SA15bsa0551u:210": "tadā śāvaleyādisakalagopiṇḍānāmevābhāvādabhāvo go buddherūpapadyamānaḥ kathamarthāntaramākṣipet?",
  "SA15bsa0551u:211": "gotvādeva gopiṇḍaḥ,",
  "SA15bsa0551u:212": "anyathā turagopi gopiṇḍaḥ syāt /",
  "SA15bsa0551u:213": "yadyevaṃ gopiṇḍādeva gotvamanyathā turagatvamapi gotvam syāt /",
  "SA15bsa0551u:214": "tasmāt kāraṇaparamparāta eva gopiṇḍo gotvaṃ tu bhavatu mā vā /",
  "SA15bsa0551u:215": "nanu sāmānyapratyayajananasāmarthyaṃ yadyekasmāt piṇḍādabhinnam;",
  "SA15bsa0551u:216": "tadā vijātīyavyāvṛttaṃ piṇḍāntaramasamarthaṃ /",
  "SA15bsa0551u:217": "atha bhinnaṃ tadā tadeva sāmānyam nāmni paraṃ vivāda iti cet?",
  "SA15bsa0551u:218": "abhinnaiva sā śaktiḥ prati vastu;",
  "SA15bsa0551u:219": "yathātvekaḥ śaktasvabhāvo bhāvaḥ tatha anyopi bhavan kīdṛśandoṣamāvahati?",
  "SA15bsa0551u:220": "yathā bhavatāṃ jātirekāpi samānadhvaniprasavaheturanyāpi svarūpeṇaiva jātyantaranirapekṣā /",
  "SA15bsa0551u:221": "tathāsmākaṃ vyaktirapi jātinirapekṣā svarūpeṇaiva bhinnā hetuḥ /",
  "SA15bsa0551u:222": "yattu trilocanaḥ /",
  "SA15bsa0551u:223": "aśvatvagotvā dīnāṃ sāmānya viśeṣāṇāṃ svāśraye samavāyaḥ sāmānyam;",
  "SA15bsa0551u:224": "sāmānya mityabhidhānapratyayayornimittamiti /",
  "SA15bsa0551u:225": "yadyevaṃ vyaktiṣvapyayameva tathābhidhānapratyayaheturastu /",
  "SA15bsa0551u:226": "kiṃ sāmānyasvīkāra pramādena /",
  "SA15bsa0551u:227": "na ca samavāyaḥ sambhavī //",
  "SA15bsa0551u:228": "iheti buddheḥ samavāyasiddhiriheti dhīśca dvayadarśane syāt /",
  "SA15bsa0551u:229": "na ca kvacittadviṣaye tvapekṣā svakalpanāmātramatobhyupāyaḥ //",
  "SA15bsa0551u:230": "etena yeyaṃ pratyayānuvṛttiranuvṛttavastvanuyāyinī kathamatyantabhedinīsu vyaktiṣu vyāvṛttaviṣayapratyayabhāvānupātinīṣu bhavitumarhatītyuhāpravarttanamasya pratyākhyātam /",
  "SA15bsa0551u:231": "jāṭiṣveva parasparavyāvṛttatayā vyaktīyamānāsvanuvṛttapratyayena vyabhicārāt /",
  "SA15bsa0551u:232": "yat punaranena viparyyaye vādhakamuktam,",
  "SA15bsa0551u:233": "abhidhānapratyayānuvṛttiḥ kutaścinnivṛttya kvacideva bhavantī nimittavatī /",
  "SA15bsa0551u:234": "na cānyannimittamityādi //",
  "SA15bsa0551u:235": "tanna samyak /",
  "SA15bsa0551u:236": "anuvṛttamantareṇāpi abhidhānapratyayānuvṛtteratadrūpaparāvṛttasvarūpaviśeṣāt avaśyaṃ svīkārasya sādhitatvāt /",
  "SA15bsa0551u:237": "tasmāt, tulya bhede yayā jā tiḥ pratyāsattyā prasarpati /",
  "SA15bsa0551u:238": "kvacinnānyatra saivāstu śabdajñānanibandhanam /",
  "SA15bsa0551u:239": "yat punaratra nyāyabhūṣaṇenoktaṃ nahyevaṃ bhavati /",
  "SA15bsa0551u:240": "yayā pratyāsattyā daṇḍasūtrādikaṃ prasarpati kvacinnānyatra saiva pratyāsattiḥ puruṣasphaṭikādiṣu daṇḍisūtritvādivyavahāranibandhanamastu kiṃ daṇḍasūtrādineti /",
  "SA15bsa0551u:241": "tadasaṅgatam /",
  "SA15bsa0551u:242": "daṇḍasūtrayohi puruṣasphaṭikapratyāsannayoḥ dṛṣṭayoḥ daṇḍisūtripratyayahetutvaṃ nāpalapyate /",
  "SA15bsa0551u:243": "sāmānyantu svapne 'pi na dṛṣṭam /",
  "SA15bsa0551u:244": "tadyadīdaṃ parikalpanīyam tadā varam pratyāsattireva sāmānyapratyayahetuḥ parikalpyatām,",
  "SA15bsa0551u:245": "kiṃ gurvyāparikalpanayetyabhiprāyā parijñānāt /",
  "SA15bsa0551u:246": "athedaṃ jātiprasādhakamanumānamabhidhīyate /",
  "SA15bsa0551u:247": "yadviśiṣṭajñānaṃ tadviśeṣaṇagrahaṇanāntarīyakam /",
  "SA15bsa0551u:248": "yathā daṇḍijñānam /",
  "SA15bsa0551u:249": "viśiṣṭajñānañcedaṃ gaurayamityarthataḥ kāryyahetuḥ /",
  "SA15bsa0551u:250": "viśeṣaṇānubhavakāryyaṃ hi dṛṣṭānte viśiṣṭabuddhiḥ siḍveti /",
  "SA15bsa0551u:251": "atrānuyogaḥ,",
  "SA15bsa0551u:252": "viśiṣṭabuddherbhinnaviśeṣaṇagrahaṇanāntarīyakatvaṃ vā sādhyam;",
  "SA15bsa0551u:253": "viśeṣaṇa mātrānubhavanāntarīyakatvaṃ vā /",
  "SA15bsa0551u:254": "prathamapakṣe pakṣasya pratyakṣavādhāsādhanāvadhānamanavakāśayati /",
  "SA15bsa0551u:255": "vastugrāhiṇaḥ pratyakṣasyo bhayapratibhāsābhāvāt /",
  "SA15bsa0551u:256": "viśiṣṭabuddhitvañca sāmānyam /",
  "SA15bsa0551u:257": "hetura naikāntikaḥ /",
  "SA15bsa0551u:258": "bhinnaviśeṣaṇagrahaṇamantareṇāpi darśanāt /",
  "SA15bsa0551u:259": "yathā svarūpavān ghaṭaḥ /",
  "SA15bsa0551u:260": "gotvaṃ sāmānyamiti vā /",
  "SA15bsa0551u:261": "dvitīyapakṣe tu siddhasādhanam /",
  "SA15bsa0551u:262": "svarūpavān ghaṭa ityādivat gotvajātimā n piṇḍa iti parikalpitam bhedamupādāya viśeṣaṇaviśeṣyabhāvasyeṣṭatvādgovyāvṛttānubhavabhāvitvād gaurayamiti vyavahārasya /",
  "SA15bsa0551u:263": "tadeva na sāmānyabuddhiḥ /",
  "SA15bsa0551u:264": "vādhakaṃ ca sāmānyaguṇakarmmādyupā dhicakrasya,",
  "SA15bsa0551u:265": "kevalavyaktigrāhakaṃ paṭupratyakṣam /",
  "SA15bsa0551u:266": "dṛśyānupalambho vā prasiddhaḥ /",
  "SA15bsa0551u:267": "tadevaṃ vidhireva śabdārthaḥ /",
  "SA15bsa0551u:268": "sa ca vāhyortho budhyākāraśca vivakṣitaḥ,",
  "SA15bsa0551u:269": "tatra na budhyākārasya tattvataḥ sambṛttyā vā vidhiniṣedhau /",
  "SA15bsa0551u:270": "svasambedanapratyakṣagamyatvāt /",
  "SA15bsa0551u:271": "anadhyavasāyācca /",
  "SA15bsa0551u:272": "nāpi tattvato vāhyasyāpi vidhiniṣedhau tasya śābde pratyaye 'pratibhāsanāt /",
  "SA15bsa0551u:273": "ataeva sarvvadharmmāṇāntattvato 'nabhilāpyatvaṃ pratibhāsādhyavasāyābhāvāt tasmāt vāhyasyaiva sāmbṛtau vidhiniṣedhau /",
  "SA15bsa0551u:274": "anyathā samvyavahārahāniprasaṅgāt / tadevaṃ /",
  "SA15bsa0551u:275": "nākārasya na vāhyasya tattvatovidhisādhanam /",
  "SA15bsa0551u:276": "vahireva hi saṃvṛttyā saṃvṛtyāpi tu nākṛteḥ //",
  "SA15bsa0551u:277": "etena yaḍvarmmottaraḥ //",
  "SA15bsa0551u:278": "āropitasya vāhyatvasya vidhiniṣedhāvityalaukikamanāgamamatārkikīyaṃ kathayati /",
  "SA15bsa0551u:279": "tadapahastitam /",
  "SA15bsa0551u:280": "nanvadhyavasāye yadyadhyavaseyaṃ vastu na sphurati tadā tadadhyavasitamiti ko 'rthaḥ?",
  "SA15bsa0551u:281": "apratibhāse 'pi pravṛttiviṣayīkṛtamiti yo 'rthaḥ /",
  "SA15bsa0551u:282": "apratibhāsāviśeṣe viṣayāntaraparihāreṇa kathanniyataviṣayā pravṛttiriti cet?",
  "SA15bsa0551u:283": "ucyate; yadyapi viśvamagṛhītaṃ tathāpi vikalpasya niyatasāmagrīprasūtatvena niyatākāratayā niyataśaktitvāt niyatā eva jalādau pravṛttiḥ /",
  "SA15bsa0551u:284": "dhūmasya parokṣāgnijñānajananavat /",
  "SA15bsa0551u:285": "niyataviṣayā hibhāvāḥ pramāṇapariniṣṭhitasvabhāvā na śaktisāṅkaryyaparyyanuyogabhājaḥ /",
  "SA15bsa0551u:286": "tasmāt tadadhyavasāyitvamākāraviśeṣayogāt tatpravṛttijanakatvam /",
  "SA15bsa0551u:287": "na ca sādṛśyādāropeṇa pravṛttiṃ brūmaḥ /",
  "SA15bsa0551u:288": "yenākāre vāhyasya vāhye vā ākārasyāropadvāreṇa dūṣaṇāvakāśaḥ /",
  "SA15bsa0551u:289": "kintarhi svavāsanāvipākavaśādupajāyamānaiva buḍvirapaśyantyapi vāhyaṃ vāhye vṛttimātano tīti viplutaiva /",
  "SA15bsa0551u:290": "tadevamanyābhāvaviśiṣṭo vijātivyāvṛttortho vidhiḥ /",
  "SA15bsa0551u:291": "sa eva cāpohaśabdavācyaḥ śabdānāmarthaḥ pravṛttinivṛttiviṣayaśceti sthitam //",
  "SA15bsa0551u:292": "atra prayogaḥ /",
  "SA15bsa0551u:293": "yadvācakaṃ tatsarvvamadhyavasitātadrūpaparāvṛttavastumātragocaram /",
  "SA15bsa0551u:294": "yatheha kūpe jalamiti vacanam /",
  "SA15bsa0551u:295": "vācakañcedaṃ gavādiśabdarūpamiti svabhāvahetuḥ /",
  "SA15bsa0551u:296": "nāyamasiḍvaḥ,",
  "SA15bsa0551u:297": "pūrvoktena nyāyena pāramārthikavācyavācakabhāvasyābhāve 'pi;",
  "SA15bsa0551u:298": "adhyavasāyakṛtasya sarvvavyavahāribhiravaśyasvīkarttavyatvāt /",
  "SA15bsa0551u:299": "anyathā sarvvavyavahārocchedaprasaṅgāt /",
  "SA15bsa0551u:300": "nāpi viruddhaḥ sapakṣe bhāvāt /",
  "SA15bsa0551u:301": "na cānaikāntikaḥ;",
  "SA15bsa0551u:302": "tathāhi śabdānāmadhyavasitavijātivyāvṛttava stumātraviṣayatvamanicchadbhiḥ paraiḥ paramārthato",
  "SA15bsa0551u:303": "vācyaṃ svalakṣaṇamupādhirupādhiyogaḥ",
  "SA15bsa0551u:304": "sopādhirastu yadi vā kṛtirastu buddheḥ,",
  "SA15bsa0551u:305": "gatyantarābhāvāt /",
  "SA15bsa0551u:306": "aviṣayatve ca vācakatvāyogāt / tatra /",
  "SA15bsa0551u:307": "ādyantayornna samayaḥ phalaśaktihānermadhyepyupādhivirahāttitayena yuktaḥ //",
  "SA15bsa0551u:308": "tadevaṃ vācyāntarasyābhāvāt /",
  "SA15bsa0551u:309": "viṣayavattvalakṣaṇasya vyāpakasya nivṛttau vipakṣato nivarttamānam vācakatvamadhyavasitavāhyaviṣayatvena vyāpyata iti vyāptisiddhiḥ /",
  "SA15bsa0551u:310": "śabdaistāvanmukhyamākhyāyate 'rtha statrāpohastadguṇatvena gamyaḥ /",
  "SA15bsa0551u:311": "arthaścaiko 'dhyāsato bhāsato 'nyaḥ sthāpyo vācyastattvato naiva kaścit //",
  "SA15bsa0551u:312": "apohasiddhiḥ samāptā //",
  "SA15bsa0551u:313": "kṛtiriyammahāpaṇḍitaratnakīrttipādānām //",
  "SA15bsa0551u:314": "bhavatvapohe kṛtināmprapañco [va]stusvarūpāsphuraṇantu marmma /",
  "SA15bsa0551u:315": "tatrādṛḍhe sarvvamayatnaśīrṇaṃ dṛḍhe tu sausthyannanu tāvataiva //",
  "SA15bsa0551u:316": "sampūrṇarātripraharadvayena kīrtterapoho likhitaḥ sukhena /",
  "SA15bsa0551u:317": "trailokyadattena parātmahetoḥ [ya]tnādato 'yaṃ parirakṣaṇīyaḥ //"
}