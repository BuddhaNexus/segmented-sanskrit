{
  "S06atrisatu:0": "Asaṅga: Triśatikāyāḥ prajñāpāramitāyāḥ kārikāsaptatiḥ",
  "S06atrisatu:1": "TśPk_1 paramo 'nugraho jñeyaḥ śārīraḥ saparigrahaḥ /",
  "S06atrisatu:2": "prāptāprāptāvihānau ca paramā syāt parīndanā //",
  "S06atrisatu:3": "TśPk_2 vipulaḥ paramo 'tyanto 'viparyastaś ca cetasi /",
  "S06atrisatu:4": "upakārāśayaḥ sthānaṃ yāne 'smin guṇapūritaḥ //",
  "S06atrisatu:5": "TśPk_3 dānaṃ pāramitāṣatkam āmiṣābhayadharmataḥ /",
  "S06atrisatu:6": "ekadvayatrayeṇeha pratipat sā 'pratiṣṭhitā //",
  "S06atrisatu:7": "TśPk_4 ātmabhāve pratikṛtau vipāke cāpy asaktatā /",
  "S06atrisatu:8": "apravṛttitadanyārthapravṛttiparivarjane //",
  "S06atrisatu:9": "TśPk_5 pragraho maṇḍale tredhā nimittāc cittavāraṇam /",
  "S06atrisatu:10": "uttarottarasaṃdehajanmataś ca nivāraṇā //",
  "S06atrisatu:11": "TśPk_6 saṃskṛtatvena saṃkalpya saṃpat prāptau nivāryate /",
  "S06atrisatu:12": "trailakṣaṇyānyathābhāvāt tadabhāvāt tathāgataḥ //",
  "S06atrisatu:13": "TśPk_7 sahetuphalagāmbhīryadeśanāsmin yugādhame /",
  "S06atrisatu:14": "na niṣphalā yataḥ santi bodhisattvās trayānvitāḥ //",
  "S06atrisatu:15": "TśPk_8 śikṣayopāsānāt pūrvaṃ kuśalasyāvaropaṇāt /",
  "S06atrisatu:16": "śīlavanto 'nyabuddheṣu guṇavantaś ca kīrtitāḥ //",
  "S06atrisatu:17": "TśPk_9 sapudgaleṣu dharmeṣu saṃjñāyā viprahāṇataḥ /",
  "S06atrisatu:18": "prajñāvantaś ca saṃjñāyā aṣṭadhāṣṭārthabhedataḥ //",
  "S06atrisatu:19": "TśPk_10 pṛthagbhāvena saṃtatyā vṛtter ājīvitasthiteḥ /",
  "S06atrisatu:20": "punaś ca gatilīnatvād ātmasaṃjñā caturvidhā //",
  "S06atrisatu:21": "TśPk_11 sarvābhāvād abhāvasya sadbhāvān nābhilāpyataḥ /",
  "S06atrisatu:22": "abhilāpaprayogāc ca dharmasaṃjñā caturvidhā //",
  "S06atrisatu:23": "TśPk_12 adhimuktivaśāt teṣāṃ bhūtasaṃjñā prasādataḥ /",
  "S06atrisatu:24": "yathārutāgrahāt saṃyagdeśitatvasya codgrahāt //",
  "S06atrisatu:25": "TśPk_13 phalato na mitā buddhaiḥ praṇidhijñānalakṣitāḥ /",
  "S06atrisatu:26": "Iābhasatkārakāmānāṃ tadvādavinivṛttaye //",
  "S06atrisatu:27": "TśPk_14 asthānād ānukūlyāc ca dharmeṣv adhigamasya hi /",
  "S06atrisatu:28": "kolasyeva parityāgo dharme saṃdhis tato mataḥ //",
  "S06atrisatu:29": "TśPk_15 nairmāṇikena no buddho dharmo nāpi ca deśitaḥ /",
  "S06atrisatu:30": "deśitas tu dvayāgrāhyo 'vācyo 'vākpathalakṣaṇāt //",
  "S06atrisatu:31": "TśPk_16 grahaṇadeśaṇā cāsya nāpārthā puṇyasaṃgrahāt /",
  "S06atrisatu:32": "puṇyaṃ bodhyanupastaṃbhād upastaṃbhād dvayasya ca //",
  "S06atrisatu:33": "TśPk_17 svābhāvikāptihetutvāt tadanyasya ca janmanaḥ /",
  "S06atrisatu:34": "kaivalyād buddhadharmāṇām agryatvaṃ puṇyasādhanam //",
  "S06atrisatu:35": "TśPk_18 agrāhyānabhilapyatvaṃ svaphalānām anudgrahāt /",
  "S06atrisatu:36": "dvayāvaraṇanirmokṣāt subhūtāv araṇādvayaṃ //",
  "S06atrisatu:37": "TśPk_19 buddhadīpaṃkarāgrāhād vakyenādhigamasya hi /",
  "S06atrisatu:38": "tataś cādhigame siddhā agrāhyānabhilāpyatā //",
  "S06atrisatu:39": "TśPk_20 jñānaniṣyandavijñaptimātratvāt kṣetranodgrahaḥ /",
  "S06atrisatu:40": "avigrahatvād agratvād avyūhaṃ vyūhatā matā //",
  "S06atrisatu:41": "TśPk_21 sumeror iva rājatve saṃbhoge nāsti codgrahaḥ /",
  "S06atrisatu:42": "sāsravatvena cābhāvāt saṃskṛtatvena cāsya hi //",
  "S06atrisatu:43": "TśPk_22 bahutvabhedakhyātyarthaṃ viśeṣasya ca siddhaye /",
  "S06atrisatu:44": "paurvāparyeṇa puṇyasya punar dṛṣṭāntadeśanā //",
  "S06atrisatu:45": "TśPk_23 dvayasya pātrīkaraṇān niṣyandatvamahatvataḥ /",
  "S06atrisatu:46": "asaṃkleśasya hetutvād dhīnābhibhavanād api //",
  "S06atrisatu:47": "TśPk_24 tatphalaśreṣṭhaduḥkhatvād durlabhārthottamārthataḥ /",
  "S06atrisatu:48": "jñeyāpāramitatvāc ca parāsādhāraṇatvataḥ //",
  "S06atrisatu:49": "TśPk_25 gāḍhagaṃbhīrabhāvāc ca parasūtraviśiṣṭataḥ /",
  "S06atrisatu:50": "mahāśuddhānvayatvāc ca puṇyāt puṇyaṃ viśiṣyate //",
  "S06atrisatu:51": "TśPk_26 sahiṣṇutā ca caryāyāṃ duṣkarāyāṃ śubhā yataḥ /",
  "S06atrisatu:52": "tadguṇāparimāṇatvād agrārthena nirucyate //",
  "S06atrisatu:53": "TśPk_27 ātmavyāpādasaṃjñāyā abhāvād duḥkhatā na ca /",
  "S06atrisatu:54": "sasukhā karuṇābhāvāc caryāduḥkhaphalā tataḥ //",
  "S06atrisatu:55": "TśPk_28 cittātyāgābhinirhāre yatnaḥ kāryo dṛḍho yataḥ /",
  "S06atrisatu:56": "kṣāntipāramitāprāptau tatprāyogika eva ca //",
  "S06atrisatu:57": "TśPk_29 pratipattiś ca sattvārthā vijñeyā hetubhāvataḥ /",
  "S06atrisatu:58": "sattvavastunimittāt tu vijñeyā parivarjitā //",
  "S06atrisatu:59": "TśPk_30 nāmaskandhāś ca tadvastu tatsaṃjñāpagamāj jine /",
  "S06atrisatu:60": "tadabhāvo hi buddhānāṃ tattvadarśanayogataḥ //",
  "S06atrisatu:61": "TśPk_31 phalāpratiṣṭhito mārgas tatphalasyāpi kāraṇam /",
  "S06atrisatu:62": "buddhānāṃ bhūtavāditvāt tac ca jñeyaṃ caturvidham //",
  "S06atrisatu:63": "TśPk_32 pratijñā hīnayānasya mahāyānasya deśanā /",
  "S06atrisatu:64": "sarvavyākaraṇānāṃ ca na visaṃvādinī yataḥ //",
  "S06atrisatu:65": "TśPk_33 aprāpter ānukulyāc ca na satyā na mṛṣā matā /",
  "S06atrisatu:66": "yathārutaniveśasya pratipakṣeṇa deśanā //",
  "S06atrisatu:67": "TśPk_34 x x x x x x x x x x x x x .alābhatā /",
  "S06atrisatu:68": "ajñānāt sapratiṣṭhena jñānād anyena lābhatā //",
  "S06atrisatu:69": "TśPk_35 tamaḥprakāśam ajñānaṃ jñānam ālokavan matam /",
  "S06atrisatu:70": "pratipakṣavipakṣasya lābhahānyāmukhatvataḥ //",
  "S06atrisatu:71": "TśPk_36 yādṛśyā pratipattyā x x x x x x x x x /",
  "S06atrisatu:72": "yat karmikā ca sā dharme pratipattis tad ucyate //",
  "S06atrisatu:73": "TśPk_37 vyañjane trividhā dharmadharatve śrutavistare /",
  "S06atrisatu:74": "arthasya parato 'dhyātmam āptau śravaṇacintanāt //",
  "S06atrisatu:75": "TśPk_38 x x x x x x x x x x x x paripācane /",
  "S06atrisatu:76": "vastukālamahatvena puṇyāt puṇyaṃ viśiṣyate //",
  "S06atrisatu:77": "TśPk_39 agocaratvaṃ kaivalyaṃ mahātmāśritatā tathā /",
  "S06atrisatu:78": "durlabhaśravatā caiva dhātupuṣṭir anuttarā //",
  "S06atrisatu:79": "TśPk_40 x x x x x x x x x x x pātratāśraye /",
  "S06atrisatu:80": "śodhanāvaraṇānāṃ ca kṣiprābhijñātvam eva ca //",
  "S06atrisatu:81": "TśPk_41 vicitraIokasaṃpattivipākaḥ sumahānn api /",
  "S06atrisatu:82": "karmāṇi etāni dharme pratipatter matāni x //",
  "S06atrisatu:83": "TśPk_42 x x x x x x x x x bodhisattvakalpanā /",
  "S06atrisatu:84": "cittāvaraṇam ākhyātaṃ yac cittam apratiṣṭhitaṃ //",
  "S06atrisatu:85": "TśPk_43 paścādvyākaraṇān no ca caryā dīpaṃkare parā /",
  "S06atrisatu:86": "bodhis tac caryayā tulyā na sa x x x x x x //",
  "S06atrisatu:87": "TśPk_44 x x x x x x x x na mṛṣā paridīpitā /",
  "S06atrisatu:88": "dharmās tato buddhadharmāḥ sarve 'bhāvasvalakṣaṇāḥ //",
  "S06atrisatu:89": "TśPk_45 dharmakāyena buddhas tu mataḥ saḥ puruṣopamaḥ /",
  "S06atrisatu:90": "nirāvaraṇato x x x x x x x x x x x //",
  "S06atrisatu:91": "TśPk_46 guṇamahātmyataś cāpi mahākāyaḥ sa eva hi /",
  "S06atrisatu:92": "abhāvakāyabhāvāc ca akāyo 'sau nirucyate //",
  "S06atrisatu:93": "TśPk_47 dharmadhātāv akuśalaḥ sattvanirvāpaṇe matiḥ /",
  "S06atrisatu:94": "kṣetrāṇāṃ śodhane caiva x x x x x x x x //",
  "S06atrisatu:95": "TśPk_48 sattvānāṃ bodhisattvānāṃ dharmān yaś ca nairātmakān /",
  "S06atrisatu:96": "buddhyādhimucyate 'nārya āryo dhīmān sa kaṭhyate //",
  "S06atrisatu:97": "TśPk_49 nopalambhe 'pi dharmāṇāṃ cakṣur na hi na vidyate /",
  "S06atrisatu:98": "buddhānāṃ pañcadhā tac ca vitathārthasya darśanāt //",
  "S06atrisatu:99": "TśPk_50 nānāvithatavijñapteḥ sṃṛtyupasthānavarjanāt /",
  "S06atrisatu:100": "nirādhāraprabandho 'syā vitathāto nirucyate //",
  "S06atrisatu:101": "TśPk_51 jñānasyādhārato jñeyā puṇye vitathatā na ca /",
  "S06atrisatu:102": "tataḥ puṇyanimittaṃ hi punar dṛṣṭāntakīrtanam //",
  "S06atrisatu:103": "TśPk_52 na dharmakāyaniṣpattir anuvyañjanam ucyate /",
  "S06atrisatu:104": "na ca lakṣaṇasaṃpattis tad akāyatvato matā //",
  "S06atrisatu:105": "TśPk_53 dharmakāyāvinirbhāgān na dvayaṃ na tathāgataḥ /",
  "S06atrisatu:106": "saṃpattir ucyate bhūyo dvayaṃ nāsty astitā tataḥ //",
  "S06atrisatu:107": "TśPk_54 x x x x x x x x x x x x x kalpitā /",
  "S06atrisatu:108": "dharmakāyāvinirbhāgād deśanāpy asvalakṣaṇā //",
  "S06atrisatu:109": "TśPk_55 deśyadaiśikagāṃbhīryaśraddhā na ca na santi hi /",
  "S06atrisatu:110": "na sattvā nāpi cāsattvās te 'nāryārya x x x x //",
  "S06atrisatu:111": "TśPk_56 x x x x x x x x jñeyā bodhir anuttarā /",
  "S06atrisatu:112": "na vṛddhyā dharmadhātau hi śuddhisāmyāt svalakṣaṇāt //",
  "S06atrisatu:113": "TśPk_57 upāyānuttaratvāc ca sāsravatvād adharmataḥ /",
  "S06atrisatu:114": "śubhā na dharmā x x x x x x x x x x x //",
  "S06atrisatu:115": "TśPk_58 naiva? cāvyākṛtatve 'pi deśanā 'prāptaye matā /",
  "S06atrisatu:116": "dharmaratnaṃ tataś caikaṃ ratnād anyād viśiṣyate //",
  "S06atrisatu:117": "TśPk_59 saṃkhyāprabhavajātīnāṃ saṃbandhasya viśeṣaṇe /",
  "S06atrisatu:118": "x x x x x x x x x x x x x labhyate //",
  "S06atrisatu:119": "TśPk_60 samatvād dharmadhātoś ca na sattvā mocitā jinaiḥ /",
  "S06atrisatu:120": "sahanāmnā yataḥ skandhā dharmadhātvabahirgatāḥ //",
  "S06atrisatu:121": "TśPk_61 ātmagrāhasamo dosas ta x x x x x x x /",
  "S06atrisatu:122": "x x x x x grāhe hi agrāhagrāhatā matā //",
  "S06atrisatu:123": "TśPk_62 na caiva rūpakāyena so 'numeyas tathāgataḥ /",
  "S06atrisatu:124": "dharmakāyo yataś cakravartī mābhūt tathāgataḥ //",
  "S06atrisatu:125": "TśPk_63 na ca lakṣaṇavaipākyapuṇy. x x x x x x /",
  "S06atrisatu:126": "dharmakāyasya lābho hi upāyo yad vilakṣaṇaḥ //",
  "S06atrisatu:127": "TśPk_64 rūpānuśravamātreṇa na buddhajñaḥ pṛthagjanaḥ /",
  "S06atrisatu:128": "tathatādharmakāyo hi yato 'vijñānagocaraḥ //",
  "S06atrisatu:129": "TśPk_65 na ca puṇyas x x x x x x x x x x x x /",
  "S06atrisatu:130": "kṣāntilābhe 'pi nocchedo nirmalasyāsya lābhataḥ //",
  "S06atrisatu:131": "TśPk_66 punaḥ puṇyanimittaṃ hi tasmād dṛṣṭāntadeśanā /",
  "S06atrisatu:132": "tat puṇyasyāvipākatvān nodgrahaḥ saparigrahaḥ //",
  "S06atrisatu:133": "TśPk_67 tan nirmāṇaphalaṃ teṣāṃ puṇya x x x x x x /",
  "S06atrisatu:134": "anābhogena yat karma buddhāḥ kurvanti dikṣu ca //",
  "S06atrisatu:135": "TśPk_68 gatyādayas tu nirmāṇair buddhās tv avicalāḥ sadā /",
  "S06atrisatu:136": "dharmadhātau ca tatsthānaṃ naikatvānyatvato matam //",
  "S06atrisatu:137": "TśPk_69 rajomaṣīkriyā dhātor dṛṣṭāntas tasya dyotakaḥ /",
  "S06atrisatu:138": "maṣīkaraṇatā kleśakṣayasyeha nidarśanam //",
  "S06atrisatu:139": "TśPk_70 asaṃcayatvāpiṇḍatvam anekatvanidarśanam /",
  "S06atrisatu:140": "saṃhatasthānatā tasmin nānyatve ca nidarśanam //",
  "S06atrisatu:141": "TśPk_71 vyavahāramātratāyā bālānām udgraho 'nyathā /",
  "S06atrisatu:142": "dvayābhāvān na bodhyāptiḥ prahāṇād ātmadharmayoḥ //",
  "S06atrisatu:143": "TśPk_72 tasmād dṛṣṭir adṛṣṭiś ca nairarthyābhūtakalpataḥ /",
  "S06atrisatu:144": "sūkṣmam āvaraṇaṃ hy etat tathā jñānāt prahīyate //",
  "S06atrisatu:145": "TśPk_73 jñānadvayasamādhānapraheyaṃ tac ca deśitam /",
  "S06atrisatu:146": "nirmāṇaiḥ kaśaṇāt puṇyaṃ tad buddhānāṃ na nākṣayam //",
  "S06atrisatu:147": "TśPk_74 nirmito 'smīti cātmānaṃ kāśayantas tathāgatāḥ /",
  "S06atrisatu:148": "prakāśayanti nātmānaṃ tasmāt sā kāśanā satī //",
  "S06atrisatu:149": "TśPk_75 saṃskāro na tathā nānyaṃ nirvāṇaṃ hi tathāgate /",
  "S06atrisatu:150": "navadhā saṃbhūtasyeha saṃyagjñānaparīkṣaṇāt //",
  "S06atrisatu:151": "TśPk_76 dṛṣṭir nimittaṃ vijñānaṃ pratiṣṭhādehabhogatā /",
  "S06atrisatu:152": "atītaṃ vartamānaṃ ca parīkṣyaṃ cāpy anāgatam //",
  "S06atrisatu:153": "TśPk_77 lakṣaṇasyopabhogasya pravṛtteś ca parīkṣaṇāt /",
  "S06atrisatu:154": "nirmalāṃ teṣu vaśitāṃ saṃskāreṣu samāpnute //",
  "S06atrisatu:155": "triśatikāyāḥ prajñāpāramitāyāḥ kārikāsaptatiḥ samāptā // //",
  "S06atrisatu:156": "kṛtir iyam āryāsaṅgapādānām iti // //"
}