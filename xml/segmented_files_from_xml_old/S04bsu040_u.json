{
  "S04bsu040_u:0": "Vinayaviniścaya upāliparipṛcchā",
  "S04bsu040_u:1": "namo buddhāya //",
  "S04bsu040_u:2": "tena khalu punaḥ samayenāyuṣmānupaliḥ pratisaṃlayanāta vyutthāya yena bhagavāṃstenopasaṃkrāmat /",
  "S04bsu040_u:3": "upasaṃkramya bhagavataḥ pādau śirasābhivandya triḥ pradakṣiṇīkṛtyaikāntaṃ nyasīdat /",
  "S04bsu040_u:4": "ekānta niṣaṇnaścāyuṣmānupāliḥ bhagavantametadavocat /",
  "S04bsu040_u:5": "iha bhagavanmamaikākino rahogatasya pratisaṃlīna cittasyāyamevaṃrupaścetasi cetaḥparivitarka udapādi /",
  "S04bsu040_u:6": "prātimokṣasaṃvaro bhagavatā prajñaptaścādhiśīlaśikṣā pariśuddhiḥ śrāvakayānikānāṃ pratyekabuddhayānikānām ca /",
  "S04bsu040_u:7": "bodhisatvāyānikānāṃ tu bhagavatā jīvitaparityāge 'pi śikṣāpyatra parideśitā nirdiṣṭā /",
  "S04bsu040_u:8": "tat kathaṃ bhagavataḥ parinirvṛtasya tiṣṭhato vā śrāvakayānikānāṃ prātimokṣasaṃvaro vaktavyaḥ /",
  "S04bsu040_u:9": "kathaṃ pratyekabuddhayānikānām /",
  "S04bsu040_u:10": "kathaṃ mahāyānasaṃprasthitānāṃ bodhisattvānāṃ prātimokṣasaṃvaro vaktavyaḥ /",
  "S04bsu040_u:11": "ahaṃ bhagavatā vinayaparāṇāmagro nirddiṣṭaḥ /",
  "S04bsu040_u:12_0": "tasya me bhagavan vijñāpayatūpāyakauśalyaṃ samprakāśayatu bhagavan yathā bhagavataḥ",
  "S04bsu040_u:12_1": "sakāśāt sammukhaṃ śrutvā sammukhaṃ pratigṛhya vaiśāradyaprāptaḥ parṣatsu vistareṇa saṃprakāśayeyam /",
  "S04bsu040_u:13": "ayaṃ me bhagavannekākino rahogatasya pratisaṃlīnasyaivaṃrupaścetasi cetaḥ parivitarka udapādi yattvahaṃ bhagavantamusaṃkramya vinayaviniścayaṃ paripṛccheyamiti /",
  "S04bsu040_u:14": "tat sādhu bhagavan vyākarotu tathāgato vinayaviniścayaṃ vistareṇa mahatī bhikṣuparṣata sannipatitā bodhisattvaparṣacca /",
  "S04bsu040_u:15": "evamukte bhagavānāyuṣmantamupālimetadavocat /",
  "S04bsu040_u:16": "tasmāttarhitvamupāle anyena prayogeṇānyenādhyāśayena śrāvakayānikānāṃ śikṣāpariśuddhiṃ vada /",
  "S04bsu040_u:17": "anyena prayogeṇānyenādhyāśayena mahāyānasampratiṣṭhitānāṃ śikṣāpariśuddhiṃ vada /",
  "S04bsu040_u:18": "tat kasmāddhetoḥ /",
  "S04bsu040_u:19": "anyo hyupāle śrāvakayānikānāṃ prayogo 'nyo 'dhyāśayaḥ /",
  "S04bsu040_u:20": "anyo mahāyānasaṃprasthitānāṃ prayogo 'nyo 'dhyāśayaḥ /",
  "S04bsu040_u:21": "tatropāleyā śrāvakayānikasya pariśuddhaśīlatā sā mahāyānikasya bodhisattvasyāpariśuddhaśīlatā paramadauḥśīlyañca /",
  "S04bsu040_u:22": "yā mahāyānasamprasthitasya bodhisattvasya pariśuddhaśīlatā sā śrāvakayānikasyāpariśuddhaśīlatā paramadauḥśīlyañca /",
  "S04bsu040_u:23": "tat kasmāddhetoḥ /",
  "S04bsu040_u:24": "ihopāle śrāvakayānikastatkṣaṇikacitte 'pi bhavopapattiṃ na parigṛṇhāti /",
  "S04bsu040_u:25": "iyaṃ śrāvakayānikasya pariśuddhaśīlatā sā mahāyānikasya bodhisatvasyā pariśuddhaśīlata paramadauḥ śīlyañca /",
  "S04bsu040_u:26": "katamopāle mahāyānasamprasthitasya bodhisattvasya pariśuddhaśīlatā yā śrāvakayānikasyāpariśuddhaśīlatā paramadauḥśilyañca /",
  "S04bsu040_u:27": "ihopāle mahāyāne samprasthito bodhisattvo 'prameyāsaṃkhyeyān kalpān bhavopapattiṃ parigṛṇhāti aparikhinnacitto 'parikhinnamānasaḥ /",
  "S04bsu040_u:28": "iyaṃ mahāyānasamprasthitasya bodhisattvasya pariśuddhaśīlatā sā śrāvakayānikasyāpariśuddhaśīlatā paramadauḥśīlyañca /",
  "S04bsu040_u:29": "tasmāttarhi tvamupāle sānurakṣāṃ śikṣāṃ mahāyānasaṃprasthitānāṃ bodhisattvānāṃ vada /",
  "S04bsu040_u:30": "niranurakṣāṃ śikṣāṃ śrāvakayānikānāṃ vada /",
  "S04bsu040_u:31": "saparihārāṃ śikṣāṃ mahāyānasamprasthitānāṃ bodhisattvānāṃ vada /",
  "S04bsu040_u:32": "niḥparihārāṃ śikṣāṃ śrāvakayānikānāṃ vada /",
  "S04bsu040_u:33": "dūrānupraviṣṭāṃ śikṣāṃ mahāyānasamprasthitānāṃ bodhisattvānāṃ vada /",
  "S04bsu040_u:34": "sāvadānāṃ śikṣāṃ śrāvakayānikānāṃ vada /",
  "S04bsu040_u:35": "kathaṃ copāle sānurakṣā śikṣā mahāyānasaṃprasthitānāṃ bodhisattvānāṃ niranurakṣā śikṣā śrāvaka yānikānām /",
  "S04bsu040_u:36": "ihopāle mahāyāna saṃprasthitena bodhisattvena parasattvānāṃ parapudgalānāṃ hitamanuvartitavyaṃ na punaḥ śrāvakayānikena /",
  "S04bsu040_u:37": "anenopāle paryyāyeṇa sānurakṣā śikṣā mahāyānikānām bodhisattvānāṃ niranurakṣā śikṣā śrāvakayānikānām /",
  "S04bsu040_u:38": "kathaṃ copāle saparihārā śikṣā mahāyānasamprasthitānāṃ bodhisattvānāṃ niḥ parihārāśikṣā śrāvakayānikānām /",
  "S04bsu040_u:39": "ihopāle mahānasaṃprasthitobodhisattvo 'pi saceta pūrvvāṇhasamaye āpattimāpadyeta madhyānhakāle sarvvajñatācittenāvirahito viharedaparyyantaḥ /",
  "S04bsu040_u:40": "evaṃ mahāyānasamprasthitasya bodhisattvasya śīlaskandha /",
  "S04bsu040_u:41": "sacenmadhyānhasamaye āpattimāpadyate sāyānhakāle sarvvajñatācittenāvirahito viharedaparyyantaḥ /",
  "S04bsu040_u:42": "evaṃ mahāyānasaṃprasthitasya bodhisattvasya śīlaskandhaḥ /",
  "S04bsu040_u:43": "sacet sāyānhasamaey āpattimāpadyeta rātryāḥ purimayāme sarvvajñatācittenāvirahito viharedaparyyantaḥ /",
  "S04bsu040_u:44": "evaṃ mahāyānasaṃpratisthatasya bodhisattvasyaśīlaskandhaḥ /",
  "S04bsu040_u:45": "sacet rātryāḥ purimayāme āpattimāpadyeta rātryāśca madhyamayāme sarvvajñatācittenāvirahito viharedaparyyantaḥ /",
  "S04bsu040_u:46": "evaṃ mahāyānasaṃprasthitasya bodhisattvasya śīlaskandhaḥ /",
  "S04bsu040_u:47": "sacet rātryā madhyamayāme āpattimāpadyeta rātryāśca paścimayāme sarvvajñatācittenāvirahito viharedaparyyantaḥ /",
  "S04bsu040_u:48": "evaṃ mahāyānasaṃprasthitasya bodhisattvasya śīlaskandho veditavyaḥ /",
  "S04bsu040_u:49": "evaṃ hyupāle saparihārā śikṣā mahāyānasaṃprasthitānāṃ bodhisattvānāṃ /",
  "S04bsu040_u:50": "tatra bodhisattvena nātra kaukṛtyaparyyutthānamutpādyaṃ nātivipratisāriṇā bhavitavyaṃ /",
  "S04bsu040_u:51": "tatropāle sacecchrāvakayānikaḥ punaḥ punarāpattimāpadyeta naṣṭaḥ śrāvakayānikasya śīlaskandho veditavyaḥ /",
  "S04bsu040_u:52": "tat kasmāddhetoḥ /",
  "S04bsu040_u:53": "ādīpta śiraścailopamena hi śrāvakayānikena bhavitavyaṃ sarvakleśaprahāṇāya /",
  "S04bsu040_u:54": "evaṃ niḥparihārā śikṣā śrāvakayānikasya hyupāle parinirvvāṇakāmasya /",
  "S04bsu040_u:55": "katham copāle dūrānupraviṣṭā śikṣā mahāyānasaṃprasthitānāṃ bodhisattvnāṃ sāvadānā śikṣā śrāvakayānikānāṃ /",
  "S04bsu040_u:56": "ihopāle mahāyānasaṃprasthito bodhisattvo gaṅgānadīvālikāsamān kalpān pañcabhiḥ kāmaguṇaiḥ krīḍitvā ramitvā paricārayitvā bodhicittaṃ notsṛjati /",
  "S04bsu040_u:57": "ayamupāle mahāyānasaṃprasthitasya bodhisattvasya śikṣā veditavyā /",
  "S04bsu040_u:58": "tat kasmāddhetoḥ /",
  "S04bsu040_u:59": "bhaviṣyatyupāle sa kālaḥ sa samayo yanmahāyānasaṃprasthito bodhisattvastenaiva bodhicittena suparigṛhītena svapnāntaragato 'pi sarvvakleśairnna saṃhariṣyate /",
  "S04bsu040_u:60": "api ca mahāyānasaṃprasthitena bodhisattvena naikasminneva bhave sarvvakleśāḥ kṣapayitavyāḥ /",
  "S04bsu040_u:61": "anupūrvveṇa bodhisattvnāṃ kleśāḥ kṣayaṃ gacchantiḥ /",
  "S04bsu040_u:62": "paripakvakuśalamūlena ca śrāvakayānikenādīptaśi śacailopamena hi tatkṣaṇikokapi bhavopapattirnnotpāditavyā /",
  "S04bsu040_u:63": "evamupāle dūrānupraviṣṭā śikṣā mahāyānasaṃprasthitānāṃ bodhisattvānāṃ sāvadānāṃ śikṣā śrāvakayānikānām //",
  "S04bsu040_u:64": "tasmāttarhi tvamupāle sānurakṣāṃ saparihārāṃ dūrānupraviṣṭāṃ śikṣāṃ mahāyānasamprasthitānāṃ bodhisattvānāṃ vada /",
  "S04bsu040_u:65": "niranurakṣāṃ niḥparihārām sāvadānāṃ śikṣāṃ śrāvakayānikānāṃ vada /",
  "S04bsu040_u:66": "tat kasmāddhetoḥ /",
  "S04bsu040_u:67": "mahāsaṃbhārā hyupāle 'nuttarā samyaksaṃbodhirna sukarā ekāntaniviṣṭena mahāyānasaṃprasthitena bodhisattvenā prameyāsaṃkhyeyān kalpān saṃdhārayituṃ saṃsarituma /",
  "S04bsu040_u:68_0": "idaṃ copāle 'rthavaśaṃ sampaśyan tathāgataḥ samyaksambuddho mahāyānāsaṃprasthitānāṃ",
  "S04bsu040_u:68_1": "bodhisattvnāṃ naikāntanirvvedakathāṃ kathayati naikāntavirāgakathāṃ kathayati naikāntavirāgakathāṃ",
  "S04bsu040_u:68_2": "kathayati naikāntasaṃvegakathāṃkathaṃyati /",
  "S04bsu040_u:69": "api tu khalu punaḥ prītikathāṃ prāmodyakathām pratityasamutpādasamprayuktakathāṃ kathayati /",
  "S04bsu040_u:70": "gambhīrāmasaṃkliṣṭāṃ sūkṣmāṃ niḥkaukṛtyakathāṃ kathayati /",
  "S04bsu040_u:71": "niḥparyyutthānakathāṃ kathayati /",
  "S04bsu040_u:72": "asaṅgāmanāvaraṇāṃ śūnyatākathāṃ kathayati /",
  "S04bsu040_u:73": "ta imāṃ kathāṃ śrutvā 'bhiratāḥ saṃprāptā na parikhidyante bodhisambhārañca paripūrayanti /",
  "S04bsu040_u:74": "atha hyāyuṣmānupāliḥ bhagavantametadavocat /",
  "S04bsu040_u:75": "yā imā bhagavannāpattayaḥ kāścidrāgasaṃyuktāḥ kāścit dveṣāsaṃyuktāḥ kāścinmohasaṃyuktāḥ /",
  "S04bsu040_u:76": "tatra katamā bhagavan mahāyānasaṃprasthitasya bodhisattvasya gurutarā āpattayaḥ /",
  "S04bsu040_u:77": "kiṃ rāgasaṃprayuktā utāho dveṣasaṃprayuktāḥ utāho mohasaṃprayuktāḥ /",
  "S04bsu040_u:78": "evamukte bhagavānāyuṣmantamupālimetadavocat /",
  "S04bsu040_u:79_0": "sacedupāle mahāyānasaṃprasthito bodhisattvo gaṅgānadīvālikāsamā rāgasaṃprayuktā āpattīrāpadyeta",
  "S04bsu040_u:79_1": "yāñcaikāṃ dveṣasaṃprayuktāmāpattimāpadyeta bodhisattvayānaṃ pramāṇīkṛtyeya tābhyo",
  "S04bsu040_u:79_2": "gurutarā āpattiryeyam dveṣaprayuktā /",
  "S04bsu040_u:80": "tat kasmāddhetordveṣa upāle sattvaparityāgāya saṃvarttate rāgaḥ sattvasaṃgrahāya saṃvarttate iti /",
  "S04bsu040_u:81": "tatropāle yaḥ kleśaḥ sattvasaṃgrahāya saṃvarttate tatra bodhisattvasya na chalaṃ na bhayam /",
  "S04bsu040_u:82": "yaḥ kleśaḥ sattvaparityāgāya saṃvarttate tatra bodhisattvasya chalañca bhayañca /",
  "S04bsu040_u:83": "api tūpāle uktam pūrvvameva rāgo bandhavirāgo 'lpasāvadyo dveṣah kṣipravirāgo mahāsāvadyaḥ /",
  "S04bsu040_u:84": "tatropāle yo bandhavirāgokalpasāvadyaḥ saṃkleśaḥ............... bodhisattvasya /",
  "S04bsu040_u:85": "yaḥ kṣipravirāgo mahāsāvadyaḥ kleśaḥ sa bodhisattvasya svapnāntaragatasyāpi naiva yuktaḥ /",
  "S04bsu040_u:86": "tasmāttarhi tvamupāle bodhisattvānaṃ yāḥ kāścid rāgasaṃprayuktā āpattayaḥ sarvvāstā anāpattaya iti dhāraya /",
  "S04bsu040_u:87": "tatropāle ye 'nupāyakuśalā bodhisattvāste rāgasaṃprayuktābhya āpatibhyo vibhyati na dveṣasamprayuktābhyaḥ /",
  "S04bsu040_u:88": "ye punarupāyakuśalā bodhisattvāste dveṣasaṃprayuktābhya āpattibhyo vibhyati na rāgasamprayuktābhyaḥ /",
  "S04bsu040_u:89": "atha khalu te tasyāmeva parṣadi mañjuśrīkumarabhūtaḥ sannipatito 'bhūt /",
  "S04bsu040_u:90": "sa niṣaṇṇaḥ bhagavantametadavocat /",
  "S04bsu040_u:91": "atyantavinītānāṃ bhagavan sarvvadharmāṇāṃbodhāya vinayaḥ /",
  "S04bsu040_u:92": "evamukte bhagavān mañjuśriyaṃ kumārabhūtametadavocat /",
  "S04bsu040_u:93": "sacenmañjuśrīrbbāla pṛthagjanā /",
  "S04bsu040_u:94": "ātyantavinītān sarvvadharmān jānīyustadapi na bhūyastathāgato vinayaḥ prajñāpyeta /",
  "S04bsu040_u:95": "sattvā na prīṇanti tasmāt tathāgato 'tyantavinītānāṃ sarvvadharmmānāṃ bodhāya vinayaṃ prajñāpayatyanupūrveṇeti yoniśamupādāya // 0 //",
  "S04bsu040_u:96": "iti bodhisattvaprātimokṣāḥ // 0 //"
}