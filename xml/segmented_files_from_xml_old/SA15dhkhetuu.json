{
  "SA15dhkhetuu:0": "Explanatory Remarks",
  "SA15dhkhetuu:1": "A number of five figures at the left side indicates the location of the key word",
  "SA15dhkhetuu:2": "in the basic texts. In the case of the SV,",
  "SA15dhkhetuu:3": "the HB and the VN,",
  "SA15dhkhetuu:4": "the first three figures",
  "SA15dhkhetuu:5": "indicate the page number,",
  "SA15dhkhetuu:6": "and the last two indicate the line number (for example,",
  "SA15dhkhetuu:7": "SV16026=SV 160,26; HB02314=HB 23,14; VN06110=VN 61,10). In the case of the",
  "SA15dhkhetuu:8": "PV and the NB, the second figure indicates the chapter number and the last three",
  "SA15dhkhetuu:9": "figures indicate the karika or sutra number (for example, PV02232=PV, the",
  "SA15dhkhetuu:10": "Pramanasiddhi-chapter v.232; NB03015=NB,",
  "SA15dhkhetuu:11": "the Pararthanumana-chapter sutra 15.",
  "SA15dhkhetuu:12": "In the case of the SP,",
  "SA15dhkhetuu:13": "the last two figures indicate the karika number (for example,",
  "SA15dhkhetuu:14": "SP00015=SP, v.15).",
  "SA15dhkhetuu:15": "3. In this database,",
  "SA15dhkhetuu:16": "sentences are artificially divided into word-units,",
  "SA15dhkhetuu:17": "although they",
  "SA15dhkhetuu:18": "involve a phonetic fusion or union in the basic texts. Further,",
  "SA15dhkhetuu:19": "compound words are",
  "SA15dhkhetuu:20": "divided into their shortest constitutive elements (we use a hyphen to indicate that",
  "SA15dhkhetuu:21": "hyphenated elements originally form a compound word)",
  "SA15dhkhetuu:22": "with the following",
  "SA15dhkhetuu:23": "exceptions:",
  "SA15dhkhetuu:24": "3.1. The prefixes a-,",
  "SA15dhkhetuu:25": "dur-,",
  "SA15dhkhetuu:26": "nih- remain undivided,",
  "SA15dhkhetuu:27": "irrespective of attachment to",
  "SA15dhkhetuu:28": "words or compound words.",
  "SA15dhkhetuu:29": "3.2. Suffixes making an adverb,",
  "SA15dhkhetuu:30": "for example -vat,",
  "SA15dhkhetuu:31": "-vasa,",
  "SA15dhkhetuu:32": "are divided. But suffixes",
  "SA15dhkhetuu:33": "making a possessive adjective,",
  "SA15dhkhetuu:34": "for example -vat,",
  "SA15dhkhetuu:35": "-mat,",
  "SA15dhkhetuu:36": "remain undivided, and terms",
  "SA15dhkhetuu:37": "such as a numeral+ -dha/",
  "SA15dhkhetuu:38": "-vidha/",
  "SA15dhkhetuu:39": "-prakara remain also undivided.",
  "SA15dhkhetuu:40": "3.3. Compound words with the suffixes -ta/",
  "SA15dhkhetuu:41": "-tva or -bhava/",
  "SA15dhkhetuu:42": "-bhuta fundamentally",
  "SA15dhkhetuu:43": "remain undivided. For example:",
  "SA15dhkhetuu:44": "karyakaranabhava/-bhuta/-ta.",
  "SA15dhkhetuu:45": "3.4. Compound words with evam-,",
  "SA15dhkhetuu:46": "tat-,",
  "SA15dhkhetuu:47": "tatha-,",
  "SA15dhkhetuu:48": "para-,",
  "SA15dhkhetuu:49": "yatha-,",
  "SA15dhkhetuu:50": "su-, sva- in the",
  "SA15dhkhetuu:51": "wordhead fundamentally remain undivided. For example:",
  "SA15dhkhetuu:52": "evamjatiya,",
  "SA15dhkhetuu:53": "tadutpatti,",
  "SA15dhkhetuu:54": "tathakrta, paratantra,",
  "SA15dhkhetuu:55": "yathartha,",
  "SA15dhkhetuu:56": "yathasvam,",
  "SA15dhkhetuu:57": "sujnanatva, svabhava.",
  "SA15dhkhetuu:58": "3.5. Some compound words which are regarded as terminology remain also",
  "SA15dhkhetuu:59": "undivided. For example: agnihotra,",
  "SA15dhkhetuu:60": "ayogavyavaccheda,",
  "SA15dhkhetuu:61": "arthapatti, padartha,",
  "SA15dhkhetuu:62": "paramartha,",
  "SA15dhkhetuu:63": "prasajyapratisedha,",
  "SA15dhkhetuu:64": "viruddhavyabhicarin,",
  "SA15dhkhetuu:65": "samanantarapratyaya,",
  "SA15dhkhetuu:66": "samtanaparinama,",
  "SA15dhkhetuu:67": "samanyalaksana,",
  "SA15dhkhetuu:68": "svabhavapratibandha.",
  "SA15dhkhetuu:69": "4. Those terms whose wordhead is subject to the Sandhi rules (for example, -d",
  "SA15dhkhetuu:70": "dhetu-) are cited in their original form (for example, -d *hetu-)",
  "SA15dhkhetuu:71": "for the sake of",
  "SA15dhkhetuu:72": "using this database to make an KWIC index.",
  "SA15dhkhetuu:73": "1. August. 1997 / Tsukuba",
  "SA15dhkhetuu:74": "Motoi ONO",
  "SA15dhkhetuu:75": "Note:",
  "SA15dhkhetuu:76": "This database is quite a tentative one,",
  "SA15dhkhetuu:77": "and I must admit that there are a lot of",
  "SA15dhkhetuu:78": "errors and defects in this version. I would appreciate it very much if the user would",
  "SA15dhkhetuu:79": "point out any errors in this version so that we can make a better new version in the",
  "SA15dhkhetuu:80": "future.",
  "SA15dhkhetuu:81": "E-mail: ono@logos.tsukuba.ac.jp",
  "SA15dhkhetuu:82": "*****************************************************************************",
  "SA15dhkhetuu:83": "namo buddhāya.",
  "SA15dhkhetuu:84": "parokṣa-artha-pratipatter anumāna-āśrayatvāt tad-vyutpādana-",
  "SA15dhkhetuu:85": "arthaṃ saṃkṣepata idam ārabhyate.",
  "SA15dhkhetuu:86": "pakṣa-dharmas tad-aṃśena vyāpto hetus tridhā eva saḥ /",
  "SA15dhkhetuu:87": "avinābhāva-niyamād hetvābhāsās tato apare //",
  "SA15dhkhetuu:88": "pakṣo dharmī,",
  "SA15dhkhetuu:89": "avayave samudāya-upacārāt. prayojana-abhāvād",
  "SA15dhkhetuu:90": "anupacāra iti cet,",
  "SA15dhkhetuu:91": "na,",
  "SA15dhkhetuu:92": "sarva-dharmi-dharma-pratiṣedha-arthatvād",
  "SA15dhkhetuu:93": "upacārasya. evaṃ hi cākṣuṣatva-ādi-parihṛtaṃ bhavati.",
  "SA15dhkhetuu:94": "dharma-vacanena api dharmasya parāśrayatvād dharmy-āśraya-",
  "SA15dhkhetuu:95": "siddhau dharmi-grahaṇāt pratyāsatteḥ sādhya-dharmi-siddhir iti",
  "SA15dhkhetuu:96": "cet, na, dṛṣṭānta-dharmiṇo api pratyāsatteḥ. tad-aṃśa-vyāptyā",
  "SA15dhkhetuu:97": "dṛṣṭānta-dharmiṇi sattva-siddher dharmi-vacanāt sādhya-dharmi-",
  "SA15dhkhetuu:98": "parigrahaḥ. siddhe api punar-vacanaṃ niyama-artham āśaṅkyeta.",
  "SA15dhkhetuu:99": "sajātīya eva sattvam iti siddhe api tad-abhāve vyatireke",
  "SA15dhkhetuu:100": "sādhya-abhāve asattva-vacana-vat tad-aṃśa-vyāpti-vacanāt siddhe",
  "SA15dhkhetuu:101": "api dṛṣṭānta-dharmiṇi sattve dharmi-vacanaṃ tatra eva bhāva-",
  "SA15dhkhetuu:102": "niyama-artham āśaṅkyeta. tasmāt sāmarthyād artha-gatāv apy",
  "SA15dhkhetuu:103": "upacāra-mātrāt samāna-nirdeśāt pratipatti-gauravaṃ ca parihṛtaṃ",
  "SA15dhkhetuu:104": "bhavati. pakṣasya dharmatve tad-viśeṣaṇa-apekṣasya anyatra ananuvṛtter",
  "SA15dhkhetuu:105": "asādhāraṇatā iti cet,",
  "SA15dhkhetuu:106": "na,",
  "SA15dhkhetuu:107": "ayogavyavacchedena viśeṣaṇād",
  "SA15dhkhetuu:108": "yathā caitro dhanurdhara iti na anyayogavyavacchedena yathā",
  "SA15dhkhetuu:109": "pārtho dhanurdhara iti.",
  "SA15dhkhetuu:110": "tad-aṃśas tad-dharmaḥ.",
  "SA15dhkhetuu:111": "vyāptir vyāpakasya tatra bhāva eva vyāpyasya vā",
  "SA15dhkhetuu:112": "tatra eva bhāvaḥ.",
  "SA15dhkhetuu:113": "etena anvayo vyatireko vā pakṣa-dharmaś ca yathāsvaṃ",
  "SA15dhkhetuu:114": "pramāṇena niścita uktaḥ,",
  "SA15dhkhetuu:115": "sarvatra hetau sādhya-dharma-abhāve",
  "SA15dhkhetuu:116": "vyāpty-asiddher vyāpaka-nivṛttau vā vyatireka-abhāvāt anvaya-vyatirekābhyāṃ",
  "SA15dhkhetuu:117": "niścitābhyāṃ tad-aṃśa-vyāptir niścitā.",
  "SA15dhkhetuu:118": "tatra pakṣa-dharmasya sādhya-dharmiṇi pratyakṣato anumānato",
  "SA15dhkhetuu:119": "vā prasiddhir niścayaḥ,",
  "SA15dhkhetuu:120": "yathā pradeśe dhūmasya śabde",
  "SA15dhkhetuu:121": "vā kṛtakatvasya. sadhūmaṃ hi pradeśam arthāntara-vivikta-rūpam",
  "SA15dhkhetuu:122": "asādhāraṇa-ātmanā dṛṣṭavataḥ pratyakṣeṇa yathā-dṛṣṭa-bheda-viṣayaṃ",
  "SA15dhkhetuu:123": "smārtaṃ liṅga-vijñānam utpadyate.",
  "SA15dhkhetuu:124": "tatra yad ādyam asādhāraṇa-viṣayaṃ darśanaṃ tad",
  "SA15dhkhetuu:125": "eva pramāṇam.",
  "SA15dhkhetuu:126": "tasmin tathābhūte dṛṣṭe sati sa yena yena asādhāraṇas",
  "SA15dhkhetuu:127": "tad-asādhāraṇatāṃ tato bhedam abhilapanty atad-vyāvṛtti-viṣayā",
  "SA15dhkhetuu:128": "smṛtir utpannā pratyakṣa-balena yathādṛṣṭa-ākāra-grahaṇān na",
  "SA15dhkhetuu:129": "pramāṇam, prāg asādhāraṇaṃ dṛṣṭvā asādhāraṇa ity abhilapato",
  "SA15dhkhetuu:130": "apūrva-artha-adhigama-abhāvād arthakriyā-sādhanasya darśanād",
  "SA15dhkhetuu:131": "adṛṣṭasya punas tat-sādhana-svabhāvasya vikalpena apratipatteś",
  "SA15dhkhetuu:132": "ca anumāna-vat. arthakriyā-arthī hi sarvaḥ pramāṇam apramāṇaṃ",
  "SA15dhkhetuu:133": "vā anveṣate prekṣāvān,",
  "SA15dhkhetuu:134": "na ca sāmānyaṃ kāṃcid arthakriyām",
  "SA15dhkhetuu:135": "upakalpayati svalakṣaṇa-pratipatter ūrdhvaṃ tat-sāmarthya-utpanna-",
  "SA15dhkhetuu:136": "vikalpa-vijñāna-grāhyaṃ yathā nīlaṃ dṛṣṭvā nīlam iti",
  "SA15dhkhetuu:137": "jñāne. tad eva hi nīla-svalakṣaṇaṃ tathāvidha-sādhya-arthakriyākāri,",
  "SA15dhkhetuu:138": "tac ca tena ātmanā dṛṣṭam eva pratyakṣeṇa. na ca",
  "SA15dhkhetuu:139": "tat-svalakṣaṇa-grahaṇa-uttarakālabhāvi-nīla-vikalpasya viṣayeṇa nīla-",
  "SA15dhkhetuu:140": "artha-sādhya-arthakriyā kriyate. tasmād anadhigata-artha-viṣayaṃ",
  "SA15dhkhetuu:141": "pramāṇam ity apy anadhigate svalakṣaṇa iti viśeṣanīyam.",
  "SA15dhkhetuu:142": "adhigate tu svalakṣaṇe tat-sāmarthya-janmā vikalpas tad-anukārī",
  "SA15dhkhetuu:143": "kāryatas tad-viṣayatvāt smṛtir eva na pramāṇam,",
  "SA15dhkhetuu:144": "anadhigata-",
  "SA15dhkhetuu:145": "vastu-rūpa-anadhigateḥ,",
  "SA15dhkhetuu:146": "vastv-adhiṣṭhānatvāt pramāṇa-vyavasthāyāḥ,",
  "SA15dhkhetuu:147": "arthakriyā-yogya-viṣayatvāt tad-arthināṃ pravṛtteḥ,",
  "SA15dhkhetuu:148": "arthakriyā-yogya-lakṣaṇaṃ hi vastu;",
  "SA15dhkhetuu:149": "tato api vikalpād vastuny",
  "SA15dhkhetuu:150": "eva tad-adhyavasāyena pravṛtteḥ,",
  "SA15dhkhetuu:151": "pravṛttau vikalpasya pratyakṣeṇa",
  "SA15dhkhetuu:152": "abhinna-yogakṣematvāt.",
  "SA15dhkhetuu:153": "pūrva-pratyakṣa-kṣaṇena upayoga-abhedād uttareṣu kasyacid",
  "SA15dhkhetuu:154": "aprāmāṇya-prasaṅga iti cet,",
  "SA15dhkhetuu:155": "na,",
  "SA15dhkhetuu:156": "kṣaṇa-viśeṣa-sādhya-artha-vāñchāyāṃ",
  "SA15dhkhetuu:157": "nānā-yogakṣematvāt. sādhāraṇe hi kārye na teṣāṃ sāmarthya-bhedaḥ,",
  "SA15dhkhetuu:158": "aparāpara-dhūma-pramita-saṃnikṛṣṭa-agniṣv iva agni-mātra-sādhye",
  "SA15dhkhetuu:159": "arthe. etena dharma-dharmi-liṅga-ādi-vikalpasya pramāṇa-pṛṣṭha-",
  "SA15dhkhetuu:160": "bhāvinaḥ prāmāṇyaṃ pratyuktam.",
  "SA15dhkhetuu:161": "anvaya-niścayo api svabhāvahetau sādhya-dharmasya vastutas",
  "SA15dhkhetuu:162": "tad-bhāvatayā sādhana-dharma-bhāva-mātra-anubandha-",
  "SA15dhkhetuu:163": "siddhiḥ. sā sādhya-viparyaye hetor bādhaka-pramāṇa-vṛttiḥ.",
  "SA15dhkhetuu:164": "yathā yat sat tat kṣaṇikam eva,",
  "SA15dhkhetuu:165": "akṣaṇikatve arthakriyā-virodhāt",
  "SA15dhkhetuu:166": "tal-lakṣaṇaṃ vastutvaṃ hīyate. kāryahetau kāryakāraṇabhāva-",
  "SA15dhkhetuu:167": "siddhiḥ, yathā idam asya upalambha upalabdhi-lakṣaṇa-prāptaṃ",
  "SA15dhkhetuu:168": "prāg anupalabdham upalabhyate,",
  "SA15dhkhetuu:169": "satsv apy anyeṣu hetuṣv",
  "SA15dhkhetuu:170": "asya abhāve na bhavati iti yas tad-bhāve bhāvas tad-abhāve",
  "SA15dhkhetuu:171": "abhāvaś ca pratyakṣa-anupalambha-sādhanaḥ kāryakāraṇabhāvas",
  "SA15dhkhetuu:172": "tasya siddhiḥ. kāryakāraṇabhāva eva hy arthāntarasya evaṃ",
  "SA15dhkhetuu:173": "syāt yatra dhūmas tatra avaśyam agniḥ,",
  "SA15dhkhetuu:174": "agner bhāva",
  "SA15dhkhetuu:175": "eva hi bhāvo dhūmasya tat-kāryatvam. anupalabdhāv apy",
  "SA15dhkhetuu:176": "anvaya-niścayo asad-vyavahārasya upalabdhi-lakṣaṇa-prāpta-anupalabdhi-",
  "SA15dhkhetuu:177": "mātre vṛtti-sādhanaṃ nimitta-antara-abhāva-upadarśanāt.",
  "SA15dhkhetuu:178": "vyatireka-niścayo api kārya-svabhāvahetoḥ kāryakāraṇa-",
  "SA15dhkhetuu:179": "vyāpyavyāpakabhāva-siddhau dṛśya-viṣayābhyāṃ kāraṇa-vyāpaka-",
  "SA15dhkhetuu:180": "anupalabdhibhyāṃ sādhya-abhāve hetv-abhāva-siddhir uddiṣṭa-",
  "SA15dhkhetuu:181": "viṣayasya abhāvasya upadarśane,",
  "SA15dhkhetuu:182": "anyathā anupalabdhi-lakṣaṇa-prāptasya",
  "SA15dhkhetuu:183": "kvacid abhāva-asiddheḥ. anuddiṣṭa-viṣayaṃ sādhya-abhāve",
  "SA15dhkhetuu:184": "abhāva-khyāpanaṃ apratibandha-mātra-siddhau sidhyati iti na tatra",
  "SA15dhkhetuu:185": "vyatireka-sādhane anupalabdhyor dṛśya-viṣayatā apekṣyate. vyatireka-",
  "SA15dhkhetuu:186": "niścayo anupalabdhāv upalabdhi-lakṣaṇa-prāptāt sato anupalambha-",
  "SA15dhkhetuu:187": "abhāva-darśanam.",
  "SA15dhkhetuu:188": "etal-lakṣaṇas tridhā eva so hetus triprakāra eva, svabhāvaḥ",
  "SA15dhkhetuu:189": "kāryam anupalabdhiś ca iti yathā anitye kasmiṃścit sādhye sattvam",
  "SA15dhkhetuu:190": "agnimati pradeśe dhūmo abhāve ca upalabdhi-lakṣaṇa-prāptasya anupalabdhir",
  "SA15dhkhetuu:191": "ity atra eva trividhe avinābhāva-niyamāt. pakṣa-dharmasya",
  "SA15dhkhetuu:192": "yathoktā vyāptir avinābhāvaḥ;",
  "SA15dhkhetuu:193": "sa trividhād hetor",
  "SA15dhkhetuu:194": "anyatra na asti ity atra eva niyata ucyate.",
  "SA15dhkhetuu:195": "tatra sādhana-dharma-bhāva-mātra-anvayini sādhya-dharme",
  "SA15dhkhetuu:196": "svabhāvo hetuḥ. aparāpara-vyāvṛtti-bhedena dharma-bhede api",
  "SA15dhkhetuu:197": "vastuto liṅgi-svabhāva eva hetu-svabhāve anvaya-vyabhicāra-abhāvāl",
  "SA15dhkhetuu:198": "lakṣaṇe tan-mātra-anvayena viśeṣaṇaṃ para-mata-apekṣam.",
  "SA15dhkhetuu:199": "pare hy arthāntara-nimittam atad-bhāva-mātra-anvayinam api",
  "SA15dhkhetuu:200": "dharmaṃ svabhāvam icchanti. viśeṣaṇena tathāvidhasya atat-",
  "SA15dhkhetuu:201": "svabhāvatāṃ tasmin sādhye hetor vyabhicāraṃ ca āha, yathā",
  "SA15dhkhetuu:202": "hetumati vināśe kṛtakatvasya.",
  "SA15dhkhetuu:203": "tasya dvidhā prayogaḥ;",
  "SA15dhkhetuu:204": "sādharmyeṇa vaidharmyeṇa ca,",
  "SA15dhkhetuu:205": "yathā yat sat tat sarvaṃ kṣaṇikaṃ yathā ghaṭa-ādayaḥ saṃś",
  "SA15dhkhetuu:206": "ca śabda iti,",
  "SA15dhkhetuu:207": "tathā kṣaṇikatva-abhāve sattva-abhāvaḥ, saṃś ca",
  "SA15dhkhetuu:208": "śabda ity anvaya-vyatirekābhyāṃ sarva-upasaṃhāreṇa vyāpti-pradarśana",
  "SA15dhkhetuu:209": "lakṣaṇau sādharmya-vaidharmya-prayogau.",
  "SA15dhkhetuu:210": "atra sāmarthyād eva pratijñā-arthasya pratīter na pratijñāyāḥ",
  "SA15dhkhetuu:211": "prayogaḥ. apradarśite prameye arthe kathaṃ tat-pratītir iti cet.",
  "SA15dhkhetuu:212": "svayaṃ pratipattau prameyasya ka upadarśayitā. pradeśa-sthaṃ",
  "SA15dhkhetuu:213": "dhūmam upalabdhavatas tasya agninā vyāpteḥ smaraṇe tat-sāmarthyād",
  "SA15dhkhetuu:214": "eva agnir atra iti pratītir bhavati. na ca tatra kaścid",
  "SA15dhkhetuu:215": "agnir atra ity asmai nivedayati. na api prāg eva pratipadyate",
  "SA15dhkhetuu:216": "kiṃcit, pramāṇam antareṇa evaṃ pratīter nimitta-abhāvāt.",
  "SA15dhkhetuu:217": "pratītau liṅgasya vaiyarthyaṃ. svayam eva akasmād",
  "SA15dhkhetuu:218": "agnir atra iti prameyaṃ vyavasthāpya paścāt tat-pratipattaye",
  "SA15dhkhetuu:219": "liṅgam anusarati iti ko ayaṃ pratipatteḥ kramaḥ. pareṇa api",
  "SA15dhkhetuu:220": "tad ucyamānaṃ plavata eva,",
  "SA15dhkhetuu:221": "upayoga-abhāvāt. viṣaya-upadarśanam",
  "SA15dhkhetuu:222": "upayoga iti cet,",
  "SA15dhkhetuu:223": "tena eva tāvad darśitena ko arthaḥ. yadi",
  "SA15dhkhetuu:224": "pratītir anyathā na syāt,",
  "SA15dhkhetuu:225": "sarvaṃ śobheta. tasmād eṣaḥ svayaṃ",
  "SA15dhkhetuu:226": "pratītau vinā api kenacid viṣaya-upasthāpakena pratiyan asmān",
  "SA15dhkhetuu:227": "kāryiṇo dṛṣṭvā parvabrāhmaṇa iva vyaktaṃ mūlyaṃ mṛgayate.",
  "SA15dhkhetuu:228": "asmad-vacanād api svayaṃ siddham eva liṅgam anusṛtya",
  "SA15dhkhetuu:229": "pratyeti iti ko anayor avasthayor viśeṣaḥ. dṛṣṭā ca pakṣa-dharma-",
  "SA15dhkhetuu:230": "sambandha-vacana-mātrād pratijñā-vacanam antareṇa api pratītir",
  "SA15dhkhetuu:231": "iti kas tasya upayogaḥ. sva-niścaya-vad anyeṣām api niścaya-utpādanāya",
  "SA15dhkhetuu:232": "ca sādhanam ucyate,",
  "SA15dhkhetuu:233": "tatra svayam ayaṃ prameyasya upadarśanam",
  "SA15dhkhetuu:234": "antareṇa api pratipadya paraṃ pratipādayan apūrvam",
  "SA15dhkhetuu:235": "artha-kramam āśrayata iti kim atra kāraṇam. tasmān na prameya-",
  "SA15dhkhetuu:236": "vacanena kiṃcit prayojanam,",
  "SA15dhkhetuu:237": "anyathā api pratipatter",
  "SA15dhkhetuu:238": "utpatteḥ.",
  "SA15dhkhetuu:239": "etena upanaya-nigamana-ādikam api pratyuktam,",
  "SA15dhkhetuu:240": "etāvatā eva",
  "SA15dhkhetuu:241": "sādhya-pratīter bhāvāt. ḍiṇḍika-rāgaṃ parityajya-ākṣiṇī-",
  "SA15dhkhetuu:242": "nimīlya cintaya tāvat kim iyatā pratītiḥ syān na vā. bhāve",
  "SA15dhkhetuu:243": "kiṃ prapañca-mālayā,",
  "SA15dhkhetuu:244": "iti iyān eva sādhana-vākye prayogo",
  "SA15dhkhetuu:245": "jyāyān.",
  "SA15dhkhetuu:246": "atra pakṣa-dharma-sambandha-vacanayoḥ krama-niyamo api na",
  "SA15dhkhetuu:247": "kaścit, sarvathā gamakatvāt.",
  "SA15dhkhetuu:248": "sambandha-vacane api kevalaḥ prayogo bhinnaḥ,",
  "SA15dhkhetuu:249": "ubhayathā api",
  "SA15dhkhetuu:250": "dharma-bhede tathā api tad-bhāvasya eva khyāpanāt. na hy",
  "SA15dhkhetuu:251": "atat-svabhāvasya bhāva ekāntena anyabhāvaḥ kṛtakatvasya bhāve",
  "SA15dhkhetuu:252": "prayatnānantarīyakatva-vat,",
  "SA15dhkhetuu:253": "na apy atat-svabhāvasya nivṛttāv akāryasya",
  "SA15dhkhetuu:254": "tasya nivṛttir yathā anayor eva dharmayor nivṛttiḥ. tasmād",
  "SA15dhkhetuu:255": "anvaya-vyatirekayor yathā-lakṣaṇam eko api prayukto dvitīyam",
  "SA15dhkhetuu:256": "ākṣipati iti na ekatra sādhana-vākye dvayoḥ prayoga iṣyate,",
  "SA15dhkhetuu:257": "vaiyarthyāt,",
  "SA15dhkhetuu:258": "tat-svabhāvatayā anvaya-siddhau tad-abhāve abhāva-siddheḥ,",
  "SA15dhkhetuu:259": "tad-abhāve abhāva-siddhau ca anvayasya api siddheḥ.",
  "SA15dhkhetuu:260": "tad-abhāva eva abhāva-khyātir yathā syān na anyatra viruddhe",
  "SA15dhkhetuu:261": "vā iti niyama-khyāpana-artho api vyatireka-prayogo na yuktaḥ,",
  "SA15dhkhetuu:262": "anya-viruddhayor api vipakṣatvāt.",
  "SA15dhkhetuu:263": "katham idam avagamyate sad avaśyaṃ naśvara-svabhāvam iti",
  "SA15dhkhetuu:264": "yena anvaya-vyatireka-sambhava iti cet,",
  "SA15dhkhetuu:265": "vināśa-hetv-ayogāt. svabhāvata",
  "SA15dhkhetuu:266": "eva naśvarā bhāvāḥ;",
  "SA15dhkhetuu:267": "na eṣāṃ niṣpannānām anyato",
  "SA15dhkhetuu:268": "vināśa-utpattiḥ,",
  "SA15dhkhetuu:269": "tasya asāmarthyāt;",
  "SA15dhkhetuu:270": "na hi vināśa-hetur bhāva-svabhāvam",
  "SA15dhkhetuu:271": "eva karoti, tasya nivṛtteḥ. na api bhāva-antaram eva,",
  "SA15dhkhetuu:272": "bhāva-antara-karaṇe bhāve tad-avasthe na kiṃcit karoti iti tathā-upalabdhy-",
  "SA15dhkhetuu:273": "ādi-prasaṅgaḥ. na api bhāva-antaram asya āvaraṇam,",
  "SA15dhkhetuu:274": "tad-avasthe",
  "SA15dhkhetuu:275": "tasminn āvaraṇasya apy ayogāt. na api vināśa-hetunā bhāva-abhāvaḥ",
  "SA15dhkhetuu:276": "kriyate, abhāvasya vidhinā upagame vyatireka-avyatireka-",
  "SA15dhkhetuu:277": "vikalpa-anatikramāt. bhāva-pratiṣedha-ekarūpatve bhāvaṃ na",
  "SA15dhkhetuu:278": "karoti iti syāt,",
  "SA15dhkhetuu:279": "evaṃ ca akartur ahetutvam iti na vināśa-hetuḥ",
  "SA15dhkhetuu:280": "kaścit.",
  "SA15dhkhetuu:281": "vaiyarthyāc ca. yadi svabhāvato naśvaraḥ svātmany anavasthāyī-",
  "SA15dhkhetuu:282": "bhāvaḥ, tasya na kiṃcin nāśa-kāraṇaiḥ,",
  "SA15dhkhetuu:283": "tat-svabhāvatayā",
  "SA15dhkhetuu:284": "eva svayaṃ nāśāt. yo hi yat svabhāvaḥ sa sva-hetor",
  "SA15dhkhetuu:285": "eva utpadyamānas tādṛśo bhavati,",
  "SA15dhkhetuu:286": "na punas tad-bhāve hetv-antaram",
  "SA15dhkhetuu:287": "apekṣate, prakāśa-drava-uṣṇa-kaṭhina-ādi-dravya-vat. na hi prakāśa-ādayas",
  "SA15dhkhetuu:288": "tad-ātmāna utpannā punaḥ prakāśa-ādi-bhāve hetv-antaram",
  "SA15dhkhetuu:289": "apekṣante, tad-ātmanas tādātmya-abhāve nairātmya-prāsaṅgāt.",
  "SA15dhkhetuu:290": "tadvad asthiti-dharmā cet svabhāvato niṣpanno na punas",
  "SA15dhkhetuu:291": "tad-ātmatāyāṃ hetv-antaram apekṣate.",
  "SA15dhkhetuu:292": "bīja-ādi-vad anekānta iti cet,",
  "SA15dhkhetuu:293": "syād etat: bīja-ādīnām aṅkura-ādi-",
  "SA15dhkhetuu:294": "janana-svabhāvānām api salila-ādi-hetv-antara-apekṣaṇāt kevalā na",
  "SA15dhkhetuu:295": "janayanti, tadvad bhāvo api vināśe syād iti. na tat-svabhāvasya",
  "SA15dhkhetuu:296": "jananād ajanakasya ca atat-svabhāvatvāt. ata eva",
  "SA15dhkhetuu:297": "tayor avasthayor vastu-bhedo niśceyaḥ,",
  "SA15dhkhetuu:298": "bhāvānāṃ svabhāva",
  "SA15dhkhetuu:299": "anyathātva-abhāvāt tat-svabhāvasya paścād iva prāg api",
  "SA15dhkhetuu:300": "janana-prasaṅgāt. tasmād yo antyo avasthā-viśeṣaḥ sa eva aṅkura-ādi-",
  "SA15dhkhetuu:301": "janana-svabhāvaḥ. pūrva-bhāvinas tv avasthā-viśeṣāḥ kāraṇasya",
  "SA15dhkhetuu:302": "kāraṇāni iti na anekāntaḥ,",
  "SA15dhkhetuu:303": "kṣaṇikeṣu bhāveṣv aparāpara-utpatter",
  "SA15dhkhetuu:304": "aikya-abhāvāt.",
  "SA15dhkhetuu:305": "te antyāḥ samarthāḥ kiṃ na janayanti iti, janayanty",
  "SA15dhkhetuu:306": "eva, na atra anyathābhāvaḥ svabhāvasya avaiparītyāt. teṣu sarveṣu",
  "SA15dhkhetuu:307": "sahakāriṣu samartha-svabhāveṣu ko aparasya upayoga iti cet, na vai",
  "SA15dhkhetuu:308": "bhāvānāṃ kācit prekṣā-pūrva-kāritā yato ayam eko api samarthaḥ",
  "SA15dhkhetuu:309": "kim asmābhir ity apare nivarteran. nirabhiprāya-vyāpārā",
  "SA15dhkhetuu:310": "hi sva-hetu-pariṇāma-upanidhi-dharmās tat-prakṛtes tathābhavanto",
  "SA15dhkhetuu:311": "na upālambham arhanti. samarthāḥ kiṃ na aparāparaṃ janayanti",
  "SA15dhkhetuu:312": "iti cet, na, tatra eva sāmarthyāt. tasya eva ekasya janane",
  "SA15dhkhetuu:313": "samarthā na anyasya iti na aparāpara-jananam.",
  "SA15dhkhetuu:314": "bhinna-svabhāvebhyaś cakṣur-ādibhyaḥ sahakāribhya eka-",
  "SA15dhkhetuu:315": "kārya-utpattau na kāraṇa-bhedāt kārya-bhedaḥ syād iti cet,",
  "SA15dhkhetuu:316": "na, yathāsvaṃ svabhāva-bhedena tad-viśeṣa-upayogatas tad-upayoga-",
  "SA15dhkhetuu:317": "kārya-svabhāva-viśeṣa-asaṅkarāt,",
  "SA15dhkhetuu:318": "yathā mṛt-piṇḍa-kulāla",
  "SA15dhkhetuu:319": "sūtra-ādibhyo bhavato ghaṭasya mṛt-piṇḍād amṛt-svabhāvebhyo",
  "SA15dhkhetuu:320": "vṛkṣa-ādibhyo bhinnaḥ svabhāvaḥ kulālāt tasya eva mṛd-ātmanaḥ",
  "SA15dhkhetuu:321": "sataḥ saṃsthāna-viśeṣa-ātmatayā tad-anyebhyo bhinnaḥ sūtrāt",
  "SA15dhkhetuu:322": "tasya eva mṛt-saṃsthāna-viśeṣa-ātmanaś cakra-āder vibhaktaḥ svabhāvo",
  "SA15dhkhetuu:323": "bhavati; tad evaṃ na kulālān mṛt-svabhāvatā, na",
  "SA15dhkhetuu:324": "mṛdaḥ saṃsthāna-viśeṣaḥ;",
  "SA15dhkhetuu:325": "na ca tayoḥ śakti-viśeṣa-viṣaya-",
  "SA15dhkhetuu:326": "bhedo api taj-janita-viśeṣa-bhedasya kāryasya svabhāva-bhedaḥ,",
  "SA15dhkhetuu:327": "mṛt-saṃsthānayor aparaspara-ātmatayā saṃsthāna-mṛd-rūpābhyāṃ",
  "SA15dhkhetuu:328": "tayor apratibhāsana-prasaṅgāt.",
  "SA15dhkhetuu:329": "anyad eva saṃsthānaṃ guṇo mṛd-dravyāt,",
  "SA15dhkhetuu:330": "tena bhinna-",
  "SA15dhkhetuu:331": "svabhāvaḥ kulāla-mṛt-piṇḍayor upayoga-viṣaya iti cet, uktam",
  "SA15dhkhetuu:332": "atra. api ca yadi saṃsthānaṃ bhinnaṃ mṛdaḥ,",
  "SA15dhkhetuu:333": "kulālaḥ kiṃ",
  "SA15dhkhetuu:334": "na pṛthak karoti. guṇasya dravya-paratantratvam iti na pṛthak",
  "SA15dhkhetuu:335": "karoti. tat-saṃsthāna-ādhāra-ātmakaṃ yadi svabhāvena tad dravyaṃ",
  "SA15dhkhetuu:336": "tat-saṃsthānaṃ vā tad-ādheya-ātmakam,",
  "SA15dhkhetuu:337": "kiṃ kulāla-apekṣayā iti cet,",
  "SA15dhkhetuu:338": "na, tataḥ paraspara-sambandha-yogyatā-pratilambhāt; anyathā",
  "SA15dhkhetuu:339": "vastuna eva yogyatā dharmatā iti prāg api mṛt-piṇḍasya saṃsthāna-",
  "SA15dhkhetuu:340": "viśeṣa-sambandha-yogyatve sati saṃsthāna-viśeṣeṇa sambandha-",
  "SA15dhkhetuu:341": "prasaṅgaḥ. evaṃ tarhi sā yogyatā mṛd-dravyasya kulālād",
  "SA15dhkhetuu:342": "bhavati iti na anayoḥ svabhāva-bhedaḥ,",
  "SA15dhkhetuu:343": "bhede hi prāg-vat prasajyeta.",
  "SA15dhkhetuu:344": "asti tāvad eka-svabhāvatve api kasyacid aneka-pratyaya-upadheya-",
  "SA15dhkhetuu:345": "viśeṣatā iti na mṛt-saṃsthānayor eka-svabhāvatva-sādhanāya",
  "SA15dhkhetuu:346": "nirbandhaḥ.",
  "SA15dhkhetuu:347": "tena sahakāriṇaḥ pratyayā na eka-upayoga-viṣayāḥ kārya-",
  "SA15dhkhetuu:348": "svabhāvasya ekatve api vastuta iti yathā iha kāraṇa-bhedo bhinna-",
  "SA15dhkhetuu:349": "viśeṣa-upayogān na eka-kāryas tathā cakṣur-ādibhyo vijñāna-utpattāv",
  "SA15dhkhetuu:350": "unneyaḥ. tathā hi samanantarapratyayād vijñānāc",
  "SA15dhkhetuu:351": "cakṣurvijñānasya upalambha-ātmatā tasya eva upalambha-ātmanaḥ",
  "SA15dhkhetuu:352": "sataś cakṣur-indriyād rūpa-grahaṇa-yogyatā-pratiniyamo viṣayāt",
  "SA15dhkhetuu:353": "tat tulya-rūpatā ity abhinnatve api vastutaḥ kāryasya kāraṇānāṃ",
  "SA15dhkhetuu:354": "bhinnebhyaḥ svabhāvebhyo bhinnā eva viśeṣā bhavanti iti na",
  "SA15dhkhetuu:355": "kāraṇa-bhede apy abhedas tat-kārya-viśeṣasya. ta eva ete kāraṇa-",
  "SA15dhkhetuu:356": "śakti-bhedā yathāsvaṃ prativiśiṣṭa-kārya-janane avyavadheya-",
  "SA15dhkhetuu:357": "śaktitayā pratyupasthitāḥ kṣaṇikatvāt sāmagrī-kāryasya svabhāva-",
  "SA15dhkhetuu:358": "sthity-āśraya ity ucyante. tathā hi tat tebhyaḥ samastebhya",
  "SA15dhkhetuu:359": "upalambha-ātmakaṃ rūpa-grahaṇa-pratiniyataṃ viṣaya-",
  "SA15dhkhetuu:360": "rūpaṃ ca iti prativiśiṣṭa-svabhāvam ekaṃ jātam.",
  "SA15dhkhetuu:361": "apratirodha-śaktikeṣv anantara-kāryeṣv anādheyaviśeṣeṣu kṣaṇikeṣu",
  "SA15dhkhetuu:362": "pratyayeṣu parasparaṃ kaḥ sahakāra-artha iti cet, na vai",
  "SA15dhkhetuu:363": "sarvatra atiśaya-utpādanaṃ sahakriyā. kiṃ tarhi. bahūnāṃ yad",
  "SA15dhkhetuu:364": "eka-artha-karaṇam api,",
  "SA15dhkhetuu:365": "yathā antyasya kāraṇa-kalāpasya. tad",
  "SA15dhkhetuu:366": "eva mukhyaṃ sahakāritvaṃ sahakārīṇām,",
  "SA15dhkhetuu:367": "tasya eva antyasya",
  "SA15dhkhetuu:368": "kāraṇatvāt tatra ca kṣaṇa ekasya svabhāvasya avivekād viśeṣasya",
  "SA15dhkhetuu:369": "kartum aśakyatvāt,",
  "SA15dhkhetuu:370": "svabhāva-antara-utpatti-lakṣaṇatvād viśeṣa-",
  "SA15dhkhetuu:371": "utpatteḥ. bhāva-antara-utpattāv antyaṃ na syāt, tataś ca na",
  "SA15dhkhetuu:372": "sākṣāt kāraṇaṃ syāt. tasmān na kāraṇasya sahakāribhyo viśeṣa-",
  "SA15dhkhetuu:373": "utpattiḥ. te samarthāḥ svabhāvato antyāḥ pratyayāḥ",
  "SA15dhkhetuu:374": "saha jāyante kṣaṇikā yeṣāṃ prāg-paścāt-pṛthag-bhāvo na asti",
  "SA15dhkhetuu:375": "yebhyaś ca anantaraṃ kāryam utpadyate,",
  "SA15dhkhetuu:376": "tatra eka-arthakriyā",
  "SA15dhkhetuu:377": "eva sahakāritvam.",
  "SA15dhkhetuu:378": "samarthaḥ kuto jāyata iti cet,",
  "SA15dhkhetuu:379": "sva-kāraṇebhyaḥ.",
  "SA15dhkhetuu:380": "tāny enam apara-pratyaya-saṃnidhāna kiṃ janayanti,",
  "SA15dhkhetuu:381": "kadācid anyathā api syuḥ,",
  "SA15dhkhetuu:382": "tataś ca eko api kvacid janayed iti",
  "SA15dhkhetuu:383": "cet, aparāpara-pratyaya-yogena pratikṣaṇaṃ bhinna-śaktayaḥ",
  "SA15dhkhetuu:384": "saṃskārāḥ santanvanto yady api kutaścit sāmyāt sarūpāḥ",
  "SA15dhkhetuu:385": "pratīyante,",
  "SA15dhkhetuu:386": "tathā api bhinna eva eṣāṃ svabhāvaḥ;",
  "SA15dhkhetuu:387": "tena kiṃcid",
  "SA15dhkhetuu:388": "eva kasyacit kāraṇam.",
  "SA15dhkhetuu:389": "tatra yo avyavadhāna-ādi-deśo rūpa-indriya-ādi-kalāpaḥ sa vijñāna-",
  "SA15dhkhetuu:390": "janane samartho hetuḥ. yas teṣāṃ paraspara-upasarpaṇa-",
  "SA15dhkhetuu:391": "ādy-āśrayaḥ pratyaya-viśeṣaḥ sa tad-hetu-janane samarthaḥ.",
  "SA15dhkhetuu:392": "teṣāṃ ca na pūrvaṃ na paścān na pṛthag bhāva iti samarthān",
  "SA15dhkhetuu:393": "api pūrva-apara-pṛthag-bhāva-bhāvino doṣā na upalīyante. tena yas",
  "SA15dhkhetuu:394": "teṣāṃ paraspara-upasarpaṇa-ādi-hetuḥ sa samarthasya hetur iti tatra",
  "SA15dhkhetuu:395": "na kadācid anyathābhāvaḥ. anena nyāyena sarvatra hetu-phala-",
  "SA15dhkhetuu:396": "bhāva-pratiniyamo boddhavyaḥ pratikṣaṇam anyānya-svabhāva-",
  "SA15dhkhetuu:397": "bheda-anvayinīṣu bhāva-śaktiṣu,",
  "SA15dhkhetuu:398": "na tu sthira-eka-svabhāveṣu bhāveṣu,",
  "SA15dhkhetuu:399": "svabhāvasya anyathātva-asambhavāt samartha-asamartha-svabhāvānāṃ",
  "SA15dhkhetuu:400": "kriyā-akriyā-anupapatteḥ.",
  "SA15dhkhetuu:401": "anya-sahitaḥ karoti na kevala iti cet,",
  "SA15dhkhetuu:402": "kiṃ kevalasya kārya-",
  "SA15dhkhetuu:403": "janane samarthaḥ svabhāvo asamartho vā samartha iti cet, kiṃ",
  "SA15dhkhetuu:404": "na karoti, akurvan kathaṃ samarthaḥ. kuvinda-ādayaḥ paṭa-ādi-",
  "SA15dhkhetuu:405": "kriyāyāṃ samarthā api na sarvadā kurvanti iti cet,",
  "SA15dhkhetuu:406": "krīḍana-śīlo",
  "SA15dhkhetuu:407": "devānāṃpriyo",
  "SA15dhkhetuu:408": "mūrkhaḥ sukhaidhitaḥ kṛtam api punaḥ punaḥ",
  "SA15dhkhetuu:409": "kārayati, tathā hy etad bīja-ādy-upanyāse nirloṭhitam. tasmāt",
  "SA15dhkhetuu:410": "svabhāvasya anyathātva-asambhavāt tad-dharmaṇas tathābhāvo",
  "SA15dhkhetuu:411": "antya-avasthā-vad anivāryaḥ.",
  "SA15dhkhetuu:412": "antya-avasthāyāṃ prāg asamarthasya sāmarthya-utpattau",
  "SA15dhkhetuu:413": "sāmarthyasya tat-svabhāvatve apūrva-utpattir eva sā,",
  "SA15dhkhetuu:414": "atat-svabhāvatve",
  "SA15dhkhetuu:415": "so akāraka eva,",
  "SA15dhkhetuu:416": "sāmarthya-ākhyād bhāvāt kārya-utpatteḥ.",
  "SA15dhkhetuu:417": "api ca sa eva tāvat sakala-sahakāri-sahitaḥ kāryaṃ kasmāt",
  "SA15dhkhetuu:418": "karoti kurvan dṛṣṭaḥ,",
  "SA15dhkhetuu:419": "tena karoti iti brūmaḥ. aho mahā-sāmarthyaṃ",
  "SA15dhkhetuu:420": "mahā-prabhāvasya darśanam atat-svabhāvān api bhāvān",
  "SA15dhkhetuu:421": "svabhāva-mātreṇa nānā-vyāpāreṣu niyuñjanam. yadi nāma",
  "SA15dhkhetuu:422": "kadācit kiṃcit kathaṃcit atra-bhavanto darśana-patham atikrāmet,",
  "SA15dhkhetuu:423": "hanta-aprasava-dharmakam apeta-santānaṃ syād iti iyaṃ",
  "SA15dhkhetuu:424": "cintā cittaṃ dunoti. na vai vayam atat-svabhāvānām asmad-darśana-",
  "SA15dhkhetuu:425": "vaśāt kārya-kriyāṃ brūmaḥ. kiṃ tarhi. svabhāvena eva te",
  "SA15dhkhetuu:426": "tat-karaṇa-dharmāḥ,",
  "SA15dhkhetuu:427": "tān paśyantaḥ kevalaṃ jānīmahe ta ete",
  "SA15dhkhetuu:428": "kārakā iti. satyam,",
  "SA15dhkhetuu:429": "idam apy asti,",
  "SA15dhkhetuu:430": "svabhāvas teṣāṃ kārya-kriyā-",
  "SA15dhkhetuu:431": "dharmā, tena samasta-pratyayavatām akṛtvā na upekṣā āpattir iti.",
  "SA15dhkhetuu:432": "so akṣepa-kriyā-dharmā svabhāvaḥ kiṃ teṣāṃ tadā eva antya-",
  "SA15dhkhetuu:433": "avasthāyām utpanna āhosvit prāg apy āsīt. āsīt,",
  "SA15dhkhetuu:434": "apracyuta-utpanna-",
  "SA15dhkhetuu:435": "sthira-eka-svabhāvānāṃ kadācana kasyacit svabhāvasya abhāva-",
  "SA15dhkhetuu:436": "virodhāt. tat kim idānīṃ mātā ca vandhyā ca; ko vā asya",
  "SA15dhkhetuu:437": "bhāṣitasya artho akṣepa-kriyā-dharmā ca svabhāvo na ca karoti iti.",
  "SA15dhkhetuu:438": "sahitas tat-svabhāvo na kevala iti cet,",
  "SA15dhkhetuu:439": "anyas tarhi kevalo",
  "SA15dhkhetuu:440": "anyaś ca sahitas,",
  "SA15dhkhetuu:441": "svabhāva-bhedo hi bhāva-bhedasya lakṣaṇam.",
  "SA15dhkhetuu:442": "na hi sa sāhitye api pararūpeṇa kartā;",
  "SA15dhkhetuu:443": "svarūpaṃ ca asya prāg",
  "SA15dhkhetuu:444": "api tad eva iti kathaṃ kadācit kriyā-virāmaḥ. yasya api bhāvaḥ",
  "SA15dhkhetuu:445": "kṣaṇikas tasya api kasmāt kevalo na karoti,",
  "SA15dhkhetuu:446": "yadi bhavet, kuryād eva.",
  "SA15dhkhetuu:447": "kathaṃ na bhavati. kṣaṇikatvāt. uktaṃ yādṛśasya kriyā. sa katham",
  "SA15dhkhetuu:448": "eka-kṣaṇa-bhāvy anyathā bhavet. yaś ca bhavati, sa eva na",
  "SA15dhkhetuu:449": "bhavati iti na ayaṃ prasaṅgaḥ,",
  "SA15dhkhetuu:450": "kāraka-akārakayoḥ svabhāva-tad-",
  "SA15dhkhetuu:451": "hetor virodhāt.",
  "SA15dhkhetuu:452": "yo api manyate akṣepa-kriyā-dharmā eva sa tasya svabhāvaḥ,",
  "SA15dhkhetuu:453": "na sa sāhityam apekṣate,",
  "SA15dhkhetuu:454": "kāryaṃ tu pratyaya-antara-apekṣam",
  "SA15dhkhetuu:455": "iti sahitebhya eva jāyate na kevalebhya iti, tasya api",
  "SA15dhkhetuu:456": "kathaṃ sa kevalo api karoty eva kāryaṃ ca tasmān na utpadyate",
  "SA15dhkhetuu:457": "iti tad-avastho virodhaḥ. na kevalaḥ karoty eva iti cet, katham",
  "SA15dhkhetuu:458": "idānīm akṣepa-kriyā-svabhāvaḥ. nanv etad eva paridīpitaṃ",
  "SA15dhkhetuu:459": "bhavati karoty eva iti;",
  "SA15dhkhetuu:460": "kāryaṃ ca ayaṃ kevalo api samarthaḥ",
  "SA15dhkhetuu:461": "san param apekṣamānaṃ katham upekṣeta. param anādṛtya etad",
  "SA15dhkhetuu:462": "prasahya kuryāt,",
  "SA15dhkhetuu:463": "evaṃ hy anena ātmanaḥ sāmarthyaṃ darśitaṃ",
  "SA15dhkhetuu:464": "bhavati. kāryaṃ param apekṣata iti tataḥ kevalād anutpattir",
  "SA15dhkhetuu:465": "uktā bhavati,",
  "SA15dhkhetuu:466": "sa kevalo api samartha-svabhāva iti tata utpattiṃ",
  "SA15dhkhetuu:467": "brūṣe, ete ca ekatra kathaṃ syātām. tad ayam īrśyā-śalya-vitudyamāna-",
  "SA15dhkhetuu:468": "marmā viklavaṃ vikrośati ity upekṣām arhati.",
  "SA15dhkhetuu:469": "tasmād idam eka-arthakriyā-lakṣaṇaṃ sahakāritvaṃ kṣaṇikānāṃ",
  "SA15dhkhetuu:470": "eva bhāvānām,",
  "SA15dhkhetuu:471": "na tv akṣaṇikānāṃ pṛthagbhāva-sambhavānām,",
  "SA15dhkhetuu:472": "pṛthak-kriyā-sambhavena sahakāritva-niyama-ayogāt.",
  "SA15dhkhetuu:473": "yatra tu santāna-upakāreṇa bhāvā hetutāṃ pratipadyante",
  "SA15dhkhetuu:474": "yathā taṇḍula-bīja-ādibhya odana-aṅkura-ādi-janmani dahana-udaka-",
  "SA15dhkhetuu:475": "pṛthivy-ādayaḥ,",
  "SA15dhkhetuu:476": "tatra santāna-āśrayeṇa viśeṣa-utpādanaṃ pratyayānāṃ",
  "SA15dhkhetuu:477": "sahakriyā ucyate,",
  "SA15dhkhetuu:478": "na dravya-āśrayeṇa,",
  "SA15dhkhetuu:479": "kṣaṇike dravye viśeṣa-",
  "SA15dhkhetuu:480": "anutpatteḥ;",
  "SA15dhkhetuu:481": "na hi taṇḍula-ādīnāṃ dahana-ādau krameṇa svabhāva-",
  "SA15dhkhetuu:482": "atiśaya-anutpattāv odana-ādi-siddhiḥ prabhāsvarād vā apavaraka-",
  "SA15dhkhetuu:483": "praviṣṭa-indriyasya sva-upakāribhyaḥ santāna-viśeṣa-anutpattāv artha-",
  "SA15dhkhetuu:484": "pratipatti-janma.",
  "SA15dhkhetuu:485": "akṣepa-kāriṣu tv indriya-ādiṣu na viśeṣa-utpattiḥ parasparataḥ.",
  "SA15dhkhetuu:486": "tatra yathāsvaṃ pratyayaiḥ paraspara-upasarpaṇa-ādy-āśrayair ye",
  "SA15dhkhetuu:487": "yogya-deśa-ādy-avasthā jātāḥ,",
  "SA15dhkhetuu:488": "te saha svabhāva-niṣpattyā jñāna-",
  "SA15dhkhetuu:489": "hetutāṃ pratipadyanta iti tatra eka-arthakriyā eva sahakāritvam.",
  "SA15dhkhetuu:490": "yatra viśeṣa-utpādanena sahakāriṇaḥ pratyayās tatra hetu-",
  "SA15dhkhetuu:491": "santānaḥ pratyayān apekṣata iti tataḥ svabhāva-antara-pratilambha-",
  "SA15dhkhetuu:492": "ucyate. tatra sva-rasato hetu-pratyayānāṃ pūrva-kṣaṇa-nivṛttau",
  "SA15dhkhetuu:493": "tebhya eva viśiṣṭa-kṣaṇa-utpādāt krameṇa yāvad atiśayavato",
  "SA15dhkhetuu:494": "antya-kāraṇa-kalāpāt kāryasya utpattiḥ.",
  "SA15dhkhetuu:495": "sahakāriṇaḥ samutpanna-viśeṣāt kāraṇāt kārya-utpattau viśeṣasya",
  "SA15dhkhetuu:496": "eva utpattir na yuktā. aviśiṣṭād viśeṣa-utpattau kāryasya api",
  "SA15dhkhetuu:497": "syāt; paraspara-viśeṣa-utpādān apekṣiṇo api sahakāriṇaḥ kāryaṃ",
  "SA15dhkhetuu:498": "kurvīran. tena akṣaṇikānām api sahakāry-anapekṣāṇāṃ kāraṇatā",
  "SA15dhkhetuu:499": "syāt, apekṣaṇīyebhyaḥ svabhāva-atiśaya-utpattiś ca na syāt. atha",
  "SA15dhkhetuu:500": "sahakāriṇā kṛta-viśeṣa eva viśeṣa-utpādāv apy upatiṣṭheta; evam",
  "SA15dhkhetuu:501": "anavasthā syāt. na ca sahakāriṇaḥ paraspara-kārya-utpāda-anuguṇa",
  "SA15dhkhetuu:502": "viśeṣa-utpādane nityaṃ yogya-avasthā yena eṣāṃ paraspara-",
  "SA15dhkhetuu:503": "kṛta-viśeṣo nitya-anuṣaktaḥ syāt,",
  "SA15dhkhetuu:504": "tad-upāya-apāyayoḥ kārya-vyakti-",
  "SA15dhkhetuu:505": "viraha-darśanāt. tena ādyo viśeṣaḥ sahakāribhyo nirupakārasya",
  "SA15dhkhetuu:506": "na utpadyata iti cet,",
  "SA15dhkhetuu:507": "na asmākaṃ punaḥ punar vacane kaścid",
  "SA15dhkhetuu:508": "udvego bhavati;",
  "SA15dhkhetuu:509": "yady evam api lokasya nyāya-pratītir bhavati,",
  "SA15dhkhetuu:510": "hanta tarhy ucyatām. na viśeṣa-utpādanād eva sahakāriṇāṃ",
  "SA15dhkhetuu:511": "sahakāritvāṃ yatas tad-abhāvād viśeṣa-janane sahakāriṇo na",
  "SA15dhkhetuu:512": "syuḥ. kiṃ tarhi. eka-arthakriyāyā api. sa api bhavet parasparato",
  "SA15dhkhetuu:513": "viśeṣa-rahitānām. atha bhavet,",
  "SA15dhkhetuu:514": "pṛthag api bhavet;",
  "SA15dhkhetuu:515": "tathā ca tad",
  "SA15dhkhetuu:516": "viśeṣa-bhāvi kāryam api kevalād bhavet iti cet,",
  "SA15dhkhetuu:517": "pratikṣaṇam",
  "SA15dhkhetuu:518": "aparāparaiḥ pratyayair yathā bhāva-santāne viśeṣa-utpattir yogya-",
  "SA15dhkhetuu:519": "deśatā-ādy-avasthā-viśeṣāṇāṃ ca kārya-karaṇaṃ teṣāṃ ca yata",
  "SA15dhkhetuu:520": "utpattiḥ pratyekaṃ ca sāmarthye api yathā kevalānām akriyā-",
  "SA15dhkhetuu:521": "kartṛ-viśeṣasya pṛthagbhāva-abhāvāt kārya-dvaividhyaṃ ca sahakāri-",
  "SA15dhkhetuu:522": "sañjanita-viśeṣa-paraṃpara-utpatti-dharmakam anyac ca aṅkura-ādi-",
  "SA15dhkhetuu:523": "vad akṣepa-kāri-indriya-vijñāna-vac ca kārya-kāraṇayoḥ svabhāva-",
  "SA15dhkhetuu:524": "bhedād iti sarvam uktam. tatra sahakāribhyaḥ santāna-upakāra-",
  "SA15dhkhetuu:525": "apekṣa-kārya-kāraṇa-janmani sahakāriṇām ādyo viśeṣaḥ sahakāri-",
  "SA15dhkhetuu:526": "kṛta-viśeṣa-janmā na bhavati anantara-kārya-vat,",
  "SA15dhkhetuu:527": "tat-prabhṛti ye",
  "SA15dhkhetuu:528": "viśeṣās te taj-janmānaḥ,",
  "SA15dhkhetuu:529": "tasya teṣāṃ ca tat-prakṛtitvād iti",
  "SA15dhkhetuu:530": "na anavasthā. tathā yady akṣaṇiko api bhāva ādya-viśeṣa-kāraṇa-vad",
  "SA15dhkhetuu:531": "ajanita-atiśayaḥ kāryaṃ kuryāt,",
  "SA15dhkhetuu:532": "karotu nāma;",
  "SA15dhkhetuu:533": "so asya svabhāvo",
  "SA15dhkhetuu:534": "yady akṣepa-kartṛ-dharmā,",
  "SA15dhkhetuu:535": "pṛthagbhāvasya sambhavāt kevalo",
  "SA15dhkhetuu:536": "api tathā syād ity uktam atat-svabhāvas tu tadā apy akāraka eva.",
  "SA15dhkhetuu:537": "tasmād akṣaṇikānāṃ kāraṇānāṃ na eka-arthakriyayā kaścit",
  "SA15dhkhetuu:538": "sahakāritva-niyamo na api santāna-upakāreṇa iti na tasya kaścit sahakārī;",
  "SA15dhkhetuu:539": "tasmāt kevalo api kuryāt. prāyas tu saṃghāta-sthāyī bhāva-",
  "SA15dhkhetuu:540": "santānaḥ sahakāri-pratyayair upajanita-viśeṣaḥ sva-kāryaṃ kurvan",
  "SA15dhkhetuu:541": "dṛṣṭaḥ, bīja-ādi-vat. sthirahetuvādino pratyaya-apekṣāyāṃ kārakasya",
  "SA15dhkhetuu:542": "svabhāva-antarasya utpattir iti vyaktam;",
  "SA15dhkhetuu:543": "kāryasya apekṣā ity",
  "SA15dhkhetuu:544": "ucyate. kārakasya svabhāvasya prāg api bhāvo akriyā na yujyate.",
  "SA15dhkhetuu:545": "tasmād yo yad-ātmā sa sattā-mātreṇa tādṛśo bhavati;",
  "SA15dhkhetuu:546": "na bhūtvā tad-bhāve para-abhisaṃskāram apekṣate. svabhāvato",
  "SA15dhkhetuu:547": "asthiti-dharmaṇo bhāvasya na kiṃcin nāśa-kāraṇaiḥ;",
  "SA15dhkhetuu:548": "sthiti-dharmaṇo",
  "SA15dhkhetuu:549": "api bhāvasya nāśa-kāraṇaiḥ kim,",
  "SA15dhkhetuu:550": "svabhāvasya kenacid anyathā",
  "SA15dhkhetuu:551": "kartum aśakyatvāt. anyathātva-pratipattau vā tat-svabhāva eva",
  "SA15dhkhetuu:552": "na syād iti pūrva eva vikalpaḥ,",
  "SA15dhkhetuu:553": "tatra ca uktam. yaś ca parasmād",
  "SA15dhkhetuu:554": "anyathābhāvaḥ so aparaḥ svabhāvaḥ yaś ca aparaḥ sa kathaṃ",
  "SA15dhkhetuu:555": "tasya, svabhāva-bheda-lakṣaṇatvād bhāva-bhedasya. tathā ca pūrvako",
  "SA15dhkhetuu:556": "bhāvo acyuti-dharme sthita iti na tasya anyathābhāvaḥ.",
  "SA15dhkhetuu:557": "etena kaṭhina-ādīnāṃ tāmra-ādīnām agny-ādibhyo drava-ādi-",
  "SA15dhkhetuu:558": "svabhāva-antara-utpattiḥ pratyuktā. tatra api pūrvakasya sva-rasa-nirodhitvād",
  "SA15dhkhetuu:559": "vināśe agny-āder upādānāc ca apara eva drava-ādi-svabhāva-",
  "SA15dhkhetuu:560": "utpannaḥ.",
  "SA15dhkhetuu:561": "sa svayaṃ sthiti-dharmā eva,",
  "SA15dhkhetuu:562": "vināśa-hetv-asambhave avasthānāt.",
  "SA15dhkhetuu:563": "tasya parasmād vināśaḥ,",
  "SA15dhkhetuu:564": "na ca vināśo nāma aparaḥ svabhāvaḥ,",
  "SA15dhkhetuu:565": "bhāva-cyutir eva vināśa iti cet,",
  "SA15dhkhetuu:566": "na idam uttaraṃ vikalpa-",
  "SA15dhkhetuu:567": "dvayam atikrāmati. kiṃ nityo bhāvaḥ svabhāvena āhosvid anityo iti",
  "SA15dhkhetuu:568": "vikalpe prāṅ nityo bhūtvā paścād anityo bhavati iti bruvāṇaḥ",
  "SA15dhkhetuu:569": "prāktanasya nitya-abhimatasya sarvadā nitya-anitya-svabhāva-bhedaṃ",
  "SA15dhkhetuu:570": "bhāva-dvayaṃ ca svayaṃ ca nāśam anāśaṃ ca prāha iti",
  "SA15dhkhetuu:571": "pūrvasmin vināśa-hetur asamarthaḥ. na prāṅ nityo bhūtvā paścād",
  "SA15dhkhetuu:572": "anityo bhavati. kiṃ tarhi. paścād api nityo eva,",
  "SA15dhkhetuu:573": "eka-svabhāvatvāt.",
  "SA15dhkhetuu:574": "sa tarhi bhāvaḥ svabhāvena nāśam anāviśan kathaṃ naṣṭo",
  "SA15dhkhetuu:575": "nāma, tat-svabhāva-vināśayor aparaspara-rūpatvāt.",
  "SA15dhkhetuu:576": "tasmāt saty asya vināśe vināśa-svabhāvena anena bhavitavyam.",
  "SA15dhkhetuu:577": "tathā api vyartho vināśa-hetur ity uktam. tena svabhāvato",
  "SA15dhkhetuu:578": "naśvare anaśvare vā bhāve na vināśa-hetor upayogaḥ.",
  "SA15dhkhetuu:579": "tasmād vināśe anapekṣo bhāvas tad-bhāva-niyata iti yaḥ",
  "SA15dhkhetuu:580": "san sa vināśī,",
  "SA15dhkhetuu:581": "nāśvaratāyā nivṛttau ca sattva-nivṛttir ity",
  "SA15dhkhetuu:582": "anvaya-vyatireka-siddhiḥ.",
  "SA15dhkhetuu:583": "svabhāvato naśvaratve api kaścid atat-svabhāvo api syāt, na",
  "SA15dhkhetuu:584": "hi sarvaḥ sarvasya svabhāva iti na anvaya-vyatireka-siddhir iti cet,",
  "SA15dhkhetuu:585": "na, akṣaṇikatve avastutva-prasaṅgāt. śaktir hi bhāva-lakṣaṇam,",
  "SA15dhkhetuu:586": "sarva-śakti-viraho abhāva-lakṣaṇam. na ca akṣaṇya kvacit kācic",
  "SA15dhkhetuu:587": "śaktiḥ, kramayaugapadyābhyām arthakriyā-virahāt. tasmād yat",
  "SA15dhkhetuu:588": "sat tat kṣaṇikam eva iti vyāpti-siddhiḥ.",
  "SA15dhkhetuu:589": "arthāntare gamye kārye kāryaṃ hetuḥ,",
  "SA15dhkhetuu:590": "avyabhicārāt.",
  "SA15dhkhetuu:591": "kāryakāraṇabhāvena yadi liṅgasya gamakatvam, sarvathā",
  "SA15dhkhetuu:592": "gamyagamakabhāvaḥ. sarvathā janyajanakabhāvād iti cet,",
  "SA15dhkhetuu:593": "na, tad-abhāve bhavataḥ tadupatti-niyama-abhāvāt. tasmāt",
  "SA15dhkhetuu:594": "kāryaṃ svabhāvair yāvadbhir avinābhāvi kāraṇe, teṣāṃ",
  "SA15dhkhetuu:595": "hetuḥ, tat-kāryatva-niyamāt,",
  "SA15dhkhetuu:596": "tair eva ca dharmair ye tair",
  "SA15dhkhetuu:597": "vinā na bhavanti. aṃśena janyajanakatva-prasaṅga iti cet, na,",
  "SA15dhkhetuu:598": "taj-janya-viśeṣa-grahaṇe abhimatatvāl liṅga-viśeṣa-upādhīnāṃ ca sāmānyānām.",
  "SA15dhkhetuu:599": "aviśiṣṭa-sāmānya-vivakṣāyāṃ vyabhicārān na iṣyate.",
  "SA15dhkhetuu:600": "kasyacit kadācit kutaścit bhāve api sarvas tādṛśas tathāvidha-",
  "SA15dhkhetuu:601": "janmā iti kuto avasitam. tathā ca na anvaya-vyatirekāv iti cet,",
  "SA15dhkhetuu:602": "na, atad-bhāvinas tasya sakṛd api tato abhāvāt. paraspara-apekṣayā",
  "SA15dhkhetuu:603": "janya-janaka-svabhāva-lakṣaṇe kārya-kāraṇe. tatra yadi",
  "SA15dhkhetuu:604": "dhūmo agny-ādi-sāmagryā anyato api bhavet,",
  "SA15dhkhetuu:605": "tasya taj-janyaḥ",
  "SA15dhkhetuu:606": "svabhāvo na bhavati iti sakṛd api tato na bhaved arthāntara-vat,",
  "SA15dhkhetuu:607": "na api sāmagrī taṃ janayet,",
  "SA15dhkhetuu:608": "ataj-janana-svabhāvatvāt sāmagry-antara-",
  "SA15dhkhetuu:609": "vat. na ca dhūmasya tad-ataj-janya-svabhāvo yuktaḥ,",
  "SA15dhkhetuu:610": "eka-svabhāvatvāt. dhūma-adhūma-janana-svabhāvād bhavato dhūma-",
  "SA15dhkhetuu:611": "adhūma-svabhāvaḥ syāt,",
  "SA15dhkhetuu:612": "kārya-svabhāvānāṃ kāraṇa-svabhāva-kṛtatvād",
  "SA15dhkhetuu:613": "akāraṇa-apekṣaṇe ca ahetutva-prasaṅgāt. tasmād yo",
  "SA15dhkhetuu:614": "dhūma-jananaḥ,",
  "SA15dhkhetuu:615": "so agny-ādi-sāmagrī-viśeṣaḥ yo agny-ādy-sāmagrī-",
  "SA15dhkhetuu:616": "viśeṣa-janitaḥ so dhūma iti kārya-kāraṇayor evaṃ svabhāva-niyamāt",
  "SA15dhkhetuu:617": "tad vijātīyād utpattir na bhavati. tat kāryaṃ kāraṇaṃ",
  "SA15dhkhetuu:618": "na vyabhicarati. tena siddhe kāryakāraṇabhāve kāryasya",
  "SA15dhkhetuu:619": "kāraṇena vyāptiḥ siddhā bhavati.",
  "SA15dhkhetuu:620": "nanu vijātīyād api kiṃcid bhavad dṛṣṭam, tad yathā",
  "SA15dhkhetuu:621": "gomaya-ādeḥ śālūka-ādiḥ. na vijātīyād utpattiḥ. tathāvidham",
  "SA15dhkhetuu:622": "eva hi tādṛśām ādi-nimittam iti na kāraṇa-bhedaḥ. prabandhena",
  "SA15dhkhetuu:623": "vṛttau tu śarād bhavati. asti ca gomaya-itara-janman-svabhāva-",
  "SA15dhkhetuu:624": "bhedo rūpasya abhede api,",
  "SA15dhkhetuu:625": "na hy ākāra-tulyatā eva bhāvānāṃ",
  "SA15dhkhetuu:626": "tattve nimittam,",
  "SA15dhkhetuu:627": "abhinna-ākārāṇām api keṣāṃcid anyato viśeṣāj",
  "SA15dhkhetuu:628": "jāti-bheda-darśanāt. anyathā hi vilakṣaṇāyā api sāmagryā",
  "SA15dhkhetuu:629": "avilakṣaṇa-kārya-utpattau ca kāraṇa-bheda-abhedābhyāṃ kārya-bheda-",
  "SA15dhkhetuu:630": "abhedāv ity ahetukau viśvasya bheda-abhedau syātām. tathā",
  "SA15dhkhetuu:631": "hi na bhedād bheda ity abhedād api na abhedaḥ,",
  "SA15dhkhetuu:632": "tad-vyatiriktaś",
  "SA15dhkhetuu:633": "ca na kaścid bhāva-svabhāva ity ahetukatvād bhāvānāṃ nityaṃ",
  "SA15dhkhetuu:634": "sattvam asattvaṃ vā syāt,",
  "SA15dhkhetuu:635": "apekṣyasya abhāvāt. apekṣayā hi",
  "SA15dhkhetuu:636": "bhāvāḥ kādācitkā bhavanti vyavasthāvāṃś ca sādhyeṣu",
  "SA15dhkhetuu:637": "sādhana-niyogo na syāt. kāraṇa-śakti-pratiniyame hi kiṃcid eva",
  "SA15dhkhetuu:638": "kasyacit sādhanāya upādīyeta,",
  "SA15dhkhetuu:639": "na aparam,",
  "SA15dhkhetuu:640": "tasya eva tatra śakter",
  "SA15dhkhetuu:641": "anyasya ca aśakteḥ,",
  "SA15dhkhetuu:642": "tayos taj-janana-itara-svabhāvatvena bhedāt.",
  "SA15dhkhetuu:643": "taj-janana-svabhāva-vilakṣaṇād api tasya utpattau na taj-janana-",
  "SA15dhkhetuu:644": "śakti-niyame iti yat-yataḥ-kutaścit syāt, taj-janana-",
  "SA15dhkhetuu:645": "śakti-sāmye tu tad eva iti na kāryaṃ dṛṣṭaṃ kāraṇaṃ vyabhicarati.",
  "SA15dhkhetuu:646": "upalabdhi-lakṣaṇa-prāptasya anupalabdhir abhāva-hetur abhāva-",
  "SA15dhkhetuu:647": "vyavahāra-hetur vā.",
  "SA15dhkhetuu:648": "atra upalabdher upalabhamāna-dharmatve taj-jñānam upalabdhiḥ.",
  "SA15dhkhetuu:649": "tasmād anya-upalabdhir anupalabdhiḥ,",
  "SA15dhkhetuu:650": "vivakṣita-upalabdher",
  "SA15dhkhetuu:651": "anyatvād abhakṣya-asparśanīya-vat paryudāsa-vṛttyā. upalabhyamāna-",
  "SA15dhkhetuu:652": "dharmatve sva-viṣaya-vijñāna-janana-yogyatā-lakṣaṇo viṣaya-",
  "SA15dhkhetuu:653": "svabhāva upalabdhiḥ,",
  "SA15dhkhetuu:654": "yogyatāyā bhāva-rūpatvāt. tasmād anya-upalabdhi-",
  "SA15dhkhetuu:655": "yogyatā eva anupalabdhiḥ pūrvavat. yatra yasminn upalabhyamāne",
  "SA15dhkhetuu:656": "niyamena yasya upalabdhir bhavati yogyatāyā aviśeṣāt,",
  "SA15dhkhetuu:657": "sa tat-saṃsṛṣṭaḥ,",
  "SA15dhkhetuu:658": "eka-jñāna-saṃsargāt. tayoḥ sator na eka-rūpa-",
  "SA15dhkhetuu:659": "niyatā pratipattiḥ,",
  "SA15dhkhetuu:660": "asambhavāt. tasmād aviśiṣṭa-yogyatā-rūpayor",
  "SA15dhkhetuu:661": "eka-jñāna-saṃsargiṇoḥ paraspara-apekṣam eva anyatvam iha abhipretam,",
  "SA15dhkhetuu:662": "pratyāsatter āśrayaṇāt. sa kevalaḥ tad-apekṣayā",
  "SA15dhkhetuu:663": "tad-anya iti taj-jñānaṃ tat-svabhāvo vā jñātṛ-jñeya-dharma-",
  "SA15dhkhetuu:664": "lakṣaṇa-anupalabdhiḥ. sā abhāvaṃ pratiyogino abhāva-vyavahāraṃ",
  "SA15dhkhetuu:665": "vā sādhayati.",
  "SA15dhkhetuu:666": "katham anyabhāvas tad-abhāvaḥ,",
  "SA15dhkhetuu:667": "yena abhāva-rūpa-anupalabdhir",
  "SA15dhkhetuu:668": "abhāva-vyavahāraṃ sādhayed iti cet,",
  "SA15dhkhetuu:669": "uktam atra yathā paryudāsa-",
  "SA15dhkhetuu:670": "vṛttyā apekṣāto abhāvo anupalabdhiś ca anupalabdhiḥ. na pratiṣedha-",
  "SA15dhkhetuu:671": "mātram, tasya sādhana-asiddher abhāva-vyavahāra-asiddhi-",
  "SA15dhkhetuu:672": "prasaṅgāt. tasya asaṃsṛṣṭa-rūpasya bhāva-siddhir eva aparasya abhāva-",
  "SA15dhkhetuu:673": "siddhir ity anyabhāvo api tad-abhāva iti vyapadeśyate.",
  "SA15dhkhetuu:674": "anyabhāva-lakṣaṇo bhāvaḥ svayaṃ pramāṇa-siddhas tad-abhāva-",
  "SA15dhkhetuu:675": "vyavahāraṃ sādhayet tat-siddhi-siddho vā tad-abhāva iti",
  "SA15dhkhetuu:676": "na kaścid viśeṣaḥ,",
  "SA15dhkhetuu:677": "yena anupalabdhyā abhāva-vyavahāra-siddher virodhaḥ",
  "SA15dhkhetuu:678": "syāt. sa eva anyabhāvas tad-viṣayā ca upalabdhis tad-abhāvasya",
  "SA15dhkhetuu:679": "kiṃ na sādhanam,",
  "SA15dhkhetuu:680": "kiṃ punar anyabhāvasya siddhir eva",
  "SA15dhkhetuu:681": "tad-abhāva-siddhir iti cet,",
  "SA15dhkhetuu:682": "apṛthak-siddhiḥ sambandha-abhāvāc ca.",
  "SA15dhkhetuu:683": "anyabhāvas tāvan na sādhanam.",
  "SA15dhkhetuu:684": "yat-siddhau yasya na siddhiḥ,",
  "SA15dhkhetuu:685": "tat tasya liṅgaṃ bhavati, dhūma-",
  "SA15dhkhetuu:686": "agni-vat. anyabhāva-siddhyā eva tad-abhāvaḥ prasidhyati, tasya",
  "SA15dhkhetuu:687": "tad-anya-asaṃsṛṣṭa-rūpasya tattva-vyavasthāpakena pramāṇena eva anya-",
  "SA15dhkhetuu:688": "vyavaccheda-siddheḥ.",
  "SA15dhkhetuu:689": "sambandha-abhāvāc ca. tac ca tasya liṅgaṃ yadi syāt, tasya",
  "SA15dhkhetuu:690": "tena kaścit sambandho bhavet,",
  "SA15dhkhetuu:691": "yathā kṛtakatva-anityatvayor eka-artha-",
  "SA15dhkhetuu:692": "samavāyo dhūmasya liṅginaś ca eka-artha-samavāyo vā ādhārādheyabhāvo",
  "SA15dhkhetuu:693": "vā janyajanakabhāvo vā. na evaṃ kaścid bhāva-abhāvayoḥ",
  "SA15dhkhetuu:694": "sambandhaḥ,",
  "SA15dhkhetuu:695": "yena asya sādhanaṃ syāt.",
  "SA15dhkhetuu:696": "asti viṣayaviṣayibhāvaḥ śabda-artha-sambandha-vad iti cet, śabda-",
  "SA15dhkhetuu:697": "arthayos tat-pratipādana-abhiprāye sati tat-prayogāt tena saha",
  "SA15dhkhetuu:698": "kārya-kāraṇa-lakṣaṇo avinābhāva-lakṣaṇo vā sambandhaḥ syāt.",
  "SA15dhkhetuu:699": "ayaṃ ca atra na sambhavati iti kathaṃ viṣayaviṣayibhāvaḥ syāt.",
  "SA15dhkhetuu:700": "siddhe hi tayoḥ sādhyasādhanabhāve tan-mukhena viṣayaviṣayibhāvaḥ",
  "SA15dhkhetuu:701": "syāt; sa eva asati sambandhe na sidhyati;",
  "SA15dhkhetuu:702": "tad-asiddhau",
  "SA15dhkhetuu:703": "viṣayaviṣayibhāvo api na. anyathā itaretara-āśrayam idaṃ syāt.",
  "SA15dhkhetuu:704": "anyabhāvāc ca abhāva-siddhāv asamudāyaś ca sādhyaḥ",
  "SA15dhkhetuu:705": "syāt. tathā ca ghaṭa-abhāvas tad-anyabhāvād iti ghaṭasya sarvatra",
  "SA15dhkhetuu:706": "sarvadā ca abhāvaḥ syāt. na,",
  "SA15dhkhetuu:707": "pradeśa-ādi-dharmy-abhāva-sādhanād iti",
  "SA15dhkhetuu:708": "cet; pradeśa-ādi-dharmi-viśeṣaṇa-bhūto abhāvaḥ sādhyate, na tu",
  "SA15dhkhetuu:709": "kevalaḥ; tato na asamudāyasya sādhyatā. na ca liṅga-liṅginor",
  "SA15dhkhetuu:710": "asambandho anyabhāvasya pradeśa-ādinā dharmiṇā sambandhād",
  "SA15dhkhetuu:711": "iti manyate. na,",
  "SA15dhkhetuu:712": "pradeśa-āder eva anyabhāvatvāt. yatra eva hi",
  "SA15dhkhetuu:713": "pradeśe yan na asti ity ucyate sa eva tena asaṃsṛṣṭo anyabhāvaḥ.",
  "SA15dhkhetuu:714": "tad-darśanād eva asya ghaṭo na asti iti vikalpa iti kathaṃ tasya eva",
  "SA15dhkhetuu:715": "liṅgaliṅgibhāvaḥ.",
  "SA15dhkhetuu:716": "na ca atra sāmānya-viśeṣa-bhāva-kalpanā sambhavati, yena",
  "SA15dhkhetuu:717": "sāmānyaṃ hetur bhavet viśeṣo dharmī iti,",
  "SA15dhkhetuu:718": "tad-viśeṣa-pratipatter eva",
  "SA15dhkhetuu:719": "tad-abhāvasya pratītes tasya ca anyatra anya-abhāvāt. pratijñārthaikadeśatvāc",
  "SA15dhkhetuu:720": "ca na hetutvam. na ca yatra pradeśa-mātraṃ",
  "SA15dhkhetuu:721": "tatra ghaṭa-abhāvaḥ. tādṛśe kevale pradeśe abhāva eva iti cet,",
  "SA15dhkhetuu:722": "nanu tasya eva kevala iti ghaṭa-viraha iti. sa ca liṅgabhūta-",
  "SA15dhkhetuu:723": "pradeśa-pratipattāv eva siddhaḥ. kasya idānīṃ tal liṅgam. anvayasya",
  "SA15dhkhetuu:724": "anugamanaṃ ca nirarthakam. tasmād anyabhāvo na sādhanam",
  "SA15dhkhetuu:725": "abhāvasya.",
  "SA15dhkhetuu:726": "asti virodhaḥ sambandhaḥ,",
  "SA15dhkhetuu:727": "tato anyabhāvād abhāvasya",
  "SA15dhkhetuu:728": "siddhir iti cet,",
  "SA15dhkhetuu:729": "kena kasya virodhaḥ. anyabhāvena pratiyoginaḥ.",
  "SA15dhkhetuu:730": "kiṃ nu vai pratiyogī pramātum iṣṭo,",
  "SA15dhkhetuu:731": "yena liṅga-liṅginor virodhaḥ",
  "SA15dhkhetuu:732": "sambandhaḥ syāt. abhāvas tu pratiyogino ghaṭasya anyabhāvena aviruddhaḥ,",
  "SA15dhkhetuu:733": "saha-avasthānāt. tasmin prameye liṅga-liṅginoḥ kathaṃ",
  "SA15dhkhetuu:734": "virodhaḥ. tasmāt sambandha-abhāvaḥ. atra apy asamudāya-sādhyatvaṃ",
  "SA15dhkhetuu:735": "tad-avastham.",
  "SA15dhkhetuu:736": "nanv anyabhāva-tadbhāvayor asati sambandhe anyabhāva-",
  "SA15dhkhetuu:737": "gatyā api tad-abhāva-gatir na syād iti cet,",
  "SA15dhkhetuu:738": "na vai kutaścit sambandhād",
  "SA15dhkhetuu:739": "anyabhāvas tad-abhāva-gamaka iṣṭaḥ,",
  "SA15dhkhetuu:740": "kiṃ tv anyabhāva-",
  "SA15dhkhetuu:741": "eva tad-abhāvaḥ,",
  "SA15dhkhetuu:742": "yathoktaṃ prāk. tasya anya-asaṃsṛṣṭa-rūpasya kevalasya",
  "SA15dhkhetuu:743": "ekātma-vyavasthitasya tadātmanā paricchedasya eva anya-vyavacchedatvāt",
  "SA15dhkhetuu:744": "tasya kaivalyam aparasya vaikalyam iti tad-anyabhāva",
  "SA15dhkhetuu:745": "eva tad-abhāvaḥ,",
  "SA15dhkhetuu:746": "tad-anya-pratipattir eva ca tad-apratipattir",
  "SA15dhkhetuu:747": "iti. anyathā tasya paricchedena tato anyasya avyavacchede",
  "SA15dhkhetuu:748": "tat-pariccheda eva na syāt,",
  "SA15dhkhetuu:749": "tad-atadrūpayor avivekāt. ya eṣa",
  "SA15dhkhetuu:750": "vyavahāraḥ kasyacid darśanāt kvacit prāpti-parihāra-arthaḥ, sa",
  "SA15dhkhetuu:751": "na syāt. na hy ayam analaṃ paśyann api kevalam analam",
  "SA15dhkhetuu:752": "eva paśyati,",
  "SA15dhkhetuu:753": "yena salila-arthī na pravarteta.",
  "SA15dhkhetuu:754": "anupalambhena salila-abhāvaḥ pratīyata iti cet,",
  "SA15dhkhetuu:755": "ko ayam anupalambho",
  "SA15dhkhetuu:756": "nāma. yadi salila-upalambha-abhāva iti,",
  "SA15dhkhetuu:757": "kathaṃ so abhāvaḥ",
  "SA15dhkhetuu:758": "kasyacit pratipattiḥ pratipatti-hetur vā;",
  "SA15dhkhetuu:759": "tasya api kathaṃ",
  "SA15dhkhetuu:760": "pratipattiḥ. tasya tato vā anyasya kasyacid apy apratipattāv",
  "SA15dhkhetuu:761": "apy abhāva-pratipattau satyāṃ svāpa-mada-mūrchā-vyavadhāna-",
  "SA15dhkhetuu:762": "pṛṣṭhībhava-ādy-avasthāsv apy abhāvaḥ kiṃ na pratīyate. bhūyo api",
  "SA15dhkhetuu:763": "vicāritaṃ pramāṇaviniścaye. tasmād ayam analaṃ paśyann apy",
  "SA15dhkhetuu:764": "analo ayaṃ na salilam ity anadhyavasyan na tiṣṭhen na api",
  "SA15dhkhetuu:765": "pratiṣṭheta iti dustaraṃ vyasanaṃ pratipannaḥ syāt.",
  "SA15dhkhetuu:766": "tata eva ekasya darśanād anya-abhāva-gatir bhavati iti cet,",
  "SA15dhkhetuu:767": "katham ekaṃ dṛṣṭam anyan na asti iti pratyāyayati. kevalasya",
  "SA15dhkhetuu:768": "darśanād iti cet,",
  "SA15dhkhetuu:769": "idam eva asmābhir abhihitam,",
  "SA15dhkhetuu:770": "kasmāt tava atra",
  "SA15dhkhetuu:771": "paruṣam iva ābhāti. tasmāt tīra-adarśinā eva śakuninā paryaṭā",
  "SA15dhkhetuu:772": "api pratyāgantavyam ity alam avidyamāna-pratiṣṭhānayā diśaḥ",
  "SA15dhkhetuu:773": "pratipattyā.",
  "SA15dhkhetuu:774": "yady eka-paricchedād eva anya-vyavacchedaḥ sidhyati, sarvasya",
  "SA15dhkhetuu:775": "anyasya aviśeṣeṇa tatra abhāva-siddhir bhavet,",
  "SA15dhkhetuu:776": "na tulya-yogya-avasthasya",
  "SA15dhkhetuu:777": "eva; upalabdhi-lakṣaṇa-prāptasya anupalabdhir abhāva-sādhanī",
  "SA15dhkhetuu:778": "iti viśeṣaṇaṃ ca na vaktavyam,",
  "SA15dhkhetuu:779": "anupalabdhi-lakṣaṇa-prāptānām",
  "SA15dhkhetuu:780": "api tatra vyavacchedāt. ekātma-paricchedāt tad-anya-ātma-",
  "SA15dhkhetuu:781": "vyavacchedaḥ,",
  "SA15dhkhetuu:782": "tad-ātma-niyata-pratibhāsa-jñānāt na hi tadātmā",
  "SA15dhkhetuu:783": "tad-anyasya ātmā bhavati. anya-ātmano avyavacchede pravṛtti-",
  "SA15dhkhetuu:784": "nivṛttyor abhāva iti pūrvaḥ prasaṅgaḥ. taṃ ca deśa-kāla-svabhāva-",
  "SA15dhkhetuu:785": "avasthā-niyataṃ tadātmanā upalambhamānā buddhis tathātva-",
  "SA15dhkhetuu:786": "pracyutim asya vyavacchinatti. evaṃ hi sa tayā paricchinno",
  "SA15dhkhetuu:787": "yady anyathābhāvo vyavacchinno bhavati tathātvaṃ ca",
  "SA15dhkhetuu:788": "tasya eva bhavati na anyasya ity anyathābhūtād vyavacchindaty",
  "SA15dhkhetuu:789": "eva tat paricchinatti. evam ekasya pramāṇasya vṛttiḥ sarva-",
  "SA15dhkhetuu:790": "bhāvān dvairāśye vyavasthāpayati,",
  "SA15dhkhetuu:791": "tasya anvaya-vyatireka-buddhi-",
  "SA15dhkhetuu:792": "hetutvena eva sāphalyāt.",
  "SA15dhkhetuu:793": "tad-vyatiriktasya aśeṣasya vyavacchedena vyāpti-sādhanād eva",
  "SA15dhkhetuu:794": "prakāra-antara-abhāvaḥ sidhyati,",
  "SA15dhkhetuu:795": "tasya tad-anyatayā vyāpty-abhāve",
  "SA15dhkhetuu:796": "tena tad-artha-avyavacchedāt punar bhāvasya apariccheda-prasaṅgāt.",
  "SA15dhkhetuu:797": "tasmāt kvacit pramāṇaṃ pravṛttaṃ tat paricchinatti",
  "SA15dhkhetuu:798": "tad-anyad vyavacchinatti tṛtīya-prakāra-antara-abhāvaṃ ca",
  "SA15dhkhetuu:799": "sūcayati iti eka-pramāṇa-vyāpāra eṣaḥ. tathā hi kvacit pramāṇaṃ",
  "SA15dhkhetuu:800": "pravṛttaṃ tad eva tad-anyasmād vyavacchinatti,",
  "SA15dhkhetuu:801": "tasya eva paricchedāt,",
  "SA15dhkhetuu:802": "tad-anyad eva ca tasmād vyavacchinatti,",
  "SA15dhkhetuu:803": "tatra aparicchedāt. atas tad eva pramāṇaṃ prakāra-antara-abhāvaṃ",
  "SA15dhkhetuu:804": "sādhayati, tasmin dṛśyamāne adṛṣṭasya tad-anyatvena sarvasya",
  "SA15dhkhetuu:805": "vyavasthāpanād atad-anyasya eva ca tattvena vyavasthāpanāt.",
  "SA15dhkhetuu:806": "etena krama-akrama-ādayo apy anyonya-vyavaccheda-rūpā vyākhyātāḥ.",
  "SA15dhkhetuu:807": "tad evaṃ ekasya upalambhāt tasya tad-anya-ātmano vyavacchedaḥ,",
  "SA15dhkhetuu:808": "na tad-deśa-kālayoḥ sarvasya anyasya bhāvasya vyavacchedaḥ.",
  "SA15dhkhetuu:809": "tasmād atadātmā ca syāt tad-deśa-kālaś ca,",
  "SA15dhkhetuu:810": "rasa-rūpa-ādi-",
  "SA15dhkhetuu:811": "vat. tasmād yathoktād eva anupalambhāt kvacit kadācit",
  "SA15dhkhetuu:812": "kasyacid abhāva-siddhiḥ.",
  "SA15dhkhetuu:813": "anyabhāva-viṣaya-upalabdhir api tad-abhāvasya sādhikā iṣṭā eva,",
  "SA15dhkhetuu:814": "na tu liṅgatvena,",
  "SA15dhkhetuu:815": "tatra apy abhāvasya pṛthak sādhyatve",
  "SA15dhkhetuu:816": "sambandha-abhāvasya tulyatvāt. liṅga-āvirbhāva-kāla eva tad-abhāva-",
  "SA15dhkhetuu:817": "siddheḥ. na hy anyabhāvaṃ pratipadya tat-pratipatter anvaya-",
  "SA15dhkhetuu:818": "vyatirekau prasādhya tad-abhāvaṃ pratipadyate. kiṃ tarhi.",
  "SA15dhkhetuu:819": "tad-anyaṃ pratipadyamāna eva tad-abhāvaṃ pratipadyate,",
  "SA15dhkhetuu:820": "darśana-anantaraṃ vyavadhānena vinā idam asti idaṃ tu na asti iti",
  "SA15dhkhetuu:821": "vyavasthāpanāt,",
  "SA15dhkhetuu:822": "dṛṣṭānta-asiddheḥ. tac ca tasya liṅgaṃ yad",
  "SA15dhkhetuu:823": "yasya anvayi vyatireki ca. na hy evaṃ śakyaṃ darśayituṃ yatra anya-",
  "SA15dhkhetuu:824": "bhāva-upalabdhis tatra tad-abhāva iti,",
  "SA15dhkhetuu:825": "tad-eka-upalabdheḥ kvacid apy",
  "SA15dhkhetuu:826": "abhāvāt. sāmānyena pradarśane dṛṣṭānte api pramāṇa-antara-abhāvāt",
  "SA15dhkhetuu:827": "sā eva tad-anyabhāva-upalabdhiḥ sādhya-dharmasya sādhikā iti",
  "SA15dhkhetuu:828": "dṛṣṭānta-anavasthitvād apratipattiḥ.",
  "SA15dhkhetuu:829": "tasmān na kutaścil liṅgād abhāva-siddhiḥ. so anyabhāvaḥ",
  "SA15dhkhetuu:830": "pratyakṣa-lakṣaṇena anupalambhena siddho mūḍha-pratipattāv",
  "SA15dhkhetuu:831": "abhāva-vyavahāraṃ sādhayed ity alaṃ prasaṅgena.",
  "SA15dhkhetuu:832": "sā iyaṃ tridhā anupalabdhiḥ. siddhe kāryakāraṇabhāve",
  "SA15dhkhetuu:833": "bhāvasya kāraṇasya anupalabdhir vyāpyavyāpakabhāva-siddhau",
  "SA15dhkhetuu:834": "siddha-abhāvasya vyāpakasya anupalabdhiḥ svabhāva-anupalabdhiś ca.",
  "SA15dhkhetuu:835": "tatra kāraṇa-vyāpakayor api svabhāvasya asad-vyavahāra-siddhir",
  "SA15dhkhetuu:836": "anyabhāva-siddher eva. sa tatra asiddhaḥ kārya-vyāpyayor abhāvam",
  "SA15dhkhetuu:837": "abhāva-vyavahāraṃ vā sādhayati. svabhāva-anupalabdhau tv anupalabdhyā",
  "SA15dhkhetuu:838": "liṅgabhūtayā abhāva-vyavahāra eva sādhyate.",
  "SA15dhkhetuu:839": "yadi kāraṇa-vyāpakau tad-anyabhāva-siddhi-rūpayā anupalabdhyā",
  "SA15dhkhetuu:840": "siddha-asad-vyavahārāv anyasya abhāvam abhāva-vyavahāraṃ",
  "SA15dhkhetuu:841": "ca sādhayataḥ sā ca anupalabdhis tayor upalabdhi-lakṣaṇa-",
  "SA15dhkhetuu:842": "prāptāv eva asad-vyavahārasya sādhikā,",
  "SA15dhkhetuu:843": "kathaṃ tayoḥ parokṣe",
  "SA15dhkhetuu:844": "arthe prayogaḥ. na eva prayogaḥ pramāṇatayā,",
  "SA15dhkhetuu:845": "liṅgasya aniścayāt.",
  "SA15dhkhetuu:846": "kevalaṃ kāraṇa-vyāpakayoḥ siddha-sambandhayor yady abhāvaḥ",
  "SA15dhkhetuu:847": "parasya avaśyam abhāva-niścaya iti darśana-artham ete prayujyete.",
  "SA15dhkhetuu:848": "ity eṣa pakṣa-dharmo anvaya-vyatirekavān iti tad-aṃśena",
  "SA15dhkhetuu:849": "vyāptas tri-lakṣaṇas trirūpa eva hetur gamakaḥ, sva-sādhya-",
  "SA15dhkhetuu:850": "dharma-avyabhicārāt.",
  "SA15dhkhetuu:851": "ṣaḍ-lakṣaṇo hetur ity apare. trīṇi ca etāny abādhita-viṣayatvam",
  "SA15dhkhetuu:852": "vivakṣita-eka-saṃkhyatvaṃ jñātatvaṃ ca iti.",
  "SA15dhkhetuu:853": "tatra abādhita-viṣayatvaṃ tāvat pṛthag lakṣaṇaṃ na bhavati,",
  "SA15dhkhetuu:854": "bādha-avinābhāvayor virodhāt. avinābhāvo hi saty eva sādhya-",
  "SA15dhkhetuu:855": "dharme bhāvo hetoḥ. sa hetus tal-lakṣaṇo dharmiṇi syāt, atra",
  "SA15dhkhetuu:856": "ca sādhya-dharmaḥ kathaṃ na bhavet. pratyakṣa-anumāne hi",
  "SA15dhkhetuu:857": "sādhya-dharmaḥ bādhamāne taṃ dharmiṇo niṣkāsayataḥ,",
  "SA15dhkhetuu:858": "tasmin saty eva hetur bhavaṃs taṃ tatra eva dharmiṇy avasthāpayati",
  "SA15dhkhetuu:859": "iti paraṃ bata bhāvānām asvāsthyam. anyatra",
  "SA15dhkhetuu:860": "sādhya-dharmeṇa avinābhāvī hetur na dharmiṇy eva iti cet, tat",
  "SA15dhkhetuu:861": "kim ayaṃ tapasvī ṣaṇḍham udvāhya putraṃ mṛgyate. yasya",
  "SA15dhkhetuu:862": "dharmiṇy asaty api sādhya-dharme bhāvas tam upadarśya",
  "SA15dhkhetuu:863": "kathaṃ sa dharmī sādhya-dharmavān ity ucyate. ata eva bādhā",
  "SA15dhkhetuu:864": "bhāva uktaḥ; syād etat:",
  "SA15dhkhetuu:865": "yata eva hetur anyathā api bhavet, ata",
  "SA15dhkhetuu:866": "eva pramāṇābhyām abādhita-dharmā dharmī ity ucyate iti tat",
  "SA15dhkhetuu:867": "kim idānīṃ hetoḥ sāmarthyam abādhayā eva sādhya-siddheḥ.",
  "SA15dhkhetuu:868": "yadi sādhya-abhāvo bādhaka-pramāṇa-vṛttau niyataḥ. abādhāyāṃ",
  "SA15dhkhetuu:869": "sādhya-siddhir iti vyartho hetuḥ;",
  "SA15dhkhetuu:870": "bādhāyām api,",
  "SA15dhkhetuu:871": "sādhana-sāmarthya",
  "SA15dhkhetuu:872": "abhāvāt. aniyame na ca bādhakaṃ pramāṇaṃ syāt sādhya-abhāvasya",
  "SA15dhkhetuu:873": "ca sambhava iti na sāmarthyam abādhāyāḥ.",
  "SA15dhkhetuu:874": "na bādhāyā abhāvo abādhā. kiṃ tarhi. bādhāyā anupalabdhiḥ.",
  "SA15dhkhetuu:875": "sā ca puruṣasya kvacid bādha-asambhave api syād iti sa",
  "SA15dhkhetuu:876": "hetu-prayogasya viṣayaḥ. kiṃ nu vai hetur bādha-upalabdher api",
  "SA15dhkhetuu:877": "bibheti, na punar bādhāyāḥ,",
  "SA15dhkhetuu:878": "yena bādhām anādṛtya apy anupalabdhau",
  "SA15dhkhetuu:879": "prayoktavya iṣṭaḥ. sa tarhi hetuḥ paramārthena",
  "SA15dhkhetuu:880": "bādhā kim asti na asti ity anapekṣya bādhā-anupalabdhau prayoktavyaḥ",
  "SA15dhkhetuu:881": "kim arthaṃ prayujyate. sādhya-siddhy-artham. sa kiṃ",
  "SA15dhkhetuu:882": "kvacit satyām api bādhāyāṃ sādhyaṃ sādhayet,",
  "SA15dhkhetuu:883": "yena asyā abhāva",
  "SA15dhkhetuu:884": "niścayaṃ prati yatno na kriyate hetuś ca prayujyate. tathā",
  "SA15dhkhetuu:885": "ca abādhita-viṣayatvaṃ hetu-lakṣaṇaṃ na bhavati, bādhāyām",
  "SA15dhkhetuu:886": "api satyām asya sāmarthyāt;",
  "SA15dhkhetuu:887": "tathā ca anabhyupagamye saṃśayitasya",
  "SA15dhkhetuu:888": "pravṛtty-ayogād yathā anupalabdhau bādhā-sadbhāva-sambhave",
  "SA15dhkhetuu:889": "apy abhyupagamya prayujyate,",
  "SA15dhkhetuu:890": "tathā bādha-upalabdhāv api",
  "SA15dhkhetuu:891": "prayujyatām,",
  "SA15dhkhetuu:892": "abhyupagame viśeṣa-abhāvāt.",
  "SA15dhkhetuu:893": "na bādhāyāṃ satyāṃ sāmarthyam iti cet, yady evaṃ",
  "SA15dhkhetuu:894": "prayuktasya apy asāmarthya-prāptir ity anirṇīta-bādhā-sambhavaḥ",
  "SA15dhkhetuu:895": "prayogaṃ na arhati. bādhā-anupalambhe sāmarthyam iti cet, kim",
  "SA15dhkhetuu:896": "upalambho bādhāṃ vyāpnoti,",
  "SA15dhkhetuu:897": "yata evaṃ hetor bādhā-sambhava-",
  "SA15dhkhetuu:898": "kṛtam asāmarthyaṃ na sambhavet. atha tan-nivṛttau bādhā",
  "SA15dhkhetuu:899": "nivartate, tathā api bādhā-anupalambhād eva sādhya-siddher vyartho",
  "SA15dhkhetuu:900": "hetuḥ, anupalambhe bādhāyā asambhavāt. upalambhasya nivṛttāv",
  "SA15dhkhetuu:901": "api bādhāyā anivṛttau tad-avasthaṃ hetor asāmarthyam",
  "SA15dhkhetuu:902": "ity aprayogaḥ. tasmāt sva-sādhya-bhāva-abhāvābhyām anyathā api",
  "SA15dhkhetuu:903": "bhavan hetur dharmiṇi kiṃcin na bhāvayati na vibhāvayati ity",
  "SA15dhkhetuu:904": "upakṣepo na samarthaḥ. tan na bādhā-avinābhāvau sahāvasthitau;",
  "SA15dhkhetuu:905": "tena abādhā rūpa-antaraṃ na bhavati.",
  "SA15dhkhetuu:906": "tan nāma tasmād viśeṣaṇa-antaraṃ lakṣaṇa-antara-upādāna-arthaṃ",
  "SA15dhkhetuu:907": "vā bhavet, yasya bhāve api yasya anyasya abhāvaḥ. tad yathā",
  "SA15dhkhetuu:908": "pakṣadharmatvaṃ sapakṣe ca bhāva iti. na ca etad bādhāyā avinābhāve",
  "SA15dhkhetuu:909": "sati sambhavati iti na sādhya-viparyaya-avibhāvinor hetu-viruddhayor",
  "SA15dhkhetuu:910": "viṣaye bādhā sambhavati iti na tad-abhāvaḥ pṛthag",
  "SA15dhkhetuu:911": "anayor lakṣaṇa-antaratvena vācyaḥ. tasmād hetoḥ prayoge",
  "SA15dhkhetuu:912": "pratijñāyā doṣāṇāṃ sambhavo na asti. na api kevalā pratijñā",
  "SA15dhkhetuu:913": "prayujyata iti na pratijñā-doṣā vācyāḥ.",
  "SA15dhkhetuu:914": "etena eka-saṃkhyā-vivakṣā api pratyuktā. katham. eko hi sva-",
  "SA15dhkhetuu:915": "sādhya-bhāva eva bhāvāt tad-avyabhicārī. tatra eva tasmād anyas",
  "SA15dhkhetuu:916": "tad-bādhakasya eva bhāvāt tad-viruddha ity atra bādhayā",
  "SA15dhkhetuu:917": "samānam.",
  "SA15dhkhetuu:918": "api ca kiṃ vastuto asambhavat-pratihetuḥ sa samyag-jñāna-",
  "SA15dhkhetuu:919": "viparyaya-hetur āhosvid apradarśita-pratihetuḥ kiṃ ca ataḥ.",
  "SA15dhkhetuu:920": "yady asambhavat-pratihetuḥ,",
  "SA15dhkhetuu:921": "aśakya-niścayatvād alakṣaṇam",
  "SA15dhkhetuu:922": "etat. hetv-abhāvo vā. na hy aniścita-ātmanaḥ pratipādaka-dharmasya",
  "SA15dhkhetuu:923": "tal-lakṣaṇatvaṃ bhavati yathā sandigdha-pakṣadharmatvasya,",
  "SA15dhkhetuu:924": "na api sandigdha-lakṣaṇo hetur bhavati iti na kaścid hetur",
  "SA15dhkhetuu:925": "bhavet. tulya-lakṣaṇe hi dṛṣṭaḥ pratiyogi-sambhavo adṛṣṭa-",
  "SA15dhkhetuu:926": "pratiyogiṣv api śaṅkām utpādayati,",
  "SA15dhkhetuu:927": "viśeṣa-abhāvāt; sati vā",
  "SA15dhkhetuu:928": "viśeṣe hetor lakṣaṇam;",
  "SA15dhkhetuu:929": "tato hi hetur ekāntena nirasta-pratipakṣaḥ",
  "SA15dhkhetuu:930": "sva-sādhyaṃ niścāyayati ity atal-lakṣaṇo na hetuḥ syāt. tathā ca",
  "SA15dhkhetuu:931": "vyartha-eka-saṃkhyā-vivakṣā. ato viruddhāvyabhicāriṇo lakṣaṇaṃ",
  "SA15dhkhetuu:932": "hīyeta svalakṣaṇa-yuktayor hetvor ekatra dharmiṇi virodhena upanipāte",
  "SA15dhkhetuu:933": "viruddhāvyabhicārī iti. na ca tasya viśeṣasya svarūpaṃ",
  "SA15dhkhetuu:934": "nirdiśyate,",
  "SA15dhkhetuu:935": "yat pratītya pratiyoginaḥ sambhava-asambhavāv",
  "SA15dhkhetuu:936": "utpaśyāmaḥ. tasmān na asty eva viśeṣa iti sarvatra śaṅkayā",
  "SA15dhkhetuu:937": "bhavitavyam;",
  "SA15dhkhetuu:938": "dṛṣṭa-pratihetor api hetoḥ prāg itareṇa na kaścid",
  "SA15dhkhetuu:939": "viśeṣo lakṣyate. na ca sambhavat-pratihetūnām api sarvadā",
  "SA15dhkhetuu:940": "tasya upalabdhiḥ;",
  "SA15dhkhetuu:941": "atiśayavatī tu prajñā-utprekṣiṇī dṛṣṭā. tena aniścayaḥ",
  "SA15dhkhetuu:942": "sambhava-asambhavayor iti lakṣaṇasya aniścitatvān na",
  "SA15dhkhetuu:943": "kaścid hetuḥ syāt.",
  "SA15dhkhetuu:944": "atha apradarśita-pratihetuḥ,",
  "SA15dhkhetuu:945": "yathā āha: yadā tarhi śabdatvaṃ",
  "SA15dhkhetuu:946": "nityam abhyupagacchati,",
  "SA15dhkhetuu:947": "tadā ayaṃ hetur eva syāt,",
  "SA15dhkhetuu:948": "yady atra anityatva",
  "SA15dhkhetuu:949": "hetuṃ kṛtakatva-ādi kaścin na darśayed iti. idam aprakāśyam",
  "SA15dhkhetuu:950": "apy asaṃvaraṇīyam api iti kaṣṭhataraṃ vyasanam āyātaṃ",
  "SA15dhkhetuu:951": "kathaṃ nirvoḍhuṃ śakyeta. sa tāvad ayaṃ hetur vastūni",
  "SA15dhkhetuu:952": "sva-sādhya-tattva-prakṛtīni kṛtvā tat-pramāṇakān puruṣān abhyudaya",
  "SA15dhkhetuu:953": "niḥśreyasābhyāṃ saṃyojayitvā punaḥ pratibhāvatā",
  "SA15dhkhetuu:954": "puruṣeṇa hetv-antara-nidarśanena utkīlita-sādhana-sāmarthyas tāni",
  "SA15dhkhetuu:955": "vastūni tāṃś ca puruṣān tadbhāva-sampadaḥ pracyāvya-",
  "SA15dhkhetuu:956": "bhraṣṭa-rājya iva rājā tapovanaṃ gacchati iti kiṃ atra brūmaḥ.",
  "SA15dhkhetuu:957": "puruṣa-pratibhākṛtaṃ ca sādhanatvam. tat kiṃ vastutaḥ",
  "SA15dhkhetuu:958": "sādhanam asādhanaṃ vā. sa ca hetuḥ svabhāvatas tad-dharma-bhāvī",
  "SA15dhkhetuu:959": "yadi katham anyathā kriyeta,",
  "SA15dhkhetuu:960": "vastūnāṃ svabhāva-anyathābhāvasya",
  "SA15dhkhetuu:961": "ubhayoś ca viruddha-svabhāvayor abhāvāt. atad-dharma-bhāvī",
  "SA15dhkhetuu:962": "ca katham anyadā api sādhanaṃ kasyacit.",
  "SA15dhkhetuu:963": "tasmāt svabhāvataḥ sva-sādhya-avinābhāvinor ukta-lakṣaṇayoḥ",
  "SA15dhkhetuu:964": "kārya-svabhāvayos tal-lakṣaṇasya pratihetor asambhavād alakṣaṇam",
  "SA15dhkhetuu:965": "eka-saṃkhyā-vivakṣā,",
  "SA15dhkhetuu:966": "vyavacchedya-abhāvāt.",
  "SA15dhkhetuu:967": "jñānaṃ punar aliṅga-dharmatve kathaṃ liṅga-lakṣaṇaṃ",
  "SA15dhkhetuu:968": "bhaviṣyati. kiṃ-rūpāl liṅgād artho jñātavya iti cintāyāṃ pratipattur",
  "SA15dhkhetuu:969": "avisaṃvādakasya rūpam abhidhīyate,",
  "SA15dhkhetuu:970": "yasya darśanād",
  "SA15dhkhetuu:971": "ayaṃ sādhana-asādhane pravibhajya tasya iṣṭa-artha-saṃnidhāna",
  "SA15dhkhetuu:972": "pratyayāt pravṛttim avalambate. tathā yad asya ātma-rūpaṃ tal",
  "SA15dhkhetuu:973": "lakṣaṇam, na tu pararūpam. pratipatti-janmany upayoga-mātrāt",
  "SA15dhkhetuu:974": "tal-lakṣaṇatve atiprasaṅgaḥ. evaṃ prameya-puruṣa-ādīnām api",
  "SA15dhkhetuu:975": "tal-lakṣaṇatvaṃ bhavet,",
  "SA15dhkhetuu:976": "na hi teṣv asatsu liṅgini jñānaṃ bhavati.",
  "SA15dhkhetuu:977": "niścita-grahaṇaṃ tarhi na kartavyam. na na kartavyam,",
  "SA15dhkhetuu:978": "tasya anya-arthatvāt. sapakṣa-vipakṣayor darśana-adarśanābhyāṃ gamakaṃ",
  "SA15dhkhetuu:979": "hetum icchatāṃ na eva samartho hetur bhavati, sator api",
  "SA15dhkhetuu:980": "darśana-adarśanayor agamakatva-darśanāt. tena bhāva-abhāvābhyāṃ",
  "SA15dhkhetuu:981": "gamaka iti jñāpana-arthaṃ niścita-grahaṇam. tena pararūpaṃ",
  "SA15dhkhetuu:982": "lakṣaṇaṃ na bhavati,",
  "SA15dhkhetuu:983": "tena liṅgasya rūpa-viśeṣa-anabhidhānāt, tau",
  "SA15dhkhetuu:984": "hi bhāva-abhāvau tad-bhāva-sādhaka-vṛttyā boddhavyau,",
  "SA15dhkhetuu:985": "upāya-antara-",
  "SA15dhkhetuu:986": "abhāvāt. tena,",
  "SA15dhkhetuu:987": "yady api bhāva-abhāva-vacana-mātreṇa tat-sādhana-",
  "SA15dhkhetuu:988": "pramāṇam ākṣipyate,",
  "SA15dhkhetuu:989": "tayoḥ pratipādanāya niścita-śabdaḥ",
  "SA15dhkhetuu:990": "prayukto lakṣaṇe,",
  "SA15dhkhetuu:991": "anyathā jñāna-sattā-nibandhanatvāj jñeya-",
  "SA15dhkhetuu:992": "sattā-vyavasthāyās tayor eva sattā-prasiddher iti sarvatra",
  "SA15dhkhetuu:993": "sattā-vyavasthā eva tat-sādhanaṃ pramāṇam ākarṣati. parārthatvāc",
  "SA15dhkhetuu:994": "ca śāstra-praṇayanasya. trirūpaṃ liṅgaṃ saṃvādakam",
  "SA15dhkhetuu:995": "arthasya iti tad rūpaṃ ye na vidanti,",
  "SA15dhkhetuu:996": "na teṣāṃ tataḥ pravṛttir iti",
  "SA15dhkhetuu:997": "para-upalakṣaṇatvād yady api jñānaṃ siddham,",
  "SA15dhkhetuu:998": "tathā api tāv eva",
  "SA15dhkhetuu:999": "bhāva-abhāvau kecid darśana-adarśana-mātreṇa vyavasthāpayanti iti",
  "SA15dhkhetuu:1000": "tan-niṣedha-artho niścita-śabda uktaḥ,",
  "SA15dhkhetuu:1001": "sator api bhāva-abhāvayor",
  "SA15dhkhetuu:1002": "anvaya-vyatirekayoḥ sattāyāṃ saṃśayāt. tasmād yataḥ sattā-",
  "SA15dhkhetuu:1003": "prasādhaka-pramāṇād anayor niścayas tad-adhīnā iti jñāpana-artham",
  "SA15dhkhetuu:1004": "asmābhir grahaṇaṃ kṛtam.",
  "SA15dhkhetuu:1005": "yato api bhāva-abhāva-vacana-mātreṇa tat-sādhana-pramāṇa-ākṣepa-siddhiḥ,",
  "SA15dhkhetuu:1006": "pṛthag ato jñānaṃ lakṣaṇaṃ na bhavati,",
  "SA15dhkhetuu:1007": "tena eva arthasya avagatatvād",
  "SA15dhkhetuu:1008": "upanaya-artha-vat pakṣadharmatvāt. anvaya-vyatirekayor",
  "SA15dhkhetuu:1009": "api tarhi na pṛthaktvam,",
  "SA15dhkhetuu:1010": "ekasya prayogād ubhaya-gater",
  "SA15dhkhetuu:1011": "iti cet, na, hetoḥ sapakṣa-asapakṣayor bhāva-abhāvayor aparaspara-",
  "SA15dhkhetuu:1012": "ākṣepāt; ekaṃ vākyam ubhayaṃ gamayati ity ucyate,",
  "SA15dhkhetuu:1013": "na eko artho dvitīyasya. nanu tatra eva bhāvo tad-abhāve",
  "SA15dhkhetuu:1014": "ca abhāva iti vākye paraspara-ākṣepa iti cet,",
  "SA15dhkhetuu:1015": "vacanam etad ekasya",
  "SA15dhkhetuu:1016": "api niyama-khyāpakasya dvitīya-ākṣepa-nāntarīyakatvāt sāmarthyād",
  "SA15dhkhetuu:1017": "ubhayam ākṣipati na punaḥ kevalau bhāva-abhāvāv ākṣipataḥ;",
  "SA15dhkhetuu:1018": "niyamavantau ca na kevalau,",
  "SA15dhkhetuu:1019": "niyamasya ubhaya-rūpatvāt.",
  "SA15dhkhetuu:1020": "tasmāt tatra eva bhāva iti na bhāva eva ucyate,",
  "SA15dhkhetuu:1021": "itareṇa api na abhāva",
  "SA15dhkhetuu:1022": "eva, yena bhāvo abhāvo vā dvitīyam ākṣipet. na evaṃ jñānaṃ",
  "SA15dhkhetuu:1023": "para-upalakṣaṇāt trailakṣaṇyād vyatirekitam iti na lakṣaṇa-antaram.",
  "SA15dhkhetuu:1024": "tasmān na hetuḥ ṣaḍ-lakṣaṇaḥ.",
  "SA15dhkhetuu:1025": "hetubindur ācārya-dharmakīrti-kṛtaḥ samāptaḥ."
}