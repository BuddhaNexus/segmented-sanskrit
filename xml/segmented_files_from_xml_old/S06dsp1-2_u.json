{
  "S06dsp1-2_u:0": "Daśasāhasrikā Prajñāpāramitā",
  "S06dsp1-2_u:1": "evaṃ mayā śrutam:",
  "S06dsp1-2_u:2": "ekasmin samaye bhagavān rājagṛhe viharati sma gṛdhrakūṭaparvate mahatā bhikṣusaṃghena sārdham anekair bhikṣusahasraiḥ,",
  "S06dsp1-2_u:3_0": "sarvair arhadbhiḥ kṣīṇāsravair niṣkleśair vaśībhūtaiḥ suvimuktacittaiḥ suvimuktaprajñair",
  "S06dsp1-2_u:3_1": "ājāneyair mahānāgaiḥ kṛtakṛtyaiḥ kṛtakaraṇīyair apahṛtabhārair anuprāptasvakārthaiḥ",
  "S06dsp1-2_u:3_2": "parikṣīṇabhavasaṃyojanaiḥ samyagājñāsuvimuktacittaiḥ sarvacetovaśiparamapāramitāprāptair,",
  "S06dsp1-2_u:4": "ekaṃ pudgalaṃ sthāpayitvā yadutāyuṣmantam ānandaṃ śaikṣaṃ srotaāpannaṃ;",
  "S06dsp1-2_u:5": "pañcamātraiś ca bhikṣuṇīśatair,",
  "S06dsp1-2_u:6": "upāsakair upāsikābhiś ca sārdhaṃ,",
  "S06dsp1-2_u:7": "sarvair dṛṣṭasatyair;",
  "S06dsp1-2_u:8": "anekasahasraiś ca bodhisattvair mahāsattvaiḥ sārdhaṃ,",
  "S06dsp1-2_u:9_0": "sarvair dhāraṇīpratilabdhaiḥ samādhipratilabdhaiḥ śūnyatāvihāribhir animittagocarair",
  "S06dsp1-2_u:9_1": "avikalpitapraṇidhānaiḥ samatākṣāntipratilabdhair asaṃgapratibhāṇapratilabdhaiḥ sarvaiś",
  "S06dsp1-2_u:9_2": "ca pañcābhijñair ādeyavacanair akuhakair apagatajñānārthalābhasatkāracittair nirāmiṣadharmadeśakair",
  "S06dsp1-2_u:9_3": "gambhīradharmakṣāntipāragatair vaiśāradyaprāptair mārakarmasamatikrāntaiḥ sarvakaraṇāvaraṇavimuktair",
  "S06dsp1-2_u:9_4": "dharmanirdeśasaṃcitair asaṃkhyeyakalpasamārabdhapraṇidhānaiḥ smitamukhaiḥ pūrvābhilāpibhir",
  "S06dsp1-2_u:9_5": "vyapagatabhrūkuṭīmukhair anantapariṣadabhibhavanavaiśāradyasamanvāgatair anekakalpakoṭinirdeśaniḥsaraṇakuśalair",
  "S06dsp1-2_u:9_6": "māyāmarīcisvapnodakacandrapratibhāsākāśagandharvanagarapratibimbanirmāṇopamadharmādhimuktair",
  "S06dsp1-2_u:9_7": "apramāṇavaiśāradyasamanvāgataiḥ sarvasattvacittagatyadhimuktiparyāptikuśalaiḥ sarvasattvāpratihatacittair",
  "S06dsp1-2_u:9_8": "mahākṣāntisamanvāgatair yāthātmyāvatāraṇakuśalair anantabuddhakṣetravyūhaparigṛhītair",
  "S06dsp1-2_u:9_9": "asaṃkhyeyalokadhātugatabuddhānusmṛtisamādhisatatasamitābhimukhībhūtair aparimitabuddhādhyeṣaṇakuśalair",
  "S06dsp1-2_u:9_10": "nānādṛṣṭisamutthitakleśapraśamanakuśalaiḥ samādhivikrīḍanaśatasahasranirhārakuśalais,",
  "S06dsp1-2_u:10": "tadyathā bhadrapālena ca bodhisattvena mahāsattvena,",
  "S06dsp1-2_u:11": "ratnākareṇa ca,",
  "S06dsp1-2_u:12": "sārthavāhena ca,",
  "S06dsp1-2_u:13": "naradattena ca,",
  "S06dsp1-2_u:14": "varuṇadattena ca,",
  "S06dsp1-2_u:15": "indradattena ca,",
  "S06dsp1-2_u:16": "udāramatinā ca,",
  "S06dsp1-2_u:17": "viśeṣamatinā ca,",
  "S06dsp1-2_u:18": "vardhamānamatinā ca,",
  "S06dsp1-2_u:19": "amoghadarśinā ca,",
  "S06dsp1-2_u:20": "susaṃprasthitena cam,",
  "S06dsp1-2_u:21": "suvikrāntavikramiṇā ca,",
  "S06dsp1-2_u:22": "nityodyuktena ca,",
  "S06dsp1-2_u:23": "anikṣiptadhureṇa ca,",
  "S06dsp1-2_u:24": "ādityagarbheṇa ca,",
  "S06dsp1-2_u:25": "candragarbheṇa ca,",
  "S06dsp1-2_u:26": "anupamamatinā ca,",
  "S06dsp1-2_u:27": "avalokiteśvareṇa ca,",
  "S06dsp1-2_u:28": "mañjuśriyā ca,",
  "S06dsp1-2_u:29": "ratnamudrāhastena ca,",
  "S06dsp1-2_u:30": "nityotkṣiptahastena ca bodhisattvena,",
  "S06dsp1-2_u:31": "maitreyeṇa ca bodhisattvena mahāsattvena,",
  "S06dsp1-2_u:32": "evaṃpramukhair anekabodhisattvasahasraiḥ,",
  "S06dsp1-2_u:33": "sarvaiḥ kumārabhūtaiḥ sārdham.",
  "S06dsp1-2_u:34_0": "tasyāṃ velāyāṃ bhagavān śakraṃ ca brahmāṇaṃ ca sarvāṃś ca lokapālān tejasābhibhūya",
  "S06dsp1-2_u:34_1": "tāsāṃ catasṛnāṃ parṣadāṃ purato virocamāna ṛddhyā nānāvidhaṃ vikurvaṇaprātihāryaṃ",
  "S06dsp1-2_u:34_2": "saṃdarśayati sma. romakūpebhyo 'nekāni raśmikoṭiniyutaśatasahasrāṇi niśceruḥ.",
  "S06dsp1-2_u:35_0": "tena khalu samayenāyuṣmān śāradvatīputras tasyāṃ parṣadi saṃnipatito 'bhūt saṃniṣaṇṇaḥ.",
  "S06dsp1-2_u:35_1": "sa tathāgatasyedṛśam ṛddhivikurvaṇaprātihāryaṃ dṛṣṭvā tuṣṭa udagra āttamanaḥ pramuditaḥ",
  "S06dsp1-2_u:35_2": "prītisaumanasyajāta utthāyāsanād ekāṃsam uttarāsaṃgaṃ kṛtvā dakṣiṇaṃ jānumaṇḍalaṃ",
  "S06dsp1-2_u:35_3": "pṛthivyāṃ pratiṣṭhāpya yena bhagavāṃs tenāñjaliṃ praṇamya bhagavantam etad avocat:",
  "S06dsp1-2_u:36": "sacen me bhagavān praśnavyākaraṇāyāvakāśaṃ kuryād ahaṃ bhagavantam kaṃcit pradeśaṃ prakṣyāmi.",
  "S06dsp1-2_u:37": "evam ukte bhagavān āyuṣmantaṃ śāradvatīputram etad avocat:",
  "S06dsp1-2_u:38": "tathāgataṃ praṣṭuṃ,",
  "S06dsp1-2_u:39": "śāradvatīputra,",
  "S06dsp1-2_u:40": "sadā kṛtāvakāśatvād yat kiṃcit tvaṃ tathāgataṃ praṣṭum icchasi,",
  "S06dsp1-2_u:41": "tat prccha,",
  "S06dsp1-2_u:42": "praśnaprativacanena cāhaṃ tava cittam ārādhayiṣye.",
  "S06dsp1-2_u:43": "evam ukta āyuṣmān śāradvatīputro bhagavantam etad avocat:",
  "S06dsp1-2_u:44": "prajñāpāramitā,",
  "S06dsp1-2_u:45": "bhadanta bhagavan,",
  "S06dsp1-2_u:46": "prajñāpāramitety ucyate;",
  "S06dsp1-2_u:47": "katamā bhadanta bhagavan sā bodhisattvānaṃ prajñāpāramitā?",
  "S06dsp1-2_u:48": "kasya dharmasya pāramitāyāṃ bodhisattvāḥ prajñāpāramitāyāṃ pāraṃ gatāḥ kṣipram anuttarāṃ samyaksaṃbodhim abhisaṃbudhyante?",
  "S06dsp1-2_u:49": "evam ukte bhagavān āyuṣmate śāradvatīputrāya sādhukāram adāt: sādhu,",
  "S06dsp1-2_u:50": "sādhu,",
  "S06dsp1-2_u:51": "śāradvatīputra,",
  "S06dsp1-2_u:52": "yat tvaṃ tathāgatasyādhiṣṭhānād evaṃ praśnaṃ pṛcchasi,",
  "S06dsp1-2_u:53": "sādhu; sundaras te saṃkalpaḥ,",
  "S06dsp1-2_u:54": "tena hi tvaṃ śṛṇu,",
  "S06dsp1-2_u:55": "sādhu ca suṣṭhu ca manasi kuru,",
  "S06dsp1-2_u:56": "bhāṣiṣye 'haṃ prajñāpāramitām.",
  "S06dsp1-2_u:57": "evam astu bhadanta bhagavann ity āyuṣmān śāradvatīputro bhagavataḥ pratyaśroṣīt.",
  "S06dsp1-2_u:58": "bhagavāṃs tasyaitad avocat:",
  "S06dsp1-2_u:59_0": "śāradvatīputra prajñāpāramitā prajñāpāramitety ucyate yad idaṃ sarvadharmānabhiniveśaḥ.",
  "S06dsp1-2_u:59_1": "anabhiniviṣṭāḥ śāradvatīputra bodhisattvāḥ prajñāpāramitāyāṃ pāraṃ gatāḥ kṣipram",
  "S06dsp1-2_u:59_2": "anuttarāṃ samyaksaṃbodhim abhisaṃbudhyante.",
  "S06dsp1-2_u:60": "āha: katame bhadanta bhagavaṃs te sarvadharmā yeṣu bodhisattvā mahāsattvā anabhiniviṣṭāḥ?",
  "S06dsp1-2_u:61": "bhagavān āha:",
  "S06dsp1-2_u:62": "sarvadharmāḥ śāradvatīputrocyante yaduta pañca skandhā,",
  "S06dsp1-2_u:63": "dvādaśāyatanāny,",
  "S06dsp1-2_u:64": "aṣṭādaśa dhātavaś,",
  "S06dsp1-2_u:65": "catvāry āryasatyāni,",
  "S06dsp1-2_u:66": "dvādaśa pratītyasamutpādāṅgāni,",
  "S06dsp1-2_u:67": "catvāri smṛtyupasthānāni,",
  "S06dsp1-2_u:68": "catvāri samyakprahāṇāṇi,",
  "S06dsp1-2_u:69": "catvāra ṛddhipādāḥ,",
  "S06dsp1-2_u:70": "pañcendriyāṇi,",
  "S06dsp1-2_u:71": "pañca balāni,",
  "S06dsp1-2_u:72": "sapta bodhyaṅgāny,",
  "S06dsp1-2_u:73": "āryāṣṭāṅgamārgaḥ,",
  "S06dsp1-2_u:74": "śūnyatāvimokṣamukham,",
  "S06dsp1-2_u:75": "animittavimokṣamukham,",
  "S06dsp1-2_u:76": "apraṇihitavimokṣamukhaṃ,",
  "S06dsp1-2_u:77": "catvāri dhyānāni,",
  "S06dsp1-2_u:78": "catvāry apramānāni,",
  "S06dsp1-2_u:79": "catasra ārūpyasamāpattayo,",
  "S06dsp1-2_u:80": "'sṭau vimokṣā,",
  "S06dsp1-2_u:81": "daśānupūrvavihārasamāpattayo,",
  "S06dsp1-2_u:82": "nava saṃjñā,",
  "S06dsp1-2_u:83": "daśānusmṛtayaḥ,",
  "S06dsp1-2_u:84": "ṣaṭ saṃjñākārā,",
  "S06dsp1-2_u:85": "dharmajñānam,",
  "S06dsp1-2_u:86": "anvayajñānaṃ,",
  "S06dsp1-2_u:87": "paracittajñānani,",
  "S06dsp1-2_u:88": "saṃvṛtijñānaṃ,",
  "S06dsp1-2_u:89": "duḥkhajñānaṃ,",
  "S06dsp1-2_u:90": "samudayajñānaṃ,",
  "S06dsp1-2_u:91": "nirodhajñānaṃ,",
  "S06dsp1-2_u:92": "mārgajñānaṃ,",
  "S06dsp1-2_u:93": "kṣayajñānam,",
  "S06dsp1-2_u:94": "anutpādajñānaṃ,",
  "S06dsp1-2_u:95": "yathābhūtajñānaṃ ca;",
  "S06dsp1-2_u:96": "evam eva savitarkaḥ savicāraḥ samādhir,",
  "S06dsp1-2_u:97": "avitarko vicāramātraḥ samādhir,",
  "S06dsp1-2_u:98": "avitarkāvicāraḥ samādhir,",
  "S06dsp1-2_u:99": "anājñātamājñāsyāmīndriyam,",
  "S06dsp1-2_u:100": "ājñendriyam,",
  "S06dsp1-2_u:101": "ājñātāvīndriyam,",
  "S06dsp1-2_u:102": "aṣṭāv abhibhvāyatanāni,",
  "S06dsp1-2_u:103": "daśa kṛtsnāyatanāny,",
  "S06dsp1-2_u:104": "aṣṭādaśa śūnyatā,",
  "S06dsp1-2_u:105": "daśa tathāgatabalāni,",
  "S06dsp1-2_u:106": "catvāri vaiśāradyāni,",
  "S06dsp1-2_u:107": "catasraḥ pratisaṃvido,",
  "S06dsp1-2_u:108": "mahāmaitrī,",
  "S06dsp1-2_u:109": "mahākaruṇā,",
  "S06dsp1-2_u:110": "aṣṭādaśāveṇikā buddhadharmāś ca;",
  "S06dsp1-2_u:111": "evam eva sarvajñatā,",
  "S06dsp1-2_u:112": "mārgākārajñatā,",
  "S06dsp1-2_u:113": "sarvākārajñatā,",
  "S06dsp1-2_u:114": "ṣaṭ pāramitāḥ,",
  "S06dsp1-2_u:115": "pañcābhijñāḥ,",
  "S06dsp1-2_u:116": "pañca cakṣūṃṣi,",
  "S06dsp1-2_u:117": "dvātriṃśan mahāpuruṣalakṣaṇāny,",
  "S06dsp1-2_u:118": "aśītir anuvyañjānāni ca. ete te sarvadharmā yeṣv anabhiniviṣṭā bodhisattvā mahāsattvāḥ prajñāpāramitāyāṃ pāraṃ gatāḥ kṣipram anuttarāṃ samyaksaṃbodhim abhisaṃbudhyante.",
  "S06dsp1-2_u:119": "tata āyuṣmān śāradvatīputro bhagavantam etad avocat:",
  "S06dsp1-2_u:120": "katame bhadanta bhagavan pañca skandhāḥ,",
  "S06dsp1-2_u:121": "peyālaṃ yāvat katamāni dvādaśa pratītyasamutpādāṅgāni,",
  "S06dsp1-2_u:122": "katamāni catvāri smṛtyupasthānāni,",
  "S06dsp1-2_u:123": "peyālaṃ yāvat katama āryāṣṭāṅgamārgaḥ,",
  "S06dsp1-2_u:124": "katamaṃ śūnyatāvimokṣamukhaṃ,",
  "S06dsp1-2_u:125": "peyālaṃ yāvat sarvākārajñatā,",
  "S06dsp1-2_u:126": "katamāḥ ṣaṭ pāramitāḥ,",
  "S06dsp1-2_u:127": "peyālaṃ yāvad aśītir anuvyañjanāni?",
  "S06dsp1-2_u:128": "dsp_1 evam ukte bhagavān āyuṣmantaṃ śāradvatīputram etad avocat:",
  "S06dsp1-2_u:129": "pañca skandhā iti,",
  "S06dsp1-2_u:130": "śāradvatīputra,",
  "S06dsp1-2_u:131": "ucyante yaduta rūpaṃ,",
  "S06dsp1-2_u:132": "vedanā,",
  "S06dsp1-2_u:133": "saṃjñā,",
  "S06dsp1-2_u:134": "saṃskārā, vijñānam.",
  "S06dsp1-2_u:135": "dsp_2 tatra katamāni dvādaśāyatanāni?",
  "S06dsp1-2_u:136": "ṣaḍ ādhyātmikāni,",
  "S06dsp1-2_u:137": "ṣaḍ bāhyāni. etāny ucyante dvādaśāyatanāni.",
  "S06dsp1-2_u:138": "tatra katamāni ṣaḍ ādhyātmikāny āyatanāni?",
  "S06dsp1-2_u:139": "yaduta cakṣurāyatanaṃ,",
  "S06dsp1-2_u:140": "śrotrāyatanaṃ,",
  "S06dsp1-2_u:141": "ghrāṇāyatanaṃ,",
  "S06dsp1-2_u:142": "jihvāyatanaṃ,",
  "S06dsp1-2_u:143": "kāyāyatanaṃ,",
  "S06dsp1-2_u:144": "manaāyatanam. etāny ucyante ṣaḍ ādhyātmikāny āyatanāni.",
  "S06dsp1-2_u:145": "tatra katamāni ṣaḍ bāhyāny āyatanāni?",
  "S06dsp1-2_u:146": "yaduta rūpāyatanaṃ,",
  "S06dsp1-2_u:147": "śabdāyatanaṃ,",
  "S06dsp1-2_u:148": "gandhāyatanaṃ,",
  "S06dsp1-2_u:149": "rasāyatanaṃ,",
  "S06dsp1-2_u:150": "spraṣṭavyāyatanaṃ,",
  "S06dsp1-2_u:151": "dharmāyatanam. etāny ucyante ṣaḍ bāhyāny āyatanāni.",
  "S06dsp1-2_u:152": "dsp_3 tatra katama aṣṭādaśa dhātavaḥ?",
  "S06dsp1-2_u:153": "yaduta cakṣurdhātū,",
  "S06dsp1-2_u:154": "rūpadhātuś,",
  "S06dsp1-2_u:155": "cakṣurvījñānadhātuḥ;",
  "S06dsp1-2_u:156": "śrotradhātuḥ,",
  "S06dsp1-2_u:157": "śabdadhātuḥ,",
  "S06dsp1-2_u:158": "śrotravijñānadhātuḥ;",
  "S06dsp1-2_u:159": "ghrānadhātur,",
  "S06dsp1-2_u:160": "gandhadhātur,",
  "S06dsp1-2_u:161": "ghrāṇavijñānadhātuḥ;",
  "S06dsp1-2_u:162": "jihvādhātū,",
  "S06dsp1-2_u:163": "rasadhātur,",
  "S06dsp1-2_u:164": "jihvāvijñānadhātuḥ;",
  "S06dsp1-2_u:165": "kāyadhātuḥ,",
  "S06dsp1-2_u:166": "spraṣṭavyadhātuḥ,",
  "S06dsp1-2_u:167": "kāyavijñānadhātuḥ;",
  "S06dsp1-2_u:168": "manodhātur,",
  "S06dsp1-2_u:169": "dharmadhātur,",
  "S06dsp1-2_u:170": "manovijñānadhātuḥ. eta ucyanta aṣṭādaśa dhātavaḥ.",
  "S06dsp1-2_u:171": "dsp_4 tatra katamāni catvāry āryasatyāni?",
  "S06dsp1-2_u:172": "yaduta duḥkham āryasatyaṃ,",
  "S06dsp1-2_u:173": "samudaya āryasatyaṃ,",
  "S06dsp1-2_u:174": "nirodha āryasatyaṃ,",
  "S06dsp1-2_u:175": "mārga āryasatyam. etāny ucyante catvāry āryasatyāni.",
  "S06dsp1-2_u:176": "dsp_5 tatra katamāni dvādaśa pratītyasamutpādāṅgāni?",
  "S06dsp1-2_u:177": "yadutāvidyāpratyayāḥ saṃskārāḥ,",
  "S06dsp1-2_u:178": "saṃskārapratyayaṃ vijñānaṃ,",
  "S06dsp1-2_u:179": "vijñānapratyayaṃ nāmarūpaṃ,",
  "S06dsp1-2_u:180": "nāmarūpapratyayāni ṣaḍ āyatanāni,",
  "S06dsp1-2_u:181": "ṣaḍāyatanapratyayaḥ sparśaḥ,",
  "S06dsp1-2_u:182": "sparśapratyayā vedanā,",
  "S06dsp1-2_u:183": "vedanāpratyayā tṛṣṇā,",
  "S06dsp1-2_u:184": "tṛṣṇāpratyayam upādānam,",
  "S06dsp1-2_u:185": "upādānapratyayo bhavo,",
  "S06dsp1-2_u:186": "bhavapratyayā jātir,",
  "S06dsp1-2_u:187": "jātipratyayā jarāmaraṇaśokaparidevaduḥkhadaurmanasyopayāsāḥ. evam asya kevalasya mahato duḥkhaskandhasya samudayo bhavati.",
  "S06dsp1-2_u:188": "avidyānirodhāt saṃskāranirodhaḥ,",
  "S06dsp1-2_u:189": "saṃskāranirodhād vijñānanirodho,",
  "S06dsp1-2_u:190": "vijñānanirodhān nāmarūpanirodho,",
  "S06dsp1-2_u:191": "nāmarūpanirodhāt ṣaḍāyatananirodhaḥ,",
  "S06dsp1-2_u:192": "ṣaḍāyatananirodhāt sparśanirodhaḥ,",
  "S06dsp1-2_u:193": "sparśanirodhād vedanānirodho,",
  "S06dsp1-2_u:194": "vedanānirodhāt tṛṣṇānirodhas,",
  "S06dsp1-2_u:195": "tṛṣṇānirodhād upādānanirodha,",
  "S06dsp1-2_u:196": "upādānanirodhād bhavanirodho,",
  "S06dsp1-2_u:197": "bhavanirodhāj jātinirodho,",
  "S06dsp1-2_u:198": "jātinirodhāj jarāmaraṇaśokaparidevaduḥkhadaurmanasyopayāsanirodhaḥ. evam asya kevalasya duḥkhaskandhasya nirodho bhavati. eṣa ucyate pratītyasamutpādo 'nulomaś ca pratilomaś ca.",
  "S06dsp1-2_u:199": "dsp_6 tatra katamāni catvāri smṛtyupasthānāni?",
  "S06dsp1-2_u:200": "yaduta kāye kāyānupaśyanāsmṛtyupasthānaṃ,",
  "S06dsp1-2_u:201": "vedanāsu vedanānupaśyanāsmṛtyupasthānaṃ,",
  "S06dsp1-2_u:202": "citte cittānupaśyanāsmṛtyupasthānaṃ,",
  "S06dsp1-2_u:203": "dharmeṣu dharmānupaśyanāsmṛtyupasthānam. etāny ucyante catvāri smṛtyupasthānāni.",
  "S06dsp1-2_u:204": "dsp_7 tatra katamāni catvāri samyakprahāṇāni?",
  "S06dsp1-2_u:205": "iha bodhisattvo mahāsattvo 'nutpannānāṃ pāpakānām akuśalānāṃ dharmāṇām anutpādāya chandaṃ janayati vyāyacchate vīryam ārabhati cittaṃ pragrhṇāti samyak pradadhāti;",
  "S06dsp1-2_u:206": "utpannānāṃ pāpakānām akuśalānāṃ dharmāṇāṃ prahāṇāya chandaṃ janayati vyāyacchate vīryam ārabhati cittaṃ pragṛhṇāti samyak pradadhāti;",
  "S06dsp1-2_u:207": "anutpannānāṃ kuśalānāṃ dharmāṇām utpādāya chandaṃ janayati vyāyacchate vīryam ārabhati cittaṃ pragṛhṇāti samyak pradadhāti;",
  "S06dsp1-2_u:208_0": "utpannānāṃ kuśalānāṃ dharmāṇāṃ sthitaye 'saṃpramoṣāya bhūyobhāvanāyai paripūraṇāya",
  "S06dsp1-2_u:208_1": "chandaṃ janayati vyāyacchate vīryam ārabhati cittaṃ pragṛhṇāti samyak pradadhāti.",
  "S06dsp1-2_u:208_2": "etāny ucyante catvāri samyakprahāṇāni.",
  "S06dsp1-2_u:209": "dsp_8 tatra katame catvāra ṛddhipādāh?",
  "S06dsp1-2_u:210": "yaduta chandasamādhiprahāṇasaṃskārasamanvāgata ṛddhipādo,",
  "S06dsp1-2_u:211": "vīryasamādhiprahāṇasaṃskārasamanvāgata ṛddhipādaś,",
  "S06dsp1-2_u:212": "cittasamādhiprahāṇasaṃskārasamanvāgata ṛddhīpādo,",
  "S06dsp1-2_u:213": "mīmāṃsāsamādhiprahāṇasaṃskārasamanvāgata ṛddhipādaḥ. eta ucyante catvāra ṛddhipādāḥ.",
  "S06dsp1-2_u:214": "dsp_9 tatra katamāni pañcendriyāṇi?",
  "S06dsp1-2_u:215": "śraddhendriyaṃ,",
  "S06dsp1-2_u:216": "vīryendriyaṃ,",
  "S06dsp1-2_u:217": "smṛtīndriyaṃ,",
  "S06dsp1-2_u:218": "samādhīndriyaṃ,",
  "S06dsp1-2_u:219": "prajñendriyam. etāny ucyante pañcendriyāṇi.",
  "S06dsp1-2_u:220": "dsp_10 tatra katamāni pañca balāni?",
  "S06dsp1-2_u:221": "śraddhābalaṃ,",
  "S06dsp1-2_u:222": "vīryabalaṃ,",
  "S06dsp1-2_u:223": "smṛtibalaṃ,",
  "S06dsp1-2_u:224": "samādhibalaṃ,",
  "S06dsp1-2_u:225": "prajñābalam. etāny ucyante pañca balāni.",
  "S06dsp1-2_u:226": "dsp_11 tatra katamāni sapta bodhyaṅgāni?",
  "S06dsp1-2_u:227": "yaduta smṛtisaṃbodhyaṅgaṃ,",
  "S06dsp1-2_u:228": "dharmapravicayasaṃbodhyaṅgaṃ,",
  "S06dsp1-2_u:229": "vīryasaṃbodhyaṅgaṃ,",
  "S06dsp1-2_u:230": "prītisaṃbodhyaṅgaṃ,",
  "S06dsp1-2_u:231": "prasrabdhisaṃbodhyaṅgaṃ,",
  "S06dsp1-2_u:232": "samādhisaṃbodhyaṅgam,",
  "S06dsp1-2_u:233": "upekṣāsaṃbodhyaṅgam. etāny ucyante sapta bodhyaṅgāni.",
  "S06dsp1-2_u:234": "dsp_12 tatra katama āryāṣṭāṅgamārgaḥ?",
  "S06dsp1-2_u:235": "yaduta samyagdṛṣṭiḥ,",
  "S06dsp1-2_u:236": "samyaksaṃkalpaḥ,",
  "S06dsp1-2_u:237": "samyagvāk,",
  "S06dsp1-2_u:238": "samyakkarmāntaḥ,",
  "S06dsp1-2_u:239": "samyagājīvaḥ,",
  "S06dsp1-2_u:240": "samyagvyāyāmaḥ,",
  "S06dsp1-2_u:241": "samyaksmṛtiḥ,",
  "S06dsp1-2_u:242": "samyaksamādhiḥ. eṣa ucyata āryāṣṭāngamārgaḥ.",
  "S06dsp1-2_u:243": "dsp_13 tatra katamac chūnyatāvimokṣamukham?",
  "S06dsp1-2_u:244": "yaduta sarvadharmasvalakṣaṇatāśūnyapratyavekṣaṇacittasthitir vimokṣamukham. etad ucyate śūnyatāvimokṣamukham.",
  "S06dsp1-2_u:245": "dsp_14 tatra katamad animittaṃ vimokṣamukham?",
  "S06dsp1-2_u:246": "yaduta sarvadharmasvalakṣaṇatānimittapratyavekṣaṇacittasthitir animittavimokṣamukham. etad ucyate 'nimittaṃ vimokṣamukham.",
  "S06dsp1-2_u:247": "dsp_15 tatra katamad apraṇihitaṃ vimokṣamukham?",
  "S06dsp1-2_u:248": "yaduta sarvadharmānabhisaṃskāre 'nabhisaṃskāracittasthitir apraṇihitavimokṣamukham. etad ucyate 'praṇihitaṃ vimokṣamukham.",
  "S06dsp1-2_u:249": "dsp_16 tatra katamāni catvāri dhyānāni?",
  "S06dsp1-2_u:250": "yaduta viviktaṃ kāmair viviktaṃ pāpakair akuśalair dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya viharati;",
  "S06dsp1-2_u:251": "sa vitarkavicārāṇām upaśamād adhyātmaṃ saṃprasādāc cetasa ekotībhāvad avitarkam avicāraṃ samādhijaṃ prītisukhaṃ dvitīyaṃ dhyānam upasaṃpadya viharati;",
  "S06dsp1-2_u:252": "sa prīter virāgād upekṣako viharati smṛtimān saṃprajānan,",
  "S06dsp1-2_u:253": "sukhaṃ ca kāyena pratisaṃvedayati yat tad āryā ācakṣate smṛtimān sukhī sukhavihāry upekṣaka iti,",
  "S06dsp1-2_u:254": "niṣprītikaṃ tṛtīyaṃ dhyānam upasaṃpadya viharati;",
  "S06dsp1-2_u:255_0": "sa sukhasya ca prahāṇād duḥkhasya ca prahāṇāt pūrvam eva saumanasyadaurmanasyayor",
  "S06dsp1-2_u:255_1": "astaṃgamād aduḥkhāsukham upekṣāsmṛtipariśuddhaṃ caturthaṃ dhyānam upasaṃpadya viharati.",
  "S06dsp1-2_u:255_2": "etāny ucyante catvāri dhyānāni.",
  "S06dsp1-2_u:256": "dsp_17 tatra katamāni catvāry apramāṇāni?",
  "S06dsp1-2_u:257": "yaduta maitrī,",
  "S06dsp1-2_u:258": "karuṇā,",
  "S06dsp1-2_u:259": "muditā,",
  "S06dsp1-2_u:260": "upekṣā. etāny ucyante catvāry apramāṇāni.",
  "S06dsp1-2_u:261": "dsp_18 tatra katamāś catasra ārūpyasamāpattayaḥ?",
  "S06dsp1-2_u:262": "yadutākāśānantyāyatanaṃ,",
  "S06dsp1-2_u:263": "vijñānānantyāyatanam,",
  "S06dsp1-2_u:264": "ākiñcanyāyatanaṃ,",
  "S06dsp1-2_u:265": "naivasaṃjñānāsaṃjñāyatanam. etā ucyante catasra ārūpyasamāpattayaḥ.",
  "S06dsp1-2_u:266": "dsp_19 tatra katame 'ṣṭau vimokṣāḥ?",
  "S06dsp1-2_u:267": "yaduta rūpī rūpāṇi pasyaty,",
  "S06dsp1-2_u:268": "ayaṃ prathamo vimokṣaḥ;",
  "S06dsp1-2_u:269": "adhyātmam arūpasaṃjñī bahirdhā rūpāṇi paśyaty,",
  "S06dsp1-2_u:270": "ayaṃ dvitīyo vimokṣaḥ;",
  "S06dsp1-2_u:271": "śubham ity evādhimukto bhavaty,",
  "S06dsp1-2_u:272": "ayaṃ trtīyo vimokṣaḥ;",
  "S06dsp1-2_u:273": "sa sarvaśo rūpasaṃjñānāṃ samatikramāt pratighasaṃjñānām astaṃgamān nānātvasaṃjñānām amanasikārād anantam ākāśam ity ākāśānantyāyatanam upasaṃpadya viharaty,",
  "S06dsp1-2_u:274": "ayaṃ caturtho vimokṣaḥ;",
  "S06dsp1-2_u:275": "sa sarvaśa ākāśānantyāyatanaṃ samatikramyānantaṃ vijñānam iti vijñānānantyāyatanam upasaṃpadya viharaty,",
  "S06dsp1-2_u:276": "ayaṃ pañcamo vimokṣaḥ;",
  "S06dsp1-2_u:277": "sa sarvaśo vijñānānantyātanaṃ samatikramya nāsti kiṃcid ity ākiñcanyāyatanam upasaṃpadya viharaty,",
  "S06dsp1-2_u:278": "ayaṃ ṣaṣṭho vimokṣaḥ;",
  "S06dsp1-2_u:279": "sa sarvaśa ākiñcanyāyatanaṃ samatikramya naivasaṃjñānāsaṃjñāyatanam upasaṃpadya viharaty,",
  "S06dsp1-2_u:280": "ayaṃ saptamo vimokṣaḥ;",
  "S06dsp1-2_u:281": "sa sarvaśo naivasaṃjñānāsaṃjñāyatanaṃ samatikramya saṃjñāvedayitanirodham upasaṃpadya viharaty,",
  "S06dsp1-2_u:282": "ayam aṣṭamo vimokṣaḥ. eta ucyante 'ṣṭau vimokṣāḥ.",
  "S06dsp1-2_u:283": "dsp_20 tatra katamā navānupūrvavihārasamāpattayaḥ? yaduta",
  "S06dsp1-2_u:284": "viviktaṃ kāmair viviktaṃ pāpakair akuśalair dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya viharatīyaṃ prathamā samāpattiḥ;",
  "S06dsp1-2_u:285": "sa vitarkavicārāṇām upaśamād adhyātmaṃ saṃprasādāc cetasa ekotībhāvād avitarkam avicāraṃ samādhijaṃ prītisukhaṃ dvitīyaṃ dhyānam upasaṃpadya viharatīyaṃ dvitīyā samāpattiḥ;",
  "S06dsp1-2_u:286_0": "sa prīter virāgād upekṣako viharati smṛtimān saṃprajānan sukhaṃ ca kāyena pratisaṃvedayati",
  "S06dsp1-2_u:286_1": "yat tad āryā ācakṣate smṛtimān sukhavihāry upekṣaka iti niṣprītikaṃ tṛtīyaṃ dhyānam",
  "S06dsp1-2_u:286_2": "upasaṃpadya viharatīyaṃ tṛtīyā samāpattiḥ;",
  "S06dsp1-2_u:287_0": "sa sukhasya ca prahāṇād duḥkhasya ca prahāṇāt pūrvam eva saumanasyadaurmanasyayor",
  "S06dsp1-2_u:287_1": "astaṃgamād aduḥkhāsukham upeksāsmṛtipariśuddhaṃ caturthaṃ dhyānam upasaṃpadya viharatīyaṃ",
  "S06dsp1-2_u:287_2": "caturthī samāpattiḥ;",
  "S06dsp1-2_u:288": "sa sarvaśo rūpasaṃjñānāṃ samatikramāt pratighasaṃjñānām astaṃgamān nānātvasaṃjñānām amanasikārād anantam ākāśam ity ākāśānantyāyatanam upasaṃpadya viharatīyaṃ pañcamī samāpattiḥ;",
  "S06dsp1-2_u:289": "sa sarvaśa ākāśānantyāyatanaṃ samatikramyānantaṃ vijñānam iti vijñānānantyāyatanam upasaṃpadya viharatīyaṃ ṣaṣṭhī samāpattiḥ;",
  "S06dsp1-2_u:290": "sa sarvaśo vijñānānantyāyatanaṃ samatikramya nāsti kiṃcid ity ākiñcanyāyatanam upasaṃpadya viharatīyaṃ saptamī samāpattiḥ;",
  "S06dsp1-2_u:291": "sa sarvaśa ākiñcanyāyatanaṃ samatikramya naivasaṃjñānāsaṃjñāyatanam upasaṃpadya viharatīyam aṣṭamī samāpattiḥ;",
  "S06dsp1-2_u:292": "sa sarvaśo naivasaṃjñānāsaṃjñāyatanaṃ samatikramya saṃjñāvedayitanirodham upasaṃpadya viharatīyaṃ navamī samāpattiḥ. etā ucyante navānupūrvasamāpattayaḥ.",
  "S06dsp1-2_u:293": "dsp_21 tatra katamā nava saṃjñāḥ?",
  "S06dsp1-2_u:294": "yaduta vidhmātakasaṃjñā,",
  "S06dsp1-2_u:295": "vipaḍumakasaṃjñā,",
  "S06dsp1-2_u:296": "vilohitakasaṃjñā,",
  "S06dsp1-2_u:297": "vipūyakasaṃjñā,",
  "S06dsp1-2_u:298": "vinīlakasaṃjñā,",
  "S06dsp1-2_u:299": "vikhāditakasaṃjñā,",
  "S06dsp1-2_u:300": "vikṣiptakasaṃjñā,",
  "S06dsp1-2_u:301": "asthikasaṃjñā,",
  "S06dsp1-2_u:302": "vidagdhakasaṃjñā. etā ucyante nava saṃjñāḥ.",
  "S06dsp1-2_u:303": "dsp_22 tatra katamā daśānusmṛtayaḥ?",
  "S06dsp1-2_u:304": "yaduta buddhānusmṛtir,",
  "S06dsp1-2_u:305": "dharmānusmṛtiḥ,",
  "S06dsp1-2_u:306": "saṃghānusmṛtiḥ,",
  "S06dsp1-2_u:307": "śīlānusmṛtis,",
  "S06dsp1-2_u:308": "tyāgānusmṛtir,",
  "S06dsp1-2_u:309": "devatānusmṛtir,",
  "S06dsp1-2_u:310": "upaśamānusmṛtir,",
  "S06dsp1-2_u:311": "ānāpānānusmṛtiḥ,",
  "S06dsp1-2_u:312": "kāyagatānusmṛtir,",
  "S06dsp1-2_u:313": "maraṇānusmṛtiḥ. etā ucyante daśānusmṛtayaḥ.",
  "S06dsp1-2_u:314": "dsp_23 tatra katame ṣaṭ saṃjñākārāḥ?",
  "S06dsp1-2_u:315": "yadutānityasaṃjñā,",
  "S06dsp1-2_u:316": "duḥkhasaṃjñā,",
  "S06dsp1-2_u:317": "anātmasaṃjñā,",
  "S06dsp1-2_u:318": "aśubhasaṃjñā,",
  "S06dsp1-2_u:319": "maraṇasaṃjñā,",
  "S06dsp1-2_u:320": "sarvaloke 'nabhiratisaṃjñā. eta ucyante ṣaṭ saṃjñākārāḥ.",
  "S06dsp1-2_u:321": "dsp_24 tatra katamad dharmajñānam?",
  "S06dsp1-2_u:322": "yat pañcānāṃ skandhānāṃ parikarmitatve paricchedajñānam idam ucyate dharmajñānam.",
  "S06dsp1-2_u:323": "dsp_25 tatra katamad anvayajñānam?",
  "S06dsp1-2_u:324": "yac chakṣur anityam iti jñānam,",
  "S06dsp1-2_u:325": "evam eva śrotraṃ,",
  "S06dsp1-2_u:326": "ghrāṇaṃ,",
  "S06dsp1-2_u:327": "jihvā,",
  "S06dsp1-2_u:328": "kāyo,",
  "S06dsp1-2_u:329": "mano,",
  "S06dsp1-2_u:330": "rūpaṃ,",
  "S06dsp1-2_u:331": "śabdo,",
  "S06dsp1-2_u:332": "gandho,",
  "S06dsp1-2_u:333": "rasaḥ,",
  "S06dsp1-2_u:334": "spraṣṭavyaṃ,",
  "S06dsp1-2_u:335": "dharmā anityā iti yaj jñānam idam ucyate 'nvayajñānam.",
  "S06dsp1-2_u:336": "dsp_26 tatra katamat paracittajñānam?",
  "S06dsp1-2_u:337": "yat parasattvānaṃ parapudgalānāṃ cetasaiva cetasi cetasikeṣu ca dharmeṣv avicikitsitaṃ jñānam idam ucyate paracittajñānam.",
  "S06dsp1-2_u:338": "dsp_27 tatra katamat saṃvṛtijñānam?",
  "S06dsp1-2_u:339": "yat pratipajjñānam idam ucyate saṃvṛtijñānam.",
  "S06dsp1-2_u:340": "dsp_28 tatra katamad duḥkhajñānam?",
  "S06dsp1-2_u:341": "yad duḥkhasyotpādasthitijñānam idam ucyate duḥkhajñānam.",
  "S06dsp1-2_u:342": "dsp_29 tatra katamat samudayajñānam?",
  "S06dsp1-2_u:343": "yat samudayasya prahāṇajñānam idam ucyate samudayajñānam.",
  "S06dsp1-2_u:344": "dsp_30 tatra kataman nirodhajñanam?",
  "S06dsp1-2_u:345": "yad duḥkhanirodhajñānam idam ucyate nirodhajñānam.",
  "S06dsp1-2_u:346": "dsp_31 tatra kataman mārgajñānam?",
  "S06dsp1-2_u:347": "yad āryāṣṭāṅgamārgajñānam idam ucyate mārgajñānam.",
  "S06dsp1-2_u:348": "dsp_32 tatra katamat kṣayajñānam?",
  "S06dsp1-2_u:349": "yad rāgadveṣamohakṣayajñānam idam ucyate kṣayajñānam.",
  "S06dsp1-2_u:350": "dsp_33 tatra katamad anutpādajñānam?",
  "S06dsp1-2_u:351": "yad bhavagatyanutpadajñānam idam ucyate 'nutpādajñānam.",
  "S06dsp1-2_u:352": "dsp_34 tatra katamad yathābhūtajñānam?",
  "S06dsp1-2_u:353": "yat tathāgatasya sarvajñatājñānam idam ucyate yathābhūtajñānam.",
  "S06dsp1-2_u:354": "dsp_35 tatra katamad anājñātamājñāsyāmīndriyam?",
  "S06dsp1-2_u:355": "yac chaikṣāṇāṃ pudgalānām anabhisamitānāṃ śraddhendriyaṃ,",
  "S06dsp1-2_u:356": "vīryendriyaṃ,",
  "S06dsp1-2_u:357": "smṛtīndriyaṃ,",
  "S06dsp1-2_u:358": "samādhīndriyaṃ,",
  "S06dsp1-2_u:359": "prajñendriyaṃ idam ucyate 'nājñātamājñāsyāmīndriyam.",
  "S06dsp1-2_u:360": "dsp_36 tatra katamad ājñendriyam?",
  "S06dsp1-2_u:361": "yac chaikṣāṇāṃ pudgalānām abhisamitānāṃ śraddhendriyaṃ vīryendriyaṃ,",
  "S06dsp1-2_u:362": "smṛtīndriyaṃ,",
  "S06dsp1-2_u:363": "samādhīndriyaṃ,",
  "S06dsp1-2_u:364": "prajñendriyam idam ucyate ājñendriyam.",
  "S06dsp1-2_u:365": "dsp_37 tatra katamad ājñātāvīndriyam?",
  "S06dsp1-2_u:366": "yad aśaikṣāṇāṃ pudgalānāṃ tadyathārhatāṃ,",
  "S06dsp1-2_u:367": "pratyekabuddhānāṃ,",
  "S06dsp1-2_u:368": "daśabhūmisthitānāṃ bodhisattvānāṃ,",
  "S06dsp1-2_u:369": "tathāgatānām arhatāṃ samyaksaṃbuddhānāṃ śraddhendriyaṃ,",
  "S06dsp1-2_u:370": "vīryendriyaṃ,",
  "S06dsp1-2_u:371": "smṛtīndriyaṃ,",
  "S06dsp1-2_u:372": "samādhīndriyaṃ prajñendriyam idam ucyata ājñātāvīndriyam.",
  "S06dsp1-2_u:373": "dsp_38 tatra katamaḥ savitarkaḥ savicāraḥ samādhiḥ?",
  "S06dsp1-2_u:374": "viviktaṃ kāmair viviktaṃ pāpakair akuśalair dharmaiḥ prītisukhaṃ prathamaṃ dhyānam upasaṃpadya viharaty ayam ucyate savitarkaḥ savicāraḥ samādhiḥ.",
  "S06dsp1-2_u:375": "dsp_39 tatra katamo vitarko vicāramātraḥ samādhiḥ?",
  "S06dsp1-2_u:376": "yā prathamadhyānasya dvitīyadhyānasya cāntarikāyam ucyate 'vitarko vicāramātraḥ samādhiḥ.",
  "S06dsp1-2_u:377": "dsp_40 tatra katamo 'vitarko 'vicāraḥ samādhiḥ?",
  "S06dsp1-2_u:378": "prathamaṃ dhyānam upādāya yāvan naivasaṃjñānāsaṃjñāyatanasamāpattir eṣa ucyate 'vitarko 'vicāraḥ samādhiḥ.",
  "S06dsp1-2_u:379": "dsp_41 tatra katamāny aṣṭāv abhibhvāyatanāni?",
  "S06dsp1-2_u:380": "yadutādhyātmaṃ rūpasaṃjñī bahirdhā rūpāṇi paśyati parīttāni suvarṇadurvarṇāni,",
  "S06dsp1-2_u:381": "tāni rūpāṇy abhibhūya jānāty abhibhūya paśyaty,",
  "S06dsp1-2_u:382": "evaṃsaṃjñī bhavatīdaṃ prathamam abhibhvāyatanam;",
  "S06dsp1-2_u:383": "adhyātmam arūpasaṃjñī bahirdhā rūpāṇi paśyati mahadgatāni suvarṇadurvarṇāni,",
  "S06dsp1-2_u:384": "tāni rūpaṇy abhibhūya jānāty abhibhūya paśyaty,",
  "S06dsp1-2_u:385": "evaṃsaṃjñī bhavatīdaṃ dvitīyam abhibhvāyatanam;",
  "S06dsp1-2_u:386": "adhyātmam arūpasaṃjñī bahirdhā rūpāṇi paśyati nīlāni nīlavarṇāni nīlanidarśanāni nīlanirbhāsāni,",
  "S06dsp1-2_u:387": "tadyathomāpuṣpaṃ saṃpannaṃ vā bāraṇaseyaṃ vastraṃ nīlaṃ nīlavarṇaṃ nīlanidarśanaṃ nīlanirbhāsam,",
  "S06dsp1-2_u:388": "evam evādhyātmam arūpasaṃjñī bahirdhā rūpāṇi paśyati nīlāni nīlavarṇāni nīlanidarśanāni nīlanirbhasānīdaṃ tṛtīyam abhibhvāyatanam;",
  "S06dsp1-2_u:389": "adhyātmam arūpasaṃjñī bahirdhā rūpāṇi paśyati pītāni pītavarṇāni pītanidarśanāni pītanirbhāsāni,",
  "S06dsp1-2_u:390": "tadyathā karṇikārapuṣpaṃ saṃpannaṃ vā bārāṇaseyaṃ vastraṃ pītaṃ pītavarṇaṃ pītanidarśanaṃ pītanirbhāsam,",
  "S06dsp1-2_u:391": "evam evādhyātmam arūpasaṃjñī bahirdhā rūpāṇi paśyati pītāni pītavarṇāni pītanidarśanāni pītanirbhāsānīdaṃ caturtham abhibhvāyatanam;",
  "S06dsp1-2_u:392": "adhyātmam arūpasaṃjñī bahirdhā rūpāṇi paśyati lohitāni lohitavarṇāni lohitanidarśanāni lohitanirbhāsāni,",
  "S06dsp1-2_u:393": "tadyathā bandhujīvakapuṣpaṃ saṃpannaṃ vā bārāṇaseyaṃ vastraṃ lohitaṃ lohitavarṇaṃ lohitanidarśanaṃ lohitanirbhāsam,",
  "S06dsp1-2_u:394": "evam evādhyātmam arūpasaṃjñī bahirdhā rūpāṇi paśyati lohitāni lohitavarṇāni lohitanidarśanāni lohitanirbhāsānīdaṃ pañcamam abhibhvāyatanam;",
  "S06dsp1-2_u:395": "adhyātmam arūpasaṃjnī bahirdhā rūpāṇi paśyaty avadātāny avadātavarṇāny avadātanidarśanāny avadātanirbhāsāni,",
  "S06dsp1-2_u:396": "tadyathośanastārakayā varṇo 'vadāto 'vadātavarṇo 'vadātanidarśano 'vadātanirbhāsa,",
  "S06dsp1-2_u:397": "evam evādhyātmam arūpasaṃjñī bahirdhā rūpāṇi paśyaty avadātāny avadātavarṇāny avadātanidarśanāny avadātanirbhāsānīdaṃ ṣaṣṭham abhibhvāyatanam;",
  "S06dsp1-2_u:398_0": "sa sarvaśo rūpasaṃjñānaṃ samatikramat pratighasaṃjñānām astaṃgamān nānātvasaṃjñānām",
  "S06dsp1-2_u:398_1": "amanasikārād anantam ākāśam ity ākāśānantyāyatanam upasaṃpadya viharatīdaṃ saptamam abhibhvāyatanam;",
  "S06dsp1-2_u:399": "sa sarvaśa ākāśānantyāyatanaṃ samatikramyānantaṃ vijñānam itī vijñānānantyāyatanam upasaṃpadya viharatīdam aṣṭamam abhibhvāyatanam. etāny ucyante 'ṣṭāv abhibhvāyatanāni.",
  "S06dsp1-2_u:400": "dsp_42 tatra katamāni daśa kṛtsnāyatanāni?",
  "S06dsp1-2_u:401": "yaduta pṛthivīkṛtsnam,",
  "S06dsp1-2_u:402": "apkṛtsnaṃ,",
  "S06dsp1-2_u:403": "tejaḥkṛtsnaṃ,",
  "S06dsp1-2_u:404": "vāyukṛtsnam,",
  "S06dsp1-2_u:405": "ākāśakṛtsnaṃ,",
  "S06dsp1-2_u:406": "nīlakṛtsnaṃ,",
  "S06dsp1-2_u:407": "pītakṛtsnaṃ,",
  "S06dsp1-2_u:408": "lohitakṛtsnam,",
  "S06dsp1-2_u:409": "avadātakṛtsnaṃ,",
  "S06dsp1-2_u:410": "vijñānakṛtsnam. etāny ucyante daśa kṛtsnāyatanāni:",
  "S06dsp1-2_u:411": "sarvadhātūn pṛthivīdhātāv adhimucya sarvam api pṛthivīdhātur evaikadhātur bhavati;",
  "S06dsp1-2_u:412": "sarvadhātūn abdhātāv adhimucya sarvam apy abdhātur evaikadhātur bhavati;",
  "S06dsp1-2_u:413": "sarvadhātūṃs tejodhātāv adhimucya sarvam api tejodhātur evaikadhātur bhavati;",
  "S06dsp1-2_u:414": "sarvadhātūn vāyudhātāv adhimucya sarvam api vāyudhātur evaikadhātur bhavati;",
  "S06dsp1-2_u:415": "sarvadhātūn ākāśadhātāv adhimucya sarvam apy ākāśadhātur evaikadhātur bhavati;",
  "S06dsp1-2_u:416": "sarvadhātūn nīle dhimucya sarvam api nīlam eva bhavati;",
  "S06dsp1-2_u:417": "sarvadhātūn pīte 'dhimucya sarvam api pītam eva bhavati;",
  "S06dsp1-2_u:418": "sarvadhātūn lohite 'dhimucya sarvam api lohitam eva bhavati;",
  "S06dsp1-2_u:419": "sarvadhātūn avadāte 'dhimucya sarvam apy avadātam eva bhavati;",
  "S06dsp1-2_u:420": "sarvadhātūn vijñāne 'dhimucya sarvam api vijñānam evaikadhātur bhavati.",
  "S06dsp1-2_u:421": "pṛthivyaptejovāyvākāśanīlapītalohitāvadātavijñānaṃ sarvam apy ekam eva bhavatīty etāny ucyante kṛtsnāyatanāni.",
  "S06dsp1-2_u:422": "nirantarakṛtsnaspharaṇād etāny ucyante kṛtsnāyatanāni. ekaikaṃ cāyatanaṃ sarvaṃ bhavati,",
  "S06dsp1-2_u:423": "tasmād ucyante kṛtsnāyatanānīti.",
  "S06dsp1-2_u:424": "dsp_43 tatra katamā aṣṭādaśa śūnyatāḥ?",
  "S06dsp1-2_u:425": "yadutādhyātmaśūnyatā,",
  "S06dsp1-2_u:426": "bahirdhāśūnyatā,",
  "S06dsp1-2_u:427": "adhyātmabahirdhāśūnyatā,",
  "S06dsp1-2_u:428": "śūnyatāśūnyatā,",
  "S06dsp1-2_u:429": "mahāśūnyatā,",
  "S06dsp1-2_u:430": "paramārthaśūnyatā,",
  "S06dsp1-2_u:431": "saṃskṛtaśūnyatā,",
  "S06dsp1-2_u:432": "asaṃskṛtaśūnyatā,",
  "S06dsp1-2_u:433": "atyantaśūnyatā,",
  "S06dsp1-2_u:434": "anavarāgraśūnyatā,",
  "S06dsp1-2_u:435": "anavakāraśūnyatā,",
  "S06dsp1-2_u:436": "prakṛtiśūnyatā,",
  "S06dsp1-2_u:437": "sarvadharmaśūnyatā,",
  "S06dsp1-2_u:438": "svalakṣaṇaśūnyatā,",
  "S06dsp1-2_u:439": "anupalambhaśūnyatā,",
  "S06dsp1-2_u:440": "abhāvaśūnyatā,",
  "S06dsp1-2_u:441": "svabhāvaśūnyatā,",
  "S06dsp1-2_u:442": "abhāvasvabhāvaśūnyatā.",
  "S06dsp1-2_u:443": "tatra katamādhyātmaśūnyatā?",
  "S06dsp1-2_u:444": "ādhyātmikā dharmā ucyante,",
  "S06dsp1-2_u:445": "yaduta cakṣuḥ,",
  "S06dsp1-2_u:446": "śrotraṃ,",
  "S06dsp1-2_u:447": "ghrāṇaṃ,",
  "S06dsp1-2_u:448": "jihvā,",
  "S06dsp1-2_u:449": "kāyo,",
  "S06dsp1-2_u:450": "manaḥ. tatra cakṣuś cakṣuṣā śūnyam akūṭasthāvināśitām upādāya;",
  "S06dsp1-2_u:451": "tat kasmād dhetoḥ?",
  "S06dsp1-2_u:452": "prakṛtir asyaiṣā. evam eva śrotraṃ,",
  "S06dsp1-2_u:453": "ghrāṇaṃ,",
  "S06dsp1-2_u:454": "jihvā,",
  "S06dsp1-2_u:455": "kāyo,",
  "S06dsp1-2_u:456": "mano manasā śūnyam akūṭasthāvināśitām upādāya;",
  "S06dsp1-2_u:457": "tat kasmād dhetoḥ?",
  "S06dsp1-2_u:458": "prakṛtir asyaiṣā. iyam ucyate 'dhyātmaśūnyatā.",
  "S06dsp1-2_u:459": "tatra katamā bahirdhāśūnyatā?",
  "S06dsp1-2_u:460": "bāhyā dharmā ucyante yaduta rūpaṃ,",
  "S06dsp1-2_u:461": "śabdo,",
  "S06dsp1-2_u:462": "gandho,",
  "S06dsp1-2_u:463": "rasaḥ,",
  "S06dsp1-2_u:464": "spraṣṭavyaṃ,",
  "S06dsp1-2_u:465": "dharmāḥ. tatra rūpāṇi rūpaiḥ śūnyāny akūṭasthāvināśitām upādāya;",
  "S06dsp1-2_u:466": "tat kasmād dhetoḥ?",
  "S06dsp1-2_u:467": "prakṛtir asyaiṣā. evam eva śabdo,",
  "S06dsp1-2_u:468": "gandho,",
  "S06dsp1-2_u:469": "rasaḥ,",
  "S06dsp1-2_u:470": "spraṣṭavyaṃ,",
  "S06dsp1-2_u:471": "dharmā dharmaiḥ śūnyā akūṭasthāvināśitām upādāya;",
  "S06dsp1-2_u:472": "tat kasmād dhetoḥ?",
  "S06dsp1-2_u:473": "prakṛtir asyaiṣā. iyam ucyate bahirdhāśūnyatā.",
  "S06dsp1-2_u:474": "tatra katamādhyātmabahirdhāśūnyatā?",
  "S06dsp1-2_u:475": "adhyātmabāhyā dharmā ucyante ṣaḍ ādhyātmikāny āyatanāni,",
  "S06dsp1-2_u:476": "ṣaḍ bāhyāny āyatanāni. tatrādhyātmikā dharmā ādhyātmikair dharmaiḥ śūnyā akūṭasthāvināśitām upādāya;",
  "S06dsp1-2_u:477": "tat kasmād dhetoḥ?",
  "S06dsp1-2_u:478": "prakṛtir asyaiṣā. bāhyā dharmā bāhyair dharmaiḥ śūnyā akūṭasthāvināśitām upādāya;",
  "S06dsp1-2_u:479": "tat kasmād dhetoḥ?",
  "S06dsp1-2_u:480": "prakṛtir asyaiṣā. iyam ucyate 'dhyātmabahirdhāśūnyatā.",
  "S06dsp1-2_u:481": "tatra katamā śūnyatāśūnyatā?",
  "S06dsp1-2_u:482": "yā sarvadharmaśūnyatā tayā sarvadharmaśūnyatayā sarvadharmaśūnyatā śūnyākūṭasthāvināśitām upādāya;",
  "S06dsp1-2_u:483": "tat kasmād dhetoḥ?",
  "S06dsp1-2_u:484": "prakṛtir asyaiṣā.",
  "S06dsp1-2_u:485": "tatra katamā mahāśūnyatā?",
  "S06dsp1-2_u:486": "pūrvā dik pūrvayā diśā śūnyākūṭasthāvināśitām upādāya;",
  "S06dsp1-2_u:487": "tat kasmād dhetoḥ?",
  "S06dsp1-2_u:488": "prakṛtir asyaiṣā. evam eva dakṣiṇā,",
  "S06dsp1-2_u:489": "paścimā,",
  "S06dsp1-2_u:490": "uttarā dik,",
  "S06dsp1-2_u:491": "catasro vidiśas,",
  "S06dsp1-2_u:492": "tā aṣṭau diśa,",
  "S06dsp1-2_u:493": "uparisṭāddig upariṣṭāddiśā śūnyā,",
  "S06dsp1-2_u:494": "adhastāddig adhastāddiśā śūnyākūṭasthāvināśitām upādāya;",
  "S06dsp1-2_u:495": "tat kasmād dhetoḥ?",
  "S06dsp1-2_u:496": "prakṛtir asyaiṣā. iyam ucyate mahāśūnyatā.",
  "S06dsp1-2_u:497": "tatra katamā paramārthaśūnyatā?",
  "S06dsp1-2_u:498": "paramārtha ucyate nirvāṇam. tatra nirvāṇaṃ nirvāṇena śūnyam akūṭasthāvināśitām upādāya;",
  "S06dsp1-2_u:499": "tat kasmād dhetoḥ?",
  "S06dsp1-2_u:500": "prakṛtir asyaiṣā. iyam ucyate paramārthaśūnyatā.",
  "S06dsp1-2_u:501": "tatra katamā saṃskṛtaśūnyatā?",
  "S06dsp1-2_u:502": "saṃskṛtam ucyate kāmadhātū,",
  "S06dsp1-2_u:503": "rūpadhātur,",
  "S06dsp1-2_u:504": "arūpadhātuḥ. tatra kāmadhātuḥ kāmadhātunā śūnyo 'kūṭasthāvināśitām upādāya. evam eva rūpadhātū rūpadhātunā śūnyo,",
  "S06dsp1-2_u:505": "'rūpadhātur arūpadhātunā śūnyaḥ;",
  "S06dsp1-2_u:506": "tat kasmād dhetoḥ?",
  "S06dsp1-2_u:507": "prakṛtir asyaiṣā. iyam ucyate saṃskṛtaśūnyatā.",
  "S06dsp1-2_u:508": "tatra katamāsaṃskṛtaśūnyatā?",
  "S06dsp1-2_u:509": "asaṃskṛtam ucyate yasya dharmasya notpādo,",
  "S06dsp1-2_u:510": "na sthitir,",
  "S06dsp1-2_u:511": "na nirodho,",
  "S06dsp1-2_u:512": "nānyathātvam. tatrāsaṃskṛtam asaṃskṛtena śūnyam akūṭasthāvināśitām upādāya;",
  "S06dsp1-2_u:513": "tat kasmād dhetoḥ?",
  "S06dsp1-2_u:514": "prakṛtir asyaiṣā. iyam ucyate 'saṃskṛtaśūnyatā.",
  "S06dsp1-2_u:515": "tatra katamātyantaśūnyatā?",
  "S06dsp1-2_u:516": "yasya dharmasya notpāda upalabhyate 'kūṭasthāvināśitām upādāya;",
  "S06dsp1-2_u:517": "tat kasmād dhetoḥ?",
  "S06dsp1-2_u:518": "prakṛtir asyaiṣā. iyam ucyate 'tyantaśūnyatā.",
  "S06dsp1-2_u:519": "tatra katamānavarāgraśūnyatā?",
  "S06dsp1-2_u:520": "yasya dharmasya nāgatir upalabhyate 'kūṭasthāvināśitām upādāya;",
  "S06dsp1-2_u:521": "tat kasmād dhetoḥ?",
  "S06dsp1-2_u:522": "prakṛtir asyaiṣā. iyam ucyate 'navarāgraśūnyatā.",
  "S06dsp1-2_u:523": "tatra katamānavakāraśūnyatā?",
  "S06dsp1-2_u:524": "yatra na kasyacid dharmasyāvakāro 'kūṭasthāvināśitām upādāya;",
  "S06dsp1-2_u:525": "tat kasmād dhetoḥ?",
  "S06dsp1-2_u:526": "prakṛtir asyaiṣā. iyam ucyate 'navakāraśūnyatā.",
  "S06dsp1-2_u:527": "tatra katamā prakṛtiśūnyatā?",
  "S06dsp1-2_u:528": "yā sarvadharmāṇāṃ prakṛtiḥ saṃskṛtānāṃ vāsaṃskṛtānāṃ vā sā na śrāvakaiḥ kṛtā,",
  "S06dsp1-2_u:529": "na pratyekabuddhaiḥ kṛtā,",
  "S06dsp1-2_u:530": "na bodhisattvaiḥ kṛtā,",
  "S06dsp1-2_u:531": "na buddhair bhagavadbhiḥ kṛtākūṭasthāvināśitām upādāya;",
  "S06dsp1-2_u:532": "tat kasmād dhetoḥ?",
  "S06dsp1-2_u:533": "prakṛtir asyaiṣā. iyam ucyate prakṛtiśūnyatā.",
  "S06dsp1-2_u:534": "tatra katamā svalakṣaṇaśūnyatā?",
  "S06dsp1-2_u:535": "tatra rūpyalakṣaṇaṃ rūpam,",
  "S06dsp1-2_u:536": "anubhavalakṣaṇā vedanā,",
  "S06dsp1-2_u:537": "saṃjānanalakṣaṇā saṃjñā,",
  "S06dsp1-2_u:538": "abhisaṃskāralakṣaṇāḥ saṃskārāḥ,",
  "S06dsp1-2_u:539_0": "vijānanalakṣaṇaṃ vijñānaṃ peyālaṃ yāvad yac ca saṃskṛtānāṃ dharmāṇāṃ lakṣaṇaṃ yac",
  "S06dsp1-2_u:539_1": "cāsaṃskṛtānāṃ dharmāṇāṃ lakṣaṇaṃ sarva ete dharmāḥ svena svena lakṣaṇena śūnyā akūṭasthāvināśitām upādāya;",
  "S06dsp1-2_u:540": "tat kasmād dhetoḥ?",
  "S06dsp1-2_u:541": "prakṛtir asyaiṣā. iyam ucyate svalakṣaṇaśūnyatā.",
  "S06dsp1-2_u:542": "tatra katamā sarvadharmaśūnyatā?",
  "S06dsp1-2_u:543": "sarvadharmā ucyante pañca skandhā,",
  "S06dsp1-2_u:544": "dvādaśāyatanāny,",
  "S06dsp1-2_u:545": "aṣṭādaśa dhātavo,",
  "S06dsp1-2_u:546": "rūpiṇo dharmā,",
  "S06dsp1-2_u:547": "arūpiṇo dharmāḥ,",
  "S06dsp1-2_u:548": "saṃskṛtā dharmā,",
  "S06dsp1-2_u:549": "asaṃskṛtā dharmāḥ. tatra sarvadharmāḥ sarvadharmaiḥ śūnyā akūṭasthāvināśitām upādāya;",
  "S06dsp1-2_u:550": "tat kasmād dhetoḥ?",
  "S06dsp1-2_u:551": "prakṛtir asyaiṣā. iyam ucyate sarvadharmaśūnyatā.",
  "S06dsp1-2_u:552": "tatra katamānupalambhaśūnyatā?",
  "S06dsp1-2_u:553": "sāpi sarvadharmānupalambho 'kūṭasthāvināśitām upādāya;",
  "S06dsp1-2_u:554": "tat kasmād dhetoḥ?",
  "S06dsp1-2_u:555": "prakṛtir asyaiṣā. iyam ucyate 'nupalambhaśūnyatā.",
  "S06dsp1-2_u:556": "tatra katamābhāvaśūnyatā?",
  "S06dsp1-2_u:557": "yatra na kaścid bhāva upalabhyata iyam ucyate 'bhāvaśūnyatā.",
  "S06dsp1-2_u:558": "tatra katamā svabhāvaśūnyatā?",
  "S06dsp1-2_u:559": "yaḥ sāṃyogikasya svabhāvābhāva iyam ucyate svabhāvaśūnyatā.",
  "S06dsp1-2_u:560": "tatra katamābhāvasvabhāvaśūnyatā?",
  "S06dsp1-2_u:561": "nāsti sāṃyogikasya kaścit svabhāvaḥ. iyam ucyate 'bhāvasvabhāvaśūnyatā.",
  "S06dsp1-2_u:562": "punar aparaṃ śāradvatīputra bhāvo bhāvena śūnyo,",
  "S06dsp1-2_u:563": "'bhāvo 'bhāvena śūnyaḥ,",
  "S06dsp1-2_u:564": "svabhāvaḥ svabhāvena śūnyaḥ,",
  "S06dsp1-2_u:565": "parabhāvaḥ parabhāvena śūnyaḥ.",
  "S06dsp1-2_u:566": "tatra katamo bhāvaḥ?",
  "S06dsp1-2_u:567": "bhāva ucyate pañca skandhā yaduta rūpaṃ,",
  "S06dsp1-2_u:568": "vedanā,",
  "S06dsp1-2_u:569": "saṃjñā,",
  "S06dsp1-2_u:570": "saṃskārā,",
  "S06dsp1-2_u:571": "vijñānam. tatra bhāvo bhāvena śūnyaḥ.",
  "S06dsp1-2_u:572": "katham abhāvo 'bhāvena śūnyaḥ?",
  "S06dsp1-2_u:573": "abhāva ucyate 'saṃskṛtam. tatrāsaṃskṛtam asaṃskṛtena śūnyam,",
  "S06dsp1-2_u:574": "evam abhāvo 'bhāvena śūnyaḥ.",
  "S06dsp1-2_u:575": "kathaṃ svabhāvaḥ svabhāvena śūnyaḥ?",
  "S06dsp1-2_u:576": "yā sarvadharmāṇāṃ śūnyatā sā na jñānena kṛtā na darśanena kṛtā na kenacit kṛtā. ayaṃ svabhāva ucyate svabhāvena śūnyaḥ.",
  "S06dsp1-2_u:577": "kathaṃ parabhāvaḥ parabhāvena śūnyaḥ?",
  "S06dsp1-2_u:578": "yotpādād vā tathāgatānām anutpādād vā tathāgatānāṃ sthitaivaiṣā dharmāṇāṃ dharmasthititā,",
  "S06dsp1-2_u:579": "dharmadhātur,",
  "S06dsp1-2_u:580": "dharmānavadyatā,",
  "S06dsp1-2_u:581": "tathatāviparyāsatathatānanyatathatā,",
  "S06dsp1-2_u:582": "bhūtakoṭir yaś cemeṣāṃ pareṇa śūnyaḥ parabhāvaḥ sa ucyate parabhāvena śūnyaḥ.",
  "S06dsp1-2_u:583": "ete śāradvatīputra te sarvadharmā yeṣv anabhiniviṣṭo bodhisattvo mahāsattvaḥ prajñāpāramitāyāṃ pāraṃ gataḥ kṣipram anuttarāṃ samyaksaṃbodhim abhisaṃbudhyate.",
  "S06dsp1-2_u:584": "daśasāhasrikāyāḥ prajñāpāramitāyā nidānaparivarto nāma prathamaḥ.",
  "S06dsp1-2_u:585": "daśasāhasrikā prajñāpāramitā,",
  "S06dsp1-2_u:586": "dvitīyo 'dhyāyaḥ.",
  "S06dsp1-2_u:587": "dsp_44 tato bhagavān āyuṣmantaṃ śāradvatīputram avocat:",
  "S06dsp1-2_u:588": "tatra katamāni śāradvatīputra tathāgatasya daśa balāni? yaduta",
  "S06dsp1-2_u:589": "sthānaṃ sthānato yathābhūtaṃ prajānāty asthānam asthānato yathābhūtaṃ prajānāti;",
  "S06dsp1-2_u:590": "atītānāgatapratyutpannānāṃ karmaṇāṃ karmasamādānānāṃ ca sthānaśo hetuśo vipākaṃ yathābhūtaṃ prajānāti;",
  "S06dsp1-2_u:591": "anekadhātunānādhātulokaṃ yathābhūtaṃ prajānāti;",
  "S06dsp1-2_u:592": "sa parasattvānāṃ parapudgalānāṃ nānādhimuktikatām anekādhimuktikatāṃ yathābhūtaṃ prajānāti;",
  "S06dsp1-2_u:593": "parasattvānāṃ parapudgalānām indriyaparāparatvaṃ yathābhūtaṃ prajānāti;",
  "S06dsp1-2_u:594": "sarvatragāminīṃ pratipadaṃ yathābhūtaṃ prajānāti;",
  "S06dsp1-2_u:595": "indriyabalabodhyaṅgavimokṣadhyānasamādhisamāpattīnāṃ saṃkleśavyavadānavyutthānajñānaṃ yathābhūtaṃ prajānāti;",
  "S06dsp1-2_u:596": "anekavidhaṃ pūrvanivāsam anusmarati;",
  "S06dsp1-2_u:597": "sattvānāṃ cyutyupapattiṃ yathābhūtaṃ prajānāti;",
  "S06dsp1-2_u:598": "āsravāṇāṃ kṣayād anāsravāṃ cetovimuktiṃ prajñāvimuktiṃ dṛṣṭa eva dharme svayam abhijñāya sākṣātkṛtyopasaṃpadya viharati:",
  "S06dsp1-2_u:599": "kṣīnā me jātir,",
  "S06dsp1-2_u:600": "uṣitaṃ brahmacaryaṃ,",
  "S06dsp1-2_u:601": "kṛtaṃ karaṇīyaṃ,",
  "S06dsp1-2_u:602": "nāparam asmād bhavaṃ prajānāmīti. imāni śāradvatīputra tathāgatasya daśa balāni.",
  "S06dsp1-2_u:603": "dsp_45 tatra katamāni śāradvatīputra catvāri vaiśāradyāni?",
  "S06dsp1-2_u:604_0": "samyaksaṃbuddhasya me pratijānata ime dharmā anabhisaṃbuddhā ity atra vata māṃ śramaṇo",
  "S06dsp1-2_u:604_1": "vā brāhmaṇo vā devo vā māro vā brahmā vā kaścid vā punar loke saha dharmeṇa codayed",
  "S06dsp1-2_u:604_2": "iti nimittam etan na samanupaśyāmi,",
  "S06dsp1-2_u:605": "nimittam etad aham asamanupaśyan kṣemaprāpto viharāmy abhayaprāpto vaiśāradyaprāpto viharāmy,",
  "S06dsp1-2_u:606": "udāram ārṣabhaṃ sthānāṃ pratijānāmi,",
  "S06dsp1-2_u:607": "parṣadi samyak siṃhanādaṃ nadāmi,",
  "S06dsp1-2_u:608": "brāhmaṃ cakraṃ pravartayāmy apravartitapūrvaṃ śramaṇena vā brāhmaṇena vā devena vā māreṇa vā brahmaṇā vā kenacid vā loke saha dharmeṇeti;",
  "S06dsp1-2_u:609_0": "kṣīṇāsravasya me pratijānata ima āsravā aparikṣīṇā ity atra vata māṃ śramaṇo vā brāhmaṇo",
  "S06dsp1-2_u:609_1": "vā devo vā māro vā brahmā vā kaścid vā punar loke saha dharmeṇa codayed iti nimittam",
  "S06dsp1-2_u:609_2": "etan na samanupaśyāmi,",
  "S06dsp1-2_u:610": "nimittam etad aham asamanupaśyan kṣemaprāpto viharāmy abhayaprāpto vaiśāradyaprāpto viharāmy,",
  "S06dsp1-2_u:611": "udāram ārṣabhaṃ sthānaṃ pratijānāmi,",
  "S06dsp1-2_u:612": "parṣadi samyak siṃhanādaṃ nadāmi,",
  "S06dsp1-2_u:613": "brāhmaṃ cakraṃ pravartayāmy apravartitapūrvaṃ śramaṇena vā brāhmaṇena vā devena vā māreṇa vā brahmaṇā vā kenacid vā loke saha dharmeṇeti;",
  "S06dsp1-2_u:614": "ye ca mayāntarāyikā dharmā ākhyātās te pratisevato nālam antarāyāyeti,",
  "S06dsp1-2_u:615": "nedaṃ sthānaṃ vidyata ity atra vata māṃ śramaṇo vā brāhmaṇo vā devo vā māro vā brahmā vā kaścid vā punar loke saha dharmeṇa codayed iti nimittam etan na samanupaśyāmi,",
  "S06dsp1-2_u:616": "nimittam etad aham asamanupaśyan kṣemaprāpto viharāmy abhayaprāpto vaiśāradyaprāpto viharāmy,",
  "S06dsp1-2_u:617": "udāram ārṣabhaṃ sthānaṃ pratijānāmi,",
  "S06dsp1-2_u:618": "parṣadi samyak siṃhanādaṃ nadāmi,",
  "S06dsp1-2_u:619": "brāhmaṃ cakraṃ pravartayāmy apravartitapūrvaṃ śramaṇena va brāhmaṇena vā devena vā māreṇa vā brahmaṇā vā kenacid vā loke saha dharmeṇeti;",
  "S06dsp1-2_u:620": "yā tena śrāvakebhyaḥ pratipad ākhyātāryanairyāṇikā nairvedhikā tatkarasya samyag duḥkhakṣayāya tāṃ pratipadyamāno na niryāyād samyag duḥkhakṣayāyeti,",
  "S06dsp1-2_u:621": "nedaṃ sthānaṃ vidyata ity atra vata māṃ śramaṇo va brāhmaṇo vā devo vā māro vā brahmā vā kaścid vā punar loke saha dharmeṇa codayed iti nimittam etan na samanupaśyāmi,",
  "S06dsp1-2_u:622": "nimittam etad aham asamanupaśyan kṣemaprāpto viharāmy abhayaprāpto vaiśāradyaprāpto viharāmy,",
  "S06dsp1-2_u:623": "udāram ārṣabhaṃ sthānaṃ pratijānāmi,",
  "S06dsp1-2_u:624": "parṣadi samyak siṃhanādaṃ nadāmi,",
  "S06dsp1-2_u:625": "brāhmaṃ cakraṃ pravartayāmy apravartitapūrvaṃ śramaṇena vā devena vā māreṇa vā brahmaṇā vā kenacid vā loke saha dharmeṇeti. etāny ucyante catvāri vaiśāradyāni.",
  "S06dsp1-2_u:626": "dsp_46 tatra katamāś catasraḥ pratisaṃvidaḥ?",
  "S06dsp1-2_u:627": "yaduta arthapratisaṃvid,",
  "S06dsp1-2_u:628": "dharmapratisaṃvin,",
  "S06dsp1-2_u:629": "niruktipratisaṃvit,",
  "S06dsp1-2_u:630": "pratibhānapratisaṃvit. etā ucyante catasraḥ pratisaṃvidaḥ.",
  "S06dsp1-2_u:631": "dsp_47 tatra katamā mahāmaitrī?",
  "S06dsp1-2_u:632": "yā tathāgatasya sarvasattveṣu śatrau ca mitre ca samavṛtiteyam ucyate mahāmaitrī.",
  "S06dsp1-2_u:633": "dsp_48 tatra katamā mahākarunā?",
  "S06dsp1-2_u:634": "niḥsattveṣu sattveṣu yo maitryatyāga iyam ucyate mahākaruṇā.",
  "S06dsp1-2_u:635": "dsp_49 tatra katame 'ṣṭādaśāvenikā buddhadharmāḥ? yaduta",
  "S06dsp1-2_u:636": "nāsti tathāgatasya skhalitaṃ;",
  "S06dsp1-2_u:637": "nāsti ravitaṃ;",
  "S06dsp1-2_u:638": "nāsti muṣitasmṛtitā;",
  "S06dsp1-2_u:639": "nāsti nānātvasaṃjñā;",
  "S06dsp1-2_u:640": "nāsty asamāhitacittam;",
  "S06dsp1-2_u:641": "nāsty apratisaṃkhyāyopekṣā;",
  "S06dsp1-2_u:642": "nāsti chandasya hānir;",
  "S06dsp1-2_u:643": "nāsti vīryasya hānir;",
  "S06dsp1-2_u:644": "nāsti smṛter hānir;",
  "S06dsp1-2_u:645": "nāsti samādher hānir;",
  "S06dsp1-2_u:646": "nāsti prajñāyā hānir;",
  "S06dsp1-2_u:647": "nāsti vimukter hānir nāsti vimuktijñānadarśanasya hāniḥ;",
  "S06dsp1-2_u:648": "sarvaṃ kāyakarma jñānapūrvaṃgamaṃ jñānānuparivarti;",
  "S06dsp1-2_u:649": "sarvaṃ vākkarma jñānapūrvaṃgamaṃ jñānānuparivarti;",
  "S06dsp1-2_u:650": "sarvaṃ manaḥkarma jñānapūrvaṃgamaṃ jñānānuparivarti;",
  "S06dsp1-2_u:651": "atīte 'dhvany asaṅgam apratihataṃ jñānadarśanaṃ pravartate;",
  "S06dsp1-2_u:652": "anāgate 'dhvany asaṅgam apratihataṃ jñānadarśanaṃ pravartate;",
  "S06dsp1-2_u:653": "pratyutpanne 'dhvany asaṅgam apratihataṃ jñānadarśanaṃ pravartate. ima ucyante 'ṣṭādaśāveṇikā buddhadharmāḥ.",
  "S06dsp1-2_u:654": "dsp_50 tatrā katamā sarvajñatā?",
  "S06dsp1-2_u:655": "yad dvādaśasu śrāvakapratyekabuddhāyataneṣv ekāntikaṃ pudgalanairātmyajñānam iyam ucyate sarvajñatā.",
  "S06dsp1-2_u:656": "dsp_51 tatra katamā mārgākārajñatā?",
  "S06dsp1-2_u:657": "yad bodhisattvasya triyānamārgajñasya śrāvakapratyekabuddhayānāsaṃtuṣṭasya bodhisattvayānena niṣkramaṇam iyam ucyate mārgākārajñatā.",
  "S06dsp1-2_u:658": "dsp_52 tatra katamā sarvākārajñatā?",
  "S06dsp1-2_u:659": "yat tathāgatasya sarvadharmāṇāṃ sarveṣu traikālikākāreṣv avicikitsitaṃ jñānam iyam ucyate sarvākārajñatā.",
  "S06dsp1-2_u:660": "dsp_53 tatra katamaḥ ṣaṭ paramitāḥ?",
  "S06dsp1-2_u:661": "yaduta dānapāramitā,",
  "S06dsp1-2_u:662": "śīlapāramitā,",
  "S06dsp1-2_u:663": "kṣāntipāramitā,",
  "S06dsp1-2_u:664": "vīryapāramitā,",
  "S06dsp1-2_u:665": "dhyānapāramitā,",
  "S06dsp1-2_u:666": "prajñāpāramitā. imā ucyante ṣaṭ pāramitāh.",
  "S06dsp1-2_u:667": "dsp_54 tatra katamā ṣaḍ abhijñāḥ? yaduta",
  "S06dsp1-2_u:668": "ṛddhividhijñānasākṣātkartavyajñānābhijñā;",
  "S06dsp1-2_u:669": "divyacakṣurjñānasākṣātkartavyajñānābhijñā;",
  "S06dsp1-2_u:670": "divyaśrotrajñānasākṣātkartavyajñānābhijñā;",
  "S06dsp1-2_u:671": "paracittajñānasākṣātkartavyajñānābhijñā;",
  "S06dsp1-2_u:672": "pūrvanivāsānusmṛtijñānasākṣātkartavyajñānābhijñā;",
  "S06dsp1-2_u:673": "āsravakṣayajñānasākṣātkartavyajñānābhijñā. imā ucyante ṣaḍ abhijñā.",
  "S06dsp1-2_u:674": "dsp_55 tatra katamāni pañca cakṣūṃṣi?",
  "S06dsp1-2_u:675": "yaduta māṃsacakṣur,",
  "S06dsp1-2_u:676": "divyacakṣuḥ,",
  "S06dsp1-2_u:677": "prajñācakṣur,",
  "S06dsp1-2_u:678": "dharmacakṣur,",
  "S06dsp1-2_u:679": "buddhacakṣuḥ. imāny ucyante pañca cakṣūṃṣi.",
  "S06dsp1-2_u:680": "dsp_56 tatra katamāni tathāgatasya dvātriṃśan mahāpuruṣalakṣaṇāni? yaduta",
  "S06dsp1-2_u:681": "bhagavān supratiṣṭhitapādaḥ. tatrāyaṃ supratiṣṭhitapādaḥ:",
  "S06dsp1-2_u:682_0": "sakalābhyāṃ pādatalābhyāṃ bhūmiṃ saṃspṛśati tadyathā karaṇḍatalaṃ samatalāvalambanāt",
  "S06dsp1-2_u:682_1": "susama ādhāre 'vasthāpitaṃ sakalenādhastalena bhūmiṃ saṃspṛśaty evam eva bhagavān supratiṣṭhitapādaḥ;",
  "S06dsp1-2_u:683": "bhagavān samantanemikaḥ. tatrāyaṃ samantanemikah:",
  "S06dsp1-2_u:684": "adhastāt pādatalayoś cakre jāte sahasrāre sanabhike sanemike sarvākāraparipūrake;",
  "S06dsp1-2_u:685": "bhagavān mṛdutaruṇahastapādaḥ. tatreyaṃ mṛdutaruṇahastapādatā:",
  "S06dsp1-2_u:686": "tadyathā śālmalikambalaṃ karpāsakambalaṃ vā,",
  "S06dsp1-2_u:687": "yādṛśam anyapuruṣāṇāṃ nāsti;",
  "S06dsp1-2_u:688": "bhagavān dīrghāṅguliḥ. tatreyaṃ dīrghāṅgulitā:",
  "S06dsp1-2_u:689": "tasya hastapādāṅgulayo 'tidīrghā,",
  "S06dsp1-2_u:690": "yādṛśam anyapuruṣāṇāṃ nāsti;",
  "S06dsp1-2_u:691": "bhagavān jalahastapādah:",
  "S06dsp1-2_u:692": "tasya hastapādayor jālāny avanaddhāni,",
  "S06dsp1-2_u:693": "yādṛśam anyapuruṣāṇāṃ nāsti;",
  "S06dsp1-2_u:694": "bhagavān āyatapārṣṇiḥ. tatrāyam āyatapārṣṇiḥ:",
  "S06dsp1-2_u:695": "tasya pādapāṛṣnitale āyate,",
  "S06dsp1-2_u:696": "yādṛśam anyapuruṣāṇāṃ nāsti;",
  "S06dsp1-2_u:697": "bhagavān ucchaṅkhapādaḥ. tatreyam ucchaṅkhapādatā:",
  "S06dsp1-2_u:698": "āyatapārṣṇyā saṃprayoga āyatapārṣṇer gulphasya ca sandhir adṛśyatvena saṃyujyate,",
  "S06dsp1-2_u:699": "yādṛśam anyapuruṣāṇāṃ nāsti;",
  "S06dsp1-2_u:700": "bhagavān aiṇeyajaṅghaḥ. tatrāyam aiṇeyajaṅghaḥ:",
  "S06dsp1-2_u:701": "tasya jaṅghe anupūrvatanuke bhūtvā samyag anupūrve bhavataḥ;",
  "S06dsp1-2_u:702": "bhagavān sthitānavanatājānupralambabāhuḥ. tatrāyaṃ sthitānavanatājānupralambabāhur:",
  "S06dsp1-2_u:703": "bhagavān sthitako 'navanatakāya ubhābhyāṃ pāṇitalābhyāṃ jānumaṇḍale parispṛśati saṃmṛśati;",
  "S06dsp1-2_u:704": "bhagavān kośagatavastiguhyaḥ. tatreyaṃ kośagatavastiguhyatā:",
  "S06dsp1-2_u:705": "tadyathā varagotra ājāneyo mahāhasty ājāneyo vāśvaḥ;",
  "S06dsp1-2_u:706": "bhagavān pradakṣiṇāvartaikaikaromaḥ. tatreyaṃ pradakṣiṇāvartaikaikaromatā:",
  "S06dsp1-2_u:707": "tasyaikaikaromakūpebhya ekaikāni romāṇi jātāni nīlāni kuṇḍalāvartāni snigdhakomalāni;",
  "S06dsp1-2_u:708": "bhagavān ūrdhvāgraromaḥ. tatreyam ūrdhvāgraromatā:",
  "S06dsp1-2_u:709": "tasya śiraḥkāye keśaromāṇi jātāny ūrdhvam ākuñcitāni nīlāni kuṇḍalāvartāni pradakṣiṇāvartāni;",
  "S06dsp1-2_u:710": "bhagavān sūkṣmasnigdhakomalacchaviḥ. tatreyaṃ sukṣmasnigdhakomalacchavitā:",
  "S06dsp1-2_u:711": "tasya kaye rajojalaṃ nāvatiṣṭhati;",
  "S06dsp1-2_u:712": "bhagavān suvarṇavarṇaḥ. tadyathā nānāratnakhacito jāmbunadasuvarṇayūpa evaṃ surūpaḥ sudarśanas,",
  "S06dsp1-2_u:713": "tasmād ucyate suvarṇavarṇaḥ;",
  "S06dsp1-2_u:714": "bhagavān saptotsadaḥ. tatreyaṃ saptotsadatā:",
  "S06dsp1-2_u:715": "tasya dvayoḥ padayor dvāv utsadau surūpau sudarśanau parivṛddhamāṃsalohitau;",
  "S06dsp1-2_u:716": "evam eva dvayor hastayor dvāv utsadau surūpau sudarśanau parivṛddhamāṃsalohitau,",
  "S06dsp1-2_u:717": "dvayor aṃsayor dvāv utsadau,",
  "S06dsp1-2_u:718": "kandharopari caika utsadaḥ surūpaḥ sudarśanaḥ parivṛddhamāṃsalohitaḥ;",
  "S06dsp1-2_u:719": "bhagavān susaṃvṛttaskandhaḥ;",
  "S06dsp1-2_u:720": "bhagavaṃś citāntarāṃsaḥ;",
  "S06dsp1-2_u:721": "bhagavān svṛjujātagātraḥ;",
  "S06dsp1-2_u:722": "bhagavān nyagrodhaparimaṇḍalaḥ. tatreyaṃ nyagrodhaparimaṇḍalatā:",
  "S06dsp1-2_u:723": "yāvān āyāmatas tāvān vistārato,",
  "S06dsp1-2_u:724": "yāvān vistāratas tāvān āyāmataḥ;",
  "S06dsp1-2_u:725": "bhagavān siṃhahanuḥ;",
  "S06dsp1-2_u:726": "bhagavāṃś catvāriṃśaddantaḥ;",
  "S06dsp1-2_u:727": "bhagavān aviraladantaḥ;",
  "S06dsp1-2_u:728": "bhagavān śuklatīkṣṇonnatāgradantaḥ;",
  "S06dsp1-2_u:729": "bhagavān rasāgravān. sa ṛjukaṇṭhanāḍiko 'jihmam asaṅgaṃ gilanasamartho 'sti;",
  "S06dsp1-2_u:730": "bhagavān prabhūtatanujihvaḥ. tatreyam prabhūtatanujihvatā:",
  "S06dsp1-2_u:731": "mukhāj jihvāṃ nirṇamayyobhe nāsikāvivare ubhe cakṣurvivare ubhe karṇavivare spṛśati parimṛśati,",
  "S06dsp1-2_u:732": "keśaparyantaṃ sarvaṃ mukhamaṇḍalam ācchādayati;",
  "S06dsp1-2_u:733": "bhagavān brahmasvaraḥ;",
  "S06dsp1-2_u:734": "bhagavān viśālagopakṣmanetraḥ;",
  "S06dsp1-2_u:735": "bhagavān abhinīlanetraḥ;",
  "S06dsp1-2_u:736": "bhagavān parisamāptanetrapiṇḍaḥ;",
  "S06dsp1-2_u:737": "bhagavān vyāmaprabhaḥ;",
  "S06dsp1-2_u:738": "bhagavān pūrṇacandranibhānanaḥ;",
  "S06dsp1-2_u:739": "bhagavato bhruvor antara ūrṇā jātā karpāsavat komalā kundapuṣpacandraśaṅkhapadmakesaragokṣīrāvaśyāyapuṣpasadṛśā;",
  "S06dsp1-2_u:740": "bhagavān uṣṇīsaśīrṣaḥ.",
  "S06dsp1-2_u:741": "etāny ucyante dvātriṃśan mahāpuruṣalakṣaṇāni.",
  "S06dsp1-2_u:742": "dsp_57 tatra katamāny aśītir anuvyañjanāni? yaduta:",
  "S06dsp1-2_u:743": "buddhā bhagavanta ātāmranakhā,",
  "S06dsp1-2_u:744": "nārāyaṇavat susaṃhatagatrāś,",
  "S06dsp1-2_u:745": "cāruniṣpannajānumaṇḍalāḥ,",
  "S06dsp1-2_u:746": "śucigātrā,",
  "S06dsp1-2_u:747": "mṛdugātrāḥ,",
  "S06dsp1-2_u:748": "komalagātrāḥ,",
  "S06dsp1-2_u:749": "snigdhagātrā,",
  "S06dsp1-2_u:750": "ajihmagātrā,",
  "S06dsp1-2_u:751": "dīrghānupūrvāṅgulayaḥ;",
  "S06dsp1-2_u:752": "buddhā bhagavanto vṛttāṅgulayo,",
  "S06dsp1-2_u:753": "'nupūrvāṅgulayo,",
  "S06dsp1-2_u:754": "gūḍhaśirā,",
  "S06dsp1-2_u:755": "gūḍhagulphaḥ,",
  "S06dsp1-2_u:756": "surūpagātrāḥ,",
  "S06dsp1-2_u:757": "suvibhaktagātrāḥ,",
  "S06dsp1-2_u:758": "suviśuddhāyatanāḥ,",
  "S06dsp1-2_u:759": "suviśuddhajñānāḥ,",
  "S06dsp1-2_u:760": "sākṣātsaṃpanneryāpathāḥ;",
  "S06dsp1-2_u:761": "buddhā bhagavantaḥ śrīmanto buddhimanto,",
  "S06dsp1-2_u:762": "darśanīyā,",
  "S06dsp1-2_u:763": "nātyāyatavadanā,",
  "S06dsp1-2_u:764": "ajihmavadanā,",
  "S06dsp1-2_u:765": "bimbavad raktoṣṭhāś,",
  "S06dsp1-2_u:766": "citavadanā,",
  "S06dsp1-2_u:767": "gambhīrasvarā,",
  "S06dsp1-2_u:768": "gambhīranābhayaḥ,",
  "S06dsp1-2_u:769": "suvṛttanābhayaḥ,",
  "S06dsp1-2_u:770": "pradakṣīṇavartanābhayaś,",
  "S06dsp1-2_u:771": "citapāṇipādāḥ;",
  "S06dsp1-2_u:772": "buddhā bhagavanto yathepsitapāṇipādāḥ,",
  "S06dsp1-2_u:773": "samapāṇilatā,",
  "S06dsp1-2_u:774": "avyavahitapāṇilekhā,",
  "S06dsp1-2_u:775": "āyatapāṇilekhā,",
  "S06dsp1-2_u:776": "vyapagatamaladurgandhagātrā,",
  "S06dsp1-2_u:777": "bhāsvaravarṇāś,",
  "S06dsp1-2_u:778": "cārvāyatanamukhāś,",
  "S06dsp1-2_u:779": "candrasadṛśamukhāḥ,",
  "S06dsp1-2_u:780": "pūrvābhilāpino,",
  "S06dsp1-2_u:781": "'pagatabhrūkuṭimukhāḥ;",
  "S06dsp1-2_u:782": "sarvaromakūpebhyo manāpo gandho nirgacchati;",
  "S06dsp1-2_u:783": "sugandhamukhā bhavanti,",
  "S06dsp1-2_u:784": "siṃhavikrāntagāmino,",
  "S06dsp1-2_u:785": "nāgavikrāntagāmino,",
  "S06dsp1-2_u:786": "haṃsavikrāntagāminaś,",
  "S06dsp1-2_u:787": "chattrākārottamāṅgā,",
  "S06dsp1-2_u:788": "madhurasarvākāraparisamāptaghoṣās,",
  "S06dsp1-2_u:789": "tīkṣṇadaṃṣṭrās,",
  "S06dsp1-2_u:790": "tuṅganāsā,",
  "S06dsp1-2_u:791": "raktajihvāḥ;",
  "S06dsp1-2_u:792": "buddhā bhagavantas tanujihvā,",
  "S06dsp1-2_u:793": "abhinīlaromāḥ,",
  "S06dsp1-2_u:794": "śuciromā,",
  "S06dsp1-2_u:795": "viśālanetrāḥ,",
  "S06dsp1-2_u:796": "paripūrṇavivarā,",
  "S06dsp1-2_u:797": "lohitapāṇipādalatā,",
  "S06dsp1-2_u:798": "nābhinālarahitā,",
  "S06dsp1-2_u:799": "abhugnakukṣayaḥ,",
  "S06dsp1-2_u:800": "kṣāmodarāḥ;",
  "S06dsp1-2_u:801": "buddhā bhagavanto 'valitakukṣayaḥ,",
  "S06dsp1-2_u:802": "śubhasandhayaś,",
  "S06dsp1-2_u:803": "citasandhayaḥ,",
  "S06dsp1-2_u:804": "pariśuddhapāṇipādā,",
  "S06dsp1-2_u:805": "vyāmaprabhāḥ,",
  "S06dsp1-2_u:806": "prabhāsvaragāminaḥ,",
  "S06dsp1-2_u:807": "kāyadarśanatṛptadevamanuṣyāḥ,",
  "S06dsp1-2_u:808": "sarvaprāṇyavimānitadarśanāḥ,",
  "S06dsp1-2_u:809": "sattvānuśāsakās;",
  "S06dsp1-2_u:810": "teṣāṃ vāg anukūlavartiparṣado bahir na nirgacchati;",
  "S06dsp1-2_u:811": "siṃhapūrvārdhakāyā bhavanti,",
  "S06dsp1-2_u:812": "susaṃbaddhagātrā,",
  "S06dsp1-2_u:813": "gūḍhaśikhā,",
  "S06dsp1-2_u:814": "abhinīlaślakṣnacitakeśā,",
  "S06dsp1-2_u:815": "anākulakeśā,",
  "S06dsp1-2_u:816": "udvartitasukuñcitakeśā,",
  "S06dsp1-2_u:817": "asaṃlulitakeśāḥ,",
  "S06dsp1-2_u:818": "śrīvatsavibhūṣitoraskāḥ,",
  "S06dsp1-2_u:819": "śriyojjvalapāṇipādalakṣaṇāḥ;",
  "S06dsp1-2_u:820": "buddhānāṃ bhagavatāṃ hiṅgulamanaḥśilācīnapiṣṭavaiḍūryatāmrakiṭṭavarṇair likhitānīva lakṣaṇāni. etany ucyante 'śītir anuvyañjanāni.",
  "S06dsp1-2_u:821": "dsp_58 tata āyuṣmān śāradvatīputro bhagavantam etad avocat:",
  "S06dsp1-2_u:822": "saced bhadanta bhagavan bodhisattvā mahāsattvāḥ sarvadharmeṣv anabhiniviṣṭās,",
  "S06dsp1-2_u:823": "tena bodhisattvāḥ sarvadharmān pṛthaṅ na samanupaśyanti yaduteme dharmāḥ kuśalā ime dharmā akuśalā,",
  "S06dsp1-2_u:824": "ime dharmā vyākṛtā ime dharmā avyākṛtā,",
  "S06dsp1-2_u:825": "ime dharmā laukikā ime dharmā lokottarā,",
  "S06dsp1-2_u:826": "ime dharmāḥ sāsravā ime dharmā anāsravā,",
  "S06dsp1-2_u:827": "ime dharmāḥ saṃskṛtā ime dharmā asaṃskṛtā,",
  "S06dsp1-2_u:828": "ime dharmāḥ sādhāraṇā ime dharmā asādhāraṇā ity,",
  "S06dsp1-2_u:829": "asaṃpaśyamānāś ca kathaṃ bodhimārgaṃ pratipadyante,",
  "S06dsp1-2_u:830": "'pratipadyamānāś ca kathaṃ sarvajñatām anuprāpnuvanti?",
  "S06dsp1-2_u:831": "evam ukte bhagavān ayuṣmantaṃ śāradvatīputram etad avocat:",
  "S06dsp1-2_u:832": "yad api śāradvatīputra bodhisattvāḥ sarvadharmān pṛthak paśyanti tat saṃvṛtitaḥ,",
  "S06dsp1-2_u:833": "paramārthatas tu nāsti.",
  "S06dsp1-2_u:834": "āha: kathaṃ bhagavan saṃvṛtitaḥ sat paramārthato nāsti?",
  "S06dsp1-2_u:835": "dsp_59 bhagavān avocat:",
  "S06dsp1-2_u:836": "yasmin kāle śāradvatīputra bodhisattva evaṃ cintayati:",
  "S06dsp1-2_u:837": "tatra katame kuśalā laukikā dharmā iti,",
  "S06dsp1-2_u:838": "sa evaṃ cintayati:",
  "S06dsp1-2_u:839": "ete kuśalā laukikā dharmā yaduta pitṛjñatā,",
  "S06dsp1-2_u:840": "mātṛjñatā,",
  "S06dsp1-2_u:841": "śramaṇyatā,",
  "S06dsp1-2_u:842": "brāhmaṇyatā,",
  "S06dsp1-2_u:843": "kulajyeṣṭhāpacāyitā,",
  "S06dsp1-2_u:844": "dānamayaṃ puṇyakriyāvastu,",
  "S06dsp1-2_u:845": "śīlamayaṃ puṇyakriyāvastu,",
  "S06dsp1-2_u:846": "bhāvanāmayaṃ puṇyakriyāvastu,",
  "S06dsp1-2_u:847": "vaiyāvṛtyasahagatam upāyakauśalyapuṇyaṃ,",
  "S06dsp1-2_u:848": "daśa kuśalakarmapathā,",
  "S06dsp1-2_u:849": "laukikā vidhmātakasaṃjñā,",
  "S06dsp1-2_u:850": "vipaḍumakasaṃjñā,",
  "S06dsp1-2_u:851": "vilohitakasaṃjñā,",
  "S06dsp1-2_u:852": "vipūyakasamjñā,",
  "S06dsp1-2_u:853": "vinīlakasaṃjñā,",
  "S06dsp1-2_u:854": "vikhāditakasaṃjñā,",
  "S06dsp1-2_u:855": "vikṣiptakasaṃjñā,",
  "S06dsp1-2_u:856": "asthikasaṃjñā,",
  "S06dsp1-2_u:857": "vidagdhakasaṃjñā;",
  "S06dsp1-2_u:858": "evam eva catvāri dhyānāni,",
  "S06dsp1-2_u:859": "catvāry apramāṇāni,",
  "S06dsp1-2_u:860": "catasra ārūpyasamāpattayo,",
  "S06dsp1-2_u:861": "buddhānusmṛtir,",
  "S06dsp1-2_u:862": "dharmānusmṛtiḥ,",
  "S06dsp1-2_u:863": "saṃghānusmṛtiḥ,",
  "S06dsp1-2_u:864": "śīlānusmṛtis,",
  "S06dsp1-2_u:865": "tyāgānusmṛtir,",
  "S06dsp1-2_u:866": "devatānusmṛtir,",
  "S06dsp1-2_u:867": "upaśamānusmṛtir,",
  "S06dsp1-2_u:868": "ānāpānānusmṛtiḥ,",
  "S06dsp1-2_u:869": "kāyagatānusmṛtir,",
  "S06dsp1-2_u:870": "maraṇānusmṛtir iti.",
  "S06dsp1-2_u:871": "dsp_60 tatra katame 'kuśalā dharmā iti cintayitvā sa evaṃ cintayati:",
  "S06dsp1-2_u:872": "ete 'kuśalā dharmā yaduta prāṇātipāto,",
  "S06dsp1-2_u:873": "'dattādānaṃ,",
  "S06dsp1-2_u:874": "kāmamithyācāro,",
  "S06dsp1-2_u:875": "mṛṣāvādaḥ,",
  "S06dsp1-2_u:876": "paiśunyaṃ,",
  "S06dsp1-2_u:877": "pāruṣyaṃ,",
  "S06dsp1-2_u:878": "saṃbhinnapralāpo,",
  "S06dsp1-2_u:879": "'bhidhyā,",
  "S06dsp1-2_u:880": "vyāpādo,",
  "S06dsp1-2_u:881": "mithyādṛṣṭiḥ,",
  "S06dsp1-2_u:882": "krodha,",
  "S06dsp1-2_u:883": "upanāho,",
  "S06dsp1-2_u:884": "mrakṣaḥ,",
  "S06dsp1-2_u:885": "pradāso,",
  "S06dsp1-2_u:886": "vihiṃserṣyā,",
  "S06dsp1-2_u:887": "mātsaryaṃ, māna iti.",
  "S06dsp1-2_u:888": "dsp_61 tatra katame 'vyākṛtā dharmā iti cintayitvā sa evaṃ cintayati:",
  "S06dsp1-2_u:889": "ete 'vyākṛtā dharmā yadutāvyākṛtāni kāyakarmāṇy,",
  "S06dsp1-2_u:890": "avyākṛtāni vākkarmāṇy,",
  "S06dsp1-2_u:891": "avyākṛtāni manaḥkarmāṇy,",
  "S06dsp1-2_u:892": "avyākṛtāni catvāri mahābhūtāny,",
  "S06dsp1-2_u:893": "avyākṛtāni pañcendriyāṇy,",
  "S06dsp1-2_u:894": "avyākṛtāḥ pañca skandhā,",
  "S06dsp1-2_u:895": "dvādaśāyatanāny,",
  "S06dsp1-2_u:896": "aṣṭādaśa dhātavo,",
  "S06dsp1-2_u:897": "vipākaś ceti.",
  "S06dsp1-2_u:898": "dsp_62 tatra katame lokottarā dharmā iti cintayitvā sa evaṃ cintayati:",
  "S06dsp1-2_u:899": "ete lokottarā dharmā yaduta catvāri smṛtyupasthānāni,",
  "S06dsp1-2_u:900": "catvāri samyakprahāṇāni,",
  "S06dsp1-2_u:901": "catvāra ṛddhipādāḥ,",
  "S06dsp1-2_u:902": "pañcendriyāṇi,",
  "S06dsp1-2_u:903": "pañca balāni,",
  "S06dsp1-2_u:904": "sapta bodhyaṅgāny,",
  "S06dsp1-2_u:905": "āryāṣṭāṅgamārgas,",
  "S06dsp1-2_u:906": "trīṇi vimokṣamukhāny,",
  "S06dsp1-2_u:907": "anājñātamājñāsyāmīndriyam,",
  "S06dsp1-2_u:908": "ājñendriyam,",
  "S06dsp1-2_u:909": "ājñātāvīndriyaṃ,",
  "S06dsp1-2_u:910": "savitarkaḥ savicāraḥ samādhir,",
  "S06dsp1-2_u:911": "avitarko vicāramātraḥ samādhir,",
  "S06dsp1-2_u:912": "avitarko 'vicāraḥ samādhir,",
  "S06dsp1-2_u:913": "adhyātmaśūnyatā yāvad abhāvasvabhāvaśūnyatā,",
  "S06dsp1-2_u:914": "tathāgatasya daśa balāni,",
  "S06dsp1-2_u:915": "catvāri vaiśāradyāni,",
  "S06dsp1-2_u:916": "catasraḥ pratisaṃvido,",
  "S06dsp1-2_u:917": "mahāmaitrī,",
  "S06dsp1-2_u:918": "mahākaruṇā,",
  "S06dsp1-2_u:919": "aṣṭādaśāveṇikā buddhadharmā iti.",
  "S06dsp1-2_u:920": "dsp_63 tatra katame sāsravā dharmāḥ?",
  "S06dsp1-2_u:921": "traidhatukaparyāpannāḥ pañca skandhā,",
  "S06dsp1-2_u:922": "dvādaśāyatanāny,",
  "S06dsp1-2_u:923": "aṣṭādaśa dhātavaś,",
  "S06dsp1-2_u:924": "catvari dhyānāni,",
  "S06dsp1-2_u:925": "catvāry apramāṇāni,",
  "S06dsp1-2_u:926": "catasra ārūpyasamāpattaya ete ucyante sāsravā dharmāḥ.",
  "S06dsp1-2_u:927": "dsp_64 tatra katame 'nāsravā dharmāḥ?",
  "S06dsp1-2_u:928": "catvāri smṛtyupasthānāni peyālaṃ yāvad aṣṭādaśāveṇikā buddhadharmā ete 'nāsravā dharmāḥ.",
  "S06dsp1-2_u:929": "dsp_65 tatra katame saṃskṛtā dharmāḥ?",
  "S06dsp1-2_u:930": "yaduta kāmadhātū,",
  "S06dsp1-2_u:931": "rūpadhātur,",
  "S06dsp1-2_u:932": "arūpadhātur,",
  "S06dsp1-2_u:933": "evam eva pañca skandhāś,",
  "S06dsp1-2_u:934": "catvāri dhyānāni,",
  "S06dsp1-2_u:935": "catvāry apramāṇāni,",
  "S06dsp1-2_u:936": "catasra ārūpyasamāpattayaś,",
  "S06dsp1-2_u:937": "catvāri smṛtyupasthānāni peyālaṃ yāvad aṣṭādaśāveṇikā buddhadharmā,",
  "S06dsp1-2_u:938": "ete saṃskṛtā dharmāḥ.",
  "S06dsp1-2_u:939": "dsp_66 tatra katame 'saṃskṛtā dharmāḥ?",
  "S06dsp1-2_u:940": "yeṣāṃ dharmāṇāṃ notpādo,",
  "S06dsp1-2_u:941": "na sthitir,",
  "S06dsp1-2_u:942": "na nirodho,",
  "S06dsp1-2_u:943": "nānyathātvam,",
  "S06dsp1-2_u:944": "evam eva rāgakṣayo,",
  "S06dsp1-2_u:945": "dveṣakṣayo,",
  "S06dsp1-2_u:946": "mohakṣaya,",
  "S06dsp1-2_u:947": "evam eva dharmasthitir,",
  "S06dsp1-2_u:948": "dharmatā,",
  "S06dsp1-2_u:949": "dharmadhātur,",
  "S06dsp1-2_u:950": "dharmānavadyatā,",
  "S06dsp1-2_u:951": "tathatābhrāntatathatānanyatathatā,",
  "S06dsp1-2_u:952": "bhūtakoṭir eta ucyante 'saṃskṛtā dharmāḥ.",
  "S06dsp1-2_u:953": "dsp_67 tatra katame sādhāraṇā dharmāḥ?",
  "S06dsp1-2_u:954": "yaduta catvāri dhyānāni,",
  "S06dsp1-2_u:955": "catvāry apramāṇāni,",
  "S06dsp1-2_u:956": "catasra ārūpyasamāpattayaḥ,",
  "S06dsp1-2_u:957": "pañcābhijñā,",
  "S06dsp1-2_u:958": "ete pṛthagjanaiḥ saha sādhāraṇā dharmaḥ.",
  "S06dsp1-2_u:959": "dsp_68 tatra katame pṛthagjanaiḥ sahāsādhāraṇā dharmāḥ?",
  "S06dsp1-2_u:960": "saptatriṃśad bodhipakṣikā dharmā,",
  "S06dsp1-2_u:961": "daśa balāni,",
  "S06dsp1-2_u:962": "catvāri vaiśāradyāni,",
  "S06dsp1-2_u:963": "catasraḥ pratisaṃvidas,",
  "S06dsp1-2_u:964": "trīṇi vimokṣamukhāni yāvad aṣṭādaśāveṇikā buddhadharmā eta ucyante 'sādhāraṇā dharmāḥ.",
  "S06dsp1-2_u:965": "dsp_69 yad api śāradvatīputra bodhisattvāḥ saṃvṛtitaḥ sarvadharmān evaṃ pṛthak paśyamānāḥ paramārthato nābhiniviśanti,",
  "S06dsp1-2_u:966": "katham anabhiniviṣṭāḥ?",
  "S06dsp1-2_u:967": "tadyathā śāradvatīputra kaścit puruṣo māyānirmitāṃ caturaṅginīṃ senāṃ dṛṣṭvā,",
  "S06dsp1-2_u:968": "yaduta hastikāyam aśvakāyaṃ rathakāyaṃ pattikāyaṃ,",
  "S06dsp1-2_u:969": "tatra senāstīti nābhiniviśaty,",
  "S06dsp1-2_u:970": "evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
  "S06dsp1-2_u:971": "tadyathā śāradvatīputra kaścit puruṣo gharmārto nānāvidhāṃ marīcikām ūrmivac calantīṃ dṛṣṭvedaṃ jalam iti nābhiniviśaty,",
  "S06dsp1-2_u:972": "evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
  "S06dsp1-2_u:973": "tadyathā śāradvatīputra kaścit puruṣaḥ svapne nānāvidhāni rūpāṇi dṛṣṭvā vibuddhaḥ san teṣām rūpam astīti nābhiniviśaty,",
  "S06dsp1-2_u:974": "evam eva śaradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
  "S06dsp1-2_u:975": "tadyathā śāradvatīputra kaścit puruṣa udake candraṃ dṛṣṭvā tatra candro 'stīti nābhiniviśaty,",
  "S06dsp1-2_u:976": "evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
  "S06dsp1-2_u:977": "tadyathā śāradvatīputra kaścit puruṣa indrajālaṃ dṛṣṭvā tatra vastutve nābhiniviśaty,",
  "S06dsp1-2_u:978": "evam eva śāradvatīputra bodhisattvā mahāsattvāḥ sarvadharmān pṛthak paśyamānā api sarvadharmāṇāṃ vastutve nābhiniviśanti;",
  "S06dsp1-2_u:979": "tadyathā śāradvatīputra kaścit pūruṣo māyayākāśe carann api tatrākāśo 'stīti nābhiniviśaty,",
  "S06dsp1-2_u:980": "evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
  "S06dsp1-2_u:981": "tadyathā śāradvatīputra kaścit puruṣaḥ pratiśrutkāṃ śrutvā tatra śabdo 'stīti nābhiniviśaty,",
  "S06dsp1-2_u:982": "evam eva śāradvatīputra bodhisattvā mahāsattvā sarvadharmān pṛthak paśyamānā api nābhiniviśanti;",
  "S06dsp1-2_u:983": "tadyathā śāradvatīputra kaścit puruṣo gandharvanagaraṃ dṛṣṭvā tatra nagaram astīti nābhiniviśaty,",
  "S06dsp1-2_u:984": "evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
  "S06dsp1-2_u:985": "tadyathā śāradvatīputra kaścit puruṣa ādarśe mukhapratibimbaṃ dṛṣṭvaitan mukham astīti nābhiniviśaty,",
  "S06dsp1-2_u:986": "evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti,",
  "S06dsp1-2_u:987": "dharmeṣv anabhiniviṣṭāḥ prajñāpāramitāyāṃ pāraṃ gatāḥ kṣipram anuttarāṃ samyaksaṃbodhim abhisaṃbudhyante.",
  "S06dsp1-2_u:988": "daśasāhasrikāyāḥ prajñāpāramitāyāḥ sarvadharmaparivarto nāma dvitīyaḥ."
}