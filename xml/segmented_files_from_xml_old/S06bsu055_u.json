{
  "S06bsu055_u:0": "[Vaidya_95]",
  "S06bsu055_u:1": "Kauśikaprajñāpāramitāsūtram /",
  "S06bsu055_u:2": "namo sarvabuddhabodhisattvebhyaḥ //",
  "S06bsu055_u:3": "evaṃ mayā śrutam /",
  "S06bsu055_u:4": "ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhamanekaiśca bodhisattvaśatasahasraiḥ sarvaiḥ kumārabhūtaiḥ /",
  "S06bsu055_u:5": "tatra khalu bhagavān śakraṃ devānāmindramāmantrayate sma //",
  "S06bsu055_u:6": "ayaṃ kauśika prajñāpāramitāyāḥ arthaḥ - prajñāpāramitā na dvayena draṣṭavyā na advayena /",
  "S06bsu055_u:7": "na nimittato na animittataḥ /",
  "S06bsu055_u:8": "na āyūhato na nirāyūhataḥ /",
  "S06bsu055_u:9": "notkṣepato na prakṣepataḥ /",
  "S06bsu055_u:10": "na saṃkleśato na asaṃkleśataḥ /",
  "S06bsu055_u:11": "na vyavadānato na avyavadānataḥ /",
  "S06bsu055_u:12": "notsargato na anutsargataḥ /",
  "S06bsu055_u:13": "na sthānato na asthānataḥ /",
  "S06bsu055_u:14": "na yogato na ayogataḥ /",
  "S06bsu055_u:15": "na saṃbandhato na asaṃbandhataḥ /",
  "S06bsu055_u:16": "na pratyayato na apratyayataḥ /",
  "S06bsu055_u:17": "na dharmato na adharmataḥ /",
  "S06bsu055_u:18": "na tathata(yā)",
  "S06bsu055_u:19": "na atathata(yā)",
  "S06bsu055_u:20": "na bhūtakoṭyā na abhūtakoṭyā(vedi)tavyā //",
  "S06bsu055_u:21": "evamevāyaṃ sa kauśika prajñāpāramitāyāḥ arthaḥ /",
  "S06bsu055_u:22": "tadyathā sarvadharmasamatvāt prajñāpāramitā samā /",
  "S06bsu055_u:23": "sarvadharmaviviktatvāt prajñāpāramitā viviktā /",
  "S06bsu055_u:24": "sarvadharmācalatvāt prajñāpāramitā acalā /",
  "S06bsu055_u:25": "sarvadharmāmanyatvāt prajñāpāramitā amanyatā /",
  "S06bsu055_u:26": "sarvadharmābhīrutvāt prajñāpāramitā abhīru /",
  "S06bsu055_u:27": "sarvadharmācchambhitatayā prajñāpāramitā acchambhī /",
  "S06bsu055_u:28": "sarvadharmaikarasatvāt prajñāpāramitā ekarasā /",
  "S06bsu055_u:29": "sarvadharmānutpādatvāt prajñāpāramitā anutpādā /",
  "S06bsu055_u:30": "sarvadharmānirodhatvāt prajñāpāramitā anirodhā /",
  "S06bsu055_u:31": "gaganakalpatvāt sarvadharmāṇāṃ prajñāpāramitā gaganakalpā /",
  "S06bsu055_u:32": "rūpāparyantatvāt prajñāpāramitā aparyantā /",
  "S06bsu055_u:33": "evaṃ vedanāsaṃjñāsaṃskāravijñānāparyantatvāt prajñāpāramitā aparyantā /",
  "S06bsu055_u:34": "pṛthivīdhātvaparyantatvāt prajñāpāramitā aparyantā /",
  "S06bsu055_u:35": "evamabdhātu - tejodhātu - vāyudhātu - ākāśadhātu - vijñānadhātvaparyantatvāt prajñāpāramitā aparyantā /",
  "S06bsu055_u:36": "sumervaparyantatvāt prajñāpāramitā aparyantā /",
  "S06bsu055_u:37": "samudrāparyantatvāt prajñāpāramitā aparyantā /",
  "S06bsu055_u:38": "vajrasamatvāt prajñāpāramitā samā /",
  "S06bsu055_u:39": "sarvadharmābhedatvāt prajñāpāramitā abhedā /",
  "S06bsu055_u:40": "sarvadharma(svabhāvā)",
  "S06bsu055_u:41": "nupalabdhitvāt prajñāpāramitā anupalabdhiḥ /",
  "S06bsu055_u:42": "sarvadharmavibhāva(nā)",
  "S06bsu055_u:43": "- samatvāt prajñāpāramitā(a)",
  "S06bsu055_u:44": "vibhāva(nā) - samā /",
  "S06bsu055_u:45": "sarvadharmaniśceṣṭatvāt prajñāpāramitā niśceṣṭā /",
  "S06bsu055_u:46": "sarvadharmācintyatvāt prajñāpāramitā acintyeti //",
  "S06bsu055_u:47": "evaṃ dānapāramitā - śīlapāramitā - kṣāntipāramitā - vīryapāramitā - dhyānapāramitā - prajñāpāramitātrimaṇḍalapariśuddhyaparyantatvāt prajñāpāramitā aparyantā iti //",
  "S06bsu055_u:48": "prajñāpāramitā ucyate yaduta aṣṭādaśaśūnyatā /",
  "S06bsu055_u:49": "tadyathā - ādhyātmaśūnyatā bahirdhāśūnyatā ādhyātmābahirdhāśūnyatā śūnyatāśūnyatā mahāśūnyatā paramā(rtha)",
  "S06bsu055_u:50": "śūnyatā saṃskṛtaśūnyatā asaṃskṛtaśūnyatā atyantaśūnyatā anādyagraśūnyatā (ana)",
  "S06bsu055_u:51": "pakāraśūnyatā prakṛtiśūnyatā svalakṣaṇaśūnyatā sarvadharmaśūnyatā anupalambhaśūnyatā abhāvaśūnyatā svabhāvaśūnyatā abhāvasvabhāvaśūnyatā iti /",
  "S06bsu055_u:52": "ayamucyate saṃkṣiptena prajñāpāramiteti //",
  "S06bsu055_u:53": "(Kauś, Vaidya 96) tārakā timiraṃ dīpo māyāvaśyāya buddhudam /",
  "S06bsu055_u:54": "supinaṃ vidyudabhraṃ ca evaṃ draṣṭavya saṃskṛtamiti //",
  "S06bsu055_u:55": "anirodhamanutpādamanucchedamaśāśvatam /",
  "S06bsu055_u:56": "anekārthamanānārthamanāgamamanirgamam //",
  "S06bsu055_u:57": "yaḥ pratītyasamutpādaṃ prapañcopaśamaṃ śivam /",
  "S06bsu055_u:58": "deśayāmāsa saṃbuddhastaṃ vande vadatāṃ varam //",
  "S06bsu055_u:59": "namo daśasu dikṣu sarveṣāmatītānāgatapratyutpannānāṃ trayāṇāṃ ratnānām /",
  "S06bsu055_u:60": "namo bhagavatyai prajñāpāramitāyai sarvatathāgatasunibhāyai sarvatathāgatānujñātavijñātāyai /",
  "S06bsu055_u:61": "(oṃ) prajñe mahāprajñe prajñāvabhāse prajñālokakāri ajñānavidhamane siddhe susiddhe siddhyamane(bha)",
  "S06bsu055_u:62": "gavate sarvāṅgasundari(bha)",
  "S06bsu055_u:63": "ktivatsale prasārahaste samāśvāsakare sidhya sidhya,",
  "S06bsu055_u:64": "budhya budhya,",
  "S06bsu055_u:65": "kampa kampa,",
  "S06bsu055_u:66": "cala cala,",
  "S06bsu055_u:67": "rāva rāva,",
  "S06bsu055_u:68": "āgaccha bhagavate mā vilamba svāhā //",
  "S06bsu055_u:69": "namo dharmodgatasya bodhisattvasya mahāsattvasya mahākāruṇakasya //",
  "S06bsu055_u:70": "namo prajñāpāramitāyai /",
  "S06bsu055_u:71_0": "tadyathā - munidharme saṃgrahadharme anugrahadharme vimokṣadharme sattvānugrahadharme",
  "S06bsu055_u:71_1": "vaiśramaṇadharme samantanuparivartanadharme guṇigrahasaṃgrahadharme sarvatrānugatadharme",
  "S06bsu055_u:71_2": "sarvakālaparipūrṇadharme svāhā //",
  "S06bsu055_u:72": "namo prajñāpāramitāyai /",
  "S06bsu055_u:73": "tadyathā - akhane nikhane mukhana nekhane(avaravandane)",
  "S06bsu055_u:74": "paṭane paṭane paṭare svāhā //",
  "S06bsu055_u:75": "namo prajñāpāramitāyai /",
  "S06bsu055_u:76": "tadyathā - gaṅgā gaṅgā na tīrāvabhāsa gaṅgā svāhā //",
  "S06bsu055_u:77": "namo prajñāpāramitāyai /",
  "S06bsu055_u:78": "tadyathā śrīye śrīye muni śrīye śrīyase svāhā //",
  "S06bsu055_u:79": "namo prajñāpāramitāyai /",
  "S06bsu055_u:80": "tadyathā - oṃ vajrabale svāhā //",
  "S06bsu055_u:81": "namo prajñāpāramitāyai /",
  "S06bsu055_u:82": "tadyathā - oṃ hrī śrī dhī śruti smṛti mati gati vijaye svāhā //",
  "S06bsu055_u:83": "namo prajñāpāramitāyai /",
  "S06bsu055_u:84": "tadyathā - bambari bambari mahābambari būru būru mahābūru svāhā //",
  "S06bsu055_u:85": "namaḥ prajñāpāramitāyai /",
  "S06bsu055_u:86": "tadyathā - hūte hūte hūvitāśane sarva - karmāvaraṇane svāhā",
  "S06bsu055_u:87": "// namaḥ prajñāpāramitāyai /",
  "S06bsu055_u:88": "tadyathā - oṃ orolik svāhā //",
  "S06bsu055_u:89": "namo prajñāpāramitāyai /",
  "S06bsu055_u:90": "tadyathā - oṃ sarvavit svāhā //",
  "S06bsu055_u:91": "namaḥ prajñāpāramitāyai /",
  "S06bsu055_u:92": "tadyathā - gate gate pāragate pārasaṃgate bodhi svāhā //",
  "S06bsu055_u:93": "idamavocadbhagavān /",
  "S06bsu055_u:94": "āttamanā āyuṣmān sāriputraḥ śakro devānāmindraste ca bodhisattvā mahāsattvāḥ sā ca sarvāvatī parṣad sadevagandharvamānuṣāsuraśca loko bhagavato bhāṣitamabhyanandan //",
  "S06bsu055_u:95": "kauśikanāma prajñāpāramitā samāptā //"
}