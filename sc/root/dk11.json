{
    "dk11:0": "",
    "dk11:1": "",
    "dk11:2": "",
    "dk11:3": "Dharmaskandha |",
    "dk11:4": "",
    "dk11:5": "11. upādānapratyayo bhavaḥ |",
    "dk11:6": "",
    "dk11:7": "bhavaḥ katama | āha | upādānāny eva pratītyānekavidhā bhavaprajñaptir uktā bhagavatā | ekavidhā asti bhavaprajñaptir yatra traidhātukāḥ paṁca skandhā uktā bhagavatā | asti bhavaprajñaptir yatrāyatyāṁ punarbhavābhinirvartakaṁ karmoktaṁ bhagavatā | asti bhavaprajñaptir yatropapattyaṁgikā paṁca skandhā uktā bhagavatā |",
    "dk11:8": "katamā bhavaprajñaptir yatra traidhātukāḥ paṁca skandhā bhavā uktā bhagavatā | yad uktaṁ | trayo bhavāḥ kāmabhavo rūpabhavaḥ ārūpyabhavaḥ | iyaṁ bhavaprajñaptir yatra traidhātukāḥ paṁca skandhā bhava uktā bhagavatā |",
    "dk11:9": "katamā bhavaprajñaptir yatrāyatyāṁ punarbhavābhinirvartakaṁ karmoktaṁ bhagavatā | yad uktaṁ | yad api tad ānanda karmāyatyāṁ punarbhavāya saṁvartate idam atra bhavasya | iyaṁ bhavaprajñaptir yatrāyatyāṁ punarbhavābhinirvartakaṁ karma bhava uktaṁ bhagavatā |",
    "dk11:10": "katamā bhavaprajñaptir yatropapattyāṁgikāḥ paṁca skandhā bhava uktā bhagavatā | yad uktaṁ | vijñānaṁ phalgunāhāraṁ yāvad evāyatyāṁ punarbhavābhinirvartaye prādurbhāvāya | iyaṁ bhavaprajñaptir yatropapattyāṁgikāḥ paṁca skandhā bhava uktaṁ bhagavatā |",
    "dk11:11": "api khalv evam uktaṁ bhagavatā nidānaparyāye vyākaraṇe āyuṣmaty ānande |",
    "dk11:12": "asti pratyayam ānanda bhavo | vistareṇa yāvat |",
    "dk11:13": "sarvaśo vā punar ānanda upādāne asati api nu bhavaḥ prajñāyeta | no bhadanta | tasmāt tarhy ānanda etan nidānaṁ caiṣa hetur eṣa samudaya eṣa pratyayo bhavasya yad utopādānaṁ | upādānapratyayam ānanda bhava | iti yad uktam idaṁ me tat pratyuktaṁ ||"
}