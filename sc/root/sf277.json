{
    "sf277:0": "",
    "sf277:1": "",
    "sf277:2": "Agrajñasūtra",
    "sf277:3": "",
    "sf277:4": "bhavati sa samayo yad ayaṁ lokaḥ saṁvartate | saṁvartamāne loke yadbhūyasā satvā ābhāsvare devanikāye upapadyante | te tatra bhavanti rūpiṇo manomayā avikalā ahīnendriyāḥ sarvāṅgapratyaṁ gopetāḥ śubhā varṇasthāyinaḥ svayaṁprabhā vaihāyasagāminaḥ prītibhakṣāḥ prītyāhārā dīrghāyuṣo dīrgham adhvānaṁ tiṣṭhanti |",
    "sf277:5": "tena khalu samayena mahāpṛthivī ekodikā bhavati ekārṇavā | tasyāṁ ekodikāyāṁ mahāpṛthivyāṁ ekārṇavāyāṁ vāyunā śaraḥ saṁmūrcchitaḥ saṁtanoti tadyathā pakvasya kṣīrasya śaraḥ saṁmūrcchitaḥ saṁtanoty evam eva tasyāṁ ekodikāyāṁ mahāpṛthivyāṁ ekārṇavāyāṁ vayunā śaraḥ saṁmūrcchitaḥ saṁtanoti | sa bhavati pṛthivīraso varṇasaṁpanno gandhasaṁpanno rasasaṁpannaḥ | tadyathā navanītam evaṁvarṇaḥ | tadyathā kṣaudraṁ madhv aneḍakam evamāsvādaḥ |",
    "sf277:6": "bhavati sa samayo yad ayaṁ loko vivartate | vivartamāne loke satvā āyuḥkṣayāt karmakṣayāt puṇyakṣayād ābhāsvarād devanikāyāc cavitvā ihatye manuṣyasabhāgatām āgaccanti | te ’pi rūpiṇo pūrvavad yāvad dīrgham adhvānam tiṣṭhanti |",
    "sf277:7": "tena khalu samayena na sūryacandramasau prajñāyete na rātridivasaṁ na māsaṁ ardhamāsaṁ na ṛtuṁ na kṣaṇalavamuhūrtaṁ prajñāyante … na strī na pumān | satvaḥ satva ity ekasaṁkhyāṁ gacchati |",
    "sf277:8": "athānyatamo lolupajātīyaḥ satvaḥ aṁgulyagreṇa pṛthivīrasam āsvādayati | yathā yathāsvādayati tathā tathā pratikāṁkṣati | yathā yathā pratikāṁkṣati tathā tathā kabaḍiṁkāropakrameṇa praparibhuktaḥ |",
    "sf277:9": "adrākṣur anyatame satvās taṁ satvaṁ kabaḍiṅkāropakrameṇa pṛthivīrasaṁ paribhuñjānam | dṛṣṭvā ca te ’pi satvā aṁgulyāgreṇa pṛthivīrasam āsvādayanti | yathā yathāsvādayanti pūrvavad yāvad kabaḍiṅkāropakrameṇa praparibhuktāḥ | yataś ca te satvā taṁ pṛthivīrasaṁ kabaḍiṅkāropakrameṇa praparibhuktās teṣāṁ kāye dṛḍhatvaṁ gurutvaṁ prajñāyete śubhavarṇo ’ntarhitaḥ | andhakāro loke prādurbhūtaḥ |",
    "sf277:10": "dharmatā khalu vāsiṣṭha andhakārasya loke prādurbhāvāt sūryacandramasau prajñāyete etc. as in 4."
}