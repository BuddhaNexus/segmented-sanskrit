{
    "sf192:0": "Ekottarikāgama 10",
    "sf192:1": "tadyathā ādarśaḥ apariśuddhaḥ syād aparyavadātaḥ aparikarmīkṛtaḥ | tatra cakṣuṣmān puruṣaḥ svaṁ mukhanimittaṁ pratyavekṣamāṇo na paśyet | tat kasya hetor | apariśuddhatvād ādarśasya |",
    "sf192:2": "evam eva sa bata apariśuddhena cittena aparyavadātena aparikarmīkṛtena ātmārthaṁ vā jñāsyati parārthaṁ vā ubhayārthaṁ vā uttaraṁ vā manuṣyadharmam alamāryaviśeṣādhigamaṁ vā jñānaṁ vā darśanaṁ vā sparśavihāratāṁ vā jñāsyati vā drakṣyati vā nedaṁ sthānaṁ vidyate | tat kasya hetor | apariśuddhatvāc cittasya |",
    "sf192:3": "tasmāt tarhy evaṁ śikṣitavyaṁ yan na naś cittam apariśuddhaṁ bhaviṣyaty evaṁ vo bhikṣavaḥ śikṣitavyaṁ ||",
    "sf192:4": "tadyathā ādarśaḥ pariśuddhaḥ syāt paryavadātaḥ suparikarmīkṛtaḥ | tatra cakṣuṣmān puruṣaḥ svaṁ mukhanimittaṁ pratyavekṣamāṇaḥ paśyet | tat kasya hetor | supariśuddhatvād ādarśasya |",
    "sf192:5": "evam eva sa bata pariśuddhena cittena paryavadātena suparikarmīkṛtena ātmārthaṁ vā jñāsyati parārthaṁ vā ubhayārthaṁ vā uttaraṁ vā manuṣyadharmam alamāryaviśeṣādhigamaṁ jñānaṁ vā darśanaṁ vā sparśavihāratāṁ vā jñāsyati vā drakṣyati vā sthānam etad vidyate | tat kasya hetor | supariśuddhatvāc cittasya |",
    "sf192:6": "tasmāt tarhy evaṁ śikṣitavyaṁ yac cittaṁ naḥ supariśuddhaṁ bhaviṣyati paryavadātaṁ evaṁ vo bhikṣavaḥ śikṣitavyaṁ || ||"
}