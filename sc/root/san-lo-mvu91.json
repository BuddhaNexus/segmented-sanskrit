{
    "san-lo-mvu91:0": "Mahāvastu",
    "san-lo-mvu91:1": "91. Visits to Nāga Kings",
    "san-lo-mvu91:2": "kālo nāgarājā tahiṁ khu mahācaṁkrame bhagavantaṁ upasaṁkrānto || so dāni bhagavataḥ pādau śirasā vanditvā ekāṁśīkṛto prāṁjalīkṛto bhagavantam etad uvāca || mama bhagavaṁ bhavano purimakehi samyaksaṁbuddhehi paribhukto krakucchandena bhagavatā konākamuninā kāśyapena sādhu bhagavān api mama bhavanaṁ paribhuṁjatu anukaṁpām upādāya || tatrāpi bhagavāṁ kālasya nāgarājasya bhavane caturthaṁ saptāhaṁ prītisukhena vītināmeti | tato pi bhagavāṁ kālasya nāgarājasya bhavanāto caturthasya saptāhasyātyayena utthito ||",
    "san-lo-mvu91:3": "mucilido nāgarājaḥ purimabuddhadarśāvī bhagavataḥ upasaṁkrānto || so pi bhagavataḥ pādau śirasā vaṁditvā ekānte prāṁjalīkṛto bhagavantaṁ yācati || mama bhagavaṁ bhavano purimakehi samyaksaṁbuddhehi paribhukto bhagavatā krakucchandena konākamuninā kāśyapena sādhu bhagavāṁ pi mama bhavanaṁ paribhuṁjatu anukaṁpām upādāya || bhagavāṁ muciliṁdasyāpi nāgarājasya bhavane paṁcamaṁ saptāhaṁ sunirāhāraḥ prītisukhena  vītināmesi || tato pi tahiṁ saptāhikaṁ akālavārdalaṁ utpannaṁ saptāhaṁ rātriṁdivaṁ devena varṣitaṁ muciliṁdenāpi nāgarājñā bhagavatar ardhayojanakaparikṣepena saptakuttaṁ bhagavantaṁ bhogena parikṣipitvā upari vipuri vipulena phaṇenācchādesi | yathā ca bhagavantaṁ viṣagaṁdhena kilviṣagandhena vā na vyābādheya tti mucilindo nāma nāgarājā svakāto bhavanāto uttaritvāna bhogena āchāyesi śirighanasukṛtena phaṇena saptāhaṁ vipulapuṇyaṁ prasūtaṁ | vinipātena nāgarājena ca puṇyaṁ prasūtaṁ parikṣipi hi mahatā paribhogena saptāhaṁ ||"
}