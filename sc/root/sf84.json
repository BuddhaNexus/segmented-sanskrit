{
    "sf84:0": "",
    "sf84:1": "",
    "sf84:2": "Brāhmaṇasatyānisūtra",
    "sf84:3": "",
    "sf84:4": "bhagavān rājagṛhe viharati veṇuvane kalandakanivāpe. atha saṁbahulānāṁ brāhmaṇaparivrājakānāṁ sumāgadhāyāḥ puṣkariṇyās tīre sanniṣaṇṇānāṁ sannipatitānām ayaṁ evaṁrūpo ’bhūd antarākathāsamudāhāra ity api brāhmaṇasatyāni. ity api brāhmaṇasatyāni.",
    "sf84:5": "aśrauṣīd bhagavāṁs teṣāṁ saṁbahulānāṁ brāhmaṇaparivrājakānāṁ sumāgadhāyāḥ puṣkariṇyās tīre sanniṣaṇṇānāṁ sannipatitānām ayam evaṁrūpo ’bhūd antarākathāsamudāhāro divāvihāropagato divyena śrotreṇa viśuddhenātikrāntamānuṣeṇa. śrutvā ca punar yena sumāgadhāyāḥ puṣkariṇyās tīraṁ tenopajagāma.",
    "sf84:6": "adrākṣuḥ saṁbahulā brāhmaṇaparivrājakā bhagavantaṁ dūrata eva. dṛṣṭvā ca punar bhagavato ’rthāyāsanaṁ prajñapayanty evaṁ cāhur. niṣīdataṁ bhagavān prajñapta evāsane. nyaṣīdad bhagavān prajñapta evāsane. niṣadya bhagavān saṁbahulān brāhmaṇaparivrājakān idam avocat.",
    "sf84:7": "kā nu yuṣmākaṁ saṁbahulānāṁ brāhmaṇaparivrājakānāṁ sumāgadhāyāḥ puṣkariṇyās tīre sanniṣannānāṁ sannipatitānām antarākathā viprakṛtā. kayā cātha kathayaitarhi sanniṣaṇṇāḥ sannipatitāḥ. ihāsmākaṁ bho gautama saṁbahulānāṁ brāhmaṇaparivrājakānāṁ sumāgadhāyāḥ puṣkariṇyās tīre sanniṣaṇṇānāṁ sannipatitānām ayam evaṁrūpo ’bhūd antarākathāsamudāhāra ity api brāhmaṇasatyāni. ity api brāhmaṇasatyāni. iyam asmākaṁ bho gautama saṁbahulānāṁ brāhmaṇaparivrājakānāṁ sumāgadhāyāḥ puṣkariṇyās tīre sanniṣaṇṇānāṁ sannipatitānām antarākathā viprakṛtā. tayā ca bho gautama kathayaitarhi sanniṣaṇṇāḥ saṁnipatitāḥ",
    "sf84:8": "trīṇi imāni brāhmaṇasatyāni. yāni mayā svayam abhijñāya sākṣīkṛtvopasaṁpadya praveditāni. katamāni trīṇi.",
    "sf84:9": "brāhmaṇā evam āhuḥ. sarve prāṇino ’vadhā iti vadamānā brāhmaṇāḥ satyam āhur na mṛśā. śreyāṁsaḥ sma iti manyante sadṛśā sma iti manyante hīnā sma iti manyante yad atra satyaṁ tad anabhiniveśya sarvaloke maitrāsahagatena cittena viharanti. idaṁ prathamaṁ brāhmaṇasatyaṁ yan mayā svayam abhijñāya sākṣīkṛtvopasaṁpadya praveditaṁ.",
    "sf84:10": "brāhmaṇā evam āhuḥ. yat kiṁcit samudayadharmaṁ sarvaṁ nirodhadharmakam iti vadamānā brāhmaṇāḥ satyam āhur na mṛśā. pūrvavad yāvad iti yad atra satyaṁ tad anabhiniviśya sarvaloke udayavyayānudarśino viharaṁti. idaṁ dvitīyaṁ brāhmaṇasatyaṁ yan mayā svayam abhijñāya sākṣīkṛtvopasaṁpadya praveditaṁ.",
    "sf84:11": "brāhmaṇā evam āhur. na mama kvacana kaścana kiñcanam asti nāsya kvacana kaścana kiñcanam astīti vadamānā brāhmaṇāḥ satyam āhur na mṛśā. pūrvavad yāvad iti yad atra satyaṁ tad anabhiniviśya sarvaloke amamāyanto viharaṁti. idaṁ tritīyaṁ brāhmaṇasatyaṁ yan mayā svayam abhijñāya sākṣīkṛtvopasaṁpadya praveditaṁ."
}