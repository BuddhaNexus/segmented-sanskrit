{
    "san-lo-bi-vb-gd4:0": "guru-dharma 4",
    "san-lo-bi-vb-gd4:1": "bhaktāgraṁ śayanāsanāgraṁ vihārāgraṁ",
    "san-lo-bi-vb-gd4:2": "kin ti dāni gautami bhaktāgraṁ śayanāsanāgraṁ vihārāgrañ ca bhikṣuṇīhi bhikṣusaṁghātosā dayitavyaṁ |",
    "san-lo-bi-vb-gd4:3": "eṣo dāni koci bhikṣuṇī-saṁghasya bhaktaṁ karoti vaktavyo | jyeṣṭha-paryāyatā karohīti | atha dāni so āha nāsti mama taṁhi śraddhā nāsti prasādo ti vaktavyaḥ | vayaṁ pi na praticchāmo ti | atha dān āha | datta-pūrvaṁ teṣāṁ mama mātrā vā pitrā vā goṣṭhī-sambandhena vā śreṇī-saṁbandhena vā samaya-sambhandhena vā āryamiśrikāṇāṁ na kadācin mayā bhaktaṁ kṛta-pūrvaṁ | pratigṛhṇantu āryamiśrikā ti antamasato eka-piṇḍapātaṁ pi dāpayitvā bhikṣu-saṁghasya bhikṣuṇī-saṁgho śata-rasaṁ pi bhojanaṁ praticchati anāpattiḥ |",
    "san-lo-bi-vb-gd4:4": "kin ti dāni śayanāsanāgraṁ | eṣo dāni kocid bhikṣuṇī-saṁghasya śayanāsanaṁ dadāti | vaktavyaṁ | jyeṣṭha-paryāyatāvad dehīti | atha dāni so āha nāsti mama tahiṁ śraddhā nāsti prasādo | vaktavyaṁ |",
    "san-lo-bi-vb-gd4:5": "vayaṁ pi na praticchāmo ti | atha dān āha | datta-pūrvaṁ mama ārye bhikṣu-saṁghasya śayanāsanaṁ mātrā vā yāvat samaya-sambandhena vā | pratīcchantvāryamiśrikā ti antamasato khayukā maṁcaṁ pi bhikṣu-saṁghasya dāpayitvā mahārhaṁ śayanāsanaṁ bhikṣuṇī-saṁghaḥ pratīcchaty anāpattiḥ |",
    "san-lo-bi-vb-gd4:6": "kin ti dāni vihārāgraṁ | eṣo dāni kocit bhikṣuṇī-saṁghasya vihāraṁ pratiṣṭhāpayati | vaktavyaṁ | jyeṣṭha-paryāyatāvat pratiṣṭhāpayehīti |",
    "san-lo-bi-vb-gd4:7": "atha dān āha | ārye nāsti mama tahiṁ śraddhā | nāsti prasādo ti | vaktavyaṁ vayaṁ pi na pratīcchāmo ti | atha dān āha | ārye kārāpitan teṣāṁ vihārāḥ mātrā vā yāvat samaya-sambandhena vā pratīcchantv āryamiśrikā vihāran ti antamasato gomaya-gṛhaṁ pi piṣṭhagṛhaṁ pi bhikṣu-saṁghasya dāpayitvā bhikṣuṇīsaṁgho sapta-bhūmakaṁ pi vihāraṁ pratīcchaty anāpattiḥ |",
    "san-lo-bi-vb-gd4:8": "tā etā bhikṣuṇīyo avajñāya paribhavena vā koṇṭa-bhikṣū ti vā | vaidya-bhikṣū ti vā | akhalla-mahallāprakṛtijño tī vā kṛtvā bhaktāgraṁ śayanāsanāgraṁ vihārāgraṁ bhikṣu-saṁghāto na śātiyati guru-dharmam atikrāmati | evaṁ gautamī bhaktāgraṁ śayanāsanagraṁ vihārāgraṁ bhikṣuṇīhi bhikṣu-saṁghāto sātayitavyo |",
    "san-lo-bi-vb-gd4:9": "ayaṁ gautami bhikṣuṇīnāṁ caturtho guru-dharmo yo bhikṣuṇī-hi yāvaj-jīvaṁ satkartavyo yāvad an-atikramaṇīyo velā-m-iva mahā-samudreṇa |"
}