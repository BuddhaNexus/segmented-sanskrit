{
    "san-lo-mvu17:0": "",
    "san-lo-mvu17:1": "",
    "san-lo-mvu17:2": "",
    "san-lo-mvu17:3": "Mahāvastu",
    "san-lo-mvu17:4": "",
    "san-lo-mvu17:5": "17. The Tenth Bhūmi",
    "san-lo-mvu17:6": "",
    "san-lo-mvu17:7": "evam ukte āyuṣmān mahākāśyapa āyuṣmantaṁ mahākātyāyanam uvāca || ye punar bhojinaputra bodhisatvāḥ paripiṇḍatakuśalamūlāḥ kṛtakarmāṇaḥ navamāṁ bhūmiṁ samatikramya daśamāṁ bhūmiṁ paripūrayitvā tuṣitabhavanam upagamya manujabhavam abhikāṁkṣamāṇāḥ mātuḥ kukṣim avataranti apunāvartam evam ādīni kṛtvā saṁkīrtaya paramapudgalānām āścaryādbhutadharmā asādhāraṇā pratyekabuddhādibhiḥ vaśibhūtagaṇādibhiś ca śaikṣapṛthagjanādibhiś ceti || evam ukte mahākātyāyana āyuṣmantaṁ mahākāśyapam uvāca || garbhāvakrāntisaṁpannāś ca samyaksaṁbuddhā bhavanti | garbhasthitisaṁpannāś ca jātisaṁpannāś ca | janetrīsaṁpannāś ca bhavanti samyaksaṁbuddhā | abhiniṣkramaṇasaṁpannāś ca bhavanti samyaksaṁbuddhāḥ | vīryasaṁpannāś ca bhavanti samyaksaṁbuddhāḥ | jñānādhigamanasaṁpannāś ca bhavanti samyaksaṁbuddhāḥ ||",
    "san-lo-mvu17:8": "kathaṁ bho dhutadharmadhara garbhāvakrāntisaṁpannāḥ samyaksaṁbuddhā bhavanti ||",
    "san-lo-mvu17:9": "",
    "san-lo-mvu17:10": "tuṣitabhavanā śirighano purimakuśalamūlasaṁcayo vīraḥ |",
    "san-lo-mvu17:11": "avalokayati atiśayen’ olokitāni cyavanakāle ||",
    "san-lo-mvu17:12": "cintayati evaṁ hitakaro cintām arthāvahāṁ naramarūṇāṁ |",
    "san-lo-mvu17:13": "amaravarasaṁparivṛto devagaṇagurur mahāpuruṣo ||",
    "san-lo-mvu17:14": "cyavituṁ samayo khu dāni me saṁprati satvā mahāndhakāragatā |",
    "san-lo-mvu17:15": "hatanayanā kaluṣanayanā māṁ prāpya tasmād vīmucyante ||",
    "san-lo-mvu17:16": "kā dāni śīlasaṁvare evaṁ nārī ratā upaśame ca |",
    "san-lo-mvu17:17": "agrakulīnā suvacā tyāgarucimārdavavatī ca ||",
    "san-lo-mvu17:18": "tejasvinī ca + + + kā nu khalu hatatamarāgadoṣā ca |",
    "san-lo-mvu17:19": "rūpaguṇapāramigatā ahīnavṛttā vipulapuṇyā ||",
    "san-lo-mvu17:20": "kā māṁ samarthā dhārayituṁ daśa māsāṁ kā ca pratyarahasaukhyā |",
    "san-lo-mvu17:21": "bhave mama kā nu jananī kukṣim aham upaimi kasyādya ||",
    "san-lo-mvu17:22": "paśyati vilokayanto rājño śuddhodanasya orodhe |",
    "san-lo-mvu17:23": "nārīm amaravadhunibhāṁ vidyullatānibhāṁ atha māyāṁ ||",
    "san-lo-mvu17:24": "so tāṁ niśāmya jananīm āmantrayati amarān* cyaviṣyāmi |",
    "san-lo-mvu17:25": "antimam upetya vāsaṁ garbhe suramānuṣahitārthaṁ ||",
    "san-lo-mvu17:26": "taṁ avaca devasaṁgho kṛtāṁjalipuṭo varābharaṇadhārī |",
    "san-lo-mvu17:27": "ṛdhyatu uttamapudgala praṇidhi tava ahīnaguṇapuṇyā ||",
    "san-lo-mvu17:28": "vayam api lokahitā bahu manoramāṁ ośiritvā kāmaratiṁ |",
    "san-lo-mvu17:29": "pūjārtham aninditasya manuṣyaloke vasiṣyāmo ||",
    "san-lo-mvu17:30": "kiṁ cāpi viprayogaṁ tvayā na icchāma bhūtasaṁghaguru |",
    "san-lo-mvu17:31": "api tu aravindanayanā bhaviṣyasi gatī naramarūṇāṁ ||",
    "san-lo-mvu17:32": "",
    "san-lo-mvu17:33": "evaṁ khalu bho dhutadharmadhara samyasaṁbuddhā garbhāvakrāntisaṁpannāś ca bhavanti ||",
    "san-lo-mvu17:34": "kathaṁ ca bho dhutadharmadhara samyaksaṁbuddhā garbhasthitisaṁpannā bhavanti || bodhisatvāḥ khalu bho dhutadharmadhara mātuḥ kukṣigatā mātur yoniṁ niśrāya tiṣṭhanti | mātuḥ pṛṣṭhaṁ niśrāya tiṣṭhanti | mātur udaraṁ niśrāya tiṣṭhanti | mātuḥ pārśvaṁ niśrāya tiṣṭhanti || viṣṭambhitayā bho dhutadharmadhara kusūtraṁ pravāḍavaiḍūryamaṇim upālambya na kvacid upalabhyate pradeśas tu asti sarvaśas tathā bodhisatvā mātuḥ kukṣau na tiṣṭhanti tiṣthanti ca | bodhisatvaṁ punaḥ khalu bho dhutadharmadhara mātuḥ kukṣigataṁ devasaṁghāḥ upasaṁkramya pṛcchanti prahvāḥ kṛtāṁjalipuṭāḥ sumuhūrtaṁ sudivasaṁ prītamanasaḥ | tāṁ ca devasaṁghān tathā pṛcchamānāṁ bodhisatvā pratyabhinandanti dakṣiṇakaram utkṛṣya mātaraṁ ca na bādhanti || na kho punar bho dhutadharmadhara bodhisatvā mātuḥ kukṣigatā utkuṭakena pārśvena vā yathā kathaṁcid vā sthitā bhavanti | atha khalu bho dhutadharmadhara bodhisatvāḥ paryaṅkam ābhuṁjitvā niṣaṇṇā bhavanti mātaraṁ ca na bādhanti || bodhisatvāḥ kho punar bho dhutadharmadhara mātuḥ kukṣigatā ca santo bhavavādikathāṁ kathayanti kuśalamūlata iti || bodhisatvasya khalu punar bho dhutadharmadhara mātuḥ kukṣigatasya pūjārthaṁ satatasamitaṁ divyāni tūryāṇi vādyanti na kadācid divā vā rātrau vā tiṣṭhanti || bodhisatvaṁ ca bho dhutadharmadhara  mātuḥ kukṣigataṁ pūjārthaṁ apsaraśatasahasrāṇi sandarśayanti divyaṁ puṣpavarṣaṁ divyaṁ cūrṇavarṣaṁ noparamante kadācit* || mātuḥ kukṣim ādau kṛtvā bodhisatvānāṁ yāvat parinirvṛtā daśabalā ca divyā ca agurudhūpā noparamanti || na khalu bho dhutadharmadhara bodhisatvā mātāpitṛnirvṛttā bhavanti | atha khalu svaguṇanirvṛttā upapādukā bhavanti || tatredam ucyate ||",
    "san-lo-mvu17:35": "",
    "san-lo-mvu17:36": "atha sā kamaladalanayana anubaddhā gandharvabahubhi śyāmā |",
    "san-lo-mvu17:37": "sahitaṁ pi taṁ sumadhuraṁ śuddhodanam abravīt* māyā ||",
    "san-lo-mvu17:38": "eṣā samādiyāmi prāṇehi ahiṁsaṁ brahmacaryaṁ ca |",
    "san-lo-mvu17:39": "viramāmi cāpy adinnā madyād anibaddhavacanāc ca ||",
    "san-lo-mvu17:40": "paruṣavacanāc ca naravara prativiramāmi tathaivaṁ paiśunyā |",
    "san-lo-mvu17:41": "anṛtavacanāc ca narapati viramāmi ayaṁ mama chando ||",
    "san-lo-mvu17:42": "parakāmeṣu ca īrṣyāṁ na saṁjaneṣyaṁ nāpi abhidrohaṁ |",
    "san-lo-mvu17:43": "bhūteṣu maitracittā mithyādṛṣṭiṁ ca vijahāmi ||",
    "san-lo-mvu17:44": "ekādaśaprakāraṁ śīlaṁ sevāmy ahaṁ pṛthivīpāla |",
    "san-lo-mvu17:45": "rajanīm imām anūnām evaṁ me jāyate chando ||",
    "san-lo-mvu17:46": "api ca khalu bhūmipālā kāmavitarko mā māṁ pratikāṁkṣi |",
    "san-lo-mvu17:47": "prekṣasva mā ti adharmo bhaveya mayi brahmacāriṇiye ||",
    "san-lo-mvu17:48": "saṁkalpaṁ prapūreṣyan ti pārthivo bhāriyām idam avocat* |",
    "san-lo-mvu17:49": "abhirama bhavanavaragatā ahaṁ ca rājyaṁ ca te vaśyaṁ ||",
    "san-lo-mvu17:50": "sā strīsahasram agryaṁ anuraktaṁ gṛhya taṁ vimānavaraṁ |",
    "san-lo-mvu17:51": "abhiruhya sanniṣīde manāpaparipūrṇaparivārā ||",
    "san-lo-mvu17:52": "sā kaṁcid eva kālaṁ tasmiṁ himapāṇḍupuṇḍarīkanibhe |",
    "san-lo-mvu17:53": "śayane praśamadamaratā tuṣṇībhāvena kṣepayate ||",
    "san-lo-mvu17:54": "atha kautūhalamano saṁjaniyā bahudevakanyā varamālyadharāḥ |",
    "san-lo-mvu17:55": "jinamātuḥ upagatā draṣṭumanā prāsādasundarāgreṇa sthitā ||",
    "san-lo-mvu17:56": "upasaṁkramitva śayanopagatāṁ māyāṁ niśāmya varavidyunibhāṁ|",
    "san-lo-mvu17:57": "prītisukhaṁ vipulaṁ saṁjaniyā atha saṁpravarṣi divijaṁ kusumaṁ||",
    "san-lo-mvu17:58": "mānuṣyakaṁ pi kila īdṛśakaṁ rūpaṁ sujātam idam āścaryaṁ |",
    "san-lo-mvu17:59": "kiṁcit kālaṁ sthihiya antarato nāyaṁ samā maruvadhūhi bhave ||",
    "san-lo-mvu17:60": "līlāṁ niśāmayatha he sakhikā pramadāye yādṛśīṁ yathopayikāṁ |",
    "san-lo-mvu17:61": "śayane virocati manaṁ harati vibhrājate kanakarītiḥ iva sā ||",
    "san-lo-mvu17:62": "iyaṁ taṁ dhareṣyati mahāpuruṣaṁ atyantadānadamaśīlarataṁ |",
    "san-lo-mvu17:63": "sarvāśravāntakaraṇaṁ virajaṁ kiṁ hāyate tava narendravadhū ||",
    "san-lo-mvu17:64": "cāpodare karatalapratime vararomarājini citrastavane |",
    "san-lo-mvu17:65": "iha vāsam abhyupagato varado avimrakṣito aśucinā bhagavāṁ ||",
    "san-lo-mvu17:66": "anurūpā tvaṁ ca pramadā pravarā mātā sa caiva puruṣapravaro |",
    "san-lo-mvu17:67": "putro bhavāntakaraṇo bhagavāṁ kiṁ hāyate tava narendravadhū iti ||",
    "san-lo-mvu17:68": "",
    "san-lo-mvu17:69": "yasyāṁ khalu bho dhutadharmadhara jātīyāṁ bodhisatvamātaro caramabhavikaṁ bodhisatvaṁ dhārayanti tasyāṁ jātau pramadāvarāṇāṁ pariśuddhaṁ paripūrṇam akhaṇḍaṁ brahmacaryaṁ bhavati || manasāpi tāsāṁ pramadottamānāṁ rāgo notpadyate sarvapuruṣeṣu bhartāram ādau kṛtvā || bodhisatve ca bho dhutadharmadhara mātuḥ kukṣigate bodhisatvamātā divyavastrasaṁvṛtaśarīrā ca bhavati divyābharaṇadhāriṇī ca susnātocchādanaparimardanapariṣekaṁ ca apsarogaṇāḥ bodhisatvamātuḥ pratijāgaranti || bodhisatve mātuḥ kukṣigate bodhisatvamātuḥ devakanyāśatasahasrehi sārdhaṁ hāsyaṁ bhavati || tathā prasuptāṁ ca bodhisatvamātaraṁ devakanyā mandāravapuṣpadāmaiḥ parivījayanti agrayauvanamaṇḍaprāptā || yadā ca tasyā pramadottamāyāḥ bodhisatvaḥ kukṣim avatarati na bodhisatvamātā kānicid duḥkhāny anubhavati yathānyā pramadā || tuṣitabhavanam ādau kṛtvā sarveṣāṁ bodhisatvānāṁ paṁca nīvaraṇāni  viṣkambhitāni bhavanti aprāpte dharmarājye || paripūrṇehi ca daśahi māsehi sarve bodhisatvāḥ mātuḥ kukṣau prādurbhavanti dakṣiṇena pārśvena na ca taṁ pārśvaṁ bhidyate | na cātra kiṁcid vilambaṁ bhavati jāta ity evaṁ bhavati || tatredam ucyate ||",
    "san-lo-mvu17:70": "",
    "san-lo-mvu17:71": "atha pratipūrṇe daśame māse mātā prabhūtapuṇyasya |",
    "san-lo-mvu17:72": "śuddhodanaṁ upagamya idam abravīt* dṛṣṭasaṁkalpā ||",
    "san-lo-mvu17:73": "udyānagamanabuddhī utpannā me narādhipā śīghraṁ |",
    "san-lo-mvu17:74": "sajjehi vāhanaṁ me yathocitāṁ caivam ārakṣāṁ ||",
    "san-lo-mvu17:75": "etaṁ śrutvā vacanaṁ rājā śuddhodano suprītamano |",
    "san-lo-mvu17:76": "ālapati sābhilāṣaṁ parivāravaraṁ pṛthivipālo ||",
    "san-lo-mvu17:77": "śīghraṁ gajaturagavatīṁ senāṁ padātisamākulāṁ vipulāṁ |",
    "san-lo-mvu17:78": "prāsaśaraśakticitrāṁ sajjiya prativedayadhvaṁ mama ||",
    "san-lo-mvu17:79": "catughoṭāna tatha aśvarathāna daśaśatasahasrā yujyantu |",
    "san-lo-mvu17:80": "pravarā kāñcanaghaṇṭāravāṇi madhurānunādāni ||",
    "san-lo-mvu17:81": "aṁjanaghanasadṛśānāṁ nāgānāṁ varmadhāriṇāṁ śīghraṁ |",
    "san-lo-mvu17:82": "pratidheyatha adhimātrā sajjāni daśaśatasahasrāṇi ||",
    "san-lo-mvu17:83": "āyuktavarmakavacā śūrā sajjībhavantu anivartyā |",
    "san-lo-mvu17:84": "sajjībhavantu capalaṁ viṁśatsāhasriyo teṣāṁ ||",
    "san-lo-mvu17:85": "vipula sakiṁkiṇiraṇitaṁ sahemajālaṁ uḍāra-aśvarathaṁ |",
    "san-lo-mvu17:86": "varamālyavastradhāriṇo pramadā dhārentu devīye ||",
    "san-lo-mvu17:87": "lumbinivanaṁ ca śīghraṁ vyapagatatṛṇareṇupatrasaṁkāraṁ |",
    "san-lo-mvu17:88": "suśodhitaṁ manojñaṁ kuruta devīye devabhuvanaṁ vā ||",
    "san-lo-mvu17:89": "ekaikaṁ ca drumavaraṁ kukūlapaṭṭorṇakośikārehi |",
    "san-lo-mvu17:90": "kalpayatha kalpavṛkṣāṁ yathā divi devapravarasya ||",
    "san-lo-mvu17:91": "sādhū ti pratiśrutvā tasya vacanena narendragarbhasya |",
    "san-lo-mvu17:92": "nacireṇa yathājñaptaṁ kṛtam iti prativeditaṁ rājñaḥ ||",
    "san-lo-mvu17:93": "sā salīlacāruvadanā mātā mārabalasaṁpramathanasya |",
    "san-lo-mvu17:94": "abhirūhi saparivārā tāni manojñāni yānāni ||",
    "san-lo-mvu17:95": "sā vividhābharaṇavatī pādaugharathaughasaṁkulā + + + |",
    "san-lo-mvu17:96": "śobhati susaṁprayātā senā manujapradhānasya ||",
    "san-lo-mvu17:97": "avagāhya tad vanavaraṁ māyā sakhisaṁvṛtā jinajanetrī |",
    "san-lo-mvu17:98": "vicarati citrarathe iva amaravaravadhū ratividhijñā ||",
    "san-lo-mvu17:99": "sā krīḍārtham upagatā plākṣṇā śākhāṁ bhujebhiḥ avalambya |",
    "san-lo-mvu17:100": "pravijṛmbhitā salīlaṁ tasya yaśavato jananakāle ||",
    "san-lo-mvu17:101": "atha viṁśa sahasrāṇi apratimāni tadā apsaravarāṇāṁ |",
    "san-lo-mvu17:102": "daśanakhakṛtāṁjalipuṭā māyām abhinandiya bhaṇanti ||",
    "san-lo-mvu17:103": "adya jarājātimathanaṁ janayiṣyasi amaragarbhasukumāraṁ |",
    "san-lo-mvu17:104": "devī divi bhuvi mahitaṁ hitaṁ hitakaraṁ naramarūṇāṁ ||",
    "san-lo-mvu17:105": "mā khu janayī viṣādaṁ parikarma vayaṁ tavaṁ kariṣyāmaḥ |",
    "san-lo-mvu17:106": "yat kartavyam udīraya dṛśyatu kṛtam eva mā cintā ||",
    "san-lo-mvu17:107": "mātaram abādhamāno prādurbhūto manāpo māyāye |",
    "san-lo-mvu17:108": "dakṣiṇapārśvena muniḥ susaṁprajāno paramavādī ||",
    "san-lo-mvu17:109": "atha vividharatananicayā nagaranagarā anekasahasrāṇi |",
    "san-lo-mvu17:110": "prajvali prabhā ca vimalā prādurbhūte naravarendre ti ||",
    "san-lo-mvu17:111": "",
    "san-lo-mvu17:112": "na khalu bho dhutadharmadhara so asti satvo satvanikāye yo caramāṁ jātiṁ samanantarajātaṁ bodhisatvaṁ samartho vyākartuṁ anyatra śuddhāvāsebhyo devebhyaḥ || tatredam ucyate ||",
    "san-lo-mvu17:113": "",
    "san-lo-mvu17:114": "aṁśukasuveṣṭitaśirā aṣṭa sahasrā maheśvaravarāṇāṁ |",
    "san-lo-mvu17:115": "brāhmaṇaveṣadhārāṇāṁ abhigacchi puraṁ kapilavastu ||",
    "san-lo-mvu17:116": "te rājakuladvāre varavasanadharā varābharaṇadhārī |",
    "san-lo-mvu17:117": "apagamya muditamanasā pratihāram uvāca satvavarā ||",
    "san-lo-mvu17:118": "śuddhodhanam upagamya brūvīhi ime lakṣaṇaguṇavidhijñā |",
    "san-lo-mvu17:119": "tiṣṭhanti aṣṭasahasraṁ praviśed iti yady anumatante ||",
    "san-lo-mvu17:120": "etaṁ śrutvā vacanaṁ pratihārarakṣo upetya rājavaraṁ |",
    "san-lo-mvu17:121": "kṛtāṁjalipuṭaḥ praṇamya idaṁ uvāca narādhipatiṁ ||",
    "san-lo-mvu17:122": "sukhaṁ atulabala dīptida kāraya rājyaṁ ciraṁ nihataśatruḥ |",
    "san-lo-mvu17:123": "dvāre te amarasadṛśā tiṣṭhanti praveṣṭum icchanti ||",
    "san-lo-mvu17:124": "pratipūrṇavimalanayanā madhurasvaramattavāraṇavicārī |",
    "san-lo-mvu17:125": "bhavanti mama teṣu saṁkā na te manuṣyā marusutās te ||",
    "san-lo-mvu17:126": "parikaṁkramatāṁ teṣāṁ dharaṇirajaḥ kramavarā na saṁkirati |",
    "san-lo-mvu17:127": "na ca teṣu sandhiśabdaś caṁkramatā śruyyati kadācit* ||",
    "san-lo-mvu17:128": "gambhīramadhuraceṣṭā āryakārā praśāntadṛṣṭipathā |",
    "san-lo-mvu17:129": "vipulāṁ janenti prītiṁ janasya samudīkṣamāṇasya ||",
    "san-lo-mvu17:130": "niḥsaṁśayaṁ naravarā putravaraṁ upagatā tavaṁ draṣṭuṁ |",
    "san-lo-mvu17:131": "devagaṇapuruṣapradevaṁ abhivādya nandituṁ narasiṁhaṁ ||",
    "san-lo-mvu17:132": "etaṁ śrutvā vacanaṁ pratihārarakṣaṁ narādhipovāca |",
    "san-lo-mvu17:133": "mayi bho kṛtābhyanujñā praviśantu niveśanam udāraṁ ||",
    "san-lo-mvu17:134": "amarapravaragaṇas te gaganasamanibhā viśuddhākarmāntā |",
    "san-lo-mvu17:135": "praviśensuḥ pārthivakulam ahīnakulavaṁśamukhyasya ||",
    "san-lo-mvu17:136": "śuddhodano pi rājā maheśvarāṁ dūrato niśāmetvā |",
    "san-lo-mvu17:137": "pratyutthita āsanāto saparijano gauravabalena ||",
    "san-lo-mvu17:138": "abhivādate narapatiḥ svāgatam anurāgataṁ ca sarveṣāṁ |",
    "san-lo-mvu17:139": "prītā sma darśanena praśamadamabalena ca bhavatāṁ ||",
    "san-lo-mvu17:140": "saṁvidyante imāni varāsanāni vararūpavikṛtāni |",
    "san-lo-mvu17:141": "āstāṁ tāva bhavanto asmākam anugrahārthāya ||",
    "san-lo-mvu17:142": "atha teṣv āsanavareṣu kanakarajatavarṇacitrapādeṣu |",
    "san-lo-mvu17:143": "vigatamadamānadarpāḥ te tatra sukhaṁ niṣīdensuḥ ||",
    "san-lo-mvu17:144": "te kaṁcid eva kālaṁ niṣaṇṇamātrā narādhipam uvāca |",
    "san-lo-mvu17:145": "śṛṇvatu bhavāṁ prayojanaṁ yaṁ asmākam iha gamanāya ||",
    "san-lo-mvu17:146": "sarvānavadyagātro putras tavaṁ anujāto + + + + + + |",
    "san-lo-mvu17:147": "lakṣaṇapāramiprāpto + + + + + + + + + + + + + + + ||",
    "san-lo-mvu17:148": "vayam api lakṣaṇakuśalā doṣaguṇāṁ lakṣaṇair vijānāma |",
    "san-lo-mvu17:149": "yadi na guru tava sutan te paśyema mahāpuruṣarūpaṁ ||",
    "san-lo-mvu17:150": "so vadati etha paśyatha suvyapadeśakṣemaṁ mama putraṁ |",
    "san-lo-mvu17:151": "marumanujakīrtiyaśasaṁ lakṣaṇaguṇapāramiprāptaṁ ||",
    "san-lo-mvu17:152": "atha mṛdukakācalindikapraveṇiśayitaṁ ca kanakavarṇābhaṁ |",
    "san-lo-mvu17:153": "upanayati pārthivavaro naramaruparivanditaṁ sugataṁ ||",
    "san-lo-mvu17:154": "ālokayitva dūrā maheśvarāḥ kramavarān naravarasya |",
    "san-lo-mvu17:155": "mūrdhnā vigalitamakuṭā dharaṇivaratale praṇipatensuḥ ||",
    "san-lo-mvu17:156": "gokṣīravimalacandraṁ mahītale mūrdhnaṁ pratiṣṭhāpetvā |",
    "san-lo-mvu17:157": "daśabalam abhinandantāḥ sthitā sucirakālam abhikāṁkṣitaṁ iti ||",
    "san-lo-mvu17:158": "",
    "san-lo-mvu17:159": "jātā khalu bho dhutadharmadhara bodhisatvāḥ sarvāṇi mānuṣyakāni śilpāni anācāryakā py anutiṣṭhanti ||",
    "san-lo-mvu17:160": "na khalu bho dhutadharmadhara bodhisatvāḥ tuṣitabhavanāt prabhṛti kāmāṁ pratisevanti || bho jinaputra ko hetuḥ kaḥ pratyayaḥ yaṁ aprahīṇehi kleśehi bodhisatvāḥ kāmāṁ na pratisevanti rāhulaś ca katham utpanna iti || evam ukte āyuṣmān mahākātyāyana āyuṣmantaṁ mahākāśyapam uvāca || paripiṇḍatvāt kuśalasya bodhisatvā kāmāṁ na pratisevanti kalyāṇādhyāśayatvāt* agrādhyāśayatvāt praṇītādhyāśayatvāc ca bodhisatvā kāmāṁ na pratisevanti | akāmakāmitvāt* jñānadhvajatvāt* atatparāyaṇatvāt spṛhānupasthitatvāt bodhisatvāḥ kāmāṁ na pratisevanti | āryatvāt* anīcatvāt kuśalaparibhāvitatvāc ca bodhisatvāḥ kāmān na pratisevante paramapuruṣasaṁbhāvitatvāc ca lokasya samyaksaṁbuddho bhaviṣyatīti || atha rāhulas tuṣitakāyāc cyavitvā mātuḥ yaśodharāyāḥ kṣatriyakanyāyāḥ kukṣim avatīrṇa iti || evam anuśruyate bho dhutadharmadhara || rājānaś cakravartinaḥ aupapādukā babhūvu || tadyathā kusumacūḍaḥ hemavarṇaḥ gāndharvaḥ sumālaḥ ratnadaṇḍaḥ suvimānaḥ  ārjavaḥ māndhātā sunayaḥ suvastraḥ bahupakṣaḥ toragrīvaḥ maṇivirajaḥ pavanaḥ marudevaḥ supriyaḥ tyāgavāṁ śuddhavaṁśaḥ durāroha iti ity evam ādayaś cakravartigaṇāḥ aupapādukā āsan na tathā rāhulabhadra iti ||",
    "san-lo-mvu17:161": "kathaṁ bho dhutadharmadhara bodhisatvā abhiniṣkramaṇasaṁpannā bhavanti || bhūtapūrvaṁ bho jinaputra bodhisatvo abhiniṣkrāntaḥ || rājakulagataś chandakaṁ gāthayādhyabhāṣate ||",
    "san-lo-mvu17:162": "",
    "san-lo-mvu17:163": "kṣipraṁ chandaka kaṇṭhakam upanītvā mā ciraṁ vilambāhi |",
    "san-lo-mvu17:164": "saṁgrāmam ahaṁ durjayaṁ jayiṣye adya bhava vūdagro ||",
    "san-lo-mvu17:165": "so vāṣpapūrṇavadano pariniḥśvasanto",
    "san-lo-mvu17:166": "chandakaḥ saśokaravitāni samutthitāni |",
    "san-lo-mvu17:167": "vāṣpāṇi muñcati imāni prabodhanārthaṁ",
    "san-lo-mvu17:168": "suptasya pārthivajanasya + + + + + + ||",
    "san-lo-mvu17:169": "kiṁ dāni āvigalitā varakośabhārā",
    "san-lo-mvu17:170": "vāṣpaughasaṁstaragatā madanābhibhūtā |",
    "san-lo-mvu17:171": "lālasyasokaparidevitakāla eva",
    "san-lo-mvu17:172": "suptā idāni yada jāgraṇadeśakālaḥ ||",
    "san-lo-mvu17:173": "devī pi nāma suciraṁ pratijāgaritvā",
    "san-lo-mvu17:174": "saudāmanīpratimarūpanibhā śayānā |",
    "san-lo-mvu17:175": "niryāṇakālasamaye naralambakasya",
    "san-lo-mvu17:176": "varasurapure suravadhūpratimā salīlā ||",
    "san-lo-mvu17:177": "sā dāni tasya mahiṣī manujeśvarasya",
    "san-lo-mvu17:178": "mātā savatsalaviśālasucārunetrā |",
    "san-lo-mvu17:179": "saṁpaśyamāna karuṇaṁ priyaviprayogaṁ",
    "san-lo-mvu17:180": "nidrābhibhūta na vijānati ālapantaṁ ||",
    "san-lo-mvu17:181": "sā dāni kuñjaravarāśvasamāptayodhā",
    "san-lo-mvu17:182": "nārācaprāsaśaraśaktivicitravarmā |",
    "san-lo-mvu17:183": "senā kahiṁ vasati kaṁ vā guṇaṁ karoti",
    "san-lo-mvu17:184": "yā śākyapuṅgavaṁ na budhyati niṣkramantaṁ ||",
    "san-lo-mvu17:185": "kaṁ bodhayāmi mama ko nu bhave sahāyo",
    "san-lo-mvu17:186": "kiṁ vā karomi divase api vipranaṣṭe |",
    "san-lo-mvu17:187": "hā hemakāñcananibhena kila vihīno",
    "san-lo-mvu17:188": "rājā jahiṣyati sabandhujano śarīraṁ ||",
    "san-lo-mvu17:189": "taṁ devasaṁgha avacī madhurapralāpī",
    "san-lo-mvu17:190": "kiṁ chandakā lapasi kiṁ ti vihanyitena |",
    "san-lo-mvu17:191": "naitasya mārakaputrāṇy api udyatāni",
    "san-lo-mvu17:192": "vighnaṁ samartha janayeyu kuto punas tvaṁ ||",
    "san-lo-mvu17:193": "bherimṛdaṅga yadi śaṁkhasahasraśabdaṁ",
    "san-lo-mvu17:194": "kuryāt kocit kapilavastuni bodhanārtha |",
    "san-lo-mvu17:195": "naitad vibuddhi amareśvara-m-ādikehi",
    "san-lo-mvu17:196": "taṁ sopitaṁ puravaraṁ hi samṛddhavāraṁ ||",
    "san-lo-mvu17:197": "paśyāsi tāva gagane maṇiratnacūḍā",
    "san-lo-mvu17:198": "devā divi gurukṛtasya vasānuvartī |",
    "san-lo-mvu17:199": "prahvā kṛtāṁjalapuṭā praṇipatya mūrdhnā",
    "san-lo-mvu17:200": "tvaṁ bandhu tvaṁ ca śaraṇaṁ ti namasyamānā ||",
    "san-lo-mvu17:201": "tat sādhu kaṇṭhakam upānaya nāyakasya",
    "san-lo-mvu17:202": "gokṣīrahemavapuṣaṁ sahajaṁ turaṁgaṁ |",
    "san-lo-mvu17:203": "na hy asti so bhuvi divi naralambakasya",
    "san-lo-mvu17:204": "yo vighnaṁ kuryā upanehi turaṁgaśreṣṭhaṁ ||",
    "san-lo-mvu17:205": "so taṁ praphullakumudākarakundagauraṁ",
    "san-lo-mvu17:206": "saṁpūrṇacandravapuṣaṁ sahajaṁ turaṁgaṁ |",
    "san-lo-mvu17:207": "tasya mahāguṇadharasya vacābhitunno",
    "san-lo-mvu17:208": "suśrūṣakāri upanāmayate rudanto ||",
    "san-lo-mvu17:209": "eṣo ti nātha varalakṣaṇabhūṣitāṅgo",
    "san-lo-mvu17:210": "sajjaḥ sudyotacaraṇo lalitāgragāmī |",
    "san-lo-mvu17:211": "yaṁ dāni te ’dhyavasitaṁ vararūpadhāri",
    "san-lo-mvu17:212": "tan te samṛdhyatu viśālabhujāntarāṁśā ||",
    "san-lo-mvu17:213": "śatruś ca te ’grabala durbalabhagnaśūko",
    "san-lo-mvu17:214": "śīghraṁ tapetu tava tejavarābhibhūtaḥ |",
    "san-lo-mvu17:215": "āsā ca te naralambaka mahārthayuktā",
    "san-lo-mvu17:216": "saṁpūryatāṁ kanakaparvatasannikāśā ||",
    "san-lo-mvu17:217": "ye tubhya vighrakarā te tu apakramantu",
    "san-lo-mvu17:218": "śreyāvahā tu ti balaṁ vipulaṁ labhantu |",
    "san-lo-mvu17:219": "yaṁ ca vrataṁ samupagacchasi tasya pāraṁ",
    "san-lo-mvu17:220": "gacchāsi mattavaravāraṇakhelagāmi ||",
    "san-lo-mvu17:221": "maṇikuṭṭimā ca vasudhā rājakule kaṇṭhakasya pādehi |",
    "san-lo-mvu17:222": "samanihatā rasati madhuraṁ niśāṁ sphurati adbhutaṁ śabdaṁ ||",
    "san-lo-mvu17:223": "caturaś ca lokapālā vigalitamakuṭā pralambavaramālāḥ |",
    "san-lo-mvu17:224": "kaṇṭhakapādeṣu karāṁ nyasanti raktotpalasakāśāṁ ||",
    "san-lo-mvu17:225": "agrato vajravaradharo tridaśagurū ābaddhamaṇīcūḍo |",
    "san-lo-mvu17:226": "indro sahasranayano gacchati purato naravarasya ||",
    "san-lo-mvu17:227": "saṁjñākṛtamātram idaṁ kaṇṭhako vahatīti vādiśārdūlaṁ |",
    "san-lo-mvu17:228": "devā pravarakarahṛtaṁ vahanti aṁśupravaravarṣaṁ ||",
    "san-lo-mvu17:229": "niṣkramya nagaravarāto avalokayi puravaraṁ puruṣasiṁho |",
    "san-lo-mvu17:230": "na taṁ punar ahaṁ pravekṣyam aprāpya jarāmaraṇapāram iti ||",
    "san-lo-mvu17:231": "",
    "san-lo-mvu17:232": "evam abhiniṣkramaṇasaṁpannā khalu dhutadharmadhara samyaksaṁbuddhā iti || na pratibalo khalv ahaṁ bho dhutadharmadhara bodhisatvasya garbhāvakrāntim ādau kṛtvā yāvad abhiniṣkramaṇato vistareṇa bhāṣituṁ kalpaṁ kalpāvaśeṣaṁ vā na ca guṇā samantā śakyam abhigantuṁ ||"
}