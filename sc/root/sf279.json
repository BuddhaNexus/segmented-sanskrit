{
    "sf279:0": "Māratajjanīyasūtra",
    "sf279:1": "śramaṇa anenāvavādenāvavaditā maitrāsahagatena cittena pūrvavad yāvad vyāhārṣuḥ yatraiṣāṁ dūṣī māraḥ avatāraprekṣī avatāragaveṣī na labhate avatāraṁ na labhate ālambanam |",
    "sf279:2": "tena khalu samayena yaḥ kaścic chrāddho brāhamaṇagṛhapatiḥ kālaṁ karoti sa yadbhūyasā kāyasya bhedāt paraṁ maraṇād apāyadurgativivnipātaṁ narakeṣūpapadyate |",
    "sf279:3": "atha dūṣino mārasyāvatāraprekṣino ’vatāragaveṣina etad abhavat | tathāhaṁ na labhe muṇḍakānāṁ śramaṇānāṁ avatāraṁ na labhe ālambanaṁ yannv ahaṁ śrāddhāṁ brāhmaṇagṛhapatīms tathā tathā anvāviśaṁ ye yathā śramaṇāṁ śīlavato guṇavato dṛṣṭvā satkurvaṁti gurukurvaṁti mānayaṁti pūjayaṁti | atra śramaṇānāṁ satkriyatām gurukriyatām pūjyatāṁ syāc cetasa anyathātvaṁ yathāhaṁ avatāraprekṣī avatāraragaveṣī labhe avatāraṁ labhe ālambanam |",
    "sf279:4": "tena khalu samayena śraddhā brāhaṇagṛhapatayaḥ tathā tathā anvāviṣṭā yathā śramaṇāṁ śīlavato guṇavato dṛṣṭvā satkurvaṁti gurukurvaṁti mānayaṁti pūjayaṁti |",
    "sf279:5": "apīdānīṁ śikṣodditā piṇḍapātā brāhmaṇagṛhapatibhiḥ prajñaptāḥ | evaṁ cāhuḥ | pratigṛhṇantv asmākaṁ śramaṇāḥ śīlavaṁto guṇavaṁtaḥ śikṣodditāṁ piṇḍapātāṁs tad asmākam bhaviṣyati dīrgharātram arthāya hitāya sukhāya |",
    "sf279:6": "apīdānīṁ śramaṇānām ahatāni vastrāṇi navāni dīrghadaśāni rathyāmukheṣu prajñapya evam āhuḥ | ākramantv asmākaṁ śramaṇāḥ śīlavaṁto guṇavaṁtaḥ ahatāni vastrāṇi navāni dīrghadaśāni pādbhyāṁ tad asmākaṁ bhaviṣyati dīrgharātram arthāya hitāya sukhāya |",
    "sf279:7": "apīdānīṁ śramaṇānām uttamāṅgaruhāṁ keśāṁ rathyāmukheṣu prajñapyaivam āhuḥ | ākramaṁtu guṇavaṁtaḥ uttamāṅgaruhān keśāṁ pādbhyāṁ tad asmākaṁ bhaviṣyati dīrgharātram arthāya hitāya sukhāya |",
    "sf279:8": "apīdānīṁ śramaṇāṁ śīlavato gunavato dṛṣṭvā sarvāṅgair anupariṣvajya antargṛhe praviśya prajñapta evāsane niṣādayaṁti | evam cāhuḥ | nisīdantv asmākaṁ śramaṇāḥ śīlavaṁto guṇavaṁtaḥ prajñapta evāsane tad asmākaṁ bhaviṣyati dīrgharātram arthāya hitāya sukhāya |",
    "sf279:9": "atha krakasundasya samyaksaṁbuddhasya śrāvakāḥ satkṛtā gurukṛtā mānitā pūjitā yena krakasundaḥ samyaksaṁbuddhas tenopajagmuḥ |",
    "sf279:10": "śramaṇa krakasundena samyaksaṁbuddhena anenāvavādenāvavaditāḥ saṁskāreṣv anityānudarśino viharaṁti pūrvavad yāvat pratiniḥsargānudarśinaḥ | yatraiṣāṁ dūṣī māraḥ avatāraprekṣī avatāragaveṣī na labhate avatāraṁ na labhate ālambhanam |",
    "sf279:11": "tena khalu samayena yaḥ kaścic chrāddho brāhamaṇagṛhapatiḥ kālaṁ karoti sa yadbhūyasā kāyasya bhedāt paraṁ maraṇāt sugatau svargaloke deveṣūpadyate |",
    "sf279:12": "atha dūṣino mārasyāvatāraprekṣina etad abhavat | tathāpy ahaṁ tr … na labhe muṇḍakānāṁ śramaṇānāṁ evam anudarśinām avatāraṁ na labhe ālambanaṁ | yaṁnv ahaṁ kāyena āyuṣmantaṁ vidūram ākrameya |",
    "sf279:13": "eko ’yaṁ samayaḥ krakasundastathāgato ’rhan samyaksaṁbuddhaḥ sālāyāṁ viharati brāhmaṇagrāmake āyuṣmatā vidūreṇa paścācchramaṇena |",
    "sf279:14": "atha krakasundaḥ saṁyaksaṁbuddhas tasyā eva rātryā atyayāt pūrvāhṇe nivasya pātracīvaram ādāya brāhmaṇagrāmakaṁ piṇḍāya prāviśad āyuṣmatā vidūreṇa paścācchramaṇena |",
    "sf279:15": "atha dūṣī māraḥ kumārarūpam anvāviśya śarkaram ādāya āyuṣmato vidūrasya śiro bhagnaṁ rudhiraṁ mukhe gālitam |",
    "sf279:16": "tathāpy āyuṣmāṁ vidūraḥ śirasā bhagnena rudhireṇa mukhe galatā krakasundaṁ samyaksaṁbuddhaṁ pṛṣṭhataḥ pṛṣṭhataḥ samanubaddhaḥ |",
    "sf279:17": "adrākṣīt pāpimaṁ krakasundaḥ samyaksaṁbuddho dakṣiṇena sarvakāyena nāgāvalokitena avalokayaṁn āyuṣmato vidūrasya śiro bhagnaṁ rudhiraṁ mukhe galat | dṛṣṭvā ca punar huntiṁ kṛtvā vivācayati | ayaṁ dūṣī māra ṛddhimān | ayam eva dūṣī māro mātrāṁ nājñāsīt |",
    "sf279:18": "atra khalu pāpimaṁ yasya kasyacid ananvayāt tathāgatena hunti kṛtvā vivācitaṁ |",
    "sf279:19": "atha sa dūṣī māras tasmāt sthānāt samantatareṇa avīcau mahānarake papitaḥ |",
    "sf279:20": "tena khalu samayenāvīcer mahānarakasya catasraḥ saṁjñā āsaṁ avīcir avirala iti śataśaṅkur ity api pratyātmavedanīya ity api ṣaṭsparśāyatanīya ity api |"
}