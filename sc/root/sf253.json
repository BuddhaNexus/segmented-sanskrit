{
    "sf253:0": "",
    "sf253:1": "",
    "sf253:2": "Saṅgītisūtra",
    "sf253:3": "",
    "sf253:4": "evaṁ mayā śrutaṁ |",
    "sf253:5": "ekaṁ samayaṁ bhagavān malleṣu janapadeṣu caryāṁ caran pāpām anuprāptaḥ pāpāyāṁ viharati jalūkāvanaṣaṇḍe |",
    "sf253:6": "tena khalu samayena pāpīyakair mallair antarā ca … pūrvām antarā ca paścimāṁ pāpām atrāntarodbhūtake caitye navasaṁsthāgāro ’cirakārito ’ciraniṣṭhito ’cirābhyuṣitaḥ śramaṇena vā brāhmaṇena vā mallena vā mallakumāreṇa vā kenacid vā loke manuṣyabhūtena |",
    "sf253:7": "aśrauṣuḥ pāpīyakā mallā bhagavān malleṣu janapadeṣu caryāṁ caran pāpām anuprāptaḥ pāpāyāṁ viharati jalūkāvanaṣaṇḍe |",
    "sf253:8": "atha ca sāmīcīpratipannānāṁ mallānām etad abhavat | asmākam udbhūtake caitye navasaṁsthāgāro ’cirakārito ’ciraniṣṭhito ’cirabhyuṣitaḥ śramaṇena vā brāhmaṇena vā mallena vā mallakumāreṇa vā kenacid vā loke manuṣyabhūtena | taṁ bhagavān prathamataḥ paribhuṁjīta bhikṣusaṁghaś ca | sa bhagavatā prathamataḥ paribhukto bhikṣusaṁghena ca te vayaṁ kṛtāgrāḥ kṛtākuśalā labdhodayā labdhalābhās tataḥ paścāt paribhokṣyāmahe | tad asmākam bhaviṣyati dīrgharātram arthāya hitāya sukhāya |",
    "sf253:9": "atha pāpīyakā mallāḥ saṁghāt saṁghaṁ pūgāt pūgaṁ saṁgamya samāgamya pāpāyā niṣkramya yena bhagavāṁs tenopajagmuḥ | upetya bhagavatpādau śirasā vanditvā tripradakṣiṇīkṛtvaikānte nyaṣīdan |",
    "sf253:10": "ekāntaniṣaṇṇān pāpīyakān mallān bhagavān dhārmyā kathayā sandarśayati samādāpayati samuttejayati saṁpraharṣayati | atha bhagavān pāpīyakān mallān anekaparyāyeṇa dhārmyā kathayā sandarśayitvā samādāpayitvā samuttejayitvā saṁpraharṣayitvā tūṣṇīm abhūt |",
    "sf253:11": "atha pāpīyakā mallā bhagavato bhāṣitam abhinandyānumodyotthāyāsanād ekāṁsam uttarāsaṅgaṁ kṛtvā yena bhagavāṁs tenāñjaliṁ praṇamya bhagavantam idam avocan |",
    "sf253:12": "asmākam antarā ca … pūrvām antarā ca paścimāṁ pāpām atrāntarodbhūtake caitye navasaṁsthāgāro ’cirakārito ’ciraniṣṭhito ’cirābhyuṣitaḥ śramaṇena vā brāhmaṇena vā mallena vā mallakumāreṇa vā kenacid vā loke manuṣyabhūtena | taṁ bhagavān prathamataḥ paribhuṁjīta bhikṣusaṁghaś ca | sa bhagavatā prathamataḥ paribhukto bhikṣusaṁghena ca te vayaṁ kṛtāgrāḥ kṛtakuśalā labdhodayā labdhalābhās tataḥ paścāt paribhokṣyāmahe | tad asmākaṁ bhaviṣyati dīrgharātram arthāya hitāya sukhāya |",
    "sf253:13": "adhivāsayati bhagavān pāpīyakānāṁ mallānāṁ tūṣṇīṁbhāvena |",
    "sf253:14": "atha pāpīyakā mallā bhagavatas tūṣṇīṁbhāvenādhivāsanāṁ viditvā bhagavatpādau śirasā vanditvā bhagavato ’ntikāt prakrāntāḥ |",
    "sf253:15": "atha pāpīyakā mallās tenaiva divasāvaśeṣeṇa śakaṭaiḥ … saṁsthāgāraṁ s …tailapradīpān āropya tān ādīpya yena bhagavāṁs tenopajagmuḥ | upetya bhagavatpādau śirasā vanditvā tripradakṣaṇīkṛtvā yena bhagavāṁs tenāñjaliṁ praṇamya bhagavantam idam avocan |",
    "sf253:16": "sarvākārasaṁskṛto bhadanta navasaṁsthāgāraudakamaṇayaḥ pratiṣṭhāpitās tailapradīpā āropitāḥ | yastyedānīṁ bhagavān kālaṁ manyate |",
    "sf253:17": "atha bhagavān bhikṣusaṁghaparivṛto bhikṣusaṁghapuraskṛto yena pāpīyakānāṁ mallānāṁ saṁsthāgāraṁs tenopajagāma | upetya bahiḥ saṁsthāgārasya pādau prakṣālya saṁsthāgāraṁ praviśya sarvaṁ saṁsthāgāraṁ vyavalokya madhyamaṁ staṁbhaṁ niśṛtya niṣaṇṇaḥ pūrvāṁmukhaḥ |",
    "sf253:18": "bhikṣusaṁgho ’pi bahiḥ saṁsthāgārasya pādau prakṣālya saṁsthāgāraṁ praviśya sarvaṁ saṁsthāgāraṁ vyavalokya paścimāṁ bhittiṁ niśṛtya niṣaṇṇaḥ pūrvāṁmukho bhagavantaṁ saṁpuraskṛtya |",
    "sf253:19": "pāpīyakā mallā bahiḥ saṁsthāgārasya pādau prakṣālya saṁsthāgāraṁ praviśya sarvaṁ saṁsthāgāraṁ vyavalokya pūrvāṁ bhittiṁ niśṛtya niṣaṇṇāḥ paścānmukhā bhagavantaṁ puraskṛtya bhikṣusaṁghaṁ ca |",
    "sf253:20": "atha bhagavān pāpīyakān mallān dhārmyākathayā sandarśayati samādāpayati samuttejayati saṁpraharṣayati | anekaparyāyeṇa dhārmyā kathayā saṁdarśayitvā samādāpayitvā samuttejayitvā saṁpraharṣayitvodyojayati |",
    "sf253:21": "atikrānto rātryāḥ prathamo yāmaḥ | yasyedānīṁ kālaṁ manyadhve |",
    "sf253:22": "evaṁ bhadanteti pāpīyakā mallā bhagavataḥ pratiśrutyotthāyāsanād bhagavatpādau śirasā vanditvā bhagavato ’ntikāt prakrāntāḥ |",
    "sf253:23": "atha bhagavān aciraprakrāntān pāpīyakān mallān viditvāyuṣmantaṁ śāriputram āmantrayate |",
    "sf253:24": "pratibhātu te śāriputra bhikṣūṇāṁ dhārmī kathā | pṛṣṭhī ma āvilāyati tāṁ tāvad āyamayiṣye |",
    "sf253:25": "adhivāsayaty āyuṣmāñ śāriputras tūṣṇīṁbhāvena |",
    "sf253:26": "atha bhagavāṁś caturguṇaṁ uttarāsaṅgaṁ prajñapya gaṇaguṇāṁ saṁghāṭiṁ śirasy upadhāya dakṣiṇena pārśvena śayyāṁ kalpayati pāde pādam ādhāyālokasaṁjñī smṛtaḥ saṁprajāna utthānasaṁjñāṁ manasi kurvāṇaḥ |",
    "sf253:27": "tatrāyuṣmāṁś śāriputro bhikṣūn āmantrayate |",
    "sf253:28": "nirgrantho jñātiputraḥ kālakṛtaḥ pāpāyāṁ | tasya kālakriyayā nirgranthā jñātiputrikā bhinnāḥ kalahakārakā viharanti bhaṇḍanakārakā vigṛhītā vivādam āpannāḥ |",
    "sf253:29": "naitaṁ tvaṁ dharmavinayam ājānāsi | aham etaṁ dharmavinayam ājānāmi | kim etaṁ dharmavinayaṁ tvam ājānāsi | … sahitaṁ mama | asahitaṁ tava | pūrvaṁ vacanīyaṁ paścād avocaḥ | paścād vacanīyaṁ pūrvam avocaḥ | abhicīrṇaṁ te … apahara vādaṁ vāda vipramokṣāya …",
    "sf253:30": "ity anyo ’nyaṁ mukhaśaktikayā vitudanto viharanti | …",
    "sf253:31": "ye ’pi nirgranthasya jñātiputrasya śrāvakā gṛhiṇo ’vadātavasanā pāpāyāṁ prativasaṁti te ’pi nirgrantheṣu jñātiputrikeṣu bhinneṣu vivādam āpanneṣu kalahajāteṣu bhaṇḍanajāteṣu vigṛhīteṣu nirviṇṇarūpāḥ prativāṇirūpā asamānarūpā apakrāntā yathā dharmavinayād durākhyātād duṣprativeditād aniryāṇikād asaṁbodhagāmino bhinnād asaṁstūpād apratiśaraṇāt |",
    "sf253:32": "ayaṁ khalu tathāgato ’rhan samyaksaṁbuddho ’smākaṁ śāstā | svākhyātaś cāyaṁ dharma vinayaḥ supravedito niryāṇikaḥ saṁbodhagāmy abhinnaḥ saṁstūpaḥ sapratiśaraṇaḥ | śāstā cāsya tathāgato ’rhan samyaksaṁbuddhaḥ |",
    "sf253:33": "te vayaṁ saṁhitāḥ samagrāḥ saṁmodamānā bhūtvā samśayāya na vivādāmahe yathedaṁ brahmacaryaṁ cirasthitikaṁ syāt | tad bhaviṣyati bahujanahitāya bahujanasukhāya lokānukaṁpāyārthāya hitāya sukhāya devamanuṣyāṇāṁ |",
    "sf253:34": "eka āyuṣmanto dharmo bhagavatā svayam abhijñāyābhisaṁbudhyākhyāto",
    "sf253:35": "yaduta sarvasatvā āhārasthitayaḥ | taṁ vayaṁ saṁhitāḥ samagrāḥ saṁmodamānā bhūtvā saṁśayāya na vivadāmahe | yathedaṁ brahmacaryaṁ cirasthitikaṁ syāt | tad bhaviṣyati bahujanahitāya bahujanasukhāya lokānukaṁpāyārthāya hitāya sukhāya devamanuṣyāṇām ||",
    "sf253:36": "yaduta sarvasatvāḥ saṁskārasthāyinaḥ |",
    "sf253:37": "apramādaḥ kuśaleṣu dharmeṣu |",
    "sf253:38": "antaroddānam ||",
    "sf253:39": "āhārasthitayaḥ satvāḥ atha saṁskārasthāyinaḥ |",
    "sf253:40": "apramādaḥ kuśaleṣu dharmeṣv ekakāḥ punar udditāḥ ||",
    "sf253:41": "dvāv āyuṣmanto dharmau bhagavatā svayam abhijñāyābhisaṁbudhyākhyātau",
    "sf253:42": "yaduta nāmaṁ ca rūpaṁ ca | tau vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām ||",
    "sf253:43": "yaduta avidyā ca bhavatṛṣṇā ca |",
    "sf253:44": "bhavadṛṣṭiś ca vibhavadṛṣṭiś ca |",
    "sf253:45": "āhrīkyam anavatrāpyaṁ ca |",
    "sf253:46": "hrīś ca vyavatrāpyaṁ ca |",
    "sf253:47": "daurvacasyaṁ ca pāpamitratā ca |",
    "sf253:48": "sauvacasyaṁ ca kalyāṇamitratā ca |",
    "sf253:49": "āpattikauśalyaṁ cāpattivyutthānakauśalyaṁ ca |",
    "sf253:50": "samāpattikauśalyaṁ ca samāpattivyutthānakauśalyaṁ ca |",
    "sf253:51": "dhātukauśalyaṁ ca manasikārakauśalyaṁ ca |",
    "sf253:52": "smṛtiś ca saṁprajanyaṁ ca |",
    "sf253:53": "pratisaṁkhyānabalaṁ ca bhāvanābalaṁ ca |",
    "sf253:54": "ārjavaṁ ca mārdavaṁ ca |",
    "sf253:55": "kṣāntiś ca sauratyaṁ ca |",
    "sf253:56": "sākhilyaṁ ca pratisaṁstaraṁ ca |",
    "sf253:57": "indriyeṣv aguptadvāratā ca bhojane amātrajñatā ca |",
    "sf253:58": "indriyeṣu guptadvāratā ca bhojane mātrajñatā ca |",
    "sf253:59": "śīlavyasanaṁ ca dṛṣṭivyasanaṁ ca |",
    "sf253:60": "śīlavipattiś ca dṛṣṭivipattiś ca |",
    "sf253:61": "śīlasaṁpattiś ca dṛṣṭisaṁpattiś ca |",
    "sf253:62": "śīlaviśuddhiś ca dṛṣṭiviśuddhiś ca |",
    "sf253:63": "dṛṣṭiviśuddhiś ca tathā dṛṣṭasya yoniśaḥ pradhānam |",
    "sf253:64": "saṁvejanīyeṣu dharmeṣu saṁvegaḥ tathāsaṁvignasya ca yoniśaḥ pradhānam |",
    "sf253:65": "asaṁtuṣṭitā ca kuśaleṣu dharmeṣv aprativāṇitā ca pradhāne |",
    "sf253:66": "śamathaś ca vipaśyanā ca |",
    "sf253:67": "vidyā ca vimuktiś ca |",
    "sf253:68": "kṣayajñānaṁ cānutpādajñānaṁ ca |",
    "sf253:69": "antaroddānam | … tiyaṁ padaṁ bhavatṛṣṇāhrīkye ca hrīś cā …",
    "sf253:70": "traya āyuṣmanto dharmā bhagavatā svayam abhijñāyābhisaṁbudhyākhyātāḥ |",
    "sf253:71": "yaduta trīṇi duścaritāni | kāyaduścaritaṁ vāgduścaritaṁ manoduścaritam |",
    "sf253:72": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇāṁ ||",
    "sf253:73": "yaduta trīṇi sucaritāni | kāyasucaritaṁ vāksucaritaṁ manaḥsucaritaṁ |",
    "sf253:74": "trīṇy akuśalamūlāni | lobho ’kuśalamūlaṁ dveṣo moho ’kuśalamūlaṁ |",
    "sf253:75": "trīṇi kuśalamūlāni | alobhaḥ kuśalamūlam adveṣo amohaḥ kuśalamūlam |",
    "sf253:76": "trayaḥ akuśalavitarkāḥ | kāmavitarko vyāpādavitarko vihiṁsāvitarkaḥ |",
    "sf253:77": "trayaḥ kuśalavitarkāḥ | naiṣkramyavitarkaḥ avyāpādavitarkaḥ avihiṁsāvitarkaḥ |",
    "sf253:78": "trayo dhātavaḥ | kāmadhātur vyāpādadhātur vihiṁsadhātuḥ |",
    "sf253:79": "trayo dhātavaḥ | naiṣkramyadhātur avyāpādadhātur avihiṁsādhātuḥ |",
    "sf253:80": "trayo dhātavaḥ | kāmadhātur rūpadhātur ārūpyadhātuḥ |",
    "sf253:81": "trayo dhātavaḥ | rūpadhātur ārūpyadhātur nirodhadhātuḥ |",
    "sf253:82": "|| antaroddānam || …",
    "sf253:83": "tisras tṛṣṇāḥ | kāmatṛṣṇā rūpatṛṣṇārūpyatṛṣṇā |",
    "sf253:84": "tisras tṛṣṇāḥ | rūpatṛṣṇārūpyatṛṣṇā nirodhatṛṣṇā |",
    "sf253:85": "traya āsravāḥ | kāmāsravo bhavāsravaḥ avidyāsravaḥ |",
    "sf253:86": "tisraiṣaṇāḥ | kāmaiṣaṇā bhavaiṣaṇā brahmacaryaiṣaṇā |",
    "sf253:87": "trayo bhavāḥ | kāmabhavo rūpabhavaḥ arūpyabhavaḥ |",
    "sf253:88": "trayas tamaskāyāḥ | atītas tamaskāyaḥ anāgatas tamaskāyaḥ pratyutpannas tamaskāyaḥ |",
    "sf253:89": "trīṇi bhayāni | vyādhibhayaṁ jarābhayaṁ maraṇabhayaṁ |",
    "sf253:90": "tisro vedanāḥ | sukhā duḥkhāduḥkhāsukhā ca |",
    "sf253:91": "tisro duḥkhatāḥ | duḥkhaduḥkhatā saṁskāraduḥkhatā vipariṇāmaduḥkhatā |",
    "sf253:92": "tisro mānavidhāḥ | śreyo ’ham asmīti vidhā | sadṛśo ’ham asmīti vidhā | hīno ’ham asmīti vidhā |",
    "sf253:93": "|| uddānam ||",
    "sf253:94": "trayas tṛṣṇābhir āsravā eṣaṇāś cāpibhavāś ca |",
    "sf253:95": "tamaskāyāḥ bhayāni ca vedanā duḥkhatā vidhāḥ ||",
    "sf253:96": "trayo adhvānaḥ atītaḥ adhvā anāgataḥ adhvā pratyutpannaḥ adhvā |",
    "sf253:97": "trīṇi kathāvastūni | atītakathāvastv anāgatakathāvastu pratyutpannakathāvastu |",
    "sf253:98": "triṣu sthāneṣu rūpasya rūpasaṁgrahaḥ | sanidarśanaṁ sapratigham anidarśanaṁ sapratigham anidarśanam apratigham |",
    "sf253:99": "trayaḥ saṁskārāḥ | kāyasaṁskāro vāksaṁskāro manaḥsaṁskāraḥ |",
    "sf253:100": "trīṇi cittāni | arukopamacittaṁ vidyudupamacittaṁ vajropamacittam |",
    "sf253:101": "trayaḥ pudgalāḥ | avakubjaprajñaḥ pudgala utsaṅgaprajñaḥ pudgalaḥ pṛthuprajñaḥ pudgalaḥ |",
    "sf253:102": "trayaḥ sthavirāḥ | jātisthaviraḥ saṁvṛtisthaviro dharmasthaviraḥ |",
    "sf253:103": "trayo rāśayaḥ | mithyatvaniyato rāśiḥ samyaktvaniyato rāśir aniyatorāśiḥ |",
    "sf253:104": "tisraś codanāḥ | dṛṣṭena śrutena pariśaṁkayā |",
    "sf253:105": "trīṇi tathāgatasyārakṣyāṇi | yāni tathāgato na praticchādayati kaccin me pare na vijānīyuḥ | katamāni trīṇi |",
    "sf253:106": "pariśuddhakāyasamudācāras tathāgato nāsti tathāgatānām apariśuddhakāyasamudācāratā yāṁ tathāgataḥ praticchādayet kaccin me pare na vijānīyuḥ |",
    "sf253:107": "pariśuddhavāksamudācāras tathāgato nāsti tathāgatānām apariśuddhavāksamudācāratā yāṁ tathāgataḥ praticchādayet kaccin me pare na vijānīyuḥ |",
    "sf253:108": "pariśuddhamanaḥsamudācāras tathāgato nāsti tathāgatānām apariśuddhamanaḥsamudācāratā yāṁ tathāgataḥ praticchādayet kaccin me pare na vijānīyuḥ |",
    "sf253:109": "|| uddānam ||",
    "sf253:110": "adhvā kathā ca sthānaṁ ca saṁskārāś citta pudgalāḥ |",
    "sf253:111": "sthaviratritayaṁ rāśiś codanā cāpy arakṣikāḥ ||",
    "sf253:112": "trayo ’gnayaḥ | rāgāgnir dveṣāgnir mohāgniḥ |",
    "sf253:113": "trayo ’gnayaḥ | āhvayanīyo ’gnir gārhapatyo ’gnir dakṣiṇāgniḥ |",
    "sf253:114": "trīṇi puṇyakriyāvastūni | dānamayaṁ śīlamayaṁ bhāvanāmayaṁ |",
    "sf253:115": "tisraḥ kāmopapattayaḥ | katamās tisraḥ |",
    "sf253:116": "santi satvāḥ pratyupasthitakāmā ye pratyupasthitaiḥ kāmair aiśvaryaṁ vaśe vartayanti tadyathā manuṣyā ekatyaś ca devāḥ | iyaṁ prathamā kāmopapattiḥ |",
    "sf253:117": "santi satvā nirmitakāmā ye nirmiya nirmiya kāmair aiśvaryaṁ vaśe vartayanti tadyathā devā nirmāṇaratayaḥ | iyaṁ dvitīyā kāmopapattiḥ |",
    "sf253:118": "santi satvāḥ parinirmitakāmā ye parinirmitaiḥ kāmaiḥ aiśvaryaṁ vaśe vartayanti tadyathā devāḥ parinirmitavaśavartinaḥ | iyaṁ tṛtīyā kāmopapattiḥ |",
    "sf253:119": "tisras sukhopapattayaḥ",
    "sf253:120": "santi satvāḥ ya imam eva kāyaṁ vivekajena prītisukhenābhiṣyandayanti pariṣyandayanti pariprīṇayanti parispharanti | nāsty eṣāṁ kiñcit sarvataḥ kāyād asphuṭaṁ bhavati spharaṇīyaṁ yaduta vivekajena prītisukhena |",
    "sf253:121": "te tena sukhena tena saumanasyena dīrghāyuṣo dīrgham adhvānaṁ tiṣṭhanti tadyathā devā brahmakāyikāḥ | iyaṁ prathamā sukhopapattiḥ |",
    "sf253:122": "santi satvā ya imam eva kāyaṁ samādhijena prītisukhenābhiṣyandayanti pariṣyandayanti pariprīṇayanti parispharanti | nāsty eṣāṁ kiñcit sarvataḥ kāyād asphuṭaṁ bhavati spharaṇīyaṁ yaduta samādhijena prītisukhena |",
    "sf253:123": "te tena sukhena tena saumanasyena dīrghāyuṣo dīrgham adhvānaṁ tiṣṭhanti tadyathā devā ābhāsvarāḥ | iyaṁ dvitiyā sukhopapattiḥ |",
    "sf253:124": "santi satvā ya imam eva kāyaṁ niṣprītikena sukhenābhiṣyandayanti pariṣyandayanti pariprīṇayanti parispharanti | nāsty eṣāṁ kiñcit sarvataḥ kāyād asphuṭaṁ bhavati spharaṇīyaṁ yaduta niṣprītikena sukhena |",
    "sf253:125": "te tena sukhena tena saumanasyena dīrghāyuṣo dīrgham adhvānaṁ tiṣṭhanti tadyathā devāḥ śubhakṛtsnāḥ | iyaṁ tṛitīyā sukhopapattiḥ |",
    "sf253:126": "tisrāḥ prajñāḥ | śrutamayī prajñā cintāmayī prajñā bhāvanāmayī prajñā |",
    "sf253:127": "tisraḥ prajñāḥ | śaikṣā prajñā aśaikṣā prajñā naivaśaikṣanāśaikṣā prajñā |",
    "sf253:128": "trīṇīndriyāṇi | anājñātamājñāsyāmīndriyam ājñendriyam ājñātavendriyam |",
    "sf253:129": "trīṇi cakṣūṁṣi | māṁsacakṣur divyacakṣuḥ prajñācakṣuḥ |",
    "sf253:130": "trīṇy āyudhāni | śrutāyudhaṁ pravivekāyudhaṁ prajñāyudham |",
    "sf253:131": "tisro śikṣāḥ | adhiśīlaṁ śikṣā | adhicittaṁ śikṣā | adhiprajñaṁ śikṣā |",
    "sf253:132": "tisro bhāvanāḥ | śīlabhāvanā samādhibhāvanā prajñābhāvanā |",
    "sf253:133": "trayo vihārāḥ | divyo vihāro brahmavihāra āryo vihāraḥ |",
    "sf253:134": "trayaḥ samādhayaḥ | savitarkaḥ savicāraḥ samādhiḥ | avitarko vicāramātraḥ samādhiḥ | avitarko ’vicāraḥ samādhiḥ |",
    "sf253:135": "trīṇi prātihāryāṇi | ṛddhiprātihāryam ādeśanāprātihāryam anuśāsanīprātihāryam |",
    "sf253:136": "trīṇi śaucāni | kāyaśaucaṁ vākśaucaṁ manaḥśaucam |",
    "sf253:137": "trīṇi mauneyāni | kāyamauneyaṁ vāgmauneyaṁ manomauneyaṁ |",
    "sf253:138": "trīṇy ādhipatyāni | lokādhipatyaṁ ātmādhipatyaṁ dharmādhipatyaṁ |",
    "sf253:139": "trīṇy ānuttaryāṇi | jñānānuttaryaṁ pratipadānuttaryaṁ vimuktyānuttaryam |",
    "sf253:140": "tisro ’śaikṣyo vidyāḥ | katamās tisraḥ | aśaikṣī purvenivāsānusmṛtijñānasākṣīkriyā vidyā | aśaikṣī cyutyupapādajñānasākṣī kriyā vidyā | aśaikṣy āsravakṣayajñānasākṣīkriyā vidyā |",
    "sf253:141": "3.50 || antaroddānaṁ ||",
    "sf253:142": "śikṣā bhāvanā ca",
    "sf253:143": "…",
    "sf253:144": "…",
    "sf253:145": "… ādhipatyāni ||",
    "sf253:146": "trīṇy ānuttariyāṇi ca",
    "sf253:147": "…",
    "sf253:148": "…",
    "sf253:149": "adhvā ca rāgāgniḥ śikṣā ||",
    "sf253:150": "catvāra āyuṣmanto dharmā bhagavatā svayam abhijñāyābhisaṁ budhyākhyātāḥ |",
    "sf253:151": "yaduta catvāri smṛtyupasthānāni | katamāni catvāri | kāye kāyānupaśyanāsmṛtyupasthānam | vedanāyāṁ citte dharmeṣu dharmānupaśyanā smṛtyupasthānam |",
    "sf253:152": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇāṁ |",
    "sf253:153": "catvāri samyakprahāṇāni | katamāni catvāri | utpannānāṁ pāpakānām akuśalānāṁ dharmāṇāṁ prahāṇāya cchandaṁ janayati vyāyacchate vīryam ārabhate cittaṁ pragṛhṇāti pradadhāti |",
    "sf253:154": "anutpannānāṁ pāpakānām akuśalānāṁ dharmāṇāṁ anutpādāya cchandaṁ janayati vyāyacchate vīryam ārabhate cittaṁ pragṛhṇāti pradadhāti |",
    "sf253:155": "anutpannānāṁkuśalānāṁdharmāṇām utpādāya cchandaṁ janayati vyāyacchate vīryam ārabhate cittaṁ pragṛhṇāti pradadhāti |",
    "sf253:156": "utpannānāṁ kuśalānām dharmāṇāṁ sthitaye asaṁmoṣāyabhāvanāya paripūraye bhūyobhāvāya vṛddhivipulatājñānasākṣātkriyāyai chandaṁ janayati vyāyacchate vīryam ārabhate cittaṁ pragṛhṇāti pradadhāti |",
    "sf253:157": "catvāri ṛddhipādāḥ | katamāni catvāri |",
    "sf253:158": "chandasamādhiprahāṇasaṁskārasamanvāgata ṛddhipādaḥ |",
    "sf253:159": "vīryasamādhiprahāṇasaṁskārasamanvāgata ṛddhipādaḥ |",
    "sf253:160": "cittasamādhiprahāṇasaṁskārasamanvāgata ṛddhipādaḥ |",
    "sf253:161": "mimāṁsāsamādhiprahāṇasaṁskārasamanvāgata ṛddhipādaḥ |",
    "sf253:162": "catvāri dhyānāni | katamāni catvāri |",
    "sf253:163": "ihāyuṣmanto bhikṣur viviktaṁ kāmair viviktaṁ pāpakair akuśaladharmaiḥ savitarkaṁ savicāraṁ vivekajaṁ prītisukhaṁ prathamaṁ dhyānam upasaṁpadya viharati |",
    "sf253:164": "punar aparaṁ bhikṣur vitarkavicārāṇāṁ vyupaśamād adhyātmaṁ saṁprasādāc cetasa ekotībhāvād avitarkam avicāraṁ samādhijaṁ prītisukhaṁ dvitīyaṁ dhyānam upasaṁpadya viharati |",
    "sf253:165": "punar aparaṁ bhikṣuḥ prīter virāgād upekṣako viharati smṛtaḥ saṁprajānaḥ sukhāṁ ca kāyena pratisaṁvedayati | yat tadāryā ācakṣate | upekṣakaḥ smṛtimān sukhaṁ viharatīti niṣprītikaṁ tṛtīyaṁ dhyānam upasaṁpadya viharati |",
    "sf253:166": "punar aparaṁ bhikṣuḥ sukhasya ca prahāṇād duḥkhasya ca prahāṇāt pūrvam eva saumanasyadaurmanasyayor astaṅgamād aduḥkhāsukham upekṣāsmṛtipariśuddhaṁ caturthaṁ dhyānam upasaṁpadya viharati |",
    "sf253:167": "catvāry āryasatyāni | katamāni catvāri | duḥkham āryasatyaṁ duḥkhasamudayo duḥkhanirodho duḥkhanirodhagāminī pratipad āryasatyam |",
    "sf253:168": "catasraḥ saṁjñāḥ | katamāś catasraḥ | parittam eke saṁjānanti | mahadgatam eke saṁjānanti | apramāṇam eke saṁjānanti | nāsti kiñcid ity ākiñcanyāyatanam eke saṁjānanti |",
    "sf253:169": "catvāry apramāṇāni | katamāni catvāri | maitry apramāṇaṁ karuṇā apramāṇaṁ muditā apramāṇaṁ upekṣā apramāṇaṁ |",
    "sf253:170": "catvāry ārūpyāṇi | katamāni catvāri |",
    "sf253:171": "ihāyuṣmanto bhikṣuḥ sarvaśo rūpasaṁjñānāṁ samatikramāt pratighasaṁjñānām astaṅgamān nānātvasaṁjñānām amanasikārād anantam ākāśam ākāśānantyāyatanam upasaṁpadya viharati tadyathā devā ākāśānantyāyatanopagāḥ |",
    "sf253:172": "punar aparaṁ bhikṣuḥ sarvaśa ākāśānantyāyatanaṁ samatikramyānantaṁ vijñānaṁ vijñānānantyāyatanam upasaṁpadya viharati tadyathā devā vijñānāntyāyatanopagāḥ |",
    "sf253:173": "punar aparaṁ bhikṣuḥ sarvaśo vijñānānantyāyatanaṁ samatikramya nāsti kiñcid ity ākiñcanyāyatanam upasaṁpadya viharati tadyathā devā ākiñcanyāyatanopagāḥ |",
    "sf253:174": "punar aparaṁ bhikṣuḥ sarvaśa ākiñcanyāyatanaṁ samatikramya naivasaṁjñānāsaṁjñāyatanam upasaṁpadya viharati tadyathā devā naivasaṁjñānāsaṁjñāyatanopagāḥ |",
    "sf253:175": "4 punar aparaṁ bhikṣuḥ prahāṇarataḥ prahāṇārāmatāyogam anuyukto bhāvanārato bhāvanārāmatāyogam anuyuktaḥ | tayā khalu prahāṇārāmatayābhāvanārāmatayā … yo hi tatra dakṣo ’nalasaḥ saṁprajānaḥ pratismṛto ’yam ucyate paurāṇa āryavaṁśe sthitaḥ |",
    "sf253:176": "catvāri śrāmaṇyaphalāni | katamāni catvāri | srotaāpattiphalaṁ sakṛdāgāmiphalam anāgāmiphalam agraphalam arhatvam |",
    "sf253:177": "4.10.b || uddānaṁ ||",
    "sf253:178": "… ārūpyāṇy āryavaṁśāḥ phalāni ca |",
    "sf253:179": "catvāri srotaāpattyaṅgāni | katamāni catvāri | satpuruṣasaṁsevaḥ saddharmaśravaṇaṁ yoniśo manasikāro dharmānudharmapratipattiḥ |",
    "sf253:180": "caturbhir aṅgaiḥ samanvāgataḥ srotaāpannaḥ | buddhe ’vetyaprasādena saṁpannaḥ | dharme ’vetyaprasādena saṁghe ’vetyaprasādenāryakāntaiḥ śīlaiḥ saṁpannaḥ |",
    "sf253:181": "catvāri jñānāni | katamāni catvāri | dharmajñānam anvayajñānaṁ paracittajñānaṁ saṁvṛtijñānaṁ |",
    "sf253:182": "catvāri jñānāni | katamāni catvāri | duḥkhājñānaṁ samudayajñānaṁ nirodhajñānaṁ mārgajñānaṁ |",
    "sf253:183": "catvāri balāni | katamāni catvāri | śraddhābalaṁ vīryabalaṁ samādhibalaṁ prajñābalam |",
    "sf253:184": "catvāry adhiṣṭhānāni | katamāni catvāri | prajñādhiṣṭhānaṁ satyādhiṣṭhānaṁ tyāgādhiṣṭhānam upaśamādhiṣṭhānam |",
    "sf253:185": "catvāro dharmaskandhāḥ | katame catvāraḥ | śīlaskandhaḥ samādhiskandhaḥ prajñāskandho vimuktiskandhaḥ |",
    "sf253:186": "catvāro ’pāśrayāḥ | katame catvāraḥ | saṁkhyāyaikān dharmān pratisevate | saṁkhyāyaikān dharmān adhivāsayati | saṁkhyāyaikān dharmān parivarjayati | saṁkhyāyaikān dharmān vinodayati |",
    "sf253:187": "catvāri dharmapadāni | katamāni catvāri | anabhidyā dharmapadam avyāpādaḥ samyaksmṛtiḥ samyaksamādhir dharmapadam |",
    "sf253:188": "catvāraḥ sākṣīkaraṇīyā dharmāḥ | santi dharmāḥ kāyena sākṣīkartavyāḥ | santi smṛtyā santi cakṣuṣā santi prajñayā sākṣīkartavyā dharmāḥ |",
    "sf253:189": "|| uddānam ||",
    "sf253:190": "srotaāpannasyāṅgāni",
    "sf253:191": "aṅgāni srotagatasya |",
    "sf253:192": "… jñānam",
    "sf253:193": "… tathā ||",
    "sf253:194": "adhiṣṭhānāni skandhāś cāpāśrayāś ca padāni ca |",
    "sf253:195": "catvāraḥ sākṣīkaraṇīyā",
    "sf253:196": "vargo bhavati samudditaḥ ||",
    "sf253:197": "catvāro dhātavaḥ | katame catvāraḥ | pṛthivīdhātur abdhātus tejodhātur vāyudhātuḥ |",
    "sf253:198": "catvāra āhārāḥ | katame catvāraḥ | kabaḍiṁkāra āhāraḥ audārikaḥ sūkṣmaś ca | sparśo dvitīyo manaḥsañcetanā tṛtīyā vijñānaṁ caturthaṁ |",
    "sf253:199": "catasro vijñānasthitayaḥ | rūpopagā vijñānasthitiḥ vedanopagā saṁjñopagā saṁskāropagā vijñānasthitiḥ |",
    "sf253:200": "catvāras tṛṣṇotpādāḥ | cīvarahetor bhikṣor vā bhikṣuṇyā vā tṛṣṇā utpadyamānā utpadyate | … tṛṣṇā abhiniviśyamānā abhiniviśyati | evaṁ piṇḍapātahetor iti śayanāsanahetor iti bhavavibhavahetos tṛṣṇā utpadyamānā utpadyate … tṛṣṇā abhiniviśyamānā abhiniviśyati |",
    "sf253:201": "catvāry agatigamanāni | katamāni catvāri | cchandād agatiṁ gacchati | dveṣān mohād bhayād agatiṁ gacchati |",
    "sf253:202": "catvāri praśnavyākaraṇāni | ekāṁśavyākaraṇīyaḥ praśnaḥ | vibhajyavyākaraṇīyaaḥ paripṛcchāvyākaraṇīyaḥ | sthāpanīyaḥ praśnaḥ |",
    "sf253:203": "catvāri dakṣiṇāviśodhanāni | asti dakṣiṇā dāyakato viśudhyate na pratigrāhakena | asti pratigrāhakena viśudhyate na dāyakataḥ | asti naiva dāyakato viśudhyate na pratigrāhakena | asti dakṣiṇā dāyakataś ca viśudhyate pratigrāhakena ca |",
    "sf253:204": "catvāri saṁgrahavastūni | dānam | priyavāditā | arthacaryā | samānārthatā |",
    "sf253:205": "catasro yonayaḥ | katamāś catasraḥ | aṇḍajā yonir jarāyujā yoniḥ saṁsvedajā yonir aupapādukā yoniḥ |",
    "sf253:206": "catvāra ātmabhāvapratilaṁbhāḥ | asty ātmabhāvapratilaṁbho yasmin ātmasañcetanā krāmati na parasañcetanā | asty ātmabhāvapratilaṁbho yasmin parasañcetanā krāmati nātmasañcetanā | asty ātmabhāvapratilaṁbho yasmin ātmasañcetanā krāmati na parasañcetanā ca | asty ātmabhāvapratilaṁbho yasmin naivātmasañcetanā krāmati na parasañcetanā |",
    "sf253:207": "|| uddānam ||",
    "sf253:208": "…",
    "sf253:209": "ātmabhāvena te daśa ||",
    "sf253:210": "catasraḥ pratipadaḥ | katamāś catasraḥ | duḥkhā pratipad dhandhābhijñā | duḥkhā pratipad kṣiprābhijñā | sukhā pratipad dhandhābhijñā | sukhā pratipad kṣiprābhijñā |",
    "sf253:211": "catasraḥ pratipadaḥ | akṣamā pratipad dāma pratipat kṣamā pratipac chamā pratipat |",
    "sf253:212": "catasraḥ samādhibhāvanāḥ | asti samādhibhāvanāsevitā bhāvitā bahulīkṛtā dṛṣṭadharmasukhavihārāya saṁvartate | asti samādhibhāvanāsevitā bhāvitā bahulīkṛtā jñānadarśana pratilābhāya saṁvartate | asti samādhibhāvanāsevitā bhāvitā bahulīkṛtā prajñāprabhedāya saṁvartate | asti samādhibhāvanāsevitā bhāvitā bahulīkṛtāsravakṣayāya saṁvartate |",
    "sf253:213": "catvāri karmāṇi | asti karma kṛṣṇaṁ kṛṣṇavipākam | asti karma śuklaṁ śuklavipākaṁ | asti karma kṛṣṇaśuklaṁ kṛṣṇaśuklavipākaṁ | asti karmākṛṣṇam aśuklam akṛṣṇāśuklavipākaṁ karmakṣayāya saṁvartate |",
    "sf253:214": "catvāri dharmasamādānāni | asti dharmasamādānaṁ pratyutpannasukham āyatyāṁ duḥkhavipākam | asti dharmasamādānaṁ pratyutpannasukham āyatyāṁ sukhavipākam | asti dharmasamādānaṁ pratyutpannaduḥkham āyatyāṁ duḥkhavipākam | asti dharmasamādānaṁ pratyutpannasukham āyatyāṁ sukhavipākaṁ |",
    "sf253:215": "catvāro yogāḥ | kāmayogo bhavayogo dṛṣṭiyogaḥ avidyāyogaḥ |",
    "sf253:216": "catvāro visaṁyogāḥ | kāmayogavisaṁyogaḥ | bhavayogavisaṁyogaḥ | dṛṣṭiyogavisaṁyogaḥ | avidyāyogavisaṁyogaḥ |",
    "sf253:217": "catvāra oghāḥ | kāmaugho bhavaugho dṛṣṭyoghaḥ avidyaughaḥ |",
    "sf253:218": "catvāry upādānāni | kāmopādānaṁ dṛṣṭyupādānaṁ śīlavratopādānam ātmavādopādānam |",
    "sf253:219": "catvāro kāyagranthāḥ | abhidhyākāyagrantho vyāpādaḥ śīlavrataparāmarśa idaṁsatyābhiniveśaparāmarśaḥ kāyagranthaḥ ||",
    "sf253:220": "|| uddānaṁ ||",
    "sf253:221": "… pratipat",
    "sf253:222": "samādher api bhāvana ||",
    "sf253:223": "karma dharmasamādānaṁ",
    "sf253:224": "tathā yogaḥ visaṁyogaḥ ||",
    "sf253:225": "oghopādānaṁ granthaś ca |",
    "sf253:226": "vargo bhavati samudditaḥ | |",
    "sf253:227": "catvāraḥ pudgalāḥ | anusrotagāmī pudgalaḥ pratisrotogāmī pudgalaḥ sthitātmā pudgalas tīrṇaḥ pāragataḥ sthale tiṣṭhati pudgalaḥ |",
    "sf253:228": "catvāraḥ pudgalāḥ | asti pudgala ātmahitāya pratipanno na parahitāya asti pudgalaḥ parahitāya pratipanna nātmahitāya | asti pudgalo naivātmahitāya pratipanno na parahitāya | asti pudgala ātmahitāya pratipanno parahitāya ca |",
    "sf253:229": "catvāraḥ pudgalāḥ | asti pudgalas tamas tamaḥparāyaṇaḥ | asti pudgalas tamo jyotiḥparāyaṇaḥ | asti pudgalo jyotis tamaḥparāyaṇaḥ | asti pudgalo jyotir jyotiḥparāyaṇaḥ |",
    "sf253:230": "catvāraḥ pudgalāḥ | asti pudgala ātmantapa ātmaparitāpanāyogam anuyuktaḥ | asti pudgalaḥ paraṁtapaḥ paraparitāpanāyogam anuyuktaḥ | asti pudgalo na paraṁtapo na paraparitāpanāyogam anuyukto nātmantapo nātmaparitāpanāyogam anuyuktaḥ | asti pudgala ātmantapa ātmaparitāpanāyogam anuyuktaḥ paraṁtapaḥ paraparitāpanāyogam anuyuktaḥ |",
    "sf253:231": "sa nātmantapo nātmaparitāpanāyogam anuyuktaḥ na paraṁtapo na paraparitāpanāyogam anuyuktaḥ …",
    "sf253:232": "catvāri vāgduścaritāni | mṛṣāvādaḥ paiśunyaṁ pāruṣyaṁ saṁbhinnapralāpaḥ |",
    "sf253:233": "catvāri vāksucaritāni | mṛṣāvādād viratiḥ paiśunyāt pāruṣyāt saṁbhinnapralāpād virataḥ |",
    "sf253:234": "catvāro ’nāryavyavahārāḥ | adṛṣṭe dṛṣṭavāditānāryavyavahāraḥ | aśrute śrutavāditā | amate matavāditā | avijñāte vijñātavāditānāryavyavahāraḥ |",
    "sf253:235": "catvāra āryavyavahārāḥ | adṛṣṭe ’dṛṣṭavāditāryavyavahāraḥ | aśrute ’śrutavāditā amate ’matavāditā | avijñāte ’vijñātavāditāryavyavahāraḥ |",
    "sf253:236": "catvāro ’nāryavyavahārāḥ | dṛṣṭe ’dṛṣṭavāditānāryavyavahāraḥ | śrute ’śrutavāditā | mate ’matavāditā | vijñāte ’vijñātavāditānāryavyavahāraḥ |",
    "sf253:237": "catvāra āryavyavahārāḥ | dṛṣṭe dṛṣṭavāditāryavyavahāraḥ | śrute śrutavāditā | mate matavāditā | vijñāte vijñātavāditāryavyavahāraḥ |",
    "sf253:238": "pañca āyuṣmanto dharmā bhagavatā svayaṁ abhijñāyābhisaṁbudhyākhyātāḥ |",
    "sf253:239": "yaduta pañca skandhāḥ | rūpaskandho vedanāskandhaḥ saṁjñāskandhaḥ saṁskāraskandho vijñānaskandhaḥ |",
    "sf253:240": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām |",
    "sf253:241": "pañcopādānaskandhāḥ | katame pañca | rūpopādānaskandho vedanā saṁjñā saṁskārā vijñānam |",
    "sf253:242": "pañca kāmaguṇāḥ | cakṣurvijñeyāni rūpāṇīṣṭāni kāntāni manāpāni priyarūpāṇi kāmopasaṁhitāni rañjanīyāni | śrotravijñeyāḥ śabdā iṣṭāḥ kāntā manāpāḥ priyarūpāḥ kāmopasaṁhitā rañjanīyāḥ | ghrānavijñeyā gandhā iṣṭāḥ kāntā manāpāḥ priyarūpāḥ kāmopasaṁhitā rañjanīyāḥ | jihvāvijñeyā rasā iṣṭā kāntā manāpāḥ priyarūpāḥ kāmopasaṁhitā rañjanīyāḥ | kāyavijñeyāni spraṣṭavyānīṣṭāni kāntāni manāpāni priyarūpāṇi kāmopasaṁhitāni rañjanīyāni |",
    "sf253:243": "pañca mātsaryāṇi | āvāsamātsaryaṁ kulamātsaryaṁ varṇamātsaryaṁ lābhamātsaryaṁ dharmamātsaryaṁ |",
    "sf253:244": "pañca gatayaḥ | narakagatis tiryagyonigatiḥ pretagatir manuṣyagatir devagatiḥ |",
    "sf253:245": "pañca nīvaraṇāni | katamāni pañca | kāmacchandanīvaraṇam | vyāpādaḥ styānamiddham auddhatyakaukṛtyaṁ vicikitsā |",
    "sf253:246": "pañca cetaḥkhilāḥ | katame pañca | ihāyuṣmanto bhikṣuḥ śāstari kāṅkṣati vicikitsati na praskandati nādhimucyate na saṁprasīdati",
    "sf253:247": "ca vijñaiḥ sabrahmacāribhis tān vākpratodakair vi",
    "sf253:248": "kāṅksāti vicikitsati na praskandati nādhimucyate na saṁprasīdati |",
    "sf253:249": "pañca cetovinibandhāḥ | katame pañca | ihāyuṣmanto bhikṣuḥ kāye avigatarāgo avigatacchando avigatapremo ’vigatapipāso avigatatṛṣṇaḥ |",
    "sf253:250": "yo ’sau bhikṣuḥ kāye avigatarāgaḥ pūrvavat tasya cittaṁ na praskandati na prasīdati na santiṣṭhate nādhimucyata ātāptāyānuyogāya prahāṇāya prati … uttamārthasya prāptaye |",
    "sf253:251": "tasya cittaṁ na praskandati pūrvavad uttamārthasya prāptaye | evam asya prathamaś cetovinibandhaḥ |",
    "sf253:252": "punar aparaṁ bhikṣuḥ kāme avigatarāgo avigatacchando avigatapremo avigatapipāso avigatatṛṣṇaḥ |",
    "sf253:253": "yo ’sau bhikṣuḥ kāme ’vigatarāgaḥ pūrvavat tasya cittaṁ na praskandati na prasīdati na santiṣṭhate nādhimucyata ātaptāyānuyogāya prahāṇāya prati … uttamārthasya prāptaye |",
    "sf253:254": "tasya cittaṁ na praskandati pūrvavad uttamārthasya prāptaye | evam asya dvitīyaś cetovinibandhaḥ |",
    "sf253:255": "punar aparaṁ bhikṣuḥ saṁsṛṣṭo viharati … nanditaiḥ śucitaiḥ sahanandī sahaśokī | sukhiteṣu sukhito duḥkhiteṣu duḥkhitaḥ | utpanneṣu kṛtyakaraṇīyeṣv ātmanā teṣu yogam āpadya ti |",
    "sf253:256": "yo ’sau bhikṣuḥ saṁsṛṣṭo viharati pūrvavat | tasya cittaṁ na praskandati na prasīdati na santiṣṭhate nādhimucyata ātaptāyānuyogāya prahāṇāya prati … uttamārthasya prāptaye |",
    "sf253:257": "tasya cittaṁ na praskandati pūrvavad uttarmārthasya prāptaye | evam asya tṛtīyaś cetovinibandho …",
    "sf253:258": "punar aparaṁ bhikṣur yeyaṁ kathābhisaṁlekhikā cetovinīvaraṇasāṁpreyagāminī tadyathā śīlakathā samādhikathā prajñākathā vimuktikathā vimuktijñānadarśanakathā alpecchākathā saṁtuṣṭikathā pravivekakathāsaṁsargakathā prahāṇakathā .ī … na śuśrūṣati na śrotram avadadhāti nājñācittam upasthāpayati dharmasyānudharmaṁ vyatikramya vartate śāstuḥ śāsanaṁ …",
    "sf253:259": "yo ’sau bhikṣur yeyaṁ kathābhisaṁlekhikā pūrvavad yāvad ity evaṁrūpāyāṁ kathāyāṁ na śuśrūṣati na śrotram avadadhāti nājñācittam upasthāpayati dharmasyānudharmaṁ vyatikramya vartate śāstuḥ śāsanaṁ …",
    "sf253:260": "tasya cittaṁ na praskandati pūrvavad yāvad uttamārthasya prāptaye | evam asya caturthaś cetovinibandho …",
    "sf253:261": "punar aparaṁ bhikṣur alpamātrakenāvaramātrakena viśeṣādhigamena …",
    "sf253:262": "alpamātrakenāvaramātrakena viśeṣādhigame nāntarapramādam āpadyate ātaptāyānuyogāya prahāṇāya prati … uttamārthasya prāptaye |",
    "sf253:263": "tasya cittaṁ na praskandati pūrvavad uttamārthasya prāptaye | evam asya pañcamaḥ cetovinibandhaḥ |",
    "sf253:264": "pañcāvarabhāgīyāni saṁyojanāni | kāmacchando vyāpādaḥ satkāyadṛṣṭiḥ śīlavrataparāmarśo vicikitsā |",
    "sf253:265": "pañcordhvabhāgīyāni saṁyojanāni | rūparāga ārūpyarāga auddhatyaṁ mānaḥ avidyā |",
    "sf253:266": "pañca vyasanāni | jñātivyasanaṁ bhogavyasanaṁ ārogyavyasanaṁ śīlavyasanaṁ dṛṣṭivyasanaṁ |",
    "sf253:267": "pañca saṁpadaḥ | jñātisaṁpad bhogasaṁpad ārogyasaṁpac chīlasaṁpad dṛṣṭisaṁpad |",
    "sf253:268": "pañca vacanaṁ | atha kālebhavā akālebhavā bhūtebhavā abhūtebhavā arthopasaṁhitānarthopasaṁhitā …",
    "sf253:269": "pañcābhavyasthānāni | abhavyo ’rhad bhikṣuḥ kṣīnāsravaḥ saṁcintya prāṇinaṁ jīvitād vyaparopitum | abhavyo ’dattaṁ steyasaṁkhyātam ādātum | abhavyo maithunaṁ dharmaṁ pratisevitum | abhavyaḥ saṁprajānan mṛṣā vaditum | …",
    "sf253:270": "pañca prādhānikasyāṅgāni |",
    "sf253:271": "iha bhikṣos tathāgatasyāntike śraddhābhinirviṣṭā bhavati mūlajātā pratiṣṭhitā … dharmataḥ | idaṁ prathamaṁ pradhānikasyāṅgam |",
    "sf253:272": "punar aparaṁ bhikṣuḥ … sabrahmacārīṇāṁ | idaṁ dvitīyaṁ prādhānikasyāṅgam |",
    "sf253:273": "punar aparaṁ bhikṣur alpābādho bhavaty arogajātīyaḥ samavipacanayā grahaṇyā samanvāgato nātyuṣṇayā nātiśītayāvyābādhayartusukhayā yayāsyāśitapītakhāditāni samyaksukhena paripākaṁ gacchanti | idaṁ tṛtīyaṁ prādhānikasyāṅgam |",
    "sf253:274": "punar aparaṁ bhikṣuḥ … sthāmavān … dṛdhaparākramo ’nikṣiptadhuraḥ kuśaleṣu dharmeṣu |",
    "sf253:275": "kāmaṁ tvak snāyu ca asthi cāvatiṣṭhatu pariśuṣyatu śarīrāṁ māṁsaśoṇitam | atha ca punar yat tad ārabdhavīryeṇa prāptavyaṁ sthāmavatā vīryavatā utsāhinā dṛḍhaparākrameṇa anikṣiptadhureṇa kuśaleṣu dharmeṣu tad bata nānuprāpyāntarā vīryasya sraṁsanaṁ bhaviṣyati | idaṁ caturthaṁ prādhānikasyāṅgam |",
    "sf253:276": "pañca vimuktiparipācanāḥ saṁjñāḥ | anityasaṁjñā anitye duḥkhasaṁjñā duḥkhe anātmasaṁjñā āhāre pratikūlasaṁjñā maraṇasaṁjñā |",
    "sf253:277": "pañca vimuktyāyatanāni | katamāni pañca |",
    "sf253:278": "iha bhikṣo śāstā dharmaṁ deśayati | anyatarānyataro vā vijño gurusthānīyaḥ sabrahmacārī |",
    "sf253:279": "yathā yathāsya śāstā anyatarānyataro vā vijño gurusthānīyaḥ sabrahmacārī dharmaṁ deśayati tathā tathā teṣu dharmeṣv arthapratisaṁvedī bhavati dharmapratisaṁvedī ca |",
    "sf253:280": "tasyārthapratisaṁvedino dharmapratisaṁvedinaś cotpadyate prāmodyaṁ pramuditasya prītir jāyate prītimanasaḥ kāyaḥ praśrabhyate praśrabdhakāyaḥ sukhaṁ vedayate sukhitasya cittaṁ samādhīyate samāhitacitto yathābhūtaṁ prajānāti yathābhūtaṁ paśyati yathābhūtaṁ prajānan yathābhūtaṁ paśyan nirvidyate nirviṇṇo virajyate virakto vimucyate | idaṁ prathamaṁ vimuktyāyatanaṁ |",
    "sf253:281": "yatra sthitasya bhikṣor vā bhikṣuṇyā vā anupasthitā smṛtir upatiṣṭhate asamāhitaṁ cittaṁ samādhīyate aparikṣīṇāś cāsravāḥ parikṣīyante ananuprāptaṁ cānuttaraṁ yogakṣemaṁ nirvāṇam anuprāpnoti |",
    "sf253:282": "punar aparaṁ na haiva bhikṣo śāstā dharmaṁ deśayaty anyatarānyataro vā vijño gurusthānīyaḥ sabrahmacārī | api tu yathāśrutān dharmān yathopadiṣṭān yathāparyavāptān vistareṇa svareṇa svādhyāyaṁ karoti |",
    "sf253:283": "yathā yathā tān yathāśrutān yathopadiṣṭān yathāparyavāptāṁ vistareṇa svareṇa svādhyāyaṁ karoti tathā tathā teṣv arthapratisaṁvedī bhavati pūrvavat | idaṁ dvitīyaṁ vimuktyāyatanam | yatra sthitasyeti pūrvavat |",
    "sf253:284": "punar aparaṁ na haiva bhikṣo śāstā dharmaṁ deśayaty anyatarānyataro vā vijño gurusthānīyaḥ sabrahmacārī | nāpi tu yathāśrutān dharmān yathopadiṣṭān yathāparyavāptān vistareṇa svādhyāyaṁ karoti | api tu yathāśrutān dharmān yathopadiṣṭān yathāparyavāptān vistareṇa parebhyaḥ saṁprakāśayati",
    "sf253:285": "yathā yathā yathāśrutān dharmān yathopadiṣṭān yathāparyavāptān vistareṇa parebhyaḥ saṁprakāśayati tathā tathā teṣu dharmeṣv arthapratisaṁvedī bhavatīti pūrvavat | idaṁ tṛtīyaṁ vimuktyāyatanaṁ | yatra sthitasyeti pūrvavat |",
    "sf253:286": "punar aparaṁ na haiva bhikṣo śāstā pūrvavat nāpi svādhyāyaṁ nāpi parebhyaḥ saṁprakāśayati | api tu yathāśrutān yāvad yathāparyavāptān cintayati tulayati upaparīkṣate |",
    "sf253:287": "yathā yathā yathāśrutān yāvad yathāparyavāptān cintayati yāvad upaparīkṣate tathā tathā teṣu dharmeṣv arthapratisaṁvedī pūrvavat | idaṁ caturthaṁ vimuktyāyatanaṁ | yatra sthitasyeti pūrvavat |",
    "sf253:288": "punar aparaṁ na haiva bhikṣo śāsteti pūrvavat | nāpi svādhyāyaṁ nāpi parebhyaḥ saṁprakāśayati nāpi cintayati | api tu anenānyatamaṁ bhadrakaṁ samādhinimittaṁ sādhu ca suṣṭhu ca sūdgṛhītaṁ bhavati sumanasikṛtaṁ subhāvitaṁ sujuṣṭaṁ supratividdhaṁ | tadyathā vinīlakaṁ vā vipūyakaṁ vā vyādhmātakaṁ vā vipaṭumakaṁ vā vilohitakaṁ vā vikhāditakaṁ vā vikṣiptakaṁ vā asthi vā asthisaṁkalikā vā |",
    "sf253:289": "yathā yathā khalv anenāanyatamānyatamaṁ bhadrakaṁ samādhinimittaṁ pūrvavad yāvat supratividdhaṁ | tathā tathā teṣu dharmeṣv arthapratisaṁvedī bhavati pūrvavat | idaṁ pañcamaṁ vimuktyāyatanaṁ | yatra sthitasyeti pūrvavat |",
    "sf253:290": "pañcendriyāṇi | katamāni pañca | śraddhendriyaṁ vīryendriyaṁ smṛtīndriyaṁ samādhīndriyaṁ prajñendriyam |",
    "sf253:291": "pañcendriyāṇi | katamāni pañca | sukhendriyaṁ duḥkhendriyaṁ saumanasyendriyaṁ daurmanasyendriyam upekṣendriyam |",
    "sf253:292": "pañca balāni | katamāni pañca | śraddhābalaṁ vīryabalaṁ smṛtibalaṁ samādhibalaṁ prajñābalam |",
    "sf253:293": "pañcānāgāminaḥ | katame pañca | antarāparinirvāyī | upapadyaparinirvāyī | sābhisaṁskāraparinirvāyī | anabhisaṁskāraparinirvāyī | ūrdhvasrotaḥ |",
    "sf253:294": "pañca śuddhāvāsāḥ | avṛhā a tapāḥ sudṛśāḥ sudarśanā akaniṣṭhāḥ |",
    "sf253:295": "pañca niḥsaraṇīyā dhātavaḥ | tasya khalv āyuṣmantaḥ śrutavata āryaśrāvakasya … kāmān anusmarataḥ kāmeṣu cittaṁ na praskandati na prasīdati na santiṣṭhate na vimucyate pratilīyate … snāyugardulakaṁ vāgnāv upasaṁhṛtaṁ pratilīyate n pra …",
    "sf253:296": "… kāmān anusmarataḥ kāmeṣu cittaṁ na praskandati na prasīdati na santiṣṭhate na vimucyate pratilīyate",
    "sf253:297": "na sa tadvedanāṁ vedayati | idaṁ niḥsaraṇaṁ |",
    "sf253:298": "yathā kāmānām evam vyāpādo ’vyāpādo vihiṁsāvihiṁsā rūpam ārūpyaṁ satkāyaḥ satkāyanirodho ’sti niḥsaraṇam |",
    "sf253:299": "|| uddānam ||",
    "sf253:300": "…",
    "sf253:301": "ās tathā | …",
    "sf253:302": "khilāś ca vinibandhāś ca ||",
    "sf253:303": "…",
    "sf253:304": "… | … vimuktiparipācanā ||",
    "sf253:305": "…",
    "sf253:306": "indriyaṁ dvitīyaṁ tathā | pañca balāny anāgāmī śuddhāvāsāś ca dhātavaḥ ||",
    "sf253:307": "ṣaḍ āyuṣmanto dharmā bhagavatā svayam abhijñāyābhisaṁbudhyākhyātāḥ |",
    "sf253:308": "yaduta ṣaḍ ādhyātmikāyatanāni | katamāni ṣaṭ | cakṣur ādhyātmikam āyatanaṁ | śrotraṁ ghrāṇaṁ jihvā kāyo mana ādhyātmikam āyatanam |",
    "sf253:309": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇāṁ |",
    "sf253:310": "ṣaḍ bāhyāyatanāni | katamāni ṣaṭ | rūpaṁ bāhyāyatanaṁ | śabdo gandho rasaḥ spraṣṭavyaṁ dharmo bāhyāyatanaṁ |",
    "sf253:311": "ṣaḍ vijñānakāyāḥ | katame ṣaṭ | cakṣurvijñānaṁ śrotraghrānajihvākāyamanovijñānaṁ |",
    "sf253:312": "ṣaṭ sparśakāyāḥ | katame ṣaṭ | cakṣuḥsaṁsparśaḥ | śrotraghrāṇajihvākāyamanaḥsaṁsparśaḥ |",
    "sf253:313": "ṣaḍ vedanākāyāḥ | katame ṣaṭ | cakṣuḥsaṁsparśajā vedanā | śrotraghrāṇajihvākāyamanaḥsaṁsparśajā vedanā |",
    "sf253:314": "ṣaṭ saṁjñākāyāḥ | cakṣuḥsaṁsparśajā saṁjñā | śrotraghrāṇajihvākāyamanaḥsaṁsparśajā saṁjñā |",
    "sf253:315": "ṣaṭ cetanākāyāḥ | katame ṣaṭ | cakṣuḥsaṁsparśajā cetanā | śrotraghrāṇajihvākāyamanaḥsaṁsparśajā cetanā |",
    "sf253:316": "ṣaṭ tṛṣṇākāyāḥ | katame ṣaṭ | cakṣuḥsaṁsparśajā tṛṣṇā | śrotraghrāṇajihvākāyamanaḥsaṁsparśajā tṛṣṇā |",
    "sf253:317": "ṣaḍ dharmā hānabhāgīyāḥ | katame ṣaṭ | buddhe agauravo viharati | dharme agauravo viharati | saṁghe agauravo viharati | śikṣāyāṁ agauravo viharati | daurvacasyaś ca pāpamitraś ca bhavati |",
    "sf253:318": "ṣaḍ dharmā viśeṣabhāgīyāḥ | katame ṣaṭ | buddhe gauravo viharati | dharme gauravo viharati | saṁghe gauravo viharati | śikṣāyāṁ gauravo viharati | sauvacasyaś ca kalyāṇamitraś ca bhavati |",
    "sf253:319": "ṣaṭ saumanasyopavicārāḥ | katame ṣaṭ | cakṣuṣā rūpāṇi dṛṣṭvā saumanasyasthānīyāni rūpāṇy upavicarati | śrotreṇa śabdān śrutvā saumanasyasthānīyān śabdān upavicarati | ghrāṇena gandhān jighritvā saumanasyasthānīyān gandhān upavicarati | jihvayā rasān svāditvā saumanasyasthānīyān rasān upavicarati | kāyena spraṣṭavyāni spṛṣṭvā saumanasyasthānīyāni spraṣṭavyāny upavicarati | manasā dharmān vijñāya saumanasyasthānīyān dharmān upavicarati |",
    "sf253:320": "ṣaḍ daurmanasyopavicārāḥ | katame ṣaṭ | cakṣuṣā rūpāṇi dṛṣṭvā daurmanasyasthānīyāni rūpāṇy upavicarati | śrotreṇa śabdān śrutvā daurmanasyasthānīyān śabdān upavicarati | ghrāṇena gandhān jighritvā daurmanasyasthānīyān gandhān upavicarati | jihvayā rasān svāditvā daurmanasyasthānīyān rasān upavicarati | kāyena spraṣṭavyāni spṛṣṭvā daurmanasyasthānīyāni spraṣṭavyāny upavicarati | manasā dharmān vijñāya daurmanasyasthānīyān dharmān upavicarati |",
    "sf253:321": "ṣaḍ upekṣopavicārāḥ | katame ṣaṭ | cakṣuṣā rūpāṇi dṛṣṭvā upekṣāsthānīyāni rūpāṇy upavicarati | śrotreṇa śabdān śrutvā upekṣāsthānīyān śabdān upavicarati | ghrāṇena gandhān jighritvopekṣāsthānīyān gandhān upavicarati | jihvayā rasān svāditvopekṣāsthānīyān rasān upavicarati | kāyena spraṣṭavyāni spṛṣṭvopakṣāsthānīyāni spraṣṭavyāny upavicarati | manasā dharmān vijñāyopekṣāsthānīyān dharmān upavicarati |",
    "sf253:322": "ṣaṭ sātatavihārāḥ || katame ṣaṭ | iha bhikṣuś cakṣuṣā rūpāṇi dṛṣṭvā naiva sumanā bhavati na durmanā upekṣako viharati smṛtaḥ saṁprajānan |",
    "sf253:323": "śrotreṇa śabdān ghrāṇena gandhāñ jihvayā rasān kāyena spraṣṭavyān manasā dharmān vijñāya naiva sumanā bhavati na durmanā upekṣako viharati smṛtaḥ saṁprajānan |",
    "sf253:324": "ṣaḍ dhātavaḥ | katame ṣaṭ | pṛthivīdhātur abdhātus tejodhātur vāyudhātur ākāśadhātur vijñānandhātuḥ |",
    "sf253:325": "ṣaṇ niḥsaraṇīyā dhātavaḥ | katame ṣaṭ | ihāyuṣmanto bhikṣur evaṁ vaden maitro me cetaḥ samādhir āsevito bhāvito bahulīkṛto ’tha ca punar me vyāpādaś cittaṁ paryādāya tiṣṭhati pūrvavad yathā daśottare |",
    "sf253:326": "ṣaḍ vivādamūlāni | katamāni ṣaṭ |",
    "sf253:327": "ihaikatyaḥ krodhano bhavaty upanāhī | yo ’sau krodhano bhavaty upanāhī sa śāstāraṁ na satkaroti na gurukaroti na mānayati na pūjayati | sa śāstāram asatkurvan agurukurvan amānayan apūjayan dharmaṁ na paśyati | dharmam apaśyan śrāmaṇye anavekṣo bhavati | yo śrāmaṇye anavekṣo sa saṁghe tadrūpaṁ … janayati kalahabhaṇḍanavigrahavivādaṁ | yo bhavati kalahakārī sa bhaviṣyati bahujanānarthāya bahujanāhitāya bahujanaduḥkhāyānarthāyāhitāya duḥkhāya devamanuṣyāṇām |",
    "sf253:328": "ata evaṁrūpaṁ yūyaṁ vivādamūlaṁ saty adhyātmaṁ vā bahirdhā vā aprahīyaṁ samanupaśyata tatas saṁhitaiḥ samagraiḥ saṁmodamānair avivadamānās tīvraś cotsāhanī cotsuḍhiś cāprativāṇiś ca smṛtyā saṁprajanyena ca yogaḥ karaṇīyaḥ | evaṁ tad vivādamūlam utpannaṁ prahāṇam |",
    "sf253:329": "ata evaṁrūpaṁ yūyaṁ vivādamūlaṁ saty adhyātmaṁ vā bahirdhā vā prahīyaṁ samanupaśyata tatas saṁhitaiḥ samagraiḥ saṁmodamānair avivadamānās tīvraś cetasa ārakṣasmṛtir apramādena ca yogaḥ karaṇīyaḥ | … mahatīm āyatyāṁ notpatsyate |",
    "sf253:330": "yathā krodhano bhavaty upanāhī | evaṁ mrakṣī pradāśī | īrṣyako matsarī | śaṭho māyāvī | mithyādṛṣti … svayaṁdṛṣṭiparāmarśy asamañjasagrāhī duṣpratiniḥsargam … yo bhikṣur bhavati svayaṁdṛṣṭiparāmarśy asamañjasagrāhī duṣpratiniḥsargaṁ … sa śāstāraṁ na satkaroti pūrvavad yāvad āyatyāṁ notpatsyate |",
    "sf253:331": "ṣaṭ saṁraṁjanīyā dharmāḥ | katame ṣaṭ | maitraṁ me kāyakarma pratyupasthitaṁ bhaviṣyati śāstur antike vijñānāñ ca sabrahmacāriṇāṁ | ayaṁ dharmaḥ saṁraṁjanīyaḥ pūrvavad yathā daśotare |",
    "sf253:332": "ṣaḍ abhijñāḥ | katamāḥ ṣaṭ | ṛddhiviṣayā divyaṁ śrotraṁ cetaḥparyāyaḥ pūrvanivāsa cyutyupapāda āsravakṣayaḥ |",
    "sf253:333": "ṣaḍ vidyābhāgīyāḥ saṁjñāḥ | katamāḥ ṣaṭ | anityasaṁjñānitye duḥkhasaṁjñā duḥkhe ’nātmasaṁjñā āhāre pratikūlasaṁjñā sarvaloke ’nabhiratasaṁjñā maraṇasaṁjñā |",
    "sf253:334": "ṣaḍ anusmṛtayaḥ | buddhānusmṛtir dharmānusmṛtiḥ saṁghānusmṛtiḥ śīlānusmṛtiḥ tyāgānusmṛtir devatānusmṛtiḥ |",
    "sf253:335": "ṣaḍ ānuttaryāṇi | darśanānuttaryaṁ śravaṇānuttaryaṁ lābhānuttaryaṁ śikṣānuttaryaṁ paricaryānuttaryam anusmṛtyānuttaryam |",
    "sf253:336": "ṣaḍ avekṣāḥ | rūpāvekṣā śabdāvekṣā gandhavekṣā rasāvekṣā sparṣṭavyāvekṣā dharmāvekṣā |",
    "sf253:337": "ṣaḍ abhijātayaḥ | katamāḥ ṣaṭ | kṛṣṇābhijātīyaḥ pudgalaḥ kṛṣṇān dharmān abhijāyate | kṛṣṇābhijātīyaḥ pudgalaḥ śuklān dharmān abhijāyate | kṛṣṇābhijātīyaḥ pudgalaḥ akṛṣṇam aśuklaṁ nirvāṇam abhijāyate | śuklābhijātīyaḥ pudgalaḥ kṛṣṇān dharmān abhijāyate | śuklābhijātīyaḥ pudgalaḥ śuklān dharmān abhijāyate | śuklābhijātīyaḥ pudgalo ’kṛṣṇam aśuklaṁ nirvāṇam abhijāyate |",
    "sf253:338": "|| uddānaṁ ||",
    "sf253:339": "ādhyātmikāś ca bāhyāś ca vijñānaṁ sparśavedanāḥ | saṁjñātha cetanā … rahāṇi … ||",
    "sf253:340": "…",
    "sf253:341": "… | … vivadanāni ca ||",
    "sf253:342": "ṣaṭ saṁraṁjanīyā uktāḥ ṣaḍ abhijñāḥ prakāśitāḥ | saṁjñāsmṛtir ānuttaryam avekṣā abhijātayaḥ ||||",
    "sf253:343": "saptāyuṣmanto dharmā bhagavatā svayam abhijñāyābhisaṁbudhyākhyātā",
    "sf253:344": "yaduta sapta bodhyaṅgāni | katamāni sapta | smṛtisaṁbodhyaṅgaṁ dharmapravicayo vīryaṁ prītiḥ praśrabdhiḥ samādhy upekṣā |",
    "sf253:345": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām |",
    "sf253:346": "yaduta sapta pudgalāḥ | śraddhānusārī dharmānusārī śraddhādhimukto dṛṣṭiprāptaḥ kāyasākṣī prajñāvimukta ubhayatobhāgavimuktaḥ |",
    "sf253:347": "sapta samādhipariṣkārāḥ | katame sapta | tadyathā samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ |",
    "sf253:348": "sapta dhanāni | śraddhādhanaṁ śīladhanaṁ hrīdhanam avatrāpyadhanaṁ śrutadhanaṁ tyāgadhanaṁ prajñādhanam |",
    "sf253:349": "sapta balāni | śraddhābalaṁ vīryabalaṁ hrībalaṁ vyavatrāpyabalaṁ smṛtibalaṁ samādhibalaṁ prajñābalam |",
    "sf253:350": "saptāsaddharmāḥ | aśraddho bhavaty āhrīkyo ’navatrāpī kusīdo muṣitasmṛtir asamāhito duṣprajñaḥ |",
    "sf253:351": "sapta saddharmāḥ | śraddho bhavati hrīmān avatrāpy ārabdhavīrya upasthitasmṛtiḥ samāhitaḥ prajñāvān |",
    "sf253:352": "saptāsaddharmāḥ | na dharmajño bhavati nārthajño na kālajño na mātrajño nātmajño na pariṣajjño na pudgalaparāvarajñaḥ |",
    "sf253:353": "sapta saddharmāḥ | na dharmajño bhavaty arthajñaḥ kālajño mātrajño ātmajñaḥ pariṣajjñaḥ pudgalaparāvarajñaḥ |",
    "sf253:354": "sapta vijñānasthitayaḥ | rūpinaḥ santi satvā nānātvakāyā nānātvasaṁjñinas tadyathā manuṣyā ekatyāś ca devāḥ | iyaṁ prathamā vijñānasthitiḥ pūrvavad yathā daśottare |",
    "sf253:355": "saptānuśayāḥ | kāmarāgānuśayaḥ pratighānuśayo bhavarāgānuśayo mānānuśayaḥ avidyānuśayo dṛṣṭyanuśayo vicikitsānuśayaḥ |",
    "sf253:356": "sapta nirdoṣavastūni pūrvavad yathā daśottare |",
    "sf253:357": "saptādhikaraṇaśamathāḥ | saṁmukhavinayaḥ smṛtivinayaḥ amūḍhavinayas tatsvabhāvaiṣīyo yadbhūyasikīyaḥ pratijñākārakas tṛṇaprastārakaḥ |",
    "sf253:358": "uddānam ||",
    "sf253:359": "… sapta pudgalāḥ sapta … saddharmāḥ sapta …",
    "sf253:360": "sapta vijñānasthitayaḥ sapta … nirdoṣavastūni sapta śamathanaprak …",
    "sf253:361": "aṣṭāv āyuṣmanto dharmā bhagavatā svayam abhijñāyābhisaṁbudhyākhyātā",
    "sf253:362": "yadutāṣṭāv āryamārāṅgāni | samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ |",
    "sf253:363": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām ||",
    "sf253:364": "aṣṭau pudgalāḥ | srotaāpannaḥ srotaāpattiphalasākṣātkriyāyai pratipannakaḥ | sakṛdāgāmī sakṛdāgāmiphalasākṣātkriyāyai pratipannakaḥ | anāgāmī anāgāmiphalasākṣātkriyāyai pratipannakaḥ | arhan arhatvaphalasākṣātkriyāyai pratipannakaḥ |",
    "sf253:365": "aṣṭau dānāni | āsadya dānaṁ dadāti | bhayād dānaṁ dadāti | adān me dānaṁ dadāti | dāsyati me dānaṁ dadāti | dattaṁ pūrvaṁ me pitṛbhiḥ pitāmahair iti dānaṁ dadāti | svargārthaṁ dānaṁ dadāti | kīrtyarthaṁ dānaṁ dadāti | cittālaṁkārārthaṁ cittapariṣkārārthaṁ yogasaṁbhārārtham uttamārthasya prāptaye dānaṁ dadāti |",
    "sf253:366": "aṣṭau kausīdyavastūni |",
    "sf253:367": "aṣṭau puṇyakriyāvastūni | dānamayaṁ puṇyakriyāvastu ekatyena parīttaṁ dānaṁ dīyate …",
    "sf253:368": "aṣṭau parṣadaḥ | kṣatriyaparṣat brāhmaṇaparṣat gṛhapatiparṣat śramaṇaparṣat cāturmahārājikaparṣat trayastriṁśaparsat māraparṣat brahmaparṣat |",
    "sf253:369": "aṣṭau lokadharmāḥ | katame ’ṣṭau | lābhaḥ alābho nindā praśaṁsā yaśaḥ ayaśaḥ duḥkhaṁ sukham |",
    "sf253:370": "aṣṭau vimokṣāḥ |",
    "sf253:371": "rūpī rūpāṇi paśyaty ayaṁ prathamo vimokṣaḥ |",
    "sf253:372": "adhyātmam arūpasaṁjñī bahirdhā rūpāṇi paśyaty ayaṁ dvitīyo vimokṣaḥ |",
    "sf253:373": "śubhaṁ vimokṣaṁ kāyena sākṣātkṛtvopasaṁpadya viharaty ayaṁ tṛtīyo vimokṣaḥ |",
    "sf253:374": "punar aparaṁ bhikṣuḥ sarvaśo rūpasaṁjñānāṁ samatikramāt pratighasaṁjñānām astaṅgamān nānātvasaṁjñānām amanasikārād anantam ākāśam ākāśānantyāyatanam upasaṁpadya viharati | ayaṁ caturtho vimokṣaḥ |",
    "sf253:375": "punar aparaṁ bhikṣuḥ sarvaśa ākāśānantyāyatanaṁ samatikramyānantaṁ vijñānaṁ vijñānānantyāyatanam upasampadya viharati | ayaṁ pañcamo vimokṣaḥ |",
    "sf253:376": "punar aparaṁ bhikṣuḥ sarvaśo vijñānānantyāyatanaṁ samatikramya nāsti kiñcid ity ākiñcanyāyatanam upasampadya viharati | ayaṁ ṣaṣṭho vimokṣaḥ |",
    "sf253:377": "punar aparaṁ bhikṣuḥ sarvaśa ākiñca nyāyatanaṁ samatikramya naivasaṁjñānāsa ṁjñāyatanam upasaṁpadya viharati | ayaṁ saptamo vimokṣaḥ |",
    "sf253:378": "punar aparaṁ bhikṣuḥ sarvaśo naivasaṁjñānāsaṁjñāyatanaṁ samatikramya saṁjñāvedayitanirodhaṁ kāyena sākṣīkṛtvopasaṁpadya viharaty ayam aṣṭamo vimokṣaḥ |",
    "sf253:379": "aṣṭāv abhibhvāyatanāni |",
    "sf253:380": "adhyātmaṁ rūpasaṁjñī bahirdhā rūpāṇi paśyati parittāni suvarṇadurvarṇā ni tāni khalu rūpāṇy abhibhūya jānāty abhibhūya paśyati | evaṁsaṁjñī ca bhavati | idaṁ prathamam abhibhvāyatanam |",
    "sf253:381": "adhyātmaṁ rūpasaṁjñī bahirdhā rūpāṇi paśyaty apramāṇāni suvarṇadurvarṇāni tāni khalu rūpāṇy abhibhūya jānāty abhibhūya paśyati | evaṁsaṁjñī ca bhavati | idaṁ dvitīyaṁ abhibhvāyatanam |",
    "sf253:382": "adhyātmam arūpasaṁjñī bahirdhā rūpāṇi paśyati parittāni suvarṇadurvarṇāni tāni khalu rūpāṇy abhibhūya jānāty abhibhūya paśyati | evaṁsaṁjñī ca bhavati | idaṁ tṛtīyam abhibhvāyātanam |",
    "sf253:383": "adhyātmam arūpasaṁjñī bahirdhā rūpaṇi paśyaty apramāṇāni suvarṇadurvarṇāni tāni khalu rūpāṇy abhibhūya jānāty abhibhūya paśyati | evaṁsaṁjñī ca bhavati | idaṁ caturtham abhibhvāyatanam |",
    "sf253:384": "adhyātmam arūpasaṁjñī bahirdhā rūpāṇi paśyati nīlāni nīlavarṇāni nīlanidarśanāni nīlanirbhāsāni tadyathā umakapuṣpaṁ saṁpannaṁ vā vārāṇasīyakaṁ vastram |",
    "sf253:385": "evam evādhyātmam arūpasaṁjñī bahirdhā rūpāṇi paśyati nīlāni nīlavarṇāni nīlanidarśanāni nīlanirbhāsāni | tāni khalu rūpāṇy abhibhūya jānite abhibhūya paśyati | evaṁsaṁjñī ca bhavati | idaṁ pañcamam abhibhvāyatanam |",
    "sf253:386": "adhyātmam arūpasaṁjñī bahirdhā rūpāṇi paśyati pītāni pītavarṇāni pītanidarśanāni pītanirbhāsāni tadyathā karṇikārapuṣpaṁ saṁpannaṁ vā vārāṇasīyakaṁ vastram |",
    "sf253:387": "evam evādhyātmam arūpasaṁjñī bahirdhā rūpāṇi paśyati pītāni pītavarṇāni pītanidarśanāni pītanirbhāsāni | tāni khalu rūpāṇy abhibhūya paśyati | evaṁsaṁjñī ca bhavati | idaṁ ṣaṣṭham abhibhvāyatanam |",
    "sf253:388": "adhyātmam arūpasaṁjñī bahirdhā rūpāṇi paśyati lohitāni lohitavarṇāni lohitanidarśanāni lohitanirbhāsāni tadyathā bhandūkapuṣpaṁ saṁpannaṁ vā vārāṇasīyakaṁ vastram |",
    "sf253:389": "evam evādhyātmam arūpasaṁjñī bahirdhā rūpāṇi paśyati lohitāni lohitavarṇāni lohitanidarśanāni lohitanirbhāsāni | tāni khalu rūpāṇy abhibhūya paśyati | evaṁsaṁjñī ca bhavati | idaṁ saptamaṁ abhibhvāyatanam |",
    "sf253:390": "adhyātmam arūpasaṁjñī bahirdhā rūpāṇy paśyaty avadātāny avadātavarṇāny avadātanidarśanāny avadātanirbhāsāni tadyathā uśanastārakā saṁpannaṁ vā vārāṇasīyakaṁ vastram |",
    "sf253:391": "evam evādhyātmam arūpasaṁjñī bahirdhā rūpāṇi paśyaty avadatāny avadātavarṇāny avadātanidarśanāny avadātanirbhāsāni | tāni khalu rūpāṇy abhibhūya paśyati | evaṁsaṁjñī ca bhavati | idam aṣṭhamam abhibhvāyatanam |",
    "sf253:392": "navāyuṣmanto dharmā bhagavatā svayam abhijñāyābhisaṁbudhyākhyātāḥ |",
    "sf253:393": "yaduta nava saṁyojanāni | anunayasaṁyojanaṁ pratighasaṁyojanaṁ mānasaṁyojanaṁ avidyāsaṁyojanaṁ dṛṣṭisaṁyojanaṁ parāmarśasaṁyojanaṁ vicikitsāsaṁyojanam īrṣyāsaṁyojanaṁ mātsaryasaṁyojanam |",
    "sf253:394": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām |",
    "sf253:395": "nava satvāvāsāḥ | katame nava |",
    "sf253:396": "rūpiṇaḥ santi satvā nānātvakāyā nānātvasaṁjñinas tadyathā manuṣyā ekatyāś ca devāḥ | ayaṁ prathamaḥ satvāvāsaḥ |",
    "sf253:397": "rūpiṇaḥ santi satvā nānātvakāyā ekatvasaṁjñinas tadyathā devā brahmakāyikā ye etat prathamābhinirvṛttāḥ | ayaṁ dvitīyaḥ satvāvāsaḥ |",
    "sf253:398": "rūpiṇaḥ santi satvā ekatvakāyā nānātvasaṁjñinas tadyathā devā ābhāsvarāḥ | ayaṁ tṛtīyaḥ satvāvāsaḥ |",
    "sf253:399": "rūpiṇaḥ santi satvā ekatvakāyā ekatvasaṁjñinas tadyathā devāḥ śubhakṛtsnāḥ | ayaṁ caturthaḥ satvāvāsaḥ |",
    "sf253:400": "rūpiṇaḥ santi satvā asaṁjñino ’pratisaṁjñinaḥ | tadyathā devā asaṁjñisatvāḥ | ayaṁ pañcamaḥ satvāvāsaḥ |",
    "sf253:401": "arūpiṇaḥ santi satvāḥ sarvaśo rūpasaṁjñānāṁ samatikramāt pratighasaṁjñānām astaṅgamān nānātvasaṁjñānām amanasikārād anantam ākāśam ākāśānantyāyatanam upasaṁpadya viharanti tadyathā devā ākāśānantyāyatanopagāḥ | ayaṁ ṣaṣṭhaḥ satvāvāsaḥ |",
    "sf253:402": "arūpiṇaḥ santi satvāḥ sarvaśa ākāśānantyāyatanaṁ samatikramyānantaṁ vijñānāṁ vijñānānantyāyatanam upasaṁpadya viharanti tadyathā devā vijñānānantyāyatanopagāḥ | ayaṁ saptamaḥ satvāvāsaḥ |",
    "sf253:403": "arūpiṇaḥ santi satvāḥ sarvaśo vijñānānantyāyatanaṁ samatikramya nāsti kiñcid ity ākiñcanyāyatanaṁ upasaṁpadya viharanti tadyathā devā ākiñcanyāyatanopagāḥ | ayaṁ aṣṭamaḥ satvāvāsaḥ |",
    "sf253:404": "arūpiṇaḥ santi satvā ye sarvaśa ākiñcanyāyatanaṁ samatikramya naivasaṁjñānāsaṁjñāyatanam upasaṁpadya viharanti tadyathā devā naivasaṁjñānāsaṁjñāyatanopagāḥ | ayaṁ navamaḥ satvāvāsaḥ |",
    "sf253:405": "daśāyuṣmanto dharmā bhagavatā svayam abhijñāyābhisaṁbudhyākhyātāḥ |",
    "sf253:406": "yaduta daśa kṛtsnāyatanāni | pṛthivīkṛtsnam eke saṁjānaṁti ity ūrdhvam adhas tiryag advayam apramāṇaṁ | āpkṛtsnaṁ tejaḥkṛtsnaṁ vāyukṛtsnaṁ nīlakṛtsnaṁ pītakṛtsnaṁ lohitakṛtsnam avadātakṛtsnam ākāśānaṁtyāyatanakṛtsnaṁ vijñānānaṁtyāyatanakṛtsnam eke saṁjānanti ity ūrdhvam adhas tiryag advayam apramāṇam |",
    "sf253:407": "tān vayaṁ saṁhitāḥ samagrāḥ pūrvavad yāvad devamanuṣyāṇām |",
    "sf253:408": "daśāśaikṣā dharmāḥ | katame daśa | aśaikṣī samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ samyagvimuktiḥ samyagjñānam |",
    "sf253:409": "atha bhagavān āyuṣmataḥ śāriputrasya kathāparyavasānaṁ ājñāya nyaṣīdat paryaṅkam ābhujya ṛjuṁ kāyaṁ praṇidhāya pratimukhaṁ smṛtim upasthāpya nivasya |",
    "sf253:410": "bhagavān āyuṣmantaṁ śāriputram āmantrayate | sādhu sādhu śāriputra sādhu khalu tvaṁ śāriputra … yasi | punar api tvam abhīkṣṇam api bhikṣūṇāṁ saṁgītaṁ dharmaparyāyaṁ deśaya |",
    "sf253:411": "tad bhavatu dīrgharātram devamanuṣyāṇām arthāya hitāya sukhāya | udgṛhṇīdhvaṁ bhikṣavaḥ saṁgītaṁ dharmaparyāyaṁ tathātathā dhārayata grāhayata vācayata |",
    "sf253:412": "… brahmacaryopasaṁhitaḥ abhijñāyai saṁbodhaye nirvāṇāya saṁvartate yāvac ca satpuruṣeṇa pravrajitena śraddhayā saṁgīto dharmaparyāya udgṛhya paryavāpya tathā dhārayitavyo grāhayitavyo vācayitavyaḥ || ||"
}