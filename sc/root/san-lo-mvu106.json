{
    "san-lo-mvu106:0": "",
    "san-lo-mvu106:1": "",
    "san-lo-mvu106:2": "",
    "san-lo-mvu106:3": "Mahāvastu",
    "san-lo-mvu106:4": "",
    "san-lo-mvu106:5": "106. The Temptation by Māra",
    "san-lo-mvu106:6": "",
    "san-lo-mvu106:7": "bhagavān samyaksaṁbuddho yad arthaṁ samudāgato tam arthaṁ abhisaṁbhāvayitvā vārāṇasyāṁ viharati ṛṣivadane mṛgadāve | tatra khalu bhagavāṁ āyuṣmantāṁ paṁcakāṁ bhadravargīyān āmantrayati || mukto haṁ bhikṣavaḥ sarvapāśehi ye divyā ye ca mānuṣā | caratha bhikṣavaś cārikāṁ mā ca duve ekena agamittha || santi hi bhikṣavaḥ satvāḥ śuddhā alparajā aparokṣajātikā te ca aśravaṇatvād dharmāṇāṁ parihāyanti | ahaṁ pi gaṁse yena uruvilvāyāṁ senāpatigrāmakaṁ jaṭilānām anukaṁpāya ||",
    "san-lo-mvu106:8": "atha khalu mārasya papiṣṭhasyaitad abhūṣi || ayaṁ khu śramaṇo gautamo vārāṇasyāṁ viharati ṛṣivadane mṛgadāve so paṁcakāṁ bhadravargikāṁ bhikṣūn āmantrayati mukto haṁ bhikṣavaḥ sarvapāśehi ye divyā ye ca mānuṣā yūyam api bhikṣavaḥ muktāḥ sarvapāśehi ye divyā ye ca mānuṣāś caratha bhikṣavaḥ cārikāṁ mā ca ekena duve agamittha santi bhikṣavaḥ satvā alparajā aparokṣajātikā aśravaṇatvād dharmāṇāṁ parihāyanti ahaṁ pi gaṁse yena uruvilvāyāṁ senapatigrāmakaṁ jaṭilānām anukaṁpāya yaṁ nūnāhaṁ upasaṁkrameyaṁ  vicakṣukarmāya || atha khalu māro pāpīmāṁ bhagavantaṁ gāthāye dhyabhāṣe ||",
    "san-lo-mvu106:9": "",
    "san-lo-mvu106:10": "amukto manyase mukto kiṁ tu mukto ti manyasi |",
    "san-lo-mvu106:11": "gāḍhabaṁdhanabaddho si na me śramaṇa mokṣyasi ||",
    "san-lo-mvu106:12": "",
    "san-lo-mvu106:13": "atha khalu bhagavāṁ māraṁ pāpīmaṁ gāthāye pratyabhāṣe ||",
    "san-lo-mvu106:14": "",
    "san-lo-mvu106:15": "mukto haṁ sarvapāśehi ye divyā ye mānuṣā |",
    "san-lo-mvu106:16": "evaṁ jānāhi pāpīmaṁ nihato tvam asi antaka ||",
    "san-lo-mvu106:17": "",
    "san-lo-mvu106:18": "atha khalu māro pāpīmāṁ jānāti khalu me śramaṇo gautamo tti duḥkhī dumano vipratisārī tatraiva antarahāye | ittham etaṁ śrūyati ||",
    "san-lo-mvu106:19": "bhagavān samyaksaṁbuddho yad arthaṁ samudāgato tam arthaṁ abhisaṁbhāvayitvā vārāṇasyām viharati ṛṣivadane mṛgadāve śāstā devānāṁ ca manuṣyāṇāṁ ca | atha khalu bhagavato ekasya rahogatasya pratisaṁlīnasya ayam evaṁrūpo cetasaḥ parivitarko udapāsi | kāmā anityaduḥkhavipariṇāmadharmā || atha khalu mārasya pāpīyasa etad abhūṣi || ayaṁ śramaṇo gautamo vārāṇasyāṁ viharati ṛṣivadane mṛgadāve tasyaikasya rahogatasya pratisaṁlīnasya ayam eva cetasaḥ parivitarko udapāsi kāmā anityaduḥkhavipariṇāmadharmā yaṁ nūnāhaṁ upasaṁkrameyaṁ vicakṣukarmāya || atha khalu māro pāpīmāṁ yena bhagavāns tenopasaṁkramitvā bhagavantaṁ gāthāye dhyabhāṣe ||",
    "san-lo-mvu106:20": "",
    "san-lo-mvu106:21": "dṛḍho nāma mayā pāśo carati mānasaṁ tava |",
    "san-lo-mvu106:22": "tena tvāṁ bandhayiṣyāmi na me śramaṇa mokṣyasi ||",
    "san-lo-mvu106:23": "",
    "san-lo-mvu106:24": "atha khalu bhagavāṁ māraṁ pāpīmaṁ gāthāye pratyabhāṣe ||",
    "san-lo-mvu106:25": "",
    "san-lo-mvu106:26": "paṁcakāmaguṇe loke manaḥ ṣaṣṭhaṁ praveditaṁ |",
    "san-lo-mvu106:27": "tatra me vigato chando vindo vidhvasto vinalīkṛto |",
    "san-lo-mvu106:28": "evaṁ jānāhi pāpīmaṁ nihato tvam asi antaka ||",
    "san-lo-mvu106:29": "",
    "san-lo-mvu106:30": "atha khalu mārasya pāpīyasa etad abhūṣi | jānāti khalu me śramaṇo gautamo ti | duḥkhī durmano vipratisārī tatraivāntarahāyi | etthaṁ etaṁ śrūyati ||",
    "san-lo-mvu106:31": "",
    "san-lo-mvu106:32": "bhagavān samyaksaṁbuddho yad arthaṁ samudāgato tam artham abhisaṁbhāvayitvā vārāṇasyāṁ viharati ṛṣivadane mṛgadāve || atha khalu bhagavato ekasya rahogatasya pratisaṁlīnasya ayam eva cetaso parivitarko udapāsi upadhir anityo duḥkho vipariṇāmadharmo ti || atha khalu mārasya pāpīyasa etad abhūṣi || śramaṇo gautamo vārāṇasyāṁ viharati ṛṣivadane mṛgadāve ekasya rahogatasya pratisaṁlīnasya ayam evarūpo cetasaḥ parivitarko udapāsi upadhir anityo duḥkho vipariṇāmadharmo ti yaṁ nūnāhaṁ upasaṁkrameyaṁ vicakṣukarmāya || atha khalu māro pāpīmāṁ yena bhagavāṁs tenopasaṁkramitvā bhagavantaṁ gāthāye dhyabhāṣe ||",
    "san-lo-mvu106:33": "",
    "san-lo-mvu106:34": "nandati putrehi putrimāṁ",
    "san-lo-mvu106:35": "gomiko gohi tathaiva nandati |",
    "san-lo-mvu106:36": "upadhīhi nandati jano",
    "san-lo-mvu106:37": "na hi so nandati yo nirupadhi ||",
    "san-lo-mvu106:38": "",
    "san-lo-mvu106:39": "atha khalu bhagavāṁ māraṁ pāpīmaṁ gāthāye pratyabhāṣe ||",
    "san-lo-mvu106:40": "",
    "san-lo-mvu106:41": "socati putrehi putrimāṁ",
    "san-lo-mvu106:42": "gomiko gohi tathaiva socati |",
    "san-lo-mvu106:43": "upadhīhi jano prabādhito",
    "san-lo-mvu106:44": "na hi śocati yo nirudhiḥ ||",
    "san-lo-mvu106:45": "",
    "san-lo-mvu106:46": "atha khalu māro pāpīmāṁ jānāti māṁ śramaṇo gautamo ti duḥkhī durmano vipratisārī tatraivāntarahāye | ittham etaṁ śrūyati ||",
    "san-lo-mvu106:47": "",
    "san-lo-mvu106:48": "suvimalavimalasya nirmalasya śucisya",
    "san-lo-mvu106:49": "bhagavato ’malavarṇo kīrtito gautamasya |",
    "san-lo-mvu106:50": "tam arahitaṁ pradeśaṁ sarvasatvāna deti",
    "san-lo-mvu106:51": "sarvajagataḥ kriyābhirnirvṛtiṁ prāpuṇeti ||",
    "san-lo-mvu106:52": "",
    "san-lo-mvu106:53": "bhikṣū bhagavantam āhansuḥ || kathaṁ bhagavān udānaṁ bhāṣati ||",
    "san-lo-mvu106:54": "",
    "san-lo-mvu106:55": "yasmiṁ na māyā vasati na mānaṁ",
    "san-lo-mvu106:56": "yo vītarāgo anigho nirāso |",
    "san-lo-mvu106:57": "pranunnakrodho abhinirvṛtātmā",
    "san-lo-mvu106:58": "so brāhmaṇo sa śramaṇo sa bhikṣuḥ ||",
    "san-lo-mvu106:59": ""
}