{
    "san-lo-mvu111:0": "",
    "san-lo-mvu111:1": "",
    "san-lo-mvu111:2": "",
    "san-lo-mvu111:3": "Mahāvastu",
    "san-lo-mvu111:4": "",
    "san-lo-mvu111:5": "111. The Jātaka of Arindama",
    "san-lo-mvu111:6": "",
    "san-lo-mvu111:7": "bhikṣū bhagavantam āhansuḥ || kisya bhagavaṁ kathaṁ imena rājñā śreṇiyena bimbisāreṇa imasya purohitasya sakāśāto bhagavato śravaṇagatena vipulo ācchāyo dinno || bhagavān āha || na bhikṣavo etarahim eva etena rājñā śreṇyena biṁbisāreṇa purohitasya sakāśāto mama śravaṇagatena vipulo ācchāyo dinno anyadāpi dinno || bhikṣū āhansuḥ || anyadāpi bhagavan* || bhagavān āha || anyadāpi bhikṣavo ||",
    "san-lo-mvu111:8": "bhūtapūrva bhikṣavaḥ atītam adhvānaṁ nagare mithilāyāṁ videhajanapade mahārājadhānyāṁ rājā arindamo rājyaṁ kāresi dhārmiko dharmarājā susaṁgṛhītaparijano dānasaṁvibhāgaśīlo mahābalo mahāvāhano | tasya ṣaṣṭiṁ nāgasahasrāṇi sarvālaṁkāravibhūṣitāni ṣaṣṭiṁ aśvasahasrāṇi sarvālaṁkāravibhūṣitāni ṣaṣṭiṁ rathasahasrāṇi dvīpicarmaparivārāṇi siṁhacarmaparivārāṇi savaijayantikāni sanandighoṣāṇi  mahāpravārāṇi ucchritadhvajapatākāni ṣaṣṭiṁ dhenusahasrāṇi vatsadohinī | tasya ṣaṣṭiṁ kanyāsahasrāṇi ṣaṣṭiṁ paryaṁkasahasrāṇi sauvarṇamayāni rūpyamayāni dantamayāni || arindamasya khalu punar bhikṣavo rājño ṣaṣṭiṁ suvarṇapārisahasrāṇi ṣaṣṭiṁ rūpyapārisahasrāṇi abhūnsuḥ || ariṁdamasya khalu punar bhikṣavo rājño pitṛpitāmahāni ṣaṣṭiṁ nidhisahasrāṇi ṣaṣṭiṁ nagarasahasrāṇi ṛddhisphītāni akaṇṭakāni || ariṁdamasya rājño śroṇo nāma purohitaputro abhūṣi trayāṇāṁ vedānāṁ pārago akṣaraprabhedānāṁ itihāsapaṁcamānāṁ sanighaṇṭukaiṭabhānāṁ anupadakavyākaraṇakuśalo brāhmaṇavedeṣu daśa kuśalāṁ karmapathāṁ samādāyavartī kāmeṣu ādīnavaṁ dṛṣṭvā anuhimavantaṁ gatvā ṛṣipravrajyāṁ pravrajito || tena dāni bāhirakeṇa mārgeṇa yujyantena ghaṭantena vyāyamantena catvāri dhyānāny utpāditāni paṁcābhijñā ca sākṣīkṛtā maharddhiko mahānubhāvo ṛṣī saṁvṛtto ||",
    "san-lo-mvu111:9": "atha khalu bhikṣavo śroṇasya ṛṣisya dīrghasyādhvano tyayena etad abhūṣi || rājā arindamo mama dārakavayasyo sahapāṁśukrīḍito tasya cādya caturāśīti varṣasahasrāṇi mahārājyaṁ kārayantasya samayo khalu rājño arindamasya pravrajyāye yaṁ nūnam asyāhaṁ saṁcodayeyaṁ || atha khalu bhikṣavo śroṇako ṛṣis tadyathāpi nāma balavāṁ puruṣo saṁmiñjitāṁ vā bāhāṁ prasāraye prasāritāṁ vā bāhāṁ saṁmiṁjaye ettakena kṣaṇavītihāreṇānuhimavaṁtāto āśramāto vaihāyasam abhyudgamya mahādevāmravane pratyasthāsi || adrākṣīd bhikṣavo arindamasya brāhmaṇapurohito rājācāryaḥ śroṇakaṁ ṛṣiṁ mahādevāmravane anyatamasmiṁ āmramūle niṣaṇṇaṁ dṛṣṭvā ca punar yena śroṇako ṛṣī tenopasaṁkramitvā śroṇakam ṛṣiṁ sādhu ca suṣṭhu ca pratisaṁmoditvā śroṇakaṁ ṛṣiṁ abhivādetvā yena  mithilā tena prakrame rājño arindamasya vedanāya || tadaho eva ca bhikṣavaḥ rājño arindamasya kāmeṣu vyākutsanā utpadye yoniśo manasikāro śroṇakasya ṛṣisya darśanakāmatā udapāsi || atha khalu bhikṣavo rājā arindamas tāye velāye imāṁ gāthām adhyabhāṣet* ||",
    "san-lo-mvu111:10": "",
    "san-lo-mvu111:11": "tasya grāmavaraṁ demi nāriyo ca alaṁkṛtā |",
    "san-lo-mvu111:12": "yo me śroṇakam ākhyāsi sahāyaṁ pānsukrīḍakaṁ ||",
    "san-lo-mvu111:13": "tasya ca brāhmaṇo āsi kulīno adhyāpako |",
    "san-lo-mvu111:14": "suduḥkhidurmanaṁ dṛṣṭvā idaṁ vacanam abravīt* ||",
    "san-lo-mvu111:15": "mahyaṁ grāmavaraṁ dehi nārīyo ca svalaṁkṛtā |",
    "san-lo-mvu111:16": "ahaṁ śroṇakam ākhyāsyaṁ sahāyaṁ pānsukrīḍakaṁ ||",
    "san-lo-mvu111:17": "tuhyaṁ hi tāva vijite tuhyaṁ udyānabhūmiye |",
    "san-lo-mvu111:18": "puṣpitā phalitā āmrā tatra so āsate ṛṣī ||",
    "san-lo-mvu111:19": "",
    "san-lo-mvu111:20": "tato sa rājā tvaramāno amātyam adhyabhāṣati ||",
    "san-lo-mvu111:21": "",
    "san-lo-mvu111:22": "kṣipram asmākaṁ yojaya kṛtsnā nāgāṁ alaṁkṛtā |",
    "san-lo-mvu111:23": "bherīpaṭahā vādyantu eko śaṁkho ca madhyamaḥ ||",
    "san-lo-mvu111:24": "vayasyaṁ draṣṭum icchāmi śroṇakaṁ paryupāsituṁ |",
    "san-lo-mvu111:25": "nānāvṛkṣaphalopetaṁ prayāsi + + + vanaṁ ||",
    "san-lo-mvu111:26": "rājā + + + + + + + + + + + + |",
    "san-lo-mvu111:27": "+ + + + + + śroṇako yatra dhyāyate ||",
    "san-lo-mvu111:28": "taṁ ca so ṛṣiṁ addarśi sahāyaṁ pānsukrīḍakaṁ |",
    "san-lo-mvu111:29": "dṛṣṭvā ca śroṇakaṁ tasmiṁ idaṁ vacanam abravīt* ||",
    "san-lo-mvu111:30": "kṛpaṇo va kathaṁ bhikṣo muṇḍasaṁghāṭiko dhano |",
    "san-lo-mvu111:31": "samātāpitṛko dhyāyaṁ vṛkṣamūle pi tiṣṭhasi ||",
    "san-lo-mvu111:32": "",
    "san-lo-mvu111:33": "atha khalu bhikṣavo śroṇako ṛṣi rājānam arindamaṁ gāthāye pratyabhāṣe ||",
    "san-lo-mvu111:34": "",
    "san-lo-mvu111:35": "na rāja kṛpaṇo bhavati dharmakāyasya śriyāpi ca |",
    "san-lo-mvu111:36": "yo ca dharmaṁ samupakramya taddharme na rato naro |",
    "san-lo-mvu111:37": "sa rāja kṛpaṇo bhavati jyotiṣṭomaparāyaṇo ||",
    "san-lo-mvu111:38": "",
    "san-lo-mvu111:39": "atha khalu bhikṣavo rājā arindamo śroṇakaṁ ṛṣiṁ gāthāye pratyabhāṣe ||",
    "san-lo-mvu111:40": "",
    "san-lo-mvu111:41": "kathaṁ bhavāṁ sukhaṁ śayati vanaprāntasmiṁ śroṇaka |",
    "san-lo-mvu111:42": "kathaṁ araṇye viharanto ekākī ramase kathaṁ ||",
    "san-lo-mvu111:43": "kathaṁ bhagavaṁ kāyasya paritāpo na vidyate |",
    "san-lo-mvu111:44": "rakṣāṁ va te saṁvidhemi atha nagaraṁ nayāmi te ||",
    "san-lo-mvu111:45": "",
    "san-lo-mvu111:46": "atha khalu bhikṣavaḥ śroṇako ṛṣi rājānam arindamaṁ gāthāye pratyabhāṣe ||",
    "san-lo-mvu111:47": "",
    "san-lo-mvu111:48": "ekasya carato rāja kiṁ me rāṣṭraṁ kariṣyati |",
    "san-lo-mvu111:49": "prathamaṁ khu bhadram adhanasya anāgārasya bhikṣuṇo ||",
    "san-lo-mvu111:50": "yo haṁ grāmāto prakramāmi rāṣṭrāṇi nigamā tathā |",
    "san-lo-mvu111:51": "anapekṣo va prakramāmi na kocid uparudhyati |",
    "san-lo-mvu111:52": "dvitīyaṁ khu bhadram adhanasya anāgārasya bhikṣuṇo ||",
    "san-lo-mvu111:53": "panthena gacchamānasya ye bhonti paripanthakā |",
    "san-lo-mvu111:54": "pātracīvaram ādāya sukhaṁ gacchati sarvato |",
    "san-lo-mvu111:55": "tṛtīyaṁ khu bhadram adhanasya anāgārasya bhikṣuṇo ||",
    "san-lo-mvu111:56": "mithilāyāṁ dahyamānāyāṁ nāsya dahyati kiṁcana |",
    "san-lo-mvu111:57": "caturthaṁ khu bhadram adhanasya anāgārasya bhikṣuṇo ||",
    "san-lo-mvu111:58": "nate koṣṭhasmiṁ osaranti na kuṁbhena kulopakaṁ |",
    "san-lo-mvu111:59": "paritiṣṭhati eṣāṇo tena yāyanti suvratā |",
    "san-lo-mvu111:60": "paṁcamaṁ bhadram adhanasya anāgārasya bhikṣuṇo ||",
    "san-lo-mvu111:61": "nānākule pravrajitā nānājanapadāśritā |",
    "san-lo-mvu111:62": "anyamanyaṁ priyāyanti paśya dharmasya dharmatāṁ ||",
    "san-lo-mvu111:63": "",
    "san-lo-mvu111:64": "atha khalu bhikṣavaḥ rājā arindamo śroṇakaṁ ṛṣiṁ gāthāye pratyabhāṣe ||",
    "san-lo-mvu111:65": "",
    "san-lo-mvu111:66": "nityaṁ khalu teṣāṁ bhadraṁ yeṣāṁ kīrtesi śroṇaka |",
    "san-lo-mvu111:67": "vayan tu gṛddhā kāmeṣu kiṁ kariṣyāmi śroṇaka ||",
    "san-lo-mvu111:68": "",
    "san-lo-mvu111:69": "atha khalu bhikṣavaḥ śroṇako ṛṣī rājānaṁ arindamaṁ gāthāye pratyabhāṣe ||",
    "san-lo-mvu111:70": "",
    "san-lo-mvu111:71": "upamān te mahārāja kariṣyan taṁ śṛṇohi me |",
    "san-lo-mvu111:72": "upamāye ihaikatyā arthaṁ jānanti paṇḍitā ||",
    "san-lo-mvu111:73": "bhūtapūrvaṁ mahārāja kuṁjaro ṣaṣṭihāyano |",
    "san-lo-mvu111:74": "patito giridurgeṣu gaṁgāvegena vuhyate ||",
    "san-lo-mvu111:75": "tatra kālo vicinteti alpaprajño acetaso |",
    "san-lo-mvu111:76": "yānaṁ imaṁ labdhaṁ bhadraṁ bhadro vyāyāma alpako ||",
    "san-lo-mvu111:77": "tasya rātriṁ divaṁ vāpi tatrāsi niyato mano |",
    "san-lo-mvu111:78": "khādanto nāgamānsāni pibanto bhāgīrathījalaṁ |",
    "san-lo-mvu111:79": "paśyanto varacitrāṇi upayāti vihaṁgamo |",
    "san-lo-mvu111:80": "sā taṁ bhāgīrathī gaṁgā pramattaṁ kuṇapāśritaṁ |",
    "san-lo-mvu111:81": "samudraṁ abhisāreti agatī yatra pakṣiṇāṁ ||",
    "san-lo-mvu111:82": "makarā (timi)timiṁgilā bālaṁ naṁ vadhitvāna khādati |",
    "san-lo-mvu111:83": "kāmāpekṣā evam eva rāja prapadyanti pudgalā ||",
    "san-lo-mvu111:84": "taṁ te rāja ahaṁ brūmi mā rāja dharme pramādaya |",
    "san-lo-mvu111:85": "atha ghorarūpaṁ narakaṁ prapatiṣye avākśiro ||",
    "san-lo-mvu111:86": "saṁjīvaṁ kālasūtraṁ ca saṁghātaṁ dvau ca rauravau |",
    "san-lo-mvu111:87": "athāparaṁ mahāvīciṁ tapanaṁ saṁpratāpanaṁ ||",
    "san-lo-mvu111:88": "ity ete aṣṭa mahānarakā ākhyātā duratikramā |",
    "san-lo-mvu111:89": "ākīrṇā raudrasatvehi pratyekaṁ ṣoḍaśotsadā ||",
    "san-lo-mvu111:90": "catukarṇā caturdvārā vibhaktā bhāgaśo mitā |",
    "san-lo-mvu111:91": "udgatā yojanaśataṁ samantā yojanaśataṁ ||",
    "san-lo-mvu111:92": "atha ye narakaprakṣiptā ayasā pratikubjitā |",
    "san-lo-mvu111:93": "teṣām ayomayā bhūmi prajvalitā tejasaṁyutā ||",
    "san-lo-mvu111:94": "kadaryatapanā ghorā arcimanto durāsadā |",
    "san-lo-mvu111:95": "romaharṣaṇarūpā ca bhīṣmapratibhayā duḥkhā ||",
    "san-lo-mvu111:96": "mahadbhayaṁkarā sarve arciśatasamākulā |",
    "san-lo-mvu111:97": "ekaikaṁ yojanaśataṁ ābhāye saṁprabhāsati ||",
    "san-lo-mvu111:98": "yatra satvā bahū raudrā mahākilviṣakārakā |",
    "san-lo-mvu111:99": "ciraṁ kālaṁ pratapyaṁti api varṣaśatāny api ||",
    "san-lo-mvu111:100": "ayomayehi daṇḍehi sthūlehi narakapālakā |",
    "san-lo-mvu111:101": "hananti pratyamitrāṇi ye bhonti katakilviṣā ||",
    "san-lo-mvu111:102": "tan te haṁ kīrtayiṣyāmi gāthāye anupūrvaśaḥ |",
    "san-lo-mvu111:103": "śrotraṁ mo dattvā saktṛtyaṁ śṛṇohi mama bhāṣato ||",
    "san-lo-mvu111:104": "saṁjīvasmiṁ ca niraye ūrdhapādāṁ adhośirāṁ |",
    "san-lo-mvu111:105": "pralaṁbayitvā takṣanti vāsīhi paraśūhi ca ||",
    "san-lo-mvu111:106": "tato nakhehi tīkṣṇehi āyasehi svayaṁbhuhi |",
    "san-lo-mvu111:107": "anyamanyaṁ pi pāṭenti kruddhā krodhavasānugā ||",
    "san-lo-mvu111:108": "asino cāyasā teṣāṁ tīkṣṇā hasteṣu jāyithā |",
    "san-lo-mvu111:109": "yehi cchindanti anyonyaṁ praduṣṭamānasā narāḥ ||",
    "san-lo-mvu111:110": "teṣāṁ saṁchinnagātrāṇāṁ śīto vāyuḥ pravāyati |",
    "san-lo-mvu111:111": "sarvāṅgajanito teṣāṁ pūrvakarmavipākaśaḥ ||",
    "san-lo-mvu111:112": "evaṁ teṣām abhijñāya śroṇako tasya rājino |",
    "san-lo-mvu111:113": "saṁjīvakan ti ākhyāsi āvāsaṁ pāpakarmaṇāṁ ||",
    "san-lo-mvu111:114": "saṁjīvataś ca nirmuktā kukkulam avagāhatha |",
    "san-lo-mvu111:115": "anyamanyaṁ samāgamya dīrghāyatanavistarā ||",
    "san-lo-mvu111:116": "sarve te khu pradhāvanti yojanāni anekaśaḥ |",
    "san-lo-mvu111:117": "dahyamānā kukkuleṣu duḥkhāṁ vedanti vedanāṁ ||",
    "san-lo-mvu111:118": "kukkulāto ca nirmuktā kuṇapaṁ avagāhitha |",
    "san-lo-mvu111:119": "dīrghaṁ mahantaṁ vistīrṇaṁ udviddhaṁ śatapauruṣaṁ ||",
    "san-lo-mvu111:120": "tam enaṁ kṛpayā tatra tīkṣṇaśaktimukhā kharā |",
    "san-lo-mvu111:121": "chaviṁ bhittvāna khādanti mānsaśoṇitabhojanā ||",
    "san-lo-mvu111:122": "kuṇapāto samuttīrṇā drumāṁ paśyanti śobhanāṁ |",
    "san-lo-mvu111:123": "haritapatrasaṁchannān te upenti sukhārthinaḥ ||",
    "san-lo-mvu111:124": "tam enaṁ kulalā gṛddhā kākolūkā ayomukhā |",
    "san-lo-mvu111:125": "ūrdhavṛkṣe va nāṁ dṛṣṭvā khādanti rudhiramrakṣitā ||",
    "san-lo-mvu111:126": "yadā ca khāditā bhonti asthīni avaśeṣitā |",
    "san-lo-mvu111:127": "atha teṣāṁ chavimānsaṁ rudhiraṁ copajāyate ||",
    "san-lo-mvu111:128": "te ca bhītvā utpattitvāna alenā lenasaṁjñino |",
    "san-lo-mvu111:129": "asipatravanaṁ ghoraṁ kṣaṇyamānā upāgami ||",
    "san-lo-mvu111:130": "tato kṣatā ca ārttā ca bahurudhiramrakṣitā |",
    "san-lo-mvu111:131": "asipatravanā muktā yānti vaitaraṇīṁ nadīṁ ||",
    "san-lo-mvu111:132": "te tāṁ ca avagāhanti tatra kṣārodakāṁ nadīṁ |",
    "san-lo-mvu111:133": "teṣāṁ ca aṅgamaṅgāni vardhitā pratividhyati ||",
    "san-lo-mvu111:134": "tato aṁkuśehi vijjhitvā āyasehi yamapauruṣā |",
    "san-lo-mvu111:135": "utkṣipitvā nadītīre bhuṁjāventi ayoguḍāṁ ||",
    "san-lo-mvu111:136": "tāmralohaṁ ca saṁtaptaṁ pāyāyanti vilīnakaṁ |",
    "san-lo-mvu111:137": "tan teṣāṁ antram ādāya adhobhāgena gacchati ||",
    "san-lo-mvu111:138": "evaṁ pāpīyakarmāntā nirayaṁ pratipadyatha |",
    "san-lo-mvu111:139": "akṛtvā kuśalaṁ karma kāmamārgānusāriṇaḥ ||",
    "san-lo-mvu111:140": "ye ca pāpāni karmāṇi parivarjenti mānuṣāḥ |",
    "san-lo-mvu111:141": "ekāntakuśalākārā na te gacchanti durgatiṁ ||",
    "san-lo-mvu111:142": "tasmā durūpam āgamya karma kalyāṇapāpakaṁ |",
    "san-lo-mvu111:143": "pāpāni parivarjetvā kalyāṇaṁ ācare śubhaṁ ||",
    "san-lo-mvu111:144": "atha vā punar bhāveya āryaṁ aṣṭāṁgikaṁ śubhaṁ |",
    "san-lo-mvu111:145": "sarvaduḥkhaprahāṇāya jñātvā dharmaṁ niropadhiṁ ||",
    "san-lo-mvu111:146": "evaṁrūpāṁ mahārāja satvā vedanti vedanāṁ |",
    "san-lo-mvu111:147": "narakeṣu pāpakarmāntā pramattā bālabuddhino ||",
    "san-lo-mvu111:148": "tan te rāja ahaṁ brūmi mā rāja dharme pramādaya |",
    "san-lo-mvu111:149": "mā ghorarūpaṁ narakaṁ prapatiṣye avākśaro ||",
    "san-lo-mvu111:150": "saṁvignamanaso rājā śroṇakasya subhāṣitaṁ |",
    "san-lo-mvu111:151": "śrutvā saṁvegam āpadye adbhutaromaharṣaṇaṁ ||",
    "san-lo-mvu111:152": "tato rājā tvaramāṇo amātyaṁ adhyabhāṣata |",
    "san-lo-mvu111:153": "kṣipraṁ kumāram ānetha dīrghāyuṁ rāṣṭravardhanaṁ ||",
    "san-lo-mvu111:154": "asti me daharaḥ putro dīrghāyu rāṣṭravardhanaḥ |",
    "san-lo-mvu111:155": "taṁ rājye sthāpayiṣyāmi so vo rājā bhaviṣyati ||",
    "san-lo-mvu111:156": "tato ca rājadūtā ca amātyā cānukaṁpakā |",
    "san-lo-mvu111:157": "kṣipraṁ kumāram ānenti dīrghāyuṁ rāṣṭravardhanaṁ ||",
    "san-lo-mvu111:158": "",
    "san-lo-mvu111:159": "atha khalu bhikṣavo rājā arindamo dīrghāyuṁ kumāraṁ gāthāye dhyabhāṣe ||",
    "san-lo-mvu111:160": "",
    "san-lo-mvu111:161": "āmantremi bhavan tava pravrajyā mama rocati |",
    "san-lo-mvu111:162": "ahaṁ kāko va durmedho mā kāmānāṁ vaśam anvagā ||",
    "san-lo-mvu111:163": "ṣaṣṭiṁ nagarasahasrāṇi sphītaṁ rājyam akaṇṭakaṁ |",
    "san-lo-mvu111:164": "tat putra pratipadyāhi rājyaṁ niryātayāmi te ||",
    "san-lo-mvu111:165": "adyaiva pravrajiṣyāmi ko jāne maraṇaṁ śuve |",
    "san-lo-mvu111:166": "na hi na saṁgaman tena mahāsainyena mṛtyunā |",
    "san-lo-mvu111:167": "māhaṁ kāko va durmedho kāmānāṁ vaśam anvagā ||",
    "san-lo-mvu111:168": "ṣaṣṭi nāgasahasrāṇi atra sarve svalaṁkṛtā |",
    "san-lo-mvu111:169": "dantino balasaṁpannā hemakalpitavāsaso ||",
    "san-lo-mvu111:170": "ārūḍhā prāsaśūlayaṣṭītomaranigaḍāyudhā |",
    "san-lo-mvu111:171": "tāṁ putra pratipadyasva rājyaṁ niryātayāmi te ||",
    "san-lo-mvu111:172": "adyaiva pravrajiṣyāmi ko jāne maraṇaṁ śuve |",
    "san-lo-mvu111:173": "na hi na saṁgataṁ tena mahāsainyena mṛtyunā |",
    "san-lo-mvu111:174": "māhaṁ kāko va durmedho kāmānāṁ vaśam anvagāt* ||",
    "san-lo-mvu111:175": "ṣaṣṭim aśvasahasrāṇi saindhavā śīghravāhino |",
    "san-lo-mvu111:176": "sarvālaṁkārabhūṣitāni śūrārūḍhā ca sarvaśo ||",
    "san-lo-mvu111:177": "+ + + + + + + + + + + + + + +",
    "san-lo-mvu111:178": "māhaṁ kāko vā surmedho kāmānāṁ vaśam anvagā ||",
    "san-lo-mvu111:179": "ṣaṣṭiṁ dhenusahasrāṇi sarve vatsopadohinī |",
    "san-lo-mvu111:180": "tāṁ putra pratipadyāhi rājyaṁ niryātayāmi te ||",
    "san-lo-mvu111:181": "adyaiva pravrajiṣyāmi ko jāne maraṇaṁ śuve |",
    "san-lo-mvu111:182": "māhaṁ kāko va durmedho kāmānāṁ vaśam anvagā ||",
    "san-lo-mvu111:183": "ṣaṣṭi kanyāsahasrāṇi āmuktamaṇikuṇḍalā |",
    "san-lo-mvu111:184": "tāṁ putra pratipadyāhi rājyaṁ niryātayāmi te ||",
    "san-lo-mvu111:185": "adyaiva pravrajiṣyāmi ko jāne maraṇaṁ śuve |",
    "san-lo-mvu111:186": "māhaṁ kāko va durmedho kāmānāṁ vaśam anvagā ||",
    "san-lo-mvu111:187": "ṣaṣṭiṁ paryaṁkasahasrāṇi sauvarṇarūpyamayāni ca |",
    "san-lo-mvu111:188": "tāṁ putra pratipadyāhi rājyaṁ niryātayāmi te ||",
    "san-lo-mvu111:189": "adyaiva pravrajiṣyāmi ko jāne maraṇaṁ śuve |",
    "san-lo-mvu111:190": "na hi na saṁgataṁ tena mahāsainyena mṛtyunā |",
    "san-lo-mvu111:191": "māhaṁ kāko va durmedho kāmānāṁ vasam anvagā ||",
    "san-lo-mvu111:192": "ṣaṣṭi pārisahasrāṇi sauvarṇarūpyamayāni ca |",
    "san-lo-mvu111:193": "tāṁ putra pratipadyāhi rājyaṁ niryātayāmi te ||",
    "san-lo-mvu111:194": "adyaiva pravrajiṣyāmi ko jāne maraṇaṁ śuve |",
    "san-lo-mvu111:195": "na hi na saṁgataṁ tena mahāsainyena mṛtyunā |",
    "san-lo-mvu111:196": "māhaṁ kāko va durmedho kāmānāṁ vaśam anvagā ||",
    "san-lo-mvu111:197": "ṣaṣṭi nidhānasahasrāṇi jātarūpamanalpakaṁ |",
    "san-lo-mvu111:198": "tāṁ putra pratipadyāhi rājyaṁ niryātayāmi te ||",
    "san-lo-mvu111:199": "adyaiva pravrajiṣyāmi ko jāne maraṇaṁ śuve |",
    "san-lo-mvu111:200": "na hi na saṁgataṁ tena mahāsainyena mṛtyunā |",
    "san-lo-mvu111:201": "māhaṁ kāko va durmedho kāmānāṁ vaśam anvagā ||",
    "san-lo-mvu111:202": "ṣaṣṭiṁ nidhisahasrāṇi saptaratnam analpakaṁ |",
    "san-lo-mvu111:203": "tāṁ putra pratipadyāhi rājyaṁ niryātayāmi te ||",
    "san-lo-mvu111:204": "adyaiva pravrajiṣyāmi ko jāne maraṇaṁ śuve |",
    "san-lo-mvu111:205": "na hi na saṁgataṁ tena mahāsainyena mṛtyunā |",
    "san-lo-mvu111:206": "māhaṁ kāko va durmedho kāmānāṁ vasam anvagā ||",
    "san-lo-mvu111:207": "",
    "san-lo-mvu111:208": "atha khalu dīrghāyu kumāro rājānaṁ gāthāye pratyabhāṣe ||",
    "san-lo-mvu111:209": "",
    "san-lo-mvu111:210": "pure śrutaṁ mayā etaṁ mātā kālagatā mama |",
    "san-lo-mvu111:211": "naivāhaṁ śakto bheṣyāmi devena vinā jīvituṁ ||",
    "san-lo-mvu111:212": "yathā āraṇyakaṁ nāgaṁ pṛṣṭhato nveti pāyako |",
    "san-lo-mvu111:213": "evaṁ te anvayiṣyāmi ādāya tava suṁbhakaṁ ||",
    "san-lo-mvu111:214": "",
    "san-lo-mvu111:215": "atha khalu bhikṣavo rājā arindamo amātyapāriṣadyāṁ gāthāye adhyabhāṣe ||",
    "san-lo-mvu111:216": "",
    "san-lo-mvu111:217": "yathā sāmudrikāṁ nāvāṁ vāṇijāna dhanārthināṁ |",
    "san-lo-mvu111:218": "makaro tatra pāṭeya vāṇijā vyasanaṁ gatā ||",
    "san-lo-mvu111:219": "mā vayaṁ antarāyaṁ karoma + + + + + + mama |",
    "san-lo-mvu111:220": "+ + + + + + + + + + + + + + + ||",
    "san-lo-mvu111:221": "imaṁ kumāraṁ gṛhṇītvā dīrghāyuṁ rāṣṭravardhanaṁ |",
    "san-lo-mvu111:222": "kṣipram antaḥpuraṁ netha prāsādaṁ rativardhanaṁ |",
    "san-lo-mvu111:223": "tatra taṁ ca rameṣyanti devakanyopamā śubhā ||",
    "san-lo-mvu111:224": "tato kumāraṁ gṛhṇitvā mahāmātrā yaśasvinaḥ |",
    "san-lo-mvu111:225": "mahatā rājānubhāvena praviśensu mithilāṁ purīṁ ||",
    "san-lo-mvu111:226": "tato khu ekā utthāya rājakanyā alaṁkṛtā |",
    "san-lo-mvu111:227": "āmuktamālyābharaṇā rājānam etam abravīt* ||",
    "san-lo-mvu111:228": "taṁ no bravīhi gandharvo śakro vāsi puraṁdaraḥ |",
    "san-lo-mvu111:229": "rājāṇattīṁ te pṛcchāmi + + + + + + ||",
    "san-lo-mvu111:230": "kathaṁ tvam asmāñ jahāsi rājyaṁ sphītam akaṇṭakaṁ |",
    "san-lo-mvu111:231": "dīrghāyuṁ kumāraṁ tathā sāmātyaṁ sadhanadhānyakaṁ ||",
    "san-lo-mvu111:232": "",
    "san-lo-mvu111:233": "atha rājā tāṁ rājakanyāṁ āha ||",
    "san-lo-mvu111:234": "",
    "san-lo-mvu111:235": "devo na nāgo na gandharvo na śakro na purandaraḥ |",
    "san-lo-mvu111:236": "mānuṣo haṁ utrasto kāmeṣu śrutvā ṛṣer anuśāsanīṁ ||",
    "san-lo-mvu111:237": "māhaṁ kāko va durmedho kāmānāṁ vaśam anvagā |",
    "san-lo-mvu111:238": "adyaiva ca kuryād iṣtaṁ ko jāne maraṇaṁ śuve |",
    "san-lo-mvu111:239": "na hi na saṁgataṁ tena bahusainyena mṛtyunā ||",
    "san-lo-mvu111:240": "",
    "san-lo-mvu111:241": "ity uktvā sa ca rājā tasyaiva śroṇakasya ṛṣer antikāt pravrajitaḥ ||",
    "san-lo-mvu111:242": "bhagavān āha || tat kiṁ manyadhvaṁ bhikṣavo anyo so tena kālena tena samayena śroṇako nāma ṛṣir abhūṣi na khalv etad evaṁ draṣṭavyaṁ | tat kasya hetoḥ | ahaṁ sa tena kālena tena samayena śroṇako nāma rṣi abhuṣi | nānyo rājā arindamo draṣṭavyo | ayaṁ so rājā śreṇiyo bimbisāro || tadāpi eṣo yo asya śroṇakaṁ kathesi tasya vipulo dāyo dinno | idānīṁ pi etena purohitaputrasya vipulo dāyo dinno mama buddhasya varṇaṁ kathesi iti ||",
    "san-lo-mvu111:243": "arindamarājajātakaṁ samāptaṁ ||",
    "san-lo-mvu111:244": "idam avocad bhagavān āttamanā ca devāsuragaruḍakinnaramahoragā sā ca sarvāvatī varṣat te ca bhikṣavo bhagavato bhāṣitam abhyanandan ||",
    "san-lo-mvu111:245": "iti āryamahāsāṁghikānāṁ lokottaravādināṁ pāṭhena iti śrīmahāvastu-avadānaṁ samāptaṁ ||",
    "san-lo-mvu111:246": "",
    "san-lo-mvu111:247": "ye dharmā hetuprabhāvā hetun teṣāṁ tathāgato |",
    "san-lo-mvu111:248": "hy avadat teṣāṁ ca yo nirodho evaṁvādī mahāśramaṇaḥ ||",
    "san-lo-mvu111:249": "",
    "san-lo-mvu111:250": "(les manuscrits ajoutent le colophona suivant:)",
    "san-lo-mvu111:251": "",
    "san-lo-mvu111:252": "",
    "san-lo-mvu111:253": "yaḥ śṛṇoti muner dharmaṁ śrutvā cābhiniveśati |",
    "san-lo-mvu111:254": "sarvapāpavinirmukto sa gacchati sukhāvatīṁ ||",
    "san-lo-mvu111:255": "śraddhayā śrotavyaṁ tasmāt sugatsyāyaṁ subhāṣitaḥ |",
    "san-lo-mvu111:256": "nānāvidarśanaiḥ tais taiḥ jinena bhāṣitaḥ purā ||",
    "san-lo-mvu111:257": "so yaṁ subhāṣitaṁ bhaktyā sugatasyānubhāvataḥ |",
    "san-lo-mvu111:258": "mayā saṁpūrṇalikhitaṁ kaivalyavartmadeśakaḥ ||",
    "san-lo-mvu111:259": "ato yaṁ mama puṇyaṁ syāt sarvakilviṣanāśanaṁ |",
    "san-lo-mvu111:260": "apāyadvāranāśārhaṁ bodhimārgopadeśakaṁ ||",
    "san-lo-mvu111:261": "tena puṇyānubhāvena sarvabhūtāni sarvaśaḥ |",
    "san-lo-mvu111:262": "sarvakleśavinirmuktā prayāntu hi sukhāvatīṁ ||",
    "san-lo-mvu111:263": "ye satvāḥ andhā kāṇā ca tathā kubjā vicitrakā |",
    "san-lo-mvu111:264": "anye pipāsitāḥ kṣuddhāḥ sarvaduḥkhanipīḍitāḥ ||",
    "san-lo-mvu111:265": "tena puṇyena te sarve sarvasukhasamanvitā |",
    "san-lo-mvu111:266": "vividhā bhogā saṁbhuktā labhantu mokṣam avyayaṁ ||",
    "san-lo-mvu111:267": "ṣaṭsu gatīṣu ye satvāḥ magnāḥ jātijarākulā |",
    "san-lo-mvu111:268": "te sarve mama puṇyena bhavantu bodhimārgagāḥ ||",
    "san-lo-mvu111:269": "ye satvāḥ bālajātīyāḥ saddharmeṇa vivarjitāḥ |",
    "san-lo-mvu111:270": "pāpeṣu satataṁ saktāḥ rāgadoṣeṇa mohitāḥ ||",
    "san-lo-mvu111:271": "te sarve mama puṇyena bhūyo jātismarās tadā |",
    "san-lo-mvu111:272": "dānaśīlādisaṁyuktā carantu bodhicārikāṁ ||",
    "san-lo-mvu111:273": "rājā bhavatu kṣemāvān* carantu mantriṇo naye |",
    "san-lo-mvu111:274": "vīrā bhavantu satataṁ saṁgrāme jitaśatravaḥ ||",
    "san-lo-mvu111:275": "kāle varṣantu meghāś ca śasyapūrṇā mahī sadā |",
    "san-lo-mvu111:276": "etan me praṇidhānena yat puṇyaṁ jāyate śubhaṁ ||",
    "san-lo-mvu111:277": "tena puṇyānubhāvena bhaveyaṁ bodhipāragaḥ |",
    "san-lo-mvu111:278": "saṁsārārṇavatīrṇāya dehināṁ kuśalāya ca ||",
    "san-lo-mvu111:279": "",
    "san-lo-mvu111:280": "śubhamastu sarvadā ||",
    "san-lo-mvu111:281": "",
    "san-lo-mvu111:282": "śrīman naipālike varṣe vindus tanagrahagate |",
    "san-lo-mvu111:283": "māse āṣāḍhe śuklapakṣe pūrṇimātithisaṁgame ||",
    "san-lo-mvu111:284": "uttarāṣāḍhasaṁyukte yoge indrasamāgame |",
    "san-lo-mvu111:285": "rave vāsarasaṁyoge tasmiṁ eva śubhe dine ||",
    "san-lo-mvu111:286": "śrīnandācāryeṇa svārthaṁ likhito yaṁ subhāṣitaḥ |",
    "san-lo-mvu111:287": "śrīmat mahāmune bhaktyā saṁpūrṇam agamac chubhaṁ ||",
    "san-lo-mvu111:288": "",
    "san-lo-mvu111:289": "",
    "san-lo-mvu111:290": "granthapramāṇaṁ śloka 25000 || saṁvat* 842 āṣāḍhamāse śuklapakṣe pūrṇamāsyāṁ tithau uttarāṣāḍhānakṣatre indrayoge ādityavāsareḥ thvakuhnusidhayakājuro || lalitapattanamahānagareḥ jaśodharamahāvihārāvāsitavajrācāryakulisaśrīnandavedena svahastena likhitaṁ śubhaṁ || sakoyāvajācārya śrīgajendravajrayāta cosyaṁviyā ||",
    "san-lo-mvu111:291": "śubham astu sarvadā ||",
    "san-lo-mvu111:292": "",
    "san-lo-mvu111:293": "yādṛśī pustakaṁ dṛṣṭvā tādṛśī likhitaṁ mayā |",
    "san-lo-mvu111:294": "yadi śuddham aśuddhaṁ vā śodhanīyaṁ mahadbudhaiḥ ||",
    "san-lo-mvu111:295": "",
    "san-lo-mvu111:296": "śubham astu sarvadākālaṁ ||",
    "san-lo-mvu111:297": ""
}