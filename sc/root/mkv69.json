{
    "mkv69:0": "",
    "mkv69:1": "",
    "mkv69:2": "",
    "mkv69:3": "Mahākarmavibhaṅga",
    "mkv69:4": "",
    "mkv69:5": "69",
    "mkv69:6": "",
    "mkv69:7": "katame daśānuśaṁsā bhojanapradānasya. ucyate. balavān bhavati. varṇavān bhavati. sukhito bhavati. pratibhānavān bhavati. dīrghāyur bhavati. mahājanābhigamyo bhavati. priyadarśano bhavati. mahābhogaś ca bhavati. svargeṣūpapadyate. kṣipraṁ ca parinirvāti.",
    "mkv69:8": "a) yathoktaṁ bhagavatā vaiśālyāṁ siṁhasya rājaputrasya. dadan siṁha priyo bhavati. santo janā bhajanti. kalyāṇaśabdo bhavati. viśāradaḥ parṣadam avagāhati. kālagato deveṣūpapadyate.",
    "mkv69:9": "gāthā coktā.",
    "mkv69:10": "",
    "mkv69:11": "te tatra nandanti ramanti ca modayanti",
    "mkv69:12": "samarpitāḥ kāmaguṇeṣu pañcasu",
    "mkv69:13": "kṛtvā hi vākyam amitasya tāyino",
    "mkv69:14": "modanti te sugatavarasya śrāvakāḥ.",
    "mkv69:15": "etad dānasya phalaṁ bhagavatoktam.",
    "mkv69:16": "svargeṣūpapadyate kṣipraṁ ca parinirvāti. āha ca.",
    "mkv69:17": "nānārasavyañjanasupraṇītaṁ",
    "mkv69:18": "kāle śubhaṁ gandharasopapannam",
    "mkv69:19": "dadāti yaḥ pātram avekṣya dānaṁ",
    "mkv69:20": "sadāryasaṁghasya guṇān vicintya",
    "mkv69:21": "āyuś ca varṇaṁ ca yaśo balaṁ ca",
    "mkv69:22": "saṁprāpya bhogān pratibhāṁ sukhaṁ ca",
    "mkv69:23": "divīha caiva prathitottamaśrīḥ",
    "mkv69:24": "sukhāt sukhaṁ yāti vimokṣam ante.",
    "mkv69:25": "",
    "mkv69:26": "ime daśa guṇā bhojanapradānasya."
}