{
    "sf158:0": "",
    "sf158:1": "",
    "sf158:2": "Kāṁsīsūtra",
    "sf158:3": "",
    "sf158:4": "tatra bhagavān bhikṣūn āmantrayati sma |",
    "sf158:5": "saṁmṛśatha yūyaṁ mayā deśitam antaḥsaṁmarśam |",
    "sf158:6": "athānyataro bhikṣur utthāyāsanād ekāmsam uttarāsaṁgaṁ kṛtvā yena bhagavāṁs tenāñjaliṁ praṇamya bhagavantam idam avocat |",
    "sf158:7": "ahaṁ tv evaṁ saṁmṛśāmi bhagavatā deśitam antaḥsaṁmarśam |",
    "sf158:8": "… i va … nārādhayati tena praśnavyākaraṇena|",
    "sf158:9": "tena khalu samayena …",
    "sf158:10": "atīte ’py adhvani ye kecic chramaṇā vā brāhmaṇā vā yal loke priyarūpaṁ sātarūpaṁ tan nityataḥ samanvadrākṣuḥ | dhruvataḥ kṣemata ārogyata ātmata ātmīyataḥ samanvadrākṣus te tṛṣṇāṁ prāvardhayiṣuḥ | ye tṛṣṇāṁ prāvardhayiṣus te upadhiṁ prāvardhayiṣuḥ | ye upadhiṁ prāvardhayiṣus te duḥkhāṁ prāvardhayiṣuḥ | ye duḥkhaṁ prāvardhayiṣus tena parimucyante sma jātijarāvyādhimaraṇaśokaparidevaduḥkhadaurmanasyopāyāsebhyaḥ | na parimucyante sma duḥkhād iti vadāmi |",
    "sf158:11": "ye tu kecic chramaṇā vā brāhmaṇā vā yal loke priyarūpaṁ sātarūpaṁ tad rogataḥ samanvadrākṣuḥ | gaṇḍataḥ śalyato ’ghato ’nityato duḥkhataḥ śūnyato ’nātmataḥ samanvadrākṣus te tṛṣṇāṁ prajahuḥ | ye tṛṣṇāṁ prajahus te upadhiṁ prajahuḥ | ye upadhiṁ prajahus te duḥkhaṁ prajahus te parimucyante sma jātijarāvyādhimaraṇaśokaparidevaduḥkhadaurmanasyopāyāsebhyaḥ | parimucyante sma duḥkhād iti vadāmi |",
    "sf158:12": "anāgate’ py adhvani ye kecic chramaṇā vā brahmaṇā vā yal loke priyarūpaṁ sātarūpaṁ tan nityataḥ samanudrakṣyanti | dhruvataḥ kṣemata ārogyata ātmata ātmīyataḥ samanudrakṣyanti te tṛṣṇāṁ pravardhayiṣyanti | ye tṛṣṇāṁ pravardhayiṣyanti te upadhiṁ pravardhayiṣyanti | ye upadhiṁ pravardhayiṣyanti te duḥkhaṁ pravardhayiṣyanti | ye duḥkhaṁ pravardhayiṣyanti te na parimokṣyante jātijarāvyādhimaraṇaśokaparidevaduḥkhadaurmanasyopāyāsebhyaḥ | na parimokṣyante duḥkhād iti vadāmi |",
    "sf158:13": "ye tu kecic chramaṇā vā brāhmaṇā vā yal loke priyarūpaṁ sātarūpaṁ tad rogataḥ samanudrakṣyanti | gaṇḍataḥ śalyato ’ghato ’nityato duḥkhataḥ śūnyato ’nātmataḥ samanudrakṣyanti te tṛṣṇāṁ prahāsyanti | ye tṛṣṇāṁ prahāsyanti te upadhiṁ prahāsyanti | ye upadhiṁ prahāsyanti te duḥkhaṁ prahāsyanti | ye duḥkhaṁ prahāsyanti te parimokṣyante jātijarāvyādhimaraṇaśokaparidevaduḥkhadaurmanasyopāyāsebhyaḥ | parimokṣyante duḥkhād iti vadāmi ||"
}