{
    "sf150:0": "",
    "sf150:1": "",
    "sf150:2": "Vṛkṣasūtra (1st)",
    "sf150:3": "",
    "sf150:4": "śrāvastyāṁ nidānam |",
    "sf150:5": "tatra bhagavān bhikṣūn āmantrayati |",
    "sf150:6": "upādānīyeṣu dharmeṣv āsvādānudarśino viharatas tṛṣṇā pravardhate | tṛṣṇāpratyayam upādānam | upādānapratyayo bhavaḥ | bhavapratyayā jātiḥ | jātipratyayaṁ jarāmaraṇaṁ śokaparidevaduḥkhadaurmanasyopāyāsāḥ saṁbhavanti | evam asya kevalasya mahato duḥkhaskandhasya samudayo samudayo bhavati |",
    "sf150:7": "tadyathā vṛkṣasya navasya daharasya puruṣa utpadyeta arthakāmo hitakāmo yogakṣemakāmo yas taṁ vṛkṣaṁ + + + + + + + + + + + + + + + + + + + + kālena kālam utkīlayet kālena kālaṁ śītoṣṇa + + + + + + + + + + kālena kālam udakaṁ dadyāt | sa vṛkṣas tannidānaṁ vṛddhiṁ virūḍhim vipulatām āpadyeta |",
    "sf150:8": "evam eva upādānīyeṣu dharmeṣv āsvādānudarśino viharatas tṛṣṇā pravardhate pūrvavad yāvat samudayo bhavati |",
    "sf150:9": "upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate | tṛṣṇānirodhād upādānanirodhaḥ| upādānanirodhād bhavanirodhāh | bhavanirodhāj jātinirodhaḥ | jātinirodhāj jarāmaraṇanirodhaḥ | śokaparidevaduḥkhadaurmanasyopāyāsā nirudhyante | evam asya kevalasya mahato duḥkhaskandhasya nirodho bhavati |",
    "sf150:10": "tadyathā tasyaiva vṛkṣasya navasya daharasya .. .. .. .. .. .. .. .. .. .. .. .. .. .. .. .. puruṣa utpadyeta anarthakāmo ’hitakāmo ’yogakṣemakāmo yas taṁ vṛkṣaṁ mūlāc chitvā agra .. .. .. .. .. .. .. .. .. .. .. .. .. .. .. .. .. .. .. .. .. .. .. .. .. .. .. .. .. .. .. .. .. vātātapābhyāṁ pariśoṣayet | vātātapābhyāṁ pariśoṣayitvā agninā dahet | agninā dagdhvā .. .. .. .. .. .. .. .. .. .. .. .. .. .. .. .. ḥ |",
    "sf150:11": "kiṁ manyadhve bhikṣavo nanu sa vṛkṣas tan nidānam ucchinnamūlas tālamastakavad anābhavagatika āyatyām anutpādadharmā |",
    "sf150:12": "evaṁ bhadanta |",
    "sf150:13": "evam eva upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate | tṛṣṇānirodhād upādānanirodhaḥ | upādānanirodhād bhavanirodhaḥ | bhavanirodhāj jātinirodhaḥ | jātinirodhāj jarāmaraṇanirodhaḥ | śokaparidevaduḥkhaurmanasyopāyāsā nirudhyante | evam asya kevalasya mahato duḥkhaskandhasya niodho bhavati |",
    "sf150:14": "atha te bhikṣavo bhagavato bhāṣitam abhyanandan | abhinandyānumodya bhagavato ’ntikāt prakrāntāḥ ||"
}