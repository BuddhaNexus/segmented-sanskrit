{
    "san-lo-bi-vb-pj5:0": "",
    "san-lo-bi-vb-pj5:1": "",
    "san-lo-bi-vb-pj5:2": "",
    "san-lo-bi-vb-pj5:3": "pārājika-dharma 5",
    "san-lo-bi-vb-pj5:4": "",
    "san-lo-bi-vb-pj5:5": "saṁsarga",
    "san-lo-bi-vb-pj5:6": "",
    "san-lo-bi-vb-pj5:7": "Origin story",
    "san-lo-bi-vb-pj5:8": "bhagavān chākyeṣu viharati śākyānāṁ kapilavastusmiṁ nyagrodhārāme | tena dāni kālena tena samayena bhagavatā bhikṣuṇīnāṁ araṇyakāni śayanāsanāni pratikṣiptāni | grāmāntakāni ca akṛtāni | bhikṣuṇīyo gṛhiṇām upavasitehi vasanti | rāṣṭrā nāma bhikṣuṇī | sā dāni aparasya sākyasya udu-vasite vasati | sā dāni rāṣṭrā tasya śākiyakumārasya uddiśati | sā dāni rāṣṭrā prāsādikā darśaniyā avigata-rāga | so pi śākiya-kumāro prāsādiko darśanīyo | so dāni tāye trikkhatto de vaśikaṁ upalaṁkṛtaṁ kālyaṁ madhyāhne sāyaṁ | tāye dāni taṁ śākiya-kumāraṁ dṛṣṭvā abhīkṣṇaṁ saṁsevāya ca rāga-cittam anudhvaṁsayati | sā dāni mlāyati pāṇḍu-kṛśā dur-varṇā bhontī-m-api bhojanaṁ na chando bhavati |",
    "san-lo-bi-vb-pj5:9": "bhikṣū dānīṁ pṛcchanti | kena tvaṁ bhaginī rāṣṭrā pāṇḍu-kṛśā dur-varṇā | kin te duḥkhati | kin te paryeṣāmaḥ | sarpis tailaṁ madhu phāṇitaṁ | sā dān āha bhotu bhotu ārya evam eva vartā bhaviṣyāmi | bhikṣuṇīyo pṛcchanti | ārye rāṣṭre kena tvam evaṁ pāṇḍu-kṛśā dur-varṇā | kin te duḥkhati | kin te paryeṣāmaḥ | sarpis tailaṁ madhu phāṇitaṁ | sā dān āha | bhotu bhotu āryamiśrikāyo evam eva vartā bhaviṣyāmīti | evaṁ eva upāsikā upāsikāyo | so pi śākiya-kumāro āha | ārye kin te duḥkhati | kena si pāṇḍu-kṛśā dur-varṇā | ācikṣāhi kīdṛśehi atra bhaiṣajyehi vā upakaraṇehi vā artho bhaveya | saced asmākaṁ na bhaviṣyati prātiveśya-kulāto uddhāra-dharmaṇā ānāpayiṣyāmi | antarāpaṇāto vā grāmāntarāto vā ānāpayiṣyāmi | sā dān āha bhotu dīrghāyuḥ evam eva vartā bhaviṣyāmi | dvitīyaṁ tṛtīyam api āha | ārye kin te duḥkhati | kenāsi pāṇḍu-kṛśā dur-varṇā yāvad grāmāntarāto ānāpayiṣyāmi | sā dān āha bhotu dīrghāyu evam eva vartā bhaviṣyāmi | so dāni śākiya-kumāro āha | na idaṁ āryāye kiñcit kāyikaṁ gailāyaṁ | caitasikaṁ āryāye gailānyaṁ | sā dān āha | bāḍhaṁ caitasikaṁ gailānyaṁ | so dān āha kathaṁ sahyaṁ bhaveya | sā dān āha | yadi evam icchasi evaṁ sahyaṁ bhaveya |",
    "san-lo-bi-vb-pj5:10": "so dān āha | ārye kim artham ahaṁ necchāmi | yo | dāni ahaṁ jalpāmi | ācikṣatu āryā kim ājñāpayasi | kiṁ karomi | kīdṛśehi atra bhaiṣajyehi vā upakaraṇehi vā artho bhaveya | saced asmākaṁ na bhaviṣyati prātiveśya-kulāto uddhāra-dharmaṇā ānayiṣyāmi antarāpaṇāto vā grāmāntarāto vā ānāpayiṣyāmīti | ācikṣatu āryā | sā dān āha | sādhu te etam artham karohi | so dān āha | na ārye evaṁ vaktavyaṁ | anyāhi ahaṁ kkāṣāya-vasanāhi notsahāmy etaṁ arthaṁ kartuṁ prāg eva āryāya | āryā mama guru ca bhāvanīyā ca | nāham āryāya evaṁ vaktavyo | nahy aham utsahāmy etaṁ kāryaṁ kartuṁ | sā dān āha | sādhu tāva me āliṅgasva cumbasva stanodarañ ca me parimardasveti | labhyan mayā etan mātraṁ kartuṁ | sa mātrāliṅgati cumbati stanodarañ ca se parimṛśati | sā pi dāni tattakenaiva vinodayati | so pi dāni śākiyakumāro abhīkṣṇa-saṁsargeṇa apamlāyati |",
    "san-lo-bi-vb-pj5:11": "yathā bhagavān āha | nāham bhikṣavo ’nyam ekaṁ spraṣṭavyaṁ samanupaśyāmi | evaṁ rañjanīyam evaṁ kamanīyam evaṁ vañcanīyam evaṁ mūrcchanīyam evam adhyohāri evam antarāyakaram anuttarasya yoga-kṣemasyādhigamāya yathā puruṣasya strī spra | ṣṭavyaṁ strīyā puruṣa iti dāni tena abhikṣṇa-saṁ-sevāya apamlāyati | so dāni punaḥ punaḥ karoti |",
    "san-lo-bi-vb-pj5:12": "sā dāni bhikṣuṇīhi vuccati | mā ārye evaṁ karohi naivaṁ labhyā kartuṁ | sā dān āha | evaṁ mama kriyamāṇaṁ phāsu bhavati | etaṁ prakaraṇaṁ tāyo bhikṣuṇīyo mahāprajāpatīye gautamīye ārocayeṁsu | mahāprajāpatī gautamī bhagavato ārocayati | bhagavān āha śabdāpayatha rāṣṭrāṁ | sā dāni śabdāpitā | bhagavān āha | satyaṁ rāṣṭre evaṁ nāma tvaṁ avaśrutā avaśrutasya | puruṣasya upari jānu-maṇḍalābhyām adho kakṣābhyāṁ āmoṣaṇa-parā-moṣaṇaṁ sādiyasi | āha | ām bhagavan | bhagavān āha | duṣkṛtaṁ te rāṣṭre | nanv ahaṁ rāṣṭre aneka-paryāyeṇa sarveṣāṁ kāmānāṁ kāma-nandīnāṁ kāma-nimnānāṁ kāma-mūrcchānāṁ kāma-pipāsānāṁ kāma-paridāhyānāṁ kāmādhyavasānānāṁ anta | m vadāmi | prahāṇam vadāmi | samatikramaṇaṁ vadāmi | tatra nāma tvaṁ imaṁ evaṁ rūpatvaṁ pāpam akuśalaṁ dharmaṁ adhyācarasi | naiṣa rāṣṭre dharma | naiṣa vinayo | naivaṁ śāstuḥ śāsanaṁ | naivaṁ kartavyaṁ | naivaṁ karato vṛddhir bhavati kuśalehi dharmehi |",
    "san-lo-bi-vb-pj5:13": "atha khalu bhagavān mahāprajāpatīṁ gautamīm āmantrayati | sannipātaya gautami bhikṣuṇīyo | yāvatikā bhikṣuṇīyo kapilavastun nagaram upaniśritya viharanti | atha khalu bhagavān sannipatitaṁ bhikṣuṇī-saṁghaṁ viditvā etat prakaraṇaṁ bhikṣuṇīnāṁ vistareṇārocayati | peyālaṁ | yāvat paryavadātāni bhaviṣyanti |",
    "san-lo-bi-vb-pj5:14": "Ruling",
    "san-lo-bi-vb-pj5:15": "yā puna bhikṣuṇī avaśrutā avaśrutasya puruṣasya adho kakṣābhyām upari jānu-maṇḍalābhyām āmoṣaṇa-parāmoṣaṇaṁ sādiyeya iyaṁ pi bhikṣuṇī pārājikā bhavaty asamvāsyā |",
    "san-lo-bi-vb-pj5:16": "Definitions",
    "san-lo-bi-vb-pj5:17": "yā puna bhikṣuṇīti | peyālaṁ | yāvad eṣā bhikṣuṇī",
    "san-lo-bi-vb-pj5:18": "",
    "san-lo-bi-vb-pj5:19": "avaśrutā ti avaśrutā ti rakta-cittā |",
    "san-lo-bi-vb-pj5:20": "avaśrutasye ti avaśrutasye ti rakta-cittasya |",
    "san-lo-bi-vb-pj5:21": "adho kakṣābhyām iti adho kakṣābhyām iti stanodaraṁ |",
    "san-lo-bi-vb-pj5:22": "upari jānu-maṇḍalābhyām iti upari jānu-maṇḍalābhyām iti ūru |",
    "san-lo-bi-vb-pj5:23": "āmoṣaṇaṁ ti āmoṣaṇaṁ ti cchuvaṇaṁ |",
    "san-lo-bi-vb-pj5:24": "parāmoṣaṇan ti parāmoṣaṇan ti vītihāro |",
    "san-lo-bi-vb-pj5:25": "sādiyeyā ti sādiyeyā ti sātīyati sukhiyati ramīyati āsvāda nigamayati pārājikā bhavati |",
    "san-lo-bi-vb-pj5:26": "pārājike ti pārājike ti pāraṁ nāmocyate dharma-jñānaṁ | tato jīnā ojīnā saṁjīnā parihīṇā | tenāha pārājiketi |",
    "san-lo-bi-vb-pj5:27": "",
    "san-lo-bi-vb-pj5:28": "Permutations",
    "san-lo-bi-vb-pj5:29": "evaṁ vistareṇa | sā eṣā bhikṣuṇī avaśrutā avaśrutasya puruṣasya upari jānu-maṇḍalābhyām adho kakṣābhyām āmoṣaṇaparāmoṣaṇaṁ sādayati pārājikā bhavati |",
    "san-lo-bi-vb-pj5:30": "sā eṣā bhikṣuṇī avaśrutasya paṇḍakasya upari jānu-maṇḍalābhyām adho kakṣābhyām āmoṣaṇaparāmoṣaṇaṁ sādayati pārājikā bhavati |",
    "san-lo-bi-vb-pj5:31": "sā eṣā bhikṣuṇī avaśrutā anavaśrutena paṇḍakena upari jānu-maṇḍalābhyām adho kakṣābhyām āmoṣaṇa-parāmoṣaṇaṁ sādiyati thūl-accayam āsādyati |",
    "san-lo-bi-vb-pj5:32": "sā pi eṣā bhikṣuṇī avaśrutā anavaśrutena puruṣena upari jānumaṇḍalābhyām adho kakṣābhyām āmoṣaṇa-parāmoṣaṇaṁ sādiyati thūl-accayam āsādayati |",
    "san-lo-bi-vb-pj5:33": "sā eṣā bhikṣuṇī avaśrutā anavaśrutena paṇḍakena upari jānu-maṇḍalābhyām adho kakṣābhyām āmoṣaṇaṁ parāmoṣaṇaṁ sādiyeya thūl-accayam āsādayati |",
    "san-lo-bi-vb-pj5:34": "sā eṣā bhikṣuṇī avaśrutā anavaśrutāya striyāya upari jānu-maṇḍalābhyām adho kakṣābhyām āmoṣaṇa-parāmoṣaṇaṁ sādiya deśanā-gāmi-vinayā-tikramam āsādayati |",
    "san-lo-bi-vb-pj5:35": "sā eṣā bhikṣuṇī anavaśrutā avaśrutena puruṣeṇa upari jānu-maṇḍalābhyām adho kakṣābhyām āmoṣaṇa-parāmoṣaṇaṁ sādiyati thūl’-accayam āsādayati |",
    "san-lo-bi-vb-pj5:36": "sā eṣā bhikṣuṇī anavaśrutā avaśrutena paṇḍakena upari jānu-maṇḍalābhyām adho kakṣābhyām āmoṣaṇa-parāmoṣaṇaṁ sādiyati thūl’-accayaṁ āsādayati |",
    "san-lo-bi-vb-pj5:37": "sā eṣā bhikṣuṇī anavaśrutā avaśrutāya striyāya upari jānu-maṇḍalābhyām adho kakṣābhyām āmoṣaṇa-parāmoṣaṇaṁ sādayati deśanā-gāmi-vinayātikramam āsādayati |",
    "san-lo-bi-vb-pj5:38": "sā eṣā bhikṣuṇī anavaśrutā avaśrutena puruṣeṇa upari jānumaṇḍalābhyām adho kakṣābhyām āmoṣaṇa-parāmoṣaṇaṁ sādayati deśanā-gāmi vinayātikramam āsādayati |",
    "san-lo-bi-vb-pj5:39": "sā eṣā bhikṣuṇī anavaśrutā anavaśrutena paṇḍakena upari jānu-maṇḍalābhyām adho kakṣābhyām āmoṣaṇa-parāmoṣaṇaṁ sādayati deśanā-gāmi-vinayātikramam āsādayati |",
    "san-lo-bi-vb-pj5:40": "sā eṣā bhikṣuṇī anavaśrutā anavaśrutāya striyāya upari jānu-maṇḍalābhyām adho kakṣābhyām āmoṣaṇa-parāmoṣaṇaṁ sādayati samvara-gāmi-vinayātikramam āsādayati |",
    "san-lo-bi-vb-pj5:41": "sā eṣā bhikṣuṇī avaśrutā avaśrutena puruṣeṇa adho jānu-maṇḍalā-bhyām upari kakṣābhyāṁ yāvat sthūlātyayam āsādayati |",
    "san-lo-bi-vb-pj5:42": "sā eṣā bhikṣuṇī avaśrutā avaśrutena paṇḍakena adho jānu-maṇḍalābhyām upari kakṣābhyām yāva thūl’-accayam āsādayati |",
    "san-lo-bi-vb-pj5:43": "sā eṣā bhikṣuṇī avaśrutā avaśrutāya striyāya adho jānu-maṇḍalābhyām upari kakṣābhyāṁ yāvad deśanā-gāmi-vinayātikramam āsādayati |",
    "san-lo-bi-vb-pj5:44": "sā eṣā bhikṣuṇī avaśrutā a vaśrutena puruṣeṇa adho jānu-maṇḍalābhyām upari kakṣābhyām yāvat deśanā-gāmi-vinayātikramam āsāsdayati |",
    "san-lo-bi-vb-pj5:45": "sā eṣā bhikṣuṇī avaśrutā avaśrutena paṇḍakena adho jānu-maṇḍalābhyāṁ upari kakṣābhyām yāvat deśanā-gāmi-vinayātikramam āsādayati |",
    "san-lo-bi-vb-pj5:46": "sā eṣā bhikṣuṇī avaśrutā avaśrutāya striyāya adho jānu-maṇḍalābhyām upari kakṣābhyāṁ yāvat samvaragāmi-vinayātikramam āsādayati |",
    "san-lo-bi-vb-pj5:47": "sā eṣā bhikṣuṇī anavaśrutā anavaśrutena puruṣeṇa adho jānu-maṇḍalābhyām upari kakṣābhyām yāvat deśanā-gāmi-vinayātikramam āsādayati |",
    "san-lo-bi-vb-pj5:48": "sā eṣā bhikṣuṇī anavaśrutā anavaśrutena paṇḍakena adho jānu-maṇḍalābhyām upari kakṣābhyām yāvat deśanā-gāmi-vinayātikramam āsādayati |",
    "san-lo-bi-vb-pj5:49": "sā eṣā bhikṣuṇī anavaśrutā anavaśrutāya striyāya adho jānu-maṇḍalābhyām upari kakṣābhyām yāvat samvara-gāmi-vinayātikramam āsādayati |",
    "san-lo-bi-vb-pj5:50": "sā eṣā bhikṣuṇī anavaśrutā anavaśrutena puruṣeṇa adho jānu-maṇḍalābhyām upari kakṣābhyām yāvat samvara-gāmi-vinayātikramam āsādayati |",
    "san-lo-bi-vb-pj5:51": "sā eṣā bhikṣuṇī anavaśrutā anavaśrutena paṇḍakena adho jānu-maṇḍalābhyām upari kakṣābhyāṁ yāvat samvara-gāmi-vinayā tikramam āsādayati |",
    "san-lo-bi-vb-pj5:52": "sā eṣā bhikṣuṇī anavaśrutā anavaśrutāya striyāya adho jānu-maṇḍalābhyām upari kakṣābhyām āmoṣaṇa-parāmoṣaṇaṁ sādīyati anāpattiḥ |",
    "san-lo-bi-vb-pj5:53": "atha dāni bhikṣuṇī lalāṭa-sirāṁ vedhāpayati dvitīyāya bhikṣuṇīya mūrdhni ākramitavyā yathā strī spraṣṭavyaṁ saṁjānāti na puruṣa spraṣṭavyaṁ saṁjānāti |",
    "san-lo-bi-vb-pj5:54": "atha dāni bāhu-śirāṁ vindhāpayati aparāya bhikṣuṇīya bāhā grahetavyā yathā strī spraṣṭavyaṁ saṁjānāti na puruṣa spraṣṭavyaṁ | evaṁ gulpha-śirā | evaṁ jānu-maṇḍalādhaḥ |",
    "san-lo-bi-vb-pj5:55": "atha dāni gaṇḍaṁ vā piṭakam vā kṣatam vā puruṣeṇa pāṭāpayati vā upanāhāpayati vā aparāya bhikṣuṇīya ālambayitavyaṁ | na kṣamati sambādhe pradeśe gaṇḍam vā piṭakam vā kṣatam vā upahatam vā puruṣeṇa vedhā | payitum vā pāṭāpayitum vā upanāhāpayitum vā | sambādho nāma pradeśo upari jānu-maṇḍalābhyām adhaḥ kakṣābhyām | tena bhagavān āha |",
    "san-lo-bi-vb-pj5:56": "Restatement of rule",
    "san-lo-bi-vb-pj5:57": "yā puna bhikṣuṇī avaśrutā avaśrutasya puruṣasya adho kakṣā bhyām upari jānu-maṇḍalābhyām āmoṣaṇa-parāmoṣaṇaṁ sādiyeya iyaṁ pi bhikṣuṇī pārājikā bhavaty asamvāsyā |"
}