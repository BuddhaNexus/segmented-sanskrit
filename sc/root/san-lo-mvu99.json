{
    "san-lo-mvu99:0": "",
    "san-lo-mvu99:1": "",
    "san-lo-mvu99:2": "",
    "san-lo-mvu99:3": "Mahāvastu",
    "san-lo-mvu99:4": "",
    "san-lo-mvu99:5": "99. The Jātaka of Śarabhaṅga",
    "san-lo-mvu99:6": "",
    "san-lo-mvu99:7": "hastināpure arjuno nāma rājā so sādhurūpāṁ viditvā praśnāṁ pṛcchati yo śakyo cittam ārādhayituṁ so svastinā jīvanto mucyati yo na śaknoti rājño arjunasya praśnavyākaraṇena cittam ārādhayituṁ so rājñā arjunena svayaṁ śaktinā hanyati || himavantapārśvāto gautamo nāma ṛṣi hastināpuram āgato paṁcābhijño caturdhyānalābhī maharddhiko mahānubhāvo kāmeṣu vītarāgo || so dāni ṛṣī rājñā arjunena praśnaṁ pṛcchito ṛṣiṇā taṁ praśnaṁ atra saviṣamaṁ vyākṛtaṁ rājā ca na vijānāti | tena so ṛṣi gautamo mahābhāgo svayaṁ śaktinā hato so pi rājā arjuno agninā dagdho śaktiśūle mahānarake upapanno ||",
    "san-lo-mvu99:8": "kaliṁgeṣu dantapuraṁ nāma nagaraṁ | tatra nārīkelo nāma rājā rājyaṁ kārayati duṣṭo vivarṇo raudro dāruṇo sāhasiko || so śramaṇabrāhmaṇā nimantrayitvā śunakhehi khādayati | tehi ca khādyaṁtehi hasati || so pi agninā dagdho mahānarake upapanno śyāmaśavalehi ahorātrāṇi khādyati ||",
    "san-lo-mvu99:9": "kaṁpille nagare brahmadatto nāma rājā rājyaṁ kārayati | tasya rājño brahmadattasya putraśataṁ kumārāṇāṁ purohitasyāpi yajñadatto nāma putro māṇavako purohitakumāro || dakṣiṇāpathāto iṣvastrācāryo śṛṇvati | kaṁpille nagare rājño brahmadattasya  kumāraśato sti | tatra gacchāmi kaṁpillaṁ nagaraṁ taṁ kumāraśataṁ iṣvastrajñānaṁ śikṣāpayiṣyāmi tato me vṛttir bhaviṣyati || so dāni kaṁpillam āgato purohitasyāllīno purohitenāpi rājño brahmadattasya allāpito || brahmadatto tam āha || idaṁ mama kumāraśataṁ iṣvastrajñāne śikṣāpehi | ahaṁ te vipulaṁ vittaṁ dāsyāmi || so dāni iṣvastrācāryo iṣvastrajñānaṁ śikṣāpeti purohitaputro pi yajñadatto tatraiva iṣvastrajñānaṁ śikṣati tehi kumārehi sārdhaṁ || te dāni sarvāvantaṁ iṣvastrajñānaṁ śikṣitā sarveṣāṁ ca iṣvastrajñānena yajñadatto viśiṣyate || te dāni śikṣitā sarājikāye pariṣāye purato mahato janakāyasya darśanaṁ denti | kumāraśataṁ yajñadattasya iṣuṁ kṣipaṁti yajñadatto pi maṇḍalāgreṇa tāni iṣūṇi kumāraśatena kṣipiyaṁtāni asaṁprāptāni śarīre sarvāṇi cchindati || sarvā sā sarājikā pariṣā yajñadattasya vismitā | tasya dāni śarabhaṁga iti nāma nirvṛttaṁ abhūṣi ||",
    "san-lo-mvu99:10": "vārāṇasyā uttareṇa anuhimavante sāhaṁjanī āśramapadaṁ mūlopetaṁ patropetaṁ puṣpopetaṁ phalopetaṁ kodravaśyāmākabhaṁgaprāsādikaśākaśālūkasaṁpannaṁ anekehi vṛkṣasahasrehi puṣpaphalopetehi śobhitaṁ pānīyasaṁpannaṁ || tahiṁ kāśyapo nāma ṛṣiḥ prativasati paṁcaśataparivāro sarve paṁcābhijñā caturdhyānalābhino maharddhikā mahānubhāvā || śarabhaṁgo purohitaputro tahiṁ sāhaṁjanīm āśramapadaṁ gatvā kāśyapasya ṛṣisya sakāśe ṛṣipravrajyāṁ pravrajito || tenāpi pūrvarātrāpararātraṁ jāgarikāyogam anuyuktena viharantena yujyantena ghaṭantena vyāyamantena catvāri dhyānāni utpāditāni paṁca cābhijñā sākṣīkṛtā caturdhyānalābhī paṁcābhijño mahānubhāvo śarabhaṁgo ṛṣi saṁvṛtto sadevake loke abhijñātaparijñātakaumārabrahmacārī ugratapasyāśrito  mahānāgo || so dāni dakṣiṇāpathagato || asmakeṣu godāvarī nadī | tasyā kūle kapitthakaṁ nāma āśramaṁ sādhetvā prativasati ||",
    "san-lo-mvu99:11": "kāśyapasya ṛṣisya śiṣyo vatso nāma paṁcaśataparivāro anuhimavante gaṁgākūle āśrame prativasati sarve paṁcābhijñā caturdhyānalābhino kāmeṣu vītarāgā uṁchavṛttikā mahānubhāvā | tatra dāni vatsa-ṛṣisya vātavyādhi utpanno || so anuhimavante śītam asahanto dakṣiṇāpathaṁ gato govardhanaṁ nāma nagaraṁ || tatra dāni daṇḍakī nāma rājā rājyaṁ kārayati adhārmiko adharmarājā dṛṣṭivipanno viṣayalolaḥ mūḍho viparītadarśī amātṛjño apitṛjño aśrāmaṇyo abrāhmaṇyo dāruṇo niṣkṛpo sāhasiko || tena so vatso ṛṣi dṛṣṭvā pāṁśunā ākramāpito aheṭheko adūṣako anaparādhī || tasya dāni rājye vighuṣṭo nāmāgrāmātyo | tena so ṛṣī tato pāṁśurāśito śīghram eva jīvanto utkhanāpito praṇipatitvā ca anukṣamāpito | bhagavaṁ na me priyaṁ yaṁ rājñā sāhasaṁ kṛtaṁ | sādhu bhagavaṁ kṣāntum arhasi || ṛṣi āha || amātya gacchāhi ito rājyato śīghranti | ahaṁ saptamaṁ divasaṁ kālaṁ kariṣyāmi mayā kālagate iha rājye mahādāruṇabhayaṁ bhaviṣyati || so dāni amātyo vatsasya ṛṣisya śrutvā saputradāro saparivāro sarveṇa jñātigaṇena sārdhaṁ daṇḍakisya rājyato anyaṁ rājyaṁ saṁkramati || saptarātrasyātyayena vatso ṛṣi kālagato samanantarakālagatasya ṛṣisya bhūtānāṁ mahāsaṁkṣobhaṁ abhūṣi tehi sarājyaṁ rātrīye bhasmīkṛtaṁ nagaraṁ ||",
    "san-lo-mvu99:12": "gaṁgāya ca yamunāyā ca antarā kāśyapo ṛṣi yajñaṁ yajati | tatra aṣṭānavati  tāpasasahasriyo saṁnipatitāvo paṁcābhijñā caturdhyānalābhino sarve maharddhikā mahānubhāvā ||",
    "san-lo-mvu99:13": "kaliṁgeṣu dantapuraṁ nāma nagaraṁ tatra uggato nāma rājā so teṣāṁ rājñāṁ dāruṇāṁ imāṁ mahābhayāṁ mahāvipattiṁ dṛṣṭvā saṁjayantīm adhyagāt* ṛṣayo darśanāya || saṁjayantīyaṁ bhīmaratho nāma rājā | so pi teṣāṁ rājñāṁ vipattiṁ dṛṣṭvā saṁvigno so taṁ kaliṁgarājaṁ pṛcchati | kahiṁ gamiṣyasi || so tam āha || gamiṣyāmi ṛṣayo darśanāya || hastināpure aṣṭamako nāma rājā rājyaṁ kārayati | so pi teṣāṁ caturṇāṁ rājñāṁ dāruṇāṁ vipattiṁ dṛṣṭvā trasto saṁvigno so pi prasthito ṛṣayo darśanāya || śakro pi devānām indro teṣāṁ caturṇāṁ adhārmikānāṁ adharmarājñāṁ duṣṭivipannānāṁ niṣkṛpānāṁ dāruṇānāṁ sāhasikānāṁ vipattiṁ dṛṣṭvā āgataḥ mahatā devatānubhāvena ṛṣayo darśanāya ||",
    "san-lo-mvu99:14": "",
    "san-lo-mvu99:15": "paṁca śatāni himavantapārśve",
    "san-lo-mvu99:16": "mūlaphalāhārā ṛṣayaḥ paśyensuḥ |",
    "san-lo-mvu99:17": "uṁcharatā tāpasā śuddhalūkhā",
    "san-lo-mvu99:18": "susaṁyatā ugratapā udārā ||",
    "san-lo-mvu99:19": "eko atra āsī ṛṣi vatsagotro",
    "san-lo-mvu99:20": "vātehi ābādhehi kṛśo abhūṣi |",
    "san-lo-mvu99:21": "himavantapārśve asahanto śītaṁ",
    "san-lo-mvu99:22": "vanāto so osare rājadhānīṁ ||",
    "san-lo-mvu99:23": "tatra abhūd daṇḍakī nāma rājā",
    "san-lo-mvu99:24": "adharmacārī + + + niviṣṭo |",
    "san-lo-mvu99:25": "dṛṣṭiṁ grahetvā viparītasaṁkhyo",
    "san-lo-mvu99:26": "so taṁ ṛṣiṁ pāṁśunā ākrameti ||",
    "san-lo-mvu99:27": "tasyaiva rājño abhu agramātyo",
    "san-lo-mvu99:28": "nāmena vighuṣṭo abhūṣi rājye |",
    "san-lo-mvu99:29": "so taṁ ṛṣiṁ uddhariya avocat*",
    "san-lo-mvu99:30": "na me priyaṁ sādhu kṣamāhi brahme ||",
    "san-lo-mvu99:31": "vatso ṛṣī taṁ avaca amātyaṁ",
    "san-lo-mvu99:32": "gaccha ito mā te siyā anarthaḥ |",
    "san-lo-mvu99:33": "saptarātrīyena ito tyayena",
    "san-lo-mvu99:34": "mahad bhayaṁ bhaviṣyati ghorarūpaṁ ||",
    "san-lo-mvu99:35": "ṛṣisya ca kālagatasya tatra",
    "san-lo-mvu99:36": "bhūtānāṁ saṁkṣobho mahā abhūṣi |",
    "san-lo-mvu99:37": "tantasya rājyaṁ sadhanaṁ sarāṣṭraṁ",
    "san-lo-mvu99:38": "ekāya rātrīya karensu bhasmaṁ ||",
    "san-lo-mvu99:39": "athābravīc charabhaṁgo tapasvī",
    "san-lo-mvu99:40": "samāgatā ṛṣayo + + + |",
    "san-lo-mvu99:41": "na sādhurūpaṁ kṛtaṁ daṇḍakīnā",
    "san-lo-mvu99:42": "gacchāma vatsasya karoma pūjāṁ ||",
    "san-lo-mvu99:43": "athāṣṭamako bhīmaratho ca rājā",
    "san-lo-mvu99:44": "kaliṁgarājā atha udgato ca |",
    "san-lo-mvu99:45": "saṁvignā saṁhṛṣṭā idaṁ uvāca",
    "san-lo-mvu99:46": "gacchāmatha ṛṣayo darśanāya",
    "san-lo-mvu99:47": "pṛcchāmatha yena hi taṁ bhaveya ||",
    "san-lo-mvu99:48": "te dāni allīnā trayo narendrā",
    "san-lo-mvu99:49": "saṁtuṣṭā saṁvignā ṛṣīṇāṁ samīpaṁ |",
    "san-lo-mvu99:50": "alaṁkṛtā kuṇḍalino suvastrā",
    "san-lo-mvu99:51": "vaiḍūryamuktāstarakhaḍgapāṇī ||",
    "san-lo-mvu99:52": "",
    "san-lo-mvu99:53": "ṛṣayo āhansuḥ ||",
    "san-lo-mvu99:54": "",
    "san-lo-mvu99:55": "rājā ṛṣiṁ bhāṣatha ke va yūyaṁ",
    "san-lo-mvu99:56": "kathaṁ vo jānanti manuṣyaloke ||",
    "san-lo-mvu99:57": "",
    "san-lo-mvu99:58": "rājāno āhansuḥ ||",
    "san-lo-mvu99:59": "",
    "san-lo-mvu99:60": "aṣṭamako bhīmaratho ca rājā",
    "san-lo-mvu99:61": "kaliṁgarājā punar udgato yaṁ |",
    "san-lo-mvu99:62": "susaṁyatā ṛṣayo darśanāya",
    "san-lo-mvu99:63": "ihāgatā pṛcchatukāmā praśnāṁ ||",
    "san-lo-mvu99:64": "",
    "san-lo-mvu99:65": "ṛṣayo śakraṁ antarīkṣagataṁ pṛcchanti ||",
    "san-lo-mvu99:66": "",
    "san-lo-mvu99:67": "vaihāyasaṁ tiṣṭhasi antarīkṣe",
    "san-lo-mvu99:68": "obhāsayaṁ paṁcadaśīva candro |",
    "san-lo-mvu99:69": "pṛcchāma te deva mahānubhāva",
    "san-lo-mvu99:70": "kathaṁ ti jānanti manuṣyaloke ||",
    "san-lo-mvu99:71": "",
    "san-lo-mvu99:72": "śakro āha ||",
    "san-lo-mvu99:73": "",
    "san-lo-mvu99:74": "devā me jānanti śacīpatīti",
    "san-lo-mvu99:75": "maghavanti me āhu manuṣyaloke ||",
    "san-lo-mvu99:76": "",
    "san-lo-mvu99:77": "|",
    "san-lo-mvu99:78": "",
    "san-lo-mvu99:79": "so āgato deva mahānubhāva",
    "san-lo-mvu99:80": "susaṁyatāṁ ṛṣayo darśanāye ||",
    "san-lo-mvu99:81": "",
    "san-lo-mvu99:82": "ṛṣayo āhansuḥ ||",
    "san-lo-mvu99:83": "",
    "san-lo-mvu99:84": "puraṁdaro bhūtapatī punar yo",
    "san-lo-mvu99:85": "devānām indro tridaśānam īśvaro |",
    "san-lo-mvu99:86": "so āgato asuragaṇapramardako",
    "san-lo-mvu99:87": "okāśam ākāṁkṣati praśnaṁ praṣṭuṁ ||",
    "san-lo-mvu99:88": "dūrā śrutā mo ṛṣayo samāgatā",
    "san-lo-mvu99:89": "susaṁyatā vo ṛṣayo sma āgatā |",
    "san-lo-mvu99:90": "pādavandakā āryaprasannacittā",
    "san-lo-mvu99:91": "ayaṁ sarvaloke manuṣyaśreṣṭho ||",
    "san-lo-mvu99:92": "",
    "san-lo-mvu99:93": "ṛṣi āhansuḥ ||",
    "san-lo-mvu99:94": "",
    "san-lo-mvu99:95": "ṛṣīṇāṁ gandho cirabhāvitānāṁ",
    "san-lo-mvu99:96": "upavāyati erito mārutena |",
    "san-lo-mvu99:97": "ito apakramya niṣīda śakra",
    "san-lo-mvu99:98": "na eṣa gandho susaho devatehi ||",
    "san-lo-mvu99:99": "",
    "san-lo-mvu99:100": "śakro āha ||",
    "san-lo-mvu99:101": "",
    "san-lo-mvu99:102": "ṛṣīṇāṁ gandho cirabhāvitānāṁ",
    "san-lo-mvu99:103": "upavāyati erito mārutena |",
    "san-lo-mvu99:104": "śuciḥ sugandho cirabhāvitānāṁ",
    "san-lo-mvu99:105": "na eṣa gandho pratikūla mahyaṁ ||",
    "san-lo-mvu99:106": "",
    "san-lo-mvu99:107": "ṛṣayo āhansuḥ ||",
    "san-lo-mvu99:108": "",
    "san-lo-mvu99:109": "ayaṁ ṛṣiḥ sarabhaṁgo udāro",
    "san-lo-mvu99:110": "yato jāto virato maithunāto |",
    "san-lo-mvu99:111": "ācārya buddho suvinītarūpo",
    "san-lo-mvu99:112": "so viha praśnāni viyākarotu ||",
    "san-lo-mvu99:113": "",
    "san-lo-mvu99:114": "[ṛṣayo āhaṁsuḥ || ]",
    "san-lo-mvu99:115": "",
    "san-lo-mvu99:116": "vāśiṣṭha praśnāni viyākarohi",
    "san-lo-mvu99:117": "yācanti tvāṁ ṛṣayo sādhurūpā |",
    "san-lo-mvu99:118": "eṣo hi dharmo manujehi paṇḍite",
    "san-lo-mvu99:119": "yaṁ vṛkṣam ākāṁkṣati tasya bhāro ||",
    "san-lo-mvu99:120": "",
    "san-lo-mvu99:121": "[śarabhaṁga āha || ]",
    "san-lo-mvu99:122": "",
    "san-lo-mvu99:123": "yat kiṁci praśnaṁ manasābhikāṁkṣatha",
    "san-lo-mvu99:124": "kṛtāvakāśāni vadetha yūyaṁ |",
    "san-lo-mvu99:125": "ahaṁ vo praśnāni viyākariṣyaṁ",
    "san-lo-mvu99:126": "dṛṣṭaṁ hi me tatvam idaṁ paraṁ ca ||",
    "san-lo-mvu99:127": "",
    "san-lo-mvu99:128": "rājā dāni pṛcchati ||",
    "san-lo-mvu99:129": "",
    "san-lo-mvu99:130": "yathā abhūd daṇḍaki nālikero",
    "san-lo-mvu99:131": "arjuno ca kalabho ca rājā |",
    "san-lo-mvu99:132": "teṣāṁ gatiṁ brūhi supāpakarmaṇāṁ",
    "san-lo-mvu99:133": "kutropapannā ṛṣayo viheṭhiya ||",
    "san-lo-mvu99:134": "",
    "san-lo-mvu99:135": "śarabhaṁgo āha ||",
    "san-lo-mvu99:136": "",
    "san-lo-mvu99:137": "yathā abhūd daṇḍaki nālikero",
    "san-lo-mvu99:138": "arjuno ca kalabho ca rājā |",
    "san-lo-mvu99:139": "teṣāṁ gatiṁ budhya supāpakarmaṇāṁ",
    "san-lo-mvu99:140": "",
    "san-lo-mvu99:141": "",
    "san-lo-mvu99:142": "yatropapannā ṛṣīṇāṁ vaheṭhakā ||",
    "san-lo-mvu99:143": "ṛṣī pāṁśunākrami yena daṇḍakī",
    "san-lo-mvu99:144": "ucchinnamūlo sadhano sarāṣṭro |",
    "san-lo-mvu99:145": "kukkulaṁ nāma narakaṁ prapanno",
    "san-lo-mvu99:146": "sphuliṁgajālā va tato samucchrayāḥ ||",
    "san-lo-mvu99:147": "arjuno narakaṁ śaktiśūlaṁ",
    "san-lo-mvu99:148": "adhośiro ūrdhapādo prapanno |",
    "san-lo-mvu99:149": "āṁgīrasaṁ gautamaṁ heṭhayitvā",
    "san-lo-mvu99:150": "ṛṣiṁ tapasviṁ cirabrahmacāriṁ ||",
    "san-lo-mvu99:151": "yo saṁyatāṁ pravrajitāṁ vihiṁse",
    "san-lo-mvu99:152": "annena pānena nimantrayitvā |",
    "san-lo-mvu99:153": "taṁ nālikeraṁ śunakhā paratra",
    "san-lo-mvu99:154": "prasahya khādanti viceṣṭamānaṁ ||",
    "san-lo-mvu99:155": "yo khaṇḍaso pravrajitaṁ praghātayed*",
    "san-lo-mvu99:156": "ṛṣiṁ kṣāntīvādiṁ śramanaṁ adūṣakaṁ |",
    "san-lo-mvu99:157": "kalabho avīciṁ narakaṁ prapanno",
    "san-lo-mvu99:158": "mahābhitāpaṁ kaṭukaṁ bhayānakaṁ ||",
    "san-lo-mvu99:159": "etādṛśāni narakāni śrutvā",
    "san-lo-mvu99:160": "dṛṣṭvā ca rāṣṭrāṇi samūhatāni |",
    "san-lo-mvu99:161": "dharmaṁ care śramaṇabrāhmaṇeṣu",
    "san-lo-mvu99:162": "evaṁkaro svargam upeya sthānaṁ ||",
    "san-lo-mvu99:163": "",
    "san-lo-mvu99:164": "rājāno āhansuḥ ||",
    "san-lo-mvu99:165": "",
    "san-lo-mvu99:166": "yan te apṛcche ham abhibhavesi",
    "san-lo-mvu99:167": "anyan te pṛcchāmi tad iha brūhi |",
    "san-lo-mvu99:168": "kiṁ so vadhitvā na kadāci socati",
    "san-lo-mvu99:169": "kasya prahāṇiṁ ṛṣayo varṇayanti ||",
    "san-lo-mvu99:170": "",
    "san-lo-mvu99:171": "śarabhaṁgo āha ||",
    "san-lo-mvu99:172": "",
    "san-lo-mvu99:173": "krodhaṁ vadhitvā na kadāci socati",
    "san-lo-mvu99:174": "īrṣyāprahāṇiṁ ṛṣayo varṇayanti |",
    "san-lo-mvu99:175": "sarvasya uktaṁ paruṣaṁ kṣameyā",
    "san-lo-mvu99:176": "etaṁ balaṁ durjayam āhu santo ||",
    "san-lo-mvu99:177": "",
    "san-lo-mvu99:178": "rājāno āhansuḥ ||",
    "san-lo-mvu99:179": "",
    "san-lo-mvu99:180": "śakyaṁ hi dvinnāṁ vacanaṁ kṣametuṁ",
    "san-lo-mvu99:181": "śreṣṭhasya vā atha vā sadṛśasya |",
    "san-lo-mvu99:182": "kathaṁ hi hīnasya vacaṁ kṣameyā",
    "san-lo-mvu99:183": "ākhyāhi me kauṇḍinya etam arthaṁ ||",
    "san-lo-mvu99:184": "",
    "san-lo-mvu99:185": "sarabhago āha ||",
    "san-lo-mvu99:186": "",
    "san-lo-mvu99:187": "bhayā hi śreṣṭhasya vacaḥ kṣamenti",
    "san-lo-mvu99:188": "saṁraṁbhahetoḥ pana sadṛśasya |",
    "san-lo-mvu99:189": "yo ceha hīnasya vacaṁ kṣameyā",
    "san-lo-mvu99:190": "etad balaṁ uttamam āhu santo ||",
    "san-lo-mvu99:191": "kathaṁ jānetha catuchannarūpaṁ",
    "san-lo-mvu99:192": "sadṛśaṁ ca śreṣṭhaṁ atha vā ca hīnaṁ |",
    "san-lo-mvu99:193": "virūparūpeṇa caranti santo",
    "san-lo-mvu99:194": "tasmād dhi sarvasya vacaṁ kṣameyā ||",
    "san-lo-mvu99:195": "na etam arthaṁ mahatī pi senā",
    "san-lo-mvu99:196": "sarājikā yudhyamānī kareyā |",
    "san-lo-mvu99:197": "yaṁ kṣāntimāṁ satpuruṣo karoti",
    "san-lo-mvu99:198": "kṣāntīmatā vopasamanti vīrāḥ ||",
    "san-lo-mvu99:199": "",
    "san-lo-mvu99:200": "rājāno āhansuḥ ||",
    "san-lo-mvu99:201": "",
    "san-lo-mvu99:202": "subhāṣitan te anumodayāmo",
    "san-lo-mvu99:203": "anyan te pṛcchāmi tad iha brūhi |",
    "san-lo-mvu99:204": "katividhaṁ śīlavantaṁ vadesi",
    "san-lo-mvu99:205": "katividhaṁ prajñāvantaṁ vadesi |",
    "san-lo-mvu99:206": "katividhaṁ satpuruṣaṁ vadesi",
    "san-lo-mvu99:207": "katividhaṁ ca śiri na jahāti ||",
    "san-lo-mvu99:208": "",
    "san-lo-mvu99:209": "sarabhaṁgo āha ||",
    "san-lo-mvu99:210": "",
    "san-lo-mvu99:211": "kāyena vācāya susaṁvṛto yaḥ",
    "san-lo-mvu99:212": "manasā ca no kiṁci karoti pāpaṁ |",
    "san-lo-mvu99:213": "na cāpi loke ahitaṁ karoti",
    "san-lo-mvu99:214": "tathāvidhaṁ śīlavantaṁ vadāmi ||",
    "san-lo-mvu99:215": "sarvāṇi arthāni punar vinaśyanti",
    "san-lo-mvu99:216": "kālāgataṁ ca na prayāti arthaṁ |",
    "san-lo-mvu99:217": "na cātmaheto . . vidhaṁ careyā",
    "san-lo-mvu99:218": "tathāvidhaṁ prajñāvantaṁ vademi ||",
    "san-lo-mvu99:219": "yo ve kṛtajño kṛtavedi poso",
    "san-lo-mvu99:220": "kalyāṇamitro dṛḍhabhaktirūpo |",
    "san-lo-mvu99:221": "vyasanasmiṁ satkṛtya karoti kāryaṁ",
    "san-lo-mvu99:222": "tathāvidhaṁ satpuruṣaṁ vademi ||",
    "san-lo-mvu99:223": "etehi dharmehi trihi yo upeto",
    "san-lo-mvu99:224": "saṁmodako sakhilo ślakṣṇavāco |",
    "san-lo-mvu99:225": "sagāravo sapratīśo hirīmāṁ",
    "san-lo-mvu99:226": "tathāvidhaṁ va śiri na jahāti ||",
    "san-lo-mvu99:227": "",
    "san-lo-mvu99:228": "rājāno āhansuḥ ||",
    "san-lo-mvu99:229": "",
    "san-lo-mvu99:230": "subhāṣitan te anumodayāma",
    "san-lo-mvu99:231": "anyan te pṛcchāmi tad iha brūhi |",
    "san-lo-mvu99:232": "śīlaprajñāśirikṛtajñatānāṁ",
    "san-lo-mvu99:233": "kiṁ va nu śreṣṭhaṁ kuśalā vadanti ||",
    "san-lo-mvu99:234": "",
    "san-lo-mvu99:235": "sarabhaṁgo āha ||",
    "san-lo-mvu99:236": "",
    "san-lo-mvu99:237": "prajñāṁ khu śreṣṭhāṁ kuśalā vadanti",
    "san-lo-mvu99:238": "nakṣatrarājā iva tārakānāṁ |",
    "san-lo-mvu99:239": "śīlaṁ śiri caiva kṛtajñatā ca",
    "san-lo-mvu99:240": "prajñopakā tu pravarā bhavanti ||",
    "san-lo-mvu99:241": "",
    "san-lo-mvu99:242": "rājāno āhansuḥ ||",
    "san-lo-mvu99:243": "",
    "san-lo-mvu99:244": "subhāṣitan te anumodayāmaḥ",
    "san-lo-mvu99:245": "anyan te pṛcchāmi tad iha brūhi ||",
    "san-lo-mvu99:246": "kim ācaranto kim āsevamāno",
    "san-lo-mvu99:247": "kathaṁkaro prajñāvāṁ bhoti manye ||",
    "san-lo-mvu99:248": "",
    "san-lo-mvu99:249": "sarabhaṁgo āha ||",
    "san-lo-mvu99:250": "",
    "san-lo-mvu99:251": "sevanto vṛddhā nipuṇo bahuśruto",
    "san-lo-mvu99:252": "ogrāhako ca paripṛcchamāno |",
    "san-lo-mvu99:253": "śruṇanto satkṛtya subhāṣitāni",
    "san-lo-mvu99:254": "evaṁkaro prajñāvāṁ bhoti manye ||",
    "san-lo-mvu99:255": "so prajñānāṁ kāmaguṇaṁ vipaśyati",
    "san-lo-mvu99:256": "duḥkhaṁ anityaṁ vipariṇāmadharmaṁ |",
    "san-lo-mvu99:257": "evaṁ vipaśyaṁ prajahāti cchandaṁ",
    "san-lo-mvu99:258": "mahadbhayeṣu vadhakopameṣu ||",
    "san-lo-mvu99:259": "so vītarāgo suvinītadoṣo",
    "san-lo-mvu99:260": "maitrābhāvanāṁ bhāvaye apramatto |",
    "san-lo-mvu99:261": "maitreṇa cittena hitānukampī",
    "san-lo-mvu99:262": "evaṁkaro svargam upeti sthānaṁ ||",
    "san-lo-mvu99:263": "subhāṣitārthaṁ idam evarūpā",
    "san-lo-mvu99:264": "gāthā imā satpuruṣeṇa bhāṣitā |",
    "san-lo-mvu99:265": "yo pi imāṁ samma samācareyā",
    "san-lo-mvu99:266": "adarśanaṁ mṛtyurājasya gacche ||",
    "san-lo-mvu99:267": "subhāṣitan taṁ anumodamānā",
    "san-lo-mvu99:268": "brahmā ca indro tridaśā ca devās* |",
    "san-lo-mvu99:269": "te vegajātā muditā kṛtāṁjalī",
    "san-lo-mvu99:270": "gacchensu tad devapuraṁ yaśasvino ||",
    "san-lo-mvu99:271": "mahārthiyaṁ āgamanaṁ abhūṣi",
    "san-lo-mvu99:272": "aṣṭamakasya bhīmarathasya caiva |",
    "san-lo-mvu99:273": "kaliṁgarājasya ca udgatasya",
    "san-lo-mvu99:274": "sarveṣāṁ vā kāmarāgo prahīṇo ||",
    "san-lo-mvu99:275": "",
    "san-lo-mvu99:276": "rājāno āhansuḥ ||",
    "san-lo-mvu99:277": "",
    "san-lo-mvu99:278": "evaṁ hi etaṁ paracittavedi",
    "san-lo-mvu99:279": "sarveṣāṁ no kāmarāgo prahīṇo |",
    "san-lo-mvu99:280": "karohi okāśam anugrahāye",
    "san-lo-mvu99:281": "yathā gantin te abhisaṁbhuṇema ||",
    "san-lo-mvu99:282": "",
    "san-lo-mvu99:283": "sarabhaṁgo āha ||",
    "san-lo-mvu99:284": "",
    "san-lo-mvu99:285": "karomi okāśam anugrahāye",
    "san-lo-mvu99:286": "sarveṣāṁ vo kāmarāgo prahīṇo |",
    "san-lo-mvu99:287": "pharetha kāyaṁ vipulāya prītaye",
    "san-lo-mvu99:288": "yathā gatiṁ me abhisaṁbhuṇetha ||",
    "san-lo-mvu99:289": "",
    "san-lo-mvu99:290": "rājāno āhansuḥ ||",
    "san-lo-mvu99:291": "",
    "san-lo-mvu99:292": "sarvaṁ kariṣyāma tavedaṁ vākyaṁ",
    "san-lo-mvu99:293": "yaṁ yaṁ ca mo vakṣyasi bhūriprajña |",
    "san-lo-mvu99:294": "pharema kāyaṁ vipulāya prītiyā",
    "san-lo-mvu99:295": "yathā gatin te abhisaṁbhuṇema ||",
    "san-lo-mvu99:296": "kṛtā ca vatsasya ṛṣisya pūjā",
    "san-lo-mvu99:297": "gacchantu te ṛṣayo sādhurūpā |",
    "san-lo-mvu99:298": "dhyāne ratā āśrame āvasetha",
    "san-lo-mvu99:299": "etaṁ dhanaṁ pravrajitasya śreṣṭhaṁ ||",
    "san-lo-mvu99:300": "pūrvenivāsaṁ bhagavāṁ pūrvejātim anusmaran* |",
    "san-lo-mvu99:301": "jātakam idam ākhyāsi śāstā bhikṣūṇam antike ||",
    "san-lo-mvu99:302": "te ca skandhās te ca dhātavo tāni āyatanāni ca |",
    "san-lo-mvu99:303": "ātmānam adhikṛtya bhagavān etam arthaṁ viyākaret* ||",
    "san-lo-mvu99:304": "anavarāgrasmiṁ saṁsāre yatra me uṣitaṁ purā |",
    "san-lo-mvu99:305": "anāthapiṇḍiko śakro devarājā śacīpatiḥ |",
    "san-lo-mvu99:306": "kaliṁgarājā ānando śāriputro ca aṣṭako ||",
    "san-lo-mvu99:307": "atha bhīmaratho rājā maudgalyāyano maharddhiko |",
    "san-lo-mvu99:308": "sarabhaṁgo ahaṁ abhūṣi evaṁ dhāretha jātakaṁ ||",
    "san-lo-mvu99:309": "",
    "san-lo-mvu99:310": "tadāpi mayā sadevamānuṣāye pariṣāye dharmaṁ deśitaṁ etarahiṁ pi mayā sadevamānuṣāye pariṣāye dharmaṁ deśitaṁ ||",
    "san-lo-mvu99:311": "sarabhaṁjātakaṁ samāptaṁ ||"
}