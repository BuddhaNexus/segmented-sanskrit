{
    "dk12:0": "",
    "dk12:1": "",
    "dk12:2": "",
    "dk12:3": "Dharmaskandha |",
    "dk12:4": "",
    "dk12:5": "12. bhavapratyayā jātiḥ |",
    "dk12:6": "",
    "dk12:7": "bhavapratyayā jātiḥ katamā | āha | yathā khalv ihaikatyo rāgaparyavasthito dveṣaparyavasthito mohaparyavasthitaḥ kāyena duścaritaṁ carati vācā manasā duścaritaṁ carati | ye te akuśalā kāyasaṁskārā vāksaṁskārā manaḥsaṁskārā ayam ucyate akuśalaḥ karmabhavaḥ | yad api taddhetu tatpratyayaṁ kāyasya bhedān narakeṣūpapadyate | tatra yā jātiḥ saṁjātir avakrāntir abhinirvṛttiḥ prādurbhāvaḥ skandhapratilābho dhātupratilābha āyatanapratilābho jīvitendriyasya prādurbhāva itīyaṁ jātir imaṁ bhavaṁ pratītya tad ucyate bhavapratyayā jātir |",
    "dk12:8": "iti yathā narakeṣv evaṁ tiryakpreteṣu |",
    "dk12:9": "yathā khalv ihaikatyo manuṣyasukhakānām avekṣāvān bhavati pratibaddhacittaḥ | tasyaivaṁ bhavaty | aho batāhaṁ manuṣyasubhagānāṁ sabhāgatāyām upapadyeyam iti | sa tatprārthayamānas taddhetos tatsaṁvartanīyaṁ kāyena sucaritaṁ carati vācā manasā sucaritaṁ carati | ye te kuśalāḥ kāyasaṁskārā vāksaṁskārā manaḥsaṁskārā ayam ucyate kuśalaḥ karmabhavaḥ | yad api taddhetu tatpratyayaṁ kāyasya bhedān manuṣyasubhagānāṁ sabhāgatāyām upapadyate | tatra yā jātiḥ saṁjātir vistareṇa tad ucyate bhavapratyayā jāti |",
    "dk12:10": "yathā manuṣyasubhagānāṁ evaṁ cāturmahārājikānāṁ trayastriṁśānāṁ yāmānāṁ tuṣitānāṁ nirmāṇaratīnāṁ paranirmitavaśavartināṁ |",
    "dk12:11": "yathā khalv ihaikatyo brahmakāyikānāṁ devānām avekṣāvān bhavati pratibaddhacittaḥ tasyaivaṁ bhavaty | aho batāhaṁ brahmakāyikānāṁ devānāṁ sabhāgatāyām upapadyeyam iti | sa tatprārthayamānas taddhetos tatsaṁvartanīyaṁ viviktaṁ kāmair viviktaṁ pāpakair akuśalair dharmaiḥ savitarkaṁ savicāraṁ vivekajaṁ prītisukhaṁ prathamaṁ dhyānam upasaṁpadya viharati | tathā samāpannasya yaḥ kāyasaṁvaro vāksaṁvara ājīvapariśuddhir ayam ucyate kuśalaḥ karmabhavaḥ | yad api taddhetu tatpratyayaṁ kāyasya bhedād brahmakāyikānāṁ devānāṁ sabhāgatāyām upapadyate | tatra jātiḥ saṁjātir vistareṇa yāvad | iyaṁ jātir imaṁ bhavaṁ pratītya tad ucyate bhavapratyayā jātir iti |",
    "dk12:12": "yathā brahmakāyikānāṁ evaṁ brahmapurohitānāṁ mahābrahmaṇāṁ |",
    "dk12:13": "yathā khalv ihaikatyaḥ parīttābhānāṁ devānām avekṣāvān bhavati pratibaddhacittaḥ | tasyaivaṁ bhavaty | aho batāhaṁ parīttābhānāṁ devānāṁ sabhāgatāyām upapadyeyam iti | sa tatprārthayamāno vitarkavicārāṇāṁ vyupaśamād adhyātmasaṁprasādāc cetasa ekotībhāvād avitarkam avicāraṁ samādhijaṁ prītisukhaṁ dvitīyaṁ dhyānam upasaṁpadya viharati | tathā samāpannasya yaḥ kāyasaṁvaro vāksaṁvara ājīvapariśuddhiḥ ayam ucyate kuśalaḥ karmabhavaḥ | yad api taddhetu tatpratyayaṁ kāyasya bhedāt parīttābhanāṁ devānāṁ sabhāgatāyām upapadyate | tatra yā jātiḥ saṁjātir vistareṇa jīvitendriyasya prādurbhāvaḥ | itīyaṁ jātir imaṁ bhavam* pratītya tad ucyate bhavapratyayā jātiḥ |",
    "dk12:14": "yathā parīttābhānām evam apramāṇābhānām ābhāsvarāṇāṁ |",
    "dk12:15": "yathā khalv ihaikatyaḥ parīttaśubhānāṁ devānām avekṣāvān bhavati pratibaddhacittaḥ | tasyaivaṁ bhavaty | aho batāhaṁ parīttaśubhānāṁ devānāṁ sabhāgatāyām upapadyeyaṁ | sa tatprārthayamānas taddhetos tatsaṁvartanīyaṁ prīter virāgād upekṣako viharati | smṛtaḥ saṁprajānan sukhaṁ ca kāyena pratisaṁvedayate | yat tad āryā ācakṣate upekṣakaḥ smṛtimāṁ sukhavihārīti tṛtīyaṁ dhyānam upasaṁpadya viharati | tathā samāpannasya yaḥ kāyasaṁvaro vāksaṁvaraḥ ājīvapariśuddhir ayam ucyate kuśalaḥ karmabhavaḥ | yad api taddhetu tatpratyayaṁ kāyasya bhedāt parīttaśubhānāṁ devānāṁ sabhāgatāyām upapadyate | tatra yā jātiḥ saṁjātir vistareṇa | iyam ucyate bhavapratyayā jātir iti |",
    "dk12:16": "yathā parīttaśubhānām evam apramāṇaśubhānāṁ śubhakṛtsnānāṁ |",
    "dk12:17": "yathā khalv ihaikatyaḥ anabhrakāṇāṁ devānām avekṣāvān bhavati pratibaddhacittaḥ | tasyaivaṁ bhavaty | aho batāham anabhrakāṇāṁ devānāṁ sabhāgatāyām upapadyeyam iti | sa tatprārthayamānas taddhetos tatsaṁvartanīyaṁ sukhasya ca prahāṇād duḥkhasya ca prahāṇāt pūrvam eva ca saumanasyadaurmanasyayor astagamād aduḥkhāsukhaṁ upekṣāsmṛtipariśuddhaṁ caturthaṁ dhyānam upasaṁpadya viharati | tathā samāpannasya yaḥ kāyasaṁvaro vāksaṁvara ājīvapariśuddhir ayam ucyate kuśalaḥ karmabhavaḥ | yad api taddhetu tatpratyayaṁ kāyasya bhedād anabhrakāṇāṁ devānāṁ sabhāgatāyām upapadyate | tatra yā jātiḥ saṁjātiḥ vistareṇa yāvaj jīvitendriyasya prādurbhāvaḥ | itīyaṁ jātir imaṁ bhavaṁ pratītya tad ucyate bhavapratyayā jātiḥ |",
    "dk12:18": "yathā anabhrakāṇām evaṁ puṇyaprasavānām asaṁjñisatvasaṁgṛhītānāṁ ca bṛhatphalānāṁ |",
    "dk12:19": "yathā khalv ihaikatyaḥ asaṁjñisatvānāṁ devānām avekṣāvān bhavati pratibaddhacittaḥ | tasyaivaṁ bhavaty | aho batāham asaṁjñisatvānāṁ devānāṁ sabhāgatāyām upapadyeyam iti | sa taṁ prārthayamānas taddhetos tatsaṁvartanīyaṁ saṁjñām audārikato duḥkhilataḥ sthūlabhittikato manasikaroti āsaṁjñikaṁ ca śāntataḥ praṇītato niḥsaraṇataḥ | tasya saṁjñām audārikato duḥkhilataḥ sthūlabhittikato manasikurvataḥ āsaṁjñikaṁ ca śāntataḥ praṇītato niḥsaraṇataḥ saṁjnā antardhīyate āsaṁjñikaṁ ca saṁsthihati | iti yatra mama saṁjñā antarāyaty āsaṁjñikaṁ ca saṁsthihaty etāvad asaṁjñisamāpattiḥ samāpanna iti vaktavyaṁ | tathā samāpannasya yaḥ kāyasaṁvaro vāksaṁvaraḥ ājīvapariśuddhir ayam ucyate kuśalaḥ karmabhavaḥ | yad api taddhetu tatpratyayaṁ kāyasya bhedād asaṁjñisatvānāṁ devānāṁ sabhāgatāyām upapadyate | tatra yā jātiḥ saṁjātir vistareṇa yāvaj jīvitendriyasya prādurbhāva iti | itīyaṁ jātir imaṁ bhavaṁ pratītya tad ucyate bhavapratyayā jātir iti |",
    "dk12:20": "yathā khalv ihaikatyaḥ ākāśānantyāyatanānāṁ devānām avekṣāvān bhavati pratibaddhacittaḥ | tasyaivaṁ bhavaty | aho batāhaṁ ākāśānantyāyatanānāṁ devānāṁ sabhāgatāyām upapadyeyam iti | sa tatprārthayamānas taddhetos tatsaṁvartanīyaṁ sarvaśo rūpasaṁjñānāṁ samatikramāt pratighasaṁjñānām astagamān nānātvasaṁjñānām amanasikārād anantam ākāśam ity ākāśānantyāyatanam upasaṁpadya viharati | tathā samāpannasya yā cetanā saṁcetanābhisaṁcetanā cetayitaṁ cetanāgataṁ cittābhisaṁskāro manaskarma ayam ucyate kuśalaḥ karmabhavaḥ | yad api taddhetu tatpratyayaṁ kāyasya bhedād ākāśānantyāyatanānāṁ devānāṁ sabhāgatāyām upapadyate | tatra yā jātiḥ saṁjātir vistareṇa yāvaj jīvitendriyaprādurbhāva | itīyaṁ jātir imaṁ bhavaṁ pratītya tad ucyate bhavapratyayā jātir iti |",
    "dk12:21": "yathā khalv ihaikatyo vijñānānantyāyatanānāṁ devānām avekṣāvān bhavati pratibaddhacittaḥ | tasyaivaṁ bhavaty | aho batāhaṁ vijñānānantyāyatanānāṁ devānāṁ sabhāgatāyām upapadyeyaṁ iti | sa tatprārthayamānas taddhetos tatsaṁvartanīyaṁ sarvaśa ākāśānantyāyatanaṁ samatikramyānantaṁ vijñānam iti vijñānānantyāyatanam upasaṁpadya viharati | tathā samāpannasya yā cetanā yāvac cittābhisaṁskāro manaskarmāyam ucyate kuśalaḥ karmabhavaḥ | yad api taddhetu tatpratyayaṁ kāyasya bhedād vijñānānantyāyatanānāṁ devānāṁ sabhāgatāyām upapadyate | tatra yā jātiḥ saṁjātiḥ vistareṇa yāvaj jīvitendriyasya prādurbhāva | itīyaṁ jātir imaṁ bhavaṁ pratītya tad ucyate bhavapratyayā jātir iti |",
    "dk12:22": "yathā khalv ihaikatya ākiṁcanyāyatanānāṁ devānām avekṣāvān bhavati pratibaddhacittaḥ | tasyaivaṁ bhavaty | aho batāham ākiṁcanyāyatanānāṁ devānāṁ sabhāgatāyām upapadyeyam iti | sa tatprārthayamānas taddhetos tatsaṁvartanīyaṁ sarvaśo vijñānānantyāyatanaṁ samatikramya nāsti kiṁ cid ity ākiṁcanyāyatanam upasaṁpadya viharati | tathā samāpannasya yā cetanā saṁcetanā vistareṇa yāvac cittābhisaṁskāro manaskarma ayam ucyate kuśalaḥ karmabhavaḥ | yad api taddhetu tatpratyayaṁ kāyasya bhedād ākiṁcanyāyatanānāṁ devānāṁ sabhāgatāyāṁ upapadyate | tatra yā jātiḥ saṁjātiḥ vistareṇa yāvaj jīvitendriyasya prādurbhāva | itīyaṁ jātir imaṁ bhavaṁ pratītya tad ucyate bhavapratyayā jātir iti |",
    "dk12:23": "yathā khalv ihaikatyo naivasaṁjñānāsaṁjñāyatanānāṁ devānām avekṣāvān bhavati pratibaddhacittaḥ | tasyaivaṁ bhavaty | aho batāhaṁ naivasaṁjñānāsaṁjñāyatanānāṁ devānāṁ sabhāgatāyāṁ upapadyeyam iti | sa tatprārthayamānas taddhetos tatsaṁvartanīyaṁ ākiṁcanyāyatanaṁ samatikramya naivasaṁjñānāsaṁjñāyatanam upasaṁpadya viharati | tathā samāpannasya yā cetanā vistareṇa yāvac cittābhisaṁskāro manaskarmāyam ucyate kuśalaḥ karmabhavaḥ | yad api taddhetu tatpratyayaṁ naivasaṁjñānāsaṁjñāyatanānāṁ devānāṁ sabhāgatāyāṁ upapadyate | tatra yā jātiḥ saṁjātir avakrāntir abhinirvṛttiḥ prādurbhāvaḥ skandhapratilābho dhātupratilābhaḥ āyatanapratilābhaḥ jīvitendriyasya prādurbhāvaḥ | itīyaṁ jātir imaṁ bhavaṁ pratītya tad ucyate bhavapratyayā jātir iti |",
    "dk12:24": "api khalv evam uktam bhagavatā mahānidānaparyāye vyākaraṇe āyuṣmaty ānande |",
    "dk12:25": "asti pratyayam ānanda jātir | iti pṛṣṭair astīti vacanīyaṁ | kiṁpratyayā jātir iti | bhavapratyayā iti vacanīyaṁ | bhavapratyayā ānanda jātir | iti me yad uktam idaṁ me tat pratyuktaṁ |",
    "dk12:26": "bhavaś ced ānanda na syād api nu matsyānāṁ matsyatve pakṣiṇānāṁ vā pakṣitve sarīsṛpāṇāṁ sarīsṛpatve catuṣpadānāṁ vā catuṣpadatve nāgānāṁ vā nāgatve yakṣāṇāṁ vā yakṣatve bhūtānāṁ vā bhūtatve gandharvāṇāṁ vā gandharvatve devānāṁ vā devatve manuṣyāṇāṁ vā manuṣyatve teṣāṁ teṣām ānanda satvānāṁ tasmin tasmin satvanikāye api nu kasya cit kaś cid bhavaḥ syān | no bhadanta | sarvaśo vā punar ānanda bhave asaty api nu kasya cit kā cij jātiḥ prajñāyeta | no bhadanta | tasmāt tarhy ānandaitan nidānam eṣa samudaya eṣa hetur eṣa pratyayo jātyā yad uta bhavaḥ | bhavapratyayā ānanda jātir | iti me yad uktam idaṁ me tat pratyuktaṁ |"
}