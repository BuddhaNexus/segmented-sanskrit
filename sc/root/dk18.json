{
    "dk18:0": "",
    "dk18:1": "",
    "dk18:2": "",
    "dk18:3": "Dharmaskandha |",
    "dk18:4": "",
    "dk18:5": "18. maitrī cetaḥsamadhiḥ |",
    "dk18:6": "",
    "dk18:7": "+ + + + + + payikaṁ pratirūpaṁ pradakṣiṇam ni + + + ṁga saṁbhāraṁ | etac cittam eṣā tāvan maitrī cetaḥsamādhir iti vaktavyā | tathā samāpannasya yac cittaṁ manovijñānam idam ucyate maitrīsahagatam cittaṁ | yā cetanā saṁcetanā abhisaṁcetanā cetitaṁ cetanāgataṁ cittābhisaṁskārā manaskarma idam ucyate maitrīsahabhuvaṁ karma | yaś cetaso ’dhimokṣo ’dhimuktir adhimucyanatāyam ucyate maitrīsahabhuvo ’dhimokṣaḥ | yad api tathā samāpannasya vedanā vā saṁjñā vā cchando vā sneho vā manasikāro vā smṛtir vā samādhir vā prajñā vā itīme ’pi dharmā maitrīsahabhuvaḥ | tat sarva ime dharmā maitrī cetaḥsamādhir iti vaktavyāḥ |",
    "dk18:8": "maitrī khalu bhavec cetaḥsamādhir dvividhaḥ parīttaś cāpramāṇaś ca |",
    "dk18:9": "kataraḥ prayogaḥ parīttasya maitrasya cetaḥsamādheḥ | kathaṁ prayuktaś ca punaḥ parīttaṁ maitraṁ cetaḥsamādhiṁ saṁāpadyate | āha |",
    "dk18:10": "yathā khalv ihaikatyasya ye satvā bhavantīṣṭāḥ kāntā + + + + manaāpās tadyathā mātā vā pitā vā bhrātā vā bhaginī vā anyatamānyatamo vā mitrajñātisālohito vā | ebhiḥ parīttaiḥ satvaiḥ parīttaṁ maitrīsahabhuvaṁ cittam āsthāpayaty upasthāpayati damayati śamayatu vyupaśamayati ekotīkurute samādadhāti | tasyaibhiḥ parīttaiḥ satvaiḥ parīttaṁ maitrīsahabhuvaṁ cittaṁ āsthāpayataḥ saṁsthāpayata upasthāpayato damayataḥ śamayato vyupaśamayataḥ ekotīkurvataḥ samādadhataḥ tac cittaṁ vikṣipyati visarati vidhāvati naikotībhavati na ekāgrā smṛtiḥ saṁtiṣṭhate | parīttaṁ sukhitā bata satvā iti yad asya tac cittaṁ vikṣipyati visarati vidhāvati na ekotībhavati na ekāgrā smṛtiḥ saṁtiṣṭhate | parīttaṁ sukhitā bata satvā iti na ekāgratā parīttaṁ maitraṁ cetaḥsamādhiḥ samāpanna | iti vaktavyaṁ |",
    "dk18:11": "sa tac cittaṁ vikṣipyantaṁ visarantaṁ vidhāvantaṁ tasminn evopasaṁharati | tad eva nimittaṁ manasikurute | parīttaṁ sukhitā bata satvā iti evaṁ manasikurvato yad vīryaṁ yo vyāyāmo niṣkramaḥ parākramaḥ sthāma āraṁbha utsāha utsūdhir apratiśrabdhi + + + + + + + + + tad yaḥ ayaṁ prayogaḥ parīttasya maitrasya cetaḥsamādheḥ evaṁ prayuktaś ca punaḥ parīttaṁ maitraṁ cetaḥsamādhiṁ samāpadyate |",
    "dk18:12": "sa tam utpannaṁ mārgam āsevayati bhāvayati bahulīkurute tasya imaṁ mārgam āsevayato bhāvayato bahulīkurvataḥ tac cittam āsthihati saṁsthihati upasthihati ekotībhavati samāvarte | yataś ca tac cittaṁ sthitaṁ ca bhavati saṁsthitaṁ copasthitam cādvayaṁ cāparihīṇaṁ ca parīttaṁ sukhitā bata satvā iti etāvat parīttaṁ maitraṁ cetaḥsamādhiṁ samāpanna | iti vaktavyaṁ | tathā samāpannasya yac cittaṁ manovijñānam idam ucyate parīttaṁ maitrīsahabhuvaṁ | citte yā cetanā vistareṇa yāvad |",
    "dk18:13": "ime ’pi dharmā parīttamaitrīsahabhuvaḥ te sarva ime dharmāḥ parīttaṁ maitraṁ cetaḥsamādhir iti vaktavyāḥ |",
    "dk18:14": "kataraḥ prayogo ’pramāṇasya maitrasya cetaḥsamādheḥ | kathaṁ prayuktaś ca punar apramāṇaṁ maitraṁ cetaḥsamādhiṁ samāpadyate | yad evābhyaste parītte maitre cetaḥsamādhau taṁ cittaṁ damayitvā kārayitvāsvedayitvā parisvedayitvā ṛjukṛtvā mṛdu karmaṇīyaṁ ārjjavam āśravaṁ vidheyaṁ |",
    "dk18:15": "tataḥ paścād apramāṇaṁ sukhitā bata satvā iti śanaiḥ spharati pūrvāṁ dakṣiṇāṁ paścimām uttarāṁ diśaṁ tasyāpramāṇaṁ sukhitā bata satvā | iti spharataḥ pūrvāṁ diśaṁ dakṣiṇāṁ paścimām uttarāṁ diśaṁ tac cittaṁ vikṣipyati visarati vidhāvati na ekotībhhavati na ekāgrā smṛtiḥ saṁtiṣṭhate | apramāṇaṁ sukhitā bata satvā iti yato ’sya tac cittaṁ vikṣipyati vistareṇa yāvat* | tāvatāpramāṇaṁ maitrī cetaḥsamādhiḥ samāpanna iti vaktavyaṁ | sa tac cittaṁ vikṣipyantaṁ visarantaṁ vidhāvantaṁ tasminn evopasaṁharati | tad eva manasikurute | apramāṇaṁ sukhitā bata satvā iti evaṁ manasikurvato yad vīryaṁ vistareṇa yāvad | ayaṁ prayogo ’pramāṇe maitre cetaḥsamādhau | evaṁ prayuktaś ca punar apramāṇaṁ maitraṁ cetaḥsamādhiḥ samāpanna | iti vaktavyaṁ | tathā samāpannasya yac cittaṁ manovijñānam idam ucyate apramāṇaṁ maitrīsahabhuvaṁ cittaṁ | yā cetanā vistareṇa yāvad |",
    "dk18:16": "ime ’pi dharmā apramāṇamaitrīsahabhuvaḥ | tat sarva ime dharmāḥ apramāṇaṁ maitrī cetaḥsamādhir iti vaktavyā ||"
}