{
    "san-lo-mvu57:0": "Mahāvastu",
    "san-lo-mvu57:1": "57. The Jātaka of the Tortoise",
    "san-lo-mvu57:2": "bhikṣū bhagavantam āhansuḥ || buddhiviśeṣeṇa bhagavān* śakuntabhūto mārasya hastagato vaśagato paṁjaragato mukto || bhagavān āha || anyadāpi buddhiviśeṣeṇa etasya mārasya hastagato vaśagato karaṇḍakagato mukto || bhikṣū āhansuḥ || anyadāpi bhagavaṁ || bhagavān āha || anyadāpi bhikṣavaḥ ||",
    "san-lo-mvu57:3": "bhūtapūrvaṁ bhikṣavo atītam adhvānaṁ nagare vārāṇasī kāśijanapade paripātrikā nāma nadī || tasyā kūle aparamālākārasya vanamālaṁ | asau dāni mālākāro mālasyaiva taṁ velaṁ vanamālam āgatvā puṣpāṇi udviciya puṣpakaraṇḍakam ādāya mālākāraṇāto nirdhāvati grāmābhimukho ca prasthito || tato ca nadīto kacchapo uddharitvā gomayaṁ bhakṣayati tasya mālākārasya avidūre || so taṁmālākāreṇa dṛṣṭo | tasya etad abhūṣi | śobhano mama ayaṁ adya kacchapo olaṁko bhaviṣyati || tena dāni taṁ puṣpakaraṇḍaṁ ekānte sthapiya so kacchapo gṛhīto || so taṁ tahiṁ puṣpakaraṇḍe prakṣipati | taṁ ca so kacchapo mānuṣikāye vācāye āha || imāhaṁ kardamamrakṣito tato mayetaṁ puṣpaṁ kardamena vināśiṣyati | atra me udake dhovitvā karaṇḍe prakṣipa | tad ete puṣpā na vināsyanti || so dāni mālākāro paśyati || śobhano khalv ayaṁ kacchapo gacchāmi taṁ atra udake dhovāmi | tato eṣā puṣpāṇi na vināśiṣyanti kardamena || so paitṛkaviṣaye śuṇḍikāpaṁcamāni aṁgāni prasāretvā tasya mālākārahastāto bhraṣṭo || tahiṁ udake gāḍho tāye nadīye avidūre taṭam udetvā taṁ mālākāraṁ gāthāye dhyabhāṣati ||",
    "san-lo-mvu57:4": "nirāmayā pāripātri kṛṣikāraṇā ca kūlena śaktito |",
    "san-lo-mvu57:5": "kardamakṛto smi mālika dhoviya pelāya māṁ prakṣipa ||",
    "san-lo-mvu57:6": "atha khalu bhikṣavaḥ sa mālākāro kacchapaṁ gāthāye pratyabhāṣati ||",
    "san-lo-mvu57:7": "bahukā maye saṁcitāsu rājñā trigaṇo bahuko samāgato |",
    "san-lo-mvu57:8": "tatra tuvaṁ kacchapa karaṇḍe mālakṛte ramiṣyasi ||",
    "san-lo-mvu57:9": "atha khalu bhikṣavaḥ sa kacchapas taṁ mālākāraṁ gāthāye adhyabhāṣe ||",
    "san-lo-mvu57:10": "bahukā tava saṁcitāsu rājñā trigaṇo bahuko samāgato |",
    "san-lo-mvu57:11": "matto pralapasi mālika taile bhuṁjatha bhadrakacchapaṁ ||",
    "san-lo-mvu57:12": "bhagavān āha || syāt khalu bhikṣavaḥ punar yuṣmākaṁ evam asyād anyaḥ sa tena kālena tena samayena bhadrakacchapo abhūṣi | naitad evaṁ draṣṭavyaṁ | tat kasya hetoḥ | ahaṁ so bhikṣavaḥ tena kālena tena samayena kacchapo abhūṣi || anyaḥ sa tena kālena tena samayena mālākāro abhūṣi | na khalv etad evaṁ draṣṭavyaṁ | tat kasya hetoḥ | eṣo so bhikṣavo māro pāpīyāṁ tena kālena tena samayena so mālākāro abhūṣi || tadāpi ahaṁ etasya mālākārasya hastāto buddhiviśeṣeṇa mukto | etarahiṁ pi ahaṁ etasya mārasya viṣayāto buddhiviśeṣeṇa mukto ||",
    "san-lo-mvu57:13": "samāptaṁ kacchapajātakaṁ ||"
}