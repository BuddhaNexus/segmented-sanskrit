{
    "san-lo-mvu45:0": "",
    "san-lo-mvu45:1": "",
    "san-lo-mvu45:2": "",
    "san-lo-mvu45:3": "Mahāvastu",
    "san-lo-mvu45:4": "",
    "san-lo-mvu45:5": "45. The Śiri Jātaka",
    "san-lo-mvu45:6": "",
    "san-lo-mvu45:7": "bhikṣū bhagavantam āhansuḥ || vīryeṇa bhagavatā yaśodharā labdhā || bhagavān āha || na bhikṣavo etarahiṁ eva mayā yaśodharā vīryeṇa labdhā anyadāpi mayā eṣā vīryeṇa labdhā || bhikṣū bhagavantam āhansuḥ || anyadāpi bhagavan* || bhagavān āha || anyadāpi bhikṣavaḥ ||",
    "san-lo-mvu45:8": "bhūtapūrvaṁ bhikṣavaḥ atītamadhvāne vāravālinagare brāhmaṇaḥ trayāṇāṁ vedānāṁ pārago sanirghaṇṭhakaiṭhabhānāṁ itihāsapaṁcamānāṁ akṣarapadavyākaraṇe kuśalo so yaṁ ācāryo brāhmaṇavedeṣu paṁca māṇavakaśatāni vedāṁ mantrāṁ vācayati || tasya dāni brāhmaṇasya śirir nāma dhītā prāsādikā darśanīyā paramāye śubhāye varṇapuṣkaratāye samanvāgatā ||",
    "san-lo-mvu45:9": "tasyedāni brāhmaṇasya samudrapaṭṭane yajñaṁ kārayantena yājyena tasya uṣādhyāyasya preṣitaṁ | svayaṁ vāgacche kaṁcid vā preṣehi arthamātraṁ te dāsyāmi || so teṣāṁ paṁcānāṁ vaṭukaśatānām āha || ko vo tra utsahati samudrapaṭṭanaṁ gantuṁ amukasya sārthavāhasya mūlaṁ | yo gamiṣyati tasya śirikāṁ māṇavikāṁ dāsyāmi || tatra māṇavako paṇḍito ca utthānavanto ca vīriyavanto ca | tasya tahiṁ śiriye adhimātraṁ premaṁ | so utsahito upādhyāya ahaṁ gamiṣyāmi || so tena upādhyāyena lekhaṁ dattvā yānapātram aruhiya visarjito ||",
    "san-lo-mvu45:10": "so anupūrveṇa samudrapaṭṭanaṁ gataḥ | tena taṁ lekhaṁ tasya sārthavāhasya upanāmitaṁ || tena sārthavāhena tam upādhyāyasya lekhaṁ vācetvā ratnāni ca hiraṇyasuvarṇaṁ dattvā visarjito || so tato pi samudrapaṭṭanāto yatra kāle yānapātre vāravāliṁ prasthito so tena yānapātreṇa anupūveṇa vāravāliṁ āgato | so dāni tataḥ yānapātrāto pratināvaṁ āruhiṣyatīti | saṁmarde ca samāne sā poṭalikā samudre patitā || tasya māṇavasya bhavati | iyaṁ mayā īdṛśena yatnena samudrapaṭṭanāto ānetvā iha pratināvaṁ āruhantena samudre patitā ti | ko atra upāyo bhaveya yena etaṁ dhanaṁ labheyaṁ | nāsti anyo upāyo nānyatra etaṁ samudraṁ utsiñcāmi || so lohavaddhakaṁ tattakaṁ ādāya samudrakūlam āgataḥ | so samudrakūle vaddhakaṁ nikṣipitvā kacchāṁ bandhati samudradevatā ca brāhmaṇaveṣeṇa upasaṁkramitvā āhansuḥ || kim idaṁ || māṇava āha || utsicāmi  mahodadhiṁ || brāhmaṇa āha || mahodako na śakṣyati utsaṁcituṁ || māṇavo āha ||",
    "san-lo-mvu45:11": "",
    "san-lo-mvu45:12": "dīrghā brahmā ahorātrā lohavardhaṁ ca tattakaṁ |",
    "san-lo-mvu45:13": "dakṣasya apramattasya na śirī bhavati durlabhā ||",
    "san-lo-mvu45:14": "śṛṇotha vīryaṁ puruṣottamasya",
    "san-lo-mvu45:15": "balaṁ ca sthāmaṁ ca parākramaṁ ca |",
    "san-lo-mvu45:16": "yaṁ māṇavo pi purimāsu jātiṣu",
    "san-lo-mvu45:17": "etasya arthe avatīrṇo sāgaraṁ ||",
    "san-lo-mvu45:18": "tadā maṇi tasya praṇaṣṭam āsīt*",
    "san-lo-mvu45:19": "so va babhāṣe kṣapayiṣya sāgaraṁ |",
    "san-lo-mvu45:20": "karotha yatnaṁ yaṁ maṇiṁ labheyaṁ",
    "san-lo-mvu45:21": "mā anapekṣī duḥkhitā bhaviṣyatha ||",
    "san-lo-mvu45:22": "suvarṇanāgāsurayakṣarākṣasā",
    "san-lo-mvu45:23": "trastā abhū yāni samudramadhye |",
    "san-lo-mvu45:24": "yathā ca meghāni samākulāni",
    "san-lo-mvu45:25": "ninādanirghoṣaṁ viniścaranti ||",
    "san-lo-mvu45:26": "atha devatā uggami sāgarāto",
    "san-lo-mvu45:27": "saṁtrastā vyavalokayati caturdiśaṁ |",
    "san-lo-mvu45:28": "sā addasāsi māṇavam utsahantaṁ",
    "san-lo-mvu45:29": "utsiñcituṁ kṣapayituṁ ca sāgaraṁ ||",
    "san-lo-mvu45:30": "sā uttaritvā purato tam abravīt*",
    "san-lo-mvu45:31": "kiṁ māṇava mārgasi sāgarāto |",
    "san-lo-mvu45:32": "ākhyāhi asmākaṁ vayaṁ api anu-",
    "san-lo-mvu45:33": "dāsyāma māpadya vihanyamānaḥ ||",
    "san-lo-mvu45:34": "maṇī mama devate atra naṣṭo",
    "san-lo-mvu45:35": "so haṁ gaveṣāmi mahāsamudre |",
    "san-lo-mvu45:36": "āpaṁ kṣapitvāna maṇiṁ labheyaṁ",
    "san-lo-mvu45:37": "tasyārtham utsiṁci mahāsamudraṁ ||",
    "san-lo-mvu45:38": "bahūni bālāni caranti loke",
    "san-lo-mvu45:39": "arthe ca dharmeṣu ca vipramūḍhā |",
    "san-lo-mvu45:40": "tuvaṁ pi bho paramabuddhi māṇava",
    "san-lo-mvu45:41": "yaṁ durlabhaṁ loki tuvaṁ gaveṣasi ||",
    "san-lo-mvu45:42": "aśīti pūgā caturo ca vāriṇo",
    "san-lo-mvu45:43": "niryāti yasyāpi na tena jñāyati |",
    "san-lo-mvu45:44": "heṣṭā ca toyasya anantapāṇī",
    "san-lo-mvu45:45": "kathaṁ tuvaṁ utsahase kṣapetuṁ ||",
    "san-lo-mvu45:46": "upenti yatra bahavo sravantiyo",
    "san-lo-mvu45:47": "vṛṣṭi anantā prapatanti sāgaro |",
    "san-lo-mvu45:48": "āvāsabhūto ca maharddhikānāṁ",
    "san-lo-mvu45:49": "kathaṁ tu utsaryati dharmaśāstraṁ ||",
    "san-lo-mvu45:50": "yas tvaṁ akarmaṁ kuruṣe durbuddhiḥ",
    "san-lo-mvu45:51": "sakhinnagātro nacireṇa bheṣyasi |",
    "san-lo-mvu45:52": "taḍāgamātraṁ na prabhosi śoṣituṁ",
    "san-lo-mvu45:53": "naiva tuhyaṁ pratirūpaṁ māṇavā ||",
    "san-lo-mvu45:54": "yaṁ codayitvā paribhāṣi devate",
    "san-lo-mvu45:55": "tatrārthaṁ paśāmi te chinnasāgaraṁ |",
    "san-lo-mvu45:56": "śrotaṁ na khaneya na mūlam uddharet*",
    "san-lo-mvu45:57": "na tv antaraṁ yasya na pāram uttaret* ||",
    "san-lo-mvu45:58": "nāhaṁ kuśīdo svamaṇiṁ tyajeyaṁ",
    "san-lo-mvu45:59": "dhanaṁ haritvāhaṁ śameyaṁ vīryaṁ |",
    "san-lo-mvu45:60": "karontu bhūtā vacanaṁ mameha",
    "san-lo-mvu45:61": "tathā bhaṇeyaṁ na tathā bhaṇeyaṁ |",
    "san-lo-mvu45:62": "hutāśanaṁ prajvalitaṁ na saṁname",
    "san-lo-mvu45:63": "sacandratārāṁ parivartaye mahīṁ ||",
    "san-lo-mvu45:64": "[sā devatā tatra vicintayanti]",
    "san-lo-mvu45:65": "dātavyaṁ me taṁ maṇi māṇavasya",
    "san-lo-mvu45:66": "yathā na eṣo kṣapaye samudraṁ |",
    "san-lo-mvu45:67": "eṣo ca gṛhyāna maṇiṁ praṇītaṁ",
    "san-lo-mvu45:68": "gacche māṇava siddhayānapātro ||",
    "san-lo-mvu45:69": "sarvatra vīryavān sādhu kuśīdo duḥkhaṁ jīvati |",
    "san-lo-mvu45:70": "so yaṁ vīryaprabhāvena dhanam ādāya gacchati ||",
    "san-lo-mvu45:71": "pūrvenivāsaṁ bhagavān pūrvejātim anusmaran* |",
    "san-lo-mvu45:72": "jātakam idam ākhyāsi śāstā bhikṣuṇam antike ||",
    "san-lo-mvu45:73": "te skandhā tāni dhātūni tāni āyatanāni ca |",
    "san-lo-mvu45:74": "ātmānaṁ ca adhikṛtya bhagavān tam arthaṁ vyākare ||",
    "san-lo-mvu45:75": "anavarāgrasmiṁ saṁsāre yatra me uṣitaṁ purā |",
    "san-lo-mvu45:76": "māṇavako tadā āsi śiri āsī yaśodharā |",
    "san-lo-mvu45:77": "etam arthaṁ vijānetvā evaṁ dhāretha jātakaṁ ||",
    "san-lo-mvu45:78": "",
    "san-lo-mvu45:79": "evam imaṁ aparimitaṁ bahuduḥkhaṁ uccanīcacaritaṁ purāṇaṁ vigatajvaro vigatabhayo aśoko svajātakaṁ bhagavāṁ bhāṣati bhikṣusaṁghamadhye || bhagavān āha || syāt khalu puna bhikṣavo yuṣmākam evam asyād anyaḥ sa tena kālena tena samayena māṇavako bhavati yasya taṁ mahāsamudre dhanaṁ patitaṁ | na khalv etad evaṁ draṣṭavyaṁ | tat kasya hetoḥ | ahaṁ so bhikṣavo tena kālena tena samayena māṇavako abhūṣi || syāt khalu punar bhikṣavo yuṣmākam evam asyād anyā sā tena kālena tena samayena vāravālīnagare brāhmaṇasya śiri nāma sā mānavakadhītā abhūṣi | na khalv etad evaṁ draṣṭavyaṁ | tat kasya hetoḥ | eṣā sā bhikṣavaḥ yaśodharā tena kālena tena samayena vāravāliye nagare brāhmaṇasya śiri nāma dhītā abhūṣi | tadāpi mayā eṣā vīryeṇa labdhā etarahiṁ pi eṣā mayā vīryeṇa labdhā ||",
    "san-lo-mvu45:80": "iti śrīśirijātakaṁ samāptaṁ ||"
}