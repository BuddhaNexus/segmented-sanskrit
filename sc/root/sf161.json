{
    "sf161:0": "",
    "sf161:1": "",
    "sf161:2": "Nivṛtasūtra",
    "sf161:3": "",
    "sf161:4": "avidyayā nivṛtasya bālasya tṛṣṇayā saṁyuktasyaivam ayam bālasyāśrutavataḥ pṛthagjanasya savijñānakaḥ kāyaḥ samudāgataḥ | ity ayañ cāsya savijñānakaḥ kāyo bahirdhā ca nāmarūpam | evaṁ dvayam |",
    "sf161:5": "dvayaṁ khalu pratītya sparśaḥ | ṣaḍ imāni sparśāyatanāni yaiḥ spṛṣṭaḥ spṛṣṭo bālo ’śrutavān pṛthagjanaḥ sukhaduḥkhaṁ pratisaṁvedayati | ato vā punar upādāyaiteṣāṁ vānyatamena |",
    "sf161:6": "katamāni ṣaṭ | cakṣuḥ sparśāyatanam | śrotraṁ ghrāṇaṁ jihvā kāyo manaḥ sparśāyatanam |",
    "sf161:7": "avidyayā nivṛtasya paṇḍitasya tṛṣṇayā saṁyuktasyaivam ayam paṇḍitasya savijñānakaḥ kāyaḥ samudāgataḥ | ity ayañ cāsya savijñānakaḥ kāyo bahirdhā ca nāmarūpam | evaṁ dvayam |",
    "sf161:8": "dvayaṁ khalu pratītya sparśaḥ | ṣaḍ imāni sparśāyatanāni yaiḥ spṛṣṭaḥ spṛṣṭaḥ paṇḍitaḥ sukhaduḥkhaṁ pratisaṁvedayati | ato vā punar upādāyaiteṣāṁ vānyatamena |",
    "sf161:9": "katamāni ṣaṭ | cakṣuḥ sparśāyatanaṁ śrotraṁ ghrāṇaṁ jihvā kāyo manaḥ |",
    "sf161:10": "iti bhikṣavo ko viśesaḥ ko ’bhiprāyaḥ kin nānākaraṇaṁ bālapaṇḍitayor mamāntike brahmacaryavāsāya |",
    "sf161:11": "bhagavanmūlakā bhadanta dharmāḥ pūrvavad yāvad bhāṣiṣye |",
    "sf161:12": "yayāvidyayā nivṛtasya bālasyāśrutavataḥ pṛthagjanasya yayā ca tṛṣṇayā saṁyuktasyāyaṁ savijñānakaḥ kāyaḥ samudāgatas tasya sā ca avidyā aprahīṇā sā ca tṛṣṇā aparikṣīṇā | sa tasyā avidyāyā aprahāṇāt tasyāś ca tṛṣṇāyā aparikṣayāt kāyasya bhedāt paraṁmaraṇāt kāyopago bhavati | sa kāyopagaḥ san na parimucyate jātijarāvyādhimaraṇaśokaparidevaduḥkhadaurmanasyopāyāsebhyaḥ | na parimucyate duḥkhād iti vadāmi |",
    "sf161:13": "tat kasmād dhetoḥ | nācārṣīd bālaḥ pūrve brahmacaryeṣaṇāṁ samyagduḥkhakṣayāya duḥkhasyāntakriyāyai | tasmāt sa kāyasya bhedāt paraṁmaraṇāt kāyopago bhavati | sa kāyopagaḥ san na parimucyate pūrvavad yāvad duḥkhād iti vadāmi |",
    "sf161:14": "yayā nv avidyayā nivṛtasya paṇḍitasya yayā ca tṛṣṇayā samyuktasya savijñānakaḥ kāyaḥ samudāgatas tasya sā ca avidyā prahīṇā sā ca tṛṣṇā parikṣīṇā | sa tasyā avidyāyāḥ prahāṇāt tasyāś ca tṛṣṇāyāḥ parikṣayāt kāyasya bhedāt paraṁmaraṇān na kāyopago bhavati | sa na kāyopagaḥ san parimucyate jātijarāvyādhimaraṇaśokaparidevaduḥkhadaurmanasyopāyāsebhyaḥ | parimucyate duḥkhād iti vadāmi |",
    "sf161:15": "tat kasmād dhetoḥ | acārṣīt paṇḍitaḥ pūrve brahmacaryeṣaṇāṁ samyagduḥkhakṣayāya duḥkhasyāntakriyāyai | tasmāt sa kāyasya bhedāt paraṁmaraṇān na kāyopago bhavati | sa na kāyopagaḥ san parimucyate pūrvavad yāvad duḥkhād iti vadāmi |",
    "sf161:16": "ayaṁ bhikṣavo viśeṣo ’yam abhiprāya idan nānākaraṇaṁ bālapaṇḍitayor mamāntike brahmacaryavāsāya ||"
}