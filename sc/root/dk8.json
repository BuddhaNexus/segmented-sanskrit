{
    "dk8:0": "",
    "dk8:1": "",
    "dk8:2": "",
    "dk8:3": "Dharmaskandha |",
    "dk8:4": "",
    "dk8:5": "8. sparśapratyayā vedanā |",
    "dk8:6": "",
    "dk8:7": "trayāṇāṁ sannipātāj jāyate yā hi vedanā",
    "dk8:8": "sukhavedanīyaḥ sparśaḥ ghoṣilānanda eva ca ||",
    "dk8:9": "uddānaṁ ||",
    "dk8:10": "sparśapratyayā vedanā katamā | āha | cakṣuḥ pratītya rūpāṇi cotpadyate cakṣurvijñānaṁ | trayāṇāṁ sannipātāt* sparśaḥ | sparśapratyayā vedanā |",
    "dk8:11": "evaṁ śrotraghrāṇajihvākāyamanaḥ pratītya dharmāṁś cotpadyate manovijñānaṁ | trayāṇāṁ sannipātāt* sparśaḥ | sparśapratyayā vedanā |",
    "dk8:12": "api khalu cakṣuḥ pratītya rūpāṇi cotpadyate cakṣurvijñānaṁ | trayāṇāṁ sannipātāt* sparśaḥ sukhavedanīyo duḥkhavedanīyo ’duḥkhāsukhavedanīyaḥ | tat khalu sukhavedanīyaṁ sparśaṁ pratītyotpadyate sukhā vedanāsukhavedanīyaṁ sparśaṁ pratītyotpadyate duḥkhā vedanā | aduḥkhāsukhavedanīyaṁ sparśaṁ pratītyotpadyate duḥkhā vedanā | aduḥkhāsukhavedanīyaṁ sparśaṁ pratītyotpadyate aduḥkhāsukhā vedanā | tad ucyate sparśapratyayā vedanā |",
    "dk8:13": "api khalv evam uktam āyuṣmatā ānandena ghoṣilasya gṛhapater |",
    "dk8:14": "anyo ca gṛhapate cakṣurdhātur anyo rūpadhātur anyaś cakṣurvijñānadhātuḥ | sukhavedanīyaṁ gṛhapate dvayaṁ pratītya vijñānasyotpādo bhavati | trayāṇāṁ sannipātāt* sparśaḥ | tat khalu sukhavedanīyaṁ sparśaṁ pratītyotpadyate sukhā vedanā | anya eva yāvad | duḥkhavedanīyaṁ gṛhapate dvayaṁ pratītya vijñānasyotpādo bhavati | trayāṇāṁ sannipātāt* sparśaḥ duḥkhavedanīyaḥ | tat khalu duḥkhavedanīyaṁ sparśaṁ pratītyotpadyate duḥkhā vedanā | anya eva yāvad | aduḥkhāsukhavedanīyaṁ gṛhapate dvayaṁ pratītya vijñānasyotpādo bhavati | trayāṇāṁ sannipātaḥ sparśaḥ aduḥkhāsukhavedanīyaḥ | tat khalv aduḥkhāsukhavedanīyaṁ sparśaṁ pratītyotpadyate aduḥkhāsukhā vedanā |",
    "dk8:15": "anya eva gṛhapate śrotraghrāṇajihvākāyamanodhātur anyo dharmadhātur anyo manovijñānadhātuḥ | sukhavedanīyaṁ gṛhapate dvayaṁ pratītya vistareṇa yathā pūrvoktaṁ | tad ucyate sparśapratyayā vedanā |",
    "dk8:16": "api khalv evam uktaṁ bhagavatā mahānidānaparyāyesmin vyākaraṇe āyuṣmate ānandāya |",
    "dk8:17": "asti pratyayam ānanda vedanā vistareṇa yāvac | cakṣuḥsaṁsparśaś ced ānanda nābhaviṣyad api nu cakṣuḥsaṁsparśapratyayam adhyātmam utpadyeta sukhaṁ vā duḥkhaṁ vā aduḥkhāsukhaṁ vā | no bhadanta |",
    "dk8:18": "evaṁ śrotraghrāṇajihvākāyamahaḥsaṁsparśaḥ ced ānanda nābhaviṣyad api nu manaḥsaṁsparśapratyayam adhyātmaṁ utpadyeta veditaṁ sukhaṁ vā duḥkhaṁ vā aduḥkhāsukhaṁ vā | no bhadanta | sarvaśo vā ānanda sparśe asati vedanā prajñāyeta | no bhadanta | tasmād dhy ānandaitan nidānaṁ vistareṇa yāvad | idaṁ mayā yad uktam idaṁ tat pratyuktaṁ ||"
}