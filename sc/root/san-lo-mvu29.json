{
    "san-lo-mvu29:0": "",
    "san-lo-mvu29:1": "",
    "san-lo-mvu29:2": "",
    "san-lo-mvu29:3": "Mahāvastu",
    "san-lo-mvu29:4": "",
    "san-lo-mvu29:5": "29. The Buddha in Veśālī",
    "san-lo-mvu29:6": "",
    "san-lo-mvu29:7": "atha bhagavān anupūrveṇa vaiśālīm anuprāptaḥ || bhagavāṁ dāni vaiśālīye sābhyantarabāhirāye svastyayanaṁ karoti | svastyayanagāthāṁ bhāṣati ||",
    "san-lo-mvu29:8": "The Discourse on the Gems",
    "san-lo-mvu29:9": "",
    "san-lo-mvu29:10": "namo ’stu buddhāya namo ’stu bodhaye",
    "san-lo-mvu29:11": "namo vimuktāya namo vimuktaye |",
    "san-lo-mvu29:12": "namo ’stu jñānasya namo ’stu jñānino",
    "san-lo-mvu29:13": "lokāgraśreṣṭhāya namo karotha ||",
    "san-lo-mvu29:14": "yānīha bhūtani samāgatāni",
    "san-lo-mvu29:15": "bhūmyāni vā yāni va antarīkṣe |",
    "san-lo-mvu29:16": "sarvāṇi vā āttamanāni bhūtvā",
    "san-lo-mvu29:17": "śṛṇvantu svastyayanaṁ jinena bhāṣitaṁ ||",
    "san-lo-mvu29:18": "imasmiṁ vā loke parasmiṁ vā punaḥ",
    "san-lo-mvu29:19": "svargeṣu vā yaṁ ratanaṁ praṇītaṁ |",
    "san-lo-mvu29:20": "na taṁ samaṁ asti tathāgatena",
    "san-lo-mvu29:21": "devātidevena narottamena |",
    "san-lo-mvu29:22": "imaṁ pi buddhe ratanaṁ praṇītaṁ",
    "san-lo-mvu29:23": "etena satyena susvasti bhotu",
    "san-lo-mvu29:24": "manuṣyato vā amanuṣyato vā",
    "san-lo-mvu29:25": "+ + + + + + + + + + + + + + +",
    "san-lo-mvu29:26": "+ + + + + + + + + + + + + + +",
    "san-lo-mvu29:27": "idaṁ pi dharme ratanaṁ praṇītaṁ |",
    "san-lo-mvu29:28": "etena satyena susvasti bhotu",
    "san-lo-mvu29:29": "manuṣyato vā amanuṣyato vā ||",
    "san-lo-mvu29:30": "yaṁ buddhaśreṣṭho parivarṇaye śuciṁ",
    "san-lo-mvu29:31": "yam āhu ānantariyaṁ samādhiṁ",
    "san-lo-mvu29:32": "samādhino tasya samo na vidyate |",
    "san-lo-mvu29:33": "idaṁ pi dharme ratanaṁ praṇītaṁ",
    "san-lo-mvu29:34": "etena satyena susvasti bhotu",
    "san-lo-mvu29:35": "manuṣyato vā amanuṣyato vā ||",
    "san-lo-mvu29:36": "ye pudgalā aṣṭa sadā praśastā",
    "san-lo-mvu29:37": "catvāri etāni yugāni bhonti |",
    "san-lo-mvu29:38": "te dakṣiṇīyā sugatena uktāḥ",
    "san-lo-mvu29:39": "etāni dinnāni mahatphalāni |",
    "san-lo-mvu29:40": "idaṁ pi saṁghe ratanaṁ praṇītaṁ",
    "san-lo-mvu29:41": "etena satyena susvasti bhotu",
    "san-lo-mvu29:42": "manuṣyato vā amanuṣyato vā ||",
    "san-lo-mvu29:43": "sarvaiva yasya darśanasaṁpadāyo",
    "san-lo-mvu29:44": "trayo sya dharmā jahitā bhavanti |",
    "san-lo-mvu29:45": "satkāyadṛṣṭīvicikitsitaṁ ca",
    "san-lo-mvu29:46": "śīlavrataṁ cāpi yat asti kiṁcit* |",
    "san-lo-mvu29:47": "idaṁ pi saṁghe ratanaṁ praṇītaṁ",
    "san-lo-mvu29:48": "etena satyena susvasti bhotu",
    "san-lo-mvu29:49": "manuṣyato vā amanuṣyato vā ||",
    "san-lo-mvu29:50": "kiṁ cāpi śaikṣo prakaroti pāpaṁ",
    "san-lo-mvu29:51": "kāyena vācā yatha cetasāpi |",
    "san-lo-mvu29:52": "abhavyo so tasya nigūhanāya",
    "san-lo-mvu29:53": "abhavyatā dṛṣṭapatheṣu uktā |",
    "san-lo-mvu29:54": "idaṁ pi saṁghe ratanaṁ praṇītaṁ",
    "san-lo-mvu29:55": "etena satyena susvasti bhotu",
    "san-lo-mvu29:56": "manuṣyato vā amanuṣyato vā ||",
    "san-lo-mvu29:57": "yathā indrakīlo pṛthivīsanniśrito syā",
    "san-lo-mvu29:58": "catūrbhi vātehi asaṁprakampi |",
    "san-lo-mvu29:59": "tathopamaṁ satpuruṣaṁ vademi",
    "san-lo-mvu29:60": "yo āryasatyāni sudeśitāni",
    "san-lo-mvu29:61": "gambhīra-arthāni avetya paśyati |",
    "san-lo-mvu29:62": "idaṁ pi saṁghe ratanaṁ praṇītaṁ",
    "san-lo-mvu29:63": "etena satyena susvasti bhotu",
    "san-lo-mvu29:64": "manuṣyato vā amanuṣyato vā ||",
    "san-lo-mvu29:65": "ye āryasatyāni vibhāvayanti",
    "san-lo-mvu29:66": "gambhīraprajñena sudeśitāni |",
    "san-lo-mvu29:67": "kiṁ cāpi te bhonti bhṛśaṁ pramattā",
    "san-lo-mvu29:68": "na te bhavāṁ aṣṭa upādiyanti |",
    "san-lo-mvu29:69": "idaṁ pi saṁghe ratanaṁ praṇītaṁ",
    "san-lo-mvu29:70": "etena satyena susvasti bhotu",
    "san-lo-mvu29:71": "manuṣyato vā amanuṣyato vā ||",
    "san-lo-mvu29:72": "ye yuktayogī manasā succhandasā",
    "san-lo-mvu29:73": "naiṣkramyiṇo gautamaśāsanasmiṁ |",
    "san-lo-mvu29:74": "te prāptiprāptā amṛtaṁ vigāhya",
    "san-lo-mvu29:75": "vimuktacittā nirvṛtiṁ bhuṁjamānā |",
    "san-lo-mvu29:76": "idaṁ pi saṁghe ratanaṁ praṇītaṁ",
    "san-lo-mvu29:77": "etena satyena susvasti bhotu",
    "san-lo-mvu29:78": "manuṣyato vā amanuṣyato vā ||",
    "san-lo-mvu29:79": "kṣīṇaṁ purāṇaṁ navo nāsti saṁcayo",
    "san-lo-mvu29:80": "vimuktā āyatike bhavasmiṁ |",
    "san-lo-mvu29:81": "te kṣīṇabījā avirūḍhidharmā",
    "san-lo-mvu29:82": "nirvānti dhīrā yatha tailadīpā |",
    "san-lo-mvu29:83": "idaṁ pi saṁghe ratanaṁ praṇītaṁ",
    "san-lo-mvu29:84": "etena satyena susvasti bhotu",
    "san-lo-mvu29:85": "manuṣyato vā amanuṣyato vā ||",
    "san-lo-mvu29:86": "agnir yathā prajvalito niṣīde",
    "san-lo-mvu29:87": "indhanakṣayā śāmyati vegajāto |",
    "san-lo-mvu29:88": "evaṁvidhaṁ dhyāyino buddhaputrāḥ",
    "san-lo-mvu29:89": "prajñāya rāgānuśayaṁ grahetvā",
    "san-lo-mvu29:90": "adarśanaṁ mṛtyurājasya yānti |",
    "san-lo-mvu29:91": "idaṁ pi saṁghe ratanaṁ praṇītaṁ",
    "san-lo-mvu29:92": "manuṣyato vā amanuṣyato vā ||",
    "san-lo-mvu29:93": "grīṣmāṇamāse prathame caitrasmiṁ",
    "san-lo-mvu29:94": "vane pragulmā yatha puṣpitāgrā",
    "san-lo-mvu29:95": "vāteritā te surabhiṁ pravānti |",
    "san-lo-mvu29:96": "evaṁvidhaṁ dhyāyino buddhapūtrāḥ",
    "san-lo-mvu29:97": "śīlen’ upetā surabhiṁ pravānti |",
    "san-lo-mvu29:98": "idaṁ pi saṁghe ratanaṁ praṇītaṁ",
    "san-lo-mvu29:99": "etena satyena susvasti bhotu",
    "san-lo-mvu29:100": "manuṣyato vā amanuṣyato vā ||",
    "san-lo-mvu29:101": "yānīha bhūtāni samāgatāni",
    "san-lo-mvu29:102": "bhūmyāni vā yāni va antarīkṣe |",
    "san-lo-mvu29:103": "maitrīkarontu sada manuṣyakā prajā",
    "san-lo-mvu29:104": "divaṁ cā rātriṁ ca haranti vo baliṁ |",
    "san-lo-mvu29:105": "tasmād dhi taṁ rakṣatha apramattā",
    "san-lo-mvu29:106": "mātā va putraṁ anukampamānā |",
    "san-lo-mvu29:107": "etena satyena susvasti bhotu",
    "san-lo-mvu29:108": "manuṣyato vā amanuṣyato vā ||",
    "san-lo-mvu29:109": "vipaśyismiṁ viśvabhuvi krakucchande",
    "san-lo-mvu29:110": "bhāmakanakamunismiṁ kāśyape",
    "san-lo-mvu29:111": "mahāyaśe śākyamunismiṁ gautame |",
    "san-lo-mvu29:112": "etehi buddhehi maharddhikehi",
    "san-lo-mvu29:113": "yā devatā santi abhiprasannā |",
    "san-lo-mvu29:114": "vāḍhaṁ pi taṁ rakṣayantu ca karontu",
    "san-lo-mvu29:115": "svastyayanaṁ mānuṣikaprajāye |",
    "san-lo-mvu29:116": "tasmā hi taṁ rakṣatha apramattā",
    "san-lo-mvu29:117": "mātā va putraṁ anukampamānā |",
    "san-lo-mvu29:118": "[etaṁ pi saṁghe ratanaṁ praṇītaṁ]",
    "san-lo-mvu29:119": "etena satyena susvasti bhotu",
    "san-lo-mvu29:120": "manuṣyato vā amanuṣyato vā ||",
    "san-lo-mvu29:121": "yo dharmacakraṁ abhibhūya lokaṁ",
    "san-lo-mvu29:122": "pravartayati sarvabhūtanukampitaṁ |",
    "san-lo-mvu29:123": "etādṛśaṁ devamanuṣyaśreṣṭhaṁ",
    "san-lo-mvu29:124": "buddhaṁ namasyāmi susvasti bhotu |",
    "san-lo-mvu29:125": "dharmaṁ namasyāmi susvasti bhotu",
    "san-lo-mvu29:126": "saṁghaṁ namasyāmi susvasti bhotu",
    "san-lo-mvu29:127": "manuṣyato vā amanuṣyato vā ||",
    "san-lo-mvu29:128": "",
    "san-lo-mvu29:129": "gośṛṅgīye buddhapramukhe bhikṣusaṁghe bhaktaṁ kṛtvā śālavanaṁ niryātitaṁ || lecchavīnām etad abhūṣī || pratibalo asmākam ekako bhagavantaṁ saśrāvakasaṁghaṁ yāvajjīvam upasthihituṁ cīvarapiṇḍapātraśayanāsanaglānapratyayabhaiṣajyapariṣkārehi || api tu tathā kriyatu yathā mahājano puṇyena saṁyujyeyā || manuṣyataṇḍulo ohārīyatu || tehi manuṣyataṇḍulo ohārito paṁcaviṁśam uttaraṁ vā taṇḍulajātā || evaṁ tehi bhagavāṁ saśrāvakasaṁgho saptāham upasthito ||",
    "san-lo-mvu29:130": "",
    "san-lo-mvu29:131": "śirimantaṁ maheśākhyaṁ varṇavantaṁ yaśasvinaṁ |",
    "san-lo-mvu29:132": "saṁbuddhaṁ paryupāsanti candraṁ tārāgaṇā yathā ||",
    "san-lo-mvu29:133": "pītālaṁkāravasanāḥ karṇikārā va puṣpitā |",
    "san-lo-mvu29:134": "saṁbuddhaṁ paryupāsanti ghanakeyūradhāriṇaḥ ||",
    "san-lo-mvu29:135": "haricandanaliptāṁgā kāśikottamadhāriṇaḥ |",
    "san-lo-mvu29:136": "+ + + + + + + + + + + + + + + + + + + + + + + +",
    "san-lo-mvu29:137": "tāṁ devasaṁghāṁ pariṣāṁ samāgatāṁ",
    "san-lo-mvu29:138": "śuciṁ sujātāṁ śatapuṇyalakṣaṇāṁ |",
    "san-lo-mvu29:139": "sarveṇa buddho abhibhoti tejasā",
    "san-lo-mvu29:140": "nakṣatrarājā iva tārakāṇāṁ ||",
    "san-lo-mvu29:141": "candro yathā vigatavalāhake nabhe",
    "san-lo-mvu29:142": "abhirocate tāragaṇāṁ prabhāṁkaro |",
    "san-lo-mvu29:143": "evaṁ h’ imāṁ kṣatriyabhūmipālāṁ",
    "san-lo-mvu29:144": "sarveṇa buddho abhibhoti tejasā ||",
    "san-lo-mvu29:145": "sūryo yathā prabhavati antarīkṣe",
    "san-lo-mvu29:146": "ādityamārgasmiṁ sthito virocati |",
    "san-lo-mvu29:147": "evaṁ h’ imāṁ kṣatriyabhūmipālāṁ",
    "san-lo-mvu29:148": "sarveṇa buddho abhibhoti tejasā ||",
    "san-lo-mvu29:149": "sūryo yathā pratapati antarīkṣe",
    "san-lo-mvu29:150": "ādityamārgasmiṁ sthito virocati |",
    "san-lo-mvu29:151": "evaṁ h’ imāṁ kṣatriyabhūmipālāṁ",
    "san-lo-mvu29:152": "sarveṇa buddho abhibhoti tejasā ||",
    "san-lo-mvu29:153": "padmaṁ yathā kokanadaṁ sujātaṁ",
    "san-lo-mvu29:154": "prabhāsitaṁ phullam upetagandhaṁ |",
    "san-lo-mvu29:155": "evaṁ p’ imāṁ kṣatriyabhūmipālāṁ",
    "san-lo-mvu29:156": "sarveṇa buddho abhibhoti tejasā ||",
    "san-lo-mvu29:157": "śakro yathā asuragaṇapramardako",
    "san-lo-mvu29:158": "sahasranetro tridaśābhirocate |",
    "san-lo-mvu29:159": "evaṁ imāṁ kṣatriyabhūmipālāṁ",
    "san-lo-mvu29:160": "sarveṇa buddho abhibhoti tejasā ||",
    "san-lo-mvu29:161": "brahmā yathā bhūtanukampi sarvāṁ",
    "san-lo-mvu29:162": "maruprabhāṁ abhirocati tejasā |",
    "san-lo-mvu29:163": "evaṁ imāṁ kṣatriyabhūmipālāṁ",
    "san-lo-mvu29:164": "sarveṇa buddho abhibhoti tejasā ||",
    "san-lo-mvu29:165": "daśāṁgupetaṁ pramuṁci śiriṁ śuciṁ",
    "san-lo-mvu29:166": "tataś ca buddhvā amṛtaprasādaṁ |",
    "san-lo-mvu29:167": "vines’ imāṁ kṣatriyabhūmipālāṁ",
    "san-lo-mvu29:168": "dharmaṁ imaṁ pāṇitale va darśaye ||",
    "san-lo-mvu29:169": "",
    "san-lo-mvu29:170": "evam āyuṣmatā ānandena bhagavān abhistuto ||",
    "san-lo-mvu29:171": "bhagavāṁ vaiśālakānāṁ lecchavīnāṁ dharmayā kathayā saṁdarśayitvā samuttejayitvā saṁpraharṣayitvā bahūni ca prāṇiśatasahasrāṇi abhivineti || vaiśālakānāṁ lecchavīnāṁ tāvad dānaṁ deyadharmaṁ imāye anumodanāye ||",
    "san-lo-mvu29:172": "",
    "san-lo-mvu29:173": "yathāpi te madhukarakā sametvā",
    "san-lo-mvu29:174": "nānāvidhāṁ kusumarasāṁ grahetvā |",
    "san-lo-mvu29:175": "tuṇḍehi pādehi ca saṁharitvā",
    "san-lo-mvu29:176": "+ + + + + + + + + + + + + + + ||",
    "san-lo-mvu29:177": "sāmagriye bhavati rasagandhayoso",
    "san-lo-mvu29:178": "taṁ saṁstṛtaṁ bhavati madhu praṇītaṁ |",
    "san-lo-mvu29:179": "varṇena gandhena rasen’ upetaṁ",
    "san-lo-mvu29:180": "bhaiṣajyabhakteṣu ca taṁ upeti ||",
    "san-lo-mvu29:181": "em’ eva grāme nigameṣu vā punaḥ",
    "san-lo-mvu29:182": "mahājano bhavati yahiṁ sa āgato |",
    "san-lo-mvu29:183": "saputradārā puruṣastriyo ca",
    "san-lo-mvu29:184": "kalyāṇakāryeṣu samānacchandā ||",
    "san-lo-mvu29:185": "samoharitvāna dadanti pānaṁ",
    "san-lo-mvu29:186": "saṁghasya bhaktāni karonti yāguṁ |",
    "san-lo-mvu29:187": "pānāni saṁyaksukhakhādanīyā",
    "san-lo-mvu29:188": "rasāṁ ca āryānumatāṁ dadanti ||",
    "san-lo-mvu29:189": "yathāprasādaṁ ca yathānubhāvaṁ",
    "san-lo-mvu29:190": "kalpaṁ bahuṁ cāpi samoharitvā |",
    "san-lo-mvu29:191": "punar punaḥ denti prasannacittā",
    "san-lo-mvu29:192": "samuccayaṁ gacchati puṇyarāśiḥ ||",
    "san-lo-mvu29:193": "abhivādanāṁjalikarmaṇo ca",
    "san-lo-mvu29:194": "pratyutthāna-m-āsanatāṁ tato ca |",
    "san-lo-mvu29:195": "vaiyāvṛtyaṁ dharmanumodanāṁ ca",
    "san-lo-mvu29:196": "mahājano prīto karoti puṇyaṁ ||",
    "san-lo-mvu29:197": "te dinnadānā kṛtapuṇyakarmakā",
    "san-lo-mvu29:198": "yenaiva vācātha samoharitva vā |",
    "san-lo-mvu29:199": "yainaiva ca karmasabhāgatāye",
    "san-lo-mvu29:200": "sarve pi te svargam upenti sthānaṁ ||",
    "san-lo-mvu29:201": "divyehi rūpehi samaṁgibhūtā",
    "san-lo-mvu29:202": "paricāriyanty apsarasāṁ gaṇehi |",
    "san-lo-mvu29:203": "prabhūtabhakṣā pravarānnapānā",
    "san-lo-mvu29:204": "vimānaśreṣṭhopagatā ramanti ||",
    "san-lo-mvu29:205": "yadā ca te enti manuṣyalokaṁ",
    "san-lo-mvu29:206": "sarve pi āḍhyakuleṣu jātā |",
    "san-lo-mvu29:207": "ṛddheṣu sphīteṣu mahādhaneṣu",
    "san-lo-mvu29:208": "prabhūtanārīnarasaṁkuleṣu ||",
    "san-lo-mvu29:209": "madhuṁ kṛtaṁ satpuruṣapraśastaṁ",
    "san-lo-mvu29:210": "sarvehi puṣpehi sukhāvahāya |",
    "san-lo-mvu29:211": "yaṁ kiṁcid artho manasā ca prārthitaḥ",
    "san-lo-mvu29:212": "sarvo sa ṛddhyeya yathāmano ca ||",
    "san-lo-mvu29:213": "sarvārthaṁ saṁgamya upetha nirvṛtiṁ",
    "san-lo-mvu29:214": "sasarvasaṁskārakileśasūdanāṁ |",
    "san-lo-mvu29:215": "saṁvarṇaye lokahito mahāprabhuḥ",
    "san-lo-mvu29:216": "saputradārā sahajñātibāndhavā ||",
    "san-lo-mvu29:217": "",
    "san-lo-mvu29:218": "te dāni lecchavayo bhagavantam āhansuḥ || ayam asmākaṁ bhagavan udyānānāṁ mahā-udyānaṁ yad idaṁ mahāvanaṁ sakūṭāgāraśālaṁ | taṁ ca bhagavato saśrāvakasaṁghasya dema niryātema || bhagavāṁ dāni bhikṣūn āmantresi || tena hi bhikṣavo anujānāmi ārāmārthaṁ vihārārthaṁ kalpārthaṁ || bhagavāṁ dāni mahāvanāto cāpālaṁ cetiyaṁ āgataḥ || lecchavayo  pṛcchanti || kahiṁ bhagavāṁ || bhikṣavo āhansuḥ || eṣa vāsiṣṭhāho bhagavāṁ mahāvanāto yena cāpālaṁ cetiyaṁ tenopasaṁkrānto divāvihārāya || te dāni lecchavayo āhansuḥ || dema bhagavato cāpālaṁ cetiyaṁ saśrāvakasaṁghasya niryātema || aparakāle lecchavikā mahāvanam āgatā bhagavato pādavandakā bhagavāṁ ca kṛtabhaktakṛtyo saptāmracetiyaṁ gato divāvihārāya || lecchavayo bhikṣūṇāṁ pṛcchanti || āryā kahiṁ bhagavān* || bhikṣū āhansuḥ || eṣa vāsiṣṭhāho bhagavāṁ kṛtabhaktakṛtyo yena saptāmracetiyaṁ ten’ upasaṁkrānto divāvihārāya || te dāni lecchavayo yena saptāmracetiyaṁ ten’ upasaṁkramitvā bhagavataḥ pādau śirasā vanditvā bhagavantam etad avocat* || dema bhagavaṁ saptāmracetiyaṁ bhagavato saśrāvakasaṁghasya niryātema || evaṁ bahuputracetiyaṁ gautamakaṁ cetiyaṁ kapinahyaṁ cetiyaṁ || bhūyo cāpi bhagavān kṛtyabhaktakṛtyo mahāvanāto yena markaṭahradatīraṁ cetiyan ten’ upasaṁkrānto divāvihārāya || lecchavayo āgatā mahāvanaṁ bhagavato pādavandakāḥ || bhikṣūṇāṁ pṛcchanti || āryā kahiṁ bhagavān* || bhikṣū āhansu || eṣa vāsiṣṭhāho bhagavāṁ kṛtabhaktakṛtyo yena markaṭahradatīraṁ ten’ upasaṁkrānto divāvihārāya || te dāni yena markaṭahradatīraṁ cetiyan ten’ upasaṁkramitvā bhagavataḥ pādau śirasā vanditvā bhagavantam etad uvāca || dema markaṭahradatīraṁ cetiyaṁ bhagavataḥ saśrāvakasaṁghasya niryātema || āmrapālīye bhagavataḥ saśrāvakasaṁghasya bhaktaṁ kṛtvā āmravanaṁ niryātitaṁ || bālikāye bhagavataḥ saśrāvakasaṁghasya bhaktaṁ kṛtvā bālikāchavī niryātitā ||",
    "san-lo-mvu29:219": "iti śrīmahāvastu-avadāne chatravastuṁ samāptaṁ ||",
    "san-lo-mvu29:220": "",
    "san-lo-mvu29:221": "atha aparimitayaśadharmarājño",
    "san-lo-mvu29:222": "navavidhaśāsanadharmakośarakṣo |",
    "san-lo-mvu29:223": "bhavatu gaṇavaro cirasthitiko",
    "san-lo-mvu29:224": "śiripravaro acalo yathā sumerū ||",
    "san-lo-mvu29:225": ""
}