{
    "san-lo-mvu36:0": "",
    "san-lo-mvu36:1": "",
    "san-lo-mvu36:2": "",
    "san-lo-mvu36:3": "Mahāvastu",
    "san-lo-mvu36:4": "",
    "san-lo-mvu36:5": "36. Gotama’s Youth",
    "san-lo-mvu36:6": "",
    "san-lo-mvu36:7": "rājā śuddhodano sāntaḥpuro śārdhaṁ kumāreṇa udyānabhūmiṁ nirdhāvito || bodhisatvo udyānabhūmīye anucaṁkramanto kṛṣigrāmam anuprāpto || tatra paśyati halāni vahantāni | tehi halehi dīrghako ca maṇḍūko ca utkṣiptā | maṇḍūko gṛhīto bhojanārthaṁ | so pi dīrghako kumāreṇa kṣipto || taṁ ca bodhisatvena dṛṣṭaṁ | dṛṣṭvā ca bodhisatvasya mahāntaṁ saṁvegam utpannaṁ ||",
    "san-lo-mvu36:8": "",
    "san-lo-mvu36:9": "kāmaṁ śarīraṁ samaṁ tapyati jīvitaṁ ca",
    "san-lo-mvu36:10": "prāpsyāmi adya amṛtaṁ bhavavipramokṣaṁ |",
    "san-lo-mvu36:11": "vīryaṁ mayā hi pratisaṁharituṁ na śakyaṁ",
    "san-lo-mvu36:12": "velāya ca salilavegaṁ yathāṇarvasya ||",
    "san-lo-mvu36:13": "",
    "san-lo-mvu36:14": "jambucchāyāyāṁ bodhisatvo niṣaṇṇo pūrvāhṇe parivṛtte divasakare chāyā bodhisatvaṁ na jahāti | savitarkaṁ savicāraṁ prathamaṁ dhyānam upasaṁpadya viharati || himavantapārśvato paṁca ṛṣayo vaihāyasena vindhyaṁ gacchanti | te tatra bodhisatvasya na śaknonti uparigantuṁ ||",
    "san-lo-mvu36:15": "",
    "san-lo-mvu36:16": "vayam iha maṇivajrakūṭaṁ giriṁ merum abhyudgataṁ tiryagatyarthavistārikaṁ |",
    "san-lo-mvu36:17": "gaja iva sahakāraśākhākulāṁ vṛkṣavṛndāṁ pradāretvā nirdhāvitā naikaśaḥ ||",
    "san-lo-mvu36:18": "vayam amarapure pi śaktā gatā devagandharveśmāni cordhvaṁ nabhe niśritāḥ |",
    "san-lo-mvu36:19": "vayam api vanaṣaṇḍam āsādya sīdāma bho kasya lakṣmī nivarteti ṛddher balaṁ ||",
    "san-lo-mvu36:20": "",
    "san-lo-mvu36:21": "devā gāthāṁ bhāṣanti ||",
    "san-lo-mvu36:22": "",
    "san-lo-mvu36:23": "nṛpatipatikulodito śākyarājātmajo bālasūryaprakāśo vidū |",
    "san-lo-mvu36:24": "ravitaruṇaprabhātirekehi varṇaprabhaiḥ lakṣaṇair lakṣitāṁgo varaiḥ ||",
    "san-lo-mvu36:25": "ayam iha vanamāśrito dhyānacintāparaḥ + + + + + + + + + pārthivaḥ |",
    "san-lo-mvu36:26": "guṇaśatasamakoṭisaṁvardhitas tasya lakṣmī nivarteti ṛddher balaṁ ||",
    "san-lo-mvu36:27": "so hi timirāndhakāre prādurbhūto pradīpakaḥ |",
    "san-lo-mvu36:28": "ayaṁ taṁ prāpsyate dharmaṁ yaj jagaṁ śvāsayiṣyati ||",
    "san-lo-mvu36:29": "loke kleśāgnisaṁtapte prādurbhūtaḥ mahāmuniḥ |",
    "san-lo-mvu36:30": "ayan taṁ prāpsyate dharmaṁ yaj jagaṁ hlādayiṣyati ||",
    "san-lo-mvu36:31": "śokasāgarakāntāre yānaśreṣṭham upasthitaṁ |",
    "san-lo-mvu36:32": "ayaṁ taṁ prāpsyate dharmaṁ yaj jagaṁ tārayiṣyati ||",
    "san-lo-mvu36:33": "mahāsansārakāntāre vipranaṣṭaṁ jagattrayaṁ |",
    "san-lo-mvu36:34": "ayaṁ mārgavaraṁ śreṣṭhaṁ deśayiṣyati cakṣuṁān* ||",
    "san-lo-mvu36:35": "saṁsāracārake baddhā dīrgharātram iyaṁ prajā |",
    "san-lo-mvu36:36": "ayaṁ bandhanamokṣaṁ ca dharmarājā kariṣyati ||",
    "san-lo-mvu36:37": "ākruṣṭe śūram icchanti mantreṣu kuśalaṁ sadā |",
    "san-lo-mvu36:38": "sahāyaṁ arcayante khu annapānena supriyaṁ ||",
    "san-lo-mvu36:39": "",
    "san-lo-mvu36:40": "rājā bhaktavelāyāṁ kumāraṁ pṛcchati | kahiṁ kumāro āhāraṁ kariṣyati || rājño śrutvā kaṁcukīyā ca varṣavarā ca kirātā ca vāmanakā ca samantena pradhāvitā kumāraṁ mārgantā || kumāro jambucchāyāyāṁ dhyāyanto kaṁcukīyena dṛṣṭo parivṛtte divasakare jambucchāyā kumāraṁ na jahāti || kaṁcukīyo dṛṣṭvā vismito mahābhāgo kumāro yasya acetanā chāyā na jahāti || kaṁcukīyena rājño śuddhodanasya niveditaṁ ||",
    "san-lo-mvu36:41": "",
    "san-lo-mvu36:42": "vyāvṛtte timiranudasya maṇḍalasmiṁ",
    "san-lo-mvu36:43": "dhyāmābhaṁ śubhavaralakṣaṇāgradhāriṁ |",
    "san-lo-mvu36:44": "dhyāyantaṁ girim iva niścalaṁ narendra",
    "san-lo-mvu36:45": "siddhārthaṁ na jahati jambucchāyā ||",
    "san-lo-mvu36:46": "",
    "san-lo-mvu36:47": "rājā kaṁcukīyasya śrutvā yena kumāras tenopasaṁkramanto paśyati jambucchāyāntāṁ | rājā vismito āha ||",
    "san-lo-mvu36:48": "",
    "san-lo-mvu36:49": "hutāsano vā girimūrdhanasmiṁ",
    "san-lo-mvu36:50": "śaśīva nakṣatragaṇāvakīrṇo |",
    "san-lo-mvu36:51": "hlādeti gātrāṇi nirīkṣyamāṇo",
    "san-lo-mvu36:52": "dhyānasthito tailapradīpakalpo ||",
    "san-lo-mvu36:53": "",
    "san-lo-mvu36:54": "rājā āha || mahābhāgo ayaṁ yasya acetanavantā pi tāvā saṁnamanti || rājñā śuddhodanena bodhisatvasya jambucchāyāgatasya pādā vanditā ||",
    "san-lo-mvu36:55": "rājño śuddhodanasya etad abhūṣi || yathā kumārasya śānteṣu dhyāneṣu cittaṁ ramati so khalv eva asitasya ṛṣisya satyo vyākaraṇo bhaviṣyati || tena rājñā kumārasya vistīrṇam antaḥpuram upasthāpitaṁ tathā kumāro gṛhe abhirameya || rājñā kanyānām arthāya vividhaṁ nānāprakāraṁ aśokabhāṇḍaṁ kārāpitaṁ || kapilavastusmiṁ ca nagare ghoṣaṇā kārāpitā | sarvāhi kanyāhi rājakyaṁ udyānaṁ nirdhāvitavyaṁ sarvārthasiddho kumāro kanyānām ābharaṇāni viśrāṇeṣyati || tahiṁ udyāne rājāṇattīye kapilavastuto bahūni kanyāsahasrāṇi nirdhāvitāni || mahānāmasya śākyasya yaśodharā nāma dhītā mahatīye samṛddhīye nirdhāvitā hriyāyantī kumāram allīnā ||"
}