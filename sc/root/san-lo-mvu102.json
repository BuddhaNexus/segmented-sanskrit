{
    "san-lo-mvu102:0": "",
    "san-lo-mvu102:1": "",
    "san-lo-mvu102:2": "",
    "san-lo-mvu102:3": "Mahāvastu",
    "san-lo-mvu102:4": "",
    "san-lo-mvu102:5": "102. The Questions of Nālaka",
    "san-lo-mvu102:6": "",
    "san-lo-mvu102:7": "bhagavān samyaksaṁbuddho yad arthaṁ samudāgato tam arthaṁ abhisaṁbhāvayitvā vārāṇasyāṁ viharati ṛṣivadane mṛgadāve śāstā devānāṁ ca manuṣyāṇāṁ ca vistareṇa nidānaṁ kṛtvā avantīṣu markaṭaṁ nāma nigamaṁ tatra brāhmaṇamahāśālo rājño ujjhebhakasya toṇehārakasya purohitaḥ rājācāryo mahādhano mahābhogo prabhūtabhogo prabhūtasvāpateyo prabhūtadhanadhānyakośakoṣṭhāgāro prabhūtajātarūparajatavittopakaraṇo prabhūtadāsīdāsakarmakarapauruṣeyo prabhūtahastyaśvājagaveḍako kātyāyanasagotro | tasya dāni dve putrā eko nālako nāmena dvitīyo ca uttaro | uttaro jyeṣṭhaḥ nālako kanīyaso paṇḍito nipuṇo medhāvī uddhaṭitājño tīkṣṇabuddhiko || teṣāṁ mātulo asito nāma ṛṣī avantīṣu viṁdhyaparvate āśramapade prativasati paṁcaśiṣyaśataparivāro mūlaphalamakṛṣṭauṁchavṛttiko paṁca māṇavakaśatāni mantravedāṁ vācayati ||",
    "san-lo-mvu102:8": "uttareṇa tahiṁ gatvā vedā adhītā | so dāni saṁgītiṁ kṛtvā pituḥ sakāśam āgato || so dāni pituḥ purato pareṣāṁ ca brāhmaṇānāṁ vedapāragāṇāṁ anuyogaṁ deti | tasyānuyogaṁ dentasya tāni vedāni nālakena sarvāṇi ogṛhītāni || tenāpi pituś ca teṣāṁ brāhmaṇānāṁ vedapāragāṇāṁ purato tasya bhrātuḥ sakāśāto vedāni śrutvā anuyogo dinno | tasya so pitā te ca brāhmaṇā vedapāragā vismitā aho māṇavakasya buddhīti || so dāni mātāpitṛhi vuccati buddho loke utpanno gaccha pravrajāhīti || so vindhyaparvataṁ gatvā mātulasya asitasya ṛṣisyāśrame ṛṣipravrajyāṁ pravrajito | tena yujyantena ghaṭantena vyāyamantena pūrvarātrāpararātraṁ jāgarikāyogam anuyuktena viharantena catvāri dhyānāny utpāditāni paṁcābhijñā sākṣīkṛtā ||",
    "san-lo-mvu102:9": "yadā bhagavān anuttarāṁ samyaksaṁbodhim abhisaṁbuddho pravṛttapravaradharmacakro vārāṇasyāṁ viharati ṛṣivadane mṛgadāve devamanuṣyāṇāṁ arthacaryāṁ caramāṇo prāṇaśatasahasrāṇi amṛtaṁ prāpayanto tadāntevāsiko asitena ṛṣiṇā vuccati | buddho loka utpanno gaccha prācīnaṁ pravrajāhi || so dāni ṛṣisyāśramāto anupūrveṇa vārāṇasīm āgato || vārāṇasyāṁ ṣaṭ* śāstārapratijñā prativasensuḥ kāśyapo pūraṇo maskarī gosālikāputro ajito keśakambalī kakudo kātyāyano saṁjayī veraṭṭikāputro nirgrantho ca jñātiputro || teṣāṁ nālako ṣaṇṇāṁ śāstārapratijñānāṁ upasaṁkrānto na cāsya cittam ārādhyati || catvāro mahānidhayo saṁkho vārāṇasyāṁ mithilāyāṁ padumo kaliṁgeṣu piṁgalo takṣaśilāyāṁ elapatro || vārāṇasyāṁ saṁkhasya māsiko samājo vartati | tahiṁ nidhānādhipatayo nāgarājāno nimantritakā āgatā ||",
    "san-lo-mvu102:10": "tatra ca elapatreṇa nāgarājñā praśnā sthāpitā etāṁ yo praśnāṁ visarjeti tasya dhītā ca dīyati suvarṇasahasraṁ ca ||",
    "san-lo-mvu102:11": "",
    "san-lo-mvu102:12": "kiṁ sva adhipatī rājā kathaṁ bhoti rajasvaro |",
    "san-lo-mvu102:13": "kathaṁ sva virajo bhoti kathaṁ bālo ti vuccati ||",
    "san-lo-mvu102:14": "",
    "san-lo-mvu102:15": "bhagavān āha ||",
    "san-lo-mvu102:16": "",
    "san-lo-mvu102:17": "ṣaṣṭho adhipatī rājā rājye bhoti rajasvaro |",
    "san-lo-mvu102:18": "arakto virajo bhavati rakto bālo ti vuccati ||",
    "san-lo-mvu102:19": "",
    "san-lo-mvu102:20": "elapatro āha ||",
    "san-lo-mvu102:21": "",
    "san-lo-mvu102:22": "kena so vuhyati bālo kiṁ su nudati paṇḍito |",
    "san-lo-mvu102:23": "yogakṣemī kathaṁ bhoti taṁ me ākhyāhi pṛcchato ||",
    "san-lo-mvu102:24": "",
    "san-lo-mvu102:25": "bhagavān āha ||",
    "san-lo-mvu102:26": "",
    "san-lo-mvu102:27": "yogehi vuhyati bālo yogaṁ nudati paṇḍitaḥ |",
    "san-lo-mvu102:28": "sarvayoga-asaṁyukto yogakṣemīti vuccati ||",
    "san-lo-mvu102:29": "",
    "san-lo-mvu102:30": "elapatro āha ||",
    "san-lo-mvu102:31": "",
    "san-lo-mvu102:32": "buddhabuddhehi vuccasi svapnaṁ atha darśanaṁ |",
    "san-lo-mvu102:33": "nirīkṣya bhāṣesi tatvaṁ udīraya cchinda saṁśayaṁ ||",
    "san-lo-mvu102:34": "",
    "san-lo-mvu102:35": "devatā āha ||",
    "san-lo-mvu102:36": "",
    "san-lo-mvu102:37": "sākṣaṁ dṛṣṭo mahāvīro mṛgadāvāntarāśrito |",
    "san-lo-mvu102:38": "dharmaśreṣṭhaṁ prakāśento siṁho va girikandare ||",
    "san-lo-mvu102:39": "cirasya vata drakṣyāma tārakair iva lakṣaṇaiḥ |",
    "san-lo-mvu102:40": "vicitragātraṁ + + + buddhasya varabuddhino ||",
    "san-lo-mvu102:41": "cirasya tava śroṣyāma vāṇiṁ brahmasvaropamāṁ |",
    "san-lo-mvu102:42": "anityaṁ duḥkham anātmeti sarvakleśapradāraṇīṁ ||",
    "san-lo-mvu102:43": "etāṁ śrutvā navaghoṣāṁ vāṇiṁ brahmasvaropamāṁ |",
    "san-lo-mvu102:44": "mokṣaṁ prāpsyāma tīrthebhyaḥ āsādetva nararṣabhaṁ ||",
    "san-lo-mvu102:45": "dṛṣṭvāna lokārthacaraṁ maharṣiṁ",
    "san-lo-mvu102:46": "mahāyaśaṁ kāśyapa arthadarśiṁ |",
    "san-lo-mvu102:47": "+ + + sarvasya śubhasya mūlaṁ",
    "san-lo-mvu102:48": "śīlaṁ rakṣyāmo camarīva bālaṁ ||",
    "san-lo-mvu102:49": "chittvāna panthaṁ kuvanāntarasmiṁ",
    "san-lo-mvu102:50": "yathā śāstāraṁ muniṁ no ca kṛtvā |",
    "san-lo-mvu102:51": "khaṇḍitva śikṣāṁ paramārthadarśino",
    "san-lo-mvu102:52": "mārgā cyuto vīcim upeti kṛcchraṁ ||",
    "san-lo-mvu102:53": "patanti gātreṣu giriprakāśā",
    "san-lo-mvu102:54": "+ + + vṛṣṭir anantaviddhiḥ |",
    "san-lo-mvu102:55": "śāṭeti gātrāṇi duḥkhārditasya",
    "san-lo-mvu102:56": "tato pramocehi viśālakīrte ||",
    "san-lo-mvu102:57": "śṛṇomi dharmaṁ na ca addaśāmi",
    "san-lo-mvu102:58": "netroddhṛtaḥ sūryam ivodayantaṁ |",
    "san-lo-mvu102:59": "āśvāsayādityamarīciteja",
    "san-lo-mvu102:60": "mokṣo kadā bheṣyati tiryagyoniṣu ||",
    "san-lo-mvu102:61": "imaṁ vikṛtasaṁdehiṁ dṛṣṭvā duḥśīlasaṁbhavaṁ |",
    "san-lo-mvu102:62": "aśrukaṇṭho rudanto pi ko śīlaṁ na samācaret* ||",
    "san-lo-mvu102:63": "sa vai pramodeṣu rato na + + +",
    "san-lo-mvu102:64": "bhave suśīleṣv acalo ’calopamo |",
    "san-lo-mvu102:65": "vyākarṣa tvaṁ arthadṛśo matīmāṁ",
    "san-lo-mvu102:66": "maitreyagotro bhavarāgasūdano ||",
    "san-lo-mvu102:67": "",
    "san-lo-mvu102:68": "nālako kātyāyano bhagavataḥ pādau śirasā vanditvā bhagavantam etad uvāca ||",
    "san-lo-mvu102:69": "",
    "san-lo-mvu102:70": "purohito mahyaṁ pitā toṇehārasya rājino |",
    "san-lo-mvu102:71": "utpādeṣu vidyāyukto nikṣatreṣu gatiṁgato ||",
    "san-lo-mvu102:72": "tan me pitā avacāsi arthakāmānukampako |",
    "san-lo-mvu102:73": "buddho khu putra utpanno gaccha prācīna pravraja ||",
    "san-lo-mvu102:74": "so haṁ bhagavan* anuprāpto sādhu tvaṁ pravrājehi māṁ |",
    "san-lo-mvu102:75": "vaiśāradyehi saṁpannāṁ vācāṁ bhāṣe tathāgato ||",
    "san-lo-mvu102:76": "kātyāyanaṁ brāhmaṇaṁ ca ehi bhikṣūti ālape |",
    "san-lo-mvu102:77": "sā etasya pravrajyā hi abhū ca upasaṁpadā ||",
    "san-lo-mvu102:78": "",
    "san-lo-mvu102:79": "āyuṣmāṁ kātyāyano āha ||",
    "san-lo-mvu102:80": "",
    "san-lo-mvu102:81": "ajñāsi etaṁ vacanaṁ asitasya yathātathaṁ |",
    "san-lo-mvu102:82": "tvāṁ tu gautama pṛcchāmi sarvadharmāṇa pāraga ||",
    "san-lo-mvu102:83": "anagāraṁ upetasya bhikṣājīvaṁ cikīrṣato |",
    "san-lo-mvu102:84": "muni pravyāhara dharmaṁ mauneyaṁ uttamaṁ padaṁ ||",
    "san-lo-mvu102:85": "",
    "san-lo-mvu102:86": "bhagavān āha ||",
    "san-lo-mvu102:87": "",
    "san-lo-mvu102:88": "mauneyaṁ ca pṛcchasi nāla duḥkaraṁ durabhisaṁbhuṇaṁ |",
    "san-lo-mvu102:89": "hanta te taṁ ca vakṣyāmi saṁstambhasva dṛḍho bhava ||",
    "san-lo-mvu102:90": "samānabhāgaṁ kuryāsi grāme ākruṣṭavanditaṁ |",
    "san-lo-mvu102:91": "manopradoṣaṁ rakṣesi kṣānto cānumato bhava ||",
    "san-lo-mvu102:92": "uccāvacā niścaranti dāve agniśikhā iva |",
    "san-lo-mvu102:93": "nārī munipralobhāye tāva taṁ mā pralobhaye ||",
    "san-lo-mvu102:94": "virato maithunā dharmā hitvā kāmaṁ parovaraṁ |",
    "san-lo-mvu102:95": "aviruddho asaṁruddho ye satvā trasasthāvarāḥ ||",
    "san-lo-mvu102:96": "yathātmano tathānyeṣāṁ yathānyeṣāṁ tathātmano |",
    "san-lo-mvu102:97": "ātmānaṁ upamāṁ kṛtvā naiva hiṁse na ghātaye ||",
    "san-lo-mvu102:98": "hitvām iha alpicchāṁ pi aniccho bhohi nirvṛto |",
    "san-lo-mvu102:99": "tyaja icchāṁ ca lobhaṁ ca yatra saktā pṛthagjanāḥ |",
    "san-lo-mvu102:100": "paṇḍito pratipajjeya so tare narakaṁ imaṁ ||",
    "san-lo-mvu102:101": "tato rātrivivāsāto grāmaṁ piṇḍāya otare |",
    "san-lo-mvu102:102": "āhvayaṁ nābhinandeya abhihāraṁ ca grāmato ||",
    "san-lo-mvu102:103": "na muni grāmam āsādya kuleṣu sahasā care |",
    "san-lo-mvu102:104": "ghāseṣī na cchinnakatho na vācā prepsutāṁ bhaṇe ||",
    "san-lo-mvu102:105": "sa pātrapāṇī vicareyā amūgo mūgsaṁmato |",
    "san-lo-mvu102:106": "taṁ taṁ dānaṁ na niṁdeyā dātāraṁ nāvajāniyā ||",
    "san-lo-mvu102:107": "adāsi iti te sādhu nādāsi bhadram astu te |",
    "san-lo-mvu102:108": "ubhayenaiva sadṛśo rukṣatvaṁ vinivartaye ||",
    "san-lo-mvu102:109": "so piṇḍacāraṁ caritvā navāntaṁ abhirakṣaye |",
    "san-lo-mvu102:110": "ūnodaro mitāhāro alpeccho syād alolupaḥ ||",
    "san-lo-mvu102:111": "so vṛkṣamūlopagato āsanopagato muni |",
    "san-lo-mvu102:112": "dhyāpayati ato bhavyaṁ ātmānaṁ nātitoṣaye ||",
    "san-lo-mvu102:113": "yasyātra saritāā nāsti cchinnaśrotasya bhikṣavaḥ |",
    "san-lo-mvu102:114": "kṛtyākṛtyaprahīṇasya paridāgho na vijjati ||",
    "san-lo-mvu102:115": "evaṁ layanam ākhyātaṁ saṁbuddhena prajānatā |",
    "san-lo-mvu102:116": "eko va abhiramiṣyasi evaṁ gamiṣyasi diśo daśa ||",
    "san-lo-mvu102:117": "evaṁ mauneyaṁ upeṣyasi kṣuradhāropamo bhava |",
    "san-lo-mvu102:118": "jihvāya tālum āsādya tādṛśo saṁyato bhava ||",
    "san-lo-mvu102:119": "nirāmagandho asito vṛkṣamūlaparāyaṇo |",
    "san-lo-mvu102:120": "ekāsanasya śikṣāsi śramaṇopāsanasya ca ||",
    "san-lo-mvu102:121": "śrutvā ṛjurahaṁ dhyānaṁ dhyāyināṁ kāmacāgināṁ |",
    "san-lo-mvu102:122": "tato hiriṁ ca śraddhāṁ ca bhūyo śikṣeya māmako ||",
    "san-lo-mvu102:123": "na pāraṁ dviguṇāyati nāpi caivaṁ guṇāyati |",
    "san-lo-mvu102:124": "uccāvacā pratipadā śrāmaṇyena prakāśitā ||",
    "san-lo-mvu102:125": "taṁ nadīṣu vijānāti randhreṣu pradareṣu ca |",
    "san-lo-mvu102:126": "sannādayati khu ogho śāntaiva mahodadhiḥ ||",
    "san-lo-mvu102:127": "yaṁ ūnakaṁ taṁ svanati yaṁ pūraṁ śāntam eva taṁ |",
    "san-lo-mvu102:128": "ūnakumbhopamo bālo hradapūro va paṇḍitaḥ ||",
    "san-lo-mvu102:129": "yo munī bahu bhāṣati upetaṁ arthasaṁhitaṁ |",
    "san-lo-mvu102:130": "nirvāṇaṁ sākṣātkuryāya jānanto bahu bhāṣati ||",
    "san-lo-mvu102:131": "yo ca dhīro mitabhāṇī jānanto na bahu bhāṣati |",
    "san-lo-mvu102:132": "sa munī maunam arhati sa munī maunam adhyagātti ||",
    "san-lo-mvu102:133": "",
    "san-lo-mvu102:134": "nālakapraśnaṁ samāptaṁ ||"
}