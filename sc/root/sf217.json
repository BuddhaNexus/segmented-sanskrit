{
    "sf217:0": "Ekottarikāgama 26",
    "sf217:1": "parṣat kaṣāyaṁ ca vo bhikṣavo deśayiṣyāmi parṣanmaṇḍaṁ ca tac chṛṇuta sādhu ca suṣṭhu ca manasikuruta bhāṣiṣye |",
    "sf217:2": "parṣatkaṣāyaḥ katamaḥ | yasyāṁ parṣadi adharmo dīpyate dharmaḥ pratyuhyate avinayo dīpyate vinayaḥ pratyuhyate adharme khalu dīpyamāne dharme pratyuhyamāne avinaye dīpyamāne vinaye pratyuhyamāne adharmavādinaḥ avinayavādinaḥ pudgalā balavanto bhavanti dharmavādino vinayavādinaḥ pudgalāḥ durbalā bhavanti adharmavādiṣu avinayavādiṣu pudgaleṣu balavatsu dharmavādino vinayavādinaḥ pudgalās tūṣṇīṁ vāsaṁ vasanti utthāya vā viprakrāmanti | ayam ucyate parṣat kaṣāyaḥ |",
    "sf217:3": "parṣanmaṇḍaḥ katamaḥ | yasyāṁ parṣadi dharmo dīpyate adharmaḥ pratyuhyate vinayo dīpyate avinayaḥ pratyuhyate dharme khalu dīpyamāne adharme pratyuhyamāne vinaye dīpyamāne avinaye pratyuhyamāne dharmavādino vinayavādinaḥ pudgalā balavanto bhavanti adharmavādina avinayavādinaḥ pudgalā durbalā bhavanti dharmavādiṣu vinayavādiṣu pudgaleṣu balavatsu adharmavādina avinayavādinaḥ pudgalāḥ pratyantān vā bhajante sarveṇa vā sarvaṁ na bhavanti | ayam ucyate parṣanmaṇḍaḥ |",
    "sf217:4": "parṣatkaṣāyaṁ ca vo deśayiṣyāmi parṣanmaṇḍaṁ ceti me yad uktam idaṁ me tat pratyuktam ||",
    "sf217:5": "anagravatīṁ ca vaḥ parṣadaṁ deśayiṣyāmi agravatīṁ ca | tac chṛṇuta sādhu ca suṣṭhu ca manasikuruta bhāṣiṣye |",
    "sf217:6": "anagravatī parṣat katamā | yasyāṁ parṣadi navakā bhikṣavaḥ sthavireṣu bhikṣuṣu agauravā viharanty apratīśā abhayavaśavartinaḥ sthavirāś ca bhikṣavaḥ śaithilikā bhavanti bāhulikā avakramaṇīye pūrvaṁgamāḥ praviveke nikṣiptadhurāḥ śikṣāyāṁ mandagauravāḥ | iyam ucyate anagravatī parṣat |",
    "sf217:7": "agravatī parṣat katamā | yasyāṁ parṣadi navakā bhikṣavaḥ sthavireṣu bhikṣuṣu sagauravā viharanti sapratīśāḥ sabhayavaśavartinaḥ sthavirāś ca bhikṣavaḥ na śaithilikā bhavanti abāhulikāḥ avakramaṇīye nikṣiptadhurāḥ praviveke pūrvaṁgamāḥ śikṣāyāṁ tīvragauravāḥ | iyam ucyate agravatī parṣat |",
    "sf217:8": "anagravatīṁ ca vaḥ parṣadaṁ deśayiṣyāṁi agravatīṁ ceti me yad uktam idaṁ me tat pratyuktam ||",
    "sf217:9": "vyagrāṁ ca vaḥ parṣadaṁ deśayiṣyāmi samagrāṁ ca, tac chṛṇuta sādhu ca suṣṭhu ca manasikuruta bhāṣiṣye |",
    "sf217:10": "vyagrā parṣat katamā | yeyaṁ parṣat kalahajātā viharati bhaṇḍanajātā vigṛhitā vivādamāpannā | iyam ucyate vyagrā parṣat |",
    "sf217:11": "samagrā parṣat katamā | yeyaṁ parṣat kalahajātā viharati na bhaṇḍanajātā na vigṛhitā na vivādamāpannā | iyam ucyate samagrā parṣat |",
    "sf217:12": "vyagrāṁ ca vaḥ parṣadaṁ deśayiṣyāmi samagrāṁ ceti me yad uktam idaṁ me tat pratyuktam ||",
    "sf217:13": "uttānāṁ ca vaḥ parṣadaṁ deśayiṣyāmi gaṁbhīrāṁ ca, tac chṛṇuta sādhu ca suṣṭhu ca manasikuruta bhāṣiṣye |",
    "sf217:14": "uttānā parṣat katamā | yeyaṁ parṣat uddhatā unnatā capalā mukharā pragalbhā gharṣitasmṛtir asamāhitā ||| | iyam ucyate uttānā parṣat |",
    "sf217:15": "gaṁbhīrā parṣat katamā | yeyaṁ parṣad anuddhatā anunnatā acapalā amukharā apragalbhā upasthitasmṛtiḥ samāhitā ||| | iyam ucyate gaṁbhīrā parṣat |",
    "sf217:16": "uttānāṁ ca vaḥ parṣadaṁ deśayiṣyāmi gaṁbhīrāṁ ceti me yad uktam idaṁ me tat pratyuktam ||",
    "sf217:17": "āmiṣagurukāṁ ca vaḥ parṣadaṁ deśayiṣyāmi dharmagurukāṁ ca, tac chṛṇuta sādhu ca suṣṭhu ca manasikuruta bhāṣiṣye |",
    "sf217:18": "āmiṣagurukā parṣat katamā | yathāpīhaikatyā āmiṣahetor anyonyaṁ satkurvanti gurukurvanti mānayanti pūjayanti te āmiṣam evāntarākṛtvā anyonyaṁ takṣanti saṁtakṣanti saṁparitakṣanti apīdānīṁ kulāny uddāyādāni kurvanti | iyam ucyate āmiṣagurukā parṣat |",
    "sf217:19": "dharmagurukā parṣat katamā | yathāpīhaikatyā dharmahetor anyonyaṁ satkurvanti gurukurvanti mānayanti pūjayanti te dharmam evāntarākṛtvā nānyonyaṁ takṣanti saṁtakṣanti saṁparitakṣanti na ca kulāny uddāyādāni kurvanti | iyam ucyate dharmagurukā parṣat |",
    "sf217:20": "amiṣagurukāṁ ca vaḥ parṣadaṁ deśayiṣyāmi dharmagurukāṁ ceti me yad uktam idaṁ me tat pratyuktam ||",
    "sf217:21": "viṣamāṁ ca vaḥ parṣadaṁ deśayiṣyāmi samāṁ ca, tac chṛṇuta sādhu ca suṣṭhu ca manasikuruta bhāṣiṣye |",
    "sf217:22": "viṣamā parṣat katamā | yathāpīhaikatyaḥ adhārmiko bhavaty adharmavādī | tasya parṣad apy adhārmikī adharmavādinī | sa svasyāḥ parṣadaḥ purastāt svaṁ vādam abhūtenātatvenānarthopasaṁhitenācaṣṭe prajñapayati prasthāpayati vibhajati vivṛṇoty uttanīkaroti deśayati saṁprakāśayaty anusandhim api bhāṣate | paravādānāṁ randhrāṇi cchidrāṇi śavalāni kalmāṣāṇy abhūtenātatvenānarthopasaṁhitenācaṣṭe prajñapayati prasthāpayati vibhajati vivṛṇoty uttanīkaroti deśayati saṁprakāśayaty anusandhim api bhāṣate | iyam ucyate viṣamā parṣat |",
    "sf217:23": "samā parṣat katamā | yathāpīhaikatyo dhārmiko bhavati dharmavādī | tasya parṣad api dhārmikī dharmavādinī | sa svasyāḥ parṣadaḥ purastāt svaṁ vādam bhūtena tatvenārthopasaṁhitenācaṣṭe prajñapayati prasthāpayati vibhajati vivṛṇoty uttanīkaroti deśayati saṁprakāśayaty anusandhim api bhāṣate | paravādānāṁ randhrāṇi cchidrāṇi śavalāni kalmāṣāṇi bhūtena tatvenārthopasaṁhitenācaṣṭe prajñapayati prasthāpayati vibhajati vivṛṇoty uttanīkaroti deśayati saṁprakāśayaty anusandhim api bhāṣate | iyam ucyate samā parṣat |",
    "sf217:24": "viṣamāṁ ca vaḥ parṣadaṁ deśayiṣyāmi samāṁ ceti me yad uktam idaṁ me tat pratyuktam ||",
    "sf217:25": "anāryāṁ ca vaḥ parṣadaṁ deśayiṣyāmi āryāṁ ca, tac chṛṇuta sādhu ca suṣṭhu ca manasikuruta bhāṣiṣye |",
    "sf217:26": "anāryā parṣat katamā | yeyaṁ parṣad idaṁ duḥkham āryasatyam iti yathābhūtaṁ na prajānāty ayaṁ duḥkhasamudayo ’yaṁ duḥkhanirodha iyaṁ duḥkhanirodhagāminī pratipad āryasatyam iti yathābhūtaṁ na prajānāti | iyam ucyate anāryā parṣat |",
    "sf217:27": "āryā parṣat katamā | yeyaṁ parṣad idaṁ duḥkham āryasatyam iti yathābhūtaṁ prajānāty ayaṁ duḥkhasamudayo ’yaṁ duḥkhanirodha iyaṁ duḥkhanirodhagāminī pratipad āryasatyam iti yathābhūtaṁ prajānāti | iyam ucyate āryā parṣat |",
    "sf217:28": "anāryāṁ ca vaḥ parṣadaṁ deśayiṣyāmi āryāṁ ceti me yad uktam idaṁ me tat pratyuktam ||",
    "sf217:29": "etāny eva sapta sūtrāṇi |||",
    "sf217:30": "antaroddānaṁ",
    "sf217:31": "dharmo vinaya āpattir",
    "sf217:32": "gurukā sāvaśeṣā ācīrṇā abhāṣitā apraṇihitā aprajñaptā asamavahatā ||",
    "sf217:33": "piṇḍoddānaṁ",
    "sf217:34": "saptāviṁśat* ||| yaḥ |",
    "sf217:35": "śikṣā vyākhyānataḥ kāryā dharmādharmeṇa paścimaṁ ||",
    "sf217:36": "uddānaṁ",
    "sf217:37": "saptaviṁśad dharmebhir nava jñānena kārayet |",
    "sf217:38": "dṛṣṭiḥ saṁvṛtir ārakṣā kiṁpuruṣaḥ poṣadhena ca ||",
    "sf217:39": "||| ttraṁ piṇḍapāta āyācanavastunā ||"
}