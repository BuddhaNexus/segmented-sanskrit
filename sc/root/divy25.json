{
    "divy25:0": "",
    "divy25:1": "",
    "divy25:2": "",
    "divy25:3": "Divyāvadānam",
    "divy25:4": "",
    "divy25:5": "25. sa gharakṣitāvadānam (2)",
    "divy25:6": "",
    "divy25:7": "bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ pṛcchanti—kiṁ bhadanta āyuṣmatā saṁgharakṣitena karma kṛtam, yasya karmaṇo vipākenāḍhye mahābhoge kule jāto bhagavato ’ntike pravrajya sarvakleśaprahāṇādarhattvaṁ sākṣātkṛtam? evaṁ taṁ ca vaineyakāryaṁ kṛtam? bhagavānāha—saṁgharakṣitenaiva bhikṣavaḥ karmāni kṛtāni upacitāni pūrvavat |",
    "divy25:8": "bhūtapūrvaṁ bhikṣavo ’sminn eva bhadrake kalpe viṁśativarṣasahasrāyuṣi prajāyāṁ nāma śāstā pūrvavat |",
    "divy25:9": "tasyāyaṁ śāsane pravrajita āsīdvaiyāvṛtyakaraḥ |",
    "divy25:10": "asya tatra pañca sārdhaṁvihāriśatāni |",
    "divy25:11": "yadbhūyasā ekakarvaṭanivāsī janakāyaḥ, asyaivābhiprasannaḥ |",
    "divy25:12": "anena tatra yāvadāyuḥparyantaṁ brahmacaryaṁ cīrṇam, na kaścidguṇo ’dhigataḥ |",
    "divy25:13": "apareṇa samayena glānībhūtaḥ |",
    "divy25:14": "mūlagaṇḍapatrapuṣpaphalabhaiṣajyairupasthīyamāno hīyata eva |",
    "divy25:15": "maraṇasamaye praṇidhānaṁ kartumārabdhah—yanmayā kāśyape bhagavati samyaksambuddhe ’nuttare mahādakṣiṇīye yāvadāyurbrahmacaryaṁ cīrṇam, na kāścidguṇagaṇo ’dhigataḥ, anenāhaṁ kuśalamūlena yo ’sau bhagavatā kāśyapena samyaksambuddhenottaro nāma māṇavo varṣaśatāyuṣi prajāyāmavaśyabhāgīyakasya bhāvyatāyāṁ buddho, vyākṛtaḥ, tasya śāsane pravrajya sarvakleśaprahāṇādarhattvaṁ sākṣātkuryām |",
    "divy25:16": "tataḥ paścāt sārdhaṁvihāriṇa upasaṁkrāntāḥ |",
    "divy25:17": "te kathayanti—upādhyāya, asti kiṁcit tvayā guṇagaṇamadhigatam? sa kathayati—nāsti |",
    "divy25:18": "kiṁ praṇidhānaṁ kṛtam? idaṁ cedaṁ ca |",
    "divy25:19": "te kathayanti—vayamapyupādhyāyameva kalyāṇamitramāgamya tasyaiva bhagavato ’ntike sarvakleśaprahāṇādarhattvaṁ sākṣātkuryuḥ |",
    "divy25:20": "karvaṭanivāsinā janakāyena śrutaṁ glāna āryaka iti |",
    "divy25:21": "te ’pyupasaṁkrāntāḥ |",
    "divy25:22": "asti kiṁcidāryeṇa guṇagaṇamadhigatam? nāsti |",
    "divy25:23": "kiṁ praṇidhānaṁ kṛtam? idaṁ cedaṁ ca |",
    "divy25:24": "te kathayanti—vayamapyāryameva kalyāṇamitramāgamya tasyaiva bhagavato ’ntike sarvakleśaprahāṇādarhattvaṁ sākṣātkuryuḥ |",
    "divy25:25": "|",
    "divy25:26": "kiṁ manyadhve bhikṣavah? yo ’sau vaiyāvṛtyakaraḥ, eṣa evāsau saṁgharakṣito bhikṣuḥ |",
    "divy25:27": "yāni tāni pañca sārdhaṁvihāriśatāni, etānyeva tāni pañcabhikṣuśatāni |",
    "divy25:28": "yo ’sau karvaṭanivāsī janakāyaḥ, etānyeva tāni pañca vaṇikśatāni |",
    "divy25:29": "yadanena tara dharmavaiyāvṛtyaṁ kṛtam, tasya karmaṇo vipākenāḍhye mahādhane mahābhoge kule upapannaḥ |",
    "divy25:30": "yat tanmaraṇasamaye praṇidhānaṁ kṛtam, tasya karmaṇo vipākena mamāntike pravrajya sarvakleśaprahāṇādarhattvaṁ sākṣātkṛtamevaṁ ca vaineyakāryaṁ kṛtam |",
    "divy25:31": "|",
    "divy25:32": "iti hi bhikṣava ekāntakṛṣṇānāṁ karmaṇāmekāntakṛṣṇo vipākah…pūrvavat |",
    "divy25:33": "|"
}