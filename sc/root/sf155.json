{
    "sf155:0": "",
    "sf155:1": "",
    "sf155:2": "Naḍakalāpikasūtra",
    "sf155:3": "",
    "sf155:4": "bhagavān rājagṛhe viharati veṇuvane kalandakanivāpe |",
    "sf155:5": "tena khalu samayenāyuṣmāñ chāriputra āyuṣmāṁś ca mahākoṣṭhilo rājagṛhe viharato gṛdhrakūṭe parvate |",
    "sf155:6": "athāyuṣmāñ chāriputraḥ sāyāhne pratisaṁlayanād vyutthāya yenāyuṣmān mahākoṣṭhilas tenopajagāma | upetyāyuṣmatā mahākoṣṭhilena sārdhaṁ saṁmukhaṁ sammodanīṁ saṁrañjanīṁ kathāṁ vividhām upasaṁhṛtyaikānte nyaṣīdat | ekāntaniṣaṇṇa āyuṣmāñ chāriputra āyuṣmantaṁ mahākoṣṭhilam idam avocat |",
    "sf155:7": "pṛcchāma āyuṣman mahākoṣṭhila kañcid eva pradeśam | saced avakāśaṁ kuryāḥ praśnasya vyākaraṇāya |",
    "sf155:8": "pṛcchāyuṣmañ chāriputra | śrutvā te vedayiṣyāmi |",
    "sf155:9": "a kin nv āyuṣman mahākoṣṭhila asti jarā | asty evāyuṣmañ chāriputra jarā |",
    "sf155:10": "b kin nv āyuṣman mahākoṣthila asti maraṇam | asty evāyuṣmañ chāriputra maraṇam |",
    "sf155:11": "kin nv āyuṣmān mahākoṣṭhila svayaṁkṛtaṁ jarāmaraṇam | aho svit parakṛtam | aho svit svayaṁkṛtañ ca parakṛtañ ca | aho svid asvayaṁkāraparakārahetusamutpannaṁ jarāmaraṇam |",
    "sf155:12": "na hy evāyuṣmañ chāriputra svayaṁkṛtaṁ jarāmaraṇam | na parakṛtaṁ | na svayaṁkṛtañ ca parakṛtañ ca | nāpy asvayaṁkāraparakārahetusamutpannaṁ jarāmaraṇam | api tu jātipratyayaṁ jarāmaraṇam |",
    "sf155:13": "evaṁ jātir bhava upādānaṁ tṛṣṇā vedanā sparśaḥ ṣaḍāyatanaṁ nāmarūpaṁ vācyam |",
    "sf155:14": "kin nv āyuṣman mahākoṣṭhila svayaṁkṛtaṁ nāmarūpam | aho svit parakṛtaṁ | aho svit svayaṁkṛtañ ca parakṛtañ ca | aho svid asvayaṁkāraparakārahetusamutpannaṁ nāmarūpam |",
    "sf155:15": "na hy evāyuṣmañ chāripurta svayaṁkṛtaṁ nāmarūpam | na parakṛtaṁ | na svayaṁkṛtañ ca parakṛtañ ca | nāpy asvayaṁkāraparakārahetusamutpannaṁ nāmarūpam | api tu vijñānapratyayaṁ nāmarūpam |",
    "sf155:16": "kin nv āyuṣman mahākoṣṭhila svayaṁkṛtaṁ vijñānam | aho svit parakṛtam | aho svit svayaṁkṛtañ ca parakṛtañ ca / aho svid asvayaṁkāraparakārahetusamutpannaṁ vijñānam | na hy evāyuṣmañ chāriputra svayaṁkṛtaṁ vijñānam | na parakṛtaṁ / na svayaṁkṛtañ ca parakṛtañ ca | nāpy asvayaṁkāraparakārahetusamutpannaṁ vijñānam / api tu nāmarūpapratyayaṁ vijñānam |",
    "sf155:17": "idānīm evaṁ vayam āyuṣmato mahākoṣthilasya bhāṣitasyārtham ājānīmaḥ |",
    "sf155:18": "na svayaṁkṛtaṁ nāmarūpaṁ | na parakṛtaṁ | na svayaṁkṛtañ ca parakṛtañ ca / nāpy asvayaṁkāraparakārahetusamutpannaṁ nāmarūpam | api tu vijñānapratyayaṁ nāmarūpam | idānīṁ ca punar nāmarūpapratyayaṁ vijñānam ity ājānīmaḥ | ko nv āyuṣman mahākoṣṭhila asya bhāṣitasyārtho draṣṭavyaḥ |",
    "sf155:19": "tenāsyāyuṣmañ chāriputra upamāṁ te kariṣyāmi | upamayā hy atraikatyā vjñapuruṣā bhāṣitasyārtham ājānanti |",
    "sf155:20": "tadyathā dvau naḍakalāpāv ākāśe ucchṛtau syātām anyonyaṁ niśṛtau | a … etāv anyonyaṁ niśṛtya tiṣṭhataḥ | yaduta vijñānapratyayaṁ nāmarūpam | nāmarūpapratyayaṁ vijñānam |",
    "sf155:21": "sādhu sādhv āyuṣman mahākoṣṭhila yathā śrutavatāryaśrāvakeṇa samyag eva śāstuḥ śāsanam ājānatā suvinītena viśāradenāmṛtadṛśā amṛtaṁ dhātuṁ kāyena sākṣīkṛtvopasaṁpadya viharatāyuṣmatā mahākoṣṭhilena imā evaṁrūpā gaṁbhīrā gaṁbhīrā praśnā vimṛśya vimṛśya samyakprajñayā pṛṣṭena vyākṛtāḥ |",
    "sf155:22": "cailoṇḍukam ivāyuṣmantaṁ mahākoṣṭhilaṁ ye sabrahmacāriṇo mūrdhnā pariharanta āyuṣmato mahākoṣṭhilasya labherañ ca darśanaṁ labherañ ca paryupāsanaṁ teṣāṁ syur lābhāḥ sulabdhāḥ | asmākam api lābhāḥ sulabdhā ye vayam āyuṣmato mahākoṣṭhilasya labhāmahe ca darśanaṁ labhāmahe ca paryupāsanam |",
    "sf155:23": "sādhv atrāyuṣmatā mahākoṣṭhilena dharmaparyāyo deśitaḥ | imam aham utsahāmi triṁśat …",
    "sf155:24": "jarāmaraṇasya āyuṣman mahākoṣṭhila bhikṣur nirvide virāgāya nirodhāya dharmaṁ deśayati dharmakathiko bhikṣur alam asya vacanāya | jātibhavopādānatṛṣṇāvedanāsparśaṣaḍāyatananāmarūpavijñānasya bhikṣur nirvide virāgāya nirodhāya dharmaṁ deśayati dharmakathiko bhikṣur alam asya vacanāya |",
    "sf155:25": "jarāmaraṇasya bhikṣur nirvide virāgāya nirodhāya pratipanno bhavati dharmakathiko bhikṣur alam asya vacanāya |yāvad vijñānasya bhikṣur nirvide virāgāya nirodhāya pratipanno bhavati dharmakathiko bhikṣur alam asya vacanāya |",
    "sf155:26": "jarāmaraṇasya bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati dharmakathiko bhikṣur alam asya vacanāya | yāvad vijñānasya bikṣur nirvide virāgāya nirodhāyānupādāyāsravebyaḥ samyaksuvimuktacitto bhavati dharmakathiko bhikṣur alam asya vacanāya |",
    "sf155:27": "sādhu sādhv āyuṣmañ chāriputra yathā śrutavatāryaśrāvakeṇa samyag eva śāstuḥ śāsanam ājānatā suvinītena viśāradenāmṛtadṛśā",
    "sf155:28": "pūrvavad yāvat paryupāsanam |",
    "sf155:29": "atha kin nv asyottare karaṇīyam iti tau satpuruṣāv anyonyabhāṣitam abhinandyānumodya utthāyāsānāt prakrāntau ||"
}