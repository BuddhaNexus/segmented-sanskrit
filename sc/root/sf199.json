{
    "sf199:0": "",
    "sf199:1": "",
    "sf199:2": "Ekottarikāgama 14",
    "sf199:3": "",
    "sf199:4": "śrāvastyāṁ nidānaṁ |",
    "sf199:5": "[a] ye kecid anekavidhāḥ pāpakā akuśalā dharmāḥ saṁbhavanti sarve te avidyānivaraṇena | [b] avidyānivaraṇaṁ teṣām agram ākhyātaṁ yaduta saṁgrahāya ||",
    "sf199:6": "[a] ye kecid anekavidhāḥ pāpakā akuśalā dharmāḥ saṁbhavanti sarve te avidyānivaraṇena | [b] avidyānivaraṇaṁ teṣām agram ākhyātaṁ yaduta saṁgrahāya | [c] avidyānivaraṇe samavahate evaṁ teṣāṁ samudghāto bhavati ||",
    "sf199:7": "[a] ye kecid anekavidhāḥ pāpakā akuśalā dharmāḥ saṁbhavanti sarve te avidyānivaraṇena | [b] avidyānivaraṇaṁ teṣām agram ākhyātaṁ yaduta saṁgrahāya |",
    "sf199:8": "tadyathā [a] yāḥ kāścit kūṭāgāre sopānasya sarvās tāḥ kūṭaṁgamāḥ kūṭaniśritāḥ kūṭapratibaddhāḥ kūṭāvasaraṇāḥ | [b] kūṭās tāsām agra ākhyāto yaduta saṁgrahāya ||",
    "sf199:9": "evam eva [a] ye kecid anekavidhāḥ pāpakā akuśalā dharmāḥ saṁbhavanti sarve te avidyānivaraṇena | [b] avidyānivaraṇaṁ teṣām agram ākhyātaṁ yaduta saṁgrahāya ||",
    "sf199:10": "[a] ye kecid anekavidhāḥ pāpakā akuśalā dharmāḥ saṁbhavanti sarve te avidyānivaraṇena | [b] avidyānivaraṇaṁ teṣām agram ākhyātaṁ yaduta saṁgrahāya | [c] avidyānivaraṇe samavahate evaṁ teṣāṁ samudghāto bhavati ||",
    "sf199:11": "tadyathā [a] yāḥ kāścit kūṭāgāre sopānasya sarvās tāḥ kūṭaṁgamāḥ kūṭaniśritāḥ kūṭapratibaddhāḥ kūṭāvasaraṇāḥ | [b] kūṭās tāsām agra ākhyāto yaduta saṁgrahāya | [c] kūṭe samavahate evaṁ tāsāṁ samudghāto bhavati ||",
    "sf199:12": "evam eva [a] ye kecid anekavidhāḥ pāpakā akuśalā dharmāḥ saṁbhavanti sarve te avidyānivaraṇena | [b] avidyānivaraṇaṁ teṣām agram ākhyātaṁ yaduta saṁgrahāya | [c] avidyānivaraṇe samavahate evaṁ tāsāṁ samudghāto bhavati ||",
    "sf199:13": "",
    "sf199:14": "nānyatra ekadharmeṇa yeneyaṁ nivṛtā prajā |",
    "sf199:15": "sandhāvati ahorātraṁ sadā mohena āvṛtā ||",
    "sf199:16": "tāṁ tv avidyāṁ prahāyeha tamaḥskandhaṁ pradālya ca |",
    "sf199:17": "nāsau punaḥ saṁsarate hetur yasya na vidyate ||",
    "sf199:18": "",
    "sf199:19": "yathā avidyānivaraṇena catvāri sūtrāṇi evaṁ tṛṣṇāsaṁyojanena catvāri sūtrāṇi || atra tv ime gāthe vaktavye |",
    "sf199:20": "",
    "sf199:21": "tṛṣṇayā grathitāḥ satvā raktacittā bhavābhave |",
    "sf199:22": "te yogayuktā mārasya ayogakṣemino janāḥ |",
    "sf199:23": "jarāmaraṇam āyānti vatsaḥ kṣīrapaka iva mātaraṁ ||",
    "sf199:24": "tāṁ tu tṛṣṇāṁ prahāyeha vītatṛṣṇo bhavābhave |",
    "sf199:25": "tṛṣṇayābhibhavad bhikṣur anicchuḥ parinirvṛtaḥ ||",
    "sf199:26": "",
    "sf199:27": "yathā ye kecid anekavidhāḥ pāpakā akuśalā dharmā iti aṣṭau sūtrāṇi evaṁ ye kecid anekavidhāḥ saṁyojanīyā dharmā iti aṣṭau sūtrāṇi ||",
    "sf199:28": "nāham ekadharmam api samanupaśyāmi yena samanvāgatāḥ satvā dīrgham adhvānaṁ sandhāvanti saṁsaranti yaduta avidyānivaraṇena | avidyānivaraṇena samanvāgatāḥ satvā dīrgham adhvānaṁ sandhāvanti saṁsaranti | etad eva sūtram uktvā gāthā atiriktā |",
    "sf199:29": "",
    "sf199:30": "nānyatra ekadharmeṇa yeneyaṁ nivṛtā prajā |",
    "sf199:31": "sandhāvati ahorātraṁ sadā mohatamovṛtā ||",
    "sf199:32": "tāṁ tv avidyāṁ prahāyeha tamaḥskandhaṁ pradālya ca |",
    "sf199:33": "nāsau punaḥ saṁsarate hetur yasya na vidyate ||",
    "sf199:34": "",
    "sf199:35": "nāham ekadharmam api samanupaśyāmi yena samanvāgatānāṁ satvānāṁ dīrgham adhvānaṁ sandhāvatāṁ saṁsaratāṁ pūrvā koṭir na prajñāyate duḥkhasya yaduta avidyānivaraṇena | avidyānivaraṇena samanvāgatānāṁ satvānāṁ dīrgham adhvānaṁ sandhāvatāṁ saṁsaratāṁ pūrvā koṭir na prajñāyate duḥkhasya | etad eva sūtram uktvā punar gāthā vācyā |",
    "sf199:36": "",
    "sf199:37": "nānyatra ekadharmeṇa yeneyaṁ nivṛtā prajā |",
    "sf199:38": "sandhāvati ahorātraṁ sadā mohatamovṛtā ||",
    "sf199:39": "tāṁ tv avidyāṁ prahāyeha tamaḥskandhaṁ pradālya ca |",
    "sf199:40": "nāsau punaḥ saṁsarate hetur yasya na vidyate ||",
    "sf199:41": "",
    "sf199:42": "nāham ekadharmam api samanupaśyāmi yena samanvāgatāḥ satvā dīrgham adhvānaṁ sandhāvanti saṁsaranti yaduta tṛṣṇāsaṁyojanena | tṛṣṇāsaṁyojanena samanvāgatāḥ satvā dīrgham adhvānaṁ sandhāvanti saṁsaranti | etad eva sūtram uktvā punar gāthā vācyā |",
    "sf199:43": "",
    "sf199:44": "tṛṣṇādvitīyaḥ puruṣaḥ sudīrghe ’dhvani saṁsaran |",
    "sf199:45": "punaḥpunar upādatte garbham eti punaḥpunaḥ |",
    "sf199:46": "itthaṁbhāvānyathībhāvaṁ satvānām āgatiṁ gatiṁ ||",
    "sf199:47": "tāṁ tu tṛṣṇāṁ prahāyeha cchitvā sroto duratyayaṁ |",
    "sf199:48": "nāsau punaḥ saṁsarati tṛṣṇā hy asya na vidyate ||",
    "sf199:49": "",
    "sf199:50": "nāham ekadharmam api samanupaśyāmi yena samanvāgatānāṁ satvānāṁ dīrgham adhvānaṁ sandhāvatāṁ saṁsaratāṁ pūrvā koṭir na prajñāyate duḥkhasya | tṛṣṇāsamanvāgatānāṁ satvānāṁ dīrgham adhvānaṁ sandhāvatāṁ saṁsaratāṁ pūrvā koṭir na prajñāyate duḥkhasya | etad eva sūtram uktvā punar gāthā vācyā |",
    "sf199:51": "",
    "sf199:52": "tṛṣṇādvitīyaḥ puruṣaḥ sudīrghe ’dhvani saṁsaran |",
    "sf199:53": "punaḥpunar upādatte garbham eti punaḥpunaḥ |",
    "sf199:54": "itthaṁbhāvānyathībhāvaṁ satvānām āgatiṁ gatiṁ ||",
    "sf199:55": "tāṁ tu tṛṣṇāṁ prahāyeha cchitvā sroto duratyayaṁ |",
    "sf199:56": "nāsau punaḥ saṁsarati tṛṣṇā hy asya na vidyate ||",
    "sf199:57": "",
    "sf199:58": "yathā satvair aṣṭau sūtrāṇi evaṁ pudgalair aṣṭau sūtrāṇi || ||",
    "sf199:59": "uddānaṁ |",
    "sf199:60": "hetuḥ pūrvaṁgamaś caiva mūlaṁ tac ca sagīyakaṁ |",
    "sf199:61": "dve aṣṭike dve kṣatike kṛṣṇapakṣeṇa yojayet ||"
}