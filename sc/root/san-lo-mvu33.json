{
    "san-lo-mvu33:0": "Mahāvastu",
    "san-lo-mvu33:1": "33. The History of the Deer Park",
    "san-lo-mvu33:2": "atha śākyānāṁ devaḍaho nāma nigamo || tahiṁ subhūtir nāma śākyānāṁ mahattarako tena amukāto nigamāto koliyakanyā nāma bhāryā ānītā || tasya sapta dhītaro jātā māyā mahāmāyā atimāyā anantamāyā cūlīyā kolīsovā mahāprajāpatī ||",
    "san-lo-mvu33:3": "The Story of Māyā",
    "san-lo-mvu33:4": "māyā-utpatti ||",
    "san-lo-mvu33:5": "rājño siṁhahanusya śākyarājño catvāri putrā dārikā ca ekā śuddhodano śuklodano dhautodano amṛtodano amitā ca dārikā || rājñā siṁhahanunā kālagatena  śuddhodanena rājyaṁ pratilabdhaṁ || rājñā śuddhodanena āmātyā āṇattā sadṛśāṁ me dārikāṁ ānetha yā bhaveya prāsādikā ca kulīnā ca || tehi amātyehi samantato brāhmaṇā visarjitā paṇḍitā ca bahuśrutā ca strīlakṣaṇapuruṣalakṣaṇadārilākakṣaṇavidhijñā || gacchatha dārikāṁ vijānatha yā rājño śuddhodanasya yogyā bhaveyā || tehi brāhmaṇehi grāmanigamanagarajanapadehi aṇvantehi śākyānāṁ devaḍahe nigame subhūtisya śākyasya sapta dhītaro dṛṣṭā tāsāṁ saptānāṁ dhītarāṇaṁ māyā sarvapradhānā kṛtsne ca jambudvīpe tādṛśā kanyā sudurlabhā || tehi rājño niveditaṁ devaḍahe nigame subhūtisya śākyasya sapta dhītaro prāsādikā darśanīyā ca ekā cātra sarvāsāṁ saptānāṁ bhaginīnāṁ pradhānā rūpeṇāpi tejenāpi prajñāye pi sarvaguṇasaṁpannā māyā nāma || yattakā asmābhiḥ grāmanagaranigamajanapadā aṇvitā na khalv asmābhis sadṛśā kanyā dṛṣṭapūrvā yādṛśī māyā subhūtisya śākyasya dhītā || śuddhodanena subhūtisya preṣitaṁ || māyāṁ dhītāṁ mama bhāryārthaṁ dehīti agramahiṣī bhaviṣyati || subhūtir āha dūtānāṁ || māyāye ṣaḍdārikāyo jyeṣṭhatarikāyo yāva tāyo vuhyanti tatā māyā mahārājasya dīyiṣyati || tehi dūtehi rājño śuddhodanasya niveditaṁ || mahārāja evaṁ subhūti śākyo āha || yāvad imā jyeṣṭhatarikā ṣaḍdārikāyo vuhyanti tato māyā mahārājasya dīyiṣyatīti || rājñā śuddhodanena bhūyo dūto subhūtisya śākyasya preṣito || sarvāṁ me sapta dhītarāṁ dehi || tehi dūtehi subhūtisya śākyasya ārocitaṁ || rājā śuddhodano āha || sarvāṁ me sapta dhītaro dehīti || subhūtinā śākyena rājño śuddhodanasya saṁdiṣṭaṁ || mahārāja dinnā te bhavantu || tā dāni sarvāyo sapta dārikāyo rājñā śuddhodanena mahatā rāja-ṛddhīye mahatā rājānubhāvena mahatā rājasamṛddhīye  ānītā devaḍahāto nigamāto kapilavastuṁ || rājñā śuddhodanena dve dārike svamantaḥpuraṁ praveśitā māyā ca mahāprajāpatī ca || paṁca dārikā paṁca bhrātṛṇāṁ dinnā ||",
    "san-lo-mvu33:6": "dvādaśehi varṣehi bodhisatvo tuṣitabhavanāto cyaviṣyati || śuddhāvāsā devā jambudvīpe pratyekabuddhānām ārocayanti bodhisatvo cyaviṣyati riṁcatha buddhakṣetraṁ ||",
    "san-lo-mvu33:7": "tuṣitabhavanād atiyaśo cyaviṣyati anantajñānadarśāvī |",
    "san-lo-mvu33:8": "riṁcatha buddhakṣetraṁ + + + + + + varalakṣaṇadharasya ||",
    "san-lo-mvu33:9": "te śrutva buddhaśabdaṁ pratyekajinā maheśvaravarāṇāṁ |",
    "san-lo-mvu33:10": "nirvāṁsu muktacittā svayaṁbhuno cittavaśavartī ||",
    "san-lo-mvu33:11": "te dāni pratyekabuddhā svakasvakāni vyākaraṇāni vyākaritvā parinirvṛtāḥ ||",
    "san-lo-mvu33:12": "vārāṇasyāṁ sārdhayojane mahāvanakhaṇḍaṁ tatra paṁca pratyekabuddhaśatāni prativasensu || te pi svakasvakāni vyākaraṇāni vyākaritvā parinirvṛtā ||",
    "san-lo-mvu33:13": "The Rhinoceros Horn",
    "san-lo-mvu33:14": "ālabdhavīryā satatānuyogī",
    "san-lo-mvu33:15": "udagracittā akuśīdavartī |",
    "san-lo-mvu33:16": "dṛḍhavikramā vīryabalopapetā",
    "san-lo-mvu33:17": "ekacarā khaḍgaviṣāṇakalpā ||",
    "san-lo-mvu33:18": "vaihāyasam abhyudgamya tejodhātuṁ samāpadyitvā anupādāya parinirvṛtā || svakāye tejodhātūye mānsaśoṇitaṁ dhyāpitaṁ | śarīrāṇi patitāni ||",
    "san-lo-mvu33:19": "+ + + upekṣāṁ karuṇāṁ ca bhāvya",
    "san-lo-mvu33:20": "āsevamāno muditāṁ ca kāle |",
    "san-lo-mvu33:21": "maitreṇa cittena hitānukaṁpī",
    "san-lo-mvu33:22": "eko care khaḍgaviṣāṇakalpo ||",
    "san-lo-mvu33:23": "sarveṣu prāṇeṣu nidhāya daṇḍaṁ",
    "san-lo-mvu33:24": "aviheṭhako anyatare pi teṣāṁ |",
    "san-lo-mvu33:25": "nikṣiptadaṇḍo trasasthāvareṣu",
    "san-lo-mvu33:26": "eko care khaḍgaviṣāṇakalpo ||",
    "san-lo-mvu33:27": "otārayitvā gṛhivyaṁjaṇāni",
    "san-lo-mvu33:28": "saṁśīrṇapatro yatha pāripātro |",
    "san-lo-mvu33:29": "kāṣāyavastro abhiniṣkramitvā",
    "san-lo-mvu33:30": "eko care khaḍgaviṣāṇakalpo ||",
    "san-lo-mvu33:31": "saṁdārayitvā gṛhivyaṁjanāni",
    "san-lo-mvu33:32": "śikhir yathā bhasmani ekacārī |",
    "san-lo-mvu33:33": "kāṣāyavastro abhiniṣkramitvā",
    "san-lo-mvu33:34": "eko care khaḍgaviṣāṇakalpo ||",
    "san-lo-mvu33:35": "saṁsevamānasya siyātisneho",
    "san-lo-mvu33:36": "snehānvayaṁ duḥkham idaṁ prabhoti |",
    "san-lo-mvu33:37": "saṁsevamānaṁ tu jugupsamāno",
    "san-lo-mvu33:38": "eko care khaḍgaviṣāṇakalpo ||",
    "san-lo-mvu33:39": "saṁsevamānasya siyātisneho",
    "san-lo-mvu33:40": "snehānvayaṁ duḥkham idaṁ prabhoti |",
    "san-lo-mvu33:41": "priyātisnehaṁ vijigupsamāno",
    "san-lo-mvu33:42": "eko care khaḍgaviṣāṇakalpo ||",
    "san-lo-mvu33:43": "saṁsevamānasya siyātisneho",
    "san-lo-mvu33:44": "snehānvayaṁ duḥkham idaṁ prabhoti |",
    "san-lo-mvu33:45": "priyā viyogaṁ vijugupsaṁāno",
    "san-lo-mvu33:46": "eko care khaḍgaviṣāṇakalpo ||",
    "san-lo-mvu33:47": "saṁsevamānasya siyātisneho",
    "san-lo-mvu33:48": "snehānvayaṁ duḥkham idaṁ prabhoti |",
    "san-lo-mvu33:49": "mitreṣu ādīnavaṁ saṁmṛśanto",
    "san-lo-mvu33:50": "eko care khaḍgaviṣāṇakalpo ||",
    "san-lo-mvu33:51": "saṁsevamānasya siyātisneho",
    "san-lo-mvu33:52": "snehānvayaṁ duḥkham idaṁ prabhoti |",
    "san-lo-mvu33:53": "putreṣu ādīnava saṁmṛśanto",
    "san-lo-mvu33:54": "eko care khaḍgaviṣāṇakalpo ||",
    "san-lo-mvu33:55": "putrāṁ sahāyān avalokayanto",
    "san-lo-mvu33:56": "hāpeti arthaṁ pratibaddhacitto |",
    "san-lo-mvu33:57": "na putram iccheya kuto sahāyān*",
    "san-lo-mvu33:58": "eko care khaḍgaviṣāṇakalpo ||",
    "san-lo-mvu33:59": "jñātīṁ sahāyān avalokayanto",
    "san-lo-mvu33:60": "hāpeti arthaṁ pratibaddhacitto |",
    "san-lo-mvu33:61": "jñātī na iccheya kuto sahāyāṁ",
    "san-lo-mvu33:62": "eko care khaḍgaviṣāṇakalpo ||",
    "san-lo-mvu33:63": "sarvā khaḍgaviṣāṇagāthā vistareṇa kartavyā || paṁcānāṁ pratyekabuddhaśatānām eka-ekā gāthā || ṛṣayo ’tra patitā ṛṣipatanaṁ ||",
    "san-lo-mvu33:64": "Banyan Jātaka",
    "san-lo-mvu33:65": "tahiṁ vanakhaṇḍe rohako nāma mṛgarājā sahasramṛgayūthaṁ pariharati || tasya duve putrā nyagrodho ca nāma viśākho ca || tena dāni mṛgarājena ekāsyāpi putrasya paṁca mṛgaśatāni dinnāni aparasyāpi putrasya paṁca mṛgaśatāni dinnāni || brahmadatto kāśirājā abhīkṣṇaṁ mṛgavyaṁ nirdhāvati taṁ vanaṣaṇḍaṁ parisamantaṁ tatra ca mṛgāni hanti || na tattakāṁ mṛgāṁ svayaṁ upajīvati yattakāni āhatakāni vanagulmeṣu ca vanagahaneṣu ca śarahāreṣu ca naḍakahāreṣu ca kaṇṭakahāreṣu ca praviśitvā maranti || te tatra kākaśakuntehi  khajjanti || nyagrodho mṛgarājā taṁ bhrātaraṁ viśākhaṁ āha || viśākha etaṁ kāśirājaṁ vijñāpema || na tattakā tvaṁ mṛgāṁ svayaṁ upajīvasi yattakā āhatakā gahanehi pradeśehi praviśitvā maranti kākaśakuntehi khādyanti || vayaṁ rājño ekaṁ mṛgaṁ daivasikaṁ dāsyāmaḥ yo tava svayaṁ mahānasaṁ praviśiṣyati || imaṁ ca mṛgayūthaṁ na evaṁ anayavyasanam āpadyiṣyanti || tasya bhrātā viśākho āha || evaṁ bhavatu vijñāpema || so dāni rājā mṛgavyaṁ nirdhāvito || tehi yūthapatīhi mṛgarājehi so rājā dṛṣṭo dūrata eva āgacchanto sabalavāhano asidhanuśaktitomaradharehi saṁparivṛto || te dāni taṁ rājānaṁ dṛṣṭvā yena rājā tena abhimukhā pratyudgatā abhītā anuttrastā ātmānaṁ parityajitvā || tena dāni kāśirājñā mṛgarājānau dṛṣṭvā dūrata eva abhimukhā āgacchantā || tena svakasya balāgrasya āṇatti dinnā || na kenacid ete mṛgā āgacchanto viheṭhayitavyā ko jānāti kim atra antaraṁ yathaite balāgraṁ dṛṣṭvā na palāyanti mama abhimukhā āgacchanti || balāgreṇa teṣāṁ mṛgāṇām antaro dinno vāmadakṣiṇabhūto so balāgro || te mṛgā yena rājā tenopasaṁkramitvā rājño jānuhi praṇipatitāḥ || rājā teṣāṁ mṛgarājānāṁ pṛcchati || kā vo vijñaptiḥ vijñāpetha yaṁ vo kāryaṁ || te dāni mānuṣāye vācāye taṁ rājānaṁ vijñāpenti || mahārāja vijñāpāma || vayaṁ tava iha rājye atra vanakhaṇḍe jātā saṁvṛddhā anye pi bahūni mṛgaśatāni || vayan teṣāṁ mṛgāṇāṁ dve bhrātarau yūthapatinau iha mahārājasya vijite prativasāmaḥ || yathaiva mahārājasya nagarā paṭṭanā ca grāmā ca janapadā ca janena śobhanti gobalivardehi ca anyehi pi prāṇasahasrehi dvipadacatuṣpadehi evam etāni vanakhaṇḍāni āśramāṇi ca nadīyo ca prasravaṇīyo ca etehi mṛgapakṣehi śobhanti || evaṁ mahārāja etasya adhiṣṭhānasya alaṁkāro || sarve ete mahārāja dvipadacatuṣpadā yattakā mahārājasya vijite  vasanti grāmagatā vāraṇyagatā vā parvatagatā vā mahārājasya śaraṇaṁ gatāḥ sarve te mahārāja cintanīyā paripālanīyā ca || mahārājā ca teṣāṁ prabhavati anyo rājā na || yaṁ velaṁ mahārājā mṛgavyaṁ niṣkāsati tataḥ bahūni mṛgaśatāni anayavyasanam āpadyanti || na tattakā mahārājasya upajīvyā bhavanti yattakā śarehi āhatakā atra vanagahaneṣu ca naḍagahaneṣu śarahāreṣu ca kāśahāreṣu ca praviśiya maranti kākaśakuntehi khādyante mahārājā ca adharmeṇa lipyati || yadi mahārājasya prasādo bhaveya vayaṁ dve yūthapatino mahārājasya daivasikaṁ ekamṛgaṁ visarjayiṣyāmaḥ yo tava mahānasaṁ svayaṁ praviśiṣyati || ekāto yūthāto ekaṁ divasaṁ dvitīyāto yūthāto dvitīyaṁ divasaṁ ekaṁ mṛgaṁ visarjayiṣyāmaḥ mahārājasya ca mṛgamānsena avibhakṣaṇaṁ bhaviṣyati ime ca mṛgā evaṁ anayavyasanaṁ nopapadyiṣyanti || tena dāni rājñā teṣāṁ mṛgayūthapatīnāṁ vijñapti dinnā || yathā yuṣmākam abhiprāyo tathā bhavatu gacchatha abhītā anuttrastā vasatha mama ca ekaṁ mṛgaṁ divasedivase visarjetha || rājā teṣāṁ vijñaptiṁ dattvā amātyānām āha || na kenacit* mṛgā viheṭhayitavyā || evam ājñāṁ dattvā nagaraṁ praviṣṭo || tehi yūthapatīhi te mṛgā sarve samānītā āśvāsitā ca || mā bhāyatha evam asmābhiḥ rājā vijñāpito yathā rājā na bhūyo mṛgavyaṁ nirdhāviṣyati na kvacit* mṛgāṁ viheṭhayiṣyati rājño ca divasedivase eko mṛgo visarjetavyaḥ ekaṁ divasaṁ ekato yūthāto aparaṁ divasaṁ aparāto yūthāto || tehi mṛgehi sarvāṁ ca tāṁ mṛgāṁ ubhayehi yūthehi gaṇetvā yūthātoyūthāto osaraṁ kṛtaṁ || ekāto yūthāto ekaṁ divasaṁ mṛgo gacchati rājño mahānasaṁ aparāto yūthāto aparaṁ divasaṁ gacchati ||",
    "san-lo-mvu33:66": "kadācit viśākhasya yūthāto osarasmiṁ gurviṇīye mṛgīye vāro rājño mahānasaṁ gamanāya || sā dāni mṛgī āṇāpakena mṛgena vucyati || tava adya osaro gaccha  rājño mahānasaṁ ti || sā āha || ahaṁ gurviṇī dve me potakā kukṣismiṁ anyaṁ tāva āṇāpehi yaṁ velaṁ prasūtā bhaviṣyāmi tataḥ gamiṣyāmi || te dāni ekasyārthe trivargaṁ cariṣyāmaḥ || yuṣmākaṁ evaṁ ciratarakena vāro bhaviṣyati imehi duvehi potakehi jātehi || tena āṇāpakena mṛgena etaṁ kāryaṁ yūthapatisya ārocitaṁ || yūthapati āha || anyaṁ mṛgaṁ āṇāpehi yo etasyā mṛgīye antareṇa || eṣā mṛgī prasūtā samānā paścād gamiṣyati || tena āṇāpakena mṛgena tāṁ mṛgīm atikramitvā yo tasyā mṛgīye antareṇa so āṇatto gaccha rājño mahānasan ti || so pi āha || na mama adya osaro amukāye mṛgīye adya osaro evaṁ tāvad antaraṁ jīviṣyaṁ || evaṁ aparāpare pi vucyanti na ca anosarā gacchanti | sarve jalpanti || amukāye mṛgīye osaro sā gacchatū ti || sā mṛgī vucyati || bhadre na kocid icchati anosareṇa gantuṁ | tava osaro tvaṁ eva gacchāhi rājño mahānasaṁ || sā dāni mṛgī yāṁ velāṁ na mucyati sā teṣāṁ potakānāṁ premnena mama saṁnipātena ete pi ghātayiṣyantīti taṁ dvitīyaṁ mṛgayūthaṁ gatā || gacchiya tasya yūthapatisya praṇipatitā || so nāṁ yūthapatiḥ pṛcchati || kiṁ etaṁ bhadre kim āṇāpesi kiṁ kāryaṁ || sā āha || adya tato yūthāto mama vāro rājño mahānasaṁ gamanāye mama ca duve potakā kukṣismiṁ tato me so viśākho yūthapati vijñapto || mama adya osaro ime ca duve potakā kukṣismiṁ | anyāṁ preṣehi yaṁ velaṁ prasūtā bhaviṣyaṁ tato gamiṣyāmi || tena ca yūthapatinā ye anye āṇāpiyanti te pi na icchanti gantuṁ nāsmākam osaro amukāye mṛgīye osaro sā gacchantū ti || sā ahaṁ tehi na mucyāmi osarāto vucyāmi gacchāhi tava osaro ti tad icchāmi mṛgarājena ato anyaṁ mṛgaṁ visarjamānaṁ yaṁ velaṁ ahaṁ prasūtā bhaviṣyāmi  tato gamiṣyāmi || so mṛgarājā mṛgīm āha || tāva mā bhāyāhi anyaṁ visarjayiṣyaṁ || tena mṛgarājena āṇāpako mṛgo āṇatto ito yūthāto yasya mṛgasya osaro taṁ āṇāpehi etāye mṛgīye mayā abhayaṁ dinnaṁ || tena āṇāpakena yasya mṛgasya osaro taṁ āṇāpyati || gaccha rājño mahānasaṁ || so pi āha || na asmākaṁ yūthasya adya vāro viśākhasya yūthasya adya vāro || so āṇāpako mṛgo āha || viśākhasya yūthāto adya vāro yasyā mṛgīye vāro sā gurviṇī duve potakā kukṣismiṁ | tehi na mucyati tava osaro tvaṁ gacchāhīti || tāye ca mṛgīye tato amucyantiye iha yūtham āgatvā nyagrodho yūthapati vijñapto || nyagrodhena yūthapatinā tasyā mṛgīye abhayaṁ dinnaṁ || yūthapatinā āṇattaṁ || yasya ito yūthāto osaro taṁ visarjehi iti || tava ito yūthāto osaro tvaṁ gacchāhi || so āha || dvitīyasya adya osaro taṁ nāhaṁ anosare gaccheyaṁ || evaṁ yo yo āṇāpyati so so pi na icchati anosare gantuṁ || tena āṇāpakena mṛgeṇa nyagrodhasya mṛgapatisya ārocitaṁ || na koci icchati anosareṇa gantuṁ jalpanti nāsmākam adya osaro dvitīyasya mṛgayūthasya adya osaro || mṛgarājā āha || millehi maye imasyā mṛgīye abhayaṁ dinnaṁ | na śakyā saiṣā bhūyo tatra mahānasaṁ visarjayituṁ | ahaṁ svayaṁ gamiṣyāmi ||",
    "san-lo-mvu33:67": "so mṛgarājā tato vanaṣaṇḍāto pantham otaritvā vārāṇasīṁ gacchati || yo yo puruṣo taṁ mṛgarājaṁ paśyati gacchantaṁ so so etam anugacchati || mṛgo darśanīyo rūpeṇa citropacitro raktehi khurehi añjanehi akṣīhi prabhāsvarehi darśanīyehi || mahatā janakāyena agratokṛto gacchati yāvad abhyantaraṁ nagaraṁ praviṣṭo nāgarehi dṛṣṭo abhijñāto so mṛgarājā so mṛgarājā mahato janakāyasya || te taṁ paśyitvā mṛgarājam utkaṇṭhitā  tam tattakaṁ mṛgayūthaṁ sarvaṁ kṣapitaṁ ayaṁ yūthapatiḥ svayam āgato || gacchāma rājānaṁ vijñāpemaḥ yathaiṣo mṛgarājā mucyeyā na hanyeyā alaṁkāro imasya adhiṣṭhānasya cakṣuramaṇīyo jāto nirdhāvanto udyāne ca taḍāge ca || te taṁ mṛgaṁ paśyitvā cakṣuḥprītim anubhavanti || tenaiva samahattarakena mahatā janakāyena sārdhaṁ mṛgarājasya anupṛṣṭhato rājakulaṁ praviṣṭaṁ || mṛgarājā ca mahānasaṁ praviṣṭo imehi ca naigamehi rājā arthakaraṇasmiṁ upaviṣṭo vijñapto || mahārāja tattakaṁ mṛgayūthaṁ sarvaṁ kṣīṇaṁ || aheṭhakā śuṣkārdrāṇi tṛṇāni bhakṣayanti na kasyaci aparādhyanti te ca sarve kṣapitā ayaṁ so yūthapati svayam āgato || durlabho mahārāja edṛśo mṛgarājā prāsādiko darśanīyo janasya cakṣuramaṇīyo || nagarāto janā nirdhāvanti udyānaṁ vā taḍāgaṁ vā ārāmaṁ vā puṣkariṇīṁ vā ca te pi taṁ mṛgarājaṁ paśyitvā prītā bhavanti alaṁkārabhūtaṁ nagaropavanasya || yadi mahārājasya prasādo bhaveyā eṣo mṛgarājā jīvanto mucyeyā || rājñā amātyā āṇattā || gacchatha taṁ mṛgarājaṁ mahānasāto ānetha || so tehi amātyehi gatvā mahānasāto ānīto rājño sakāśaṁ || rājā taṁ mṛgarājaṁ pṛcchati || kiṁ tvaṁ svayam āgato nāsti bhūyo kocit* mṛgo yaṁ tuvaṁ svayam āgato ti || so mṛgarājā āha || na hi mahārāja nāsti apare mṛgāḥ || kim tu adya dvitīyasya mṛgayūthasya osaro || tatra yasyā mṛgīye vāro āpadyati sā gurviṇī duve potakā kukṣismiṁ || sā mṛgī vucyati gaccha nahānasaṁ tava adya vāro || dvitīyamṛgayūthe viśākho yūthapati asti || sā taṁ gatvā āha || mama adya osaro rājño mahānasaṁ gantuṁ kin tu ahaṁ gurviṇī duve me potakā kukṣismiṁ icchāmi anyaṁ visarjayituṁ yaṁ velaṁ ahaṁ prasūtā bhaviṣyaṁ tato gamiṣyāmi || tato yo anyo mrgo āṇāpyati so na icchati gantuṁ jalpati etasyā mṛgīye osaro eṣā gacchatū ti tehi mṛgehi na mucyati || tava adya osaro tvaṁ gacchāhi sā tehi amucyantī mama mūle āgatā || ahaṁ tāye  vijñapto mama adya tato yūthāto osaro me duve potakā kukṣismiṁ na ca tehi mucyāmi tad icchāmi mṛgarājena ito yūthāto anyam āṇāpayituṁ yo rājño mahānasaṁ gaccheyā || yena antareṇa ahaṁ prasūtā bhaviṣyaṁ tato gamiṣyaṁ || tasyā maye mṛgīye abhayaṁ dinnaṁ mayāpi yo mṛgo āṇāpyati so na icchati || na asmākaṁ osaro dvitīyasya yūthasya osaro evaṁ yo yo āṇāpyati soso na icchati anosarasmiṁ ihāgantuṁ || so ’haṁ jānāmi mayā etasyā mṛgīye abhayaṁ dinnaṁ gacchāmi svayan ti so ahaṁ svayam āgato || so rājā tasya mṛgasya śrutvā vismito sarvo ca janakāyo aho yāvad dhārmiko mṛgarājā || tasya kāśirājño bhavati || nāyaṁ tiriccho yaḥ eṣo mṛgo parasya kāraṇena ātmānaṁ parityajati dharmaṁ jānāti | vayaṁ tiricchā ye vayaṁ dharmaṁ na jānāma ye imeṣāṁ evarūpāṇāṁ satvaratnānām aheṭhakānāṁ heṭhām utpadyema || so taṁ mṛgarājam āha || prīto smi tava sakāśāto sakṛpo ca mahātmā ca tvaṁ yaṁ mṛgabhūtena te tasyā ātmabhṛtyāye mṛgīye abhayaṁ dinnaṁ || ahaṁ pi tava āgamya tvadvacanāt sarvamṛgānāṁ ca abhayaṁ demi || adyāgreṇa ye ca tatra uddeśe teṣāṁ sarveṣāṁ mṛgāṇāṁ abhayaṁ dadāmi gacchāhi vasatha abhītā anuttrastā || rājñā nagare ghaṇṭhāghoṣaṇā kārāpitā || na kenacit* mama vijite mṛgā viheṭhayitavyā tasya rājño teṣāṁ mṛgānām abhayadānapradānāt* ||",
    "san-lo-mvu33:68": "yāvad deveṣu śabdam abhyudgataṁ || śakreṇa devānām indreṇa rājño jijñāsanārthaṁ anekāni mṛgaśatāni mṛgasahasrāṇi nirmitāni || sarvo kāśijanapado mṛgehi ākīrṇo nāsti so kṣetro yatra na mṛgāḥ || jānapadehi rājā vijñapto ||",
    "san-lo-mvu33:69": "tena dāni nyagrodhena mṛgarājñā sā mṛgī vucyati || bhadre gaccha viśākhasya yūthaṁ || sā āha || mṛgarāja na gamiṣyāmi varaṁ tava mūle mṛtaṁ na viśākhamūle jīvitaṁ || sā dāni mṛgī gāthāṁ bhāṣati",
    "san-lo-mvu33:70": "nyagrodham eva seveyā na viśākham abhiprārthayet* |",
    "san-lo-mvu33:71": "nyagrodhasmiṁ mṛtaṁ śreyo na viśākham asmiṁ jīvitaṁ ||",
    "san-lo-mvu33:72": "jānapadā rājaṁ vijñāpenti ||",
    "san-lo-mvu33:73": "udajyate janapado rāṣṭraṁ sphītaṁ vinaśyati |",
    "san-lo-mvu33:74": "mṛgā dhānyāni khādanti taṁ niṣedha janādhipa ||",
    "san-lo-mvu33:75": "udajyatu janapado sphītaṁ rāṣṭraṁ vinaśyatu |",
    "san-lo-mvu33:76": "na tu evaṁ mṛgarājasya varaṁ dattvā mṛṣaṁ bhaṇe ||",
    "san-lo-mvu33:77": "mṛgāṇāṁ dāyo dinno mṛgadāyo ti ṛṣipattano ||",
    "san-lo-mvu33:78": "dvādaśehi varṣehi bodhisatvo tuṣitabhavanāto cyaviṣyatīti śuddhāvāsā devā brāhmaṇaveśaṁ nirmiṇiya vedāṁ ca mantrāṁ ca dvātriṁśa mahāpuruṣalakṣaṇāṁ brāhmaṇāṁ vācenti yathā bodhisatvam ihāgataṁ vyākarensuḥ ||"
}