{
    "mkv6:0": "Mahākarmavibhaṅga",
    "mkv6:1": "6",
    "mkv6:2": "katamat karma prāsādikasaṁvartanīyam. ucyate. akrodhaḥ. anupanāhaḥ. amrakṣaḥ. vastrapradānam. stūpacaityagṛheṣu ca sudhādānam. suvarṇapātra dānam. gandhalepapradānam. alaṁkārapradānam. mātāpitror varṇavāditā. āryāṇāṁ śīlavatāṁ varṇavāditā stūpāṅgaṇavihārāṇāṁ saṁmārjanam. satataṁ gṛhasaṁmārjanam. virūpāṇāṁ sattvānām anavahasanaṁ tathānyeṣāṁ bālavṛddhānām. tathā caukṣasamudācāratā.",
    "mkv6:3": "a) yathā āryasundaranandena kila krakucchande samyaksaṁbuddhe bhikṣusaṁghe jentākasnānaṁ kṛtam. tāṁś ca dṛṣṭvā cittaṁ prasāditam. bhūyaś ca suvarṇena haritālena pratyekabuddhastūpe lepo dattaḥ. idam api dṛṣṭvā cittaṁ prasāditam. abhirūpatāyāṁ ca pariṇāmitam. bhūyaś ca stūpe kriyamāṇe prathamaṁ chattraṁ kāritam. yathā paścimabhave sa eva vyākaroti.",
    "mkv6:4": "jentākasya ca snānena haritālasya lepanena ca",
    "mkv6:5": "ekacchattrapradānāc ca prāptā me suvarṇavarṇatā.",
    "mkv6:6": "tathaivāyaṁ śobhitavān. idaṁ karma prāsādikasaṁvartaniyam."
}