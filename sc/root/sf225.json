{
    "sf225:0": "",
    "sf225:1": "",
    "sf225:2": "Ekottarikāgama 28",
    "sf225:3": "",
    "sf225:4": "evaṁ mayā śrutam ekasmin samaye bhagavāṁ cchrāvastyāṁ viharati jetavane ’nāthapiṇḍadasyārāme | tatra bhagavān bhikṣūn āmantrayati sma ||",
    "sf225:5": "dvau dharmau nāma ca rūpaṁ ca | avidyā ca bhavatṛṣṇā ca | bhavadṛṣṭir vibhavadṛṣṭiś ca | āhrīkyam anapatrāpyaṁ ca | hrīś cāpatrāpaṁ ca | durvacatvaṁ pāpamitratā ca | suvacatvaṁ kalyāṇamitratā ca | āpattikauśalam āpattivyutthānakauśalaṁ ca | samāpattikauśalam samāpattivyutthānakauśalaṁ ca | dhātukauśalaṁ manasikārakauśalaṁ ca | ārjavatā mārdavaṁ ca | kṣāntiḥ sauratyaṁ ca | sākhilyaṁ ca pratisaṁstaraś ca | smṛtiś ca saṁprajanyaṁ ca | pratisaṁkhyānabalaṁ bhāvanābalaṁ ca | indriyair aguptadvāratā bhojane amātrajñatā ca | indriyair guptadvāratā bhojane mātrajñatā ca | śīlavipattir dṛṣṭivipattiś ca | śīlavyasanaṁ dṛṣṭivyasanaṁ ca | śīlasaṁpad dṛṣṭisaṁpac ca | śīlaviśuddhir dṛṣṭiviśuddhiś ca | dṛṣṭiviśuddhis tathādṛṣṭasya ca yoniśaḥ pradhānam | saṁvejanīyeṣu dharmeṣu saṁvegaḥ tathāsaṁvignasya ca yoniśaḥ pradhānaṁ | asaṁtuṣṭiḥ kuśaleṣu dharmeṣu aprativāṇiś ca prahāṇe | śamathaś ca vipaśyanā ca | vidyā ca vimuktiṣ ca ||",
    "sf225:6": "antaroddānaṁ |",
    "sf225:7": "dvau dharmau nāma rūpaṁ ca avidyā dvitīyaṁ padaṁ |",
    "sf225:8": "bhavadṛṣṭiś cāhrīkyaṁ hrīś cāpi durvacatvaṁ ca ||",
    "sf225:9": "suvacatvaṁ tathāpattiḥ samāpattiś ca dhātavaḥ |",
    "sf225:10": "ārjavakṣāntisākhilyaṁ smṛtir balendriyaiḥ śīlaṁ ||",
    "sf225:11": "saṁpattir vyasanaṁ saṁpad viśuddhau cāparadvayaṁ |",
    "sf225:12": "saṁvegaś cāpy asaṁtuṣṭiḥ śamatho vidya jānatā ||",
    "sf225:13": "dve jñāne",
    "sf225:14": "dharmajñānam anvayajñānaṁ ca | evaṁ",
    "sf225:15": "paracittajñānaṁ saṁvṛtijñānaṁ ca |",
    "sf225:16": "duḥkhajñānaṁ samudayajñānaṁ ca |",
    "sf225:17": "nirodhajñānaṁ mārgajñānaṁ ca |",
    "sf225:18": "duḥkhe dharmajñānaṁ duḥkhe ’nvayajñānaṁ ca |",
    "sf225:19": "samudaye dharmajñānaṁ samudaya ’nvayajñānaṁ ca |",
    "sf225:20": "nirodhe dharmajñānaṁ nirodhe ’nvayajñānaṁ ca |",
    "sf225:21": "mārge dharmajñānaṁ mārge ’nvayajñānaṁ ca |",
    "sf225:22": "kṣayajñānam anutpādajñānaṁ ca ||",
    "sf225:23": "",
    "sf225:24": "dve hetū dvau pratyayau samyagdṛṣṭer utpādāya |",
    "sf225:25": "parataś ca ghoṣa adhyātmaṁ ca yoniśo manasikāraḥ ||",
    "sf225:26": "",
    "sf225:27": "dve satye | saṁvṛtisatyaṁ paramārthasatyaṁ ca |",
    "sf225:28": "dvayor dharmayos tīvraś cetasaḥ ārakṣāsmṛtyapramāde yogaḥ karaṇīyaḥ satye cākopye ca ||",
    "sf225:29": "dvāv arthavaśau saṁpaśyan kiṁpuruṣaḥ kiṁpuruṣīṁ vācaṁ na bhāṣate | mā ca mṛṣāvādaṁ kariṣyāmi mā ca pareṣām asatāṁ duḥkhadaurmanasyam utpādayiṣyāmi |",
    "sf225:30": "etāv eva dvāv arthavaśau saṁpaśyan satpuruṣaḥ kiṁpuruṣīṁ vācaṁ na bhāṣate | mā ca mṛṣāvādaṁ kariṣyāmi mā ca pareṣām asatāṁ duḥkhadaurmanasyam utpādayiṣyāmi |",
    "sf225:31": "dvau poṣathau | cāturmāsikaḥ paṁcadaśikaś ca ||",
    "sf225:32": "dve varṣopanāyike | pūrvikā ca paścimikā ca || ||",
    "sf225:33": "+ + + 1 Blatt fehlt",
    "sf225:34": "dvau piṇḍakau samasamau vipākato yaṁ ca piṇḍakaṁ paribhujya bodhisatvo ’nuttarāṁ samyaksaṁbodhim abhisaṁbuddho yaṁ ca piṇḍakaṁ paribhujya tathāgato nirupadhiśeṣe nirvāṇadhātau parinirvṛtaś ca ||",
    "sf225:35": "dve bhikṣor āyācanavastunī | bhikṣur evaṁ samyagāyācamāna āyāced aho batāham evaṁrūpaḥ syāṁ tadyathā śāriputramaudgalyāyanau bhikṣū | tat kasya hetor | eṣā hi bhikṣavas tulā etat pramāṇaṁ bhikṣūṇāṁ mama śrāvakāṇāṁ yaduta śāriputramaudgalyāyanau bhikṣū |",
    "sf225:36": "dve bhikṣuṇyā āyācanavastuni | bhikṣuṇī evaṁ samyagāyācamāna āyāced aho batāham evaṁrūpā syāṁ tadyathā mahāprajāpatī gautamī utpalavarṇā vā bhikṣuṇī | tat kasya hetor | eṣā hi bhikṣavas tulā etat pramāṇaṁ bhikṣuṇīnāṁ mama śrāvikāṇāṁ yaduta mahāprajāpatī gautamī utpalavarṇā vā bhikṣuṇī |",
    "sf225:37": "dve upāsakasyāyācanavastunī | upāsaka evaṁ samyagāyācamāna āyāced aho batāham evaṁrūpaḥ syāṁ tadyathā anāthapiṇḍado gṛhapatiḥ śrāvastyāṁ hastako vā ālavakaḥ kauśāmbyāṁ | tat kasya hetor | eṣā hi bhikṣavas tulā etat pramāṇaṁ upāsakānāṁ mama śrāvakāṇāṁ yaduta anāthapiṇḍado gṛhapatiḥ śrāvastyāṁ hastako vā ālavakaḥ kauśāmbyāṁ |",
    "sf225:38": "dve upāsikāyā āyācanavastunī | upāsikā evaṁ samyagāyācamāna āyāced aho batāham evaṁrūpaḥ syāṁ tadyathā viśākā mṛgāramātā śrāvastyāṁ kubjottarā vā kauśāmbyāṁ | tat kasya hetor | eṣā hi bhikṣavas tulā etat pramāṇaṁ upāsikānāṁ mama śrāvikāṇāṁ yaduta viśākā mṛgāramātā śrāvastyāṁ kubjottarā vā kauśāmbyāṁ || ||",
    "sf225:39": "uddānaṁ",
    "sf225:40": "||| mukhāni paṁca lābhena |",
    "sf225:41": "catvāri śamatho lobhaḥ prajñā śaikṣavargo ’yaṁ ||"
}