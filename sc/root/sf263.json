{
    "sf263:0": "",
    "sf263:1": "",
    "sf263:2": "Daśabalasūtra",
    "sf263:3": "",
    "sf263:4": "śrāvastyāṁ nidānam |",
    "sf263:5": "daśabalasamanvāgatas tathāgato ’rhāṁ samyaksaṁbuddhaś caturvaiśāradyaprāpta udāram ārṣabhaṁ sthānaṁ pratijānāti brāhmaṁ cakkraṁ vartayati pariṣadi samyaksiṁhanādaṁ nadati |",
    "sf263:6": "yad utāsmiṁ satīdaṁ bhavaty asyotpādād idam utpadyate | yad utāvidyāpratyayāḥ saṁskārāḥ yāvat samudayo nirodhaś ca bhavati |",
    "sf263:7": "svākhyāto me bhikṣavo dharma uttāno vivṛta chinnaplotiko yāvad devamanuṣyebhyaḥ samyaksuprakāśitaḥ |",
    "sf263:8": "evaṁ svākhyāte me dharme uttāne vivṛte chinnaplotike yāvad devamanuṣyebhyaḥ samyaksuprāśite alam eva śraddhāpravrajitena kulaputreṇa yogāya | alam apramādāya | alaṁ śāstuś śāsane yogam āpattuṁ | kāmaṁ tvak snāyu ca asthi cāvatiṣṭhatu pariśuṣyatu śarīrāṁ māṁsaśoṇitam |",
    "sf263:9": "atha ca punar yat tad ārabdhavīryeṇa prāptavyaṁ sthāmavatā vīryavatā utsahinā dhṛḍhaparākrameṇa anikṣiptadhureṇa kuśaleṣu dharmeṣu tad bata nānuprāpyāntarā vīryasya sraṁsanaṁ bhaviṣyati |",
    "sf263:10": "tat kasya hetoḥ | duḥkhaṁ kusīto viharati vyavakīrṇaḥ pāpakair akuśalair dharmaiḥ sāṁkleśyaiḥ paunarbhavikaiḥ sajvarair duḥkhavipākair āyatayāṁ jātijarāmaraṇīyair mahataś cāpy arthasya pārihā.ṇir bhavati |",
    "sf263:11": "ārabdhavīryas tu sukhaṁ viharaty avyavakīrṇaḥ pāpakair akuśalair dharmaiḥ sāṁkleśyaiḥ ponarbhavikaiḥ sajvarair duḥkhavipākair āyatyāṁ jātijarāmaraṇīyair mahataś cāpy arthasya pāripūrir bhavati |",
    "sf263:12": "maṇḍapeyam idaṁ pravacanaṁ | yad uta śāstā ca saṁmukhībhūto dharmaś ca deśyate aupaśamikaḥ pārinirvāṇikaḥ saṁbodhagāmī sugatapraveditaḥ |",
    "sf263:13": "tasmāt tarhi bhikṣava ātmārthaṁ samanupaśyadbhiḥ parārthaṁ cobhayārthaṁ ca itaḥ pratisaṁśikṣitavyam |",
    "sf263:14": "kaccin na pravrajyā amoghā bhaviṣyati saphalā sukhodayā sukhavipākā yeṣāṁ ca paribhokṣyāmahe cīvarapiṇḍapātaśayanāsanaglānapratyayabhaiṣajyapariṣkārāṁ teṣāṁ te kārāḥ kṛtāḥ kaccid atyarthaṁ mahāphalā bhaviṣyaṁti mahānuśaṁsā mahādyutayo mahāvaistārā ity evaṁ vo bhikṣavaḥ śikṣitavyaṁ ||",
    "sf263:15": "daśabalasūtraṁ | samāptaḥ ||"
}