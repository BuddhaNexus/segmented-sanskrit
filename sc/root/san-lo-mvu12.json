{
    "san-lo-mvu12:0": "",
    "san-lo-mvu12:1": "",
    "san-lo-mvu12:2": "",
    "san-lo-mvu12:3": "Mahāvastu",
    "san-lo-mvu12:4": "",
    "san-lo-mvu12:5": "12. The Fifth Bhūmi",
    "san-lo-mvu12:6": "",
    "san-lo-mvu12:7": "evam ukte āyuṣmān mahākāśyapo āyuṣmantaṁ mahākātyāyanam etad uvāca || bho jinaputra bodhisatvā avaivartikā caturthībhūmito ye paṁcamāṁ bhūmiṁ saṁkrāmanti teṣāṁ katamaṁ sandhicittaṁ bhavatīti || evam ukte āyuṣmān mahākātyāyana āyuṣmantaṁ mahākāśyapam uvāca || ādīptāṁ sarvabhavāṁ paśyanti rāgadveṣamohebhyaḥ | aśaraṇyaṁ nirānandaṁ sandhicittaṁ catuḥpaṁcamānantaraṁ bhavatīti ||",
    "san-lo-mvu12:8": "evam ukte āyuṣmān mahākāśyapa āyuṣmantaṁ mahākātyāyanam uvāca || ye punar bho  jinaputra samyaksaṁbuddhena bhagavatā paṁcamāyāṁ bhūmau samyaksaṁbuddhāḥ pūjitās teṣāṁ samyaksaṁbuddhānāṁ kāni nāmāni gotrāṇi kevattā śrāvakasannipātā kevattikā prabhā kevattikam āyuḥpramāṇam iti || evam ukte āyuṣmān mahākātyāyana āyuṣmantaṁ mahākaśyapaṁ gāthābhiḥ adhyabhāṣi ||",
    "san-lo-mvu12:9": "",
    "san-lo-mvu12:10": "śākyamuni nāma jinavaro abhūṣi vaśibhūtakoṭiparivāro |",
    "san-lo-mvu12:11": "vyāmaprabho girighano kanakagirinibho nihataśatruḥ ||",
    "san-lo-mvu12:12": "ṣaḍvarṣasahasrāṇi āyuḥ puruṣottamasya tatkālaṁ |",
    "san-lo-mvu12:13": "nāmaṁ tasya yaśavrato abhūṣi atisundaro buddho ||",
    "san-lo-mvu12:14": "gotreṇa gautamo ’sau ayaṁ ca bhagavān tadāsi śreṣṭhisuto |",
    "san-lo-mvu12:15": "yvāgūdānaṁ datvā buddhapramukhe kṛtā praṇidhiḥ ||",
    "san-lo-mvu12:16": "yaṁ maye kuśalam upacitaṁ saṁśliṣya saṁghe arhante dattvā |",
    "san-lo-mvu12:17": "tena paramārthadarśī bhaveyam akhilaṁ mamaṁ puṇyaṁ ||",
    "san-lo-mvu12:18": "antim’ avataraṇagāmī sundaro sudarśano nāma narasiṁhaḥ |",
    "san-lo-mvu12:19": "bhāradvājasagotro prabhā ca daśayojanā tasya ||",
    "san-lo-mvu12:20": "vaśibhūtānāṁ koṭī parivāro tasya satvasārasya |",
    "san-lo-mvu12:21": "daśavarṣasahasrāṇi āyuḥ tada māradamakasya ||",
    "san-lo-mvu12:22": "rājā ca cakravartī abhūṣi dharaṇīṁdharo ti nāmena |",
    "san-lo-mvu12:23": "so taṁ jinaṁ sudarśanaṁ saśiṣyasaṁghaṁ idam uvāca ||",
    "san-lo-mvu12:24": "sarvaṁ hitopadhānaṁ ahaṁ ti demi iti paṇḍito avacī |",
    "san-lo-mvu12:25": "evaṁ ca bhaveyam ahaṁ praṇidhesi paraṁ praṇidhi rājā ||",
    "san-lo-mvu12:26": "jarāmaraṇasya sāgaragatāṁ alīno janatāṁ tāreyyaṁ |",
    "san-lo-mvu12:27": "+ + + + + + + + + + + + + + + + + + + + + + + + + + + + + +",
    "san-lo-mvu12:28": "anupahatakuśalamūlo abhūṣi bhagavāṁ nareśvaro nāma |",
    "san-lo-mvu12:29": "gotreṇa ca vāsiṣṭho ābhā daśayojanā tasya ||",
    "san-lo-mvu12:30": "vaśibhūtānāṁ koṭī parivāro tasya dvādaśa āsi |",
    "san-lo-mvu12:31": "nava ca varṣasaharāṇi manujāna tadā abhūṣy āyuḥ ||",
    "san-lo-mvu12:32": "rājā ca cakravartī abhūṣi aparājito ti nāmena |",
    "san-lo-mvu12:33": "so daśabalaṁ narendraṁ prasannacitto idam uvāca ||",
    "san-lo-mvu12:34": "saptaratanāṅgacitrā imāṁ anekaratanasampattīyo |",
    "san-lo-mvu12:35": "śīti catur uttarā tava vibhū vihārān ahaṁ demi ||",
    "san-lo-mvu12:36": "so taṁ dānaṁ dattvā tasmiṁ nareśvarake anupraṇidhiṁ |",
    "san-lo-mvu12:37": "praṇidhesi evaṁ bhaveyam adhigaccheyaṁ jinabalāni ||",
    "san-lo-mvu12:38": "vijayo nāma amātyo abhūṣi pūrvaṁ jinaḥ suprabho nāma |",
    "san-lo-mvu12:39": "gotreṇa kāśyapo ’sau prabhā ca daśayojanā tasya ||",
    "san-lo-mvu12:40": "tasya ca śiṣyasaṁgho aṣṭādaśa koṭī dhutarajānāṁ |",
    "san-lo-mvu12:41": "viṁśan narāṇa āyuḥ varṣasahasrāṇi tatkālaṁ ||",
    "san-lo-mvu12:42": "so vandya jinavaraṁ taṁ vijayo nimantrayī bhavanirghātiṁ |",
    "san-lo-mvu12:43": "adhivāsayati daśabalo atha vijayo harṣito āsi ||",
    "san-lo-mvu12:44": "agreṇa praṇītena ca adhigatasvādena bhakṣyabhojyena |",
    "san-lo-mvu12:45": "saṁntarpayitvānugataṁ praṇidhesi tadā anupraṇidhiṁ ||",
    "san-lo-mvu12:46": "so ’ham api bhaveyam evaṁ naravaramahito naramaruṇa hitakaro|",
    "san-lo-mvu12:47": "tenāpi nāyakavaro daśabalo bhave vādiśārdūlo ||",
    "san-lo-mvu12:48": "āsīt pūrvaṁ buddhas tathāgato ratanaparvato nāma |",
    "san-lo-mvu12:49": "gotreṇa gautamo ’sau prabhā ca daśayojanā tasya ||",
    "san-lo-mvu12:50": "triṁśat manuṣyakoṭyo parivāro āsi dāntacittānāṁ |",
    "san-lo-mvu12:51": "varṣasahasrāṇi viṁśaṁ āyuḥ tadāsi manuṣyāṇāṁ ||",
    "san-lo-mvu12:52": "rājā ca cakravartī abhūṣi tatkālam acyuto nāma |",
    "san-lo-mvu12:53": "jinakramāṇi nipīḍiya idam avaci varaṁ naramarūṇāṁ ||",
    "san-lo-mvu12:54": "prāsādasahasrāṇi mahyaṁ naranāgā caturaśītiṁ |",
    "san-lo-mvu12:55": "tāni samalaṁkṛtāni saśiṣyasaṁghasya ahaṁ demi ||",
    "san-lo-mvu12:56": "adhivāsanāṁ viditvā rājā + + + + + + prītamano |",
    "san-lo-mvu12:57": "anupraṇidhiṁ praṇidhesi purato varalakṣaṇadharasya ||",
    "san-lo-mvu12:58": "kuśalena anena ahaṁ kuśalopacitavarāṇāṁ caritānāṁ |",
    "san-lo-mvu12:59": "durantakavīryakarmo bhaveya nātho anāthānāṁ ||",
    "san-lo-mvu12:60": "gaganatalavimalacitto saṁbuddho kanakaparvato nāma |",
    "san-lo-mvu12:61": "abhūṣi naratāmahito kauṇḍinyo nāma gotreṇa ||",
    "san-lo-mvu12:62": "tasya śubhakarmajātā śarīraprabhā abhū yojanāni ṣaṭ* |",
    "san-lo-mvu12:63": "paṁca vaśībhūtānāṁ koṭīyo ca parivāro ’sya ||",
    "san-lo-mvu12:64": "daśa ṣaḍvarṣā āyuṁ tadā abhūṣi manujānāṁ ca caturdaśa sahasrāṇi |",
    "san-lo-mvu12:65": "varṣāṇāṁ saptatriṁśa varṣasahasrāṇi ityeva ||",
    "san-lo-mvu12:66": "āsi tada cakravartī rājā priyadarśano ti nāmena |",
    "san-lo-mvu12:67": "saptaratanadyutīmān* caturdvīpaḥ pṛthivipālo ||",
    "san-lo-mvu12:68": "so kanakavarṇaparvataṁ saṁbuddhaṁ kramavareṣu nipatitvā |",
    "san-lo-mvu12:69": "yācati sāmātyagaṇo muktāhārāntapuro prāha ||",
    "san-lo-mvu12:70": "mama nagaranigamabharitaṁ rājyaṁ caturo mahādhanadvīpāḥ |",
    "san-lo-mvu12:71": "tān tava dadāmi vīrā saśiṣyasaṁghasya nirapekṣaḥ ||",
    "san-lo-mvu12:72": "yad bhojanaṁ ṛṣīṇāṁ yad vastraṁ yā ca oṣadhividhīyo |",
    "san-lo-mvu12:73": "yāni śayanāsanāni ca prāsādavare tathā yeva ||",
    "san-lo-mvu12:74": "niḥsṛṣṭam eva sarvaṁ paribhojyaṁ yasya dvādaśākāraṁ |",
    "san-lo-mvu12:75": "mama pravararūpadhāri anukampārthaṁ kuruhi karuṇāṁ ||",
    "san-lo-mvu12:76": "etad dattvā dānaṁ so pārthivalambako anupraṇidhiṁ |",
    "san-lo-mvu12:77": "praṇidhesi prītimānaso purato saṁpūrṇakuśalasya ||",
    "san-lo-mvu12:78": "paramārthaṁ śūkṣmadarśi vaiśāradyavarapāramiprāptaḥ |",
    "san-lo-mvu12:79": "tenāhaṁ nāyakavaro bhaveya sarvopadhikṣayakaro ||",
    "san-lo-mvu12:80": "dvātriṁśalakṣaṇadharo bhagavān nāmena puṣpadanto ti |",
    "san-lo-mvu12:81": "abhūt paramārthadarśi vatso gotreṇa saṁbuddho ||",
    "san-lo-mvu12:82": "tasyāpi yojanāni nava śarīraprabhā jinapravarasya |",
    "san-lo-mvu12:83": "vaśibhūtakoṭiyo catustriṁśad daśabale samanubaddhāḥ ||",
    "san-lo-mvu12:84": "paṁcāśaṁ ca abhūṣi varṣasahasrāṇi āyuḥparimāṇaṁ |",
    "san-lo-mvu12:85": "manujāna evaṁ na vimati kāryā tatropadeśasmiṁ ||",
    "san-lo-mvu12:86": "pārthivo caiva narapatī taṁ kālaṁ āsi durjayo nāma |",
    "san-lo-mvu12:87": "apagamya puṣpadantaṁ vandati pādāṁ saparivāraḥ ||",
    "san-lo-mvu12:88": "kṛtakarapuṭo prasannaḥ naraprabho puṣpadantam idam āha |",
    "san-lo-mvu12:89": "adhivāsayatu me daśabalo saptāhaṁ bhojanavidhānaṁ ||",
    "san-lo-mvu12:90": "adhivāsanaṁ viditvā rājāsya durjayarddhi bala eva |",
    "san-lo-mvu12:91": "chādayati medinitalaṁ suvarṇapaṭṭehi rucirehi ||",
    "san-lo-mvu12:92": "tatra ratanāmayāni vinikṣipati āsanāni citrāṇi |",
    "san-lo-mvu12:93": "bhojanavidhiṁ ca citrāṁ sthāpayati sugandhipratyagrāṁ ||",
    "san-lo-mvu12:94": "saptaratanāmayāni chatrāṇi naramarūṇāṁ aṣṭaśataṁ |",
    "san-lo-mvu12:95": "dhārenti bhūṣaṇadharā citrābharaṇadhāriṇo puruṣā ||",
    "san-lo-mvu12:96": "evaṁ ekaikasya vaśibhūtasya dhārenti hṛdimano |",
    "san-lo-mvu12:97": "chatraratanaṁ vicitraṁ śaśiśaṁkhatalopamaṁ vimalaṁ ||",
    "san-lo-mvu12:98": "santarpayitva rājā saparivāraṁ puṣpasāhvayaṁ sugataṁ |",
    "san-lo-mvu12:99": "atha manasā praṇidheti tadā va so taṁ anupraṇidhiṁ ||",
    "san-lo-mvu12:100": "tvam iva-m-ahaṁ saṁbuddho dharmaṁ prakāśayeya naramarūṇāṁ |",
    "san-lo-mvu12:101": "+ + + + + + + + + + + + + + + + + + + + + + + + + + +",
    "san-lo-mvu12:102": "dvātriṁśallakṣaṇadharo nāmena lalitavikramo saṁbuddho |",
    "san-lo-mvu12:103": "āsi bhagavāṁ bhavanudo vāsiṣṭhagotro dhutakileśo ||",
    "san-lo-mvu12:104": "tasya ca svaśarīrajātā prabhā abhū yojanāni triṁśa duve |",
    "san-lo-mvu12:105": "vaśibhūtakoṭiyo ca triṁśa naravarasya parivāro ||",
    "san-lo-mvu12:106": "āyuṁ tadā narāṇāṁ varṣasahasrāṇi āsi caturaśītiṁ |",
    "san-lo-mvu12:107": "rājā ca tadā āsī caturaṁgabalo priyo manāpo ||",
    "san-lo-mvu12:108": "prāsādakoṭiyo ca catvāriṁśaṁ anekaratanānāṁ |",
    "san-lo-mvu12:109": "kārayati bhūmipālo pravaraṁ ekaṁ ca prāsādaṁ ||",
    "san-lo-mvu12:110": "śayyāsanaṁ ca vipulaṁ kārayate pārthivo nirupavadyaṁ |",
    "san-lo-mvu12:111": "bhojanagilānapraccayam ṛṣiyogyaṁ sanniveśeti ||",
    "san-lo-mvu12:112": "bhagavato niryātitvā saśiṣyasaṁghasya so anupraṇidhiṁ |",
    "san-lo-mvu12:113": "praṇidheti hṛṣṭacitto rājā purato daśabalasya ||",
    "san-lo-mvu12:114": "durlabhasadṛśo asamaḥ daśabalo ca jarāmaraṇavimatimathano |",
    "san-lo-mvu12:115": "bhaveyaṁ śreṣṭho naramaruṇāṁ kugaṇīgaṇavacanamathano ||",
    "san-lo-mvu12:116": "dvātriṁśalakṣaṇadharo bhagavāṁ āsī mahāyaśo nāma |",
    "san-lo-mvu12:117": "gotreṇa kāśyapo so vistīrṇayaśo amitakīrtiḥ ||",
    "san-lo-mvu12:118": "śarīrabhāsā tasya paṁcāśaṁ yojanāni puṇyavato |",
    "san-lo-mvu12:119": "vaśibhūtakoṭiyo ca tasyāsī paṁcapaṁcāśaṁ ||",
    "san-lo-mvu12:120": "varṣasahasrāṇi tadā caturaśītiṁ āyuḥparimāṇaṁ |",
    "san-lo-mvu12:121": "āsi tadā manujānāṁ caturguṇa eṣa caturaśīti ||",
    "san-lo-mvu12:122": "rājā tadā abhūṣī nāmena so mṛgapatisvaro nāma |",
    "san-lo-mvu12:123": "cāturdvīpādhipatir vipulabalavaro ajitacakro ||",
    "san-lo-mvu12:124": "so ratnaskandhaśākhāṁ vanakhaṇḍāṁ yojanāni ṣaṇṇavati |",
    "san-lo-mvu12:125": "kārāpayi bhūmipati pravarāṁ varavastrasaṁchannāṁ ||",
    "san-lo-mvu12:126": "vaiḍūryamaṇitalāṁ ca kṛtvāna vasudhāṁ vibhūṣaṇavicitrāṁ |",
    "san-lo-mvu12:127": "aguruvaradhūpagandhāṁ sugandhapuṣpāvakīrṇatalāṁ ||",
    "san-lo-mvu12:128": "taṁ tatra vādisiṁhaṁ ṛṣabhaṁ so bhojanena saptāhaṁ |",
    "san-lo-mvu12:129": "tarpayati bhūmipālo prasannacitto praṇītena ||",
    "san-lo-mvu12:130": "taṁ suravaravana-upamaṁ tato vanaṁ tasya satvasārasya |",
    "san-lo-mvu12:131": "niryātayati prasanno divāvihāraṁ daśabalasya ||",
    "san-lo-mvu12:132": "dattvā sa rājā + + + mahāyaśasya saśiṣyasaṁghasya |",
    "san-lo-mvu12:133": "rājā udagracitto praṇidheti tadā anupraṇidhiṁ ||",
    "san-lo-mvu12:134": "bahujanamahito svayaṁbhu ananyaneyo bhaveya sarvajño |",
    "san-lo-mvu12:135": "kuśalena hi me tena tathāgatabalo vibhū bhomi ||",
    "san-lo-mvu12:136": "vipulabalapuṇyakośo nayānayajño jino ratanacūḍo |",
    "san-lo-mvu12:137": "āsi abhinīlanetro nirupamaguṇasaṁcayo dhīro ||",
    "san-lo-mvu12:138": "tasya ca prabhā śarīre yojanaśatavistarā samantena |",
    "san-lo-mvu12:139": "bhāradvājasagotro sa sarvadarśī tadā āsi ||",
    "san-lo-mvu12:140": "tasya saṁgho āsī navanavati koṭiyī dhūtarajānāṁ |",
    "san-lo-mvu12:141": "varṣāṇāṁ ca sahasrāṇi caturāśītiṁ tadā āyuṁ ||",
    "san-lo-mvu12:142": "rājā tada cakravarti abhūṣi cāturdvīpo mahisthāmo |",
    "san-lo-mvu12:143": "nāmena maṇiviṣāṇo śāsati dharmeṇa yo janatāṁ ||",
    "san-lo-mvu12:144": "dvānavati koṭinayutāṁ prāsādānām anekarūpāṇāṁ |",
    "san-lo-mvu12:145": "kārayati bhūmipālo taṁ ratanajinaṁ samuddiśya ||",
    "san-lo-mvu12:146": "so pravarakāñcananibhaṁ naramarugaṇasatkṛtaṁ ratanacūḍaṁ |",
    "san-lo-mvu12:147": "bhojayati saparivāraṁ varṣāṇi daśa aviśrāmaṁ ||",
    "san-lo-mvu12:148": "prathamadivasaṁ ca sugataṁ bhojetvā sārdhaṁ śiṣyasaṁghena |",
    "san-lo-mvu12:149": "niryāteti naravaro prāsādavarāṁ guṇadharasya ||",
    "san-lo-mvu12:150": "so taṁ dānaṁ datvā tasya mahāpudgalasya rājavaro |",
    "san-lo-mvu12:151": "anupraṇidheti praṇidhiṁ prasannacitto jinasakāśaṁ ||",
    "san-lo-mvu12:152": "ucchinnamohajālo prasannacitto asaṁgapratibhāno |",
    "san-lo-mvu12:153": "tāreyya sarvajanatāṁ saṁsāramahārṇave patitāṁ ||",
    "san-lo-mvu12:154": "evam eva aprameyā paṁcamyāṁ bhūmiyāṁ puruṣasiṁhāḥ |",
    "san-lo-mvu12:155": "pratyekajinā tathāpi śaikṣāśaikṣā ca jinaputrāḥ ||",
    "san-lo-mvu12:156": "saṁpūjitā bhagavatā ime tathānye tathāgatāḥ sarve |",
    "san-lo-mvu12:157": "samupacita kuśalamūlaṁ arthe jagatasya sarvasya ||",
    "san-lo-mvu12:158": "",
    "san-lo-mvu12:159": "evam ukte āyuṣmān mahākāśyapa āyuṣmantaṁ mahākātyāyanam uvāca || ye bho jinaputra bodhisatvā bodhāye praṇidhenti te katibhir ākāraiḥ pañcamāyāṁ bhūmau vartamānāḥ ṣaṣṭhāyāṁ bhūmau vivartanti || evam ukte āyuṣmān mahākātyāyanaḥ āyuṣmantaṁ mahākāśyapam uvāca || caturbhi bho jinaputra ākārair dhutadharmadhara bodhisatvā bodhāye ye praṇidhenti paṁcamāyāṁ bhūmau vartamānāḥ ṣaṣṭhyāṁ bhūmau vivartanti || katamehi caturhi || samyaksaṁbuddhānuśāsane pravrajitvā yogācārehi sārdhaṁ sambhuvaṁ kurvanti | aṣṭamake dhutavedanāgṛddhā bhāvanā uttrasanti | śamathavipaśyanābhāvanābahulāś ca abhīkṣṇaṁ viharanti | ālaṁbaṇālaṁbaṇacittaṁ hetuśo parikalpenti || ye hi keci bho dhutadharmadhara bodhisatvā bodhāya praṇidhento paṁcamāyāṁ bhūmau vartamānā ṣaṣṭhyāṁ bhūmau vivartanti sarve te imehi caturhi ākārehi vivartensuḥ vivartanti vivartiṣyanti vā ||",
    "san-lo-mvu12:160": "",
    "san-lo-mvu12:161": "ity eṣā paṁcamī bhūmī vyākṛtā saṁnidarśitā |",
    "san-lo-mvu12:162": "teṣāṁ bahuvidhapuṇyānāṁ bodhisatvāna māriṣa iti ||",
    "san-lo-mvu12:163": "",
    "san-lo-mvu12:164": "iti śrīmahāvastu-avadāne paṁcamī bhūmiḥ samāptā ||"
}