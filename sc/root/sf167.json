{
    "sf167:0": "",
    "sf167:1": "",
    "sf167:2": "Brāhmaṇasūtra",
    "sf167:3": "",
    "sf167:4": "anyataro brāhmaṇo yena bhagavāṁs tenopajagāma | upetya bhagavatā sārdhaṁ sammodanīṁ saṁrañjanīṁ kathāṁ vividhāṁ upasaṁhṛtyaikānte nyaṣīdat | ekāntaniṣaṇṇaḥ sa brāhmaṇo bhagavantam idam avocat |",
    "sf167:5": "kin nu bho gautama sa karoti sa pratisaṁvedayati | avyākṛtam idaṁ brāhmaṇa mayā sa karoti sa pratisaṁvedayati |",
    "sf167:6": "kin nu bho gautama anyaḥ karoty anyaḥ pratisaṁvedayati | etad api brāhmaṇa avyākṛtaṁ mayā anyaḥ karoty anyaḥ pratisaṁvedayati |",
    "sf167:7": "kin nu bho gautama sa karoti sa pratisaṁvedayatīti pṛṣṭo avyākṛtam iti vadasi | anyaḥ karoty anyaḥ pratisaṁvedayatīti pṛṣṭo avyākṛtam iti vadasi | ko nu bho gautama asya bhāṣitasyārtho draṣṭavyaḥ |",
    "sf167:8": "sa karoti sa pratisaṁvedayatīti brāhmaṇa śāśvatatve paraiti | anyaḥ karoty anyaḥ pratisaṁvedayatīty ucchede paraiti |",
    "sf167:9": "ity etāv ubhāv antāv anupagamya madhyamayā pratipadā tathāgato dharmaṁ deśayati |",
    "sf167:10": "yadutāsmin satīdaṁ bhavaty asyotpādād idam utpadyate | yadutāvidyāpratyayāḥ saṁskārā iti yāvat samudayo nirodhaś ca bhavati |"
}