{
    "san-lo-mvu67:0": "",
    "san-lo-mvu67:1": "",
    "san-lo-mvu67:2": "",
    "san-lo-mvu67:3": "Mahāvastu",
    "san-lo-mvu67:4": "",
    "san-lo-mvu67:5": "67. The Jātaka of the Bull",
    "san-lo-mvu67:6": "",
    "san-lo-mvu67:7": "bhikṣū bhagavantam āhansuḥ || kathaṁ bhagavaṁ māro pāpīmāṁ bhagavato duṣkaraṁ carantasya pṛṣṭhimena pṛṣṭhimaṁ samanubaddho avatārārthī avatāraṁ gaveṣī alabhamāno nirvidya pratyavakrānto || bhagavān āha || anyadāpi mama eṣo pṛṣṭhimena pṛṣṭhimaṁ samanubaddho avatārārthī avatāraṁ gaveṣī alabhanto avatāraṁ nirvidya pratyavakrānto || bhikṣū bhagavantam āhansuḥ || anyadāpi bhagavan* || bhagavān āha || anyadāpi bhikṣavo ||",
    "san-lo-mvu67:8": "bhūtapūrvaṁ bhikṣavaḥ atītam adhvānaṁ ṛṣabho gavāṁpatiḥ gogaṇasamanubaddho || tasya dāni vṛṣabhasya vṛṣaṇā laṁbā śithilā ca so vṛṣabho laṁbitehi vṛṣaṇehi gogaṇasya pṛṣṭhimena pṛṣṭhimaṁ aṇvati || tahiṁ ca araṇyāyatane giriko nāma śṛgālaḥ prativasati || tena so vṛṣabho dṛṣṭo gogaṇena sārdhaṁ aṇvanto lambehi vṛṣaṇehi || so tasya pṛṣṭhimena pṛṣṭhimaṁ bahūni varṣāṇi samanubaddho || tasya aparo śṛgālo vayasyo | tena so giriko dṛṣṭo tasya vṛṣabhasya pṛṣṭhimena pṛṣṭhimaṁ samanubaddho dṛṣṭvā ca punas taṁ girikaṁ gāthāye adhyabhāṣati ||",
    "san-lo-mvu67:9": "",
    "san-lo-mvu67:10": "kati varṣāṇi girika anubaddho si gavāṁpatiṁ |",
    "san-lo-mvu67:11": "muhur muhuś ca trasasi bhītabhītaṁ ca paśyasi ||",
    "san-lo-mvu67:12": "ime sthūlā ca lambā ca sunibaddhā śithilā cime |",
    "san-lo-mvu67:13": "imā na pi patiṣyanti tato ’bhakṣo bhaviṣyasi ||",
    "san-lo-mvu67:14": "mayāpi samanubaddho daśa varṣāṇi paṁca ca |",
    "san-lo-mvu67:15": "śithilā va subaddhā ca nāsti sānaṁ patatāṁ bhayaṁ ||",
    "san-lo-mvu67:16": "",
    "san-lo-mvu67:17": "bhagavān āha || syāt khalu punar bhikṣavo yuṣmākam evam asyād anyaḥ sa tena kālena tena samayena vṛṣabho abhūt* || so haṁ vṛṣabho ’bhūṣī || yaḥ giriko nāma śṛgālo ’yam eva māro abhūṣi || tadāpi avatārārthī avatāram alabhanto nirvidyāpakrāntaḥ ||",
    "san-lo-mvu67:18": "samāptaṁ vṛṣabhajātakaṁ ||"
}