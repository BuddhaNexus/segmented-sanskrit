{
    "sf80:0": "",
    "sf80:1": "",
    "sf80:2": "Anāthapiṇḍadasūtra",
    "sf80:3": "",
    "sf80:4": "bhagavān śrāvastyāṁ viharati jetavane anāthapiṇḍadasyārāme. tena khalu samayena anāthapiṇḍado gṛhapatir divāditaḥ śrāvastyā niṣkramati bhagavaddarśanāya bhagavantaṁ paryupāsanāyai.",
    "sf80:5": "athānāthapiṇḍadasya gṛhapater etad abhavat*. atiprātas tāvad etarhi bhagavaddarśanāya bhagavantaṁ paryupāsanāyai. bhagavāñ ca bhikṣavaś ca pratisaṁlīnā bhavanti. yan nv ahaṁ yenānyatīrthikaparivrājakānām ārāmaḥ tenopagaccheyam.",
    "sf80:6": "athānāthapiṇḍado gṛhapatir yenānyatīrthikaparivrājakānām ārāmaḥ tenopajagāma. upetyānyatīrthikaparivrājakaiḥ sārdhaṁ saṁmukhaṁ saṁmodanīṁ saṁrañjanīṁ kathāṁ vividhān upasaṁhṛtya, ekānte nyaṣīdat.",
    "sf80:7": "athānyatīrthikaparivrājakā idam avocan. gṛhapate śramaṇasya gautamasya dṛṣṭiṁ vadasi. kā gautamasya dṛṣṭiḥ kiṁ paśyati gautamaḥ. nāham api bhavanto jānāmi kā bhagavato dṛṣṭiḥ kiṁ paśyati bhagavāṁ. tena hi gṛhapate bhikṣusaṁghasya dṛṣṭiṁ vadasi. kā bhikṣusaṁghasya dṛṣṭiḥ kiṁ paśyati bhikṣusaṁghaḥ. nāham api bhavanto jānāmi kā bhikṣusaṁghasya dṛṣṭiḥ kiṁ paśyati bhikṣusaṁghaḥ. tena hi gṛhapate kā gṛhapater dṛṣṭiḥ kiṁ paśyati gṛhapatir. aṅga bhavantas tāvat* svakasvakāṁ dṛṣṭiṁ vyākurvantu. paścān mama dṛṣṭiṁ vyākarotuṁ na duṣkaraṁ bhaviṣyati.",
    "sf80:8": "athānyataro ’nyatīrtikaparivrājako ’nāthapiṇḍadaṁ gṛhapatim idam avocat. mama dṛṣṭiḥ śāsvato loka idaṁ satyaṁ moham anyat. apara evam āha mama dṛṣṭiṛ aśāśvato loka idaṁ satyaṁ mohaṁ anyat* apara evam āha śāśvataś cāśāśvataś ca loka. apara evam āha naiva śāśvato nāśāśvataś ca lokaḥ. antavān lokaḥ. anantavān. antavāṁś cānantavāṁś ca. naivāntavāṁ nānantavāṁ. yo jīvas tac charīram. anyo jīvo ’nyac charīram. bhavati tathāgataḥ paraṁ maraṇāt. na bhavati. bhavati ca na bhavati ca. apara evam āha mama dṛṣṭir naiva bhavati naiva na bhavati tathāgataḥ paraṁ maraṇāt. idaṁ satyaṁ moham anyat.",
    "sf80:9": "athānyatīrthikaparivrājakā anāthapiṇḍadaṁ gṛhapatim idam avocan* vyākurvāma vayaṁ gṛhapate svakasvakāṁ dṛṣṭim. vyākarotu gṛhapate kā gṛhapater dṛṣṭiḥ kiṁ paśyati gṛhapatir.",
    "sf80:10": "mama bhavanto dṛṣṭir bhūtaṁ saṁskṛtaṁ cetayitaṁ pratītyasamutpannaṁ yad bhūtaṁ saṁskṛtaṁ cetayitaṁ pratītyasamutpannaṁ tad anityaṁ yad anityaṁ tad duḥkhaṁ. evaṁ viditvā tasmād aham imāṁ dṛṣṭiṁ sarveṇa sarvaṁ nābhyupagatam.",
    "sf80:11": "… dṛṣṭiḥ śāśvato loka idaṁ satyaṁ moham anyat. imā dṛṣṭir bhūtaṁ saṁskṛtaṁ cetayitaṁ pratītyasamutpannaṁ yad bhūtaṁ saṁskṛtaṁ cetayitaṁ pratītyasamutpannaṁ tad anityaṁ yad anityaṁ tad duḥkham. tasmād ayam āyuṣmāṁ duḥkham evālīnaḥ. duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ.",
    "sf80:12": "… evaṁvādī śāśvato loka idam eva satyaṁ moham anyat. evṁ doṣaṁ bhavati. pūrvavad yāvat, naiva bhavati naiva na bhavati tathāgataḥ paraṁ maraṇāt. idaṁ satyaṁ moham anyat* imā dṛṣṭir bhūtaṁ saṁskṛtaṁ cetayitaṁ pratītyasamutpannaṁ yad bhūtaṁ saṁskṛtaṁ cetayitaṁ pratītyasamutpannaṁ tad anityaṁ yad anityaṁ tad duḥkhaṁ. tasmād ayam āyuṣmāṁ duḥkham evālīnaḥ. duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ. … evaṁvādī naiva bhavati naiva na bhavati tathāgataḥ paraṁ maraṇāt. idaṁ satyaṁ moham anyat.",
    "sf80:13": "athānyataro ’nyatīrthikaparivrājako ’nāthapiṇḍadaṁ gṛhapatim idam avocat*. nanu gṛhapater api dṛṣṭir bhūtaṁ saṁskṛtaṁ cetayitaṁ pratītyasamutpannaṁ yad bhūtaṁ saṁskṛtaṁ cetayitaṁ pratītyasamutpannaṁ tad anityaṁ yad anityaṁ tad duḥkhaṁ. tasmād gṛhapatir api duḥkham evālīnaḥ duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ.",
    "sf80:14": "mama bhavanto dṛṣṭir bhūtaṁ saṁskṛtaṁ cetayitaṁ pratītyasamutpannaṁ yad bhūtaṁ saṁskṛtaṁ cetayitaṁ pratītyasamutpannaṁ tad anityaṁ yad anityaṁ tad duḥkhaṁ. evaṁ viditvā tasmād aham imāṁ dṛṣṭiṁ sarveṇa sarvaṁ nābhyupagatam. evam eva gṛhapate.",
    "sf80:15": "athānāthapiṇḍado gṛhapatir anyatīrthikaparivrājakānām ārāme paraprativādāṁ nigṛhya svakaṁ vādaṁ dīpayitvā pariṣadi siṁhanādaṁ naditvā, utthāyāsanāt prakrāntaḥ. athānāthapiṇḍado gṛhapatir yena bhagavāṁs tenopajagāma. upetya bhagavatpādau śirasā vanditvā ekānte nyaṣīdat. ekāntaniṣaṇṇo ’nāthapiṇḍado gṛhapatir yāvad evāsyābhūt. saṁbahulair anyatīrthikaparivrājakaiḥ sārdham antarākathāsamudāhāras tat sarvaṁ bhagavato vistareṇārocayati.",
    "sf80:16": "evam ukto bhagavān anāthapiṇḍadaṁ gṛhapatim idam avocat*. sādhu sādhu gṛhapate kālena kālaṁ …"
}