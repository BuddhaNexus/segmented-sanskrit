{
    "sf90:0": "",
    "sf90:1": "",
    "sf90:2": "Śroṇasūtra (2nd)",
    "sf90:3": "",
    "sf90:4": "rājagṛhe nidānam |",
    "sf90:5": "atha śroṇo gṛhapatiputro divādinam eva jaṁghāvihāreṇānucaṁkramyamāṇo ’nuvicaran pādābhyām eva gṛdhrakūṭaparvatam abhiruhya yenāyuṣmāṁc chāriputras tenopasaṁkrānta | upasaṁkramyāyuṣmanaḥ śāriputrasya pādau śirasā vanditvaikānte niṣaṇṇaḥ | ekānte niṣaṇṇaṁ śroṇaṁ gṛhapatiputram āyusmāṁc chāriputra idam avocat |",
    "sf90:6": "ye ke cic chroṇa śramaṇā vā brāhmaṇā vā rūpaṁ yathābhūtaṁ na prajānanti rūpasamudayaṁ rūpanirodhaṁ rūpanirodhagāminīṁ pratipadaṁ yathābhūtaṁ na prajānanty abhavyās te śroṇa śramaṇā vā brāhmaṇā vā tad rūpaṁ parijñātuṁ |",
    "sf90:7": "ye ke cic chroṇa śramaṇā vā brāhmaṇā vā vedanāṁ saṁjñām saṁskārān vijñānaṁ yathābhūtaṁ na prajānanti vijñānasamudayaṁ vijñānanirodhaṁ vijñānanirodhagāminīṁ pratipadaṁ yathābhūtaṁ na prajānanty abhavyās te śroṇa śramaṇā vā brāhmaṇā vā tad vijñānaṁ parijñātuṁ |",
    "sf90:8": "ye tu ke cic chroṇa śramaṇā vā brāhmaṇā vā rūpaṁ yathābhūtaṁ prajānanti | rūpasamudayaṁ rūpanirodhaṁ rūpanirodhagāminīṁ pratipadaṁ yathābhūtaṁ prajānanti | bhavyās te śroṇa śramaṇā vā brāhmaṇā vā tad rūpaṁ parijñātum |",
    "sf90:9": "ye tu ke cic chroṇa śramaṇā vā brāhmaṇā vā vedanāṁ saṁjñāṁ saṁskārān vijñānaṁ yathābhūtaṁ prajānanti vijñānasamudayaṁ vijñānanirodhaṁ vijñānanirodhagāminīṁ pratipadaṁ yathābhūtaṁ prajānanti bhavyās te śroṇa śramaṇā vā brāhmaṇā vā tad vijñānaṁ parijñātum |",
    "sf90:10": "kiṁ manyase śroṇa rūpaṁ nityaṁ vā anityaṁ vā |",
    "sf90:11": "anityam idaṁ bhadanta śāriputra …"
}