{
    "san-mu-kd3:0": "",
    "san-mu-kd3:1": "",
    "san-mu-kd3:2": "",
    "san-mu-kd3:3": "Sanskrit Mūlasarvāstivāda Vinaya",
    "san-mu-kd3:4": "Khandhaka",
    "san-mu-kd3:5": "",
    "san-mu-kd3:6": "Pravāraṇāvastu",
    "san-mu-kd3:7": "",
    "san-mu-kd3:8": "Sanskrit text lost",
    "san-mu-kd3:9": "Sanskrit text lost",
    "san-mu-kd3:10": "Sanskrit text lost",
    "san-mu-kd3:11": "Sanskrit text lost",
    "san-mu-kd3:12": "Sanskrit text lost",
    "san-mu-kd3:13": "tataḥ paścāt pravārako bhikṣuḥ saṁmantavyaḥ. pañcabhir dharmaiḥ samanvāgataḥ pravārako bhikṣur asaṁmato na saṁmantavyaḥ. saṁmataś cāvakāśayitavyaḥ. katamaiḥ pañcabhiḥ. chandād gacchati dveṣān mohād bhayād gacchati pravāraṇāṁ cāpravāraṇāṁ na jānāti. ebhiḥ pañcabhir dharmaiḥ samanvāgataḥ pravārako bhikṣur asaṁmato na saṁmantavyaḥ. saṁmataś cāvakāśayitavyaḥ. pañcabhis tu dharmaiḥ samanvāgataḥ pravārako bhikṣur asaṁmataḥ saṁmantavyaḥ. saṁmataś ca nāvakāśayitavyaḥ. katamaiḥ pañcabhiḥ. na chandād gacchati na dveṣān na mohād na bhayād gacchati pravāraṇāṁ cāpravāraṇāṁ jānāti. ebhiḥ pañcabhir dharmaiḥ samanvāgataḥ pravārako bhikṣur asaṁmataḥ saṁmantavyaḥ. saṁmataś ca nāvakāśayitavyaḥ.",
    "san-mu-kd3:14": "evaṁ ca punaḥ saṁmantavyaḥ. śayanāsanaprajñaptiṁ kṛtvā pūrvavad yāvad utsāhayitavyaḥ. utsahase tvam evaṁnāmā saṁghasya pravāraṇāṁ pravārayitum iti. saced utsahate tena vaktavyam utsahe.",
    "san-mu-kd3:15": "tataḥ paścād ekena bhikṣuṇā jñaptiṁ kṛtvā karma kartavyam. śṛṇotu bhadantāḥ saṁghaḥ. ayam evaṁnāmā pravārako bhikṣur utsahate saṁghasya pravāraṇāṁ pravārayitum. sacet saṁghasya prāptakālaṁ kṣametānujānīyāt saṁgho yat saṁgha evaṁnāmānaṁ pravārakaṁ saṁmanyeta. evaṁnāmā pravārako bhikṣuḥ saṁghasya pravāraṇāṁ pravārayitum. eṣā jñaptiḥ.",
    "san-mu-kd3:16": "evaṁ ca karma kartavyam. śṛṇotu bhadantāḥ saṁghaḥ. evaṁnāmā pravārako bhikṣur utsahate saṁghasya pravāraṇāṁ pravārayitum. tat saṁgha evaṁnāmānaṁ pravārakaṁ bhikṣuṁ saṁmanyeta. ayam evaṁnāmā pravārako bhikṣuḥ saṁghasya pravāraṇāṁ pravārayiṣyati. yeṣām āyuṣmatāṁ kṣamata evaṁnāmānaṁ pravārakaṁ bhikṣuṁ saṁmantuṁ yad evaṁnāmā pravārako bhikṣuḥ saṁghasya pravāraṇāṁ pravārayiṣyati te tūṣṇīm. na kṣamate bhāṣantām.",
    "san-mu-kd3:17": "saṁmataḥ saṁghenaivaṁnāmā pravārako bhikṣuḥ. ayam evaṁnāmā pravārako bhikṣuḥ saṁghasya pravāraṇāṁ pravārayiṣyati. kṣāntam anujñātaṁ saṁghena. yasmāt tūṣṇīm evam etad dhārayāmi.",
    "san-mu-kd3:18": "Sanskrit text lost",
    "san-mu-kd3:19": "Sanskrit text lost",
    "san-mu-kd3:20": "... samanvāharāyuṣmann adya saṁghasya pravāraṇā pāñcadaśikā. mamāpy evaṁnāmno bhikṣoḥ pravāraṇā pāñcadaśikā. so ’ham evaṁnāmā bhikṣur bhadantā tribhiḥ sthānaiḥ pravārayāmi dṛṣṭena śrutena pariśaṅkayā. avavadantu mām āyuṣmaṁtaḥ. anuśāsantu mām āyuṣmantaḥ. anukaṁpakā anukaṁpakā anukaṁpām upādāya. jānaṁ paśyann āpattiṁ yathādharmaṁ yathāvinayaṁ pratikariṣye. evaṁ dvir apy evaṁ trir api. ...",
    "san-mu-kd3:21": "/// pravāravakena pravārayitavyaṁ ///",
    "san-mu-kd3:22": "/// pravārayitavyaḥ tataḥ paścād bhikṣuṇyaḥ pravārayanti ///",
    "san-mu-kd3:23": "/// ka sarvair vaktavyaṁ sādhu pravārayitaṁ ///",
    "san-mu-kd3:24": "/// sitvā | + tuṁ labhyaṁ bhadaṁta evaṁ ///",
    "san-mu-kd3:25": "āyuṣmān upāli buddhaṁ bhagavantaṁ pṛcchati. kati bhadaṁta pravāraṇākarmāni. catvāry upālin. adharmeṇa kurvanti vyagrāḥ. adharmeṇa samagrāḥ. dharmeṇa vyagrāḥ. dharmeṇa samagrāḥ.",
    "san-mu-kd3:26": "tatraikaṁ dhārmikaṁ pravāraṇākarma yad idaṁ dharmeṇa pravārayaṁti samagrāḥ.",
    "san-mu-kd3:27": "atha bhagavāṁs tad eva pravāraṇāyāṁ pañcadaśyāṁ purastād bhikṣusaṁghasya prajñapta evāsane niṣaṇṇaḥ. niṣadya bhagavān bhikṣūn āmantrayate sma. nirgacchanti bhikṣavo rātriḥ. kuruta bhikṣavaḥ pravāraṇām. athānyatamo bhikṣur utthāyāsanād ekāṁsam uttarāsaṅgaṁ kṛtvā yena bhagavāṁs tenāñjaliṁ praṇamya bhagavantam idam avocat. anyatamasmiṁ bhadaṁtāvāse bhikṣur ābādhiko duḥkhito bāḍhaglānaḥ. tasyāsmābhiḥ kathaṁ pratipattavyam. bhagavān āha. pravāraṇāsyānayitavyā. uktaṁ bhagavatā pravāraṇāsyānayitavyeti bhikṣavo na jānate katham ānayitavyeti. bhagavān āha. ekasyaikena dvayor ekena saṁbahulānāṁ yāvatāṁ vā śaknoti saṁghamadhye nāmāni parikīrtayitum.",
    "san-mu-kd3:28": "pravāraṇādāyakasyāhaṁ bhikṣava bhikṣor āsamudācārikān dharmān prajñapayiṣyāmi. pravāraṇādāyakena bhikṣuṇaikāṁsam uttarāsaṅgaṁ kṛtvā upānahāv avamucya yathāvṛddhikayā sāmīcīṁ kṛtvotkuṭukena niṣadyāñjaliṁ praṇamyedaṁ syād vacanīyam. samanvāharāyuṣmann adya saṁghasya pravāraṇā pāñcadaśikā. mamāpy evaṁnāmno bhikṣoḥ pravāraṇā pāñcadaśikā. so ’ham evaṁnāmā bhikṣuḥ pariśuddham antarāyikair dharmair ātmānaṁ vadāmi. pravāraṇāyāṁ me pāriśuddhim ārocayāmy. ārocitāṁ ca pravedayāmi. evaṁ dvir apy evaṁ trir api.",
    "san-mu-kd3:29": "pravāraṇādāyako bhikṣuḥ sacet kāyavijñaptyā pravāraṇāṁ dadāti dattā pravāraṇā vaktavyā. vāgvijñaptyā dadāti dattā pravāraṇā vaktavyā. kāyavijñaptyā ca vāgvijñaptyā ca dadāti dattā pravāraṇā vaktavyā. na kāyavijñaptyā na vāgvijñaptyā dadāti sarvasaṁghena vā tatra gantavyaṁ sa vā bhikṣuḥ saṁghamadhye ’vatārayitavyaḥ. na sarvasaṁghas tatra gacchati taṁ ca bhikṣuṁ saṁghe nāvatārayiṣyanti vyagrāḥ kurvanti sātisārā bhavanti. pravāraṇādāyako bhikṣur yathāprajñaptān āsamudācārikān dharmān na samādāya vartate sātisāro bhavati.",
    "san-mu-kd3:30": "pravāraṇāgrāhakasyāhaṁ bhikṣava bhikṣor āsamudācārikān dharmān prajñapayiṣyāmi. pravāraṇāgrāhakena bhikṣuṇā pravāraṇāṁ gṛhītvā na dhāvitavyaṁ na dravitavyaṁ na laṅghayitavyaṁ na parikhā laṅghayitavyā na pariṣaṇḍā laṅghayitavyā noparivihāyasā sthātavyaṁ na bahiḥsīmāṁ gantavyaṁ naikena pādena dvau niśreṇapadakāv abhiruhitavyau naikena pādena dvau sopānakaḍevarāv abhiruhitavyau na svapitavyaṁ na samāpattavyam. svapiti samāpadyate dvābhyāṁ kāraṇābhyāṁ garhyo bhavati yac cālajjitvena yac ca vaitarikatvena.",
    "san-mu-kd3:31": "yadā saṁghasthaviraḥ kathayaty anāgamanāyāyuṣmantaś chandaṁ ca pāriśuddhiṁ cārocayata, ārocitāṁ ca pravedayateti, tenāntarikasya bhikṣoḥ purataḥ sthitvā vaktavyam. samanvāharāyuṣmann amuṣminn āvāse bhikṣur ābādhiko duḥkhito bāḍhaglānaḥ. adya saṁghasya pravāraṇā pāñcadaśikā.tasyāpi bhikṣoḥ pravāraṇā pāñcadaśikā. so ’yam evaṁnāmā bhikṣus yadā saṁghasthaviraḥ kathayaty anāgamanāyāyuṣmantaś chandaṁ ca pāriśuddhiṁ cārocayata, ārocitāṁ ca pravedayateti, tenāntarikasya bhikṣoḥ purataḥ sthitvā vaktavyam. samanvāharāyuṣmann amuṣminn āvāse bhikṣur ābādhiko duḥkhito bāḍhaglānaḥ. adya saṁghasya pravāraṇā pāñcadaśikā.tasyāpi bhikṣoḥ pravāraṇā pāñcadaśikā. so ’yam evaṁnāmā bhikṣus tribhiḥ sthānaiḥ pravārayati dṛṣṭena śrutena pariśaṅkayā. pravāraṇe ’sya chandaṁ ca pravāraṇāṁ cārocayāmi. ārocitāṁ ca pravedayāmi. pravāraṇāgrāhako bhikṣur āsamudācārikān dharmān na samādāya vartate sātisāro bhavati.",
    "san-mu-kd3:32": "āyuṣmān upālī buddhaṁ bhagavantaṁ pṛcchati. pravāraṇāgrāhakas tāvad bhadanta bhikṣuḥ pravāraṇāṁ gṛhītvā tatraivocchidya kālaṁ kuryāt. ānītā pravāraṇā vaktavyā anānītā. anānītopālin. punar apy ānayitavyā. pravāraṇāgrāhakas tāvad bhadanta bhikṣuḥ pravāraṇāṁ gṛhītvā saṁghamadhye prāptaḥ kālaṁ kuryāt. ānītā pravāraṇā vaktavyā anānītā. anānītopālin. punar apy ānayitavyā.",
    "san-mu-kd3:33": "āgārikatvaṁ pratijānāti. śramaṇoddeśakatvaṁ ṣaṇḍhakatvaṁ paṇḍakatvaṁ bhikṣuṇīdūṣakatvaṁ mātṛghātakatvaṁ pitṛghātakatvam arhadghātakatvaṁ saṁghabhedakatvaṁ tathāgatasyāntike duṣṭacittarudhirotpādakatvaṁ tīrthikatvaṁ tīrthikāvakrāntakatvaṁ steyāsaṁvāsikatvaṁ nānāsaṁvāsikatvam asaṁvāsikatvaṁ pratijānāti. ānītā pravāraṇā vaktavyā anānītā | anānītā upāliṁ | punar apy ānayitavyā.",
    "san-mu-kd3:34": "āyuṣmān upālī buddhaṁ bhagavantaṁ pṛcchati | yasmin bhadantāvāse eko bhikṣuḥ prativasati, tena tad eva pravāraṇāyāṁ pañcadaśyāṁ kathaṁ pratipattavyam. tenopālin bhikṣuṇā vihāraḥ sektavyaḥ saṁmārjitavyaḥ sukumārī gomayakārṣy anupradātavyā. siṁhāsanaṁ prajñapayitavyam. āsanaprajñaptiḥ kartavyā. dharmaśravaṇaṁ dātavyam.",
    "san-mu-kd3:35": "tataḥ paścād uccatarake deśe caturdiśaṁ prekṣitavyam",
    "san-mu-kd3:36": "sacet pariśuddhāḥ samānadṛṣṭayo bhikṣava āgacchanti, ta idaṁ syur vaktavyās. tvaritatvaritaṁ tāvad āyuṣmanta āgacchatādya saṁghasya pravāraṇā pāñcadaśikā. mamāpy evaṁnāmno bhikṣoḥ pravāraṇā pāñcadaśikā. so ’ham evaṁnāmā bhikṣur adya bhadantānāṁ purataḥ pravārayāmi tribhiḥ sthānair dṛṣṭena śrutena pariśaṅkayā. evaṁ dvir apy evaṁ trir api.",
    "san-mu-kd3:37": "sacet saṁpadyata ity evaṁ kuśalam. no cet saṁpadyate, tena bhikṣuṇā svāsana āsadya cittam ity evam utpādayitavyaṁ vāg bhāṣitavyā. adya saṁghasya pravāraṇā pāṁcadaśikā. mamāpy evaṁnāmno bhikṣoḥ pravāraṇā pāṁcadaśikā. so ’ham evaṁnāmā bhikṣur adya tāvad pravāraṇām adhitiṣṭhāmi. pravārayiṣye dṛṣṭena śrutena pariśaṅkayā. evaṁ dvir apy evaṁ trir api |",
    "san-mu-kd3:38": "yatra dvau bhikṣū prativasatas tatra eṣa evānupūrvī ānyonyam ārocayitavyam. yatra trayo bhikṣavaḥ prativasanti, tatrāpy ānupūrvyānyonyam ārocayitavyam. yatra catvāro bhikṣavaḥ prativasanti, tair jñaptiṁ kṛtvā pravārayitavyam. no tu pravārako bhikṣuḥ saṁmantavyaḥ.",
    "san-mu-kd3:39": "yatra paṁca bhikṣavaḥ prativasanti, tair jñaptiṁ kṛtvā pravārayitavyaṁ. pravārako bhikṣuḥ saṁmantavyaḥ. no tu glānasya pravāraṇāgrahītavyā.",
    "san-mu-kd3:40": "yatra ṣaḍ vottare vā bhikṣavaḥ prativasanti, tair jñaptiṁ kṛtvā pravārayitavyam. pravārako bhikṣuḥ saṁmantavyaḥ. glānasya pravāraṇā grahītavyā.",
    "san-mu-kd3:41": "Uddāna 3.",
    "san-mu-kd3:42": "",
    "san-mu-kd3:43": "antaroddānam ||",
    "san-mu-kd3:44": "adhārmikaṁ sthāpanīyam ekavācā pravāraṇā |",
    "san-mu-kd3:45": "kasminn ekā hi kā vācā kriyā upagate hi ca || ||",
    "san-mu-kd3:46": "",
    "san-mu-kd3:47": "ekaṁ dhārmikaṁ pravāraṇāsthāpanam ekam adhārmikam. trīṇī vā dhārmikāni pravāraṇāsthāpanāny ekam adhārmikam. pañca vā dhārmikāṇi pravāraṇāsthāpanāny ekam adhārmikam.",
    "san-mu-kd3:48": "ekaṁ dhārmikaṁ pravāraṇāsthāpanam ekam adhārmikaṁ katamat.",
    "san-mu-kd3:49": "ekavācikāyāṁ pravāraṇāyām vāci bhāṣyamāṇāyāṁ aparyavasitāyāṁ pravāraṇāṁ sthāpayati dhārmikaṁ pravāraṇāsthāpanam.",
    "san-mu-kd3:50": "vāci bhāṣitāyāṁ paryavasitāyāṁ pravāraṇāṁ sthāpayaty adhārmikaṁ pravāraṇāsthāpanam.",
    "san-mu-kd3:51": "itīma ekaṁ dhārmikaṁ pravāraṇāsthāpanam ekam adhārmikaṁ |",
    "san-mu-kd3:52": "trīṇī vā dhārmikāni pravāraṇāsthāpanāni ekam adhārmikaṁ katamat.",
    "san-mu-kd3:53": "dvivācikāyāṁ pravāraṇāyāṁ prathamāyāṁ vāci bhāṣyamāṇāyām aparyavasitāyāyāṁ pravāraṇāṁ sthāpayati dhārmikaṁ pravāraṇāsthāpanam.",
    "san-mu-kd3:54": "prathamāyāṁ vāci bhāṣitāyāṁ paryavasitāyāṁ pravāraṇāṁ sthāpayaty dhārmikaṁ pravāraṇāsthāpanam.",
    "san-mu-kd3:55": "dvitīyāyāṁ vāci bhāṣyamāṇāyāṁ aparyavasitāyāyāṁ pravāraṇāṁ sthāpayati dhārmikaṁ pravāraṇāsthāpanam.",
    "san-mu-kd3:56": "dvitīyāyāṁ vāci bhāṣitāyāṁ paryavasitāyāṁ pravāraṇāṁ sthāpayaty adhārmikaṁ pravāraṇāsthāpanam.",
    "san-mu-kd3:57": "itīmāni trīṇi dhārmikāṇi pravāraṇāsthāpanāny ekam adhārmikam.",
    "san-mu-kd3:58": "pañca vā dhārmikāṇi pravāraṇāsthāpanāny ekam adhārmikaṁ katamat.",
    "san-mu-kd3:59": "trivācikāyāṁ pravāraṇāyāṁ prathamāyāṁ vāci bhāṣyamāṇāyām aparyavasitāyāṁ pravāraṇāṁ sthāpayati dhārmikaṁ pravāraṇāsthāpanam.",
    "san-mu-kd3:60": "prathamāyāṁ vāci bhāṣitāyāṁ paryavasitāyāṁ pravāraṇāṁ sthāpayati dhārmikaṁ pravāraṇāsthāpanam.",
    "san-mu-kd3:61": "dvitīyāyāṁ vāci bhāṣyamāṇāyām aparyavasitāyāṁ pravāraṇāṁ sthāpayati dhārmikaṁ pravāraṇāsthāpanaṁ |",
    "san-mu-kd3:62": "dvitīyāyāṁ vāci bhāṣitāyāṁ paryavasitāyāṁ pravāraṇāṁ sthāpayati dhārmikaṁ pravāraṇāsthāpanam.",
    "san-mu-kd3:63": "tṛtīyāyāṁ vāci bhāṣyamāṇāyām aparyavasitāyāṁ pravāraṇāṁ sthāpayati dhārmikaṁ pravāraṇāsthāpanam.",
    "san-mu-kd3:64": "tṛtīyāyāṁ vāci bhāṣitāyāṁ paryavasitāyāṁ pravāraṇāṁ sthāpayaty adhārmikaṁ pravāraṇāsthāpanaṁ.",
    "san-mu-kd3:65": "itīmāni pañca dhārmikāṇi pravāraṇāsthāpanāny ekam adhārmikam.",
    "san-mu-kd3:66": "asty ekavācikā pravāraṇā, dvivācikā pravāraṇā, trivācikā pravāraṇā, gaṇapravāraṇā. kasminn arthe ekavācikā pravāraṇā.",
    "san-mu-kd3:67": "Uddāna 4.",
    "san-mu-kd3:68": "",
    "san-mu-kd3:69": "antaroddānam ||",
    "san-mu-kd3:70": "arśā ca varṣā ca rājā madhuraṁ dharmaṁ viniścayaṁ |",
    "san-mu-kd3:71": "saṁgho ’ntarāyapatitaḥ ayaṁ saṁgṛhīto gaṇaḥ || ||",
    "san-mu-kd3:72": "",
    "san-mu-kd3:73": "yathāpi tat tad eva pravāraṇāyāṁ pañcadaśyāṁ sambahulā bhikṣavaḥ ...",
    "san-mu-kd3:74": "tatra pravārakasya bhikṣor evaṁ bhavati. adya saṁghasya pravāraṇā pāṁcadaśikā | ime ca saṁbahulā bhikṣavaḥ ...",
    "san-mu-kd3:75": "ahaṁ cet trivācikayā pravāraṇayā pravārayeyaṁ, ... yanv aham ekavācikayā pravāraṇayā pravārayeyam. sa ekavācikayā pravāraṇayā pravārayati | asminn arthe ekavācikā pravāraṇā.",
    "san-mu-kd3:76": "For Pravā-v 7.2.1.2.1-7.2.1.8.1 the Sanskrit text of the manuscript (fol. 70) is lost. The extant text is from a fragment of the Pravāraṇāvastu of the Mūlasarvāstivādin from the Turfan Collection .",
    "san-mu-kd3:77": "aparasminn artha ekavācikā pravāraṇā. yathāpi tat tad eva pravāraṇāyāṁ pañcadaśyāṁ saṁbahulāni bhavanti śayanāsanāny abhyavakāśe upanikṣiptāni. devaḥ pravarṣati ...",
    "san-mu-kd3:78": "tatra pravārakasya bhikṣor evaṁ bhavati. adya saṁghasya pravāraṇā pāṁcadaśikā. sambahulāni ca bhavanti śayanāsanāny abhyavakāśe upanikṣiptāni. devaḥ pravarṣati ...",
    "san-mu-kd3:79": "ahaṁ cet trivācikayā pravāraṇayā pravārayeyaṁ, śayanāsanāni na śaknomy anārdram? upasaṁhārayitum?. yanv ahaṁ ekavācikayā pravāraṇayā pravārayeyam. sa ekavācikayā pravāraṇayā pravārayati. asminn artha ekavācikā pravāraṇā.",
    "san-mu-kd3:80": "aparasminn artha ekavācikā pravāraṇā. yathāpi tat tad eva pravāraṇāyāṁ pañcadaśyāṁ rājā svakīyaiḥ sārdhaṁ devībhiḥ kumārair amātyair bhaṭabalāgrair nigamajānapadair ārāmam āgacchati. rājñā saṁghasya prabhūto vastralābhaḥ āmiṣalābhaḥ dattaḥ. devībhir api kumārair amātyair bhaṭabalāgrair nigamajānapadair prabhūto vastralābha āmiṣalābho dattaḥ. udghoṣakena ca bhikṣuṇā udghoṣaya ...",
    "san-mu-kd3:81": "tatra pravārakasya bhikṣor evaṁ bhavati. adya saṁghasya pravāraṇā pāṁcadaśikā. rājā ca svakīyaiḥ sārdhaṁ devībhiḥ kumāraiḥ amātyaiḥ bhaṭabalāgrair nigamajānapadair ārāmam āgacchati. rājñā saṁghasya prabhūto vastralābha āmiṣalābho dattaḥ. devībhir api kumārair amātyair bhaṭabalāgrair nigamajānapadaiḥ prabhūto vastralābha āmiṣalābho dattaḥ. udghoṣakena ca bhikṣunā udghoṣaya ...",
    "san-mu-kd3:82": "ahaṁ cet trivācikayā pravāraṇayā pravārayeyaṁ, na śaknomi ... pravārayitum. yanv aham ekavācikayā pravāraṇayā pravārayeyam. sa ekavācikayā pravāraṇayā pravārayati. asminn arthe ekavācikā pravāraṇā.",
    "san-mu-kd3:83": "aparasminn artha ekavācikā pravāraṇā. yathāpi tat tad eva pravāraṇāyāṁ pañcadaśyāṁ corā grāmaṁ nirghātayanti nagaraṁ vā nigamaṁ vā. ārāmadvāram āgatya gāṁ hatvā mahiṣīṁ chagalikāṁ vā rudhirāṅgakāni rudhiravilekhakāni kṛtvā bhikṣūṇāṁ dūtam anupreṣayanti. nirgacchantv āryāḥ. vayam atra vatsyāmaḥ.",
    "san-mu-kd3:84": "tatra pravārakasya bhikṣor evaṁ bhavati. adya saṁghasya pravāraṇā pāñcadaśikā. corāś ca grāmaṁ nirghātayanti nagaraṁ vā nigamaṁ vā.ārāmadvāram āgatya gāṁ hatvā mahiṣīṁ chagalikāṁ vā rudhirāṁgakāni rudhiravilekhakāni kṛtvā bhikṣūṇāṁ dūtam anupreṣayanti. nirgacchantv āryāḥ. vayam atra vatsyāmaḥ.",
    "san-mu-kd3:85": "ahaṁ cet trivācikayā pravāraṇayā pravārayeyaṁ, syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham ekavācikayā pravāraṇayā pravārayeyaṁ. sa ekavācikayā pravāraṇayā pravārayati. asminn arthe ekavācikā pravāraṇā.",
    "san-mu-kd3:86": "aparasminn arthe ekavācikā pravāraṇā. yathāpi tat tad eva paṁcadaśyāṁ pravāraṇāyāṁ anyatamena mahallena bālena mūḍhenāvyaktenākuśalena gocare vā gocaramārge vā kulastrī vā kulakumārī vā ākruṣṭā bhavaty ābhāṣṭā parāmṛṣṭā vā. manuṣyāḥ prakupitā ārāmadvāram āgatya yathā gṛhītakān udghoṣayanti. gṛḥṇaṁtu bhavaṁtaḥ śramaṇāṁ śākyaputrīyāṁ. hanaṁtu. badhnaṁtu. pravāsayaṁtu. rājñaḥ hastyārohā bhaviṣyanty aśvārohā iṣṭakārohā dhvajārohāḥ patākārohā vā. pṛthag rājakṛtyāni rājakaraṇīyāni kariṣyaṁti.",
    "san-mu-kd3:87": "tatra pravārakasya bhikṣor evaṁ bhavati. adya saṁghasya pravāraṇā pāṁcadaśikā. anyatamena ca mahallakena mūḍhenāvyaktenākuśalena gocare vā gocaramārge vā kulastrī vā kulakumārī vā ākruṣṭā bhavaty ābhāṣṭā parāmṛṣṭā vā. manuṣyāḥ prakupitāḥ ārāmadvāram āgatya yathā gṛhītakān udghoṣayaṁti. gṛhṇaṁtu bhavantaḥ śramaṇāṁ śākyaputrīyāṁ. hanaṁtu. badhnaṁtu. pravāsayantu. rājñaḥ hastyārohā bhaviṣyanty aśvārohā iṣṭakārohā dhvajārohāḥ patākārohā vā. pṛthag rājakṛtyāni rājakaraṇīyāni kariṣyaṁti.",
    "san-mu-kd3:88": "ahaṁ cet trivācikayā pravāraṇayā pravārayeyaṁ, syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham ekavācikayā pravāraṇayā pravārayeyaṁ. sa ekavācikayā pravāraṇayā pravārayati | asminn arthe ekavācikā pravāraṇā.",
    "san-mu-kd3:89": "aparasminn artha ekavācikā pravāraṇā. yathāpi tad vihāraḥ amanuṣyādhyuṣite pradeśe pratiṣṭhāpito bhavati | anyatamena ca mahallena bālena mūḍhenāvyaktenākuśalenāpratirūpe pradeśa uccāraprasrāvaṁ kheṭaṁ śiṅghāṇakaṁ vāntaṁ viriktaṁ choritam aśucimrakṣitaṁ vā śayanāsanaṁ pravikṣiptaṁ. amanuṣyāḥ prakupitāḥ gocare ’pi tiṣṭhaṁti gocaramārge ’pi caṁkrame ’pi meḍhyām api dvārakoṣṭhake ’pi. bhikṣūn apy āviśaṁti, mañcān api saṁparivartayanti.",
    "san-mu-kd3:90": "tatra pravārakasya bhikṣor evaṁ bhavati : adya saṁghasya pravāraṇā pāṁcadaśikā. ayaṁ ca vihāro ’manuṣyādhyuṣite pradeśe pratiṣṭhāpitaḥ. anyatamena ca mahallena bālena mūḍhenāvyaktenākuśalenāpratirūpe pradeśa uccāraprasrāvaṁ kheṭaṁ śiṅghāṇakaṁ vāntaṁ viriktaṁ choritam aśucimrakṣitaṁ vā śayanāsanaṁ pravikṣiptaṁ. amanuṣyāḥ prakupitā gocare ’pi tiṣṭhanti gocaramārge ’pi caṅkrame ’pi meḍhyām api dvārakoṣṭhake ’pi. bhikṣūn apy āviśanti, mañcān api saṁparivartayanti.",
    "san-mu-kd3:91": "ahaṁ cet trivācikayā pravāraṇayā pravārayeyaṁ, syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham ekavācikayā pravāraṇayā pravārayeyam. sa ekavācikayā pravāraṇayā pravārayati. asminn arthe ekavācikā pravāraṇā.",
    "san-mu-kd3:92": "aparasminn artha ekavācikā pravāraṇā. yathāpi tad vihāro vyāḍādhyuṣite pradeśe pratiṣṭhāpito bhavati. anyatamena ca mahallena bālena mūḍhenāvyaktenākuśalenāpratirūpe pradeśa uccāraprasrāvaṁ kheṭaṁ śiṅghāṇakaṁ vāntaṁ viriktaṁ choritam aśucimrakṣitaṁ vā śayanāsanaṁ pravikṣiptam. vyāḍāḥ prakupitā gocare ’pi tiṣṭhanti gocaramārge ’pi caṅkrame ’pi meḍhyām api dvārakoṣṭhake ’pi. bhikṣūn apy āviśanti, mañcān api saṁparivartayanti.",
    "san-mu-kd3:93": "tatra pravārakasya bhikṣor evaṁ bhavati. adya saṁghasya pravāraṇā pāṁcadaśikā. ayaṁ ca vihāro vyāḍādhyuṣite pradeśe pratiṣṭhāpitaḥ. anyatamena ca bālena mūḍhenāvyaktenākuśalena apratirūpe pradeśe uccāraprasrāvaṁ kheṭaṁ śiṅghāṇakaṁ vāntaṁ viriktaṁ choritam aśucimrakṣitaṁ vā śayanāsanaṁ pravikṣiptaṁ. vyāḍāḥ prakupitāḥ gocare ’pi tiṣṭhanti gocaramārge ’pi caṁkrame ’pi meḍhyām api dvārakoṣṭhake ’pi. bhikṣūn apy āviśaṁti, mañcān api saṁparivartayanti.",
    "san-mu-kd3:94": "ahaṁ cet trivācikayā pravāraṇayā pravārayeyaṁ, syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham ekavācikayā pravāraṇayā pravārayeyaṁ. sa ekavācikayā pravāraṇayā pravārayati | asminn arthe ekavācikā pravāraṇā |",
    "san-mu-kd3:95": "aparasminn arthe ekavācikā pravāraṇā. yathāpi tad vihāraḥ nāgādhyuṣite pradeśe pratiṣṭhāpito bhavati. anyatamena ca mahallena bālena mūḍhenāvyaktenākuśalena apratirūpe pradeśe uccāraprasrāvaṁ kheṭaṁ śiṅghāṇakaṁ vāntaṁ viriktaṁ choritaṁ aśucimrakṣitaṁ vā śayanāsanaṁ pravikṣiptaṁ. nāgāḥ prakupitāḥ gocare ’pi tiṣṭhaṁti gocaramārge ’pi caṁkrame ’pi meḍhyām api dvārakoṣṭhake ’pi. bhikṣūn apy āviśaṁti maṁcān api saṁparivartayanti.",
    "san-mu-kd3:96": "tatra pravārakasya bhikṣor evaṁ bhavaty. adya saṁghasya pravāraṇā pāṁcadaśikā. ayaṁ ca vihāraḥ nāgādhyuṣite pradeśe pratiṣṭhāpitaḥ. anyatamena ca mahallena bālena mūḍhenāvyaktenākuśalena apratirūpe pradeśe uccāraprasrāvaṁ kheṭaṁ śiṅghāṇakaṁ vāntaṁ viriktaṁ choritam aśucimrakṣitaṁ vā śayanāsanaṁ pravikṣiptaṁ. nāgāḥ prakupitāḥ gocare ’pi tiṣṭhaṁti gocaramārge ’pi caṁkrame ’pi meḍhyām api dvārakoṣṭhake ’pi | bhikṣūn apy āviśaṁti | maṁcān api saṁparivartayaṁti.",
    "san-mu-kd3:97": "ahaṁ cet trivācikayā pravāraṇayā pravārayeyaṁ, syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham ekavācikayā pravāraṇayā pravārayeyaṁ. sa ekavācikayā pravāraṇayā pravārayati | asminn arthe ekavācikā pravāraṇā.",
    "san-mu-kd3:98": "aparasminn arthe ekavācikā pravāraṇā. yathāpi tad vihāraḥ dāvamadhye pratiṣṭhāpito bhavati. agnir mukta ity agnir grāmanigamarājarāṣṭradhānīṁ dahaṁ paraiti. gocaram api dahati gocaramārgam api caṁkramam api meḍhīm api dvārakoṣṭhakam api. vihāram api dahati vihārasāmantakam api.",
    "san-mu-kd3:99": "tatra pravārakasya bhikṣor evaṁ bhavati | adya saṁghasya pravāraṇā pāṁcadaśikā : ayaṁ ca vihāro dāvamadhye pratiṣṭhāpitaḥ. agnir mukta ity agnir grāmanigamarājarāṣṭradhānīṁ dahaṁ paraiti. gocaram api dahati gocaramārgam api caṁkramam api meḍhīm api dvārakoṣṭhakam api. vihāram api dahati vihārasāmantakam api.",
    "san-mu-kd3:100": "ahaṁ cet trivācikayā pravāraṇayā pravārayeyaṁ, syān me atonidānaṁ jīvitāntarāyaḥ śrāmaṇyāntarāyaḥ brahmacaryāntarāyaḥ. yanv aham ekavācikayā pravāraṇayā pravārayeyaṁ. sa ekavācikayā pravāraṇayā pravārayati. asminn arthe ekavācikā pravāraṇā ||",
    "san-mu-kd3:101": "aparasminn arthe ekavācikā pravāraṇā. yathāpi tad vihāraḥ anūpamadhye pratiṣṭhāpito bhavati | upari parvatasaṁkṣepe sthūlabinduko devo varṣaṁ grāmanigamarājarāṣṭradhānīṁ vahaṁ paraiti. gocaram api vahati | gocaramārgam api caṁkramam api meḍhīm api dvārakoṣṭhakam api. vihāram api saṁsvedayati.",
    "san-mu-kd3:102": "tatra pravārakasya bhikṣor evaṁ bhavaty. adya saṁghasya pravāraṇā pāṁcadaśikā. ayaṁ vihāro ’nūpamadhye pratiṣṭhāpitaḥ. upari parvatasaṁkṣepe sthūlabinduko devo varṣaṁ grāmanigamarājarāṣṭradhānīṁ vahan paraiti. gocaram api vahati gocaramārgam api caṁkramam api meḍhīm api dvārakoṣṭhakam api. vihāram api saṁsvedayati.",
    "san-mu-kd3:103": "ahaṁ cet trivācikayā pravāraṇayā pravārayeyaṁ, syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham ekavācikayā pravāraṇayā pravārayeyaṁ. sa ekavācikayā pravāraṇayā pravārayati. asminn arthe ekavācikā pravāraṇā |",
    "san-mu-kd3:104": "kasminn arthe dvivācikā pravāraṇā. yatra tṛtīyāyāṁ vācy avakāśo na bhavati | tatra dvivācikayā pravāraṇayā pravārayati | asminn arthe dvivācikā pravāraṇā |",
    "san-mu-kd3:105": "kasminn arthe trivācikā pravāraṇā. samāvasthāyāḥ.",
    "san-mu-kd3:106": "kasminn arthe gaṇapravāraṇā. yathāpi tad bhayaṁ bhavati | aṭavīṁ saṁkṣobhāś cakrasamārūḍhā janapadās tena te ’nvāhiṇḍanti. tatra bhikṣubhir cīvaravisikāsu cīvaraṁ ca kuṇḍīṁ baddhvā anyonyam avalokya prakramitavyaṁ. adyāyuṣmantaḥ saṁghasya pravāraṇā pāṁcadaśikā | yadā saṁghasāmagrīṁ lapsyāmaḥ tadā pravārayiṣyāmaḥ. asminn arthe gaṇapravāraṇā.",
    "san-mu-kd3:107": "āyuṣmān upālī buddhaṁ bhagavantaṁ pṛcchati. yathāpi tad bhadaṁta bhikṣava idam evaṁrūpaṁ kṛyākāraṁ kṛtvā varṣāṁ upagacchaṁti | yasyāsmākam āyuṣmanto ’ntarvarṣe jñātir āgacched, dātavyā pravāraṇā : deyā bhadanta pravāraṇā na deyā. deyā upāliṁ |",
    "san-mu-kd3:108": "Sanskrit text has been omitted in the manuscript",
    "san-mu-kd3:109": "saced vastuṁ sthāpayet na pudgalaṁ, deyā pravāraṇā na deyā. nopāliṁ. sa idaṁ syād vacanīyaḥ. na vayam āyuṣmann ityarthaṁ sanniṣaṇṇāḥ sannipatitāḥ. kasmād āyuṣmaṁ vastuṁ sthāpayer na pudgalaṁ. api tv ātmaviśuddhyarthaṁ pravāraṇā uktā bhagavatā. saced ākāṁkṣasi, pravāraya.",
    "san-mu-kd3:110": "sacet pudgalaṁ sthāpayati na vastuṁ | deyā pravāraṇā na deyā | nopāliṁ | sa idaṁ syād vacanīyaḥ. na vayam āyuṣmann ityarthaṁ sanniṣaṇṇāḥ sannipatitāḥ. kasmād āyuṣmaṁ pudgalaṁ sthāpayer na vastum. api tv ātmaviśuddhyarthaṁ pravāraṇā uktā bhagavatā. saced ākāṁkṣasi, pravāraya :",
    "san-mu-kd3:111": "saced vastuṁ sthāpayati pudgalaṁ ca, deyā pravāraṇā na deyā. nopāliṁ. sa idaṁ syād vacanīyaḥ ...",
    "san-mu-kd3:112": "... etān ākārān sthāpayitvā : || ||",
    "san-mu-kd3:113": "",
    "san-mu-kd3:114": "Uddāna 5.",
    "san-mu-kd3:115": "uddānam ||",
    "san-mu-kd3:116": "bhikṣuṁ ca rājā gṛhṇāti smarec ca daśikābhiś ca |",
    "san-mu-kd3:117": "āpattyāḥ saptikāṁ kuryāc codanāṁ hi ca saptakāṁ || ||",
    "san-mu-kd3:118": "yathāpi tat tad eva pravāraṇāyāṁ paṁcadaśyāṁ bhikṣū rājñā gṛhīto bhavati corair vā dhūrtair vā vadhakaiḥ pratyarthibhiḥ pratyamitraiḥ. tasya bhikṣubhir dūto ’nupreṣayitavyaḥ. muṁcainaṁ bhikṣuṁ. sabrahmacāry eṣo ’smākaṁ. sacen muṁcatīty evaṁ kuśalaṁ. no cen muṁcati, dvitīyo dūto ’nupreṣayitavyaḥ | muṁcainaṁ bhikṣum. asty asmākam anena sārdhaṁ kiṁcid eva karaṇīyaṁ. sacen muṁcatīty evaṁ kuśalaṁ. no cen muṁcati, bhikṣubhir maṇḍalakaṁ gatvā pravārayitavyaṁ. tataḥ paścād dvitīye divase tasya bhikṣor mokṣāyodyuñjitavyaṁ. saced udyuñjantīty evaṁ kuśalaṁ. no ced udyuṁjanti sātisārā bhavaṁti.",
    "san-mu-kd3:119": "yathāpi tat tad eva pravāraṇāyāṁ paṁcadaśyāṁ bhikṣur āpattiṁ smarati. tena bhikṣuṇā sāpattir bhikṣoḥ purastād yathādharmaṁ pratikartavyā : tataḥ paścāt pravārayitavyaṁ. evaṁ hi pravārayitavyaṁ. na tv evāhaṁ pravāraṇāyā antarāyaṁ vadāmi | pūrvavad yāvad yathā poṣadhavastuny evaṁ vistareṇa daśikā kartavyā |",
    "san-mu-kd3:120": "yathāpi tat tad eva pravāraṇāyāṁ paṁcadaśyāṁ bhikṣur āpattiṁ pratijānāti.",
    "san-mu-kd3:121": "sacet pārājikāṁ pratijānāti | nāśayitvā pravārayitavyaṁ.",
    "san-mu-kd3:122": "sacet saṁghāvaśeṣāṁ pratijānāti, adhiṣṭhāya pravārayitavyaṁ.",
    "san-mu-kd3:123": "sacet pāyantikāṁ pratideśanīyāṁ duṣkṛtāṁ pratijānāti | deśayitvā pravārayitavyaṁ.",
    "san-mu-kd3:124": "yathāpi tat tad eva pravāraṇāyāṁ pañcadaśyāṁ vastv aviditaṁ bhavati. kecin niravaśeṣasaṁjñinaḥ, kecit sāvaśeṣasaṁjñinaḥ. tatra ye niravaśeṣasaṁjñinas tair nāśayitvā pravārayitavyaṁ. ye sāvaśeṣasaṁjñinas tair adhiṣṭhāya pravārayitavyaṁ |",
    "san-mu-kd3:125": "yathāpi tat tad eva pravāraṇāyāṁ paṁcadaśyām āpattir aviniścitā bhavati | kecid deśanākaraṇīyam ity āhuḥ | kecit saṁvaraṇīyam ity āhuḥ | tatra ye deśanākaraṇīyam ity āhuḥ tair deśayitvā pravārayitavyam. ye saṁvaraṇīyam ity āhuḥ tais saṁvaraṇaṁ kṛtvā pravārayitavyaṁ |",
    "san-mu-kd3:126": "yathāpi tat tad eva pravāraṇāyāṁ paṁcadaśyāṁ bhikṣur bhikṣuṁ codayati. sacec codakaḥ na kāyena saṁvṛto bhavati na vācā | evaṁrūpaṁ codakaṁ āmardayitvā pramardayitvā pravārayitavyaṁ |",
    "san-mu-kd3:127": "sacec codakaḥ kāyena saṁvṛto bhavati na vācā : evaṁrūpam api codakam āmardayitvā pramardayitvā pravārayitavyaṁ |",
    "san-mu-kd3:128": "sacec codakaḥ vācā saṁvṛto bhavati na kāyena, evaṁrūpam api codakam āmardayitvā pramardayitvā pravārayitavyaṁ.",
    "san-mu-kd3:129": "sacec codakaḥ kāyena saṁvṛto bhavati vācā ca, na sūtradharo na vinayadharo na mātṛkādhara, evaṁrūpaṁ codakam ājñapayitvā saṁjñapayitvā pravārayitavyaṁ |",
    "san-mu-kd3:130": "sacec codakaḥ kāyena saṁvṛto bhavati vācā ca, sūtradharo vinayadharo mātṛkādharaḥ, na sūtravyakto na vinayavyaktaḥ na mātṛkāvyakto, evaṁrūpam api codakam ājñāpayitvā saṁjñāpayitvā pravārayitavyam.",
    "san-mu-kd3:131": "sacec codakaḥ kāyena saṁvṛto bhavati vācā ca, sūtradharo vinayadharo mātṛkādharo, sūtravyakto vinayavyakto mātṛkāvyakto, na sūtrakovido na vinayakovido na mātṛkākovidaḥ, evaṁrūpam api codakam ājñapayitvā saṁjñapayitvā pravārayitavyaṁ |",
    "san-mu-kd3:132": "sacec codakaḥ kāyena saṁvṛto bhavati vācā ca, sūtradharo vinayadharo mātṛkādharaḥ, sūtravyakto vinayavyakto mātṛkāvyaktaḥ | sūtrakovido vinayakovido mātṛkākovidaḥ, na sūtrakuśalo na vinayakuśalaḥ na mātṛkākuśalaḥ, evaṁrūpam api codakam ājñapayitvā saṁjñapayitvā pravārayitavyaṁ |",
    "san-mu-kd3:133": "sacec codakaḥ kāyena saṁvṛto bhavati vācā ca, sūtradharo vinayadharo mātṛkādharaḥ, sūtravyakto vinayavyakto mātṛkāvyaktaḥ, sūtrakovido vinayakovido mātṛkākovidaḥ, sūtrakuśalo vinayakuśalo mātṛkākuśalaḥ, kiṁ tu saṁcintya saṁghamadhye adharmaṁ dharmato dīpayati dharmaṁ cādharmataḥ, avinayaṁ vinayato dīpayati vinayaṁ cāvinayataḥ, evaṁrūpam api codakam ājñapayitvā saṁjñapayitvā pravārayitavyaṁ |",
    "san-mu-kd3:134": "sacec codakaḥ kāyena saṁvṛto bhavati yāvat sacen na saṁcintya saṁghamadhye adharmaṁ dharmato dīpayati dharmaṁ cādharmataḥ, avinayaṁ vinayato dīpayati vinayaṁ cāvinayataḥ, evaṁrūpam api codakam ājñapayitvā saṁjñapayitvā pravārayitavyaṁ.",
    "san-mu-kd3:135": "sacec codakaḥ kāyena saṁvṛto bhavati vācā ca, sūtradharo vinayadharo mātṛkādharaḥ, sūtravyaktaḥ vinayavyaktaḥ mātṛkāvyaktaḥ | sūtrakovidaḥ vinayakovidaḥ mātṛkākovidaḥ |sūtrakuśalo vinayakuśalo mātṛkākuśalaḥ, na saṁcintya saṁghamadhye adharmaṁ dharmato dīpayati dharmaṁ cādharmataḥ, avinayaṁ vinayato dīpayati vinayaṁ cāvinayataḥ. sa idaṁ syād vacanīyaḥ.",
    "san-mu-kd3:136": "vadāyuṣmaṁ. codakena vadasi pārājikayā saṁghāvaśeṣayā pāyantikayā pratideśanīyayā duṣkṛtayā, rātrikṛtena divasakṛtena pathakṛtenotpathakṛtena, gacchatas tiṣṭhato niṣaṇṇasya nipannasya.",
    "san-mu-kd3:137": "sacet pārājikayā, na saṁghāvaśeṣayā na pāyantikayā na pratideśanīyayā na duṣkṛtayā, sacet saṁghāvaśeṣayā, na pārājikayā na pāyantikayā na pratideśanīyayā na duṣkṛtayā, sacet pāyantikayā, na pārājikayā na saṁghāvaśeṣayā na pratideśanīyayā na duṣkṛtayā. sacet pratideśanīyayā, na pārājikayā na saṁghāvaśeṣayā na pāyantikayā na duṣkṛtayā. saced duṣkṛtayā, na pārājikayā na saṁghāvaśeṣayā na pāyantikayā na pratideśanīyayā.",
    "san-mu-kd3:138": "sacet prathamayā pārājikayā, na dvitīyayā na tṛtīyayā na caturthikayā, saced dvitīyayā na prathamayā na tṛtīyayā na caturthikayā, sacet tṛtīyayā na prathamayā na dvitīyayā na caturthikayā, sacec caturthikayā na prathamayā na dvitīyayā na tṛtīyayā.",
    "san-mu-kd3:139": "sacet prathamayā saṁghāvaśeṣayā na dvitīyayā na yāvat trayodaśamikayā : saced yāvat trayodaśamikayā na prathamayā na dvitīyayā na tṛtīyayā yāvan na dvādaśamikayā.",
    "san-mu-kd3:140": "sacet prathamayā pāyantikayā, na dvitīyayā yāvan na navatimayā, sacen navatimayā na prathamayā na dvitīyayā yāvan naikonanavatimayā |",
    "san-mu-kd3:141": "sacet prathamayā pratideśanīyayā na dvitīyayā na tṛtīyayā na caturthikayā | saced dvitīyayā na prathamayā na tṛtīyayā na caturthikayā, sacet tṛtīyayā na prathamayā na dvitīyayā na caturthikayā : sacec caturthikayā na prathamayā na dvitīyayā na tṛtīyayā |",
    "san-mu-kd3:142": "sacet prathamayā duṣkṛtayā na dvitīyayā na tṛtīyayā na yāvad antimayā | saced antimayā na prathamayā na dvitīyayā yāvan nopāntimayā.",
    "san-mu-kd3:143": "saced rātṛkṛtena na divasakṛtena, saced divasakṛtena na rātrikṛtena, saced utpathakṛtena na pathakṛtena, sacet pathakṛtena notpathakṛtena, saced gacchataḥ na tiṣṭhataḥ na niṣaṇṇasya na nipannasya, sacet tiṣṭhataḥ na gacchataḥ na niṣaṇṇasya na nipannasya, sacen niṣaṇṇasya na gacchato na tiṣṭhato na nipannasya, sacen nipannasya na gacchataḥ na tiṣṭhataḥ na niṣaṇṇasya.",
    "san-mu-kd3:144": "sacec codakaḥ evaṁ sādhu ca suṣṭhu ca samanuyujyamānaḥ samanuśāsyamānaḥ samanugāhyamānaḥ sthānāsthānaṁ saṁkrāmati, acodakaḥ syāt. acoditas syāt. sacec codakaḥ sthānāsthānaṁ na saṁkrāmati, codakaḥ syāt ||",
    "san-mu-kd3:145": "sacec codakaḥ sthānāsthānaṁ na saṁkrāmati codita idaṁ syād vacanīyaṁ. vadāyuṣmaṁ. ke te tasmiṁ samaye kāyasaṁskārā vāksaṁskārā manaḥsaṁskārā.",
    "san-mu-kd3:146": "sacet pārājikāṁ pratijānāti, nāśayitvā pravārayitavyaṁ.",
    "san-mu-kd3:147": "sacet saṁghāvaśeṣāṁ pratijānāti, adhiṣṭhāya pravārayitavyaṁ.",
    "san-mu-kd3:148": "sacet pāyantikāṁ pratideśanīyāṁ duṣkṛtāṁ pratijānāti, deśayitvā pravārayitavyaṁ : || ||",
    "san-mu-kd3:149": "Uddāna 6.",
    "san-mu-kd3:150": "uddānam ||",
    "san-mu-kd3:151": "mahāpeyālo gṛhṇātisthāpanaṁ hi ca paṁcikāṁ |",
    "san-mu-kd3:152": "gamikena trayaṁ kuryāt pariśuddhānāṁ pravāraṇā || ||",
    "san-mu-kd3:153": "yathāpi tat tad eva pravāraṇāyāṁ pañcadaśyāṁ naivāsikā bhikṣavaḥ sanniṣaṇṇā bhavanti sannipatitāḥ paṁca vā uttare vā. teṣām evaṁ bhavati. santi bhikṣavo ye ’nāgatakā iti. ye ’nāgatakāḥ kalpaty asmākaṁ tair vinā jñaptiṁ kṛtvā pravārayituṁ, te kalpārthinaḥ kalpaniṣkārā jñaptiṁ kṛtvā pravārayanti.",
    "san-mu-kd3:154": "tataḥ paścān naivāsikā bhikṣavaḥ sanniṣaṇṇāḥ sannipatitā āgacchaṁty alpatarakās. taiḥ punar api jñaptiṁ kṛtvā pravārayitavyaṁ. pūrvikā bhikṣavaḥ sātisārāḥ kalpasāmantakāḥ.",
    "san-mu-kd3:155": "pūrvavad yāvad yathā poṣadhavastuny evaṁ yathoktā uddānagāthā vācyaṁ. ekas tu viśeṣaḥ. tatra naivāsikā bhikṣavaḥ sanniṣaṇṇāḥ sannipatitāḥ catvāro vā uttare vā, ihāpi vācyaṁ paṁca vā uttare veti : || ||",
    "san-mu-kd3:156": "Uddāna 7.",
    "san-mu-kd3:157": "uddānaṁ ||",
    "san-mu-kd3:158": "varṣopagatakā bhikṣūñ jñātvā kalahakārakāṁ |",
    "san-mu-kd3:159": "sākhilyakena pratyudgamya niyataṁ cāturmāsikī |",
    "san-mu-kd3:160": "glānakaś ca vastu ca vargo bhavati yaḥ samudditaḥ || ||",
    "san-mu-kd3:161": "āyuṣmān upālī buddhaṁ bhagavantaṁ pṛcchati | yathāpi tad bhadaṁta varṣopagatā bhikṣavaḥ śṛṇvanti. bhikṣavaḥ āgacchanti kalahakārakā bhaṇḍanakārakā vigrahakārakā vivādakārakā ādhikaraṇikāḥ. te ’smākaṁ codayiṣyaṁti smārayiṣyaṁti alajjitāyo vaitarikatvena. tais teṣāṁ kathaṁ pratipattavyaṁ. tair upāliṁ bhikṣubhir dve trīṇi vā poṣadhakarmāṇy atikramya pravārayitavyaṁ.",
    "san-mu-kd3:162": "sacet saṁpadyate ’ty evaṁ kuśalaṁ. no cet saṁpadyate, tair bhikṣubhir dvau trayo vā āpadarthikā maṇḍalakāḥ saṁmantavyāḥ.",
    "san-mu-kd3:163": "sacet saṁpadyate ’ty evaṁ kuśalaṁ. no cet saṁpadyate, vāksākhilyakena pratyudgamya pātracīvaraṁ pratigrahītavyaṁ. pātracīvareṇāmohayitvā pramohayitvā pravārayitavyaṁ.",
    "san-mu-kd3:164": "Text in Tibetan only; Sanskrit text omitted",
    "san-mu-kd3:165": "sacet saṁpadyate ’ty evaṁ kuśalaṁ. no cet saṁpadyate, dharmaśravaṇaṁ dātavyam. dharmaśravaṇenāmohayitvā pramohayitvā pravārayitavyaṁ.",
    "san-mu-kd3:166": "sacet saṁpadyate ’ty evaṁ kuśalaṁ. no cet saṁpadyate, tair upāliṁ bhikṣubhir maṇḍalakaṁ kṛtvā poṣadhaḥ kartavyaḥ.",
    "san-mu-kd3:167": "sacet ta evaṁ vadeyuḥ. adyāyuṣmantas saṁghasya pravāraṇā pāṁcadaśikā. kasmād yūyaṁ poṣadhaṁ kurutheti. ta idaṁ syur vacanīyāḥ. āgantukā yūyam āyuṣmanto. naivāsikā bhikṣavo ’nenārthena. teṣām evaṁ bhavati | niyatam āyuṣmatāṁ cāturmāsikī pravāraṇā bhaviṣyatīti | tataḥ paścāt tair gatavegair gatapratyarthibhiḥ punar api pravārayitavyaṁ : ||",
    "san-mu-kd3:168": "yathāpi tat tad eva pravāraṇāyāṁ paṁcadaśyāṁ glānaḥ aglānasya pravāraṇāṁ sthāpayati. glāna idaṁ syād vacanīyaḥ. āgamaya tvam āyuṣmaṁ. glānas tvam aprayogakṣamaḥ.",
    "san-mu-kd3:169": "yathāpi tat tad eva pravāraṇāyāṁ pañcadaśyāṁ aglānaḥ glānasya pravāraṇāṁ sthāpayati. aglāna idaṁ syād vacanīyaḥ. āgamaya tvam āyuṣmaṁ. glāno ’sāv aprayogakṣamaḥ.",
    "san-mu-kd3:170": "yathāpi tat tad eva pravāraṇāyāṁ pañcadaśyāṁ glānaḥ glānasya dūtena pravāraṇāṁ sthāpayati. dūta idaṁ syād vacanīyaḥ. āgamaya tvam āyuṣmaṁ. glāno ’sāv aprayogakṣamaḥ.",
    "san-mu-kd3:171": "yathāpi tat tad eva pravāraṇāyāṁ pañcadaśyām aglāno glānasya pravāraṇāṁ dūtena sthāpayati. dūta idaṁ syād vacanīyaḥ. āgamaya tvam āyuṣman. glāno ’sāv aprayogakṣamaḥ.",
    "san-mu-kd3:172": "folio 74 is lost, therefore the Sanskrit text of Pravā-v 14.1 to 14.2.4 is not extant."
}