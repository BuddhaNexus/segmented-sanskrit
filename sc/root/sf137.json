{
    "sf137:0": "",
    "sf137:1": "",
    "sf137:2": "Dhvajāgrasūtra",
    "sf137:3": "",
    "sf137:4": "evaṁ mayā śrutam | ekasmiṁ samaye bhagavāṁ śrāvastyāṁ viharati sma jetavane anāthapiṇḍadasyārāme |",
    "sf137:5": "tatra bhagavāṁ bhikṣūn āmantrayate sma |",
    "sf137:6": "sati vo bhikṣava araṇyagatānāṁ vā vṛkṣamūlagatānāṁ vā śunyāgāragatānāṁ vā utpadyeta bhayaṁ vā chambitatvaṁ vā romaharṣo vā |",
    "sf137:7": "māṁ yūyaṁ tasmiṁ samaye ākārataḥ samanusmarata |",
    "sf137:8": "iti hi sa bhagavāṁ tathāgato ’rhāṁ samyaksaṁbuddho vidyācaraṇasampanna sugato lokavid anuttaraḥ puruṣadamyasārathi śāstā devamanuṣyāṇāṁ buddho bhagavāṁ |",
    "sf137:9": "māṁ vas tasmiṁ samaye ākārataḥ samanusmaratām | yad utpatsyate bhayaṁ vā chambitatvaṁ vā romaharṣo vā tat prahāsyate |",
    "sf137:10": "bhūtapūrvaṁ bhikṣava śakro devendro devāsurasaṁgrāme pratyupasthite devāms trāyastriṁśān āmantrayati |",
    "sf137:11": "sati vo māriṣā devāsurasaṁgrāme samabhirūḍhāṇāṁ utpadyeta bhayaṁ vā chambitatvaṁ vā romaharṣo vā |",
    "sf137:12": "mama vas tasmiṁ samaye vaijayanto dhvajāgraḥ samanusmartavyaḥ | mama vas tasmiṁ samaye vaijayantaṁ dhvajāgraṁ samanusmaratāṁ | yad utpatsyate bhayaṁ vā chambitatvaṁ vā romaharṣo vā tat prahāsyate |",
    "sf137:13": "evam eva sati vo bhikṣava araṇyagatānāṁ vā vṛkṣamūlagatānāṁ vā śunyāgāragatānāṁ vā utpadyeta bhayaṁ vā chambitatvaṁ vā romaharṣo vā |",
    "sf137:14": "māṁ yūyaṁ tasmiṁ samaye ākārataḥ samanusmarata | iti hi sa bhagavāṁ yāvad buddho bhagavāṁ |",
    "sf137:15": "māṁ vas tasmiṁ samaye ākārataḥ samanusmaratāṁ yad utpatsyate bhayaṁ vā chambitatvaṁ vā romaharṣo vā tat prahāsyate |",
    "sf137:16": "tat kasmād dheto | sa hi śakro devendraḥ sarāgaḥ sadveṣaḥ samoha aparimukto jātijarāvyādhimaraṇaśokaparidevaduḥkhadaurmanasyopāyāsebhyaḥ aparimukto duḥkhād iti vadāmi |",
    "sf137:17": "bhīru chambī utrāsī palāyī sa ekatā bibhety api utrāsity api palāyaty api |",
    "sf137:18": "ahaṁ khalu tathāgato loke utpanna arhāṁ samyaksaṁbuddho vidyācaraṇasaṁpannaḥ sugato lokavid anuttaraḥ puruṣadamyasārathi śāstā devamanuṣyāṇāṁ buddho bhagavāṁ |",
    "sf137:19": "vigatarāgo vigatadveṣo vigatamohaḥ parimukto jātijarāvyādhimaraṇaśokaparidevaduḥkhadaurmanasyopāyāsebhya parimukto duḥkhād iti vadāmi |",
    "sf137:20": "abhīrur acchaṁbī anutrāsī apalāyī |",
    "sf137:21": "tasya mama bhikṣava abhīruṇa acchaṁbina anutrāsina apalāyinaḥ śrotavyaṁ vacanaṁ kartavyaṁ anuśāsanaṁ karaṇīyam idaṁ sthānam iti |",
    "sf137:22": "idam avocad bhagavāṁ āpatamanasas te bhikṣavo bhagavato bhāṣitam abhyanandam |",
    "sf137:23": "dhvajāgrasūtraṁ | samāptaḥ ||"
}