{
    "sf172:0": "",
    "sf172:1": "",
    "sf172:2": "Dṛṣṭisampannasūtra",
    "sf172:3": "",
    "sf172:4": "rājagṛhe nidānam |",
    "sf172:5": "tena khalu samayenāyuṣmāñ chāriputra āyuṣmāṁś ca mahākoṣṭhilo rājagṛhe viharato gṛdhrakūṭe parvate |",
    "sf172:6": "athāyuṣmān mahākoṣṭhilaḥ sāyāhne pratisaṁlayanād vyutthāya yenāyuṣmāñ chāriputras tenopajagāma | upetyāyuṣmatā śāriputreṇa sārdhaṁ saṁmukhaṁ sammodanīṁ saṁraṁjanīṁ kathāṁ vividhām upasaṁhṛtyaikānte nyaṣīdat | ekāntaniṣaṇṇa āyuṣmān mahākoṣṭhila āyuṣmantaṁ śāriputram idam avocat |",
    "sf172:7": "pṛcchāma āyuṣmañ chāriputra kañcid eva pradeśam | saced avakāśaṁ kuryāḥ praśnasya vyākaraṇāya |",
    "sf172:8": "pṛcchāyuṣman mahākosṭhila | śrutvā te vedayiṣyāmi |",
    "sf172:9": "kiyatāyuṣmañ chāriputra āryaśrāvako ’smin dharmavinaye dṛṣṭisaṁpannaś ca bhavati | ṛjvyā ca dṛṣṭyā samanvāgato bhavati | buddhe cāvetyaprasādena samanvāgato bhavati | āgata imaṁ saddharmam upagata imaṁ saddharmam avaiti saddharmam ity ucyate |",
    "sf172:10": "yataś cāyaṁ mahākoṣṭhila āryaśrāvako ’kuśalaṁ yathābhūtaṁ prajānāti | akuśalamūlaṁ yathābhūtaṁ prajānāti | kuśalaṁ yathābhūtaṁ prajānāti | kuśalamūlaṁ yathābhūtaṁ prajānāti |",
    "sf172:11": "kim akuśalaṁ yathābhūtaṁ prajānāti | akuśalaṁ kāyakarma vākkarma manaḥkarma | idam akuśalam | evam akuśalaṁ yathābhūtaṁ prajānāti |",
    "sf172:12": "kim akuśalamūlaṁ yathābhūtaṁ prajānāti | trīṇy akuśalamūlāni | lobho ’kuśalamūlam | dveṣo moho ’kuśalamūlam | idam akuśalamūlam | evam akuśalamūlaṁ yathābhūtaṁ prajānāti |",
    "sf172:13": "kuśalaṁ kāyakarma vākkarma manaḥkarma | idaṁ kuśalam | evaṁ kuśalaṁ yathābhūtaṁ prajānāti |",
    "sf172:14": "kiṁ kuśalamūlaṁ yathābhūtaṁ prajānāti | trīṇi kuśalamūlāni | alobhaḥ kuśalamūlam | adveṣo ’mohaḥ kuśalamūlam | idaṁ kuśalamūlam | evaṁ kuśalamūlaṁ yathābhūtaṁ prajānāti |",
    "sf172:15": "yataś cāyuṣman mahākoṣṭhila āryāśrāvaka evam akuśalaṁ yathābhūtaṁ prajānāti | akuśalamūlaṁ yathābhūtaṁ prajānāti | kuśalaṁ yathābhūtaṁ prajānāti | kuśalamūlaṁ yathābhūtaṁ prajānāti |",
    "sf172:16": "iyatāryaśrāvako ’smin dharmavinaye dṛṣṭisaṁpannaś ca bhavati | ṛjvyā ca dṛṣṭyā samanvāgato bhavati | buddhe cāvetyaprasādena samanvāgato bhavati | āgata imaṁ saddharmam upagata imaṁ saddharmam avaiti saddharmam ity ucyate |",
    "sf172:17": "kin nv āyuṣmañ chāriputra eṣa eva paryāyaḥ | aho svid anyo ’pi | syād āyuṣman mahākoṣṭhila anyo ’pi |",
    "sf172:18": "yataś cāryaśrāvaka āhārān yathābhūtaṁ prajānāti | āhārasamudayam āhāranirodham āhāranirodhagāminīṁ pratipadaṁ yathābhūtaṁ prajānāti |",
    "sf172:19": "kim āhārān yathābhūtaṁ prajānāti | catvāra āhārāḥ | kabaḍiṁkāra āhāra audārikaḥ sūkṣmaś ca | sparśo dvitīyaḥ | manaḥsañcetanā tṛtīyaḥ | vijñānaṁ caturthaḥ | ima āhārāḥ | evam āhārān yathābhūtaṁ prajānāti |",
    "sf172:20": "kim āhārasamudayaṁ yathābhūtaṁ prajānāti | tṛṣṇā paunarbhavikī nandirāgasahagatā tatratatrābhinandinī | ayam āhārasamudayaḥ | evam āhārasamudayaṁ yathābhūtaṁ prajānāti |",
    "sf172:21": "kim āhāranirodhaṁ yathābhūtaṁ prajānāti | yad asyā eva tṛṣṇāyāḥ paunarbhavikyā nandirāgasahagatāyās tatratatrābhinandinyā yad aśeṣaṁ prāhāṇaṁ pratiniḥsargo vyantibhāvaḥ kṣayo virāgo nirodho vyupaśamo ’staṁgamaḥ | ayam āhāranirodhaḥ | evam āhāranirodhaṁ yathābhūtaṁ prajānāti |",
    "sf172:22": "kim āhāranirodhagāminīṁ pratipadaṁ yathābhūtaṁ prajānāti | yadutāryāṣṭāṅgo mārgaḥ | tadyathā samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ | eṣa mārgaḥ | iyam āhāranirodhagāminī pratipat | evam āhāranirodhagāminīṁ pratipadaṁ yathābhūtaṁ prajānāti |",
    "sf172:23": "yataś cāryaśrāvaka evam āhārān yathābhūtaṁ prajānāti | āhārasamudayam āhāranirodham āhāranirodhagāminīṁ pratipadaṁ yathābhūtaṁ prajānāti |",
    "sf172:24": "iyatāryaśrāvako ’smin dharmavinaye dṛṣṭisampannaś ca bhavati pūrvavat |",
    "sf172:25": "kin nv āyuṣmañ chāriputra eṣa eva paryāyaḥ | aho svid anyo’pi | syād āyuṣman mahākoṣṭhila anyo’pi |",
    "sf172:26": "yataś cāryaśrāvaka āsravān yathābhūtaṁ prajānāti | āsravasamudayam āsravanirodham āsravanirodhagāminīṁ pratipadaṁ yathābhūtaṁ prajānāti |",
    "sf172:27": "kim āsravān yathābhūtaṁ prajānāti | traya āsravāḥ | kāmāsravo bhavāsravo ’vidyāsravaḥ | ima āsravāḥ | evam āsravān yathābhūtaṁ prajānāti |",
    "sf172:28": "kim āsravasamudayaṁ yathābhūtaṁ prajānāti | avidyāsamudayād āsravasamudayaḥ | ayam āsravasamudayaḥ | evam āsravasamudayaṁ yathābhūtaṁ prajānāti |",
    "sf172:29": "kim āsravanirodhaṁ yathābhūtaṁ prajānāti | avidyānirodhād āsravanirodhaḥ | evam āsravanirodhaṁ yathābhūtaṁ prajānāti |",
    "sf172:30": "kim āsravanirodhagāminīṁ pratipadaṁ yathābhūtaṁ prajānāti | āryāṣṭāṅgo mārgaḥ pūrvavat |",
    "sf172:31": "yataś cāryaśrāvaka evam āsravān yathābhūtaṁ prajānāti | āsravasamudayam āsravanirodham āsravanirodhagāminīṁ pratipadaṁ yathābhūtaṁ prajānāti |",
    "sf172:32": "iyatāryaśrāvako ’smin dharmavinaye dṛṣṭisampannaś ca bhavati pūrvavat |",
    "sf172:33": "kin nv āyuṣmañ chāriputra eṣa eva paryāyaḥ | aho svid anyo’pi | syād āyuṣman mahākoṣṭhila anyo’pi |",
    "sf172:34": "yataś cāryaśrāvako duḥkhaṁ yathābhūtaṁ prajānāti | duḥkhasamudayaṁ duḥkhanirodhaṁ duḥkhanirodhagāminīṁ pratipadaṁ yathābhūtaṁ prajānāti |",
    "sf172:35": "kiṁ duḥkhaṁ yathābhūtaṁ prajānāti | jātir duḥkham | jarā duḥkham | vyādhir duḥkham | maraṇaṁ duḥkham | priyaviprayogo duḥkham | apriyasaṁprayogo duḥkham | yad apīcchate paryeṣamāṇo na labhate tad api duḥkham | saṁkṣiptena pañcopādānaskandhā duḥkham | idaṁ duḥkham | evaṁ duḥkhaṁ yathābhūtaṁ prajānāti |",
    "sf172:36": "kiṁ duḥkhasamudayaṁ yathābhūtaṁ prajānāti | tṛṣṇā paunarbhavikī pūrvavat | ayaṁ duḥkhasamudayaḥ | evaṁ duḥkhasamudayaṁ yathābhūtaṁ prajānāti |",
    "sf172:37": "kiṁ duḥkhanirodhaṁ yathābhūtaṁ prajānāti | yad asyā eva tṛṣṇāyāḥ paunarbhavikyāḥ pūrvavat | ayaṁ duḥkhanirodhaḥ | evaṁ duḥkhanirodhaṁ yathābhūtaṁ prajānāti |",
    "sf172:38": "kiṁ duḥkhanirodhagāminīṁ pratipadaṁ yathābhūtaṁ prajānāti | āryāṣṭāṅgomārgaḥ pūrvavat | iyaṁ duḥkhanirodhagāminī pratipat | evaṁ duḥkhanirodhagāminīṁ pratipadaṁ yathābhūtaṁ prajānāti |",
    "sf172:39": "",
    "sf172:40": "iyatāryaśrāvako ’smin dharmavinaye dṛṣṭisampannaś ca bhavati pūrvavat |",
    "sf172:41": "kin nv āyuṣmañ chāriputra eṣa eva paryāyaḥ | aho svid anyo ’pi | syād āyuṣman mahākoṣṭhila anyo ’pi |",
    "sf172:42": "yataś cāryaśrāvako jarāmaraṇaṁ yathābhūtaṁ prajānāti | jarāmaraṇasamudayaṁ jarāmaraṇanirodhaṁ jarāmaraṇanirodhagāminīṁ pratipadaṁ yathābhūtaṁ prajānāti |",
    "sf172:43": "kiṁ jarāmaraṇaṁ yathābhūtaṁ prajānāti | pūrvavad yathā ādisūtre |",
    "sf172:44": "kiṁ jarāmaraṇasamudayaṁ yathābhūtaṁ prajānāti | jātisamudayāj jarāmaraṇasamudayaḥ |",
    "sf172:45": "evaṁ jātinirodhāj jarāmaraṇanirodhaḥ |",
    "sf172:46": "āryāṣṭāṅgo mārgaḥ pūrvavat |",
    "sf172:47": "yataś cāryaśrāvaka evaṁ jarāmaraṇaṁ yathābhūtaṁ prajānāti | jarāmaraṇasamudayaṁ jarāmaraṇanirodhaṁ jarāmaraṇanirodhagāminīṁ pratipadaṁ yathābhūtaṁ prajānāti |",
    "sf172:48": "iyatāryaśrāvako ’smin dharmavinaye dṛṣṭisampannaś ca bhavati pūrvavat |",
    "sf172:49": "evaṁ jātir bhava upādānaṁ tṛṣṇā vedanā sparśaḥ ṣadāyatanaṁ nāmarūpaṁ vijñānaṁ saṁskārāḥ |",
    "sf172:50": "yataś cāryaśrāvakaḥ saṁskārān yathābhūtaṁ prajānāti | saṁskārasamudayaṁ saṁskāranirodhaṁ saṁskāranirodhagāminīṁ pratipadaṁ yathābhūtaṁ prajānāti |",
    "sf172:51": "kiṁ saṁskārān yathābhūtaṁ prajānāti | trayaḥ saṁskārāḥ | kāyasaṁskāro vāksaṁskāro manaḥsaṁskāraḥ |",
    "sf172:52": "kiṁ saṁskārasamudayaṁ yathābhūtaṁ prajānāti | avidyāyāḥ samudayāt saṁskārasamudayaḥ | ayaṁ saṁskārasamudayaḥ | evaṁ saṁskārasamudayaṁ yathābhūtaṁ prajānāti |",
    "sf172:53": "kiṁ saṁskāranirodhaṁ yathābhūtaṁ prajānāti / avidyāyā nirodhāt saṁskāranirodhaḥ | ayaṁ saṁskāranirodhaḥ |",
    "sf172:54": "kiṁ saṁskāranirodhagāminīṁ pratipadaṁ yathābhūtaṁ prajānāti | āryāṣṭāṅgo mārgaḥ pūrvavat |",
    "sf172:55": "yataś cāyuṣman mahākoṣṭhila āryaśrāvaka evaṁ saṁskārān yathābhūtaṁ prajānāti saṁskārasamudayaṁ saṁskāranirodhaṁ saṁskāranirodhagāminīṁ pratipadaṁ yathābhūtaṁ prajānāti |",
    "sf172:56": "iyatāryaśrāvako ’smin dharmavinaye dṛṣṭisaṁpannaś ca bhavati | ṛjvyā ca dṛṣṭyā samanvāgato bhavati | buddhe cāvetyaprasādena samanvāgato bhavati | āgata imaṁ saddharmam upagata imaṁ saddharmam avaiti saddharmam ity ucyate |",
    "sf172:57": "kin nv āyuṣmañ chāriputra eṣa eva paryāyaḥ | aho svid anyo ’pi |",
    "sf172:58": "atisarasy atisarasy āyuṣman mahākoṣṭhila | na śakṣyase praśnān āparyantam udgṛhītuṁ yataś caryaśrāvakasyāvidyā viraktā bhavati vidyotpannā |",
    "sf172:59": "atha kin nv asyottare karaṇīyam iti tau satpuruṣāv anyonyabhāṣitam abhinandyānumodya utthāyāsanāt prakrāntau ||"
}