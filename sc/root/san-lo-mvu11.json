{
    "san-lo-mvu11:0": "",
    "san-lo-mvu11:1": "",
    "san-lo-mvu11:2": "",
    "san-lo-mvu11:3": "Mahāvastu",
    "san-lo-mvu11:4": "",
    "san-lo-mvu11:5": "11. The Fourth Bhūmi",
    "san-lo-mvu11:6": "",
    "san-lo-mvu11:7": "evam ukte āyuṣmān mahākāśyapo āyuṣmantaṁ mahākātyāyanam uvāca || ye punar bho jinaputra bodhisatvā avivartikatāye sansthihanti kevattakāni karmāṇi asthānatāye samupacaranti iti ||",
    "san-lo-mvu11:8": "",
    "san-lo-mvu11:9": "tataḥ kātyāyanasthavīro jinaśāstraviśāradaḥ |",
    "san-lo-mvu11:10": "kāśyapaṁ dhutadharmāṇaṁ gāthābhir adhyabhāṣata ||",
    "san-lo-mvu11:11": "yāni karmāṇi sevante bodhisatvā vijānatha |",
    "san-lo-mvu11:12": "asthānatāye na sevante yāni tāni vijānatha ||",
    "san-lo-mvu11:13": "mātaraṁ pitaraṁ caivāpy arahantaṁ tathaiva ca |",
    "san-lo-mvu11:14": "jīvitā na viropenti bodhisatvā mahāyaśāḥ ||",
    "san-lo-mvu11:15": "saṁghaṁ ca te na bhindanti na ca stūpabhedakā |",
    "san-lo-mvu11:16": "na te tathāgate cittaṁ dūṣayanti kathaṁcana ||",
    "san-lo-mvu11:17": "na te pāpāni sevante viparītāye dṛṣṭiye |",
    "san-lo-mvu11:18": "alpaṁ kṛtaṁ na nāśenti kiṁ mama punar yaṁ bahuṁ ||",
    "san-lo-mvu11:19": "saṁsarantā ca saṁsāre na jātu dṛṣṭipūrvake |",
    "san-lo-mvu11:20": "pratirajyanti dharmārthe puṇye vā jñānapūrvake ||",
    "san-lo-mvu11:21": "yasya vṛkṣasya chāyāyāṁ sīdanti ca śayanti ca |",
    "san-lo-mvu11:22": "na tasya patrahiṁsā ca na ghātenti ca roṣitāḥ ||",
    "san-lo-mvu11:23": "daśa karmapathāṁ kuśalāṁ sevanti puruṣottamā |",
    "san-lo-mvu11:24": "na ca mantraṁ prayojenti parasya dehaghātakaṁ ||",
    "san-lo-mvu11:25": "karmasaṁniśritāḥ santaḥ kautūhalaviniḥśritāḥ |",
    "san-lo-mvu11:26": "āpatsu na viṣīdanti na ca modanti vṛddhiṣu ||",
    "san-lo-mvu11:27": "kāyakarma vacīkarma manokarma tathaiva ca |",
    "san-lo-mvu11:28": "adhyāśayāś ca pariśuddhāḥ dānapāramitā ca yā ||",
    "san-lo-mvu11:29": "aṣṭamīprabhṛtiṁ bhūmīṁ gatā te anivartiyā |",
    "san-lo-mvu11:30": "ekāṁśena śubhaṁ karma sevanti lokapūjitāḥ ||",
    "san-lo-mvu11:31": "prathamāṁ ca upādāya bhūmīṁ yāvac ca saptamī |",
    "san-lo-mvu11:32": "vyāmiśraṁ karma sevanti bhūmīṣv etāsu janottamā ||",
    "san-lo-mvu11:33": "evamādīni karmāṇi sevamānā mahānarāḥ |",
    "san-lo-mvu11:34": "lokānām anukaṁpārthaṁ pūrenti bhūmayo daśeti ||",
    "san-lo-mvu11:35": "",
    "san-lo-mvu11:36": "evam ukte āyuṣmāṁ mahākāśyapo āyuṣmantaṁ mahākātyāyanam uvāca || ye punaḥ bho jinaputra bodhisatvā avaivartikā sāmante pṛthagjanatāye apāyāṁ yānti āhosvidaṁ neti | sāmante pṛthagjanatāye avarāvarāś ca gatiyo gacchanti āhosvidaṁ neti || evam ukte āyuṣmāṁ mahākātyāyana āyuṣmantaṁ mahākāśyapam uvāca || ye ime bho dhutadharmadhara bodhisatvā avaivartikadharmā te saptasu bhūmiṣu na kathaṁcit kiñcit kadācit* yadṛcchayā nirayaṁ pi gacchanti tiryagyoniṁ vā gacchanti daridrā vā bhavanti  durbalā vā || atha khalu brāhmaṇā bhavanti pratyekabrāhmaṇā vā indrāś ca upendrāś ca yakṣādhipatayaś ca yakṣāś ca nāgāś ca nāgarājānaś ca gandharvā gandharvādhipatayaś ca cakravartinaś ca prādeśyāś ca rājānaḥ agrāmātyāś ca śreṣṭhinaś ca janapadapradhānāś ca rājaputrāś ca śreṣṭhiputrāś ca agramahiṣīputrāś ca nāyakāś ca sarvaśauryavīryāś ca bhavanti balasampannāḥ ca bhavanti ullokanīyāś cāvalokanīyāś cābhivandanīyāś cādeyavākyāś ca bahujanapriyāś ca bahujanakāntāś ca bahujanamanāpāś ca saṁkīrtanīyāś ca prahlādanīyāś ca mahādhanāś ca mahāvibhavāś ca mahāparivārāś ca mahotsāhā mahātejāś ca bhavanti || yadi kecit kathaṁcit āryāpavādahetoḥ saptasu bhūmiṣu vartamānā avīciṁ mahānirayaṁ gacchanti atha khalu pratyekanirayaṁ gacchanti | preteṣu atyantakāyeṣu nopapadyanti | asureṣu nopapadyanti | kṣudratiryagyoniṁ na gacchanti | uttarakuruṣu na upapadyanti | strītvaṁ na gacchanti | vipaṇḍakatvaṁ na gacchanti || atha khalu sarvāsu daśabhūmiṣu puruṣā bhavanti sarvāṁgapratyaṁgopetāḥ avikalendriyā || yaś ca bodhisatvo bodhisatvaṁ jīvitād vyaparopayati samyaksaṁbuddhaśrāvakaṁ vā śrotāpannaṁ vā ye vā satvā pratyekabuddhatvāya viniṣṭhās tathārūpaṁ  pudgalaṁ jīvitād vyaparopayitvā nirayaṁ gacchati || yaṁ bodhisatvāḥ saptasu bhūmiṣu prāṇātipātaṁ vā karonti adattaṁ vā haranti sarvaparipūrṇaṁ vā akuśalakarma na samarthaṁ bodhisatvaṁ nirayaṁ nayituṁ || yāni ca karmāṇi bodhisatvaiḥ purato praṇidhānasyopacitāni akuśalāni tāni ca prathamacittotpādāya āvṛtāni tiṣṭhanti yathā mahatā śailena mṛgasaṁgho || asaṁprāptasya praṇidhicittaṁ dvitīyatṛtīyacaturthapaṁcamaṣaṣṭhasaptamāsu jātiṣu vipacyati antaśo śīrṣaparitāpenāpi ||",
    "san-lo-mvu11:37": "evam ukte āyuṣmān mahākāśyapa āyuṣmantaṁ mahākātyāyanam uvāca || ye punar bho jinaputra bodhisatvā avaivartikā samyaksaṁbuddhān ārādhayitvā agārasthā anagāriyaṁ pravrajanti te tathāgatāḥ kevarūpeṇa ovādena ovadanti iti ||",
    "san-lo-mvu11:38": "",
    "san-lo-mvu11:39": "tataḥ kātyāyanasthaviraḥ kāśyapaṁ idam abravīt* |",
    "san-lo-mvu11:40": "dṛṣṭānte hi viviktābhiḥ kathābhiḥ anupūrvaśaḥ ||",
    "san-lo-mvu11:41": "bodhisatvacaritaṁ mahāpakaṁ",
    "san-lo-mvu11:42": "jātakāparamateṣu kovidā |",
    "san-lo-mvu11:43": "deśayanti damadānasaṁvaraṁ",
    "san-lo-mvu11:44": "bodhisatvapariṣāya īśvarā ||",
    "san-lo-mvu11:45": "yo mahājanahitāya sevate",
    "san-lo-mvu11:46": "karmam apratisamaṁ narottamaḥ |",
    "san-lo-mvu11:47": "ity eva taṁ ca matimāṁ tathāgato",
    "san-lo-mvu11:48": "bodhisatvapariṣāya bhāṣati ||",
    "san-lo-mvu11:49": "so prabhuḥ bhagavato pravucyati",
    "san-lo-mvu11:50": "jñānapūrvakam upeti duṣkaraṁ |",
    "san-lo-mvu11:51": "tasya loki sadṛśo sudurlabho",
    "san-lo-mvu11:52": "bodhisatva iti śāsane jinaḥ ||",
    "san-lo-mvu11:53": "",
    "san-lo-mvu11:54": "evam ādikaṁ bho dhutadharmadhara samyaksaṁbuddhā bodhisatvaparṣāyaṁ dharmaṁ deśayantīti ||",
    "san-lo-mvu11:55": "evam ukte āyuṣmān mahākāśyapa āyuṣmantaṁ mahākātyāyanam idam uvāca || yānīmāni bho jinaputra jātakāni jinabhāṣitāni imāni kutaḥprabhṛtikāni vijñeyānīti || evam ukte āyuṣmān mahākātyāyana āyuṣmantaṁ mahākāśyapam idam uvāca || yānīmāni bho dhutadharmadhara jātakāni jinabhāṣitāni imāṁ aṣṭamāṁ bhūmīṁ prapadyantīti ||",
    "san-lo-mvu11:56": "evam ukte āyuṣmān mahākāśyapa āyuṣmantaṁ mahākātyāyanam idam uvāca || kutaḥ prabhṛti bho jinaputra bodhisatvāḥ sarvasvaparityāgāṁś ca parityajanti duṣkaraparityāgāṁś ceti || evam ukte mahākātyāyana āyuṣmantaṁ mahākāśyapam uvāca || aṣṭamāṁ bhūmiṁ prabhṛti bho dhutadharmadhara bodhisatvāḥ sarvasvaparityāgāṁś ca parityajanti duṣkaraparityāgāṁ ca kurvanti iti || aṣṭamāṁ bhūmiṁ prabhṛti bho dhutadharmadhara bodhisatvāḥ samyaksaṁbuddhapūjayā pūjayitavyā iti || tatredam ucyate ||",
    "san-lo-mvu11:57": "",
    "san-lo-mvu11:58": "aṣṭamāṁ prabhṛti bhūmiṁ bodhisatvā jinātmaja |",
    "san-lo-mvu11:59": "samyaksaṁbuddhā iti draṣṭavyā ataḥ prabhṛty anivartiyāḥ ||",
    "san-lo-mvu11:60": "ataḥ prabhṛti dhyānāni gambhīrāṇi labhanti te |",
    "san-lo-mvu11:61": "ataḥ prabhṛti uttaptaṁ jñānaṁ teṣāṁ pravartate ||",
    "san-lo-mvu11:62": "ataḥ prabhṛti bhāṣanti vācāṁ jñānapurogamāṁ |",
    "san-lo-mvu11:63": "ataḥ prabhṛti kucchattā āyuṁ muñcanti paṇḍitāḥ ||",
    "san-lo-mvu11:64": "ataḥ prabhṛti yā śuddhā tāṁ jātim anuyānti te |",
    "san-lo-mvu11:65": "ataḥ prabhṛti yaṁ śuddhaṁ tad rūpam anubhavanti te ||",
    "san-lo-mvu11:66": "ataḥ prabhṛti yaṁ liṅgaṁ icchanti bhavanti tathā |",
    "san-lo-mvu11:67": "ataḥ prabhṛti yaṁ devaṁ icchanti bhavanti tathā ||",
    "san-lo-mvu11:68": "ataḥ prabhṛti tirthikā vā bhavanti bhavasūdanāḥ |",
    "san-lo-mvu11:69": "ataḥ prabhṛti kucchanti kāmāṁ śaṁsanti nirvṛtiṁ ||",
    "san-lo-mvu11:70": "ataḥ prabhṛti bhūyiṣṭhā bhavanti vadatāṁ varāḥ |",
    "san-lo-mvu11:71": "śiṣyā devātidevānāṁ saṁbuddhānāṁ yaśasvināṁ ||",
    "san-lo-mvu11:72": "adhyeṣyanti tataḥ paretya buddhair dharmaprakāśanaiḥ |",
    "san-lo-mvu11:73": "dharmaṁ deśayatha prājñā pratigṛhṇatha ṛṣidhvajaṁ ||",
    "san-lo-mvu11:74": "ataḥ prabhṛti vinayanti arhatve subahuṁ janaṁ |",
    "san-lo-mvu11:75": "ataḥ prabhṛti vinayanti śaikṣabhūmau bahuṁ janaṁ ||",
    "san-lo-mvu11:76": "ataḥ prabhṛti anubaddhā devā yakṣā saguhyakāḥ |",
    "san-lo-mvu11:77": "bodhisatvaṁ mahāsatvaṁ yāvat prāptā svayaṁbhūtā ||",
    "san-lo-mvu11:78": "ataḥ prabhṛti tad rūpaṁ agryaṁ sadevake loke |",
    "san-lo-mvu11:79": "ataḥ prabhṛti varṇo pi tejokīrtiyaśobalaṁ |",
    "san-lo-mvu11:80": "lokena viṣamaṁ bhavati bodhisatvānam uttamaṁ ||",
    "san-lo-mvu11:81": "anutpādāc ca buddhānāṁ paṁcābhijñā bhavanti te |",
    "san-lo-mvu11:82": "naiṣkramyam anuvarṇayanti kāmeṣu doṣadarśinaḥ ||",
    "san-lo-mvu11:83": "ataḥ prabhṛti devāś ca asurā brahmaṇā saha |",
    "san-lo-mvu11:84": "guṇaiḥ teṣāṁ anurajyantā āgacchanti kṛtāṁjalī ||",
    "san-lo-mvu11:85": "vaśibhūtāna yā ceṣṭā bodhisatvāna tādṛśī |",
    "san-lo-mvu11:86": "aṣṭamābhūmiṁ yā ceṣṭā bhavanti tādṛśī tathā ||",
    "san-lo-mvu11:87": "",
    "san-lo-mvu11:88": "evam ukte āyuṣmān mahākāśyapa āyuṣmantaṁ mahākātyāyanam uvāca || ye ime bho jinaputra bodhisatvā avaivartikāḥ cakravartirājyāni kārayanti kevarūpaṁ dharmaṁ deśayanti satvānāṁ anutpāde ca buddhānāṁ kevarūpeṇa saṁgraheṇa satvā saṁgṛhṇanti kevarūpāṁ ca janatāṁ upekṣanta iti || evam ukte āyuṣmān mahākātyāyana āyuṣmantaṁ mahākāśyapam uvāca || ye ime bho dhutadharmadhara bodhisatvā avaivartikā cakravartirājyāni kārayanti te satvānām evaṁ dharmaṁ deśayanti || daśakuśalakarmapathasamāyuktā satvānām anudarśayanti || mā bhavantu prāṇivadham adattaharaṇaṁ rakṣitavyāni paradārāṇi anṛtapiśunaparuṣam abaddhapralāpābhidhyāvyāpādamithyādarśanāni varjayitavyāni iti deśenti || hiraṇyasuvarṇasya dhanasya agrato niveśanasya rāśayo upasthāpayitvā evaṁ ca vadanti",
    "san-lo-mvu11:89": "",
    "san-lo-mvu11:90": "vaikaliyaṁ yasya yena ito sa gṛhṇatu dhanaṁ |",
    "san-lo-mvu11:91": "dharmalabdhā mama bhogā mā bhavanto viṣīdatha ||",
    "san-lo-mvu11:92": "ahaṁ mālyaṁ ca gandhaṁ ca dhūpaṁ cūrṇaṁ manoramaṁ |",
    "san-lo-mvu11:93": "dadāmi mā viṣīdantu bhavanto ramyatām iti ||",
    "san-lo-mvu11:94": "",
    "san-lo-mvu11:95": "evam ukte mahākāśyapa āyuṣmantaṁ mahākātyāyanam uvāca || kevarūpaiḥ karmabhir bodhisatvānāṁ cakravartirājyāni kārayamāṇānāṁ saptaratnāni bhavanti || evam ukte āyuṣmān mahākātyāyana āyuṣmantaṁ mahākāśyapaṁ gāthābhiḥ adhyabhāṣe ||",
    "san-lo-mvu11:96": "",
    "san-lo-mvu11:97": "yatha labhati manujavṛṣabho cāturdvīpo prabhūtadhanakośo |",
    "san-lo-mvu11:98": "sapta ratanāni rājā ahaṁ idam udīrayiṣyāmi ||",
    "san-lo-mvu11:99": "taruṇaravimaṇḍalanibhaṁ pravaradaśaśatārasaṁcayamanojñaṁ |",
    "san-lo-mvu11:100": "cakraratanaṁ naravaro purimakuśalasaṁbhavaṁ labhati ||",
    "san-lo-mvu11:101": "paricāravidhisaṁyuktaṁ dadāti dānam anavadyasaṁkalpe |",
    "san-lo-mvu11:102": "ajitajayam apratihataṁ tena naravaro labhati cakraṁ ||",
    "san-lo-mvu11:103": "himanicayakumudavarṇaṁ saptāṅgapratiṣṭhitaṁ mahānāgaṁ |",
    "san-lo-mvu11:104": "anilabalatulyavegaṁ hastiratanam adbhutaṁ labhati ||",
    "san-lo-mvu11:105": "durgeṣu ca viṣameṣu ca saṁkramam arisūdano pratiṣṭhapiya |",
    "san-lo-mvu11:106": "tena khagapathegāmiṁ gajavararatanaṁ + + + labhati ||",
    "san-lo-mvu11:107": "tada bhṛṅganīlaṁ suvarṇamanilajavakeśariṁ samudyatapādaṁ |",
    "san-lo-mvu11:108": "pratilabhati turagaratanaṁ sukṛtakuśalasaṁcayo rājā ||",
    "san-lo-mvu11:109": "hayanavarehi parivahī mātāpitaraṁ guruṁ tathācāryaṁ |",
    "san-lo-mvu11:110": "tena kuśalena rājā aśvaratanaṁ adbhutaṁ labhati ||",
    "san-lo-mvu11:111": "maṇiratanam anupamavarṇaṁ vaiḍūryeṇa śīram anupasaṁpannā |",
    "san-lo-mvu11:112": "+ + + + + + + + + + + + + + + + + + + + + + + + + + +",
    "san-lo-mvu11:113": "labhati pramadāṁ manāpāṁ ratanavaram anantabalavīryaiḥ ||",
    "san-lo-mvu11:114": "pūrvabhave hi nivāse svadārasantoṣasaṁyamābhirato |",
    "san-lo-mvu11:115": "āsīc ca narādhipatī strīratanaṁ tena so labhati ||",
    "san-lo-mvu11:116": "āḍhyaṁ vividhadhanavaraṁ prabhūtanidhinicayasaṁcayopetaṁ |",
    "san-lo-mvu11:117": "gṛhapatiratanam udāra pratilabhati mahāvaśī rājā ||",
    "san-lo-mvu11:118": "vividhadhanasaṁcayānāṁ dātā guruṣu gurugauravopeto |",
    "san-lo-mvu11:119": "tena sa gṛhapatiratanaṁ pratilabhati prabhūtadhanakuśalaṁ ||",
    "san-lo-mvu11:120": "nayanayajñaṁ medhāviṁ vyaktaṁ nāyakadhvajaṁ cāturdvīpaṁ |",
    "san-lo-mvu11:121": "pariṇāyakaratanavaraṁ pratilabhati mahīpatiḥ virato ||",
    "san-lo-mvu11:122": "mārgagato praṇaṣṭānāṁ hatahatanayanānāṁ deśayi mārgaṁ |",
    "san-lo-mvu11:123": "tena pariṇāyakavaraṁ labhati ratanaṁ uttamanāyakaṁ ||",
    "san-lo-mvu11:124": "etair dhutadharmadharā karmehi samutthitāni ratanāni |",
    "san-lo-mvu11:125": "tena ca eva narendro dharmeṇa mahīṁ praśāsayati ||",
    "san-lo-mvu11:126": "",
    "san-lo-mvu11:127": "evam ukte āyuṣmān mahākāśyapa āyuṣmantaṁ mahākātyāyanam uvāca || ye ime hi bho jinaputra bodhisatvāḥ prathamacittam utpādayanti te katibhir ākāraiś caturthyāṁ bhūmau vartamānāḥ pañcamāyāṁ bhūmau vivartante || evam ukte āyuṣmān mahākātyāyana āyuṣmantaṁ mahākāśyapam etad uvāca || ye ime bho dhutadharmadhara bodhisatvāḥ prathamacittotpādā saptabhir ākāraiś caturthyāṁ bhūmau vartamānāḥ paṁcamāyāṁ bhūmau vivartante || katamehi saptahi || bhikṣuṇīdūṣakāś ca bhavanti | puruṣadūṣakāś ca bhavanti | paṇḍakadūṣakāś ca bhavanti | mantrabalena cāpi parasya asantaṁ rogam utpādayanti | suśīlavantāṁś ca śīlāc cyāvayanti | ahirīkāś ca bhavanti | anotrāpiṇaś ca bhavanti || ye kecid bho dhutadharmadhara bodhisatvāḥ prathamaṁ cittam utpādayanti te imebhiḥ saptabhir ākāraiś caturthāyāṁ bhūmau vartamānāḥ paṁcamāyāṁ bhūmau vivartanti ||",
    "san-lo-mvu11:128": "",
    "san-lo-mvu11:129": "ity eṣā bhumir upadiṣṭā caturthī sugatātmaja |",
    "san-lo-mvu11:130": "ramaṇīyā bodhisatvānāṁ ye te bodhiparāyaṇā iti ||",
    "san-lo-mvu11:131": "",
    "san-lo-mvu11:132": "iti śrīmahāvastu-avadāne caturthī bhūmiḥ samāptā ||"
}