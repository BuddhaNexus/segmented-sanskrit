{
    "san-lo-mvu62:0": "",
    "san-lo-mvu62:1": "",
    "san-lo-mvu62:2": "",
    "san-lo-mvu62:3": "Mahāvastu",
    "san-lo-mvu62:4": "",
    "san-lo-mvu62:5": "62. Anaṅgaṇa Jātaka",
    "san-lo-mvu62:6": "",
    "san-lo-mvu62:7": "bhikṣū bhagavato pṛcchensu || paśya bhagavaṁ jyotiṣkasya gṛhapatisya edṛśīye saṁpattīye samanvāgataṁ gṛhaṁ abhūṣi asādhāraṇā ca bhogā bhagavāṁ ca ārādhito pravrajyā upasaṁpadā ca labdhā niṣkleśatā ca prāptā | kasyaitad bhagavaṁ jyotiṣkasya gṛhapatisya karmaphalavipākaḥ || bhagavān āha ||",
    "san-lo-mvu62:8": "bhūtapūrvaṁ bhikṣavaḥ atītam adhvānaṁ itaḥ ekanavatime kalpe rājā abhūṣi bandhumo nāma ||",
    "san-lo-mvu62:9": "rājño khalu punaḥ bhikṣavo bandhumasya bandhumatī nāma rājadhānī abhūṣi | cakravaripurī vistareṇa || rājño khalu punaḥ bhikṣavo bandhumasya vipaśyī nāma putro abhūṣi || atha khalu bhikṣavaḥ vipaśyī bodhisatvo aparasmiṁ deśe gatvā agārasyānagāriyaṁ pravrajitvā anuttarāṁ samyaksaṁbodhim abhisaṁbuddho || kadāci dāni rājā bandhumo bhagavato vipaśyisya dūtaṁ preṣeti || āgacchāhi bhagavaṁ svakāṁ janmabhūmiṁ asmākaṁ anukampārthaṁ || atha khalu bhikṣavo bhagavāṁ vipaśyī rājadūtavacanaṁ śrutvā yena svakā janmabhūmis tenopasaṁkrami sārdhaṁ aṣṭaṣaṣṭīhi arhantasahasrehi || tena ca kālena tena samayena bandhumatīyaṁ rājadhānīyaṁ anaṅgaṇo śreṣṭhi āḍhyo mahādhano prabhūtacitropakaraṇo || aśroṣīt khalu anaṅgaṇo gṛhapati evaṁ caivaṁ ca bhagavāṁ vipaśyī āgacchati sārdhaṁ aṣṭaṣaṣṭīhi arhantasahasrehi || tasya dāni etad abhūṣi | yaṁ nūnāhaṁ sarvaprathamam eva bhagavato pādavanda upasaṁkrameyaṁ || atha khalu anaṅgaṇo gṛhapati śīghraśīghraṁ tvaramāṇarūpo bhagavato pādavandako upasaṁkrānto || adrākṣīt* anaṁgaṇo gṛhapatiḥ bhagavantaṁ vipaśyiṁ dūrato evāgacchantaṁ prāsādikaṁ (yāvat’) bhikṣusaṁghaparivṛtaṁ ||",
    "san-lo-mvu62:10": "atha khalu anaṅgaṇo gṛhapatiḥ yena bhagavāṁ (yāva) bhagavantam etad avocat* || adhivāsehi me bahgavan traimāsabhaktena sārdhaṁ bhikṣusaṁghena (yāva) tūṣṇībhāvena ||",
    "san-lo-mvu62:11": "aśroṣī rājā bandhumo evaṁ cevaṁ ca bhagavāṁ vipaśyī āgacchati mahatā bhikṣusaṁghena sārdhaṁ aṣṭaṣaṣṭīhi arhantasahasrehi + + + tenāntanagaraṁ alaṁkarotha || (yāvat*) mahatā rājānubhāvena (yāvat*) adrākṣī prāsādikaṁ (yāvat*) nimantreti (yāvad*) adhivāsitaṁ me mahārāja anaṁgaṇasya gṛhapatisya traimāsabhaktena sārdhaṁ bhikṣusaṁghena || rājā śrutvā utkaṇṭhito evaṁ jāto || anaṁgaṇo gṛhapati mamato apṛcchitvā anavalokitvā abahumānaṁ kṛtvā bhagavato sakāśam upasaṁkrānto bhagavāṁ ca nimantrito | asādhum etaṁ || bhagavāṁ rājñā ukto || ekaṁ divasabhaktaṁ mama bhavatu dvitīyaṁ tasya || bahgavān āha || yadi anaṁgaṇo anujānāti evaṁ labhyaṁ || rājā dāni anaṅgaṇasya dūtaṁ preṣeti (yāvad*) āgataṁ || rājā āha || prāptaṁ āgataṁ kālaṁ tava gṛhapati yaṁ rājño vilomaṁ vartasi | mama anāpṛcchiyāna nimantresi | na tvaṁ jānasi mahyaṁ so putro vipaśyī āgato | osirāhi bhagavato traimāsaṁ bhaktaṁ sārdhaṁ bhikṣusaṁghena || gṛhapatiḥ āha || na vayaṁ devasya abahumāno api tu kiṁ devo puṇyādhiko vayaṁ nādhiko api tu yathā devasya iṣṭaṁ bhavati tathā kariṣyāmīti nimantrito me bhagavāṁ || atha khalu bandhumasya etad abhūṣi | saced vakṣyāmy ahaṁ mā tāva gṛhapate karohi na ca me anujāniṣyati na ca me bhagavāṁ vipaśyī āttamano bhaviṣyati na ca me adhivāsayiṣyati || tasyaivaṁ cintayamānasya gṛhapatiṁ āmantrayati || tena hi gṛhapate bhaktavāraṁ kariṣyāmi | ekadivasaṁ mama bhavatu dvitīyadivasaṁ tubhyaṁ bhavatu || āha || vāḍhaṁ  tat kiṁ na śakyaṁ kartuṁ || prasthāpitaṁ ekaṁ divasaṁ rājño bhaktaṁ dvitīyaṁ anaṁgaṇasya || anaṁgaṇo dāni gṛhapati yattakaṁ ekadivasaṁ rājño bhaktaṁ tato anaṁgaṇo aparasya avaśyaṁ viśeṣaṁ karoti || atha khalu rājā bandhumo mahāmātraṁ āmantrayati || tasya dāni grāmaṇi anaṅgaṇasya gṛhapatisya svāpateyaṁ bahutarakaṁ na mama tti yad idaṁ gṛhapatisya bhaktaṁ saṁpadyati na mama taṁ saṁpadyati atha devasya paścimakaṁ divasaṁ paśyitvā viśeṣaṁ karoti | tena hi grāmaṇi tathā kartavyaṁ yathā anaṁgaṇasya gṛhapatisya utkṣepaṁ bhave yaṁ vārayiṣyati || na śaknoti kiṁcit kartuṁ yāvat traimāsikaṁ samāptaṁ dvidivasā avaśeṣā caturdaśī ca rājño bhaktavāraṁ paṁcadaśī ca gṛhapatisya || rājño dāni bandhumasya munihato nāma nandanārāmo mahānto ca vistīrṇo ca śītalo ca sugandho ca prāsādiko ca darśanīyo ca || rājñā dāni paścimake divase caturdaśīyaṁ sarvaṁ candanavāṭaṁ siktasaṁsṛṣṭaṁ kṛtvā osaktapaṭṭadāmakalāpaṁ dhūpitadhūpanaṁ muktapuṣpāvakīrṇaṁ ekamekasya candanavṛkṣasya ekamekasya bhikṣusya śatasāhasrikā āsanaprajñaptī kriyati | catvāro dārakā sarvālaṁkāravibhūṣitā suvarṇarūpyamayadaṇḍena sarvaśvetena cāmareṇa vījayanti || ekenāntena kumārikā sarvālaṁkāravibhūṣitā purato śatasāhasrikāni gandhayogāni anulepanāṁ pīṣayanti pṛṣṭhato hastināgā sarvālaṁkāravibhūṣitā hemajālapraticchannā avadātāni cchatrāṇi dhārayanti || rājño āṇattīyā yāvat tāṁ bandhumatīṁ dvādaśa yojanāni samante na kenacit* śalākā vikrīṇitavyā yo krīṇāti  yo vikrīṇāti tasya vadhadaṇḍaṁ dātavyaṁ paśyatha | evaṁ vāriyanto so gṛhapati kiṁ kariṣyati kenāpya bhaktaṁ pacyati avārito | na kenacit krīṇitavyaṁ (yāvad*) vadhadaṇḍaṁ dātavyaṁ (yāvad*) avārito śataṁ vyaṁjanaṁ na bhaviṣyati || kuto gṛhapatisya pradarśakā udyānakṛtā āsanā prakṣapīyanti (yāvat*) kuto hasti || tato anaṅgaṇena dāni gṛhapatinā edṛśāṁ saṁpattiṁ śutvāna śokapariśaraviddhahṛdayo cintāsāgaram anupraviṣṭo āsati || so dāni karuṇaṁ pradhyāyati || so dāni cinteti || yadi tāvad ahaṁ kāṣṭhaṁ na labhiṣyaṁ śalākāny eva śakyaṁ pariprāpayituṁ atha ca na labhiṣyaṁ vyaṁjanasyārthāye idaṁ pi śakyaṁ pariprāpayituṁ anyāni vyaṁjanāni sajjiṣyaṁ śobhanāni praṇītāni | api tu me edṛśo candanavāṭo nāsti āsanaprajñaptī ca me na tādṛśī bhaviṣyati | catvāro dārakā dārikā ca me na bhaviṣyanti hastināgā ca me na bhaviṣyanti || tathā so utkaṇṭhito || tasya puṇyatejena śakro devānām indro upasaṁkramitvāgrataḥ āha || gṛhapati mā utkaṇṭhāhi bhaktaṁ upasthāhi bhaktaṁ pratijāgrāhi sarvaṁ bhaviṣyati | ahaṁ āsanaprajñaptī kariṣyaṁ maṇḍalamālaṁ taṁ māpayiṣyaṁ śobhanaṁ cālaṁkṛtaṁ ca kārayiṣyaṁ || gṛhapati āha || ko tvaṁ māriṣa || āha || gṛhapati śakro haṁ devānām indro || gṛhapati mudito candanakāṣṭhena vyaṁjanaṁ pācayati | ghṛtatailakuṇḍaṁ bharitvā tato yathā bhadramuṣṭikāni ovāhiyati tena bhaktaṁ sajjiyati || śakro devānām indro viśvakarmaṁ devaputram āmantrayati || bhagavato ca bhikṣusaṁghasya ca mahantaṁ maṇḍalamālaṁ samanvāhara praṇītaṁ ca śayyāsanaṁ || sādhu māriṣeti (yāvat*) pratiśrutvā  tato viśvakarmeṇa devaputreṇa mahanto maṇḍalamālo abhinirmiṇitvā aṣṭaṣaṣṭīsahasrāṇi tālavanam abhinirmiṇitvā suvarṇamayasya tālaskandhasya rūpyamayaṁ putraṁ ca puṣpaṁ ca phalaṁ cāpi (yāvat*) lohitikāmayasya skandhasya vaiḍūryamayaṁ patraṁ ca phalaṁ ca (yāvad*) āsanaprajñaptī kṛtā ekamekasya stambhasya ekamekasya bhikṣusya arthāye catvāraś ca devaputrā sarvālaṁkāravibhūṣitā vāmadakṣiṇe sthitā morahastehi vījamānā catvāro devakanyā sarvālaṁkārabhūṣitāḥ anuvātam eva divyāni anulepanāni pīṣensuḥ || ekamekasya bhikṣusya ekamekaṁ hastināgaṁ eravaṇena sādṛśāni pṛṣṭhato saptaratnāṁ agrāṁ chatrāṁ vaiḍūryamayehi daṇḍehi dhārenti eravaṇo ca hastināgo bhagavato upari cchatraṁ dhāreti || taṁ mahāmaṇḍalamālaṁ yāvaj jānumātraṁ divyapuṣpāvakīrṇaṁ mṛdukā ca vātā ovāyanti | tasmiṁś ca tālavane vātasaṁghaṭṭite divyo ghoṣo niścarati || (yāva) bhagavato kālam ārocenti | (yāvat*) praviśati || niṣīdi bhagavān tato gṛhapati rājño dūtaṁ preṣeti || āgaccha deva adyaiva paścimakaṁ divasaṁ saṁghaṁ pariviṣiṣyāmaḥ sahitakā ||",
    "san-lo-mvu62:12": "rājā dāni bhadraṁ yānam abhiruhitvā saṁprasthitaḥ || adrākṣīd rājā bandhumo dūrato evāgacchantaṁ sarvapāṇḍuraṁ hastināgaṁ dṛṣṭvā ca punar etad abhūṣī | niḥsaṁśayaṁ gṛhapatinā sarvapiṇḍamayaṁ hastināgaṁ kārāpitaṁ || so dāni āgataḥ praviśitvā taṁ edṛśaṁ nānāviyūhaṁ paśyitvā āścaryajāta upajātaṁ āścaryam idaṁ gṛhapatisya puṇyatejena || grāmālukenāpi dāni puruṣeṇa dadhighaṭaṁ ānītaṁ prābhṛtārthaṁ || so paṁcahi purāṇaśatehi krīyakena yācito || so dāni grāmāluko puruṣo saṁvigno paśyati | mā tāvad ime  (yāvad*) artham ākarṣake niṣcaye [yāvat*] sarvasaṁghe (yāvad*) arthaṁ yācitvā tattakaṁ eva || tato rājā bandhumo anaṁgaṇena mānyaparināyakaṁ ayaṁ ca punaḥ paṁca purāṇaśatāni kim etaṁ bhaviṣyati || so dāni pṛcchati || kim etaṁ bhaviṣyati || āhansuḥ || bhagavāṁ vipaśyī sārdham aṣṭaṣaṣṭīhi arahantasahasrehi pariviṣīyati || so dāni cinteti | dullabhaṁ tathāgatānāṁ (yāvat*) saṁbuddhānāṁ loke prādurbhāvaḥ | yaṁ nūnāhaṁ imena dadhighaṭakena buddhapramukhaṁ svayam eva pariviṣeyaṁ || so dāni svayam eva sarvasaṁghe (yāvad*) arthaṁ yācitvā tattakaṁ eva ||",
    "san-lo-mvu62:13": "tato rājā bandhumo anaṅgaṇena gṛhapatinā sārdhaṁ tādṛśakena vyūhena bhagavantaṁ saśrāvakasaṁghaṁ pariviṣati || yadā bhagavāṁ bhuktāvī dhautahasto apanītapātraḥ tato gṛhapati praṇidhiṁ karoti || yo yaṁ mama deyadharmaparityāgāt puṇyābhisyandaḥ kuśalābhisyandaḥ sukhasyādhāraṇaṁ me divyaṁ upabhogaṁ bhaveyā taṁ ca asādhāraṇaṁ etādṛśaṁ ca śāstāraṁ ārāgayeyaṁ | so dharmaṁ deśeya tañ cāhaṁ ājāneyaṁ pravrajitvā niṣkleśo bhaveyaṁ ||",
    "san-lo-mvu62:14": "bhagavān āha || syād vo bhikṣavaḥ evam asyād anyaḥ sa tena kālena tena samayena anaṅgaṇo nāma śreṣṭhi abhūṣi | naitad evaṁ draṣṭavyaṁ | jyotiṣko gṛhapatiḥ sa tasmiṁ kāle tasmiṁ samaye anaṁgaṇo nāma gṛhapatir āsi [yāvat*] tasya praṇidhi sarvārthasiddhaḥ ||"
}