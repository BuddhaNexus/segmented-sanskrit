{
    "san-lo-bi-vb-gd6:0": "",
    "san-lo-bi-vb-gd6:1": "",
    "san-lo-bi-vb-gd6:2": "",
    "san-lo-bi-vb-gd6:3": "guru-dharma 6",
    "san-lo-bi-vb-gd6:4": "",
    "san-lo-bi-vb-gd6:5": "ovāda",
    "san-lo-bi-vb-gd6:6": "",
    "san-lo-bi-vb-gd6:7": "kin ti dāni anvārdha-māsaṁ bhikṣuṇīhi bhikṣu-saṁghāto ovādopasaṁkramaṇaṁ pratyāśaṁsitavyaṁ yad-aho dāni poṣadho bhavati tad-aho bhikṣuṇī-saṁghena bhikṣu-vihāraṁ gantavyaṁ | atha dāni sarva-saṁgho na gacchati ardha-saṁghena gantavyaṁ | ardha-saṁgho na gacchati aṣṭāhi vṛddhatarikāhi gantavyaṁ | aṣṭa vṛddhatarikā na gacchanti antamasato māsa-cārikiṇīhi pakṣa-cārikiṇīhi vā cchandārhaṇāṁ chandaṁ gṛhṇīya gantavyaṁ | yadi tāvad anukālyaṁ bhavati stūpo tāvad vanditavyo | stūpaṁ vanditvā yo tahiṁ bhikṣur abhilakṣito bhavati parijñāto vā tasya chando dātavyo | vaktavyaṁ vandāmy ārya-saṁghaṁ | āryasamagro bhikṣuṇī-saṁgho samagrasya bhikṣu-saṁghasya pādān śirasā vandati | ovādopasaṁkramaṇañ ca dharmaṁ yācati | poṣadhañ ca pratīcchati | dvitīyam pi tṛtīyam pi vaktavyaṁ |",
    "san-lo-bi-vb-gd6:8": "atha dān āha | ahaṁ saṁgha-sthaviro ahaṁ tatra-deśako ahaṁ bhikṣuṇī-ovādako ti tābhir api ete trayo varjaṁ kṛtvā śiṣṭakānāṁ chando dātavyo chandaṁ datvā bhikṣuṇī-upāśrayaṁ gantavyaṁ | yaṁ kālaṁ bhikṣuṇī-saṁgho upaviṣṭo bhavati poṣasdha-karmāya sūtrodde śikāya sūtraṁ pragṛhītaṁ bhavati | śṛṇotu me ārya-saṁgho adya saṁghasya cāturdaśiko vā pāñcadaśiko vā sandhi-poṣadho vā viśuddhinakṣatraṁ ettakaṁ ṛtusya nirgataṁ ettakam avaśiṣṭaṁ |",
    "san-lo-bi-vb-gd6:9": "kiṁ saṁghasya pūrva-kṛtyaṁ | alpārtho ’lpa-kṛtyo bhagavataḥ śrāvikā-saṁgho śobhati anāgatānām āryamiśrikāṇāṁ chanda-pariśuddhiṁ ārocetha | nīto chanda-hārikāhi chando ti tāhi vṛddhāntam āruhitvā sāmīciṁ kṛtvā vaktavyaṁ | nīto ’smābhiḥ chanda-hārikābhiś chando itthan nāmenāryeṇa pratīcchito |",
    "san-lo-bi-vb-gd6:10": "yaṁ kālaṁ bhikṣu-saṁgho upaviṣṭo bhavati sūtroddeśakena sūtraṁ pratigṛhītaṁ bhavati | śṛṇotu me bhante saṁgho adya saṁghasya cāturdaśiko vā pāñcadaśiko vā sandhi-poṣadho vā viśuddhi-nakṣatraṁ | ettakaṁ ṛtusya nirgataṁ ettakaṁ avaśiṣṭaṁ | kiṁ saṁghasya pūrva-kṛtvā alpārtho alpa-kṛtyo bhagavataḥ śrāvaka-saṁgho śobhati | anāgatānām āyuṣmanto bhikṣūṇāṁ chanda-pāriśuddhim ārocetha | ārocitañ ca prativedetha | ko bhikṣu bhikṣuṇīnāṁ chanda-hārako tenotthāya vṛddhāntaṁ āruhya vaktavyaṁ | vandāmy ārya-saṁghaṁ samagro hi bhikṣuṇī-saṁgho samagrasya pādāṁ śirasā vandati | avavādañ ca yācati | poṣadhañ ca praticchati | evaṁ dvitīyam pi tṛtīyam pi vaktavyaṁ | yadi tahiṁ bhikṣuṇī-t-ovādako sammatako bhavati vaktavyo | ovādāhīti |",
    "san-lo-bi-vb-gd6:11": "atha dāni na kocid bhikṣuṇī-y-ovādako bhavati tatra yo dvādaśehi aṅgehi samanvāgato bhavati so sammanyitavyo | katamehi dvādaśehi | tadyathā | prātimokṣasamvara-samvṛto viharati ācāra-gocara-sampannaḥ | anumātreṣv avadyeṣu bhaya-darśī samādāya śikṣita-śikṣā-padeṣu kāya-karma-vāk-karmaṇā sammanvāgataḥ | pariśuddhena pariśuddājīvaḥ | bahu-śrutaś ca abhidharme bahu-srutaś ca bhavaty abhivinaye partibalo ca bhavaty adhiśīla-śikṣāyām vinayituṁ | ṇka |",
    "san-lo-bi-vb-gd6:12": "pratibalo bhavaty adhicittaṁ śikṣāyāṁ vinayituṁ | tṛ | pratibalo bhavaty adhiprajñāṁ śikṣāyāṁ vinayituṁ | phu | an-anudhvasta-brahmacaryaś ca bhavati | grā | yo bhūya-kṣānti-jātiko bhavati | hrā | na ca bhikṣuṇīnāṁ guru-dharmaṁ āpadyitā bhavati | to kalyāṇa-vacanaś ca bhavati kalyāṇa-vāk-karaṇopetaś ca bhavati | pauryavācā samanvāgato vispaṣṭāya anelāya arthasya vijñāpanīya | viṁśati-varṣo ca bhavati sātireka-viṁśati-varṣo vā |",
    "san-lo-bi-vb-gd6:13": "imehi dvādaśehi aṅgehi samanvāgato bhikṣuṇī-ovādaka sammutīya saṁmanyitavyo |",
    "san-lo-bi-vb-gd6:14": "karma-kārakeṇa karma kartavyaṁ | śṛṇotu me bhante saṁgho ayam itthan-nāmo ti bhikṣur aṅgopeto | yadi saṁghasya prāpta-kālaṁ saṁgho itthan-nāmaṁ bhikṣuṁ bhikṣuṇī-t-ovādakaṁ saṁmutīya saṁmanyeya ovayikā eṣā jñaptiḥ | śṛṇotu me bhante saṁgho ayam itthan-nāmo bhikṣur taṁ saṁgho itthan-nāmaṁ bhikṣuṁ bhikṣuṇī-ovādakaṁ saṁmutīya sammanyati | yeṣām āyuṣmantānāṁ kṣamati itthan-nāmaṁ bhikṣuṁ bhikṣuṇī-ovāda kaṁ saṁmutīya sammanyiyamānaṁ saṁghena | so tūṣṇīm asya | yasya na kṣamati so bhāṣatu | iyaṁ prathamā karma-vācanā evaṁ dvitīya tṛtīyā karma-vācaneti | sammato bhante saṁgho itthan-nāmo bhikṣuḥ bhikṣuṇī-ovādaka saṁmutīya saṁghena | kṣamate taṁ saṁghasya yasmāt tūṣṇīm evam etaṁ dhārayāmi |",
    "san-lo-bi-vb-gd6:15": "tena dāni sammatena samānena tāyo bhikṣuṇīyo ovāditavyāyo nākāle nādeśe | nānāgate kāle | nātikrānte kāle | na chandaśo | na vyagraśo | na pārṣado | na dīrghovādena | āgantu-kāmasya preṣitavyā |",
    "san-lo-bi-vb-gd6:16": "kin ti dāni nākālo | akālo nāma nākālo | akālo nāma astam-ito sūryo | antarhito | ca aruṇo |",
    "san-lo-bi-vb-gd6:17": "kin ti dāni nādeśe | adeśo nāma nādeśe | adeśo nāma veśikā-sāmante vā dyū | ta-kara-śālāsāmante vā | pānāgāra-śālā-sāmante vā | vadha-bandhanāgāra-śālā-sā-mante vā atibhūṇḍe vā atiprākaṭe vā pradeśe |",
    "san-lo-bi-vb-gd6:18": "kin ti dāni nānāgate kāle | anāgato nāma nānāgate kāle | anāgato nāma kālo pratipade dvitīyāyām vā |",
    "san-lo-bi-vb-gd6:19": "kin ti dāni nātikrānte kāle | atikrānto nāma nātikrānte kāle | atikrānto nāma kālo caturdaśīyām vā pañcadaśīyām vā | atha khu tṛtīyā-prabhṛti tāvad ovaditavyā yāvat trayodaśīti |",
    "san-lo-bi-vb-gd6:20": "kin ti dāni na chandaśo | na chandaśo | ovāda kasya bhikṣuṇīya chando dātavyo | atha khu sarvāhi āgantavyaṁ |",
    "san-lo-bi-vb-gd6:21": "kin ti dāni na vyagraśo | na vyagraśo | na bhikṣuṇā vyagro bhikṣuṇī-saṁgho ovaditavyo | atha khu sarvāḥ samagrā t-ovaditavyāḥ |",
    "san-lo-bi-vb-gd6:22": "kin ti dāni na pārṣado | na pārṣado | na tāvat tava parṣā ovaditavyā tavādya parṣāye ovādaka-vāro tavādya parṣāye ovādaka-vāro ti | atha khu sarvāḥ samagrā t-ovaditavyāḥ |",
    "san-lo-bi-vb-gd6:23": "kin ti dāni na dīrghovādena ovaditāḥ | na dīrghovādena ovaditāḥ | atha khu saṁkṣiptena ovaditavyāḥ |",
    "san-lo-bi-vb-gd6:24": "",
    "san-lo-bi-vb-gd6:25": "sarva-pāpasyākaraṇaṁ kuśalasyopasampadā |",
    "san-lo-bi-vb-gd6:26": "svacitta-paryodavanam etad buddhānuśāsanan ti ||",
    "san-lo-bi-vb-gd6:27": "",
    "san-lo-bi-vb-gd6:28": "eṣa bhaginīyo ovādo śiṣṭakaṁ parikathā bhaviṣyati | yā gantu-kāmā sā gacchatu | yā śrotu-kāmā sā śṛṇotu |",
    "san-lo-bi-vb-gd6:29": "kin ti dānīṁ āgantu-kāmasya preṣayitavyaṁ | āgantu-kāmasya preṣayitavyaṁ | yadi so | bhikṣuṇī-ovādako deśāntaraṅ gato bhavati tato ye tasya sārdhe-vihārikāvā ante-vāsikā bhavanti te bhikṣunī-saṁghena utsāhayitavyāḥ | gacchatha āryasya pātra-cīvaraṁ ānetha | teṣān dāni gacchantānām āgacchantānāñ ca pathy adanenāvaikalyaṁ kartavyaṁ | āgacchantasya bhikṣuṇī-saṁghena chatra-dhvaja-patākehi yojanaṁ panthasya pratyudgantavyaṁ | yaṁhi vihāre avatarāya taṁhi ubhaya-saṁghasya saptāhaṁ bhaktaṁ kartavyaṁ | atha dāni daridro bhikṣuṇī-saṁgho bhavati bhikṣusaṁghasyaiva saptāhaṁ bhaktaṁ kartavyaṁ | antamasato eka-piṇḍapātenāpi pratimānayitavyo tena dāni bhikṣuṇī-ovādakena bhikṣuṇīhi dhītā-saṁjñā upasthāpayitavyā | tāhi bhikṣuṇīhi tasmin bhikṣuṇī-ovādakehi pitṛ-saṁjñā upasthāpayitavyā |",
    "san-lo-bi-vb-gd6:30": "na kṣamati tena bhikṣuṇī-ovādakena ghoṭena yathā prasārya grīvāṁ tāyo bhikṣuṇīyo ovādituṁ | atha khalu yuga-mātraṁ nirīkṣante na tāyo ovāditavyāyo | yadi kadācit tahiṁ bhavet keśāvartena vā kṛtena | akṣīhi vā añcitena ākoṭita-maṣṭehi vā cīvarehi | śvetena vā kāya-bandhanena | citra-kuṭāhi vā upānahāhi | na kṣamati adhyupekṣituṁ | yadi tāva taruṇikā bhavati dharṣayitavyā | he avyakte akuśale idānīṁ tvaṁ na | śikṣasi kadā śikṣiṣyasi yaṁ kālaṁ jīrṇa-vṛddhā mahallikā adhvagata-vayam anuprāptā bhaviṣyasi yā pi tavaiṣā parṣā sā pi tava dṛṣṭvā anukṛtim āpadyamānā a-nayena vyasanam āpadyiṣyati | etaṁ tava sādhu etat pratirūpaṁ yaṁ | tvaṁ bhadrikā guṇavatī śikṣā-kāmā bhavesi buddhānāṁ śāsane yogam āpadyesi | atha dāni sā vṛddhā bhavati vaktavyaṁ | sālohite idānīṁ īdṛśī kīdṛśī tvam āsi taruṇe kāle idānīṁ tvaṁ na śikṣasi kadā śikṣiṣyasi | yaṁ kālaṁ maṇḍala-dvāram anuprāptā bhaviṣyasi yāpi tava eṣa parṣā sāpi tava dṛṣṭvā nukṛtim āpadyamānā anayā vyasanam āpatsyati etat tava sādhu etaṁ pratirūpaṁ yaṁ | tvaṁ bhadrikā guṇavatī śikṣā-kāmā bhavesi buddhā-nāṁ śāsane yogam āpadyesi |",
    "san-lo-bi-vb-gd6:31": "atha dāni so bhikṣuṇī-y-ovādako gocara-prasṛto rathyāyaṁ bhikṣuṇīn paśyati keśāvartena vā kṛtena | akṣīhi vā añcitehi | ākoṭitamaṣṭehi vā cīvarehi | śvetena vā kāya-bandhanena | citra-kūṭāhi vā upānahāhi na dāni kṣamati nahi kīñcij jalpituṁ | mā jano ojjhāpeya paśyatha bhaṇe śramaṇako bhāryām iva śravaṇikām ovadati | atha khu pṛcchitavyā | katamahiṁ eṣā vihārake prativasati | kā se upādhyāyī | kā se ācāryā paścād uktaṁ tahiṁ gatvā ovaditayvā | sā eṣā bhikṣuṇī avajñāya vā paribhavena vā koṇṭa-bhikṣū ti vā kṛtvā | vaidya-bhikṣū ti vā kṛtvā cūḍa-bhikṣū ti vā kṛtvā | akhalla-mahalla-akuśala-aprakṛtijño ti vā kṛtvā anvārdha-māsaṁ bhikṣu-saṁghāto ovādopasaṁkramaṇaṁ na pratyāśaṁsati guru-dharmam atikramati | evaṁ gautami anvardha-māsaṁ bhikṣuṇīhi bhikṣu-saṁghāto ovādopasaṁkramaṇaṁ pratyāśaṁsitavyaṁ | na pratyāśaṁsati guru-dharmam atikrāmati |",
    "san-lo-bi-vb-gd6:32": "ayaṁ gautami bhikṣuṇīnāṁ ṣaṣṭo guru-dharmo yo bhikṣuṇīhi yāvaj-jīvaṁ satkartavyo yāvad an-atikramaṇīyo velā-m-iva mahā-samudreṇa |"
}