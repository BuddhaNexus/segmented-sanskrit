{
    "mkv75:0": "",
    "mkv75:1": "",
    "mkv75:2": "",
    "mkv75:3": "Mahākarmavibhaṅga",
    "mkv75:4": "",
    "mkv75:5": "75",
    "mkv75:6": "",
    "mkv75:7": "katame daśa guṇā dīpapradānasya. ucyate. pradīpabhūto bhavati lokasya. māṁsacakṣur naśyati. divyacakṣuḥ prādurbhavati. avidyāndhakāraṁ vidhamati. jñānāloka utpadyate. kuśalākuśalān dharmān kṣipraṁ prajñayā pratividhyati. saṁsāre saṁsarato ’vidyāndhakāro na bhavati. mahābhogaś ca bhavati. svargeṣūpapadyate. kṣipraṁ ca parinirvāti.",
    "mkv75:8": "a) yathā coktam abhidharme cakravartisūtravibhaṅge. kasya karmaṇo vipākena rājā cakravartī maṇiratnaṁ pratilabhate. dīrgharātraṁ rājñā cakravartinā dīpapradānāni pradattāni. pradīpaikadānāni ca. andhakāre ratnapradīpā dhāritā. ye cakṣuṣmantas te samaviṣamāṇi rūpāṇi paśyantu. āha ca.",
    "mkv75:9": "",
    "mkv75:10": "buddhapraśastaṁ labhate ca cakṣuś",
    "mkv75:11": "cakṣus tu yasyottamahetubhūtam",
    "mkv75:12": "lokāvabhāsaṁ bhavatīha rūpam",
    "mkv75:13": "pradīpadānena jagaddharasya.",
    "mkv75:14": "tejo’dhiko nārtham udīkṣaṇīyaḥ",
    "mkv75:15": "atīva tuṣṭaḥ śubhakarmadarśī",
    "mkv75:16": "saṁprāpya saukhyaṁ divi ceha caiva",
    "mkv75:17": "viśuddhacakṣuḥ praśamaṁ paraiti.",
    "mkv75:18": "",
    "mkv75:19": "atrāryāniruddhasya dīpe divyacakṣur ṛṣīṇāṁ ca cakṣūtpāṭanamokṣāyaṇe vaktavyam. yathā dīpamālāpradānena dīpaṅkareṇa buddhatvaṁ prāptam. yā ca śrāvastyāṁ cakṣuvikalena pradīpamālā kāritā. saprasādo jātaḥ. praṇidhānaṁ kṛtavān. utthitasya cāsya yathā paurāṇaṁ cakṣuḥ saṁvṛttam. ime daśa guṇā dīpapradānasya."
}