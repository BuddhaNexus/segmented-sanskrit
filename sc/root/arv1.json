{
    "arv1:0": "",
    "arv1:1": "",
    "arv1:2": "",
    "arv1:3": "Arthaviniścayasūtram",
    "arv1:4": "",
    "arv1:5": "Outline",
    "arv1:6": "",
    "arv1:7": "Namo Buddhāya!",
    "arv1:8": "Evaṁ mayā śrutam:",
    "arv1:9": "ekasmin samaye Bhagavān Śrāvastyāṁ viharati sma | Purvārāme Mṛgāra-mātuḥ prāsāde | mahatā bhikṣu-saṅghena sārdham-ardha-trayodaśabhir-bhikṣu-śātaiḥ ||",
    "arv1:10": "Tatra ca Bhagavān dhīra-gambhīra-madhurodāra-nirdoṣa-svareṇa | bhikṣun-āmantrayate sma:",
    "arv1:11": "“Dharmaṁ vo bhikṣavo deśayiṣyāmi | ādau kalyāṇaṁ madhye kalyāṇaṁ paryavasāne kalyāṇaṁ | svarthaṁ suvyañjanaṁ | kevalaṁ paripurṇaṁ parisuddhaṁ paryavadātaṁ brahmacaryaṁ saṁprakāśayiṣye | yad-uta, Arthaviniścayaṁ nāma Dharmaparyāyam ||",
    "arv1:12": "Tac-chṛṇuta sādhu ca suṣṭhu ca manasikuruta, bhāṣiṣye.”",
    "arv1:13": "“Sādhu Bhagavann”-iti te bhikṣavo Bhagavataḥ pratyaśrauṣuḥ | Bhagavāṁs-tān-idam-avocat:",
    "arv1:14": "“Katamaś-cāsau bhikṣavo ’rthaviniścayo nāma Dharmaparyāyaḥ?",
    "arv1:15": "Yad-uta:",
    "arv1:16": "",
    "arv1:17": "Pañca skandhāḥ |",
    "arv1:18": "pañcopādāna-skandhāḥ |",
    "arv1:19": "aṣṭā-daśa dhātavaḥ |",
    "arv1:20": "dvā-daśāyatanāni |",
    "arv1:21": "dvā-daśāṅgaḥ pratītya-samutpādaḥ |",
    "arv1:22": "catvāry-ārya-satyāni |",
    "arv1:23": "dvā-viṁśatir-indriyāṇi |",
    "arv1:24": "catvāri dhyānāni |",
    "arv1:25": "catasra ārūpya-samāpattayaḥ |",
    "arv1:26": "catvāro brahma-vihārāḥ |",
    "arv1:27": "catasraḥ pratipadaḥ |",
    "arv1:28": "catasraḥ samādhi-bhāvanāḥ |",
    "arv1:29": "catvāri smṛty-upasthānāni |",
    "arv1:30": "catvāri samyak-prahāṇāni |",
    "arv1:31": "catvāra ṛddhi-pādāḥ |",
    "arv1:32": "pañcendriyāṇi |",
    "arv1:33": "pañca balāni |",
    "arv1:34": "sapta bodhyaṅgāni |",
    "arv1:35": "āryāṣṭāṅgo mārgaḥ |",
    "arv1:36": "ṣoḍaśākārānāpāna-smṛtiḥ |",
    "arv1:37": "catvāri srota-āpattyaṅgāni |",
    "arv1:38": "daśa Tathāgata-balāni |",
    "arv1:39": "catvāri vaiśāradyāni |",
    "arv1:40": "catasraḥ pratisaṁvidaḥ |",
    "arv1:41": "aṣṭādaśāveṇikā Buddhadharmāḥ |",
    "arv1:42": "dvātriṁśan-mahā-puruṣa-lakṣaṇāni |",
    "arv1:43": "aśītir-anuvyañjanāni ||",
    "arv1:44": "",
    "arv1:45": "Ayaṁ bhikṣavo ’rthaviniścayasya dharmaparyāyasyoddeśaḥ ||",
    "arv1:46": "1. Pañca Skandhāḥ",
    "arv1:47": "Tatra bhikṣavaḥ katame pañca skandhāḥ?",
    "arv1:48": "Tad-yathā:",
    "arv1:49": "",
    "arv1:50": "Rūpa-skandhaḥ |",
    "arv1:51": "vedanā-skandhaḥ |",
    "arv1:52": "saṁjñā-skandhaḥ |",
    "arv1:53": "saṁskāra-skandhaḥ |",
    "arv1:54": "vijñāna-skandhaś-ceti ||",
    "arv1:55": "",
    "arv1:56": "Ime bhikṣavaḥ pañca skandhāḥ ||"
}