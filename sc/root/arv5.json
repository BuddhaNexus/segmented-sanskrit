{
    "arv5:0": "Arthaviniścayasūtram",
    "arv5:1": "5. Dvā-Daśāṅga-Pratītya-Samutpādaḥ",
    "arv5:2": "Tatra bhikṣavaḥ katamo dvā-daśāṅgaḥ pratītya-samutpādaḥ?",
    "arv5:3": "Yad-uta:",
    "arv5:4": "Asmiṁ sat-idaṁ bhavati, asyotpādād-idam-utpadyate ||",
    "arv5:5": "Yad-uta:",
    "arv5:6": "Avidyā-pratyayāḥ saṁskārāḥ |",
    "arv5:7": "saṁskāra-pratyayaṁ vijñānaṁ |",
    "arv5:8": "vijñāna-pratyayaṁ nāma-rūpaṁ |",
    "arv5:9": "nāma-rūpa-pratyayaṁ ṣaḍ-āyatanaṁ |",
    "arv5:10": "ṣaḍ-āyatana-pratyayaḥ sparśaḥ |",
    "arv5:11": "sparśa-pratyayā vedanā |",
    "arv5:12": "vedanā-pratyayā tṛṣṇā |",
    "arv5:13": "tṛṣṇā-pratyayam-upādānaṁ |",
    "arv5:14": "upādāna-pratyayo bhavaḥ |",
    "arv5:15": "bhava-pratyayā jātiḥ |",
    "arv5:16": "jāti-pratyayā",
    "arv5:17": "jarā-maraṇa-śoka-parideva-duḥkha-daurmanasyopāyāsā saṁbhavanti | evam-asya kevalasya mahato duḥkha-skandhasya samudayo bhavati ||",
    "arv5:18": "Avidyā-nirodhāt-saṁskāra-nirodhaḥ |",
    "arv5:19": "saṁskāra-nirodhād-vijñānā-nirodhaḥ |",
    "arv5:20": "vijñāna-nirodhān-nāma-rūpa-nirodhaḥ |",
    "arv5:21": "nāma-rūpa-nirodhāt-ṣaḍ-āyatana-nirodhaḥ |",
    "arv5:22": "ṣaḍ-āyatana-nirodhāt-sparśa-nirodhaḥ |",
    "arv5:23": "sparśa-nirodhād vedanā-nirodhaḥ |",
    "arv5:24": "vedanā-nirodhāt-tṛṣṇā-nirodhaḥ |",
    "arv5:25": "tṛṣṇā-nirodhād-upādāna-nirodhaḥ |",
    "arv5:26": "upādāna-nirodhād bhava-nirodhaḥ |",
    "arv5:27": "bhava-nirodhāj-jāti-nirodhaḥ |",
    "arv5:28": "jāti-nirodhāj-",
    "arv5:29": "jarā-maraṇa-śoka-parideva-duḥkha-daurmanasyopāyāsā nirudhyante | evam-asya kevalasya mahato duḥkha-skandhasya nirodho bhavati ||",
    "arv5:30": "5.1 Avidyā",
    "arv5:31": "Tatra katamā avidyā?",
    "arv5:32": "Yad-uta:",
    "arv5:33": "Pūrvānte ’jñānam, aparānte ’jñānam, pratyupante ’jñānam; adhyātme ’jñānam, bahirdhā ’jñānam, adhyātma-bahirdhā ’jñānam; karmaṇy-ajñānam, vipāke ’jñānam, karma-vipāke ’jñānam; sukṛte ’jñānam, duṣkṛte ’jñānam, sukṛta-duṣkṛte ’jñānam; hetāvajñānam, phale ’jñānam, hetu-phale ’jñānam; hetu-samutpanneṣu dharmeṣv-ajñānam, pratītya-samutpādeṣv-ajñānam |",
    "arv5:34": "pratītya-samutpanneṣu dharmeṣu ajñānam; Buddhe ’jñānam, Dharme ’jñānam, Saṁghe ’jñānam; duḥkhe ’jñānam, samudaye ’jñānam, nirodhe ’jñānam, mārge ’jñānam; kuśalākuśaleṣu dharmeṣu ajñānam | sāvadyānavadyeṣu dharmeṣu ajñānam | sevitavyāsevitavyeṣu dharmeṣu ajñānam | hīna-praṇīteṣu kṛṣṇa-śukleṣu dharmeṣu ajñānam ||",
    "arv5:35": "Ṣaṭsu vā sparśāyataneṣu | yathā-bhūtam-ajñānam-adarśanam-anabhisamayas-tamaḥ | saṁmoho ’vidyāndhakāram ||",
    "arv5:36": "Iyam-ucyate ’vidyeti ||",
    "arv5:37": "5.2 Saṁskārā",
    "arv5:38": "Avidyā-pratyayāḥ saṁskārā iti ||",
    "arv5:39": "Saṁskārāḥ katame?",
    "arv5:40": "Trayaḥ saṁskārāḥ:",
    "arv5:41": "Kāya-saṁskāraḥ",
    "arv5:42": "vāk-saṁskāraḥ",
    "arv5:43": "manaḥ-saṁskāraḥ ||",
    "arv5:44": "Kāya-saṁskāraḥ katamaḥ?",
    "arv5:45": "Āśvāsaḥ praśvāsaḥ, kāyiko hyeṣa dharmaḥ | kāya-niśritaḥ, kāya-pratibaddhaḥ, kāyaṁ niśritya vartate ||",
    "arv5:46": "Tasmād-āśvāsaḥ praśvāsaḥ kāya-saṁskāra ity-ucyate ||",
    "arv5:47": "Vāk-saṁskāraḥ katamaḥ?",
    "arv5:48": "Vitarkya vicārya vācaṁ bhāṣate, nāvitarkya, nāvicārya ||",
    "arv5:49": "Tasmād-vitarka-vicāro vāk-saṁskāra ity-ucyate ||",
    "arv5:50": "Manaḥ-saṁskāraḥ katamaḥ?",
    "arv5:51": "Raktasya yā cetanā, dviṣusya yā cetanā, mūḍhasya yā cetanā | caitasiko hyeṣa dharmaḥ | citta-niśritaḥ citta-pratibaddhaḥ, cittaṁ niśritya pravartate ||",
    "arv5:52": "Tasmāc-cetanā manaḥ-saṁskāra ity-ucyate ||",
    "arv5:53": "Ime bhikṣavaḥ trayaḥ saṁskārā ucyante ||",
    "arv5:54": "5.3 Vijñānam",
    "arv5:55": "Saṁskāra-pratyayaṁ vijñānam-iti ||",
    "arv5:56": "Vijñānaṁ katamat?",
    "arv5:57": "Ṣaḍ vijñāna-kāyāḥ ||",
    "arv5:58": "Katame ṣaṭ?",
    "arv5:59": "Tad-yathā:",
    "arv5:60": "Cakṣur-vijñānaṁ |",
    "arv5:61": "śrotra-vijñānaṁ |",
    "arv5:62": "ghrāṇa-vijñānaṁ |",
    "arv5:63": "jihvā-vijñānaṁ |",
    "arv5:64": "kāya-vijñānaṁ |",
    "arv5:65": "mano-vijñānam ||",
    "arv5:66": "Ime ṣaḍ vijñāna-kāyā vijñānam-ity-ucyante ||",
    "arv5:67": "5.4 Nāma-Rūpam",
    "arv5:68": "Vijñāna-pratyayaṁ nāma-rūpam-iti ||",
    "arv5:69": "Tatra kataman-nāma?",
    "arv5:70": "Catvāro ’rūpiṇaḥ skandhāḥ ||",
    "arv5:71": "Katame catvāraḥ?",
    "arv5:72": "Vedanā-skandhaḥ |",
    "arv5:73": "saṁjñā-skandhaḥ |",
    "arv5:74": "saṁskāra-skandhaḥ |",
    "arv5:75": "vijñāna-skandhaḥ | Idaṁ nāma ||",
    "arv5:76": "Rūpaṁ katamat?",
    "arv5:77": "Yat-kiṁcid-rūpam | sarvaṁ tat: catvāri mahā-bhūtāni | catvāri ca mahā-bhūtāny-upādāya ||",
    "arv5:78": "Katamāni catvāri?",
    "arv5:79": "Tad-yathā:",
    "arv5:80": "Pṛthivī-dhātuḥ |",
    "arv5:81": "ab-dhātuḥ |",
    "arv5:82": "tejo-dhātuḥ |",
    "arv5:83": "vāyu-dhātuś-ca ||",
    "arv5:84": "Pṛthivī-dhātuḥ katamaḥ?",
    "arv5:85": "Yad gurutvaṁ kakkhaṭatvaṁ ca ||",
    "arv5:86": "Ab-dhātuḥ katamaḥ?",
    "arv5:87": "Yad dravatvam-abhiṣyandanatvaṁ ca ||",
    "arv5:88": "Tejo-dhātuḥ katamaḥ?",
    "arv5:89": "Yad-uṣṇatvaṁ ca paripācanatvaṁ ca ||",
    "arv5:90": "Vāyu-dhātuḥ katamaḥ?",
    "arv5:91": "Yad-ākuñcana-prasāraṇa-laghu-samudīraṇatvaṁ ca ||",
    "arv5:92": "Yad-idaṁ rūpaṁ pūrvakaṁ ca nāma ||",
    "arv5:93": "Tad-ubhayam-ekatrābhisaṁkṣipya nāma-rūpam-ity-ucyate ||",
    "arv5:94": "5.5 Ṣaḍ-Āyatanam",
    "arv5:95": "Nāma-rūpa-pratyayaṁ ṣaḍ-āyatanam-iti ||",
    "arv5:96": "Ṣaḍ-āyatanaṁ katamat?",
    "arv5:97": "Ṣaḍ-ādhyātmikāny-āyatanāni ||",
    "arv5:98": "Tad-yathā:",
    "arv5:99": "Cakṣur-āyatanaṁ |",
    "arv5:100": "śrotrāyatanaṁ |",
    "arv5:101": "ghrāṇāyatanaṁ |",
    "arv5:102": "jihvāyatanaṁ |",
    "arv5:103": "kāyāyatanaṁ |",
    "arv5:104": "mana āyatanam ||",
    "arv5:105": "Idam-ucyate ṣaḍ-āyatanam ||",
    "arv5:106": "5.6 Sparśa",
    "arv5:107": "Ṣaḍ-āyatana-pratyayaḥ sparśa iti ||",
    "arv5:108": "Sparśaḥ katamaḥ?",
    "arv5:109": "Ṣaṭ sparśa-kāyāḥ ||",
    "arv5:110": "Katame ṣaḍ?",
    "arv5:111": "Cakṣu-saṁsparśaḥ |",
    "arv5:112": "śrotra-saṁsparśaḥ |",
    "arv5:113": "ghrāṇa-saṁsparśaḥ |",
    "arv5:114": "jihvā-saṁsparśaḥ |",
    "arv5:115": "kāya-saṁsparśaḥ |",
    "arv5:116": "manaḥ-saṁsparśa iti ||",
    "arv5:117": "Ayam-ucyate sparśaḥ ||",
    "arv5:118": "5.7 Vedanā",
    "arv5:119": "Sparśa-pratyayā vedaneti ||",
    "arv5:120": "Vedanā katamā?",
    "arv5:121": "Ṣaḍ vedanā-kāyāḥ ||",
    "arv5:122": "Katame ṣaḍ?",
    "arv5:123": "{1} Cakṣuḥ-saṁsparśajā vedanā | sukhā duḥkhā aduḥkhāsukhā ca | evaṁ {2-6} śrotra-ghrāṇa-jihvā-kāya-manaḥ-saṁsparśajā vedanā | sukhā duḥkhā aduḥkhāsukhā ca ||",
    "arv5:124": "Iyam-ucyate vedanā ||",
    "arv5:125": "5.8 Tṛṣṇā",
    "arv5:126": "Vedanā-pratyayā tṛṣṇeti ||",
    "arv5:127": "Tṛṣṇā katamā?",
    "arv5:128": "Ṣaṭ tṛṣṇā-kāyāḥ | Katame ṣaṭ?",
    "arv5:129": "Rūpa-tṛṣṇā |",
    "arv5:130": "śabda-tṛṣṇā |",
    "arv5:131": "gandha-tṛṣṇā |",
    "arv5:132": "rasa-tṛṣṇā |",
    "arv5:133": "sparśa-tṛṣṇā |",
    "arv5:134": "dharma-tṛṣṇeti ||",
    "arv5:135": "Iyam-ucyate tṛṣṇā ||",
    "arv5:136": "5.9 Upādānam",
    "arv5:137": "Tṛṣṇā-pratyayam-upādānam-iti ||",
    "arv5:138": "Upādānaṁ katamat?",
    "arv5:139": "Catvārupādānāni ||",
    "arv5:140": "Katamāni catvāri?",
    "arv5:141": "Kāmopādānaṁ |",
    "arv5:142": "dṛṣṭy-upādānaṁ |",
    "arv5:143": "śīlavratopādānaṁ |",
    "arv5:144": "ātmavādopādānaṁ ceti ||",
    "arv5:145": "Idam-ucyate upādānam ||",
    "arv5:146": "5.10 Bhava",
    "arv5:147": "Upādānapratyayo bhava iti ||",
    "arv5:148": "Bhavaḥ katamaḥ?",
    "arv5:149": "Trayo bhavāḥ ||",
    "arv5:150": "Katame trayaḥ?",
    "arv5:151": "Tad-yathā:",
    "arv5:152": "Kāmabhavaḥ |",
    "arv5:153": "rūpabhavaḥ |",
    "arv5:154": "ārūpyabhavaḥ ||",
    "arv5:155": "Tad-yathā:",
    "arv5:156": "Narakāḥ",
    "arv5:157": "Uṣṇanarakāḥ aṣṭau ||",
    "arv5:158": "Katame ’ṣṭau?",
    "arv5:159": "Tad-yathā:",
    "arv5:160": "Saṁjīvaḥ |",
    "arv5:161": "kālasūtraḥ |",
    "arv5:162": "saṁghātaḥ |",
    "arv5:163": "rauravaḥ |",
    "arv5:164": "mahārauravaḥ |",
    "arv5:165": "tapanaḥ |",
    "arv5:166": "pratāpanaḥ |",
    "arv5:167": "avīciś-ca ||",
    "arv5:168": "Śītanarakā aṣṭau ||",
    "arv5:169": "(Katame ’ṣṭau?)",
    "arv5:170": "Tad-yathā:",
    "arv5:171": "Arbudaḥ |",
    "arv5:172": "nirarbudaḥ |",
    "arv5:173": "aṭaṭaḥ |",
    "arv5:174": "hahavaḥ |",
    "arv5:175": "huhuvaḥ |",
    "arv5:176": "utpalaḥ |",
    "arv5:177": "padmaḥ |",
    "arv5:178": "mahāpadmaḥ ||",
    "arv5:179": "pretaḥ",
    "arv5:180": "tiryaś-ca",
    "arv5:181": "manuśyāḥ",
    "arv5:182": "devāḥ ||",
    "arv5:183": "Ṣaṭ kāmāvacarāś-ca devāḥ ||",
    "arv5:184": "Katame ṣaṭ?",
    "arv5:185": "Cātur-mahā-rājikāḥ |",
    "arv5:186": "Trayas-triṁśāḥ |",
    "arv5:187": "Yāmāḥ |",
    "arv5:188": "Tuṣitāḥ |",
    "arv5:189": "Nirmāṇa-ratayaḥ |",
    "arv5:190": "Paranirmita-vaśavartino devāḥ ||",
    "arv5:191": "Tatra rūpa-bhavaḥ katamaḥ?",
    "arv5:192": "Tad-yathā:",
    "arv5:193": "Brahma-kāyikāḥ |",
    "arv5:194": "Brahma-purohitāḥ |",
    "arv5:195": "Mahā-brahmāṇaḥ |",
    "arv5:196": "Parīttābhāḥ |",
    "arv5:197": "Apramāṇābhāḥ |",
    "arv5:198": "Ābhāsvarāḥ |",
    "arv5:199": "Parītta-Śubhāḥ |",
    "arv5:200": "Śubha-Kṛtsnāḥ |",
    "arv5:201": "Anabhrakāḥ |",
    "arv5:202": "Puṇya-Prasavāḥ |",
    "arv5:203": "Bṛhat-Phalāḥ",
    "arv5:204": "Abṛhāḥ |",
    "arv5:205": "Atapāḥ |",
    "arv5:206": "Sudṛśāḥ |",
    "arv5:207": "Sudarśanāḥ |",
    "arv5:208": "Akaniṣṭhāś-ceti ||",
    "arv5:209": "Ārūpya-bhavaḥ katamāḥ?",
    "arv5:210": "Tad-yathā:",
    "arv5:211": "Ākāśānantyāyatanaṁ |",
    "arv5:212": "Vijñānānantyāyatanaṁ |",
    "arv5:213": "Ākiṁcanyāyatanaṁ |",
    "arv5:214": "Naivasaṁjñā-nāsaṁjñāyatanam ||",
    "arv5:215": "Ārūpiṇāṁ devānāṁ citta-mātra-dhyāyināṁ cātur-vidhopapattiḥ ||",
    "arv5:216": "Ayam-ucyate ārūpya-dhātuḥ ||",
    "arv5:217": "Ime trayo bhavāḥ ||",
    "arv5:218": "Ayam-ucyate bhavaḥ ||",
    "arv5:219": "5.11 Jātiḥ",
    "arv5:220": "Bhava-pratyayā jātir-iti ||",
    "arv5:221": "Jātiḥ katamā?",
    "arv5:222": "Yā [teṣāṁ] teṣāṁ sattvānāṁ tasmiṁs-tasmin sattva-nikāye jātiḥ, saṁjātiḥ, upapattiḥ, avakrāntiḥ, abhinirvṛttiḥ, prādurbhāviḥ | skandha-pratilambhaḥ, dhātu-pratilambhaḥ, āyatanānāṁ pratilambhaḥ | skandha-nāmābhinirvṛttiḥ, jīvitendriyasyodbhavaḥ | nikāya-sabhāga-tāyāḥ sama-vadhānam ||",
    "arv5:223": "Iyam-ucyate jātiḥ ||",
    "arv5:224": "5.12 Jarā-maraṇam",
    "arv5:225": "Jāti-pratyayaṁ jarā-maraṇam-iti ||",
    "arv5:226": "Jarā katamā?",
    "arv5:227": "Yat khālityaṁ pālityaṁ valīpracuratā jīrṇatā bhugnatā | kubja-gopānasī-vakratā khuru-khuru-niśvāsa-praśvāsa-kaṇṭhatā | tilakālopahvata-gātratā, daṇḍāvastambhanatā | purataḥ prāgbhāra-kāyatā, indriyāṇāṁ paripākaḥ | paribhedaḥ saṁskārāṇāṁ, purāṇībhāvo | jarjarībhāvaś-ca, dhandhatvaṁ mandatvaṁ | hāniḥ parihāṇiḥ ||",
    "arv5:228": "Iyam-ucyate jarā ||",
    "arv5:229": "Maraṇaṁ katamat?",
    "arv5:230": "Yat-teṣāṁ teṣaṁ sattvānāṁ tasmāt-tasmāt-sattva-nikāyāc-cyutiḥ | cyavanatā bhedaḥ antarhāṇiḥ | maraṇaṁ kāla-kriyā, āyuṣo hāniḥ, ūṣmaṇo hāniḥ jīvitendriyasya nirodhaḥ, skandhānāṁ nikṣepaḥ ||",
    "arv5:231": "Idam-ucyate maraṇam ||",
    "arv5:232": "Yad-etan-maraṇaṁ pūrvikā jarā | tad-ubhayam-ekatrābhisaṁkṣipya jarā-maraṇam-ity-ucyate ||",
    "arv5:233": "Ayaṁ bhikṣavo dvā-daśāṅgaḥ pratītya-samutpādaḥ ||"
}