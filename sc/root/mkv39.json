{
    "mkv39:0": "Mahākarmavibhaṅga",
    "mkv39:1": "39",
    "mkv39:2": "katamat karma yena samanvāgataḥ pudgala āḍhyo bhavati tyāgavān. ucyate. ihaikatyena pudgalena bahu dānaṁ dattaṁ bhavati śīlavatsu pātrabhūteṣu. punaḥ punas tyāgacittam abhyastaṁ bhavati. sa tena karmaṇā yadā manuṣyeṣūpapadyate. āḍhyeṣu kuleṣūpapadyate mahādhaneṣu mahābhogeṣu. yat tu tena punaḥ punas tyāgacittam abhyastaṁ tena tyāgavān bhavati. yathānāthapiṇḍadena kila krakucchande samyaksaṁbuddhe jetavanaṁ niryātitam. vihāraś ca kāritaḥ. evaṁ kanakamunau samyaksaṁbuddhe kāśyape sarvārthasiddhe ca. bhūyaś ca maitreyasya suvarṇāstīrṇaṁ niryātayiṣyati. idaṁ karma yena samanvāgataḥ pudgala āḍhyo bhavati tyāgavān."
}