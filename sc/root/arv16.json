{
    "arv16:0": "Arthaviniścayasūtram",
    "arv16:1": "16. Pañcendriyāṇi",
    "arv16:2": "Tatra bhikṣavaḥ katamāni pañcendriyāṇi?",
    "arv16:3": "Yad-uta:",
    "arv16:4": "Śraddhendriyam |",
    "arv16:5": "vīryendriyam |",
    "arv16:6": "smṛtīndriyam |",
    "arv16:7": "samādhīndriyam |",
    "arv16:8": "prajñendriyam ||",
    "arv16:9": "Tatra katamat śraddhendriyam?",
    "arv16:10": "Yayā śraddhayā caturo dharmān śraddadhāti ||",
    "arv16:11": "Katamāṁś-caturaḥ?",
    "arv16:12": "Saṁsārāvacarāṁ laukikīṁ samyag-dṛṣṭiṁ śraddadhāti |",
    "arv16:13": "sa karma-vipāka-pratiśaraṇo bhavati |",
    "arv16:14": "yad-yad-eva karma kariṣyāmi kalyāṇaṁ vā pāpakaṁ vā | tasyaiva karmaṇo vipākaṁ pratisaṁvedayiṣyāmi |",
    "arv16:15": "sa jīvita-hetor-api pāpakaṁ karma nābhisaṁskaroti ||",
    "arv16:16": "Idam-ucyate śraddhendriyam ||",
    "arv16:17": "Tatra katamad vīryendriyam?",
    "arv16:18": "Yān dharmān śraddhendriyeṇa śraddadhāti | tān dharmān vīryendriyeṇa samudānayati ||",
    "arv16:19": "Idam-ucyate vīryendriyam ||",
    "arv16:20": "Tatra katamat smṛtīndriyam?",
    "arv16:21": "Yān dharmān vīryendriyeṇa samudānayati | tān dharmān smṛtīndriyeṇa na vipraṇāśayati ||",
    "arv16:22": "Idam-ucyate smṛtīndriyam ||",
    "arv16:23": "Tatra katamat samādhīndriyam?",
    "arv16:24": "Yān dharmān smṛtīndriyeṇa na vipraṇāśayati | tān dharmān samādhīndriyeṇa ekāgrīkaroti ||",
    "arv16:25": "Idam-ucyate samādhīndriyam ||",
    "arv16:26": "Tatra katamat prajñendriyam?",
    "arv16:27": "Yān dharmān samādhīndriyeṇa ekāgrīkaroti | tān dharmān prajñendriyeṇa pratividhyate sa teṣu dharmeṣu pratyavekṣaṇa-jātīyo bhavati ||",
    "arv16:28": "Idam-ucyate prajñendriyam ||",
    "arv16:29": "Imāni bhikṣavaḥ pañcendriyāṇi ||"
}