{
    "arv21:0": "",
    "arv21:1": "",
    "arv21:2": "",
    "arv21:3": "Arthaviniścayasūtram",
    "arv21:4": "",
    "arv21:5": "21. Catvāri Srota-Āpattyaṅgāni",
    "arv21:6": "",
    "arv21:7": "Tatra katamāni (bhikṣavaś-)catvāri srota-āpattyaṅgāni?",
    "arv21:8": "",
    "arv21:9": "",
    "arv21:10": "Iha [bhikṣava] āryaśrāvako Buddhe ’vetyaprasādena samanvāgato bhavati:",
    "arv21:11": "Ity-api sa Bhagavāṁs-Tathāgato ’rhan Samyak-Saṁbuddho | vidyā-caraṇa-saṁpannaḥ Sugato lokavid-anuttaraḥ puruṣa-damya-sārathiḥ | Śāstā devānāṁ ca manuṣyāṇāṁ ca Buddho Bhagavān-[iti] ||",
    "arv21:12": "",
    "arv21:13": "",
    "arv21:14": "Dharme ’vetyaprasādena samanvāgato bhavati:",
    "arv21:15": "Svākhyāto Bhagavatā dharmaḥ | sāṁdṛṣṭiko nirjvara ākālika aupanāyika ehipaśyakaḥ | pratyātmavedyo vijñaiḥ | yad-uta, madanirmadanaḥ pipāsā-prativinayaḥ | ālaya-samuddhātaḥ dharmopacchedaḥ śūnyatopalambhaḥ | tṛṣṇā-kṣayaḥ virāgaḥ nirodhaḥ Nirvāṇam ||",
    "arv21:16": "",
    "arv21:17": "",
    "arv21:18": "Saṁghe ’vetyaprasādena samanvāgato bhavati:",
    "arv21:19": "Su-pratipanno bhagavataḥ śrāvaka-saṁghaḥ | nyāya-pratipannaḥ… ṛjudṛṣṭi-pratipannaḥ… sāmīcī-pratipannaḥ | Dharmānudharma-pratipannaḥ, anudharmacārī ||",
    "arv21:20": "Santi Saṁghe srota-āpatti-phala-sākṣāt-kriyāyai pratipannakāḥ | santi Saṁghe srota-āpannāḥ | santi Saṁghe sakṛdāgāmi-phala-sākṣāt-kriyāyai pratipannakāḥ | santi Saṁghe sakṛdāgāminaḥ | santi Saṁghe anāgāmi-phala-sākṣāt-kriyāyai pratipannakāḥ | santi Saṁghe anāgāmināḥ | santi Saṁghe Arhattva-phala-sākṣāt-kriyāyai pratipannakāḥ | santi Saṁghe Arhantaḥ | yad-uta, catvāri puruṣa-yugāni, aṣṭau puruṣa-pudgalāḥ | eṣa Bhagavataḥ śrāvaka-saṁghaḥ | śīla-sampannaḥ, samādhi-saṁpannaḥ, prajñāsampannaḥ | śraddhā-saṁpannaḥ, śruta-saṁpannaḥ | vimukti-saṁpannaḥ, vimukti-jñāna-darśana-saṁpannaḥ | āhavanīyaḥ, prāhavanīyaḥ, añjalīkaraṇīyaḥ, sāmīcikaraṇīyaḥ | anuttaraṁ puṇya-kṣetraṁ darśaṇīyo lokasya ||",
    "arv21:21": "",
    "arv21:22": "",
    "arv21:23": "Ārya-kāntaiḥ śīlaiḥ samanvāgato bhavati:",
    "arv21:24": "Yāni ca tāni śīlāni akhaṇḍāni, acchidrāṇi | aśabalāni, akalmāṣāṇi, bhujiṣyāṇi, aparāmṛṣṭāni | susamāptāni susamārabdhāni | vijña-praśastāni, agarhitāni ca vijñair-[iti] ||",
    "arv21:25": "",
    "arv21:26": "",
    "arv21:27": "Imāni bhikṣavaś-catvāri srota-āpattyaṅgāni ||"
}