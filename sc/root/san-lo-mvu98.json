{
    "san-lo-mvu98:0": "",
    "san-lo-mvu98:1": "",
    "san-lo-mvu98:2": "",
    "san-lo-mvu98:3": "Mahāvastu",
    "san-lo-mvu98:4": "",
    "san-lo-mvu98:5": "98. The Jātaka of Kṣāntivādin",
    "san-lo-mvu98:6": "",
    "san-lo-mvu98:7": "bhikṣū bhagavantam āhansuḥ || bhagavatā sadevamānuṣāye pariṣāye dharmaṁ deśitaṁ ||",
    "san-lo-mvu98:8": "bhagavān āha || na bhikṣavaḥ etarahiṁ eva anyadāpi mayā bhikṣavo sadevamānuṣāye pariṣāye dharmaṁ deśitaṁ || bhikṣū āhansuḥ || anyadāpi bhagavan* || bhagavān āha || anyadāpi bhikṣavo ||",
    "san-lo-mvu98:9": "bhūtapūrvaṁ bhikṣavaḥ atītamadhvāne nagare vārāṇasīye kāśijanapade kalabho nāma rājā rājyaṁ kārayati raudro niṣkṛpo sāhasiko || so dāni antaḥpure udyānabhūmiṁ nirdhāvite antaḥpurikāhi sārdhaṁ puṣkariṇyāṁ udakakrīḍāṁ krīḍati || utpalapadumapuṇḍarīkasaugandhikāni bhaṁjitvā krīḍitvā ramitvā pravicāretvā antaḥpureṇa sārdhaṁ ratiklānto || osuptena rājñā antaḥpuro tāṁ udyānabhūmiṁ pravicīrṇo || kṣāntivādo ṛṣi uttarakurudvīpāto ṛddhīye āgatvā tahiṁ udyānabhūmīyaṁ āsati || so dāni antaḥpurikāhi tahiṁ udyānabhūmiyaṁ aṇvantīhi dṛṣṭo || tā dāni ṛṣiṁ mahābhāgaṁ dṛṣṭvā prasannacittā paryupāsanti bhagavaṁ deśehi no dharmaṁ || so dāni ṛṣī tāsām antaḥpurikānāṁ dharmaṁ deśayati | dānakathāṁ śīlakathāṁ svargakathāṁ puṇyakathāṁ puṇyavipākakathāṁ kāmeṣu bhayaṁ okāraṁ saṁkileśaṁ naiṣkramyānuśaṁsāvyavadānaṁ saṁprakāśayati | daśa kuśalāṁ karmapathāṁ sukhodayāṁ loke devamanujānāṁ śuklāṁ sukhavipākāṁ tāsāṁ ṛṣipravaro prakāśayati || tā dāni antaḥpurikā ekāgracittā ṛṣiṁ paryupāsanti || rājā ca prativibuddho antaḥpuraṁ na paśyati | so dāni ruṣito asiṁ niṣkośaṁ kṛtvā antaḥpuraṁ padena anveṣati | paśyati ca tāvo antaḥpurikāvo ṛṣiṁ agrato kṛtvā niṣaṇṇā ||",
    "san-lo-mvu98:10": "so dāni tam ṛṣiṁ dṛṣṭvā bhūyo atiriva ruṣito imena mama sarvam antaḥpuraṁ dṛṣtaṁ | so dāni ruṣito praduṣṭacitto tam ṛṣiṁ pṛcchati | ko tvaṁ || ṛṣi āha || kṣāntivādī  smi nandatāṁ || so dāni bhūyasyā mātrayā duṣṭo āha || yadi kṣāntivādī praṇāmehi aṁguliṁ || ṛṣiṇā aṁgulī praṇāmitā || rājñā asipaṭṭena ṛṣisya sā aṁguli cchinnā tato mātāye putrapremnena staneṣu kṣīraṁ pravaheya evaṁ tasya ṛṣisya tato aṁgulito kṣīraṁ pravahati || tatra satvamaitracittasya tena tasya ekamekāye hastāye sarvapaṁcāṁgulīyo chiṁnāyo sarvato ca kṣīraṁ sravati || rājā bhūyo pṛcchati || kiṁvādī bhavān* || ṛṣi kṣāntīm eva vyākaroti | kṣāntivādī smi nandatāṁ || tena tasya ṛṣisya hasto chinno tato pi kṣīraṁ sravati || rājā ṛṣiṁ pṛcchati || kiṁvādī bhavān* || ṛṣi kṣāntim eva vyākaroti | kṣāntivādī smi nandatāṁ || tasya dāni evam eva dvitīyo pi hasto chinno aṁgulīto upādāya yāvat kaphoṇiko chinno tato pi sarvato kṣīraṁ sravati cchinnechinnehi || rājā pṛcchati | kiṁvādī bhavān* || ṛṣi kṣāntim eva vyākaroti | kṣāntivādī smi nandatāṁ || evaṁ pādā pi aṁgulīṣu upādāya yāvaj jānukaparyantā chinnā || rājā pṛcchati | kiṁvādī bhavān* || ṛṣi kṣāntim eva vyākaroti | kṣāntivādī smi nandatāṁ || tasya dāni eko karṇo chinno tataś chinnāto kṣīraṁ sravati || rājā ṛṣiṁ pṛcchati | kiṁvādī bhavāṁ || ṛṣiḥ kṣāntim eva vyākaroti |  kṣāntivādī smi nandatāṁ || tena tasya dvitīyo karṇo chinno tato pi kṣīraṁ prasravati apraduṣṭacittasya || bhūyo rājā ṛṣiṁ pṛcchati | kiṁvādī bhavāṁ || ṛṣiḥ kṣāntim eva vyākaroti | kṣāntivādī smi nandatāṁ || tena tasya ṛṣisya nāsā chinnā tato pi apraduṣṭasya kṣīraṁ sravati || bhūyo rājā ṛṣiṁ pṛcchati | kiṁvādī bhavāṁ || ṛṣi kṣāntim eva vyākaroti | kṣāntivādī smi nandatāṁ | yadi me imaṁ śarīraṁ paṭṭaśataṁ nikṣipesi pīluśataṁ chittvā praduṣṭacitto tadāpi kṣāntiṁ na vijaheyaṁ ||",
    "san-lo-mvu98:11": "ṛṣiṇā khaṇḍakhaṇḍakṛtena devanāgayakṣā kṣubhitā bhūtā ninādam akarensuḥ satvā ca mahābhayaṁ uttrāsaṁ janayensuḥ | naigamajānapadā bhūtānāṁ mahābhayaṁ dṛṣṭvā ninādaṁ nadantāṁ śrutvā ṛṣiṁ praṇipatitvā kṣamāpenti ||",
    "san-lo-mvu98:12": "",
    "san-lo-mvu98:13": "yo te hastāṁ ca pādāṁ ca karṇanāsāṁ ca cchindati |",
    "san-lo-mvu98:14": "tasya kupya mahābrahme svasty astu itarā prajāḥ ||",
    "san-lo-mvu98:15": "",
    "san-lo-mvu98:16": "ṛṣi āha ||",
    "san-lo-mvu98:17": "",
    "san-lo-mvu98:18": "yo me hastāṁ ca pādāṁ ca karṇanāsāṁ ca cchindati |",
    "san-lo-mvu98:19": "tasyāpy ahaṁ na kupyāmi prāg eva itarā prajāḥ ||",
    "san-lo-mvu98:20": "",
    "san-lo-mvu98:21": "devanāgayakṣagandharvā āhansuḥ || ṛṣiṁ kṣāntivādiṁ uttejema imaṁ kalabhasya rājño rājyaṁ sarāṣṭraṁ sajanapadaṁ ṛddhīkartuṁ na labhyati |",
    "san-lo-mvu98:22": "",
    "san-lo-mvu98:23": "uddahyatu janapado sphīto rāṣṭraṁ vinasyatu |",
    "san-lo-mvu98:24": "ṛṣiṁ yatra viheṭhensuḥ kṣāntivādim ahiṁsakaṁ ||",
    "san-lo-mvu98:25": "uddahyatu imaṁ nagaraṁ kālavastuṁ karīyatu ||",
    "san-lo-mvu98:26": "ṛṣiṁ yatra viheṭhensuḥ kṣāntivādim adūṣakaṁ ||",
    "san-lo-mvu98:27": "uddahyatu ayaṁ rājā sāmātyo sapariṣado |",
    "san-lo-mvu98:28": "ṛṣiṁ yatra vaheṭhensuḥ kṣāntivādim adūṣakaṁ ||",
    "san-lo-mvu98:29": "",
    "san-lo-mvu98:30": "nigamajanapadā taṁ bhūtānāṁ mahāsaṁkṣobhaṁ dṛṣṭvā bhītā ṛṣiṁ praṇipatya yācanti ||",
    "san-lo-mvu98:31": "",
    "san-lo-mvu98:32": "yo te hastāṁ ca pādāṁ ca karṇanāsāṁ ca cchindati |",
    "san-lo-mvu98:33": "tasya kupya mahābrahme svasty astu itārā prajāḥ ||",
    "san-lo-mvu98:34": "",
    "san-lo-mvu98:35": "ṛṣi āha ||",
    "san-lo-mvu98:36": "",
    "san-lo-mvu98:37": "mā bhāyatha yuṣmākaṁ na kiṁcit pīḍā bhaviṣyati |",
    "san-lo-mvu98:38": "yo me hastāṁ ca pādāṁ ca karṇanāsāṁ ca cchindati ||",
    "san-lo-mvu98:39": "tasyāpy ahaṁ na kupyāmi prāg eva itarā prajāḥ |",
    "san-lo-mvu98:40": "rājā svayaṁkṛtakarmasya vipākam anubhaviṣyati ||",
    "san-lo-mvu98:41": "",
    "san-lo-mvu98:42": "ṛṣi devanāgayakṣagandharvāṇāṁ āha ||",
    "san-lo-mvu98:43": "",
    "san-lo-mvu98:44": "kāle na varṣati devo bījā vuttā na rohaṁti |",
    "san-lo-mvu98:45": "tāpadagdhā vātahatā + + + + + + + + + ||",
    "san-lo-mvu98:46": "evaṁ abhū atītasmiṁ ṛṣi kṣāntīya dīpako |",
    "san-lo-mvu98:47": "taṁ kṣāntīye sthitaṁ santaṁ kāśirājā aghātaye ||",
    "san-lo-mvu98:48": "tasya karmasya paruṣasya vipāko kaṭuko phalo |",
    "san-lo-mvu98:49": "yaṁ kāśirājā vedesi nirayasmiṁ samarpito ||",
    "san-lo-mvu98:50": "evaṁ khu adhivā + + + kṣāntivādī ṛṣī yathā |",
    "san-lo-mvu98:51": "aṁgeṣu cchidyamāneṣu na so kupyati kasya cit* ||",
    "san-lo-mvu98:52": "",
    "san-lo-mvu98:53": "so dāni kāśirājā kalabho agninā dagdho avīcismiṁ mahānarake upapanno ||"
}