{
    "sf82:0": "Śarabhasūtra",
    "sf82:1": "bhagavān rājagṛhe viharati veṇuvane kalandakanivāpe. tena khalu samayena tasmin rājagṛhe śarabho nāmaḥ parivrājakaḥ prativasati sumāgadhāyāḥ puṣkaraṇyās tīre. … sa evaṁ pariṣadi vācaṁ bhāṣate. ājñāto me śramaṇānāṁ śākyaputrīyāṇāṁ dharmaḥ. ājñāyaivāhaṁ tasmād dharmavinayād apakrāntaḥ.",
    "sf82:2": "atha saṁbahulā bhikṣavaḥ pūrvāhne nivāsya pātracīvaram ādāya rājagṛhaṁ piṇḍāya prāviśan. aśrauṣuḥ saṁbahulā bhikṣavo rājagṛhaṁ piṇḍāya carantaḥ. asmiṁ rājagṛhe śarabho nāmaḥ parivrājakaḥ prativasati. sa evaṁ pariṣadi vācaṁ bhāṣate. pūrvavat. śrutvā ca punar rājagṛhaṁ piṇḍāya caritvā kṛtabhaktakṛtyāḥ paścādbhaktapiṇḍapātaḥ pratikrāntāḥ pātracīvaraṁ pratiśamya pādau prakṣālya yena bhagavāṁs tenopajagmuḥ. upetya bhagavatpādau śirasā vanditvā ekānte nyaṣīdan. ekāṁtaniṣaṇṇāḥ saṁbahulā bhikṣavo bhagavantam idam avocan.",
    "sf82:3": "iha vayaṁ bhadanta saṁbahulā bhikṣavaḥ pūrvāhṇe nivāsya pātracīvaram ādāya rājagṛhaṁ piṇḍāya prāviśāma. aśrauṣma vayaṁ saṁbahulā bhikṣavo rājagṛhaṁ piṇḍāya carantaḥ. asmiṁ rājagṛhe śarabho nāmaḥ parivrājakaḥ prativasati. sa evaṁ pariṣadi vācaṁ bhāṣate. pūrvavat. sādhu bhagavān yena sumāgadhāyāḥ puṣkaraṇyās tīraṁ tenopasaṁkrameta anukampām upādāya. adhivāsayati bhagavān saṁbahulānāṁ bhikṣūṇāṁ tūṣṇīṁbhavena.",
    "sf82:4": "atha bhagavān sāyāhne pratisaṁlayanād vyutthāya yena śarabhaḥ parivrājakaḥ sumāgadhāyāḥ puṣkaraṇyās tīre tenopajagāma. adrākṣīc charabhaḥ parivrājako bhagavantaṁ dūrata eva. dṛṣṭvā ca punar bhagavato ’rthāyāsanaṁ prajñapayaty evaṁ cāha. niṣīdatāṁ bhagavān prajñapta evāsane. nyaṣīdad bhagavān prajñapta evāsane. niṣadya bhagavāṁ śarabhaṁ parivrājakam idam avocat.",
    "sf82:5": "satyaṁ khalu tvaṁ śarabha, evaṁ vadasi. ājñāto me śramaṇānāṁ śākyaputrīyāṇāṁ dharmaḥ. ājñāyaivāhaṁ tasmād dharmavinayād apakrānta.",
    "sf82:6": "evam uktaḥ śarabhaḥ parivrājakaḥ tūṣṇīm evābhūt. … tvaṁ śarabha kim asi tūṣṇīṁ. sacet te paripūrṇaṁ bhaviṣyati vayam anumodayiṣyāmaḥ. sacet te aparipūrṇaṁ bhaviṣyati vayaṁ te paripūrṇayiṣyāmaḥ. apīdānīṁ śarabhaḥ parivrājako … tūṣṇīm evābhūt. dvir api trir api śarabhaḥ parivrājakaḥ tūṣṇīm evābhūt.",
    "sf82:7": "atha śarabhasya parivrājakasya svakāḥ sabrahmacāriṇaḥ śarabhaṁ parivrājakam idam avocan. yad eva tvaṁ śramaṇaṁ gautamam upasaṁkramyeyaiva tad eva te śramaṇaḥ gautama upasaṁkramyaivaṁ vadati vyākuru vyākuru … sacet te paripūrṇaṁ bhaviṣyati vayam anumodayiṣyāmaḥ sacet te aparipūrṇaṁ bhaviṣyati vayaṁ te paripūrṇayiṣyāmaḥ. tvaṁ śarabha kim asi tūṣṇīṁ. … apīdānīṁ śarabhaḥ parivrājako … tūṣṇīm evābhūd dvir api trir api śarabhaḥ parivrājakaḥ tūṣṇīm evābhūt.",
    "sf82:8": "atha bhagavān śarabhaṁ parivrājakam idam avocat. yo me saced evaṁ vadet, na śramaṇasya gautamasya tathāgataḥ samyaksaṁbuddhas. tam ahaṁ sādhu ca suṣṭhu ca samanuyuñjyāṁ samanugāhyāṁ. tasya sādhu ca suṣṭhu ca samanuyuñjyamānasya samanugāhyamānasya, anyenānyaṁ pratisareta bahirdhā … kopaṁ ca doṣaṁ cāpratyayaṁ ca prāduṣkuryāt. … tūṣṇīṁbhūto vā syān madgubhūtaḥ srastaskandhaḥ, adhomukho niṣpratibhānaḥ pradhyānaparamaḥ tadyathā tvam etarhi śarabha.",
    "sf82:9": "yo me saced evaṁ vadet* na śramaṇasya gautamasya dharmavinayaḥ, tam ahaṁ sādhu ca suṣṭhu ca samanuyuñjyāṁ samanugāhyāṁ. pūrvavad yāvat tadyathā tvam etarhi śarabha. yo me saced evaṁ vadet, na śramaṇasya gautamasya śrāvakaḥ supratipannaḥ, tam ahaṁ sādhu ca suṣṭḥu ca samanuyuñjyāṁ samanugāhyāṁ pūrvavat* yāvat tadyathā tvam etarhi śarabha. …",
    "sf82:10": "atha bhagavān sumāgadhāyāḥ puṣkaraṇyās tīre pariṣadi samyaksiṁhanādaṁ naditvā utthāyāsanāt prakrāntaḥ.",
    "sf82:11": "atha śarabhasya parivrājakasya svakāḥ sabrahmacāriṇaḥ śarabhaṁ parivrājakam idam avocan*. tadyathā śarabha. ṛṣabhaś chinnaviṣāṇaḥ śūnyāyāṁ gośālāyāṁ mahānādaṁ naditavyaṁ manyeta, evam eva tvam anyatra śramaṇād gautamāt pariṣadi siṁhanādaṁ naditavyaṁ manyase. tadyathā śarabha bhaḍḍalikā puṁrutakaṁ raviṣyāmīti bhaḍḍalikārutakam eva ravati. … na bhaḍḍalikāvad asi .. tvam anyatra śramaṇād gautamāt pariṣadi siṁhanādaṁ naditavyaṁ manyase. tadyathā śarabha śṛgālo bheraṇḍākāravitakaṁ v. raviṣyāmīti śṛgālaravitakaṁ ravati. evam eva tvam anyatra śramaṇād gautamāt pariśadi siṁhanādaṁ manyase.",
    "sf82:12": "atha śarabhasya parivrājakasya svakāḥ sabrahmacāriṇaḥ … cotthāyāsanāt prakrāntāḥ. śarabha iti sūtraṁ //"
}