{
    "san-lo-mvu96:0": "Mahāvastu",
    "san-lo-mvu96:1": "96. The Jātaka of Ājñāta Kauṇḍinya",
    "san-lo-mvu96:2": "A Former Life of Ājñāta Kauṇḍinya",
    "san-lo-mvu96:3": "bhikṣū bhagavantam āhaṁsuḥ || kasya bhagavan karmasya vipākena āyuṣmatā ājñātakauṇḍinyena sarvaprathamaṁ dharmaṁ ājñātaṁ || bhagavān āha || etasyaivaiṣa bhikṣavaḥ pūrvapraṇidhānaṁ ||",
    "san-lo-mvu96:4": "bhūtapūrvaṁ bhikṣavo atītam adhvānaṁ rājagṛhe nagare kumbhakāraśālāyāṁ pratyekabuddhena pittavyādhikena pratiśrayo yācito | so tena kumbhakāreṇa upasthito ca pittābādhāto mocito || tena dāni pratyekabuddhena ye paricāritā pratyekbuddhā te tahiṁ bhārgavaśālāṁ tasya pratyekabuddhasya pittavyādhikasya kṣemaṇīyapṛcchā āgatā || bhārgavo pratyekabuddhṁ tato pittābādhāto mocetvā pṛcchati | kena vo prathamaṁ dharmaṁ ājñātaṁ ||",
    "san-lo-mvu96:5": "so pratyekabuddho āha || mayā sarvaprathamaṁ dharmo ājñāto paścād etehi || so dāni bhārgavo praṇidhānam utpādeti | yaṁ mayā kuśalamūlam upacitṁ tava upasaṁsthānaparicaryāṁ kṛtvā tena kuśalamūlena aham api sarvaprathamaṁ buddhasya bhagavato dharmaṁ deśitam ājāneyaṁ | na ca lābhasatkāraṁ spṛhayeyaṁ prāntāni ca śayyāsanāni spṛhayeyaṁ itaretareṇa ca piṇḍapātreṇa santuṣṭo bhaveyaṁ nirjhareṣu ca vanakhaṇḍeṣu ekasya mṛtabhūtasya śarīranikṣepanaṁ bhaveya || bhagavān āha || syāt khalu punar bhikṣavaḥ yuṣmākam evam asyād anyaḥ sa tena kālena tena samayena rājagṛhe nagare bhārgavo abhūṣi na khalv etad evaṁ draṣṭavyaṁ | tat kasya hetoḥ | eṣa sa bhikṣavaḥ ājñātakauṇḍinyasthaviras tena kālena tena samayena rājagṛhe bhārgavo abhūṣi | yaṁ se tsya pratyekabuddhasya pittābādhikasya pratiśrayaṁ dinnaṁ ca pāricaryā kṛtā praṇidhānaṁ ca utpāditaṁ yathā tava sarvaprathamaṁ dharmo ājñāto paścād anyehi evam ahaṁ pi sarvaprathamaṁ buddhasya bhagavato dharmaṁ deśitam ājāneyaṁ tasya karmasya vipākena tenājñātakauṇḍinyena sarvaprathamaṁ dharmaṁ ājñātaṁ paścād anyehi ||",
    "san-lo-mvu96:6": "yaṁ kuśalamūlam upacitam aśanavasanabhakṣyapāricariyāye |",
    "san-lo-mvu96:7": "tena kuśalamūlen puruṣavarasamāgamo bhavatu ||",
    "san-lo-mvu96:8": "yathā tvayā sarvaprathamaṁ dharmo ājñāto paścānyehi |",
    "san-lo-mvu96:9": "evam ahaṁ sarvaprathamaṁ deśitam ājāneyaṁ jinasya ||",
    "san-lo-mvu96:10": "alpecchaḥ saṁtuṣṭaḥ itaretarapiṇḍakena yāpento |",
    "san-lo-mvu96:11": "praśamasukhavṛṁhitamano na lābhasatkāraṁ spṛhayeyaṁ ||",
    "san-lo-mvu96:12": "prāntāraṇya mṛhayūthaparyaṭitā parvatāni + + + |",
    "san-lo-mvu96:13": "tatra mama nidhanasamaye śarīranikṣepaṇo bhaveyā ||",
    "san-lo-mvu96:14": "satkṛta asatkṛtā vā āyur vijñānaṁ uṣmagatā va |",
    "san-lo-mvu96:15": "kasya janeti prītir dharaṇirajasame mṛtaśarīre ||",
    "san-lo-mvu96:16": "ājñātakauṇḍinyasya jātakaṁ samāptaṁ ||",
    "san-lo-mvu96:17": "The Jātaka of Ājñāta Kauṇḍinya",
    "san-lo-mvu96:18": "bhikṣū bhagavantam āhansuḥ || bhagavatā ātmaparityāgāni kṛtvā putraparityāgāni kṛtvā dārāparityāgāni kṛtvā arthaparityāgāni kṛtvā rājyaparityāgāni ca kṛtvā anuttarāṁ samyaksaṁbodhim abhisaṁbuddhitvā āyuṣmān ājñātakauṇḍinyaḥ mahatā arthena saṁyojitaḥ || bhagavān āha || na bhikṣava etarahim eva mayā eṣa ājñātakauṇḍinyo mahatā arthena saṁyojito | anyadāpi eṣo mayā ātmatyāgaṁ kṛtvā mahatā arthena saṁyojitaḥ || bhikṣū āhansuḥ || anyadāpi bhagavan* || bhagavān āha || anyadāpi bhikṣavo ||",
    "san-lo-mvu96:19": "bhūtapūrvaṁ atītamadhvāne kośalarājā abhūṣi kṛtapuṇyo maheśākhyo mahābalo mahākośo mahāvāhano | tasya ca rājyaṁ ṛddhaṁ abhūṣi sphīto ca kṣemo ca subhikṣo ca ākīrṇajanamanuṣyo ca sukhitamanuṣyo ca praśāntadaṇḍaḍimbaḍamaraḥ sunigṛhītataskaro vyavahārasaṁpanno dharmeṇa paripāliyanto | tasya ca rājño deśe deśe kalyāṇakīrtiśabdaśloko dāyakadānapatisatkṛtaḥ parānugrahapravṛtto paralokadarśī || tasya dhārmiko ti kṛtvā aparalokadarśī kāśirājā tasya taṁ kośalarājyaṁ atikrāmitukāmo caturaṁgaṁ balakāyaṁ saṁnāhayitvā hastikāyam aśvakāyaṁ rathakāyaṁ pattikāyaṁ taṁ kośalaviṣayaṁ āgato || tasya kośalarājasya amātyehi bhaṭabalāgreṇa ca kāśirājo  bhagno ekāṁśena palāno sarvo balāgro bhinno || so aparakālena bhūyo caturaṁgena balakāyena āgato punar api bhagno gato || evaṁ so kāśirājā punarpunaś caturaṁgena balakāyena taṁ kośalaviṣayaṁ āgacchati || tatra bahūni prāṇisahasrāṇi ubhayato anyamanyasya asiśaraśaktitomarāṇi kāye upanipātentā anayavyasanam āpadyanti || tasya kośalarājño dhārmikasya sakṛpasya paralokadarśisya tāni prāṇasahasrāṇi anayavyasanam āpadyantāni dṛṣṭvā cittasya saṁvegam utpannaṁ adhigataṁ rājyaṁ rājyalobhena jananidhanaṁ imaṁ evarūpaṁ adharmaṁ kriyati || so saṁvigno taṁ rājyaṁ ujjhitvā eka advitīyo ajñātaveśena dakṣiṇāpathaṁ gacchati tatra yena kenacid vyavahāreṇa ātmano vṛttiṁ kalpayiṣyāmi ||",
    "san-lo-mvu96:20": "so dāni gacchanto adhvānakilāṁto vātātapasaṁtapto nyagrodhasya heṣṭhā śītalāyāṁ chāyāyāṁ viśramanto āsati aparo ca samudrayātriko sārthavāho vipannayānapātro sarveṇa arthena samudre vinaṣṭena dakṣiṇāto samudrāto kośalaṁ āgacchati || śṛṇoti kośalarājā dhārmiko sakṛpo ca parānugrahapravṛtto ca bahūni prāṇasahasrāṇi patantāni dhanakṣīṇān abhyuddharati arthamātrāye parigrahaṁ karoti iti so me arthamātraṁ dāsyati yena punar vyavahāraṁ kariṣyāmi ātmānaṁ ca patitaṁ uddhariṣyāmi || so dāni taṁ kośalarājaṁ āśāṁ kṛtvā dakṣiṇāpathāto anupūrveṇa kośalarājño viṣayam anuprāptaḥ || so tahiṁ nyagrodhe kośalarājño sakāśam āgato || rājā taṁ sārthavāhaṁ pṛcchati | dharmabhrāte mā śrānto si klānto vāsi viśrama imā śītalā nyagrodhacchāyā tvaṁ cādhvāklānto || so dāni āha || dharmabhrātā sukhan te bhavatu gamiṣyāmīti || rājā dāni āha || dharmabhrātā te kahiṁ tvaritaṁ gamanaprayojanaṁ yaṁ necchasi viśramituṁ pi || so dāni āha || ahaṁ bhadramukha amukāto adhiṣṭhānāto  sārthavāho samudrayātriko | so ahan tato svakāto adhiṣṭhānāto prabhūtenārthena nānāprakāraṁ paṇyam ādāya samudrapattaneṣu yuktena yānapātreṇa mahāntaṁ samudram otīrṇo | tatra me mahāsamudre taṁ yānapātraṁ arthabharitaṁ vipannaṁ phalakenāhaṁ samudrāto jīvanto pratyuttīrṇo śarīramātreṇa | so haṁ gacchāmi kośalarājño sakāśaṁ arthamātrasya arthāye yena punaḥ vyavahāraṁ kareyaṁ patitaṁ cātmānaṁ uddhareyaṁ | etāye āśāye evaṁ dūrato smi caranto āgato ||",
    "san-lo-mvu96:21": "so dāni kośalarājā tasya sārthavāhasya vacanaṁ śrutvā prārodīd aśrūṇi ca pravarteti || sārthavāho taṁ āha || bhadramukha kiṁ rodasi || rājā āha || rodayāmi yaṁ tvaṁ vipannayānapātro āśābhūto dūrato mama uddiśya āgato kośalarājā mama arthamātrāye saṁgrahaṁ kariṣyati yena punar vyavahāraṁ ca kariṣyāmi patitaṁ cātmānam uddhariṣyāmi | mama ca taṁ rājyaṁ kāśirājñā ākrāntaṁ śarīramātreṇa dakṣiṇāpathaṁ prayāto yena kenacid vyavahāreṇa ātmano vṛttiṁ kalpayiṣyāmi | evaṁ rodāmi yat tvaṁ mama śabdena evaṁ dūraṁ āgato imā ca mama edṛśā vipattī rājyato smi paribhraṣṭo || so dāni sārthavāho taṁ kośalarājānaṁ gāthāye adhyābhāṣe ||",
    "san-lo-mvu96:22": "tava pravādena hi tyāgaśūra",
    "san-lo-mvu96:23": "dūrato śrutvā iha āgato smi |",
    "san-lo-mvu96:24": "manorathāśābalavṛṁhitā me",
    "san-lo-mvu96:25": "āśā nirāśā kṛta darśanena ||",
    "san-lo-mvu96:26": "rājā āha ||",
    "san-lo-mvu96:27": "manorathaśatāna ahaṁ pradātā",
    "san-lo-mvu96:28": "sadevamanuje sadṛśo na me sti |",
    "san-lo-mvu96:29": "prāṇāṁ tyajiṣyaṁ tava kāraṇāya",
    "san-lo-mvu96:30": "mā me pravādo vitatho bhaveyā ||",
    "san-lo-mvu96:31": "so dāni rājā taṁ sārthavāhaṁ nirāśaṁ mūrchitvā bhūmyāṁ patitaṁ samāśvāsayati tvaṁ dūrato mamāśābhūto uddiśya ihāgato ahaṁ tatra tathā kariṣyāmi yathā tava niṣphalaṁ āgamanaṁ na bhaviṣyati | tava kāraṇenātmānaṁ parityajiṣyāmi || mama paścād bāhuṁ baṁdhitvā kāśirājño upanāmehi | tato te kāśirājā tuṣṭo prabhūtaṁ arthaṁ dāsyati | kāmaṁ ahaṁ ātmānaṁ parityajāmi mā punas tava niṣphalā mamoddiśya āśā bhavatu || so dāni sārthavāho āha ||",
    "san-lo-mvu96:32": "na utsahāmi puruṣarṣabhasya pracartuṁ pāpaṁ dhanakāraṇārthaṁ |",
    "san-lo-mvu96:33": "yathāśravo tādṛśaṁ darśanan te suduṣkaraṁ kriyati lokapaṇḍita ||",
    "san-lo-mvu96:34": "rājā āha ||",
    "san-lo-mvu96:35": "kiṁ jīvitaphalaṁ yeṣāṁ loke śravo na mahābhago |",
    "san-lo-mvu96:36": "arthārtho na upagato bhagnapraṇayo nivarteya ||",
    "san-lo-mvu96:37": "kāmaṁ śatrubhir vadhiṣyaṁ suduṣkaraṁ",
    "san-lo-mvu96:38": "kāmaṁ śatruś chetsyati mahya gātraṁ |",
    "san-lo-mvu96:39": "kāmaṁ hi prāpsyaṁ vedanām atitīvrāṁ",
    "san-lo-mvu96:40": "duḥkhaṁ sahiṣyaṁ mā ca te syān nirāśā ||",
    "san-lo-mvu96:41": "so ca kāśirājā kośalarājño jīvitena nandati pratyahaś caivaṁ ghoṣayati yaḥ kośalarājño śīrṣam ānayati tasya mahāntaṁ dānaṁ dadāmīti || yāvat tena kośalarājñā  punarpunar ucyamānena sa kośalarājā sārthavāhena paścād bāhubandhanaṁ kṛtvā kāśirājño upanāmitaṁ ||",
    "san-lo-mvu96:42": "kāśirājā āha || aho ayaṁ rājā śūraś ca kṛtayogyaś ca kathaṁ tvayā badhvā ānītaḥ || yāvat tena sarvam ātmanaḥ āgamanakāraṇaṁ kathitaṁ kāśirājā ca vismayajātaḥ āha || na yuktam asmākaṁ evaṁ dhārmikasya rājño rājyam apahartum iti || punar api kośalarājānaṁ svake rājye abhiṣiṁcya kāśirājyaṁ gataḥ | yāvat tena kośalarājñā sārthavāhasya mahāntaṁ dhanaskaṁdhaṁ dattam iti ||",
    "san-lo-mvu96:43": "syāt khalu punaḥ bhikṣavo yuṣmākam evam asyād anyaḥ sa kośalarājā | nānyas tadā ahaṁ sa bhikṣavas tadā kośalarājā abhūṣi || nānyo draṣṭavyaḥ ājñātakauṇḍinyaḥ tadāsārthavāho abhūṣi || tadāpi mayā ātmaparityāgaṁ kṛtvā eṣo mahatā arthena saṁyojitaḥ etarahiṁ pi mayā bahūni duḥkhaparityāgaśatāni parityajitvā anuttarāṁ samyaksaṁbodhim abhisaṁbuddhitvā mahatārthena saṁyojitaḥ ||",
    "san-lo-mvu96:44": "samāptaṁ ājñātakauṇḍinyasya jātakaṁ ||"
}