{
    "mkv27:0": "Mahākarmavibhaṅga",
    "mkv27:1": "27",
    "mkv27:2": "tatra katamat karma yena samanvāgataḥ pudgalo narakeṣūpapannaḥ paripūrṇaṁ nairayikam āyuḥ kṣapayitvā cyavati. ucyate. ihaikatyena narakīyaṁ karma kṛtaṁ bhavaty upacitam. sa tat karma kṛtvā nāstīryati. na jihrīyati na vigarhati na jugupsati na deśayati nācaṣṭe na vyaktīkaroti nāyatyāṁ saṁvaram āpadyate bhūyasyā mātrayā hṛṣyati. prītim utpādayati. yathā devadattakokālikādayaḥ. idaṁ karma yena samanvāgataḥ pudgalo narakeṣūpapannaḥ paripūrṇanairayikam āyuḥ kṣapayitvā cyavati."
}