{
    "san-lo-mvu24:0": "",
    "san-lo-mvu24:1": "",
    "san-lo-mvu24:2": "",
    "san-lo-mvu24:3": "Mahāvastu",
    "san-lo-mvu24:4": "",
    "san-lo-mvu24:5": "24. The Buddha Maṁgala",
    "san-lo-mvu24:6": "",
    "san-lo-mvu24:7": "ito mahāmaudgalyāyana bhadrakalpāto aparimite aprameye asaṁkhyeye kalpe dīpaṁkarāto anantaraṁ maṅgalo nāma tathāgato ’rhaṁ samyaksambuddho udapāsi || maṅgalasya mahāmaudgalyāyana samyaksaṁbuddhasya varṣakoṭīśatasahasraṁ manuṣyāṇām āyuḥpramāṇam abhūṣi || maṅgalasya mahāmaudgalyāyana samyaksaṁbuddhasya trayaḥ śrāvakasannipātā abhūnsuḥ || prathame śrāvaksannipāte koṭīśatasahasram abhūṣi sarveṣām arhatāṁ kṣīṇāśravāṇām uṣitavratānāṁ samyagājñāsuvimuktacittānāṁ parikṣīṇabhavasaṁyojanānām anuprāptasvakārthānāṁ | dvitīyo śrāvakasannipāto navati koṭīyo abhūnsuḥ sarveṣāṁ arhatāṁ kṣīṇāśravāṇāṁ uṣitavratānāṁ samyagājñāsuvimuktacittānāṁ parikṣīṇabhavasaṁyojanānāṁ anuprāptasvakārthānāṁ | tṛtīyo śrāvakasannipāto aśīti koṭīyo abhunsu sarveṣām arhatāṁ kṣīṇāśravāṇām uṣitavratānāṁ samyagājñāsuvimuktacittānāṁ parikṣīṇabhavasaṁyojanānāṁ anuprāptasvakārthānāṁ || maṅgalasya khalu punar mahāmaudgalyāyana samyaksambuddhasya sudevo ca dharmadevo ca nāma śrāvakayugo abhūṣi agrayugo ca bhadrayugo ca | eko agro prajñāye aparo agro ṛddhīye || maṅgalasya khalu punar mahāmaudgalyāyana samyaksaṁbuddhasya śīvālī ca nāma bhikṣuṇī aśokā ca agraśrāvikā abhūnsuḥ | ekā agrā prajñāye aparā ṛddhīye || maṅgalasya khalu mahāmaudgalyāyana samyaksaṁbuddhasya pālito nāma  bhikṣu upasthāyako abhūṣi || maṅgalasya khalu punar mahāmaudgalyāyana samyaksaṁbuddhasya nāgavṛkṣo abhūṣi bodhi || maṅgalasya khalu mahāmaudgalyāyana samyaksaṁbuddhasya uttaraṁ nāma nagaraṁ abhūṣi | dvādaśa yojanāni āyāmena purastimena paścimena ca sapta yojanāni vistāreṇa dakṣiṇena uttareṇa ca | saptahi prākārehi parikṣiptaṁ sauvarṇehi sauvarṇacchadanehi || saptahi dīrghikāhi parikṣiptaṁ abhūṣi citrāhi darśanīyāhi saptānāṁ varṇānāṁ suvarṇasya rūpyasya muktāyāḥ vaiḍūryasya sphaṭikasya musāgalvasya lohitikāyā || tāsāṁ khalu punar mahāmaudgalyāyana dīrghikānāṁ dvinnāṁ varṇānāṁ sopānā abhūnsuḥ suvarṇasya rūpyasya | catūrṇāṁ varṇānāṁ sopānaphalakā abhūnsu suvarṇasya rūpyasya ca muktāyā vaiḍūryasya ca || tāyo dīrghikāyo channāyo abhūnsuḥ utpalapadumakumudapuṇḍarīkanalinīsaugandhikehi || tāyo dīrghikāyo imehi evaṁrūpehi vṛkṣehi pracchannāyo abhunsuḥ | sayyathīdaṁ amrajambupanasalakucabhavyapālevatapracchannāyo || tāsāṁ khalu punar dīrghikānāṁ tīreṣu imāni evaṁrūpāṇi sthalajajalajāni mālyāni abhunsu | sayyathīdaṁ atimuktakacampakavārṣikāvātuṣkāraindīvaradamanakadevopasaṁhitā || uttaraṁ khalu punar mahāmaudgalyāyana nagaraṁ saptahi tālapaṁktihi parikṣiptam abhūṣi || vistareṇa dīpavatī rājadhānī yathā varṇayitavyaṁ || maṅgalasya khalu punar mahāmaudgalyāyana samyaksaṁbuddhasya sundaro nāma kṣatriyo pitā abhūṣi rājā cakravartī || maṅgalasya khalu punar mahāmaudgalyāyana samyaksaṁbuddhasya śirī nāma devī mātā abhūṣi || tadāhaṁ mahāmaudgalyāyana atulo nāma nāgarājā kṛtapuṇyo maheśākhyo utsadakuśalasaṁcayo ||",
    "san-lo-mvu24:8": "tato mayā so bhagavāṁ maṁgalo saśrāvakasaṁgho + + + + + + + + + + + + satkṛtvā gurukṛtvā mānayitvā pūjayitvā duṣyayugam ācchādaṁ dattvā bodhāya anupraṇihitaṁ || tenāpy ahaṁ vyākṛto bhaviṣyasi tvam anāgatādhvāne aparimite asaṁkhyeye kalpe śākyamunir nāma tathāgato ’rhaṁ samyaksaṁbuddho ||",
    "san-lo-mvu24:9": "",
    "san-lo-mvu24:10": "dīpaṁkarasya ottareṇa maṅgalo nāma nāyako |",
    "san-lo-mvu24:11": "tamaṁ loke nihatvāna dharmolkām abhijvālayet* ||",
    "san-lo-mvu24:12": "atulā āsi prabhā tasya jinehi anyehi uttarā |",
    "san-lo-mvu24:13": "koṭisūryaprabhāṁ hatvā sahasrāraiḥ virocate ||",
    "san-lo-mvu24:14": "so ca buddho prakāśeti catvāri satyā uttamāṁ |",
    "san-lo-mvu24:15": "te taṁ satyarasaṁ pītvā vinodensu mahātamaṁ ||",
    "san-lo-mvu24:16": "bodhiṁ buddhvā atulāṁ devā prathame dharmadeśane |",
    "san-lo-mvu24:17": "koṭiśatasahasrāṇāṁ prathamābhisamayo abhūt* ||",
    "san-lo-mvu24:18": "yadā + + + + + + + + + + + + + + + + + + |",
    "san-lo-mvu24:19": "tadā āhani saṁbuddho dharmabherīṁ varam uttamāṁ ||",
    "san-lo-mvu24:20": "punar api devasamaye yadā satyāṁ prakāśayet* |",
    "san-lo-mvu24:21": "dvitīye navati koṭī dvitīyābhisamayo abhūt* ||",
    "san-lo-mvu24:22": "yadā sunando cakravartī buddhadharmam upāgami |",
    "san-lo-mvu24:23": "tadā āhani saṁbuddho dharmabherīṁ varam uttamāṁ ||",
    "san-lo-mvu24:24": "sunandānucarā janatā navatiṁ āsi koṭiyo |",
    "san-lo-mvu24:25": "sarve te niravaśeṣā abhūd buddhasya śrāvakā ||",
    "san-lo-mvu24:26": "punar api devasamaye yadā satyāṁ prakāśayet* |",
    "san-lo-mvu24:27": "aśītiṁ tṛtīye koṭī tṛtīyābhisamayo abhūt* ||",
    "san-lo-mvu24:28": "yadā uttaro gṛhapati buddhadarśanam upāgami |",
    "san-lo-mvu24:29": "tadā āhani saṁbuddho dharmabherīṁ varam uttamāṁ ||",
    "san-lo-mvu24:30": "uttarānucarā janatā aśītiṁ āsi koṭiyo |",
    "san-lo-mvu24:31": "sarve te niravaśeṣā abhūt buddhasya śrāvakāḥ ||",
    "san-lo-mvu24:32": "sannipātāḥ trayo āsi maṅgalasya maharṣiṇo |",
    "san-lo-mvu24:33": "kṣīṇāśravāṇāṁ virajānāṁ śāntacittānutāpitāṁ ||",
    "san-lo-mvu24:34": "koṭīśatasahasrāṇāṁ prathamo āsi samāgamo |",
    "san-lo-mvu24:35": "dvitīyo navatiṁ koṭī aśītiṁ tṛtīyo abhūt* ||",
    "san-lo-mvu24:36": "ahaṁ tena samayena nāgarājā maharddhiko |",
    "san-lo-mvu24:37": "atulo nāma nāmena utsadakuśalasaṁcayo ||",
    "san-lo-mvu24:38": "nāgānāṁ divyehi tūryehi maṅgalasya maharṣiṇo |",
    "san-lo-mvu24:39": "arcaye duṣyāṇi dattvāna śaraṇaṁ tam upāgami ||",
    "san-lo-mvu24:40": "so me buddho viyākārṣīt* maṅgalo lokanāyako |",
    "san-lo-mvu24:41": "aparimeye ito kalpe buddho loke bhaviṣyasi |",
    "san-lo-mvu24:42": "śākyānāṁ nagare ramye sphīte kapilavasāhvaye ||",
    "san-lo-mvu24:43": "tasya te jananī mātā māyā nāmena bheṣyati |",
    "san-lo-mvu24:44": "pitā śuddhodano nāma tava bhaviṣyati gautamaḥ ||",
    "san-lo-mvu24:45": "kolito upatiṣyo ca agrā bheṣyanti śrāvakāḥ |",
    "san-lo-mvu24:46": "kṣemā utpalavarṇā ca agrā bheṣyanti śrāvikā ||",
    "san-lo-mvu24:47": "ānando nāma nāmena upasthāyako bhaviṣyati |",
    "san-lo-mvu24:48": "bodhi bhaviṣyati tuhyaṁ aśvattho varapādapaḥ ||",
    "san-lo-mvu24:49": "tasya vyākaraṇaṁ śrutvā maṅgalasya maharṣiṇaḥ |",
    "san-lo-mvu24:50": "viriyaṁ pragrahetvāna dṛḍhaṁ kṛtvāna mānasaṁ |",
    "san-lo-mvu24:51": "caranto bodhicaryāṇi nāhaṁ kaṁcit parityaje ||",
    "san-lo-mvu24:52": "uttaraṁ nāma nagaraṁ sundaro nāma kṣatriyo |",
    "san-lo-mvu24:53": "śirikā nāma janikā maṅgalasya maharṣiṇo ||",
    "san-lo-mvu24:54": "sudevo dharmadevo ca abhunsuḥ agraśrāvakāḥ |",
    "san-lo-mvu24:55": "śīvālī ca aśokā ca bhunsu agraśrāvikā ||",
    "san-lo-mvu24:56": "pālito nāma upasthāko maṁgalasya maharṣiṇo |",
    "san-lo-mvu24:57": "bodhi tasya nāgavṛkṣo bodhivṛkṣaṁ supuṣpitaṁ ||",
    "san-lo-mvu24:58": "koṭīśatasahasrāṇāṁ saṁgho āsi maharṣiṇo |",
    "san-lo-mvu24:59": "tiṣṭhamāno mahāvīro tāresi janatāṁ bahuṁ ||",
    "san-lo-mvu24:60": "tārayi bahujanatāṁ vaistārikaṁ kṛtva śāsanaṁ |",
    "san-lo-mvu24:61": "jvalito agniskandho vā suriyo vā samudgato ||",
    "san-lo-mvu24:62": "yathā sāgarasya ūrmiyo na śakiyaṁ gaṇayituṁ |",
    "san-lo-mvu24:63": "tathaiva bhagavato putrā na śakiyaṁ gaṇayituṁ ||",
    "san-lo-mvu24:64": "so ca buddho mahābhāgo saddharmo ca gaṇottamo |",
    "san-lo-mvu24:65": "sarve samanantara atītā anuriktā eva saṁskārāḥ ||",
    "san-lo-mvu24:66": "",
    "san-lo-mvu24:67": "iti śrīmahāvastu-avadāne maṁgalasya vastuṁ samāptaṁ"
}