{
    "san-lo-mvu66:0": "",
    "san-lo-mvu66:1": "",
    "san-lo-mvu66:2": "",
    "san-lo-mvu66:3": "Mahāvastu",
    "san-lo-mvu66:4": "",
    "san-lo-mvu66:5": "66. The Kuśa Jātaka (2)",
    "san-lo-mvu66:6": "",
    "san-lo-mvu66:7": "",
    "san-lo-mvu66:8": "abhūṣi rājā ikṣvāku vārāṇasyāṁ mahābalo |",
    "san-lo-mvu66:9": "mahāyaśo vijitāvī tasya putro na prajāyitha ||",
    "san-lo-mvu66:10": "tasya abhūṣi cittaṁ sya tasmiṁ kāle maharddhikaṁ |",
    "san-lo-mvu66:11": "yaṁ nūnāhaṁ strīyāgāraṁ osireyaṁ triḥ pakṣataḥ ||",
    "san-lo-mvu66:12": "caturdaśiṁ paṁcadaśiṁ yāvat pakṣasya aṣṭamiṁ |",
    "san-lo-mvu66:13": "so stryāgāram ośirati prajārthaṁ so narādhipaḥ ||",
    "san-lo-mvu66:14": "tā hṛṣṭamanasaṁkalpā sarvālaṁkārabhūṣitā |",
    "san-lo-mvu66:15": "mṛgikā iva saṁtrastāḥ dvāre dvāre upāgami ||",
    "san-lo-mvu66:16": "kācit* jalpantiyo lobhenti aparā ca hasantiyo |",
    "san-lo-mvu66:17": "aparā ca dhāvamānā uccāvacam anudhāvati ||",
    "san-lo-mvu66:18": "sarvā pracalitā āsī sarvā āsi pramūrchitā |",
    "san-lo-mvu66:19": "ikṣvākurājanagaraṁ rājapatnīhi mūrchitaṁ ||",
    "san-lo-mvu66:20": "+ + + + + + + + + + + + + + +",
    "san-lo-mvu66:21": "kāle vikāle āgacche brāhmaṇo mama santike ||",
    "san-lo-mvu66:22": "prativedayatha me kṣipram api yācanako siyā |",
    "san-lo-mvu66:23": "api yācanako asya yatra dinnaṁ mahāphalaṁ ||",
    "san-lo-mvu66:24": "tato śakro vicinteti trayastriṁśānam īśvaraḥ ||",
    "san-lo-mvu66:25": "purohitasy’ imaṁ karmaṁ yaṁ rājā kartum icchati ||",
    "san-lo-mvu66:26": "so ca jīrṇo bhavitvāna bhagno daṇḍaparāyaṇo |",
    "san-lo-mvu66:27": "vepamānehi gātrehi rājadvāram upāgataḥ ||",
    "san-lo-mvu66:28": "tato saṁcārakaṁ dūtaṁ brāhmaṇo etad abravīt* ||",
    "san-lo-mvu66:29": "prativedehi me kṣipraṁ draṣṭuṁ icche narādhipaṁ ||",
    "san-lo-mvu66:30": "tataḥ saṁcārako dūtaḥ rājānam etad abravīt* |",
    "san-lo-mvu66:31": "brāhmaṇo devam anuprāpto rājānaṁ draṣṭum icchati ||",
    "san-lo-mvu66:32": "svāgataṁ te mahābrahma atha te anurāgataṁ |",
    "san-lo-mvu66:33": "kim icchasi kim eṣāṇo kenārtho kiṁ dadāmi te ||",
    "san-lo-mvu66:34": "śrutaṁ me evaṁ ikṣvāku janasya iha bhāṣato |",
    "san-lo-mvu66:35": "rājā stryāgāram osirati triḥ pakṣasya narādhipa ||",
    "san-lo-mvu66:36": "caturdaśiṁ paṁcadaśiṁ yāva pakṣasya aṣṭamiṁ |",
    "san-lo-mvu66:37": "putrārthiko naraśreṣṭho evaṁ me śruta bhāṣitaṁ ||",
    "san-lo-mvu66:38": "so haṁ ca taṁ ghoṣaṁ śrutvā hṛṣṭapramuditendriyaḥ |",
    "san-lo-mvu66:39": "stryārthiko iha gaccheyaṁ tena me pratimānaya ||",
    "san-lo-mvu66:40": "",
    "san-lo-mvu66:41": "rājā āha ||",
    "san-lo-mvu66:42": "",
    "san-lo-mvu66:43": "ehi kṣipraṁ kaṁcukīya nārīyo darśaye lahuṁ |",
    "san-lo-mvu66:44": "yāya se syād abhiprāyo tāyadya tam anugrahe ||",
    "san-lo-mvu66:45": "so dāni kaṁcukīyena brāhmaṇo tam antaḥpuraṁ ||",
    "san-lo-mvu66:46": "praveśito tasya devī aliṁdā tada vuccati ||",
    "san-lo-mvu66:47": "",
    "san-lo-mvu66:48": "brāhmaṇo āha ||",
    "san-lo-mvu66:49": "",
    "san-lo-mvu66:50": "eṣā eva me bhavatu yeyaṁ tiṣṭhati māninī |",
    "san-lo-mvu66:51": "tiṣṭhamānā anavadyāṁgī mukham aśrūhi siṁcati ||",
    "san-lo-mvu66:52": "",
    "san-lo-mvu66:53": "kubjakā āha ||",
    "san-lo-mvu66:54": "",
    "san-lo-mvu66:55": "icchasi tuvaṁ sthavira yuvatīhi paricāritaṁ |",
    "san-lo-mvu66:56": "na ca tvāṁ kācid yuvati pāṇināpi parāmṛśe ||",
    "san-lo-mvu66:57": "icchasi tuvaṁ sthavira yuvatīhi paricāritaṁ |",
    "san-lo-mvu66:58": "na ca tvāṁ kācid yuvati pādenāpi parāmṛśe ||",
    "san-lo-mvu66:59": "pūtivalī palitamukho vadarīkusumo va vāso durgandhaḥ |",
    "san-lo-mvu66:60": "chagalo va gandhaprāpto apagaccha na me tvayā kāryaṁ ||",
    "san-lo-mvu66:61": "",
    "san-lo-mvu66:62": "rājā āha ||",
    "san-lo-mvu66:63": "",
    "san-lo-mvu66:64": "vṛttiṁ vo demi dhanaṁ vā dhānyaṁ vā grāmavarāṇi vā |",
    "san-lo-mvu66:65": "tam eva dāniṁ bhuṁjāhi kiṁ alindāya kāhisi ||",
    "san-lo-mvu66:66": "",
    "san-lo-mvu66:67": "brāhmaṇo āha ||",
    "san-lo-mvu66:68": "",
    "san-lo-mvu66:69": "kāsano mūrchito cāhaṁ mūrchiyāmi muhur muhuḥ |",
    "san-lo-mvu66:70": "omūtremi svakāṁ śayyāṁ eṣā me utthapeṣyati ||",
    "san-lo-mvu66:71": "tūṣṇīṁ bhohi tuvaṁ kubje varṇakam eva pīṣahi |",
    "san-lo-mvu66:72": "priyo ahaṁ aliṁdāye na tuvaṁ manasīkara ||",
    "san-lo-mvu66:73": "tūṣṇīṁ bhohi tuvaṁ kubje mālām eva ca gūhasi |",
    "san-lo-mvu66:74": "priyo ahaṁ aliṁdāye na tuvaṁ manasīkara ||",
    "san-lo-mvu66:75": "",
    "san-lo-mvu66:76": "rājā āha ||",
    "san-lo-mvu66:77": "",
    "san-lo-mvu66:78": "saced rājakule piṇḍaṁ brāhmaṇa bhoktum icchasi |",
    "san-lo-mvu66:79": "tam eva dāni bhuṁjāhi kim alindāya kāhisi ||",
    "san-lo-mvu66:80": "",
    "san-lo-mvu66:81": "brāhmaṇo āha ||",
    "san-lo-mvu66:82": "",
    "san-lo-mvu66:83": "mā bhavān rājā ikṣvāku dattaṁ samanutapyaye |",
    "san-lo-mvu66:84": "priyaṁ yadi pravāretvā paścāt samanutapyasi |",
    "san-lo-mvu66:85": "āmantremi ca gacchāmi yaṁ na desi nimantritaṁ ||",
    "san-lo-mvu66:86": "",
    "san-lo-mvu66:87": "rājā āha ||",
    "san-lo-mvu66:88": "",
    "san-lo-mvu66:89": "na brahma anutapyāmi bhohi tvaṁ tuṣito punaḥ |",
    "san-lo-mvu66:90": "sarvā pi te upasthāntu aliṁdāye saha imā ||",
    "san-lo-mvu66:91": "imāṁ ca vṛṣaliṁ kubjāṁ maithunārthaṁ dadāmi te |",
    "san-lo-mvu66:92": "dāsī vā te ayaṁ bhotu nehi nāṁ yena icchasi ||",
    "san-lo-mvu66:93": "",
    "san-lo-mvu66:94": "kubjā āha ||",
    "san-lo-mvu66:95": "",
    "san-lo-mvu66:96": "viṣaṁ khādiya mariṣyaṁ sacen me deva dāsyasi |",
    "san-lo-mvu66:97": "imaṁ vā theraṁ bhagnāṁgaṁ mārayiṣyaṁ rahogataṁ ||",
    "san-lo-mvu66:98": "",
    "san-lo-mvu66:99": "brāhmaṇo āha ||",
    "san-lo-mvu66:100": "",
    "san-lo-mvu66:101": "sarvakubjāhi me vairaṁ yā kācit pṛthivyāśritā |",
    "san-lo-mvu66:102": "yatrāyaṁ vṛṣalī kubjā mama icchati hiṁsituṁ ||",
    "san-lo-mvu66:103": "",
    "san-lo-mvu66:104": "rājā āha ||",
    "san-lo-mvu66:105": "",
    "san-lo-mvu66:106": "te vayaṁ dharmadharā sma sarvajīvehi brāhmaṇa |",
    "san-lo-mvu66:107": "gacchāsi mā me garhanto mahyaṁ karohi bhaṇḍanaṁ ||",
    "san-lo-mvu66:108": "mṛto va jīrṇo vidhvaṁsī guruvāsī ca brāhmaṇa |",
    "san-lo-mvu66:109": "ete loke pratikūlā kṛṣṇasarpo va roṣito ||",
    "san-lo-mvu66:110": "[sace rājakule piṇḍaṁ brāhmaṇa bhoktum icchasi |",
    "san-lo-mvu66:111": "tam evaṁ brāhmaṇa bhuñjāhi kim aliṁdāya kāhisi ||",
    "san-lo-mvu66:112": "",
    "san-lo-mvu66:113": "brāhmaṇo āha ||",
    "san-lo-mvu66:114": "",
    "san-lo-mvu66:115": "āsāṁprataṁ na ikṣvāku yaṁ varaṁ no labhāmatha |",
    "san-lo-mvu66:116": "yaṁ me striyaṁ pravāretvā paścāt samanutapyasi ||",
    "san-lo-mvu66:117": "āmantremi ca gacchāmi dattvā rājānutapyasi |",
    "san-lo-mvu66:118": "yo me strībhiḥ pravāretvā mithyākaroṣi yācanāṁ ||",
    "san-lo-mvu66:119": "",
    "san-lo-mvu66:120": "rājā āha ||",
    "san-lo-mvu66:121": "",
    "san-lo-mvu66:122": "na brahma anutapyāmi bhohi no taruṇo punaḥ |",
    "san-lo-mvu66:123": "sarvā pi te upasthāntu aliṁdāya saha imā ||",
    "san-lo-mvu66:124": "imāṁ bhadra ramāpehi brāhmaṇa yāvad icchasi |",
    "san-lo-mvu66:125": "āstṛtasmiṁ śayane bhohi sā tava syā vaśānugā ||",
    "san-lo-mvu66:126": "so tāṁ haste grahetvāna suśroṇitanumadhyamāṁ |",
    "san-lo-mvu66:127": "rudanmukhīm aśrukaṇṭhīṁ rājadvārāto niṣkrame ||",
    "san-lo-mvu66:128": "rājakulāto niṣkramya anuprākāre kuṭi nirmitā |",
    "san-lo-mvu66:129": "",
    "san-lo-mvu66:130": "śakro āha ||",
    "san-lo-mvu66:131": "",
    "san-lo-mvu66:132": "sunivastrā bhavitvāna ehi bhadre ramāmatha |",
    "san-lo-mvu66:133": "abhimukhī ramāpehi mā bhavāhi parāṅmukhī |",
    "san-lo-mvu66:134": "prahṛṣṭā me ramāpehi varan te rāmito ahaṁ ||",
    "san-lo-mvu66:135": "hasantī me ramāpehi varan te rāmito ahaṁ |",
    "san-lo-mvu66:136": "ehi bhadre ramāpehi varaṁ te rāmito ahaṁ ||",
    "san-lo-mvu66:137": "vinā tandrāya utthehi alinde pūjito ahaṁ |",
    "san-lo-mvu66:138": "gatvā rājānaṁ vedesi prīto bhohi jitaṁ mayā ||",
    "san-lo-mvu66:139": "",
    "san-lo-mvu66:140": "śakreṇa taṁ brāhmaṇaveṣam antarahāyitvā svakena rūpeṇa sthito || sarvāṁ diśāṁ varṇena obhāsayitvā sthito | aliṁdāye dṛṣṭvātha viparyayāvasthānam utpannaṁ || sā dāni śakreṇa vareṇa pravāritā | tāye pi putro varito putraṁ me varaṁ dehi || śakro āha ||",
    "san-lo-mvu66:141": "",
    "san-lo-mvu66:142": "śakro ham asmi devendro trayastriṁśānam īśvaraḥ |",
    "san-lo-mvu66:143": "varaṁ varehi kalyāṇi yat kiṁcit* manasīcchasi ||",
    "san-lo-mvu66:144": "",
    "san-lo-mvu66:145": "devī āha ||",
    "san-lo-mvu66:146": "",
    "san-lo-mvu66:147": "śakraś ce me varaṁ dadyāt trayastriṁśānam īśvaraḥ |",
    "san-lo-mvu66:148": "putraṁ ahaṁ varaṁ yācāmi etaṁ śakra varaṁ dada ||",
    "san-lo-mvu66:149": "",
    "san-lo-mvu66:150": "śakra āha ||",
    "san-lo-mvu66:151": "",
    "san-lo-mvu66:152": "sacet sumanasā + + + alindā ramayāsi me |",
    "san-lo-mvu66:153": "utpadye yācito putro sujāto rāṣṭravardhano ||",
    "san-lo-mvu66:154": "siṁhabāhu subalavāṁ varṇarūpeṇa śobhanaḥ |",
    "san-lo-mvu66:155": "utpadyiṣyati te putro sujāto rāṣṭravardhano ||",
    "san-lo-mvu66:156": "siṁhāsupīḍo balavāṁ so bhaviṣyati pāpako |",
    "san-lo-mvu66:157": "kuśasamajño saprajñāno pararāṣṭrapramardano ||",
    "san-lo-mvu66:158": "",
    "san-lo-mvu66:159": "śakreṇa devīya bhaiṣajyaguḍikā dinnā | imāṁ oghṛṣitvā jihvāgreṇa svādesi tataḥ te putro bhaviṣyati || sā dāni devī tāṁ bhaiṣajyaguḍikāṁ aṁśukakoṇake baddhitvā rājakulaṁ gatā | gatvā rājño ākhyāsi || śakro so devānām indro tena brāhmaṇaveṣeṇa āgato sa ca me suṣṭhu upacīrṇo iyaṁ ca me bhaiṣajyaguḍikā dinnā nighṛṣitvā jihvāyāṁ svādesi tato te putro bhaviṣyati || rājā āha ||",
    "san-lo-mvu66:160": "",
    "san-lo-mvu66:161": "prasannamukhavarṇā tvaṁ smitapūrvaṁ ca prekṣasi |",
    "san-lo-mvu66:162": "bhoti khalu uttamārthāya edṛśī varṇasampadā ||",
    "san-lo-mvu66:163": "",
    "san-lo-mvu66:164": "devī āha ||",
    "san-lo-mvu66:165": "",
    "san-lo-mvu66:166": "indreṇa me mahārāja putro datto mahābalo |",
    "san-lo-mvu66:167": "siṁhāsupīḍo balavāṁ pararāṣṭrapramardano ||",
    "san-lo-mvu66:168": "",
    "san-lo-mvu66:169": "rājā ruṣito āha ||",
    "san-lo-mvu66:170": "",
    "san-lo-mvu66:171": "imāṁ gale gṛhītvāna nāśetha vijitā mama |",
    "san-lo-mvu66:172": "yā me āṇāṁ pratikrośe na tām icchāmi prekṣituṁ ||",
    "san-lo-mvu66:173": "",
    "san-lo-mvu66:174": "so dāni gulikām ācchinditvā tāsāṁ ekūnānāṁ paṁcadevīśatānāṁ dinnā | sā eva na labhati asyā virūpo putro bhaviṣyati || sā pṛcchati kahiṁ sā guḍikā oghṛṣṭā | atra niṣidāyāṁ || tāye dāni udakena kledayitvāna gulikāya leśaṁ kuśāgreṇa  svāditaṁ || evaṁ sarvehi paṁcahi devīśatehi kukṣi pratilabdho navānāṁ vā daśānāṁ vā māsānām atyayena sarvā paṁca devīśatāni prasūtāḥ paṁca kumāraśutā sujātāḥ ||",
    "san-lo-mvu66:175": "yāvad ikṣvākusmiṁ kālagate kuśena rājyaṁ pratilabdhaṁ || so dāni kuśo mātaram āha amātyāni ca || bhāryāṁ me agramahiṣīm ānetha || mātā tam āha || ko te pāpakasya bhāryāṁ pratirūpāṁ dāsyati pāpikāṁ te ānayiṣyāmi ||",
    "san-lo-mvu66:176": "",
    "san-lo-mvu66:177": "pāpikāṁ yadi me ambe bhāryāram ānayiṣyasi |",
    "san-lo-mvu66:178": "na te haṁ pāpikāṁ bhāryāṁ pāṇināpi parāmṛśe ||",
    "san-lo-mvu66:179": "mama tvaṁ pāpikāṁ bhāryāṁ amba ānayitum icchasi ||",
    "san-lo-mvu66:180": "na te haṁ pāpikāṁ bhāryāṁ pādenāpi parāmṛśe ||",
    "san-lo-mvu66:181": "",
    "san-lo-mvu66:182": "aliṁdā āha ||",
    "san-lo-mvu66:183": "",
    "san-lo-mvu66:184": "sukho putraka saṁvāso anyonyasamalakṣaṇā |",
    "san-lo-mvu66:185": "samānavarṇā ubhaye nānyonyam abhiniṁdati ||",
    "san-lo-mvu66:186": "abhimanyati kalyāṇī patiṁ dṛṣṭvāna pāpakaṁ |",
    "san-lo-mvu66:187": "varaṁ te pāpikā bhāryā pāpako hi si putrakā ||",
    "san-lo-mvu66:188": "",
    "san-lo-mvu66:189": "rājā āha ||",
    "san-lo-mvu66:190": "",
    "san-lo-mvu66:191": "na me śrutaṁ vā dṛṣṭaṁ vā rājāno bhonti durbhagāḥ |",
    "san-lo-mvu66:192": "pāpikāhi vā nārīhi pravicāreti nararṣabho ||",
    "san-lo-mvu66:193": "rājā aham asmi kṣatriyo vijitāvī mahābalo |",
    "san-lo-mvu66:194": "prabhūtakośo balavāṁ dravyakāmā hi nāriyo ||",
    "san-lo-mvu66:195": "pararāṣṭrehi nārīyo sarvālaṁkārabhūṣitāḥ |",
    "san-lo-mvu66:196": "ānīyanti dhanakrītā yeṣāṁ dūraṁ pitur gṛhaṁ ||",
    "san-lo-mvu66:197": "tasya bhāryāram ānesi madrakarājasya dhītaraṁ |",
    "san-lo-mvu66:198": "sarvācārehi saṁpannāṁ sarvāṅgopetāṁ prajāpatīṁ ||",
    "san-lo-mvu66:199": "",
    "san-lo-mvu66:200": "sā dāni kanyā śvaśruya uktā || asmākaṁ ikṣvākukule dharmaṁ dvādaśa varṣāṇi bhartā na draṣṭavyo iti || teṣāṁ dāni śayanagṛhe pradīpā na dīpyanti || sudarśanā āha kuśasya rājño ||",
    "san-lo-mvu66:201": "",
    "san-lo-mvu66:202": "idaṁ rājakulaṁ sphītam anantaratanākaraṁ |",
    "san-lo-mvu66:203": "atha divā vā rātrau vā pradīpaṁ na labhāmahe ||",
    "san-lo-mvu66:204": "naiva rātriṁ vā divaṁ vā paśyāma itaretaraṁ |",
    "san-lo-mvu66:205": "anyamanyam apaśyantā āsāmahe rahogatā ||",
    "san-lo-mvu66:206": "iha mo tamasaṁgrahe vasāmo andhakārake |",
    "san-lo-mvu66:207": "andhānāṁ viya saṁvāso tathā me pratibhāyati ||",
    "san-lo-mvu66:208": "",
    "san-lo-mvu66:209": "rājā āha ||",
    "san-lo-mvu66:210": "",
    "san-lo-mvu66:211": "ahaṁ etaṁ na jānāmi ko artho kisya vā punaḥ |",
    "san-lo-mvu66:212": "ambāṁ me gatvā pṛcchāhi sā te taṁ vyākariṣyati ||",
    "san-lo-mvu66:213": "",
    "san-lo-mvu66:214": "sā dāni prabhātāye rātriye śvaśruye pādāni vanditvā āha ||",
    "san-lo-mvu66:215": "",
    "san-lo-mvu66:216": "idaṁ rājakulaṁ sphītaṁ anantaratanākaraṁ |",
    "san-lo-mvu66:217": "atha divā vā rātriṁ vā pradīpaṁ na labhāmatha ||",
    "san-lo-mvu66:218": "naiva rātriṁ vā divā vā paśyāmo itaretaraṁ |",
    "san-lo-mvu66:219": "anyamanyaṁ na paśyantā āsāmatha rahogatā ||",
    "san-lo-mvu66:220": "iha mo tamasaṁgrahe saṁvasāmo ndhakārake |",
    "san-lo-mvu66:221": "andhānāṁ viya saṁvāso tathemaṁ pratibhāyati ||",
    "san-lo-mvu66:222": "",
    "san-lo-mvu66:223": "śvaśru āha ||",
    "san-lo-mvu66:224": "",
    "san-lo-mvu66:225": "yadā dvādaśavarṣan te putraṁ drakṣye prajāpati |",
    "san-lo-mvu66:226": "tadā drakṣyatha anyonyaṁ devā me upayācitā ||",
    "san-lo-mvu66:227": "",
    "san-lo-mvu66:228": "sudarśanā āha ||",
    "san-lo-mvu66:229": "",
    "san-lo-mvu66:230": "pāpakaṁ punar āryā yaṁ devānām upayācitaṁ |",
    "san-lo-mvu66:231": "dīrgharātraṁ na drakṣyāma anyamanyasamāgamaṁ ||",
    "san-lo-mvu66:232": "",
    "san-lo-mvu66:233": "devīye kautūhalam utpannaṁ rājaṁ paśyituṁ || sā dāni śvaśruṁ vijñapeti || śvaśru nāṁ āha || putri śuve te darśanaṁ dattaṁ paśyāhi || alindāye kuśadrumo rājākṛtyā rājāsane upaviśāpito | kuśo pi cchattraṁ dhāreti kumārā pi amātyā pi naigamajānapadā pi svakasvakeṣu āsaneṣu upaviṣṭā || sudarśanā rājaṁ paśyitvā sarvāñ ca pariṣadaṁ tuṣṭā chattradhāraṁ dṛṣṭvā manasaṁ pratihataṁ || sā dāni sudarśanā śvaśruyam āha || śobhano rājā śobhanā rājakumārā śobhanā ca pariṣā chattradhāro punar adekṣiyo | etena tāye sarājikāye pariṣāye śrī upahanyati | yadi eṣa chattradhāro atra na dṛśye evam eṣā pariṣā sarājikā śobheya || śvaśru imām āha || mā putri evaṁ jalpāhi na tvam etasya cchattradhārasya māhātmyaṁ jānāsi | mahātmā eṣa  mahābalo eṣo śīlavāṁ mahādhano etasyānubhāvena vayaṁ sarve sukhitā || sā dāni śayanagatā rājānam āha ||",
    "san-lo-mvu66:234": "",
    "san-lo-mvu66:235": "na nūnaṁ tvaṁ labhe anyaṁ lokasmiṁ chattradhārakaṁ |",
    "san-lo-mvu66:236": "yādṛśo te ayaṁ deva ahirīko anotrapo ||",
    "san-lo-mvu66:237": "",
    "san-lo-mvu66:238": "rājā āha ||",
    "san-lo-mvu66:239": "",
    "san-lo-mvu66:240": "kin nu rūpeṇa kalyāṇi api cāyaṁ mahābalo |",
    "san-lo-mvu66:241": "mahābalo ti kṛtvāna eṣo smākaṁ hi rocati ||",
    "san-lo-mvu66:242": "kiṁ nu rūpeṇa kalyāṇi api cāyaṁ mahādhano |",
    "san-lo-mvu66:243": "mahādhano ti kṛtvāna eṣo smākaṁ hi rocati ||",
    "san-lo-mvu66:244": "kiṁ nu rūpeṇa kalyāṇi api cāyaṁ śūro siyā |",
    "san-lo-mvu66:245": "sa śūro iti kṛtvāna eṣo smākaṁ hi rocati ||",
    "san-lo-mvu66:246": "kiṁ nu rūpeṇa kalyāṇi api cāyaṁ suśīlavān* |",
    "san-lo-mvu66:247": "suśīlavāni ti kṛtvāna eṣo ’smākaṁ hi rocati ||",
    "san-lo-mvu66:248": "kiṁ nu rūpeṇa kalyāṇi api cāyaṁ mahāsvaro |",
    "san-lo-mvu66:249": "etasya anubhāvena vayaṁ sarve jīvāmatha ||",
    "san-lo-mvu66:250": "sukhamitro ca me sahāyo priyo prāṇasamo ca me |",
    "san-lo-mvu66:251": "etasya me vinābhāve ubhaye pi na bhavematha ||",
    "san-lo-mvu66:252": "",
    "san-lo-mvu66:253": "devī dāni sarvā ca antaḥpuro padmasaraḥ prekṣituṁ gatā || tatra rājā prakṛtyaiva padmasaram otaritvā āsati | devī otīrṇamātrā tena gṛhītā | devī jānati dakarākṣasena  gṛhītā ti || antaḥpurikāhi puṣpavṛṣṭī pi mocitā || rājā āha ||",
    "san-lo-mvu66:254": "",
    "san-lo-mvu66:255": "agamāsi devī udyānaṁ vāpipadminiprekṣikā |",
    "san-lo-mvu66:256": "na me padmāni ānesi na khu te haṁ priye priyo ||",
    "san-lo-mvu66:257": "",
    "san-lo-mvu66:258": "devī āha ||",
    "san-lo-mvu66:259": "",
    "san-lo-mvu66:260": "agamaṁ deva udyānaṁ vāpiyodake snāyituṁ |",
    "san-lo-mvu66:261": "piśācaṁ addarśiṁ tatra mūrchitā prapate bhṛśaṁ ||",
    "san-lo-mvu66:262": "yo ca te chattraṁ dhāreti yo ca padmavane abhū |",
    "san-lo-mvu66:263": "manye ekinā striyā jātā tādṛśam asya lakṣaṇaṁ ||",
    "san-lo-mvu66:264": "",
    "san-lo-mvu66:265": "devī ca aparakālena antaḥpureṇa sārdhaṁ āmravanaṁ prekṣikā nirgatā || rājā prakṛtyaiva āmravanaṁ gatvā āmra-udyāne sthitaḥ || tatra tena devī aṇvantī gṛhītā || devī jānati vanarākṣasena gṛhītā ti | antaḥpurikāhi puṣpavṛṣṭi pi mocitā || rājā śayanagṛhe devīṁ āha ||",
    "san-lo-mvu66:266": "",
    "san-lo-mvu66:267": "agamāsi devi āmravanaṁ vardhamānaṁ nirīkṣikā |",
    "san-lo-mvu66:268": "na me āmrāṇi ānesi na khu te haṁ priye priyo ||",
    "san-lo-mvu66:269": "",
    "san-lo-mvu66:270": "devī āha ||",
    "san-lo-mvu66:271": "",
    "san-lo-mvu66:272": "agamaṁ deva āmravanaṁ vardhamānaṁ nirīkṣakā |",
    "san-lo-mvu66:273": "piśācaṁ addarśiṁ tatra mūrchitā prapate bhṛśaṁ ||",
    "san-lo-mvu66:274": "manye ekinā striyā jātā yo tava cchattraṁ dhāraye |",
    "san-lo-mvu66:275": "yo ca padmavane āsi yo ca āmravane abhū ||",
    "san-lo-mvu66:276": "",
    "san-lo-mvu66:277": "hastiśālā dāni ādīptā | rājā svayaṁ kacchaṁ bandhitvā hastino muṁcati | asinā bandhanāni cchindati paṭalāni vāhyatomukhaṁ kṣipati ||",
    "san-lo-mvu66:278": "",
    "san-lo-mvu66:279": "nārāyaṇasaṁghaṭano rājā balena hastinaḥ |",
    "san-lo-mvu66:280": "pāṇinā gṛhya kṣipati hastān mokṣitā dīptakā ||",
    "san-lo-mvu66:281": "",
    "san-lo-mvu66:282": "antaḥpurikā rājño varṇaṁ bhāṣanti | aho rājño parākramo ti | anyatarāpi kubjā rājño varṇaṁ bhāṣati |",
    "san-lo-mvu66:283": "",
    "san-lo-mvu66:284": "siṁhāsupīḍo balavāṁ śobhe sucipulo mahāṁ |",
    "san-lo-mvu66:285": "khe candro iva ābhāti samantaparimaṇḍalaṁ ||",
    "san-lo-mvu66:286": "cakoratāmranayanaḥ kāmadevo va śobhati |",
    "san-lo-mvu66:287": "hastino mokṣaye rājā sthāmopeto nararṣabhaḥ ||",
    "san-lo-mvu66:288": "",
    "san-lo-mvu66:289": "rājā āha ||",
    "san-lo-mvu66:290": "",
    "san-lo-mvu66:291": "bhadrikā khu ayaṁ kubjā yā rājānaṁ praśaṁsati |",
    "san-lo-mvu66:292": "kāśikāni te vastrāṇi dadāmi caturo ahaṁ ||",
    "san-lo-mvu66:293": "mahendrakarājadhītā rājānaṁ dṛśya duḥkhitā |",
    "san-lo-mvu66:294": "ayaṁ nāma mama bhartā evaṁrūpo ti (śokitā) ||",
    "san-lo-mvu66:295": "",
    "san-lo-mvu66:296": "madrakarājadhītā āha ||",
    "san-lo-mvu66:297": "",
    "san-lo-mvu66:298": "na bhāṣantīye kubjāye jihvāye asti cchedako |",
    "san-lo-mvu66:299": "sutīkṣṇena śastreṇa yā rājānaṁ praśaṁsati ||",
    "san-lo-mvu66:300": "",
    "san-lo-mvu66:301": "kubjā āha ||",
    "san-lo-mvu66:302": "",
    "san-lo-mvu66:303": "pratitarjenti rājāno bandhena ca vadhena ca |",
    "san-lo-mvu66:304": "tasmāsya varṇaṁ bhāṣāmi rakṣaṁ jīvitam ātmano ||",
    "san-lo-mvu66:305": "",
    "san-lo-mvu66:306": "devī āha ||",
    "san-lo-mvu66:307": "",
    "san-lo-mvu66:308": "na paśyāmi na drakṣyāmi ko artho jīvitena me |",
    "san-lo-mvu66:309": "adyaivāhaṁ gamiṣyāmi purā prāṇā jananti me ||",
    "san-lo-mvu66:310": "sā dāni kupitā devī madrakarājasya ātmajā |",
    "san-lo-mvu66:311": "kubjādvitīyā yānena svakaṁ jñātikulaṁ gatā ||",
    "san-lo-mvu66:312": "",
    "san-lo-mvu66:313": "mātāpi putraśokena tālayaṣṭīva bhagnā bhūmyāṁ nipatitā |",
    "san-lo-mvu66:314": "",
    "san-lo-mvu66:315": "sā ca sālasya va yaṣṭi cchinnā paraśunā yathā ||",
    "san-lo-mvu66:316": "evaṁ mediniyaṁ pati putraśokasamanvitā ||",
    "san-lo-mvu66:317": "",
    "san-lo-mvu66:318": "rājā bhāryāśokaduḥkhito gantukāmaḥ bhāryām anveṣituṁ mātā duḥkhitā rājānaṁ kuśaṁ gāthāye pratyabhāṣati ||",
    "san-lo-mvu66:319": "",
    "san-lo-mvu66:320": "aho mama mandabhāgyāye artho paryāhṛto kule |",
    "san-lo-mvu66:321": "paṁcaśatayojanāto mahendradhītā ihāgatā ||",
    "san-lo-mvu66:322": "śaktubhakṣā janapadā nityaṁ kambalaprāvṛtā ||",
    "san-lo-mvu66:323": "lūhabhuktā lūhakarmā kathaṁ mārgaṁ gamiṣyasi ||",
    "san-lo-mvu66:324": "",
    "san-lo-mvu66:325": "rājā āha ||",
    "san-lo-mvu66:326": "",
    "san-lo-mvu66:327": "nṛtyagītavādyakrīḍāye cittamāyāśatena vā |",
    "san-lo-mvu66:328": "vividhehi upāyehi vṛttiṁ kalpeyam ātmano ||",
    "san-lo-mvu66:329": "",
    "san-lo-mvu66:330": "rājā bhrātaraṁ kuśadrumam rājye sthāpayitvā amātyāni saṁdiśitvā ||",
    "san-lo-mvu66:331": "",
    "san-lo-mvu66:332": "mātaram abhivādayitvā kṛtvāna ca pradakṣiṇaṁ |",
    "san-lo-mvu66:333": "tato vīṇāṁ gṛhītvāna prākrame uttarāmukhaḥ ||",
    "san-lo-mvu66:334": "",
    "san-lo-mvu66:335": "so dāni madrakaviṣayasya anyasmiṁ grāme vāsopagato anyatarāye vṛddhāye pratiśayaṁ dinnaṁ | tadaho ca tatra grāme vīṇāvādyena ārādhito | tasya prabhūtaṁ khādyabhojyaṁ dinnaṁ mahantaṁ gopiṭakaṁ khajjakasya mahatī ca alindā bhaktasya dadhighaṭakaṁ ca nānāprakārāṇi ca vyaṁjanāni || vṛddhāye etad abhūṣi || eṣa asau ekam āhāraṁ kṛtvā śuve gamiṣyati etaṁ ca mama dvemāsikaṁ bhaktaṁ bhaviṣyati | kuśenāpi vṛddhāye ālāpaṁ ānayantena taṁ khajjakasya gopiṭakaṁ ekadukāye sarvaṁ khāditaṁ | sā ca odanasya mahatī aliṁdā yo aṣṭānāṁ vā navānāṁ vā taṇḍula-odanānāṁ pāko sarvaṁ bhuktaṁ | tāni ca vyaṁjanāni taṁ dadhikalaśaṁ | vṛddhā nirāśā ||",
    "san-lo-mvu66:336": "",
    "san-lo-mvu66:337": "avidhāvidhaṁ praviśitha antako iha āgato |",
    "san-lo-mvu66:338": "piśāco mānuṣarūpeṇa yo mām icchati khādituṁ ||",
    "san-lo-mvu66:339": "",
    "san-lo-mvu66:340": "kuśo āha ||",
    "san-lo-mvu66:341": "",
    "san-lo-mvu66:342": "sarve vasanti grāmasmiṁ ye ca kāyena pāpakā |",
    "san-lo-mvu66:343": "ekarātriṁ vasitvāna śuve gaṁsāmi ambike ||",
    "san-lo-mvu66:344": "",
    "san-lo-mvu66:345": "",
    "san-lo-mvu66:346": "so dāni ekarātroṣito kanyakubjaṁ gataḥ mālākāram allīno tathā pūrve śilpikajātī paścāt* mahānasaṁ | rājāpi ārādhito yāvadrājño priyo ti kṛtvā antarpurikāhi antaḥpuraṁ praveśīyati krīḍāpanako bhaviṣyati || antaḥpurikā pi mahendrakasyāpi dhītaro pṛṣṭhena vahati | sudarśanāpi tena vāhiyamānena asātā vāreti |",
    "san-lo-mvu66:347": "",
    "san-lo-mvu66:348": "kiṁ dāni ahaṁ karomi kasya vā garahāmy ahaṁ |",
    "san-lo-mvu66:349": "uttrāsayati mān dṛṣṭvā samudre rājñaso yathā ||",
    "san-lo-mvu66:350": "kiṁ dāni ahaṁ karomi kasya vā garahāmy ahaṁ |",
    "san-lo-mvu66:351": "uttrāsayati mān dṛṣṭvā mṛgī bhrāntā va lubdhakaṁ ||",
    "san-lo-mvu66:352": "anūrjako yenāgato rātriṁdivam anuvrajan* |",
    "san-lo-mvu66:353": "gaccha kuśa svakaṁ rājyaṁ nechāmi durvarṇaṁ ahaṁ ||",
    "san-lo-mvu66:354": "",
    "san-lo-mvu66:355": "rājā āha ||",
    "san-lo-mvu66:356": "",
    "san-lo-mvu66:357": "ahaṁ supriyo te syāme suśroṇi tanumadhyame |",
    "san-lo-mvu66:358": "tava kāmehi mahantaṁ rājyaṁ pi nābhiprārthaye ||",
    "san-lo-mvu66:359": "nāhaṁ gamiṣyāmi susaṁvṛtoru",
    "san-lo-mvu66:360": "diśāṁ na jānāmi yato smi āgato |",
    "san-lo-mvu66:361": "saṁmūḍharūpo vicarāmi loke",
    "san-lo-mvu66:362": "matto smi kāmaiḥ mṛgamandalocane ||",
    "san-lo-mvu66:363": "",
    "san-lo-mvu66:364": "devī āha ||",
    "san-lo-mvu66:365": "",
    "san-lo-mvu66:366": "vikṣepo tava cittasya yaṁ anicchantim icchasi |",
    "san-lo-mvu66:367": "akāmāṁ rāja kāmesi naitat paṇḍitalakṣaṇaṁ ||",
    "san-lo-mvu66:368": "",
    "san-lo-mvu66:369": "kuśo āha ||",
    "san-lo-mvu66:370": "",
    "san-lo-mvu66:371": "akāmāṁ vā sakāmāṁ vā yo naro labhate priyāṁ |",
    "san-lo-mvu66:372": "lābhaṁ tatra praśaṁsanti alābho tatra pāpako ||",
    "san-lo-mvu66:373": "",
    "san-lo-mvu66:374": "devī āha ||",
    "san-lo-mvu66:375": "",
    "san-lo-mvu66:376": "prabhosi strīsahasraṁ pi ekarātreṇa rāmituṁ |",
    "san-lo-mvu66:377": "ekastriyāye kāmena mahadduḥkhaṁ nigacchasi ||",
    "san-lo-mvu66:378": "",
    "san-lo-mvu66:379": "rājā āha ||",
    "san-lo-mvu66:380": "",
    "san-lo-mvu66:381": "netaṁ duḥkhaṁ prajānāmi yaśasvinī varṇalābhinī |",
    "san-lo-mvu66:382": "yaṁ sucīrṇe brahmacaryasmiṁ tvaṁ me bhāryā bhaviṣyati ||",
    "san-lo-mvu66:383": "",
    "san-lo-mvu66:384": "devī āha ||",
    "san-lo-mvu66:385": "",
    "san-lo-mvu66:386": "dhig astu te brahmacaryaṁ aghan te bhotu pāpakaṁ |",
    "san-lo-mvu66:387": "sunakhīṁ vā śṛgālīṁ vā paratra kāmayiṣyasi ||",
    "san-lo-mvu66:388": "",
    "san-lo-mvu66:389": "kuśo āha ||",
    "san-lo-mvu66:390": "",
    "san-lo-mvu66:391": "mā evaṁ avaca bhadre suśroṇi tanumadhyame |",
    "san-lo-mvu66:392": "śramaṇā pi hime sādhu brahmacaryeṇa śobhate ||",
    "san-lo-mvu66:393": "te pi bhadre sucīrṇena iha cīrṇena śobhate |",
    "san-lo-mvu66:394": "svargeṣu upapadyanti tridaśe kāmakāmino ||",
    "san-lo-mvu66:395": "tan te bhadre ahaṁ brūmi suśroṇi tanumadhyame |",
    "san-lo-mvu66:396": "na te anyo pati asti iti siṁhasvaro kuśaḥ ||",
    "san-lo-mvu66:397": "",
    "san-lo-mvu66:398": "devī āha ||",
    "san-lo-mvu66:399": "",
    "san-lo-mvu66:400": "saced va satyaṁ vacanaṁ naimittānāṁ bhaviṣyati |",
    "san-lo-mvu66:401": "na te bhāryā bhaviṣyāmi kāmaṁ chindāhi khaṇḍaśaḥ ||",
    "san-lo-mvu66:402": "",
    "san-lo-mvu66:403": "rājā āha ||",
    "san-lo-mvu66:404": "",
    "san-lo-mvu66:405": "nāhaṁ chettuṁ tavechāmi suśroṇi tanumadhyame |",
    "san-lo-mvu66:406": "acchinnā yeva tvaṁ bhadre mama bhāryā bhaviṣyasi ||",
    "san-lo-mvu66:407": "mahāntaṁ ca mama rājyaṁ bahūśvaṁ bahupauruṣaṁ |",
    "san-lo-mvu66:408": "anantabahupradānaṁ bahvācchādanabhojanaṁ ||",
    "san-lo-mvu66:409": "so haṁ rājyaṁ ca rāṣṭraṁ ca cchorayitvā ihāgataḥ |",
    "san-lo-mvu66:410": "tava kāmehi samantarājyaṁ nābhiprārthaye ||",
    "san-lo-mvu66:411": "",
    "san-lo-mvu66:412": "devī āha ||",
    "san-lo-mvu66:413": "",
    "san-lo-mvu66:414": "pāṣāṇe khanase kūpaṁ karṇikāreṇa karṇikāṁ |",
    "san-lo-mvu66:415": "vātaṁ jālena bandhesi anicchantīṁ yam icchasi ||",
    "san-lo-mvu66:416": "akānto kiṁ kāmayasi + + + + + + ||",
    "san-lo-mvu66:417": "gaccha kuśa svakaṁ rājyaṁ ātmānaṁ kiṁ kilāmasi ||",
    "san-lo-mvu66:418": "",
    "san-lo-mvu66:419": "rājā āha ||",
    "san-lo-mvu66:420": "",
    "san-lo-mvu66:421": "na etaṁ kilamathaṁ mahyaṁ brahmacaryaṁ idaṁ mama |",
    "san-lo-mvu66:422": "paratra me tuvaṁ bhāryā mahyaṁ bhadre bhaviṣyasi ||",
    "san-lo-mvu66:423": "",
    "san-lo-mvu66:424": "devī āha ||",
    "san-lo-mvu66:425": "",
    "san-lo-mvu66:426": "etan tava brahmacaryaṁ upāttaṁ bhotu pāpakaṁ |",
    "san-lo-mvu66:427": "sunakhīṁ vā śṛgālīṁ vā gardabhīṁ vābhiprārthaye ||",
    "san-lo-mvu66:428": "rājaputro śūro vīro yuddhasmiṁ apratipudgalo |",
    "san-lo-mvu66:429": "kuśo ’yam ārūḍhaprajño idaṁ vacanam abravīt* ||",
    "san-lo-mvu66:430": "gacchanto te ahaṁ bhadre suśroṇi tanumadhyame |",
    "san-lo-mvu66:431": "nigaḍehi te bandheyaṁ kin te kuryu sajātayo ||",
    "san-lo-mvu66:432": "",
    "san-lo-mvu66:433": "devī āha ||",
    "san-lo-mvu66:434": "",
    "san-lo-mvu66:435": "tam eva dharmam aparādhya yan te utpāditaṁ purā |",
    "san-lo-mvu66:436": "tam eva dharmaṁ smaramāṇo tvaṁ me bandhitum icchasi ||",
    "san-lo-mvu66:437": "",
    "san-lo-mvu66:438": "rājā āha ||",
    "san-lo-mvu66:439": "",
    "san-lo-mvu66:440": "prabhomi te ahaṁ bhadre bandhayitvā prajāpatī |",
    "san-lo-mvu66:441": "yen icchakaṁ pracāretuṁ pitā te kiṁ kariṣyati ||",
    "san-lo-mvu66:442": "prabhosi strīsahasraṁ pi ekarātreṇa rāmituṁ |",
    "san-lo-mvu66:443": "tvam eva me varaṁ bhadre śuddhadanti prajāpati ||",
    "san-lo-mvu66:444": "",
    "san-lo-mvu66:445": "devī āha ||",
    "san-lo-mvu66:446": "",
    "san-lo-mvu66:447": "jānāmi te mahārāja balavāṁ tvaṁ naraṣabha |",
    "san-lo-mvu66:448": "durvarṇo durdṛśo cāsi duḥsparśo ca mahīpati ||",
    "san-lo-mvu66:449": "sthūloṣṭho sthūlaśiro ca sthūlāṅgo si mahodaro |",
    "san-lo-mvu66:450": "paśyituṁ tvāṁ na icchāmi mā ātmānaṁ kilāmaye ||",
    "san-lo-mvu66:451": "",
    "san-lo-mvu66:452": "devī āha ||",
    "san-lo-mvu66:453": "",
    "san-lo-mvu66:454": "ete udviddhaprākārāṁ aṭṭāṭṭālakakholakā |",
    "san-lo-mvu66:455": "yo vā vahati nāgehi etaṁ hi vārayanti te ||",
    "san-lo-mvu66:456": "+ + + + + + + + + + + + + + + + + + + + + + + + + + +",
    "san-lo-mvu66:457": "ete śaktīhi yudhyanti tomarehi śarehi ca |",
    "san-lo-mvu66:458": "asīhi ca sutīkṣṇehi tvāṁ labheyaṁ prajāpati ||",
    "san-lo-mvu66:459": "",
    "san-lo-mvu66:460": "",
    "san-lo-mvu66:461": "rājā dāni mahendrako dhītaraṁ paribhāṣati | kiṁ tvaṁ tādṛśaṁ rājānaṁ yasya pratirājānaḥ trasanti taṁ choḍitvā ihāgatā || ayaṁ cāhaṁ saptahi rājānehi uparuddho tava kṛtena | eṣo dāni te eteṣāṁ saptānāṁ rājñāṁ sapta khaṇḍāni kṛtvā dāsyāmīti ||",
    "san-lo-mvu66:462": "",
    "san-lo-mvu66:463": "sā dāni bhītā rājadhītā aśrukaṇṭhā rudanmukhī |",
    "san-lo-mvu66:464": "vāripūrṇehi netrehi idaṁ vacanam abravīt* ||",
    "san-lo-mvu66:465": "sacet* mām amba ghātensuḥ kṣatriyā dūragāmino |",
    "san-lo-mvu66:466": "asthīni me samānetvā ekamante dahāpaye ||",
    "san-lo-mvu66:467": "ekamante dahāpetvā elūkaṁ mama kāraye |",
    "san-lo-mvu66:468": "elūkaṁ me karitvāna karṇikāram āropaye ||",
    "san-lo-mvu66:469": "tato ca puṣpite sante vasantasmiṁ himāntake |",
    "san-lo-mvu66:470": "tato me ambe smareyāsi evaṁvarṇā mamātmajā ||",
    "san-lo-mvu66:471": "tato ca so rājaputro yuddhasmi kovido kuśo |",
    "san-lo-mvu66:472": "saṁrūḍhaprajñāno asti samādāpya iti sthitā ||",
    "san-lo-mvu66:473": "imāṁ bandhitvāna bhāgabhāgaṁ karitvāna kṣatriyā |",
    "san-lo-mvu66:474": "saṁgrāmaṁ ca daditvāna tataḥ kṣemaṁ bhaviṣyati ||",
    "san-lo-mvu66:475": "tataḥ ca (sā rājaputraṁ) kṣatriyāṇī yaśasvinī |",
    "san-lo-mvu66:476": "vepamānehi gātrehi idaṁ vacanam abravīt* ||",
    "san-lo-mvu66:477": "satyan te pratijānāmi rājaputra mahābala |",
    "san-lo-mvu66:478": "yadi te kocid aparādhye ācare va narādhipaḥ ||",
    "san-lo-mvu66:479": "",
    "san-lo-mvu66:480": "kuśo āha ||",
    "san-lo-mvu66:481": "",
    "san-lo-mvu66:482": "ahaṁ pi te prajānāmi śuddhadanti prajāpati ||",
    "san-lo-mvu66:483": "yadi te kadācid bhūyo pi ācareyaṁ ito paraṁ ||",
    "san-lo-mvu66:484": "tato prajāpatīmātā aśrukaṇṭhī rudanmukhī |",
    "san-lo-mvu66:485": "vāripūrṇehi netrehi idaṁ vacanam abravīt* ||",
    "san-lo-mvu66:486": "ko nu veṇo vā pāṇo vā atha vā punar pukkaso |",
    "san-lo-mvu66:487": "kisya rājakule jāto kiṁ sya kurvantato mukhaṁ ||",
    "san-lo-mvu66:488": "",
    "san-lo-mvu66:489": "sudarśanā mātaram āha ||",
    "san-lo-mvu66:490": "",
    "san-lo-mvu66:491": "na eṣa veṇo na caṇḍālo atha na punaḥ pukkaso |",
    "san-lo-mvu66:492": "putro ikṣvākurājasya taṁ tvaṁ dāso ti manyasi ||",
    "san-lo-mvu66:493": "mayūrakroṁcābhirutaṁ vāditradhvaniniṣevitaṁ |",
    "san-lo-mvu66:494": "kṣatriyasya kulaṁ sphītaṁ taṁ tvaṁ dāso ti manyasi ||",
    "san-lo-mvu66:495": "śaṁkhapāṇḍarasaṁkāśaṁ nārīsaṁghaniṣevitaṁ |",
    "san-lo-mvu66:496": "kṣtriyasya kulaṁ sphītaṁ taṁ tvaṁ dāso ti manyasi ||",
    "san-lo-mvu66:497": "suvarṇabhājanapratyuptaṁ nārīsaṁghasamākulaṁ |",
    "san-lo-mvu66:498": "kṣatriyasya kulaṁ sphītaṁ taṁ tvaṁ dāso ti manyasi ||",
    "san-lo-mvu66:499": "ṣaṣṭi nagarasahasrāṇi sphītaṁ rājyam akaṇṭhakaṁ |",
    "san-lo-mvu66:500": "kṣatriyasya kulaṁ sphītaṁ taṁ tvaṁ dāso ti manyasi ||",
    "san-lo-mvu66:501": "ṣaṣṭi nāgasahasrāṇi suvarṇālaṁkārabhūṣitā |",
    "san-lo-mvu66:502": "suvarṇacchadamātaṁgā iṣādantā samudgatāḥ ||",
    "san-lo-mvu66:503": "ārūḍhā grāmaṇīyehi khaḍgatomarapāṇibhiḥ |",
    "san-lo-mvu66:504": "kṣatriyasya kulaṁ sphītaṁ taṁ tvaṁ dāso ti manyasi ||",
    "san-lo-mvu66:505": "ṣaṣṭi rathasahasrāṇī sanandighoṣālaṁkṛtā |",
    "san-lo-mvu66:506": "ayosubaddhanemikā dvīpicarmaparicchadā ||",
    "san-lo-mvu66:507": "ārūḍhā grāmaṇīyehi cāpahastehi varmihi |",
    "san-lo-mvu66:508": "kṣatriyasya kulaṁ sphītaṁ taṁ tvaṁ dāso ti manyasi ||",
    "san-lo-mvu66:509": "ṣaṣṭi aśvasahasrāṇi ājāneyā hayottamāḥ |",
    "san-lo-mvu66:510": "suvarṇamekhalādharā khalīnaratanāmayā ||",
    "san-lo-mvu66:511": "ārūḍhā grāmaṇīyehi kaśāhastehi varmibhiḥ |",
    "san-lo-mvu66:512": "kṣatriyasya kulaṁ sphītaṁ taṁ tvaṁ dāso ti manyasi ||",
    "san-lo-mvu66:513": "viṁśa brāhmaṇasahasrāṇī rājño bhuṁjanti nityakaṁ |",
    "san-lo-mvu66:514": "divā vā yadi vā rātrau sadā satkṛtapūjitā |",
    "san-lo-mvu66:515": "kṣatriyasya kulaṁ sphītaṁ taṁ tvaṁ dāso ti manyasi ||",
    "san-lo-mvu66:516": "kumārāṇāṁ śatā paṁca upetā mātṛpitṛto |",
    "san-lo-mvu66:517": "kṣatriyasya kulaṁ sphītaṁ taṁ tvaṁ dāso ti manyasi ||",
    "san-lo-mvu66:518": "",
    "san-lo-mvu66:519": "rājā dāni śṛṇoti devīye jāmātā āgato tti ihaiva antaḥpure ti || so dāni bhīto ca yaṁ vāhire rājehi bhayaṁ bhaveyā imaṁ abhyantare bhayaṁ jātaṁ | kuśo kiṁ kariṣyati ||",
    "san-lo-mvu66:520": "",
    "san-lo-mvu66:521": "kiṁ tvam unmattarūpā va vikṣiptacittā ca bhāṣasi |",
    "san-lo-mvu66:522": "kīdṛśo so kuśo kasmād anupaśyematha vayaṁ ||",
    "san-lo-mvu66:523": "",
    "san-lo-mvu66:524": "devī āha ||",
    "san-lo-mvu66:525": "",
    "san-lo-mvu66:526": "eṣa deva abhyantarato veśma-antare tiṣṭhati |",
    "san-lo-mvu66:527": "āgacchati rājaputraḥ abhiniṣkramya tiṣṭhati ||",
    "san-lo-mvu66:528": "tasyāsau vacanaṁ śrutvā bhīto saṁvignamānaso |",
    "san-lo-mvu66:529": "priya-anumataikāṁso kṛtvā aṁjaliṁ tiṣṭhati ||",
    "san-lo-mvu66:530": "tvaṁ kṣamāhi mahārāja tvaṁ kṣamāhi nararṣabha |",
    "san-lo-mvu66:531": "na vayam evaṁ jānāma siṁhasvara ihāgataḥ ||",
    "san-lo-mvu66:532": "tvaṁ kṣamāhi mahārāja tvaṁ kṣamāhi nararṣabha |",
    "san-lo-mvu66:533": "na vayam evaṁ jānāma mahāsvara ihāgato ||",
    "san-lo-mvu66:534": "tvaṁ kṣamāhi mahārāja tvaṁ kṣamāhi mahāratha |",
    "san-lo-mvu66:535": "na vayam evaṁ jānāma maṁjusvara ihāgato ||",
    "san-lo-mvu66:536": "",
    "san-lo-mvu66:537": "rājā dāni punar dhītaraṁ paribhāṣati || ettako kālo mama jāmātu āgatasya na ca tvaṁ mama nivedesi || so dāni tat kṣaṇaṁ śatapākehi sahasrapākehi ca tailehi abhyañcitvā snāpito mahārahehi vilepanehi vilipto mahārahehi ācchādanehi ācchādito āmuktamakuṭo paṁcāṅgikena tūryeṇopasthihīyati || kuśo śvaśuraṁ āha ||",
    "san-lo-mvu66:538": "",
    "san-lo-mvu66:539": "yattakā te hastī aśvā ca sarveṣāṁ karṇā pidhīyantu |",
    "san-lo-mvu66:540": "mā mama siṁhanādena svakaṁ sainyaṁ bhajiṣyati ||",
    "san-lo-mvu66:541": "kṣipraṁ ca aśvā yojetha suvarṇa-ucchritadhvajāṁ |",
    "san-lo-mvu66:542": "antepurāto niryāsi rājño mahendrasya paścato ||",
    "san-lo-mvu66:543": "so siṁhanādaṁ nanade śūro yuddhasmiṁ īśvaro |",
    "san-lo-mvu66:544": "siṁhanādaṁ naditvāna parigṛhṇati kṣatriyā ||",
    "san-lo-mvu66:545": "",
    "san-lo-mvu66:546": "te dāni sapta kṣatriyā jīvagrāhaṁ gṛhya śvaśurasya allīpitā || te rājā āhansuḥ || kiṁ karomīti || kuśo āha || pādehi mama śvaśuraṁ allīyatha vṛddhiṁ ca karotha || te dāni pādehi ca mahendrakasya rājño abhigatā jayavuddhi ca se kṛtā || madrakarājā āha || kiṁ karomi tti || kuśo āha || kariṣyasi mama vacanaṁ || śvaśuro āha || kariṣyan ti || asti te dhītaro suvarṇasahasramaṇḍitāṁ kṛtvā ekamekasya rājño ekamekāṁ dhītaraṁ dehi jāmātaro bhontu | sukhaṁ anudvignaṁ vasiṣyasīti || rājñā mahendrakena teṣāṁ kṣatriyāṇāṁ sarveṣām ekamekā suvarṇasahasrapratimaṇḍitā dhītā dinnā suvarṇasandhīva putrapautrā || te dāni svakāni rājyāni visarjitā ||",
    "san-lo-mvu66:547": "gateṣu saptarājāneṣu śvaśuraṁ kuśo āmantrayati || aham api gamiṣyāmīti || madrakarājā āha || putri sudarśane tvaṁ evaṁ parākramayuktaṁ rājānaṁ śuraṁ dīrghadarśinaṁ ikṣvākuputraṁ mahābalaṁ mahākulīnaṁ arahase premnena ca gauravena ca upasthihituṁ | yaṁ nūnāhaṁ saparivāro sarvo ca adhisthāno saṁśayāno mokṣito || sādhū ti dhītā pituḥ vacanam aśroṣīt* || rājā dāni mahendrako mahatā satkāreṇa prabhūtaṁ ratnadānaṁ dattvā jāmātukasya sudarśanāye ca caturaṁgabalakāyaṁ saṁnāhayitvā visarjitā ||",
    "san-lo-mvu66:548": "so dāni yarthechite janapade āvāsito | tatra padmasare snānāya okasto ||",
    "san-lo-mvu66:549": "tatra snāpayantena ātmano pratibimbaṁ dṛṣṭaḥ | sa taṁ durvarṇaṁ durdṛśaṁ ātmano pratibimbaṁ dṛṣṭvā durmano āsi | tena hi me mahendrakarājadhītā paribhavati | ātmānaṁ upakramiṣyāmi || so dāni śakreṇa devendreṇa samanvāhṛto || ayaṁ kuśo bodhisatvo durvarṇatāye ātmānam upakramitukāmaḥ tena tasya jyotīrasa-ekāvalikā maṇiratnaṁ dinnaṁ | imam ābandhāhi tataḥ te rūpeṇa sarvajambudvīpe samasamo na bhaviṣyati | yatra kāle paurāṇikaṁ rūpaṁ abhikāṁkṣasi tad etaṁ maṇiṁ pāṇinā pidhiyayāsi || so dāni tena maṇiratnena ābaddhena rājakulaṁ praviśati divyena rūpeṇa pratihārarakṣeṇa ca vāri mā praviśāhīti || so dāni āha || ahaṁ kuśo ti || pratihārarakṣo āha || bhadraṁ kuśo rājā edṛśo rūpeṇa bhaveyā ti || rājñā kuśena taṁ maṇiratnakaṁ hastenāpihitaṁ | tasya yathāpaurāṇaṁ varṇarūpaṁ saṁvṛttaṁ || pratihārarakṣo dṛṣṭvā mūrdhena praṇipatito || so dāni praviṣṭo devīya mūle || devī āha || mā rājakulaṁ avamardāhīti | kisya tvaṁ rājakulaṁ praviṣṭo || so āha || ahaṁ kuśo || devī āha || kuśo rājā edṛśena rūpeṇa bhaveyā || rājñā taṁ maṇiṁ hastena apihitaṁ | so dāni yathāpaurāṇo saṁvṛtto || devī āha || ato maṇito hastam apanehi || rājñā maṇito hasto apanīto divyaṁ cāsya punaḥ rūpaṁ saṁvṛttaṁ || ātmānam eva upasaṁkramitukāmo | tato me imaṁ jyotīrasaṁ nāma maṇiratnaṁ śakreṇa dinnaṁ || kuśo rājā āgacchatīti śrutvā ekūnā paṁca kumāraśatāni amātyā ca bhaṭabalāgraṁ ca sarve pratyudgatā | paśyanti kuśaṁ rājaṁ hastiskaṁdhavaragataṁ divyena rūpeṇa ādityam iva pratapantaṁ caturaṁgena balakāyena saṁparivṛtaṁ āgacchantaṁ | te dāni na pratyabhijānanti |  tena dāni rājñā maṇi hastena pihito yathāpaurāṇaṁ ca rūpaṁ saṁvṛttaṁ tataḥ ca sarve praṇipatitā || evaṁ mahatā samudayena kuśo rājā devīye sudarśanāya sārdham antaḥpuraṁ praviṣṭo ||",
    "san-lo-mvu66:550": "",
    "san-lo-mvu66:551": "evaṁ puṇyavato arthā sarve bhonti pradakṣiṇāḥ |",
    "san-lo-mvu66:552": "yathā nāma kuśo bhāryāya jñātīhi ca samāgato ||",
    "san-lo-mvu66:553": "pūrvenivāsaṁ bhagavān pūrvejātim anusmaran* |",
    "san-lo-mvu66:554": "jātakam idam ākhyāsi śāstā bhikṣūṇam antike ||",
    "san-lo-mvu66:555": "te ca skandhā te dhātavaḥ tāni āyatanāni ca |",
    "san-lo-mvu66:556": "ātmano rthaṁ ca bhagavān etam arthaṁ viyākare ||",
    "san-lo-mvu66:557": "anavarāgrasmiṁ saṁsāre yatra me uṣitaṁ purā |",
    "san-lo-mvu66:558": "kuśo ahaṁ tadā āsi sudarśanā yaśodharā ||",
    "san-lo-mvu66:559": "māyā mātā tadā āsi mahānāmo mahendrako |",
    "san-lo-mvu66:560": "māro anyataro rājā evaṁ dhāretha jātakaṁ ||",
    "san-lo-mvu66:561": "evam idam aparimitaṁ bahuduḥkhaṁ",
    "san-lo-mvu66:562": "uccanīcacaritaṁ purāṇaṁ |",
    "san-lo-mvu66:563": "vigatajvaro vigatabhayo aśoko",
    "san-lo-mvu66:564": "svajātakaṁ bhāṣati bhikṣusaṁghamadhye ||",
    "san-lo-mvu66:565": "",
    "san-lo-mvu66:566": "bhikṣū bhagavantam āhansuḥ || tasya bhagavan karmasya vipākena kuśo rājā durvaṛṇo durdṛśo pratikūladarśano abhūṣi || bhagavān āha ||",
    "san-lo-mvu66:567": "bhūtapūrvaṁ bhikṣavaḥ atītamadhvānaṁ nagare kampille paṁcālajanapade duve jāyapatikā taruṇābhirūpā parasparānuraktā bhavensuḥ | tāye istriye sādṛśaṁ tatra gṛhaṁ niḥśalyakaṁ  siddhaṁ || buddhānām anutpāde pratyekabuddhā loke utpadyanti tūṣṇīkaśobhanā khaḍgaviṣāṇakalpā | ekam ātmānaṁ damenti śamenti parinirvāyanti || tāye striyāye tatrāhāraṁ siddhaṁ || pratyekabuddho ca taṁ gṛhaṁ parviṣṭo piṇḍāya taruṇābhirūpo prāsādikena īryāpathena || prāsādikābhiprasannā devamanuṣyāḥ || tasyā striyāye pratyekabuddhaṁ dṛṣṭvā prasādam utpannaṁ || tāye tasya pratyekabuddhasya piṇḍapātro ca dinno || so cāsyā kuṭumbiko praviṣṭo paśyati taṁ ca pratyekabuddhaṁ gṛhe bhāryāṁ ca || tasya dāni śaṁkā utpannā | taruṇo yaṁ pravrajito mā haiva me kalatrā olokitā bhaviṣyati || so tāye bhāryāye paruṣavācāye āha || bhuktapūrvo te eṣo yathā tvam etasya bhojanaṁ desi || sā āha || śāntaṁ pāpaṁ pravrajito eṣo mahābhāgaḥ apūrvo eṣo adya gṛhaṁ praviṣṭaḥ prasādena me etasya bhikṣā dinnā || tato so pratyekabuddho tasya puruṣasya akuśalaṁ cittotpādaṁ jñātvā anugrahārthaṁ tato yeva gṛhāto haṁsarājā viya vaihāyasaṁ krānto || tasya dāni puruṣasya taṁ pratyekabuddhaṁ vaihāyasagataṁ dṛṣṭvā prasādam utpannaṁ mahābhāgo ayaṁ ṛṣi iti || tena sā bhāryā anukṣamāpitā praṇidhānaṁ ca utpāditaṁ | anye pi me jāti tvaṁ bhāryā bhavesīti anyarāṣṭraṁ pi gatā nānyasya vaśe vartesi nānyasya mama yeva tti ||",
    "san-lo-mvu66:568": "bhagavān āha || syāt khalu punar bhikṣavo yuṣmākam evam asyād anyaḥ sa tena kālena tena samayena kaṁpille nagare puruṣo abhūṣi yena bhāryāye īrṣyāprakṛtena duṣṭacittena pratyekabuddho abhyācikṣito | kuśo rājā tena kālena tena samayena kaṁpillanagare so puruṣo abhūṣi || anyā sā bhāryā abhūṣi | sā sudarśanā mahendranāthadhītā || tasya bhikṣavaḥ karmaṇo vipākena kuśo rājā virūpo abhūṣi ||",
    "san-lo-mvu66:569": "kuśajātakaṁ samāptaṁ ||"
}