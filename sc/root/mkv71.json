{
    "mkv71:0": "Mahākarmavibhaṅga",
    "mkv71:1": "71",
    "mkv71:2": "katame daśa guṇāḥ pratiśrayapradānasya. ucyate. rājā bhavati prādeśikaḥ. rājā bhavati māṇḍalikaḥ. rājā bhavati jambudvīpādhipatiḥ. rājā bhavati dvīpadvayādhipatiḥ. rājā bhavati dvīpatrayādhipatiḥ. rājā bhavati caturdvīpādhipatiś cakravartī. mahābhogaś ca bhavati. svargeṣūpapadyate. kṣipraṁ ca parinirvāti.",
    "mkv71:3": "yathā sumedhāyā bhikṣuṇyā gāthā.",
    "mkv71:4": "bhagavati konāgamunau saṁghārāme ca niveśe",
    "mkv71:5": "sakhyas trayo vayaṁ sa vihāraṁ dadau pūrvam.",
    "mkv71:6": "etā gāthā sumedhāyāḥ. dharmadinnā ca bhikṣuṇī viśākhyā ca mṛgāramātā. tābhiḥ pūrvaṁ daridrastrībhiś catvāri kāṣṭhāni nikhanya kāśakaṭakam upari dattvā bhagavān konāgamunir buddho nimantritaḥ. sa tatra bhikṣubhiḥ sārdhaṁ muhūrtaṁ viśrāntaḥ. tābhiś cittāni prasāditāni. tena karmaṇā śatasahasraṁ vārān deveṣūpapannāḥ. aparimitāni cakravartirāṣṭrāny anubhūtāni. sumedhāgāthāś cāsminn arthe sarvā vistareṇa pratyekam avagantavyāḥ. ime daśa guṇāḥ pratiśrayapradānasya."
}