{
    "sf232:0": "",
    "sf232:1": "",
    "sf232:2": "Ekottarikāgama 30",
    "sf232:3": "",
    "sf232:4": "dvau dharmau loka utpadyete bahujanāhitāya bahujanaduḥkhāya anarthāyāhitāya duḥkhāya devamanuṣyāṇāṁ yaduta adharmacaryā viṣamacaryā ca | adharmacaryā viṣamacaryā ca loka utpadyete bahujanāhitāya bahujanaduḥkhāya anarthāyāhitāya duḥkhāya devamanuṣyāṇāṁ |",
    "sf232:5": "dvau dharmau loka utpadyete bahujanahitāya bahujanasukhāya arthāya hitāya sukhāya devamanuṣyāṇāṁ yaduta dharmacaryā samacaryā ca | dharmacaryā samacaryā ca loka utpadyete bahujanahitāya bahujanasukhāya arthāya hitāya sukhāya devamanuṣyāṇāṁ ||",
    "sf232:6": "ye kecid anekavidhāḥ pāpakā akuśalā dharmāḥ saṁbhavanti sarve te adharmacaryāviṣamacaryāmūlakā adharmacaryāviṣamacaryāsamudayā adharmacaryāviṣamacaryājātīyā adharmacaryāviṣamacaryāprabhavāḥ | adharmacaryāviṣamacaryāmūlakā hi ye kecid anekavidhāḥ pāpakā akuśalā dharmāḥ saṁbhavanti |",
    "sf232:7": "ye kecid anekavidhāḥ kuśalā dharmāḥ saṁbhavanti sarve te dharmacaryāsamacaryāmūlakādharmacaryāsamacaryāsamudayādharmacaryāsamacaryājātīyādharmacaryāsamacaryāprabhavāḥ | dharmacaryāsamacaryāmūlakā hi bhikṣavo ye kecid anekavidhāḥ kuśalā dharmāḥ saṁbhavanti ||",
    "sf232:8": "dvau dharmāv anarthāya saṁvartete adharmacaryā viṣamacaryā ca | dvau dharmāv arthāya saṁvartete dharmacaryā samacaryā ca ||",
    "sf232:9": "yathā anarthāya arthāya evam ahitāya hitāya duḥkhāya sukhāya vyasanāya saṁpade vipattaye saṁpattaye asamṛddhaye samṛddhaye apāripūraye pāripūraye pārihāṇāya apārihāṇāya ||Hs. parihāṇāya|| dṛṣṭadhārmikasyārthasyānarthāya dṛṣṭadhārmikasyārthasyārthāya sāmparāyikasyārthasyānarthāya sāmparāyikasyārthasyārthāya |||",
    "sf232:10": "dvābhyāṁ dharmābhyām anutpannāḥ pāpakā akuśalā dharmāḥ utpadyante yaduta adharmacaryayā viṣamacaryayā ca | adharmacaryayā viṣamacaryayā ca anutpannāḥ pāpakā akuśalā dharmāḥ utpadyante |",
    "sf232:11": "dvābhyāṁ dharmābhyām anutpannāḥ pāpakā akuśalā dharmā notpadyante yaduta dharmacaryayā samacaryayā ca | dharmacaryayā samacaryayā ca anutpannāḥ pāpakā akuśalā dharmā notpadyante |",
    "sf232:12": "dvābhyāṁ dharmābhyām anutpannāḥ kuśalā dharmāḥ notpadyante yaduta adharmacaryayā viṣamacaryayā ca | adharmacaryayā viṣamacaryayā ca anutpannāḥ kuśalā dharmāḥ notpadyante |",
    "sf232:13": "dvābhyāṁ dharmābhyām anutpannāḥ kuśalā dharmāḥ utpadyante yaduta dharmacaryayā samacaryayā ca | dharmacaryayā samacaryayā ca anutpannāḥ kuśalā dharmāḥ utpadyante |",
    "sf232:14": "dvābhyāṁ dharmābhyām anutpannāḥ pāpakā akuśalā dharmā utpadyante utpannāś ca bhūyobhāvavṛddhivipulatāṁ gacchanti yaduta adharmacaryayā viṣamacaryayā ca | adharmacaryayā viṣamacaryayā ca anutpannāḥ pāpakā akuśalā dharmā utpadyante utpannāś ca bhūyobhāvavṛddhivipulatāṁ gacchanti",
    "sf232:15": "dvābhyāṁ dharmābhyām anutpannāḥ pāpakā akuśalā dharmāḥ notpadyante utpannāś ca prahīyante yaduta dharmacaryayā samacaryayā ca | dharmacaryayā samacaryayā ca anutpannāḥ pāpakā akuśalā dharmāḥ notpadyante utpannāś ca prahīyante |",
    "sf232:16": "dvābhyāṁ dharmābhyām anutpannāḥ kuśalā dharmā notpadyante utpannāś ca prahīyante yaduta adharmacaryayā viṣamacaryayā ca | adharmacaryayā viṣamacaryayā ca anutpannāḥ kuśalā dharmā notpadyante utpannāś ca prahīyante |",
    "sf232:17": "dvābhyāṁ dharmābhyām anutpannāḥ kuśalā dharmā utpadyante utpannāś ca bhūyobhāvavṛddhivipulatāṁ gacchanti yaduta dharmacaryayā samacaryayā ca | dharmacaryayā samacaryayā ca anutpannāḥ kuśalā dharmā utpadyante utpannāś ca bhūyobhāvavṛddhivipulatāṁ gacchanti || ||",
    "sf232:18": "+ + +"
}