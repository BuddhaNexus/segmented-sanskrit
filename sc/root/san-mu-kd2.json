{
    "san-mu-kd2:0": "Sanskrit Mūlasarvāstivāda Vinaya",
    "san-mu-kd2:1": "Khandhaka",
    "san-mu-kd2:2": "Poṣadhavastu",
    "san-mu-kd2:3": "piṇḍoddānam ||",
    "san-mu-kd2:4": "tīrthikāḥ kapphiṇa āvāso",
    "san-mu-kd2:5": "bhikṣupeyālapaścimam || ||",
    "san-mu-kd2:6": "uddānam ||",
    "san-mu-kd2:7": "tīrthikāḥ poṣadham āhuḥ kiṁ na poṣadhaḥ kriyate |",
    "san-mu-kd2:8": "visaṁkete na niṣīdanti kutra poṣadham uddiśet || ||",
    "san-mu-kd2:9": "bhagavān rājagṛhe viharati veṇuvane kalandakanivāpe |",
    "san-mu-kd2:10": "tena khalu samayena saṁbahulā rājagṛhīyakā upāsakā divādivaṁ evodyuktā abhūvan bhagavantaṁ darśanāyopasaṁkramituṁ paryupāsanāyai |",
    "san-mu-kd2:11": "atha saṁbahulānāṁ rājagṛhīyakānām upāsakānām etad abhavat atiprātas tāvad asmākaṁ bhagavantaṁ darśanāyopasaṁkramituṁ paryupāsanāyai | pratisaṁlīno bhagavān pratisaṁlīnāś ca manobhāvanīyāś ca bhikṣavo yan nu vayaṁ yenānyatīrthikaparivrājakānām ārāmas tenopasaṁkramema |",
    "san-mu-kd2:12": "atha saṁbahulā rājagṛhīyakā upāsakā yenānyatīrthikaparivrājakānām ārāmas tenopasaṁkrāntā upasaṁkramyānyatīrthikaparivrājakais sārdhaṁ saṁmukhaṁ saṁmodanīṁ saṁrañjanīṁ vividhāṁ kathāṁ vyatisāryaikānte niṣaṇṇāḥ |",
    "san-mu-kd2:13": "athānyatamas tīrthyas tīrthyān idam avocat kin nu bhavanto ’smākam eva niṣadyā kriyā poṣadhaś ca prajñāyate āhosvic chramaṇānām api śākyaputrīyāṇāṁ |",
    "san-mu-kd2:14": "athānyatamas tīrthyas tīrthyān idam avocat asmākam eva bhavanto niṣadyā kriyā poṣadhaś ca prajñāyate na tv eva śramaṇānāṁ śākyaputrīyāṇāṁ |",
    "san-mu-kd2:15": "atha saṁbahulā rājagṛhīyakā upāsakāḥ saṁbahulānām anyatīrthikaparivrājakānāṁ bhāṣitaṁ nābhinandanti na pratikrośanti anabhinandyāpratikrośya utthāyāsanebhyaḥ prakrāntāḥ |",
    "san-mu-kd2:16": "te yena bhagavāṁs tenopasaṁkrāntāḥ upasaṁkramya bhagavataḥ pādau śirasā vanditvaikānte niṣaṇṇāḥ | ekāntaniṣaṇṇā rājagṛhīyakā upāsakā yāvān evaiṣām abhūt saṁbahulair anyatīrthikaparivrājakais sārdham antarākathāsamudāhāras tat sarvaṁ bhagavato vistareṇārocayanti |",
    "san-mu-kd2:17": "evaṁ cāhur aho bata bhagavān asmākam api niṣadyāṁ kriyāṁ poṣadhaṁ ca prajñapayed anukaṁpām upādāya |",
    "san-mu-kd2:18": "adhivāsayati bhagavān saṁbahulānāṁ rājagṛhīyakānām upāsakānāṁ tūṣṇīṁbhāvena |",
    "san-mu-kd2:19": "atha saṁbahulā rājagṛhīyakā upāsakā bhagavataḥ tūṣṇīṁbhāvenādhivāsanāṁ viditvā bhagavato bhāṣitam abhinandyānumodya bhagavato ’ntikāt prakrāntaḥ |",
    "san-mu-kd2:20": "tatra bhagavān bhikṣūn āmantrayate sma | tasmād anujānāmi bhikṣubhir adyāgreṇa niṣadyā kriyā poṣadhaś ca pratijāgartavyaḥ |",
    "san-mu-kd2:21": "uktaṁ bhagavatā adyāgreṇa bhikṣubhir niṣadyā kriyā poṣadhaś ca pratijāgartavya iti | te na jānanti kā niṣadyā kā kriyā kaḥ poṣadha iti | etat prakaraṇaṁ bhikṣavo bhagavata ārocayanti |",
    "san-mu-kd2:22": "bhagavān āha | niṣadyā ucyate yogaḥ | eta yūyaṁ bhikṣava imam eva kāyam ūrdhvaṁ pādatalād adhaḥ keśamastakāt tvakparyantaṁ yathāsthitaṁ yathāpraṇihitaṁ pūrṇaṁ nānāprakārasyāśuceḥ pratyavekṣadhvaṁ | santy asmin kāye keśā romāṇi nakhā dantā rajo malaṁ tvaṅ māṁsam asthi snāyu sirā vṛkkā hṛdayaṁ plīhā klomaka āntrāṇy antraguṇāny āmāśayaḥ pakvāśaya audaryakaṁ yakṛt purīṣam aśru svedaḥ kheṭaś śiṁghāṇako vasā lasīkā majjā medaḥ pittaṁ śleṣmā pūyaḥ śoṇitaṁ mastakaṁ mastakaluṅgaṁ mūtraṁ ca iti |",
    "san-mu-kd2:23": "uktaṁ bhagavatā yogo vāhayitavya iti bhikṣavo gocarāya prasṛtā api yogaṁ vāhayanti | te bhrāntena hastinā sārdhaṁ samāgacchanti bhrāntenāśvena bhrāntena padātikena ca sārdhaṁ samāgacchanti nipatanti | aśrāddhā avasphaṇḍayanti | āryāḥ kiṁ na paśyatheti | te kathayanti | yogaṁ vāhayāmaḥ | etat prakaraṇaṁ bhikṣavo bhagavata ārocayanti |",
    "san-mu-kd2:24": "bhagavān āha | na gocarāya prasṛtena yogo vāhayitavyaḥ |",
    "san-mu-kd2:25": "te dvārakoṣṭhake yogaṁ vāhayanti | pracālayanti ca | aśrāddhā avasphaṇḍayanti | etat prakaraṇaṁ bhikṣavo bhagavata ārocayanti |",
    "san-mu-kd2:26": "bhagavān āha | na dvārakoṣṭhake yogo vāhayitavyaḥ |",
    "san-mu-kd2:27": "te prāsāde vāhayanti | sa evādīnavo bhavati |",
    "san-mu-kd2:28": "bhagavān āha | na bhikṣuṇā prāsāde yogo vāhayitavyaḥ |",
    "san-mu-kd2:29": "te layane vāhayanti | dhyāyināṁ kaṇṭakaśabdena cittaikāgryaṁ na labhante | etat prakaraṇaṁ bhikṣavo bhagavata ārocayanti |",
    "san-mu-kd2:30": "bhagavān āha | na layane yogo vāhayitavyaḥ |",
    "san-mu-kd2:31": "te araṇye bhāvayanti | coradhūrtasiṁhavyāghradvīpīnāṁ gamyā bhavanti | etat prakaraṇaṁ bhikṣavo bhagavata ārocayanti |",
    "san-mu-kd2:32": "bhagavān āha | nāraṇye yogo bhāvayitavyaḥ |",
    "san-mu-kd2:33": "te grāmasamīpe samāgatya bhāvayanti | aśrāddhā avasphaṇḍayanti | etat prakaraṇaṁ bhikṣavo bhagavata ārocayanti |",
    "san-mu-kd2:34": "bhagavān āha | sa pradeśaḥ śākhābhir vā kiṭakair vā veṣṭayitavyaḥ |",
    "san-mu-kd2:35": "veṣṭito bhavati | aśrāddhā avasphaṇḍayanti | āryāḥ kim iyaṁ vāṭiḥ karkaṭikāyā vā mūlasya vā bhavati | etat prakaraṇaṁ bhikṣavo bhagavata ārocayanti |",
    "san-mu-kd2:36": "bhagavān āha | sa pradeśaḥ kanthābhir vā parikhābhir vā veṣṭayitavyaḥ |",
    "san-mu-kd2:37": "veṣṭito bhavati | aśrāddhā avasphaṇḍayanti | āryāḥ kim iyaṁ vāṭir mātuluṅgasya vā dāḍimasya vā bhavati | te kathayanti yogaṁ vāhayāmaḥ | etat prakaraṇaṁ bhikṣavo bhagavata ārocayanti |",
    "san-mu-kd2:38": "bhagavān āha | tasmād anujānāmi prahāṇaśālā māpayitavyā |",
    "san-mu-kd2:39": "uktaṁ bhagavatā prahāṇaśālā māpayitavyeti | te na jānanti kīdṛśā prahāṇaśālā | etat prakaraṇaṁ bhikṣavo bhagavata ārocayanti |",
    "san-mu-kd2:40": "bhagavān āha | dve prahāṇaśāle | khuḍḍalikā mahantikā ca | khuḍḍalikā dve layane | madhye suruṁgā | mahantikā daśalayanikā dvādaśalayanikā vā |",
    "san-mu-kd2:41": "bhikṣavo layanaṁ kṛtvā dvāraṁ na yathāgrāhyaṁ muṁcanti |",
    "san-mu-kd2:42": "bhagavān āha | dvāraṁ moktavyaṁ |",
    "san-mu-kd2:43": "bhikṣavo kavāṭikāṁ na dadanti |",
    "san-mu-kd2:44": "bhagavān āha | kavāṭikā dātavyā |",
    "san-mu-kd2:45": "duḥkham udghāṭyate |",
    "san-mu-kd2:46": "bhagavān āha| āyāmapaṭako dātavyaḥ |",
    "san-mu-kd2:47": "śabdaṁ karoti |",
    "san-mu-kd2:48": "bhagavān āha | adhastāc carmakhaṇḍako dātavyaḥ |",
    "san-mu-kd2:49": "duḥkhaṁ badhyate |",
    "san-mu-kd2:50": "bhagavān āha | + + + + + + + + + + + + + + + + + + + + + + + + + + + + + + + +",
    "san-mu-kd2:51": "andhakāro bhavati |",
    "san-mu-kd2:52": "bhagavān āha | vātāyano moktavyaḥ |",
    "san-mu-kd2:53": "adhastān muṁcanti | coradhūrtasiṁhavyāghrāṇāṁ gamyā bhavanti |",
    "san-mu-kd2:54": "bhagavān āha | nādhastān moktavyaḥ |",
    "san-mu-kd2:55": "upariṣṭān muṁcanti | sa evādīnavo bhavati |",
    "san-mu-kd2:56": "bhagavān āha | nopariṣṭān moktavyaḥ | dvau bhāgau chorayitavyā | chorayitvā tṛtīye bhāge moktavye |",
    "san-mu-kd2:57": "ta upariṣṭād dvau bhāgau chorayitvā adhastān muṁcanti |",
    "san-mu-kd2:58": "bhagavān āha | adhastād dvau bhāgau cchorayitvā upariṣṭāt tṛtīye bhāge moktavyaḥ |",
    "san-mu-kd2:59": "bhikṣavo bahirvistīrṇam antaḥsaṁvṛtaṁ kurvanti |",
    "san-mu-kd2:60": "bhagavān āha | vātāyanaḥ sāgarākāra iva moktavyaḥ | bahiḥsaṁvṛto antarvistīrṇaḥ |",
    "san-mu-kd2:61": "kākakalantakakapotāḥ praviśanti |",
    "san-mu-kd2:62": "bhagavān āha | jālavātāyanaṁ kartavyaḥ |",
    "san-mu-kd2:63": "tryaṁbukatrailāṭāḥ praviśanti |",
    "san-mu-kd2:64": "bhagavān āha | kavāṭikā dātavyā |",
    "san-mu-kd2:65": "vātenodghāṭyate |",
    "san-mu-kd2:66": "bhagavān āha | ... dātavyāḥ |",
    "san-mu-kd2:67": "duḥkhaṁ badhyate |",
    "san-mu-kd2:68": "bhagavān āha | ... dātavyaḥ |",
    "san-mu-kd2:69": "duḥkham udghāṭyate |",
    "san-mu-kd2:70": "bhagavān āha | ajapadakadaṇḍakāṁ kṛtvā ... badhayitavyā | ajapadakadaṇḍakair udghāṭayitavyā |",
    "san-mu-kd2:71": "tatrāsanena kāryam |",
    "san-mu-kd2:72": "bhagavān āha | mṛnmayāny āsanāni kartavyāni |",
    "san-mu-kd2:73": "khakkhaṭā bhavanti |",
    "san-mu-kd2:74": "bhagavān āha | pīṭhikā kartavyā |",
    "san-mu-kd2:75": "uktaṁ bhagavatā pīṭhikā kartavyeti | te na jānanti kīdṛśā pīṭhiketi |",
    "san-mu-kd2:76": "bhagavān āha | + + + + + + + + + + + + + + + kā kartavyā | tataḥ paścād vānair dātavyā |",
    "san-mu-kd2:77": "te na jānate kati vāṇa iti |",
    "san-mu-kd2:78": "bhagavān āha | paṁca vāṇāḥ | muṁjaśāṇavālvajo paṭaḥ sūkṣṁo vetraḥ |",
    "san-mu-kd2:79": "khakkhaṭā bhavanti |",
    "san-mu-kd2:80": "bhagavān āha | tūlikāḥ prāstārayitavyāḥ |",
    "san-mu-kd2:81": "uktaṁ bhagavatā tulikāḥ prāstārayitavyāḥ | te na jānate kīdṛśā tūliketi |",
    "san-mu-kd2:82": "bhagavān āha | dairghe catvāro hastāḥ tiryag dve | dvipuṭāṁ kṛtvā sīvayitavyāḥ | tataḥ paścāt tūlikena pūrayitavyāḥ |",
    "san-mu-kd2:83": "te na jānate kati tūlikānīti |",
    "san-mu-kd2:84": "bhagavān āha | paṁca tūlikāni | arkakāśikairakābakaśālmalītūlikāni | aparāṇy api paṁca tūlāni | ūrṇā śanaḥ karpāso nantakāni pāṁsutūlāni |",
    "san-mu-kd2:85": "pūritā bhavanti | sarvan tat tūlam ekaṁ pradeśaṁ gacchati |",
    "san-mu-kd2:86": "bhagavān āha | sūtreṇāntarā kākapadakā dātavyā | Cf. SHT VIII (Erg.) 1033r1: sūtreṇāntarā kākapadakā dātavyā",
    "san-mu-kd2:87": "niṣadya pracālayanti |",
    "san-mu-kd2:88": "bhagavān āha | ghaṭir Cf. SHT VIII (Erg.) 1033r1 dhārayitavyā |",
    "san-mu-kd2:89": "sā patati |",
    "san-mu-kd2:90": "bhagavān āha | sūtrake baddhvā karṇe paribadhya dhārayitavyā |",
    "san-mu-kd2:91": "tathāpi pracālayanti |",
    "san-mu-kd2:92": "bhagavān āha | yaṣṭiḥ sārayitavyā |",
    "san-mu-kd2:93": "bhikṣavaḥ kalamacchedyā kurvanti | vraṇaṁ karoti |",
    "san-mu-kd2:94": "bhagavān āha | + + chedyā kartavyā |",
    "san-mu-kd2:95": "tathāpi hanti |",
    "san-mu-kd2:96": "bhagavān āha | nantakair veṣṭitvā mandaṁ sārayitavyaṁ |",
    "san-mu-kd2:97": "tathāpi pracālayanti |",
    "san-mu-kd2:98": "bhagavān āha | kandusakaḥ kṣeptavyaḥ |",
    "san-mu-kd2:99": "bhikṣavo ’ndhakāre kṣipanti | sa na paśyati |",
    "san-mu-kd2:100": "bhagavān āha | sūtrakair baddhvā kṣeptavyaḥ tato ’pi pratikarṣitavyaḥ Cf. SHT VIII (Erg.) 1033r4: tataḥ paścāt punar ākarṣitavyaḥ |",
    "san-mu-kd2:101": "tathāpi pracālayanti |",
    "san-mu-kd2:102": "bhagavān āha | puro dīpaḥ sthāpayitavyaḥ |",
    "san-mu-kd2:103": "tathāpi pracālayanti |",
    "san-mu-kd2:104": "bhagavān āha | ekapādo ’vatārayitavyaḥ |",
    "san-mu-kd2:105": "tathāpi pracālayanti |",
    "san-mu-kd2:106": "bhagavān āha | dvitīyaḥ pādo ’vatārayitavyaḥ |",
    "san-mu-kd2:107": "tathāpi pracālayanti |",
    "san-mu-kd2:108": "bhagavān āha | utthāya caṁkramitavyaṁ |",
    "san-mu-kd2:109": "bhikṣavaś ... |Cf. SHT VIII (Erg.) 1033v1: bhikṣavaḥ caṁkramanti + + + + + kān dhārikāṁ baddhavy.",
    "san-mu-kd2:110": "bhagavān āha | ... |",
    "san-mu-kd2:111": "hastena dhārayanti |",
    "san-mu-kd2:112": "bhagavān āha | ... dhārayantaś caṁkramitavyaṁ |",
    "san-mu-kd2:113": "sopānatkāś caṁkramante | śabdaṁ kurvanti |",
    "san-mu-kd2:114": "bhagavān āha | na sopānatkena caṁkramitavyaṁ |",
    "san-mu-kd2:115": "pāṁsunā pādau naśyete |",
    "san-mu-kd2:116": "bhagavān āha | kālakuthaḥ prāstārayitavyaḥ |",
    "san-mu-kd2:117": "snigdhaṁ bhavati |",
    "san-mu-kd2:118": "bhagavān āha | prāhāṇikasyāhaṁ bhikṣavo bhikṣor āsamudācārikāṁ dharmāṁ prajñapayiṣyāmi | prāhāṇikena bhikṣuṇā tṛtīye tṛtīye divase pādau prakṣālayitavyau |",
    "san-mu-kd2:119": "prāhāṇiko bhikṣuḥ yathāprajñaptān āsamudācārikāṁ dharmāṁ na samādāya vartate | sātisāro bhavati |",
    "san-mu-kd2:120": "te tatra na māpayanti |",
    "san-mu-kd2:121": "bhagavān āha | upariṣṭād dvitīyaṁ puraṁ kartavyaṁ |",
    "san-mu-kd2:122": "duḥkhaṁ abhirūhyate |",
    "san-mu-kd2:123": "bhagavān āha | sopānapaṅktayaḥ kartavyāḥ |",
    "san-mu-kd2:124": "prapātaṁ bhavati |",
    "san-mu-kd2:125": "bhagavān āha | vedikā parikṣeptavyā |",
    "san-mu-kd2:126": "tat kaṁpate |",
    "san-mu-kd2:127": "bhagavān āha | lohakaṇṭakaiḥ kīlayitavyā |",
    "san-mu-kd2:128": "tathāpi na māpayanti |",
    "san-mu-kd2:129": "bhagavān āha | bahir vā layanapaṅktiḥ kartavyā |",
    "san-mu-kd2:130": "te ’pi siddhāni dvārāṇi kurvanti | te parasparam abhilokayanti |",
    "san-mu-kd2:131": "bhagavān āha | vyastāni dvārāṇi kartavyāni |",
    "san-mu-kd2:132": "te tatra pracālayanti |",
    "san-mu-kd2:133": "bhagavān āha | dvāramūle paṭikāṁ vā paṭakaṁ vālaṁbayitvā śayitavyam nātra kaukṛtyaṁ karaṇīyaṁ |",
    "san-mu-kd2:134": "te tato gatā bhavanti | na punar āgacchanti |",
    "san-mu-kd2:135": "bhagavān āha | prahāṇapratijāgrako bhikṣus saṁmantavyaḥ |",
    "san-mu-kd2:136": "paṁcabhir dharmaiḥ samanvāgataḥ prahāṇapratijāgrako bhikṣuḥ asaṁmato na saṁmantavyaḥ | saṁmataś cāvakāśayitavyaḥ |",
    "san-mu-kd2:137": "katamaiḥ paṁcabhiḥ | chandād gacchati dveṣān mohād bhayād gacchati | jāgṛtām ajāgṛtāṁ prahāṇaṁ na jānāti |",
    "san-mu-kd2:138": "ebhiḥ paṁcabhir dharmais samanvāgataḥ prahāṇapratijāgrako bhikṣur asaṁmato na saṁmantavyaḥ | saṁmataś cāvakāśayitavyaḥ |",
    "san-mu-kd2:139": "paṁcabhir dharmais samanvāgataḥ prahāṇapratijāgrako bhikṣuḥ asaṁmatas saṁmantavyaḥ | saṁmataś ca nāvakāśayitavyaḥ |",
    "san-mu-kd2:140": "katamaiḥ paṁcabhiḥ | na cchandād gacchati na dveṣān na mohān na bhayād gacchati | pratijāgṛtām apratijāgṛtāñ ca prahāṇaṁ jānāti |",
    "san-mu-kd2:141": "ebhiḥ paṁcabhir dharmaiḥ samanvāgataḥ prahāṇapratijāgrako bhikṣur asaṁmataḥ saṁmantavyaḥ | saṁmataś ca nāvakāśayitavyaḥ |",
    "san-mu-kd2:142": "evaṁ ca punaḥ saṁmantavyaḥ |",
    "san-mu-kd2:143": "śayanāsanaprajñaptiṁ kṛtvā gaṇḍīm ākoṭya pṛṣṭavācikayā bhikṣūṁ samanuyujya sarvasaṁghe sanniṣaṇṇe sannipatita ekena bhikṣuṇā pṛṣṭavyaṁ |",
    "san-mu-kd2:144": "utsahasi tvam evaṁnāmā saṁghasya prahāṇaṁ pratijāgartuṁ |",
    "san-mu-kd2:145": "tena vaktavyam utsahe |",
    "san-mu-kd2:146": "tataḥ paścād ekena bhikṣuṇā jñaptiṁ kṛtvā karma kartavyaṁ |",
    "san-mu-kd2:147": "śṛṇotu bhadantāḥ saṁghaḥ |",
    "san-mu-kd2:148": "ayam evaṁnāmā prahāṇapratijāgrako bhikṣuḥ utsahate saṁghasya prahāṇaṁ pratijāgartuṁ |",
    "san-mu-kd2:149": "sacet saṁghasya prāptakālaṁ kṣametānujānīyāt saṁgho yat saṁgha evaṁnāmānaṁ prahāṇapratijāgrakaṁ saṁmanyeta | evaṁnāmā prahāṇapratijāgrako bhikṣuḥ saṁghasya prahāṇaṁ pratijāgariṣyati |",
    "san-mu-kd2:150": "eṣā jñaptiḥ |",
    "san-mu-kd2:151": "evaṁ ca karma kartavyaṁ |",
    "san-mu-kd2:152": "śṛṇotu bhadantāḥ saṁghaḥ |",
    "san-mu-kd2:153": "a. evaṁnāmā prahāṇapratijāgrako bhikṣur utsahate saṁghasya prahāṇaṁ pratijāgartuṁ |",
    "san-mu-kd2:154": "b. tat saṁgha evaṁnāmānaṁ prahāṇapratijāgrakaṁ bhikṣuṁ saṁmanyeta | ayam evaṁnāmā prahāṇapratijāgrako bhikṣuḥ saṁghasya prahāṇaṁ pratijāgariṣyati |",
    "san-mu-kd2:155": "c. yeṣām āyuṣmatāṁ kṣamate evaṁnāmānaṁ prahāṇapratijāgrakaṁ bhikṣuṁ saṁmantuṁ yad evaṁnāmā prahāṇapratijāgrako bhikṣuḥ saṁghasya prahāṇaṁ pratijāgariṣyati sa tūṣṇīṁ | na kṣamate bhāṣatāṁ |",
    "san-mu-kd2:156": "d. saṁmataḥ saṁghena evaṁnāmā prahāṇapratijāgrako bhikṣuḥ | ayam evaṁnāmā prahāṇapratijāgrako bhikṣuḥ saṁghasya prahāṇaṁ pratijāgariṣyati | kṣāntam anujñātaṁ saṁghena yasmāt tūṣṇīm evam etad dhārayāmi |",
    "san-mu-kd2:157": "prahāṇapratijāgrakasyāhaṁ bhikṣor āsamudācārikān dharmān prajñapayiṣyāmi |",
    "san-mu-kd2:158": "prahāṇapratijāgrakena bhikṣuṇā prahāṇaśālā sektavyā | saṁmārjitavyā | sukumārī gomayakārṣī anupradātavyā | varcakuṭī prasāvakuṭī ca saṁskarayitavyā sektavyā saṁmārjitavyā | sukumārī gomayakārṣī anupradātavyā | patravaibhaṅgukā sthāpayitavyā | mṛttikāpānīyaṁ sthāpayitavyaṁ |",
    "san-mu-kd2:159": "sa teṣām ekaikaṁ gatvā śabdāpayati |",
    "san-mu-kd2:160": "bhagavān āha | naikaikaḥ śabdāpayitavyaḥ | gaṇḍī ākoṭayitavyā |",
    "san-mu-kd2:161": "tena vistareṇa gaṇḍī dattā | yāvad + + + + + + + + + + + + + + + + + + sannahyāgatāḥ | āryāḥ kiṁ corāḥ patitāḥ |",
    "san-mu-kd2:162": "te kathayanti | bhavanto na caurāḥ patitā api tu prahāṇaṁ pratijāgarīma |",
    "san-mu-kd2:163": "te kathayanti | āryā viheṭhaṁ pratijāgṛtha | kuto ’tra prahāṇam",
    "san-mu-kd2:164": "etat prakaraṇaṁ bhikṣavo bhagavata ārocayanti |",
    "san-mu-kd2:165": "bhagavān āha | gaṇḍī na vistareṇa dātavyā |",
    "san-mu-kd2:166": "evam atra paṁca gaṇḍyaḥ | sārvasaṁghikā | karmagaṇḍī | aṁsagaṇḍī | prahāṇagaṇḍī | āpadgaṇḍī ca |",
    "san-mu-kd2:167": "tatra sārvasaṁghikā tidroghumāḥ tisraḥ prahārāḥ | karmagaṇḍī tidroghumā dve prahāre | aṁsagaṇḍī muṇḍikā | prahāṇagaṇḍī khakkharaṁ | āpadgaṇḍī yāvat tuṣṭaṁ |",
    "san-mu-kd2:168": "te ’vaśiṣṭāyāṁ velāyāṁ yathāsukhaṁ kurvanti |",
    "san-mu-kd2:169": "bhagavān āha | kālaṁ jñātvā yathāsukhaṁ kartavyam ye saṁghalābhinas te snātvā saṁghe ’vatariṣyaṁti | ye piṇḍapātikās te hastapādau prakṣālya grāmaṁ piṇḍāya pravekṣyanti |",
    "san-mu-kd2:170": "ta evam eva yathāsukhaṁ kurvanti |",
    "san-mu-kd2:171": "bhagavān āha | evam eva yathāsukhaṁ na kartavyaṁ | tṛdaṇḍako bhāṣitavyaḥ |",
    "san-mu-kd2:172": "atimahāntaṁ bhāṣante |",
    "san-mu-kd2:173": "bhagavān āha | nātimahān bhāṣitavyaḥ |",
    "san-mu-kd2:174": "te tv alpaṁ bhāṣante |",
    "san-mu-kd2:175": "bhagavān āha | nātyalpo bhāṣitavyaḥ | api tu parimaṇḍalo bhāṣitavyaḥ |",
    "san-mu-kd2:176": "dakṣiṇān nādiśanti |",
    "san-mu-kd2:177": "bhagavān āha | dakṣinādeṣṭavyā |",
    "san-mu-kd2:178": "uktaṁ bhagavatā dakṣiṇādeṣṭavyeti | te na jānate kenādeṣṭavyeti |",
    "san-mu-kd2:179": "bhagavān āha | saṁghasthavireṇa bhikṣuṇā ādeṣṭavyeti |",
    "san-mu-kd2:180": "te mahatīn dakṣiṇām ādiśanti |",
    "san-mu-kd2:181": "bhagavān āha | na mahatī dakṣiṇā ādeṣṭavyā |",
    "san-mu-kd2:182": "atyalpām ādiśanti |",
    "san-mu-kd2:183": "bhagavān āha | nātyalpā dakṣiṇādeṣṭavyā | api tu parimaṇḍalā dakṣiṇā ādeṣṭavyeti |",
    "san-mu-kd2:184": "prahāṇapratijāgrako bhikṣuḥ sarvapṛṣṭhata āgacchati | sarvāgrato gacchati |",
    "san-mu-kd2:185": "bhagavān āha | prahāṇapratijāgrakena bhikṣuṇā sarvapṛṣṭhato gantavyaṁ | sarvāgrata āgantavyaṁ |",
    "san-mu-kd2:186": "sacet tadrūpaḥ pratyayo bhavati tena rahogate pradeśe ’pāvaraṇīṁ gopayitvā vaktavyaṁ |",
    "san-mu-kd2:187": "āyuṣmān amuṣmin pradeśe mayā apāvaraṇī gopitā | udghāṭya pravekṣyase |",
    "san-mu-kd2:188": "prahāṇapratijāgrako bhikṣur yathāprajñaptān āsamudācārikān dharmān asamādāya vartate sātisāro bhavati |",
    "san-mu-kd2:189": "iyam ucyate niṣadyā |",
    "san-mu-kd2:190": "kriyā katamā |",
    "san-mu-kd2:191": "saṁghena jñaptir jñaptidvitīyaṁ jñapticaturthaṁ karma | iyam ucyate kriyā |",
    "san-mu-kd2:192": "poṣadhaḥ katamaḥ |",
    "san-mu-kd2:193": "yo vo mayā bhikṣavo prātimokṣasūtroddeśa uddiṣṭaḥ sa vo ’dyāgreṇānvardhamāsam uddeṣṭavyaḥ |",
    "san-mu-kd2:194": "uktaṁ bhagavatā anvardhamāsaṁ prātimokṣasūtroddeśa uddeṣṭavya iti | te na jānate kenoddeṣṭavya iti | bhagavān āha | saṁghasthavireṇānvardhamāsaṁ prātimokṣasūtroddeśa uddeṣṭavya iti |",
    "san-mu-kd2:195": "uktaṁ bhagavatā saṁghasthavireṇānvardhamāsaṁ prātimokṣasūtroddeśa uddeṣṭavya iti | bhikṣavas tasya layanaṁ gacchanti | te tatra na māpayanti | etat prakaraṇaṁ bhikṣavo bhagavata ārocayanti |",
    "san-mu-kd2:196": "bhagavān āha | na layane uddeṣṭavyaḥ |",
    "san-mu-kd2:197": "te prāsāde uddiśanti | tatrāpi na māpayanti |",
    "san-mu-kd2:198": "bhagavān āha | saṁghasya poṣadhāmukhaṁ saṁmantavyaṁ |",
    "san-mu-kd2:199": "uktaṁ bhagavatā saṁghasya poṣadhāmukhaṁ saṁmantavyam iti | te na jānate kutra saṁmantavyam iti |",
    "san-mu-kd2:200": "bhagavān āha | yad vastu sarvākārapariniṣṭhitam antaḥsīmaṁ bahirvyāmopavicāraṁ saṁghasya poṣadhāmukham abhirucitaṁ tat saṁghena saṁmantavyaṁ |",
    "san-mu-kd2:201": "evaṁ ca punaḥ saṁmantavyaṁ |",
    "san-mu-kd2:202": "śayanāsanaprajñaptiṁ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṁghe sanniṣaṇṇe sannipatite ekena bhikṣuṇā jñaptiṁ kṛtvā karma kartavyaṁ |",
    "san-mu-kd2:203": "śṛṇotu bhadantāḥ saṁghaḥ |",
    "san-mu-kd2:204": "idaṁ vastu sarvākārapariniṣṭhitam antaḥsīmaṁ bahirvyāmopavicāraṁ saṁghasya poṣadhāmukham abhirucitaṁ |",
    "san-mu-kd2:205": "sacet saṁghasya prāptakālaṁ kṣametānujānīyāt saṁghaḥ yat saṁgha idaṁ vastu sarvākārapariniṣṭhitam antaḥsīmaṁ bahirvyāmopavicāraṁ saṁghasya poṣadhāmukhaṁ saṁmanyeta |",
    "san-mu-kd2:206": "eṣā jñaptiḥ |",
    "san-mu-kd2:207": "evaṁ ca karma kartavyaṁ |",
    "san-mu-kd2:208": "śṛṇotu bhadantāḥ saṁghaḥ |",
    "san-mu-kd2:209": "a. idaṁ vastu sarvākārapariniṣṭhitam antaḥsīmaṁ bahirvyāmopavicāraṁ saṁghasya poṣadhāmukham abhirucitaṁ |",
    "san-mu-kd2:210": "b. tat saṁgha idaṁ vastu sarvākārapariniṣṭhitam antaḥsīmaṁ bahirvyāmopavicāraṁ saṁghasya poṣadhāmukhaṁ saṁmanyate |",
    "san-mu-kd2:211": "c. yeṣām āyuṣmatāṁ kṣamate idaṁ vastu sarvākārapariniṣṭhitam antaḥsīmaṁ bahirvyāmopavicāraṁ saṁghasya poṣadhāmukhaṁ saṁmantuṁ sa tūṣṇīṁ | na kṣamate bhāṣatāṁ |",
    "san-mu-kd2:212": "d. saṁmataḥ saṁghena idaṁ vastu sarvākārapariniṣṭhitam antaḥsīmaṁ bahirvyāmopavicāraṁ saṁghasya poṣadhāmukhaṁ | kṣāntam anujñātaṁ saṁghena yasmāt tūṣṇīm evam etad dhārayāmi |",
    "san-mu-kd2:213": "yatra saṁghena poṣadhāmukhaṁ saṁmataṁ bhavati tatra bhikṣubhir niṣadya poṣadhaḥ kartavyaḥ pravāraṇā jñaptir jñaptidvitīyaṁ jñapticaturthaṁ karma kartavyaṁ |",
    "san-mu-kd2:214": "vyagrāḥ kurvanti sātisārā bhavanti || ||",
    "san-mu-kd2:215": "uddānam ||",
    "san-mu-kd2:216": "kapphiṇena kṛtā sīmā cīvaraṁ tatra saṁmataṁ |",
    "san-mu-kd2:217": "abaddhasīme āvāse ’bhinirhāro ’bhisaṁhāraḥ |",
    "san-mu-kd2:218": "karma ca prātimokṣaś ca mukhāṁ paṁca samudditāḥ || ||",
    "san-mu-kd2:219": "rājagṛhe nidānam ||",
    "san-mu-kd2:220": "tena khalu samayenāyuṣmān brāhmaṇakapphiṇo rājagṛhe viharati senikāguhāyām ekapoṣadhāvāsasaṁvāsasaṁvṛttyā saṁghasya |",
    "san-mu-kd2:221": "atha saṁbahulā bhikṣavas tad eva poṣadhe paṁcadaśyāṁ poṣadhāmukhe sanniṣaṇṇāḥ sannipatitā yadbhūyasā āyuṣmantaṁ brāhmaṇakapphiṇam āgamayamānāḥ |",
    "san-mu-kd2:222": "athāyuṣmato brāhmaṇakapphiṇasyaitad abhavat",
    "san-mu-kd2:223": "adya saṁghasya poṣadhaḥ pāṁcadaśikaḥ mamāpi kapphiṇasya bhikṣoḥ poṣadhaḥ pāṁcadaśikaḥ |",
    "san-mu-kd2:224": "kin nu gaccheyaṁ saṁghasya poṣadhāmukham āhosvin na gaccheyaṁ saṁghasya poṣadhāmukhaṁ |",
    "san-mu-kd2:225": "kin nu pratyanubhaveyaṁ saṁghena sārdhaṁ poṣadham āhosvin na pratyanubhaveyaṁ |",
    "san-mu-kd2:226": "kin nu gaccheyaṁ saṁghasya saṁghakṛtyeṣu saṁghakaraṇīyeṣu āhosvin na gaccheyaṁ |",
    "san-mu-kd2:227": "kin nu pratyanubhaveyaṁ saṁghena sārdhaṁ saṁghakṛtyāni saṁghakaraṇīyāny āhosvin na pratyanubhaveyaṁ |",
    "san-mu-kd2:228": "uktaṁ ca bhagavatā",
    "san-mu-kd2:229": "śuddhasya hi sadā phalgu sadā śuddhasya poṣadhaḥ |",
    "san-mu-kd2:230": "śucikarmaṇo hi śuddhasya tasya saṁpadyate vratam || iti |",
    "san-mu-kd2:231": "śuddho ’ham asmi paramayā śuddhyā samanvāgataḥ |",
    "san-mu-kd2:232": "atha bhagavān āyuṣmato brāhmaṇakapphiṇasya cetasā cittam ājñāya veṇuvane ’ntarhitaḥ senikāguhāyāṁ pratyaṣṭhāt āyuṣmato brāhmaṇakapphiṇasya purata evaṁ cāha |",
    "san-mu-kd2:233": "nanu te kapphiṇa ekākino rahogatasya pratisaṁlīnasyaivaṁ cetasi cetaḥparivitarka udapādi |",
    "san-mu-kd2:234": "adya saṁghasya poṣadhaḥ pāṁcadaśikaḥ mamāpi kapphiṇasya bhikṣoḥ poṣadhaḥ pāṁcadaśikaḥ pūrvavad yāvat tasya saṁpadyate vratam iti | śuddho ’ham asmi paramayā śuddhyā samanvāgata iti |",
    "san-mu-kd2:235": "evaṁ bhadanta |",
    "san-mu-kd2:236": "tvaṁ tāvat kapphiṇa na gamiṣyasi saṁghasya poṣadhāmukhaṁ ko ’nyo gamiṣyati |",
    "san-mu-kd2:237": "tvaṁ na pratyanubhaviṣyasi saṁghena sārdhaṁ poṣadhaṁ ko ’nyaḥ pratyanubhaviṣyati |",
    "san-mu-kd2:238": "tvaṁ na gamiṣyasi saṁghasya saṁghakṛtyeṣu saṁghakaraṇīyeṣu ko ’nyo gamiṣyati |",
    "san-mu-kd2:239": "tvaṁ na pratyanubhaviṣyasi saṁghena sārdhaṁ saṁghakṛtyāni saṁghakaraṇīyāni ko ’nyaḥ pratyanubhaviṣyati |",
    "san-mu-kd2:240": "gaccha tvaṁ kapphiṇa saṁghasya poṣadhāmukhaṁ mā na gaccha |",
    "san-mu-kd2:241": "pratyanubhava tvaṁ saṁghena sārdhaṁ poṣadhaṁ mā na pratyanubhava |",
    "san-mu-kd2:242": "gaccha tvaṁ kapphiṇa saṁghasya saṁghakṛtyeṣu saṁghakaraṇīyeṣu mā na gaccha |",
    "san-mu-kd2:243": "pratyanubhava tvaṁ saṁghena sārdhaṁ saṁghakṛtyāni saṁghakaraṇīyāni mā na pratyanubhava |",
    "san-mu-kd2:244": "atha bhagavān āyuṣmantaṁ brāhmaṇakapphiṇa ādāya yena poṣadhāmukhaṁ tenopasaṁkrāntaḥ | upasaṁkramya purastād bhikṣusaṁghasya prajñapta evāsane niṣannaḥ |",
    "san-mu-kd2:245": "niṣadya bhagavān bhikṣūn āmantrayate sma | tasmāt tarhi bhikṣavo ’nujānāmi bhikṣubhir ekapoṣadhāvāsasaṁvṛtyāOr ekapoṣadhāvāsasaṁvṛttyā mahatī sīmā baddhavyā |",
    "san-mu-kd2:246": "uktaṁ bhagavatā ekapoṣadhāvāsasaṁvṛtyā mahatī sīmā baddhavyeti | bhikṣavo na jānate kathaṁ baddhavyeti |",
    "san-mu-kd2:247": "bhagavān āha | pūrvaṁ tāvad āvāsikanaivāsikair bhikṣubhir mahatyāḥ sīmāyāś caturdiśaṁ sthāvaraṇimittāni saṁlakṣayitavyāni |",
    "san-mu-kd2:248": "pūrvasyān diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā |",
    "san-mu-kd2:249": "dakṣiṇasyāṁ paścimāyām uttarasyān diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā |",
    "san-mu-kd2:250": "tataḥ paścāc chayanāsanaprajñaptiṁ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṁghe sanniṣaṇṇe sannipatite āvāsikanaivāsikair bhikṣubhir mahatyāḥ sīmāyāś caturdiśaṁ sthāvarāṇi nimittāni parikīrtayitavyāni |",
    "san-mu-kd2:251": "pūrvasyāṁ diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā |",
    "san-mu-kd2:252": "dakṣiṇasyān diśi paścimāyām uttarasyāṁ diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā |",
    "san-mu-kd2:253": "tataḥ paścād ekena bhikṣuṇā jñaptiṁ kṛtvā karma kartavyaṁ |",
    "san-mu-kd2:254": "śṛṇotu bhadantāḥ saṁgho |",
    "san-mu-kd2:255": "’sminn āvāse āvāsikanaivāsikair bhikṣubhir mahatyāḥ sīmāyāś caturdiśaṁ sthāvarāṇi nimittāni parikīrtitāni |",
    "san-mu-kd2:256": "pūrvasyān diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā |",
    "san-mu-kd2:257": "dakṣiṇasyāṁ paścimāyām uttarasyān diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā |",
    "san-mu-kd2:258": "sacet saṁghasya prāptakālaṁ kṣametānujānīyāt saṁgho yat saṁgha eṣāṁ nimittānāṁ arvāg ekapoṣadhāvāsasaṁvāsasaṁvṛttyā mahatīṁ sīmāṁ badhnīyād yāvac cāraṇyaṁ yāvac ca śayanāsanaṁ sthāpayitvā grāmaṁ ca grāmopavicāraṁ ca |",
    "san-mu-kd2:259": "eṣā jñaptiḥ |",
    "san-mu-kd2:260": "evaṁ ca karma kartavyaṁ |",
    "san-mu-kd2:261": "śṛṇotu bhadantāḥ saṁgho |",
    "san-mu-kd2:262": "a. ’sminn āvāse āvāsikanaivāsikair bhikṣubhir mahatyāḥ sīmāyāś caturdiśaṁ sthāvarāṇi nimittāni parikīrtitāni |",
    "san-mu-kd2:263": "pūrvasyān diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā |",
    "san-mu-kd2:264": "dakṣiṇasyāṁ paścimāyām uttarasyān diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā |",
    "san-mu-kd2:265": "b. tat saṁghas teṣāṁ nimittānām arvāg ekapoṣadhāvāsasaṁvṛttyā mahatīṁ sīmāṁ badhnāti | yāvac cāraṇyaṁ yāvac ca śayanāsanaṁ sthāpayitvā grāmaṁ ca grāmopavicāraṁ ca |",
    "san-mu-kd2:266": "c. yeṣām āyuṣmatāṁ kṣamate eṣāṁ nimittānāṁ arvāg ekapoṣadhāvāsasaṁvṛttyā saṁghasya mahatīṁ sīmāṁ baddhuṁ yāvac cāraṇyaṁ yāvac ca śayanāsanaṁ sthāpayitvā grāmaṁ ca grāmopavicāraṁ ca sa tūṣṇīṁ | na kṣamate bhāṣatāṁ |",
    "san-mu-kd2:267": "d. baddhā saṁghena eṣāṁ nimittānāṁ arvāg ekapoṣadhāvāsasaṁvṛttyā saṁghasya mahatī sīmā yāvac cāraṇyaṁ yāvac ca śayanāsanaṁ sthāpayitvā grāmaṁ ca grāmopavicāraṁ ca | kṣāntam anujñātaṁ saṁghena yasmāt tūṣṇīm evam etad dhārayāmi |",
    "san-mu-kd2:268": "yatra saṁghena mahatī sīmā baddhā bhavati tatra bhikṣubhir niṣadya poṣadhaḥ kartavyaḥ pravāraṇā jñaptir jñaptidvitīyaṁ jñapticaturthaṁ karma kartavyaṁ |",
    "san-mu-kd2:269": "vyagrāḥ kurvanti sātisārā bhavanti |",
    "san-mu-kd2:270": "bhikṣavas tricīvaraṁ gṛhītvā divāvihāraṁ gacchanti | khedam āpadyante | etat prakaraṇaṁ bhikṣavo ārocayanti |",
    "san-mu-kd2:271": "bhagavān āha | mahatyāḥ sīmāyā arvāk sarveṣāṁ bhikṣūṇāṁ cīvarakāṇām avipravāsasaṁvṛtir dātavyā |",
    "san-mu-kd2:272": "evaṁ ca punar dātavyā |",
    "san-mu-kd2:273": "śayanāsanaprajñaptiṁ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṁghe sanniṣaṇṇe sannipatite ekena bhikṣuṇā jñaptiṁ kṛtvā karma kartavyaṁ |",
    "san-mu-kd2:274": "śṛṇotu bhadantāḥ saṁgho |",
    "san-mu-kd2:275": "’sminn āvāse samagreṇa saṁghena ekapoṣadhāvāsasaṁvāsasaṁvṛtyā saṁghasya mahatī sīmā baddhā |",
    "san-mu-kd2:276": "sacet saṁghasya prāptakālaṁ kṣametānujānīyāt saṁgho yat saṁghaḥ mahatyāḥ sīmāyā arvāk sarveṣāṁ bhikṣūṇāṁ cīvarakāṇāṁ avipravāsasaṁvṛtiṁ dadyād iti |",
    "san-mu-kd2:277": "eṣā jñaptiḥ |",
    "san-mu-kd2:278": "evaṁ ca karma kartavyaṁ |",
    "san-mu-kd2:279": "śṛṇotu bhadantāḥ saṁghaḥ |",
    "san-mu-kd2:280": "a. asminn āvāse samagreṇa saṁghenaikapoṣadhāvāsasaṁvāsasaṁvṛttyā saṁghasya mahatī sīmā baddhā |",
    "san-mu-kd2:281": "b. tat saṁgho mahatyāḥ sīmāyāḥ arvāk sarveṣāṁ bhikṣūṇāṁ cīvarakāṇāṁ avipravāsasaṁvṛtiṁ dadāti |",
    "san-mu-kd2:282": "c. yeṣām āyuṣmatāṁ kṣamate mahatyāḥ sīmāyāḥ arvāk sarveṣāṁ bhikṣūṇāṁ cīvarakāṇāṁ avipravāsasaṁvṛtiṁ dātuṁ te tūṣṇīṁ | na kṣamate bhāṣantām",
    "san-mu-kd2:283": "",
    "san-mu-kd2:284": "d. dattā saṁghena mahatyāḥ sīmāyāḥ arvāk sarveṣāṁ bhikṣūṇāṁ cīvarakāṇām avipravāsasaṁvṛtiḥ | kṣāntam anujñātaṁ saṁghena yasmāt tūṣṇīm evam etad dhārayāmi |",
    "san-mu-kd2:285": "yatra saṁghena mahatyāḥ sīmāyā arvāg bhikṣūṇāṁ cīvarakāṇāṁ avipravāsasaṁvṛttir dattā bhavati | tatra bhikṣūṇāṁ sāntarottareṇa gantavyaṁ | nātra kaukṛtyaṁ karaṇīyaṁ |",
    "san-mu-kd2:286": "bhikṣūṇāṁ caturvargakaraṇīyāni karmāṇi bhavanti | paṁcavargakaraṇīyāṇi daśavargakaraṇīyāni karmāṇi bhavanti |",
    "san-mu-kd2:287": "te sarvasaṁghaṁ sannipātayanti | bhikṣūṇāṁ kuśalapakṣaparihāṇir bhavati | etat prakaraṇaṁ bhikṣavo bhagavata ārocayanti |",
    "san-mu-kd2:288": "bhagavān āha | khuḍḍalikā sīmā baddhavyā | saṁmantavyo maṇḍalaka |",
    "san-mu-kd2:289": "evaṁ ca punar baddhavyā |",
    "san-mu-kd2:290": "pūrvaṁ tāvan mahatī sīmā moktavyā |",
    "san-mu-kd2:291": "evaṁ ca punar moktavyā |",
    "san-mu-kd2:292": "śayanāsanaprajñaptiṁ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṁghe sanniṣaṇṇe sannipatite ekena bhikṣuṇā jñaptiṁ kṛtvā karma kartavyaṁ |",
    "san-mu-kd2:293": "śṛṇotu bhadantāḥ saṁghaḥ |",
    "san-mu-kd2:294": "yāvad evāsminn āvāse samagreṇa saṁghena ekapoṣadhāvāsasaṁvāsasaṁvṛtyā mahatī sīmā baddhā |",
    "san-mu-kd2:295": "sacet saṁghasya prāptakālaṁ kṣametānujānīyāt saṁgho yat saṁghaḥ mahatīṁ sīmāṁ muṁcīta for muṁceta |",
    "san-mu-kd2:296": "eṣā jñaptiḥ |",
    "san-mu-kd2:297": "evaṁ ca karma kartavyaṁ |",
    "san-mu-kd2:298": "śṛṇotu bhadantāḥ saṁghaḥ |",
    "san-mu-kd2:299": "a. yāvad evāsminn āvāse samagreṇa saṁghena ekapoṣadhāvāsasaṁvāsasaṁvṛtyā mahatī sīmā baddhā |",
    "san-mu-kd2:300": "b. tat saṁgho mahatīṁ sīmāṁ muṁcati |",
    "san-mu-kd2:301": "c. yeṣām āyuṣmatāṁ kṣamate mahatīṁ sīmāṁ moktuṁ te tūṣṇīṁ | na kṣamate bhāṣantāṁ |",
    "san-mu-kd2:302": "d. iyaṁ prathamā karmavācanā dvitīyā tṛtīyā karmavācanā |",
    "san-mu-kd2:303": "e. muktā saṁghena mahatī sīmā | kṣāntam anujñātaṁ saṁghena yasmāt tūṣṇīm evam etad dhārayāmaḥ for dhārayāmi? |",
    "san-mu-kd2:304": "tataḥ paścād āvāsikanaivāsikair bhikṣubhiḥ khuḍḍalikāyāḥ sīmāyāś caturdiśaṁ sthāvarāṇi nimittāni saṁlakṣayitavyāni |",
    "san-mu-kd2:305": "pūrvasyāṁ diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā mārṣṭīkā vā kaḍḍhitavyā śilā vā ucchrepayitavyā kīlako vā nikhantavyaḥ |",
    "san-mu-kd2:306": "dakṣiṇasyāṁ paścimāyām uttarasyāṁ diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā mārṣṭīkā vā kaḍḍhitavyā śilā vā ucchrepayitavyā kīlako vā nikhantavyaḥ |",
    "san-mu-kd2:307": "tataḥ paścāc chayanāsanaprajñaptiṁ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṁghe sanniṣaṇṇe sannipatite āvāsikanaivāsikair bhikṣubhiḥ khuḍḍalikāyāḥ sīmāyāś caturdiśaṁ sthāvarāṇi nimittāni parikīrtayitavyāni |",
    "san-mu-kd2:308": "pūrvasyāṁ diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā mārṣṭīkā vā kaḍḍhitā śilā vā ucchrepitā kīlako vā nikhātaḥ |",
    "san-mu-kd2:309": "dakṣiṇasyāṁ paścimāyām uttarasyāṁ diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā mārṣṭīkā vā kaḍḍhitā śilā vā ucchrepitā kīlako vā nikhātaḥ |",
    "san-mu-kd2:310": "tataḥ paścād ekena bhikṣuṇā jñaptiṁ kṛtvā karma kartavyaṁ |",
    "san-mu-kd2:311": "śṛṇotu bhadantāḥ saṁghaḥ |",
    "san-mu-kd2:312": "yāvad evāsminn āvāse āvāsikanaivāsikair bhikṣubhiḥ khuḍḍalikāyāḥ sīmāyāḥ caturdiśaṁ sthāvarāṇi nimittāni parikīrtitāni |",
    "san-mu-kd2:313": "pūrvasyān diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā mārṣṭīkā vā kaḍḍhitā śilā vā ucchrepitā kīlako vā nikhātaḥ |",
    "san-mu-kd2:314": "dakṣiṇasyāṁ paścimāyām uttarasyāṁ diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā mārṣṭīkā vā kaḍḍhitā śilā vā ucchrepitā kīlako vā nikhātaḥ |",
    "san-mu-kd2:315": "sacet saṁghasya prāptakālaṁ kṣametānujānīyāt saṁgho yat saṁgha eṣāṁ nimittānāṁ arvāk khuḍḍalikāṁ sīmāṁ badhnīyāt saṁmanyeta maṇḍalakaṁ |",
    "san-mu-kd2:316": "eṣā jñaptiḥ |",
    "san-mu-kd2:317": "evaṁ ca karma kartavyaṁ |",
    "san-mu-kd2:318": "śṛṇotu bhadantāḥ saṁghaḥ |",
    "san-mu-kd2:319": "a. yāvad evāsminn āvāse āvāsikanaivāsikair bhikṣubhiḥ khuḍḍalikāyāḥ sīmāyāś caturdiśaṁ sthāvarāṇi nimittāni parikīrtitāni |",
    "san-mu-kd2:320": "pūrvasyān diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā mārṣṭīkā vā kaḍḍhitā śilā vā ucchrepitā kīlako vā nikhātaḥ |",
    "san-mu-kd2:321": "dakṣiṇasyāṁ paścimāyām uttarasyān diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā mārṣṭīkā vā kaḍḍhitā śilā vā ucchrepitā kīlako vā nikhātaḥ |",
    "san-mu-kd2:322": "b. tat saṁgha eṣāṁ nimittānām arvāk khuḍḍālikāṁ sīmāṁ badhnāti | saṁmanyati maṇḍalakaṁ |",
    "san-mu-kd2:323": "c. yeṣām āyuṣmatāṁ kṣamate eṣāṁ nimittānām arvāk khuḍḍalikāṁ sīmāṁ baddhuṁ maṇḍalakaṁ sammantuṁ sa tūṣṇīṁ | na kṣamate bhāṣatāṁ |",
    "san-mu-kd2:324": "d. baddhā saṁghena eṣāṁ nimittānām arvāk khuḍḍalikā sīmā | saṁmato maṇḍalakaḥ | kṣāntam anujñātaṁ saṁghena yasmāt tūṣṇīm evam etad dhārayāmi |",
    "san-mu-kd2:325": "tataḥ paścān mahatī sīmā baddhavyā |",
    "san-mu-kd2:326": "evaṁ ca punar baddhavyā |",
    "san-mu-kd2:327": "pūrvaṁ tāvat mahatyāḥ sīmāyā āvāsikanaivāsikair bhikṣubhiś caturdiśaṁ sthāvarāṇi nimittāni saṁlakṣayitavyāni |",
    "san-mu-kd2:328": "pūrvavad vistareṇa vācyam |",
    "san-mu-kd2:329": "tataḥ paścān mahatyāḥ sīmāyā arvāg bhikṣūṇāṁ cīvarakāṇām avipravāsasaṁvṛtir dātavyā |",
    "san-mu-kd2:330": "evaṁ ca punar dātavyā |",
    "san-mu-kd2:331": "śayanāsanaprajñaptiṁ kṛtvā pūrvavat vistareṇa |",
    "san-mu-kd2:332": "āyuṣmān upālī buddhaṁ bhagavantaṁ pṛcchati |",
    "san-mu-kd2:333": "abaddhasīme bhadantāvāse kā sīmā |",
    "san-mu-kd2:334": "kuḍyāntaram upāliṁ sāmantakena |",
    "san-mu-kd2:335": "ye kuḍyasyābhyantare bhikṣavaḥ prativasanti tair ekadhye niṣadya poṣadhaḥ kartavyaḥ pravāraṇā jñaptiḥ jñaptidvitīyaṁ jñapticarturthaṁ karma kartavyaṁ |",
    "san-mu-kd2:336": "vyagrāḥ kurvanti sātisārā bhavanti |",
    "san-mu-kd2:337": "āyuṣmān upālī buddhaṁ bhagavantaṁ pṛcchati |",
    "san-mu-kd2:338": "agrāmake bhadantāraṇyāyatane kā sīmā |",
    "san-mu-kd2:339": "krośam upāliṁ sāmantakena |",
    "san-mu-kd2:340": "ye krośasyābhyantare bhikṣavaḥ prativasanti sarvais tair ekadhye niṣadya poṣadhaḥ pravāraṇā vistareṇa |",
    "san-mu-kd2:341": "vyagrāḥ kurvanti sātisārā bhavanti |",
    "san-mu-kd2:342": "āyuṣmān upālī buddhaṁ bhagavantaṁ pṛcchati |",
    "san-mu-kd2:343": "labhyaṁ bhadanta ekayā jñaptyā ekena karmakārakeṇa ekayā karmavācanayā sāntarbahirmukhīṁ sīmām abhisaṁhartuṁ vā abhinirhartuṁ vā |",
    "san-mu-kd2:344": "labhyaṁ upāliṁ | tatrāyam abhisaṁhāraḥ saṁkocaḥ | tatrāyam abhinirhāraḥ vistāraḥ |",
    "san-mu-kd2:345": "evaṁ ca punar baddhavyā |",
    "san-mu-kd2:346": "pūrvaṁ tāvan mahatī sīmā moktavyā | khuḍḍalikā sīmā moktavyā | pratiprasraṁbhitavyo maṇḍalakaḥ |",
    "san-mu-kd2:347": "evaṁ ca punar moktavyā |",
    "san-mu-kd2:348": "śayanāsanaprajñaptiṁ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṁghe sanniṣaṇṇe sannipatite ubhayataḥsīmāyāṁ saṁghaṁ sthāpayitvā karmakārakeṇa bhikṣuṇā ubhe sīme kāṣṭhena vā daṇḍena vā kiṭakena vā kiliṁjena vā avaṣṭabhya jñaptiṁ kṛtvā karma kartavyaṁ |",
    "san-mu-kd2:349": "śṛṇotu bhadantāḥ saṁghaḥ |",
    "san-mu-kd2:350": "yāvad evāsminn āvāse samagreṇa saṁghena ekapoṣadhāvāsasaṁvāsasaṁvṛtyā mahatī sīmā baddhā | khuḍḍalikā sīmā baddhā | saṁmato maṇḍalakaḥ |",
    "san-mu-kd2:351": "sacet saṁghasya prāptakālaṁ kṣametānujānīyāt saṁghaḥ yat saṁghaḥ mahatīṁ sīmāṁ muṁcīta for muṁceta | khuḍḍalikāṁ sīmāṁ muṁcīta | pratiprasraṁbheta maṇḍalakaṁ |",
    "san-mu-kd2:352": "eṣā jñaptiḥ |",
    "san-mu-kd2:353": "evaṁ ca karma kartavyaṁ |",
    "san-mu-kd2:354": "śṛṇotu bhadantāḥ saṁghaḥ |",
    "san-mu-kd2:355": "a. yāvad evāsminn āvāse samagreṇa saṁghena ekapoṣadhāvāsasaṁvāsasaṁvṛtyā mahatī sīmā baddhā | khuḍḍalikā sīmā baddhā | saṁmato maṇḍalakaḥ |",
    "san-mu-kd2:356": "b. tat saṁghaḥ mahatīṁ sīmāṁ muṁcati | khuḍḍalikāṁ sīmāṁ muṁcati | pratiprasraṁbhayati maṇḍalakaṁ |",
    "san-mu-kd2:357": "c. yeṣām āyuṣmatāṁ kṣamate mahatīṁ sīmāṁ moktuṁ | khuḍḍalikāṁ sīmāṁ moktuṁ | pratiprasrabdhuṁ maṇḍalakaṁ sa tūṣṇīṁ | na kṣamate bhāṣantāṁ |",
    "san-mu-kd2:358": "d. iyaṁ prathamā karmavācanā dvitīyā tṛtīyā karmavācanā |",
    "san-mu-kd2:359": "e. muktā saṁghena mahatī sīmā | muktā khuḍḍalikā sīmā | pratiprasrabdho maṇḍalakaḥ | kṣāntam anujñātaṁ saṁghena yasmāt tūṣṇīm evam etad dhārayāmi |",
    "san-mu-kd2:360": "tatra yadīcchanti vistārayitavyāḥ | nocet saṁkocayitavyāḥ |",
    "san-mu-kd2:361": "tataḥ paścād āvāsikanaivāsikair bhikṣubhiḥ khuḍḍalikāyāḥ sīmāyāś caturdiśaṁ sthāvarāṇi nimittāni saṁlakṣayitavyāni |",
    "san-mu-kd2:362": "pūrvasyāṁ diśi kuḍyanimittaṁ vā vṛkṣanimittaṁ vā śailanimittaṁ vā prākāranimittaṁ vā prāgbhāranimittaṁ vā mārṣṭīkā vā kaḍḍhitavyā śilā vā ucchrepayitavyā kīlako vā nikhantavyaḥ |",
    "san-mu-kd2:363": "yathā pūrvasyāṁ diśy evaṁ dakṣiṇasyāṁ paścimāyām uttarasyāṁ diśi |",
    "san-mu-kd2:364": "tataḥ paścāc chayanāsanaprajñaptiṁ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṁghe sanniṣaṇṇe sannipatite āvāsikanaivāsikair bhikṣubhiḥ khuḍḍalikāyāḥ sīmāyāś caturdiśaṁ sthāvaranimittāni parikīrtayitavyāni |",
    "san-mu-kd2:365": "pūrvavad yāvat kīlako vā nikhātaḥ |mahatyāḥ sīmāyāś caturdiśaṁ sthāvarāṇi nimittāni parikīrtayitavyāni |",
    "san-mu-kd2:366": "pūrvavad yāvat prāgbhāranimittaṁ vā |",
    "san-mu-kd2:367": "tataḥ paścād ubhayataḥsīmāyāṁ saṁghaṁ sthāpayitvā karmakārakeṇa bhikṣuṇā ubhe sīme kāṣṭhena vā daṇḍena vā kiṭakena vā kiliṁjena vā avaṣṭabhya jñaptiṁ kṛtvā karma kartavyaṁ |",
    "san-mu-kd2:368": "śṛṇotu bhadantāḥ saṁghaḥ |",
    "san-mu-kd2:369": "yāvad evāsminn āvāse āvāsikanaivāsikair bhikṣubhiḥ khuḍḍalikāyāḥ sīmāyāś caturdiśaṁ sthāvaranimittāni parikīrtitāni |",
    "san-mu-kd2:370": "pūrvavad yāvat kīlako vā nikhātaḥ |",
    "san-mu-kd2:371": "mahatyāḥ sīmāyāś caturdiśaṁ sthāvarāṇi nimittāni parikīrtitāni |",
    "san-mu-kd2:372": "pūrvavad yāvat prāgbhāranimittaṁ vā |",
    "san-mu-kd2:373": "sacet saṁghasya prāptakālaṁ kṣametānujānīyāt saṁgho yat saṁghaḥ eṣām āghaṭanānām arvak khuḍḍalikāṁ sīmāṁ badhnīyāt saṁmanyeta maṇḍalakaṁ | teṣām āghaṭanānām arvāg ekapoṣadhāvāsasaṁvāsasaṁvṛtyā mahatīṁ sīmāṁ badhnīyāt yāvac cāraṇyaṁ yāvac ca śayanāsanaṁ sthāpayitvā grāmaṁ ca grāmopavicāraṁ ca |",
    "san-mu-kd2:374": "eṣā jñaptiḥ |",
    "san-mu-kd2:375": "evaṁ ca karma kartavyaṁ |",
    "san-mu-kd2:376": "śṛṇotu bhadantāḥ saṁghaḥ |",
    "san-mu-kd2:377": "a. yāvad evāsminn āvāse āvāsikanaivāsikair bhikṣubhiḥ khuḍḍalikāyāḥ sīmāyāś caturdiśaṁ sthāvarāṇi nimittāni parikīrtitāni |",
    "san-mu-kd2:378": "pūrvavad yāvat kīlako vā nikhātaḥ |",
    "san-mu-kd2:379": "mahatyāḥ sīmāyāś caturdiśaṁ sthāvarāṇi nimittāni parikīrtitāni |",
    "san-mu-kd2:380": "pūrvavad yāvat prāgbhāranimittaṁ vā |",
    "san-mu-kd2:381": "b. tat saṁgha eṣām āghaṭanānām arvāk khuḍḍalikāṁ sīmāṁ badhnāti | saṁmanyate maṇḍalakaṁ | teṣām āghaṭanānām arvāg ekapoṣadhāvāsasaṁvāsasaṁvṛttyā mahatīṁ sīmāṁ badhnāti | yāvac cāraṇyaṁ yāvac ca śayanāsanaṁ sthāpayitvā grāmaṁ ca grāmopavicāraṁ ca |",
    "san-mu-kd2:382": "c. yeṣām āyuṣmatāṁ kṣamate eṣām āghaṭanānām arvāk khuḍḍalikāṁ sīmāṁ baddhuṁ saṁmatuṁ maṇḍalakaṁ teṣām āghaṭanānām arvāg ekapoṣadhāvāsasaṁvāsasaṁvṛtyā mahatīṁ sīmāṁ baddhuṁ yāvac cāraṇyaṁ yāvac ca śayanāsanaṁ sthāpayitvā grāmaṁ ca grāmopavicāraṁ ca te tūṣṇīṁ | na kṣamate bhāṣantāṁ |",
    "san-mu-kd2:383": "e. baddhā saṁghena eṣām āghaṭanānāṇ arvāk khuḍḍalikā sīmā | saṁmato maṇḍalakaḥ | baddhā teṣām āghaṭanānām arvāg ekapoṣadhāvāsasaṁvāsasaṁvṛtyā mahatī sīmā yāvac cāraṇyaṁ yāvac ca śayanāsanaṁ sthāpayitvā grāmaṁ ca grāmopavicāraṁ ca | kṣāntam anujñātaṁ saṁghena yasmāt tūṣṇīm evam etad dhārayāmi |",
    "san-mu-kd2:384": "tataḥ paścāt khuḍḍalikāyāḥ sīmāyā nirgatya mahatyāḥ sīmāyāḥ śayanāsanaprajñaptiṁ kṛtvā bhikṣūṇāṁ cīvarakāṇām avipravāsasaṁvṛtir dātavyā |",
    "san-mu-kd2:385": "pūrvavad yāvat",
    "san-mu-kd2:386": "āyuṣmān upālī buddhaṁ bhagavantaṁ pṛcchati |",
    "san-mu-kd2:387": "kati bhadanta poṣadhakarmāṇi |",
    "san-mu-kd2:388": "catvāry upāliṁ |",
    "san-mu-kd2:389": "a. adharmeṇa kurvanti vyagrāḥ |",
    "san-mu-kd2:390": "b. adharmeṇa samagrāḥ |",
    "san-mu-kd2:391": "c. dharmeṇa vyagrāḥ |",
    "san-mu-kd2:392": "d. dharmeṇa samagrāḥ |",
    "san-mu-kd2:393": "tatraikaṁ dhārmikaṁ poṣadhakarma yad idaṁ dharmeṇa kurvanti samagrāḥ ||",
    "san-mu-kd2:394": "āyuṣmān upālī buddhaṁ bhagavantaṁ pṛcchati |",
    "san-mu-kd2:395": "kati bhadanta prātimokṣasūtroddeśāḥ |",
    "san-mu-kd2:396": "paṁcopāliṁ |",
    "san-mu-kd2:397": "a. jñaptiṁ kṛtvā nidānam uddiśya avaśiṣṭaṁ śrutena śrāvayanti | uddiṣṭaḥ prātimokṣaḥ kṛtaḥ saṁghena poṣadhaḥ |",
    "san-mu-kd2:398": "b. jñaptiṁ kṛtvā nidānam uddiśya catvāraḥ pārājikān dharmān uddiśya avaśiṣṭaṁ śrutena śrāvayanti | uddiṣṭaḥ prātimokṣaḥ kṛtaḥ saṁghena poṣadhaḥ |",
    "san-mu-kd2:399": "c. jñaptiṁ kṛtvā nidānam uddiśya catvāraḥ pārājikān dharmān uddiśya trayodaśa saṁghāvaśeṣān dharmān uddiśya avaśiṣṭaṁ śrutena śrāvayanti | uddiṣṭaḥ prātimokṣaḥ kṛtaḥ saṁghena poṣadhaḥ |",
    "san-mu-kd2:400": "d. jñaptiṁ kṛtvā nidānam uddiśya catvāraḥ pārājikān dharmān uddiśya trayodaśa saṁghāvaśeṣān dharmān uddiśya dvāv aniyatau dharmāv uddiśya avaśiṣṭaṁ śrutena śrāvayanti | uddiṣṭaḥ prātimokṣaḥ kṛtaḥ saṁghena poṣadhaḥ |",
    "san-mu-kd2:401": "e. vistareṇa prātimokṣasūtroddeśa eva pañcamaḥ || ||",
    "san-mu-kd2:402": "uddānam |",
    "san-mu-kd2:403": "āvāsavarṣāgantukacārikā kuru poṣadhaṁ |",
    "san-mu-kd2:404": "rātriś caivātikrāmati cittotpādena poṣadhaḥ || ||",
    "san-mu-kd2:405": "yathāpi tad anyatarasminn āvāse saṁbahulā bhikṣavaḥ prativasanti |",
    "san-mu-kd2:406": "teṣām evaṁ bhavati | amukasya bhikṣor uddiśyate prātimokṣa amukasya bhikṣor uddiśyate prātimokṣa iti |",
    "san-mu-kd2:407": "teṣāṁ tad eva poṣadhe pañcadaśyāṁ na kasyacid bhikṣor uddiśyate prātimokṣaḥ |",
    "san-mu-kd2:408": "bhagavān āha | sa tair bhikṣubhiḥ bhikṣuḥ paryeṣitavyaḥ vastuparihāreṇa śayanāsanaparihāreṇa karmaparihāreṇa lābhaparihāreṇopasthāyakaparihāreṇa yasya bhikṣor uddiśyate prātimokṣaḥ |",
    "san-mu-kd2:409": "sacet saṁpadyate ity evaṁ kuśalaṁ | nocet saṁpadyate na tair bhikṣubhis tasminn āvāse anyat poṣadham āgamayitavyaṁ āgamayanti sātisārā bhavanti ||",
    "san-mu-kd2:410": "yathāpi tad anyatarasminn āvāse saṁbahulā bhikṣavaḥ pūrvikāṁ varṣām upagantukāmā bhavanti |",
    "san-mu-kd2:411": "teṣām evaṁ bhavaty | amukasya bhikṣor uddiśyate prātimokṣa amukasya bhikṣor uddiśyate prātimokṣa iti |",
    "san-mu-kd2:412": "teṣāṁ tad eva poṣadhe pañcadaśyāṁ na kasyacid bhikṣor uddiśyate prātimokṣaḥ |",
    "san-mu-kd2:413": "bhagavān āha | sa tair bhikṣubhir bhikṣuḥ paryeṣitavyo vastuparihāreṇa śayanāsanaparihāreṇa karmaparihāreṇa lābhaparihāreṇa upasthāyakaparihāreṇa yasya bhikṣor uddiśyate prātimokṣaḥ |",
    "san-mu-kd2:414": "sacet saṁpadyate ’ty evaṁ kuśalaṁ | nocet saṁpadyate na tair bhikṣubhis tasminn āvāse pūrvikāṁ varṣām upagantavyaṁ | upagacchanti sātisārā bhavanti ||",
    "san-mu-kd2:415": "yathāpi tad anyatamasminn āvāse saṁbahulā bhikṣavaḥ pūrvikāṁ varṣām upagantukāmā bhavanti |",
    "san-mu-kd2:416": "teṣām evaṁ bhavati | amukasya bhikṣor uddiśyate prātimokṣa amukasya bhikṣor uddiśyate prātimokṣa iti |",
    "san-mu-kd2:417": "teṣāṁ tad eva poṣadhe pañcadaśyāṁ na kasyacid bhikṣor uddiśyate prātimokṣaḥ |",
    "san-mu-kd2:418": "bhagavān āha | sa tair bhikṣubhir bhikṣuḥ paryeṣitavyaḥ vastuparihāreṇa śayanāsanaparihāreṇa karmaparihāreṇa lābhaparihāreṇopasthāyakaparihāreṇa yasya bhikṣor uddiśyate prātimokṣaḥ |",
    "san-mu-kd2:419": "sacet saṁpadyate ’ty evaṁ kuśalaṁ | nocet saṁpadyate na tair bhikṣubhis tasminn āvāse pūrvikāṁ varṣām vastavyaṁ | vasanti sātisārā bhavanti |",
    "san-mu-kd2:420": "yathāpi tad anyatamasminn āvāse saṁbahulā bhikṣavaḥ paścimikāṁ varṣām upagantukāmā bhavanti |",
    "san-mu-kd2:421": "teṣām evaṁ bhavaty | amukasya bhikṣor uddiśyate prātimokṣa amukasya bhikṣor uddiśyate prātimokṣa iti |",
    "san-mu-kd2:422": "teṣāṁ tad eva poṣadhe pañcadaśyāṁ na kasyacid bhikṣor uddiśyate prātimokṣaḥ |",
    "san-mu-kd2:423": "bhagavān āha | sa tair bhikṣubhir bhikṣuḥ paryeṣitavyaḥ vastuparihāreṇa śayanāsanaparihāreṇa karmaparihāreṇa lābhaparihāreṇopasthāyakaparihāreṇa yasya bhikṣor uddiśyate prātimokṣaḥ |",
    "san-mu-kd2:424": "sacet saṁpadyate ’ty evaṁ kuśalaṁ | nocet saṁpadyate na tair bhikṣubhis tasminn āvāse paścimikāṁ varṣām upagantavyaṁ | upagacchanti sātisārā bhavanti |",
    "san-mu-kd2:425": "yathāpi tad anyatamasminn āvāse saṁbahulā bhikṣavaḥ paścimikāṁ varṣām upagantā bhavanti |",
    "san-mu-kd2:426": "teṣām evaṁ bhavati | amukasya bhikṣor uddiśyate prātimokṣaḥ amukasya bhikṣor uddiśyate prātimokṣa iti |",
    "san-mu-kd2:427": "teṣāṁ tad eva poṣadhe paṁcadaśyāṁ na kasyacid bhikṣor uddiśyate prātimokṣaḥ |",
    "san-mu-kd2:428": "bhagavān āha | tair bhikṣubhiḥ tasminn āvāse dvau māsau pratisaṁkhyāya vastavyam dvayor māsayor atyayād bhikṣuḥ paryeṣitavyaḥ vastuparihāreṇa śayanāsanaparihāreṇa karmaparihāreṇa lābhaparihāreṇopasthāyakaparihāreṇa yasya bhikṣor uddiśyate prātimokṣaḥ |",
    "san-mu-kd2:429": "sacet saṁpadyate ity evaṁ kuśalaṁ | nocet saṁpadyate na tair bhikṣubhir asminn āvāse anyaṁ poṣadhaṁ āgamayitavyaḥ | āgamayanti sātisārā bhavanti || ||",
    "san-mu-kd2:430": "āyuṣmān upālī buddhaṁ bhagavantaṁ pṛcchati |",
    "san-mu-kd2:431": "yathāpi tad bhadanta naivāsikā bhikṣavaḥ śṛṇvanti āgantukā bhikṣava āgacchanti sūtradharā vinayadharā mātṛkādharā iti | tais teṣāṁ kathaṁ pratipattavyaṁ |",
    "san-mu-kd2:432": "tair upāliṁ bhikṣubhiḥ sūtradharavinayadharamātṛkādharāṇāṁ bhikṣūṇām arthāya ardhatṛtīyāni yojanāni chatradhvajapatākābhiḥ pratyudgantavyaṁ |",
    "san-mu-kd2:433": "sacet saṁpadyate ’ty evaṁ kuśalaṁ | nocet saṁpadyate paṁca krośāni chatradhvajapatākābhiḥ pratyudgantavyaṁ |",
    "san-mu-kd2:434": "sacet saṁpadyate ’ty evaṁ kuśalaṁ | nocet saṁpadyate trīṅ krośān ardhakrośam antataḥ pariṣaṇḍām api chatradhvajapatākābhiḥ pratyudgantavyaṁ |",
    "san-mu-kd2:435": "sacet saṁpadyate ’ty evaṁ kuśalaṁ | nocet saṁpadyate snātraṁ kartavyaṁ saṁghe snehalābhaḥ kartavyaḥ |",
    "san-mu-kd2:436": "teṣāṁ vastuparihāraḥ śayanāsanaparihāraḥ karmaparihāraḥ lābhaparihāra upasthāyakaparihāro dātavyaḥ |",
    "san-mu-kd2:437": "sacet tatra kaścid evaṁ vadet | sāmānikāyāṁ āyuṣmantaḥ pravrajyāyāṁ kasmād ete bhikṣavo ’rhanti na vayam iti | sa idaṁ syād vacanīyaḥ | atītaśāstrake āyuṣman pravacane eṣa śāstā eṣa pratisaraṇaṁ yad uta sūtravinayamātṛkāś ceti | sa caiṣam āyuṣmatāṁ vistareṇoddiṣṭaḥ pravṛttaś ceti | tasmād ete ’rhanti na tvam iti |",
    "san-mu-kd2:438": "yathāpi tad eva poṣadhe paṁcadaśyāṁ sārdhaṁvihāryantevāsikā bhikṣavo janapadacārikāṁ cartukāmā bhavanti |",
    "san-mu-kd2:439": "teṣām ācāryopādhyāyair na kenacit prakāreṇāvalokanā dātavyā |",
    "san-mu-kd2:440": "sacet tadrūpaḥ pratyayo bhavati vaktavyaḥ |",
    "san-mu-kd2:441": "āyuṣmann amuka āvāsaḥ sasthaviraḥ saprātimokṣaḥ |",
    "san-mu-kd2:442": "sacet tatroktā anyatrāvataranti sātisārā bhavanti |",
    "san-mu-kd2:443": "atha bhagavāṁs tad eva poṣadhe paṁcadaśyāṁ purastād bhikṣusaṁghasya prajñapta evāsane niṣaṇṇaḥ | niṣadya bhagavān bhikṣūn āmantrayate sma |",
    "san-mu-kd2:444": "nirgacchati bhikṣavo rātriḥ | kuruta bhikṣavaḥ poṣadhaṁ |",
    "san-mu-kd2:445": "athānyatamo bhikṣur utthāyāsanād ekāṁsam uttarāsaṁgaṁ kṛtvā yena bhagavāṁs tenāñjaliṁ praṇamayya bhagavantam idam avocat",
    "san-mu-kd2:446": "anyatamasmiṁ bhadantāvāse bhikṣur ābādhiko duḥkhito bāḍhaglānaḥ | tasyāsmābhiḥ kathaṁ pratipattavyaṁ |",
    "san-mu-kd2:447": "bhagavān āha | pāriśuddhir asyānayitavyā |",
    "san-mu-kd2:448": "uktaṁ bhagavatā pāriśuddhir asyānayitavyeti | bhikṣavo na jānate katham ānayitavyeti |",
    "san-mu-kd2:449": "bhagavān āha | ekasya ekena dvābhyām ekena saṁbahulānāṁ yāvatāṁ vā śaknoti saṁghamadhye nāmānaṁ parikīrtayituṁ |",
    "san-mu-kd2:450": "pāriśuddhidāyakasyāhaṁ bhikṣava bhikṣor āsamudācārikān dharmān prajñapayiṣyāmi |",
    "san-mu-kd2:451": "pāriśuddhidāyakena bhikṣuṇaikāṁsam uttarāsaṁgaṁ kṛtvā upānahāv avamucya yathāvṛddhikayā sāmīcīṁ kṛtvā utkuṇḍakena pāriśuddhidāyakena bhikṣuṇaikāṁsam uttarāsaṁgaṁ kṛtvā upānahāv avamucya yathāvṛddhikayā sāmīcīṁ kṛtvā utkuṇḍakena sthitvā añjaliṁ pragṛhya idaṁ syād vacanīyaṁ |",
    "san-mu-kd2:452": "samanvāharāyuṣmann adya saṁghasya poṣadhaḥ pāṁcadaśikaḥ mamāpy evaṁnāmo bhikṣoḥ poṣadhaḥ pāñcadaśikaḥ so ’ham evaṁnāmā bhikṣuḥ pariśuddham antarāyikair dharmair ātmānaṁ vadāmi | poṣadhe me pāriśuddhim ārocayāmy ārocitāṁ ca pravedayāmi |",
    "san-mu-kd2:453": "evaṁ dvir apy evaṁ trir api |",
    "san-mu-kd2:454": "pāriśuddhidāyako bhikṣuḥ sacet kāyavijñaptyā pāriśuddhin dadāti | dattā pāriśuddhir vaktavyā | vāgvijñaptyā dadāti | dattā pāriśuddhir vaktavyā | kāyavijñaptyā ca vāgvijñaptyā ca dadāti | dattā pāriśuddhir vaktavyā |",
    "san-mu-kd2:455": "na kāyavijñaptyā na vāgvijñaptyā dadāti | sarvasaṁghena vā tatra gantavyaṁ | sa vā bhikṣuḥ saṁghamadhye ’vatārayitavyaḥ |",
    "san-mu-kd2:456": "na sarvasaṁghas tatra gacchati | taṁ ca bhikṣuṁ saṁghe nāvatārayiṣyanti | vyagrāḥ kurvanti sātisārā bhavanti |",
    "san-mu-kd2:457": "pāriśuddhidāyako bhikṣur yathāprajñaptān āsamudācārikāṁ dharmāṁ na samādāya vartate sātisāro bhavati |",
    "san-mu-kd2:458": "pāriśuddhigrāhakasyāhaṁ bhikṣava bhikṣor āsamudācārikān dharmān prajñapayiṣyāmi |",
    "san-mu-kd2:459": "pāriśuddhigrāhakeṇa bhikṣuṇā pāriśuddhiṁ gṛhītvā na dhāvitavyaṁ | na dravitavyaṁ | na laṁghatavyaṁ na + .. laṁghayitavyā | na pariṣaṇḍā laṁghayitavyā | noparivihāyasā sthātavyaṁ | na bahiḥ sīmāṁ gantavyaṁ | naikena pādena dvau niśreṇapadakāv abhiruhitavyau | naikena pādena dvau sopānakaḍevarāv abhiruhitavyau | na svapitavyaṁ | na samāpattavyaṁ |",
    "san-mu-kd2:460": "svapiti samāpadyate dvābhyāṁ kāraṇābhyāṁ garhyo bhavati yac cālajjitvena yac ca vaitarikatvena |",
    "san-mu-kd2:461": "yadā saṁghasthaviraḥ kathayaty anāgamanāyāyuṣmantaś chandaṁ ca pāriśuddiṁ cārocayata | ārocitāṁ ca pravedayatheti | tenāntarikassa for tenāntarikasya bhikṣoḥ purataḥ sthitvā vaktavyaṁ |",
    "san-mu-kd2:462": "samanvāhara āyuṣmann amuṣminn āvāse bhikṣur ābādhiko duḥkhito bāḍhaglānaḥ | adya saṁghasya poṣadhaḥ pāñcadaśikas tasyāpi bhikṣoḥ poṣadhaḥ pāñcadaśikaḥ so ’yam evaṁnāmā bhikṣuḥ pariśuddham antarāyikair dharmair ātmānaṁ vedayati | poṣadhe ’sya pāriśuddhim ārocayāmy ārocitāṁ ca pravedayāmi |",
    "san-mu-kd2:463": "pāriśuddhigrāhako bhikṣur āsamudācārikān dharmān na samādāya vartate sātisāro bhavati |",
    "san-mu-kd2:464": "āyuṣmān upālī buddhaṁ bhagavantaṁ pṛcchati |",
    "san-mu-kd2:465": "pāriśuddhigrāhakas tāvad bhadanta bhikṣuḥ pāriśuddhiṁ gṛhītvā tatraivocchidya kālaṁ kuryād ānītā pāriśuddhir vaktavyā | anānītā |",
    "san-mu-kd2:466": "anānītā upāliṁ punar apy ānayitavyā |",
    "san-mu-kd2:467": "āgārikatvaṁ pratijānāti śramaṇoddeśatvaṁ śaṇṭhakatvaṁ paṇḍakatvaṁ bhikṣuṇīdūṣakatvaṁ mātṛghātakatvaṁ pitṛghātakatvam āgārikatvaṁ pratijānāti śramaṇoddeśatvaṁ śaṇṭhakatvaṁ paṇḍakatvaṁ bhikṣuṇīdūṣakatvaṁ mātṛghātakatvaṁ pitṛghātakatvam arhadghātakatvaṁ saṁghabhedakatvaṁ tathāgatasyāntike duṣṭacittarudhirotpādakatvaṁ tīrthikatvaṁ tīrthikāvakrāntakatvaṁ steyasaṁvāsikatvaṁ nānāsaṁvāsikatvam asaṁvāsikatvaṁ pratijānāti | ānītā pāriśuddhir vaktavyā | anānītā |",
    "san-mu-kd2:468": "anānītā upāliṁ punar apy ānayitavyā |",
    "san-mu-kd2:469": "pāriśuddhigrāhakas tāvad bhadanta bhikṣuḥ pāriśuddhiṁ gṛhītvā saṁghamadhye prāptaḥ kālaṁ kuryād ānītā pāriśuddhir vaktavyā | anānītā |",
    "san-mu-kd2:470": "anānītā upāliṁ punar apy ānayitavyā |",
    "san-mu-kd2:471": "āgārikatvaṁ pratijānāti pūrvavad yāvad asaṁvāsikatvaṁ pratijānāti | ānītā pāriśuddhir vaktavyā | anānītā |",
    "san-mu-kd2:472": "anānītā upāliṁ punar apy ānayitavyā | ||",
    "san-mu-kd2:473": "āyuṣmān upālī buddhaṁ bhagavantaṁ pṛcchati |",
    "san-mu-kd2:474": "yasmin bhadantāvāse eko bhikṣuḥ prativasati | tena tad eva poṣadhe paṁcadaśyāṁ kathaṁ pratipattavyaṁ |",
    "san-mu-kd2:475": "tenopāliṁ bhikṣuṇā vihāraḥ sektavyaḥ saṁmārjitavyaḥ | sukumārī gomayakārṣī anupradātavyā | siṁhāsanaṁ prajñapayitavyaṁ | āsanaprajñaptiḥ kartavyā | dharmaśravaṇaṁ dātavyaṁ |",
    "san-mu-kd2:476": "tataḥ paścād uccatarake fol. 61, 62 and 63 are lost",
    "san-mu-kd2:477": "sūtroddeśam uddiśanti |",
    "san-mu-kd2:478": "tataḥ paścān naivāsikā bhikṣava āgacchanty alpatarakāḥ | tair yathāgatā niṣadya taiḥ sārdhaṁ poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:479": "pūrvakā bhikṣavo na sātisārāḥ |",
    "san-mu-kd2:480": "yathāpi tad tad eva poṣadhe pañcadaśyāṁ naivāsikā bhikṣavaḥ sanniṣaṇṇāḥ sannipatitā bhavanti catvāro vā uttare vā |",
    "san-mu-kd2:481": "teṣāṁ naivaṁ bhavati | santi bhikṣavo ye ’nāgatakā iti | te dharmasaṁjñinaḥ samagrasaṁjñinaḥ jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:482": "uddiṣṭaḥ prātimokṣaḥ kṛtaḥ saṁghena poṣadhaḥ | avyutthitā sā parṣad aviprakrāntāś ca bhikṣavaḥ |",
    "san-mu-kd2:483": "tataḥ paścān naivāsikā bhikṣava āgacchanty alpatarakāḥ | tais teṣām arthāya punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:484": "pūrvakā bhikṣavo na sātisāraḥ ||",
    "san-mu-kd2:485": "yathāpi tad tad eva poṣadhe paṁcadaśyāṁ naivāsikā bhikṣavaḥ sanniṣaṇṇāḥ sannipatitāḥ bhavanti catvāro vā uttare vā |",
    "san-mu-kd2:486": "teṣāṁ naivaṁ bhavati | santi bhikṣavo ye ’nāgatakāḥ | te dharmasaṁjñinaḥ samagrasaṁjñinaḥ jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:487": "uddiṣṭaḥ prātimokṣaḥ kṛtaḥ saṁghena poṣadhaḥ | vyutthitā sā parṣat ekatyā bhikṣavo viprakrāntāḥ ekatyā aviprakrāntāḥ |",
    "san-mu-kd2:488": "tataḥ paścān naivāsikā bhikṣava āgacchanty alpatarakāḥ | te yadi tāvat sāmagrīm ārāgayanti punar api tais teṣām arthāya jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ | nocet ārāgayanti tair maṇḍalakaṁ gatvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:489": "pūrvakā bhikṣavo na sātisāraḥ |",
    "san-mu-kd2:490": "yathāpi tad tad eva poṣadhe pañcadaśyāṁ naivāsikā bhikṣavaḥ sanniṣaṇṇāḥ sannipatitāḥ bhavanti catvāro vā uttare vā |",
    "san-mu-kd2:491": "teṣāṁ naivaṁ bhavati | santi bhikṣavo ye ’nāgatakāḥ | te dharmasaṁjñinaḥ samagrasaṁjñinaḥ jñaptiṁ kṛtvā poṣadhaṁ kurvanti | prātimokṣasūtroddeśam uddiśanti | uddiṣṭaḥ prātimokṣaḥ kṛtaḥ saṁghena poṣadhaḥ | vyutthitā sā parṣat viprakrāntāś ca bhikṣavaḥ |",
    "san-mu-kd2:492": "tataḥ paścān naivāsikā bhikṣava āgacchanty alpatarakāḥ | tair maṇḍalakaṁ gatvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:493": "pūrvakā bhikṣavo na sātisāraḥ |",
    "san-mu-kd2:494": "yathā naivāsikaiḥ sanniṣaṇṇaiḥ sannipatitaiḥ naivāsikā āgacchanty alpāḥ |",
    "san-mu-kd2:495": "evaṁ samakāḥ |",
    "san-mu-kd2:496": "āgantukā āgacchanty alpāḥ | samakāḥ |",
    "san-mu-kd2:497": "āgantukanaivāsikā āgacchanty alpāḥ | samakāḥ |",
    "san-mu-kd2:498": "āgantukaiḥ sanniṣaṇṇaiḥ sannipatitair āgantukā āgacchanty alpāḥ | samakāḥ |",
    "san-mu-kd2:499": "naivāsikā āgacchanty alpāḥ | samakāḥ |",
    "san-mu-kd2:500": "āgantukanaivāsikā āgacchanty alpāḥ | samakāḥ |",
    "san-mu-kd2:501": "āgantukanaivāsikaiḥ sanniṣaṇṇaiḥ sannipatitaiḥ āgantukanaivāsikā āgacchanty alpāḥ | samakāḥ |",
    "san-mu-kd2:502": "naivāsikā āgacchanty alpāḥ | samakāḥ |",
    "san-mu-kd2:503": "āgantukā āgacchaṁty alpāḥ | samakāḥ || ||",
    "san-mu-kd2:504": "antaroddānaṁ ||",
    "san-mu-kd2:505": "yathāgantyā ca jñaptiś ca |",
    "san-mu-kd2:506": "sāmagrī maṇḍalakaś ca || ||MS: piṇḍodānam || gantṛjñaptiṁ śrīmaṇḍalakaś ca",
    "san-mu-kd2:507": "yathāpi tad tad eva poṣadhe pañcadaśyāṁ naivāsikā bhikṣavaḥ sanniṣaṇṇā bhavanti sannipatitāś catvāro vā uttare vā |",
    "san-mu-kd2:508": "teṣāṁ naivaṁ bhavati | santi bhikṣavo ye ’nāgatakāḥ | te dharmasaṁjñinaḥ samagrasaṁjñinaḥ jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:509": "tataḥ paścān naivāsikā bhikṣava āgacchanty bahutarakāḥ | taiḥ punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:510": "pūrvakā bhikṣavo na sātisāraḥ |",
    "san-mu-kd2:511": "yathāpi tad tad eva poṣadhe pañcadaśyāṁ naivāsikā bhikṣavaḥ sanniṣaṇṇā bhavanti sannipatitāś catvāro vā uttare vā |",
    "san-mu-kd2:512": "teṣāṁ naivaṁ bhavati | santi bhikṣavo ye ’nāgatakā | te dharmasaṁjñinaḥ samagrasaṁjñinaḥ jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:513": "uddiṣṭaḥ prātimokṣaḥ kṛtaḥ saṁghena poṣadhaḥ | avyutthitā sā parṣad aviprakrāntāś ca bhikṣavaḥ |",
    "san-mu-kd2:514": "tataḥ paścān naivāsikā bhikṣava āgacchanti bahutarakāḥ | taiḥ punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:515": "pūrvakā bhikṣavo na sātisāraḥ |",
    "san-mu-kd2:516": "yathāpi tad tad eva poṣadhe pañcadaśyāṁ naivāsikā bhikṣavaḥ sanniṣaṇṇā bhavanti sannipatitāḥ catvāro vā uttare vā |",
    "san-mu-kd2:517": "teṣāṁ naivaṁ bhavati | santi bhikṣavo ye ’nāgatakāḥ | te dharmasaṁjñinaḥ samagrasaṁjñino jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:518": "uddiṣṭaḥ prātimokṣaḥ kṛtaḥ saṁghena poṣadhaḥ | vyutthitā sā parṣad ekatyā bhikṣavo viprakrāntāḥ ekatyā aviprakrāntāḥ |",
    "san-mu-kd2:519": "tataḥ paścān naivāsikā bhikṣava āgacchanti bahutarakāḥ | taiḥ punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:520": "pūrvikā bhikṣavo na sātisāraḥ |",
    "san-mu-kd2:521": "yathāpi tad tad eva poṣadhe pañcadaśyāṁ naivāsikā bhikṣavaḥ sanniṣaṇṇā bhavanti sannipatitāś catvāro vā uttare vā |",
    "san-mu-kd2:522": "teṣāṁ naivaṁ bhavati | santi bhikṣavo ye ’nāgatakās | te dharmasaṁjñinaḥ samagrasaṁjñinaḥ jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:523": "uddiṣṭaḥ prātimokṣaḥ kṛtaḥ saṁghena poṣadhaḥ | vyutthitā sā parṣad viprakrāntā bhikṣavaḥ |",
    "san-mu-kd2:524": "tataḥ paścān naivāsikā bhikṣava āgacchanti bahutarakāḥ | punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:525": "pūrvakā bhikṣavo na sātisārāḥ |",
    "san-mu-kd2:526": "yathā naivāsikaiḥ sanniṣaṇṇaiḥ sannipatitaiḥ naivāsikā bhikṣava āgacchanti bahutarakāḥ |",
    "san-mu-kd2:527": "evam āgantukā āgacchanti bahutarakāḥ |",
    "san-mu-kd2:528": "āgantukanaivāsikā āgacchanti bahutarakāḥ |",
    "san-mu-kd2:529": "āgantukaiḥ sanniṣaṇṇaiḥ sannipatitair āgantukā āgacchanti bahutarakāḥ |",
    "san-mu-kd2:530": "naivāsikā āgacchanti bahutarakāḥ |",
    "san-mu-kd2:531": "āgantukanaivāsikā āgacchanti bahutarakāḥ |",
    "san-mu-kd2:532": "āgantukanaivāsikaiḥ sanniṣaṇṇaiḥ sannipatitaiḥ āgantukanaivāsikā āgacchanti bahutarakāḥ |",
    "san-mu-kd2:533": "naivāsikā āgacchanti bahutarakāḥ |",
    "san-mu-kd2:534": "āvāsikā āgacchaṁti bahutarakāḥ |",
    "san-mu-kd2:535": "naivāsikānāṁ paṁcadaśī āgantukānāṁ caturdaśī vā pratipad vā alpatarakāṇām |",
    "san-mu-kd2:536": "anuvartitavyam āgantukaiḥ naivāsikānāṁ bahutarakāṇāṁ |",
    "san-mu-kd2:537": "naivāsikānāṁ paṁcadaśī āgantukānāṁ caturdaśī vā pratipad vā samakānām |",
    "san-mu-kd2:538": "anuvartitavyam āgantukair naivāsikānāṁ samakānām",
    "san-mu-kd2:539": "naivāsikānāṁ paṁcadaśy āgantukānāṁ caturdaśī vā pratipad vā bahutarakāṇāṁ |",
    "san-mu-kd2:540": "anuvartitavyaṁ naivāsikair āgantukānāṁ bahutarakāṇāṁ |",
    "san-mu-kd2:541": "āgantukānāṁ paṁcadaśī naivāsikānāṁ caturdaśī vā pratipad vā alpatarakāṇām |",
    "san-mu-kd2:542": "anuvartitavyaṁ naivāsikair āgantukānāṁ bahutarakāṇāṁ |",
    "san-mu-kd2:543": "āgantukānāṁ pañcadaśī naivāsikānāṁ caturdaśī vā pratipad vā samakānām |",
    "san-mu-kd2:544": "anuvartitavyaṁ āgantukair naivāsikānāṁ samakānāṁ |",
    "san-mu-kd2:545": "āgantukānāṁ paṁcadaśī naivāsikānāṁ caturdaśī vā pratipad vā bahutarakāṇām |",
    "san-mu-kd2:546": "anuvartitavyam āgantukair naivāsikānāṁ bahutarakāṇāṁ |",
    "san-mu-kd2:547": "yathāpi tad tad eva poṣadhe paṁcadaśyāṁ naivāsikā bhikṣavaḥ sanniṣaṇṇāḥ bhavanti sannipatitāḥ catvāro vā uttare vā |",
    "san-mu-kd2:548": "tatra te paśyanti āgantukākārāṇi āgantukaliṅgāny āgantukanimittāni tadyathā anyādakaṁ pātraṁ cīvaraṁ yaṣṭiṁ visikāṁ kuṇḍīṁ tumbakaṁ kholāṁ pūlān upānahau |",
    "san-mu-kd2:549": "teṣām evaṁ bhavati | santi bhikṣavo ye ’nāgatakā iti | ye ’nāgatakā bhikṣavo naśyantu te | ata eva bhavantu hirug | bhavantu dūreṇa | pareṇa bhavantu |",
    "san-mu-kd2:550": "te bhedārthino bhedapariṣkārā jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:551": "tataḥ paścād āgantukā bhikṣava āgacchanty alpatarakāḥ | taiḥ punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:552": "pūrvikā bhikṣava āpadyante sthūlātyayāṁ bhedasāmantakāḥ |",
    "san-mu-kd2:553": "yathāpi tad tad eva poṣadhe paṁcadaśyāṁ naivāsikā bhikṣavaḥ sanniṣaṇṇā bhavanti sannipatitāś catvāro vā uttare vā |",
    "san-mu-kd2:554": "te tatra paśyanti āgantukākārāṇy āgantukaliṁgāny āgantukanimittāni tadyathā anyādakaṁ pātraṁ cīvaraṁ yaṣṭiṁ visikāṁ kuṇḍīṁ tuṁbakaṁ kholāṁ pūlān upānahau |",
    "san-mu-kd2:555": "teṣām evaṁ bhavati | santi bhikṣavo ye ’nāgatakā | bhikṣavo ye ’nāgatakā na kalpayaty asmākaṁ tair vinā jñaptiṁ kṛtvā poṣadhaṁ kartuṁ | prātimokṣasūtroddeśam uddeṣṭuṁ |",
    "san-mu-kd2:556": "te adharmasaṁjñino vyagrasaṁjñinaḥ jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:557": "tataḥ paścād āgantukā bhikṣava āgacchaṁty alpatarakāḥ | taiḥ punar api jñaptiṁ kṛtvā poṣadhaṁ kartavyaḥ | prātimokṣasutroddeśa uddeṣṭavyaḥ |",
    "san-mu-kd2:558": "pūrvikā bhikṣavaḥ sātisārāḥ | vyagrasāmantakāḥ |",
    "san-mu-kd2:559": "yathāpi tad tad eva poṣadhe paṁcadaśyāṁ naivāsikā bhikṣavaḥ sanniṣaṇṇā bhavanti sannipatitāḥ catvāro vā uttare vā |",
    "san-mu-kd2:560": "te tatra paśyanty āgantukākārāṇy āgantukaliṁgāny āgantukanimittāni tadyathānyānakaṁ tadyathānyādakaṁ pātraṁ cīvaraṁ yaṣṭiṁ visikāṁ kuṇḍīṁ tuṁbakaṁ kholāṁ pūlān upānahau |",
    "san-mu-kd2:561": "teṣām evaṁ bhavati | santi bhikṣavo ye ’nāgatakā iti | ye ’nāgatakā bhikṣavaḥ kalpaty asmākaṁ tair vinā jñaptiṁ kṛtvā poṣadhaṁ kartuṁ | prātimokṣasūtroddeśam uddeṣṭuṁ |",
    "san-mu-kd2:562": "te kalpārthinaḥ kalpapariṣkārā yāvat tāvan mārgitvā jñaptiṁ kṛtvā poṣadhaṁ kurvanti | prātimokṣasūtroddeśam uddiśaṁti |",
    "san-mu-kd2:563": "tataḥ paścād āgantukā bhikṣava āgacchaṁty alpatarakāḥ | taiḥ punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:564": "pūrvikā bhikṣavaḥ sātisārāḥ | kalpasāmantakāḥ |",
    "san-mu-kd2:565": "yathāpi tad tad eva poṣadhe paṁcadaśyāṁ naivāsikā bhikṣavaḥ sanniṣaṇṇā bhavaṁti sannipatitāś catvāro vā uttare vā |",
    "san-mu-kd2:566": "te tatra paśyaṁty āgantukākārāṇy āgantukaliṁgāny āgantukanimittāni tadyathā anyādakaṁ pātraṁ cīvaraṁ yaṣṭiṁ visikāṁ kuṇḍīṁ tuṁbakaṁ kholāṁ pūlān upānahau |",
    "san-mu-kd2:567": "teṣām evaṁ bhavati | santi bhikṣavo ye ’nāgatakā iti | ye ’nāgatakā bhikṣavo na kalpaty asmākaṁ tair vinā jñaptiṁ kṛtvā poṣadhaṁ kartuṁ | prātimokṣasūtroddeśam uddeṣṭuṁ |",
    "san-mu-kd2:568": "te tān adhyāśayena mārgayitvā na labhavaṁti | te jñaptiṁ kṛtvā poṣadhaṁ kurvanti | prātimokṣasūtroddeśam uddiśaṁti |",
    "san-mu-kd2:569": "tataḥ paścād āgantukā bhikṣava āgacchaṁty alpatarakāḥ | taiḥ punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:570": "pūrvakā bhikṣavo na sātisārāḥ ||",
    "san-mu-kd2:571": "yathāpi tad tad eva poṣadhe paṁcadaśyāṁ naivāsikā bhikṣavaḥ sanniṣaṇṇā bhavanti sannipatitāś catvāro vā uttare vā |",
    "san-mu-kd2:572": "te tatra paśyanty āgantukākārāṇy āgantukaliṁgāny āgantukanimittāni tadyathā anyādakaṁ pātraṁ cīvaraṁ yaṣṭiṁ ca visikāṁ kuṇḍīṁ tuṁbakaṁ kholāṁ pūlān upānahau |",
    "san-mu-kd2:573": "teṣām evaṁ bhavati | santi bhikṣavo ye ’nāgatakā iti | ye ’nāgatakā bhikṣavo na kalpaty asmākaṁ tair vinā jñaptiṁ kṛtvā poṣadhaṁ kartuṁ | prātimokṣasūtroddeśam uddeṣṭuṁ |",
    "san-mu-kd2:574": "te tān adhyāśayena mārganti | te tān adhyāśayena mārgitvā labhante | te taiḥ sārdhaṁ niṣadya jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:575": "pūrvakā bhikṣavo na sātisārāḥ || ||",
    "san-mu-kd2:576": "yathāpi tad tad eva poṣadhe pañcadaśyāṁ naivāsikā bhikṣavaḥ sanniṣaṇṇā bhavanti sannipatitāḥ catvāro vā uttare vā |",
    "san-mu-kd2:577": "te tatra śṛṇvanty āgantukākārāṇi āgantukaliṁgāny āgantukanimittāni tadyathā yaṣṭiśabdaṁ padaśabdaṁ utkāsanaśabdaṁ āgantukānāṁ ca bhikṣūṇāṁ svaraguptiṁ |",
    "san-mu-kd2:578": "teṣām evaṁ bhavati | santi bhikṣavo ye ’nāgatakāḥ | ye ’nāgatakā bhikṣavo naśyantu te | ata eva bhavantu hirug | bhavantu dūreṇa | pareṇa bhavantu |",
    "san-mu-kd2:579": "te bhedārthino bhedapariṣkārā jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:580": "tataḥ paścād āgantukā bhikṣava āgacchanty alpatarakās | taiḥ punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:581": "pūrvikā bhikṣava āpadyante sthūlātyayām || bhedasāmantakāḥ |",
    "san-mu-kd2:582": "yathāpi tad tad eva poṣadhe pañcadaśyāṁ naivāsikā bhikṣavaḥ sanniṣaṇṇā bhavanti sannipatitāś catvāro vā uttare vā |",
    "san-mu-kd2:583": "te tatra śṛṇvanty āgantukākārāṁ pūrvavad yāvat te tān adhyāśayena mārganti labhanti | te taiḥ sārdhaṁ niṣadya jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:584": "pūrvakā bhikṣavo na sātisārāḥ ||",
    "san-mu-kd2:585": "yathā naivāsikaiḥ sanniṣaṇṇaiḥ sannipatitaiḥ āgantukā āgacchanty alpāḥ |",
    "san-mu-kd2:586": "evaṁ samakā | bahutarakāḥ |",
    "san-mu-kd2:587": "yathāpi tad tad eva poṣadhe pañcadaśyāṁ āgantukā bhikṣavaḥ sanniṣaṇṇā bhavanti sannipatitāś catvāro vā uttare vā |",
    "san-mu-kd2:588": "te tatra paśyanti naivāsikākārāṇi naivāsikaliṁgāny naivāsikanimittāni tadyathā",
    "san-mu-kd2:589": "vihāraṁ siktaṁ saṁmṛṣṭaṁ | sukumārīṁ gomayakārṣīm anupradattāṁ | śayanāsanaprajñaptiṁ kṛtāṁ | tailapradyotān ādīptāṁs |",
    "san-mu-kd2:590": "teṣām evaṁ bhavati | santi bhikṣavo ye ’nāgatakāḥ iti | ye ’nāgatakā bhikṣavo naśyantu te | ata eva bhavantu hirug | bhavantu dūreṇa | pareṇa bhavantu |",
    "san-mu-kd2:591": "te bhedārthino bhedapariṣkārā jñaptiṁ kṛtvā poṣadhaṁ kurvanti | prātimokṣasūtroddeśam uddiśaṁti |",
    "san-mu-kd2:592": "tataḥ paścān naivāsikā bhikṣava āgacchanty alpatarakāḥ | taiḥ punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:593": "pūrvakā bhikṣava āpadyaṁte sthūlātyayāṁ | te bhedasāmantakāḥ |",
    "san-mu-kd2:594": "yathāpi tad tad eva poṣadhe paṁcadaśyāṁ āgantukā bhikṣavaḥ sanniṣaṇṇā bhavanti sannipatitāḥ catvāro vā uttare vā |",
    "san-mu-kd2:595": "te tatra paśyaṁti naivāsikākārāṇi naivāsikaliṁgāny naivāsikanimittāni tadyathā vihāraṁ siktaṁ saṁmṛṣṭaṁ | sukumārīṁ gomayakārṣīm anupradattāṁ | śayanāsanaprajñaptiṁ kṛtāṁ | tailapradyotān ādīptāṁ |",
    "san-mu-kd2:596": "teṣām evaṁ bhavati | santi bhikṣavo ye ’nāgatakāḥ iti | ye ’nāgatakā bhikṣavaḥ na kalpaty asmākaṁ tair vinā jñaptiṁ kṛtvā poṣadhaṁ kartuṁ | prātimokṣasūtroddeśam uddeṣṭuṁ |",
    "san-mu-kd2:597": "te adharmasaṁjñino vyagrasaṁjñinaḥ jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:598": "tataḥ paścān naivāsikā bhikṣava āgacchaṁty alpatarakāḥ | taiḥ punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:599": "pūrvakā bhikṣava sātisārā bhavanti | vyagrasāmantakāḥ |",
    "san-mu-kd2:600": "yathāpi tad tad eva poṣadhe paṁcadaśyāṁ āgantukā bhikṣavaḥ sanniṣaṇṇā bhavanti sannipatitāś catvāro vā uttare vā |",
    "san-mu-kd2:601": "te tatra paśyanti naivāsikākārāṇi naivāsikaliṁgāny naivāsikanimittāni tadyathā vihāraṁ siktaṁ saṁmṛṣṭaṁ | sukumārīṁ gomayakārṣīm anupradattāṁ | śayanāsanaprajñaptiṁ kṛtāṁ | tailapradyotān ādīpitāṁs |",
    "san-mu-kd2:602": "teṣām evaṁ bhavati | santi bhikṣavo ye ’nāgatakāḥ iti | ye ’nāgatakā bhikṣavo kalpaty asmākaṁ tair vinā jñaptiṁ kṛtvā poṣadhaṁ kartuṁ | prātimokṣasūtroddeśam uddeṣṭuṁ |",
    "san-mu-kd2:603": "te kalpārthinaḥ kalpapariṣkārā yāvat tāvan mārgitvā jñaptiṁ kṛtvā poṣadhaṁ kurvanti | prātimokṣasūtroddeśam uddiśaṁti |",
    "san-mu-kd2:604": "tataḥ paścān naivāsikā bhikṣava āgacchanty alpatarakāḥ | taiḥ punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:605": "pūrvakā bhikṣava sātisārāḥ kalpasāmantakāḥ |",
    "san-mu-kd2:606": "yathāpi tad tad eva poṣadhe pañcadaśyāṁ āgantukā bhikṣavaḥ sanniṣaṇṇā bhavanti sannipatitāḥ catvāro vā uttare vā |",
    "san-mu-kd2:607": "te tatra paśyanti naivāsikākārāṇi naivāsikaliṁgāny naivāsikanimittāni tadyathā vihāraṁ siktaṁ saṁmṛṣṭaṁ | sukumārīṁ gomayakārṣīm anupradattāṁ | śayanāsanaprajñaptiṁ kṛtāṁ | tailapradyotān ādīpitāṁs |",
    "san-mu-kd2:608": "teṣām evaṁ bhavati | santi bhikṣavo ye ’nāgatakāḥ iti | ye ’nāgatakā bhikṣavo na kalpaty asmākaṁ tair vinā jñaptiṁ kṛtvā poṣadhaṁ kartuṁ | prātimokṣasūtroddeśam uddeṣṭuṁ |",
    "san-mu-kd2:609": "te tān adhyāśayena mārganti | te tān adhyāśayena mārgitvā na labhanti | te jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:610": "tataḥ paścān naivāsikā bhikṣava āgacchaṁty alpatarakāḥ | taiḥ punar api jñaptiṁ kṛtvā poṣadhaḥ kartavyaḥ | prātimokṣasūtroddeśa uddeṣṭavyaḥ |",
    "san-mu-kd2:611": "pūrvakā bhikṣavo na sātisārāḥ |",
    "san-mu-kd2:612": "yathāpi tad tad eva poṣadhe pañcadaśyāṁ āgantukā bhikṣavaḥ sanniṣaṇṇā bhavanti sannipatitāś catvāro vā uttare vā |",
    "san-mu-kd2:613": "te tatra paśyanti naivāsikākārāṇi naivāsikaliṁgāni naivāsikanimittāni tadyathā vihāraṁ siktaṁ saṁmṛṣṭaṁ | sukumārīṁ gomayakārṣīm anupradattāṁ | śayanāsanaprajñaptiṁ kṛtāṁ | tailapradyotān ādīpitāṁs |",
    "san-mu-kd2:614": "teṣām evaṁ bhavati | santi bhikṣavo ye ’nāgatakāḥ iti | ye ’nāgatakā bhikṣavo na kalpaty asmākaṁ tair vinā jñaptiṁ kṛtvā poṣadhaṁ kartuṁ | prātimokṣasūtroddeśam uddeṣṭuṁ |",
    "san-mu-kd2:615": "te tān adhyāśayena mārganti | te tān adhyāśayena mārgitvā labhanti | te taiḥ sārdhaṁ niṣadya jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:616": "pūrvakā bhikṣavo na sātisārāḥ |",
    "san-mu-kd2:617": "yathāpi tad tad eva poṣadhe paṁcadaśyāṁ āgantukā bhikṣavaḥ sanniṣaṇṇā bhavanti sannipatitāś catvāro vā uttare vā | te tatra śṛṇvanti naivāsikākārāṇi naivāsikaliṁgāni naivāsikanimittāni tadyathā yaṣṭiśabdaṁ padaśabdaṁ utkāsanaśabdaṁ tāḍakaśabdaṁ kuṁcikāsabdaṁ naivāsikānāṁ ca bhikṣūṇāṁ svaraguptiṁ |",
    "san-mu-kd2:618": "teṣām evaṁ bhavati | santi bhikṣavo ye ’nāgatakāḥ | ye ’nāgatakā bhikṣavo naśyantu te | ata eva bhavantu hirug | bhavantu dūreṇa | pareṇa bhavantu |",
    "san-mu-kd2:619": "te bhedārthino bhedapariṣkārā jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:620": "pūrvavad yāvat te tān adhyāśayena mārganti | adhyāśayena mārgitvā labhanti | te taiḥ sārdhaṁ niṣadya jñaptiṁ kṛtvā poṣadhaṁ kurvanti | prātimokṣasūtroddeśam uddiśanti |",
    "san-mu-kd2:621": "pūrvakā bhikṣavo na sātisārāḥ |",
    "san-mu-kd2:622": "yathāgantukaiḥ sanniṣaṇṇaiḥ sannipatitair naivāsikā āgacchaṁty alpāḥ |",
    "san-mu-kd2:623": "evaṁ samakāḥ | bahutarakāḥ ||",
    "san-mu-kd2:624": "antaroddānam ||",
    "san-mu-kd2:625": "bhedo vimatir vyagraḥ kalpā |",
    "san-mu-kd2:626": "na labhanti labhanti ca ||",
    "san-mu-kd2:627": "gantavyaṁ bhikṣuṇā tad eva poṣadhe pañcadaśyāṁ sabhikṣukād āvāsāt sabhikṣukam āvāsaṁ yatra bkikṣavo bhavanti pariśuddhāḥ samānadṛṣṭayaḥ |",
    "san-mu-kd2:628": "na gantavyaṁ bhikṣuṇā tad eva poṣadhe pañcadaśyāṁ sabhikṣukād āvāsāt sabhikṣukam āvāsaṁ yatra bkikṣavo bhavanti kalahakārakā bhaṇḍanakārakā vivādakārakā vigrahakārakā ādhikaraṇikāḥ sthāpayitvā āpatsu vā sarvasaṁghena tatra |",
    "san-mu-kd2:629": "gantavyaṁ bhikṣuṇā tad eva poṣadhe pañcadaśyāṁ sabhikṣukād āvāsāt sabhikṣukam āvāsaṁ anāvāsaṁ yatra bhikṣavo bhavanti pariśuddhāḥ samānadṛṣṭayaḥ |",
    "san-mu-kd2:630": "na gantavyaṁ bhikṣuṇā tad eva poṣadhe pañcadaśyāṁ sabhikṣukād āvāsāt sabhikṣukam āvāsaṁ sabhikṣukam anāvasaṁ yatra bkikṣavo bhavanti kalahakārakā bhaṇḍanakārakā vigrahakārakā vivādakārakā ādhikaraṇikāḥ sthāpayitvā āpatsu vā sarvasaṁghena tatra |",
    "san-mu-kd2:631": "gantavyaṁ bhikṣuṇā tad eva poṣadhe pañcadaśyāṁ sabhikṣukād āvāsād anāvāsāt sabhikṣukam āvāsaṁ sabhikṣukam anāvāsaṁ sabhikṣukam avāsānāvāsaṁ yatra bhikṣavo bhavanti pariśuddhāḥ samānadṛṣṭayaḥ |",
    "san-mu-kd2:632": "na gantavyaṁ bhikṣuṇā tad eva poṣadhe pañcadaśyāṁ sabhikṣukād āvāsād anāvāsāt sabhikṣukam āvāsaṁ sabhikṣukam anāvasaṁ sabhikṣukam āvāsānāvāsaṁ yatra bkikṣavo bhavanti kalahakārakā bhaṇḍanakārakā vigrahakārakā vivādakārakā ādhikaraṇikāḥ | sthāpayitvā āpadāsu vā sarvasaṁghena tatra ||",
    "san-mu-kd2:633": "gantavyaṁ bhikṣuṇā tad eva poṣadhe pañcadaśyāṁ sabhikṣukād āvāsād abhikṣukam āvāsaṁ sabhikṣukam anāvāsaṁ sabhikṣukam āvāsam anāvāsaṁ yatra gatvā sparśo bhavati kāyena vā cittena vā ||",
    "san-mu-kd2:634": "na gantavyaṁ bhikṣuṇā tad eva poṣadhe pañcadaśyāṁ sabhikṣukād āvāsād abhikṣukam āvāsaṁ sabhikṣukam anāvāsaṁ sabhikṣukam avāsānāvāsaṁ sthāpayitvā āpatsu vā sarvasaṁghena vā ||",
    "san-mu-kd2:635": "gantavyaṁ bhikṣuṇā tad eva poṣadhe pañcadaśyāṁ sabhikṣukād āvāsād abhikṣukam anāvāsaṁ sabhikṣukam āvāsānāvāsaṁ yatra gatvā sparśo bhavati kāyena vā cittena vā ||",
    "san-mu-kd2:636": "na gantavyaṁ bhikṣuṇā tad eva poṣadhe pañcadaśyāṁ sabhikṣukād āvāsād abhikṣukam āvāsaṁ abhikṣukam anāvāsaṁ abhikṣukam avāsānāvāsaṁ sthāpayitvā āpadāsu vā sarvasaṁghena vā ||",
    "san-mu-kd2:637": "gantavyaṁ bhikṣuṇā tad eva poṣadhe pañcadaśyāṁ sabhikṣukād āvāsād anāvāsād abhikṣukam āvāsaṁ abhikṣukam āvāsānāvāsaṁ yatra gatvā sparśo bhavati kāyena vā cittena vā ||",
    "san-mu-kd2:638": "folios 67 and 68 are lost."
}