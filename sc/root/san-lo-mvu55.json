{
    "san-lo-mvu55:0": "",
    "san-lo-mvu55:1": "",
    "san-lo-mvu55:2": "",
    "san-lo-mvu55:3": "Mahāvastu",
    "san-lo-mvu55:4": "",
    "san-lo-mvu55:5": "55. The Temptation by Māra",
    "san-lo-mvu55:6": "",
    "san-lo-mvu55:7": "atha bodhisatvaṁ dāni uruvilvāyāṁ tapovane nadyā nairaṁjanāyās tīre duṣkaracārikāṁ carantaṁ māro pāpīyāṁ upasaṁkramya vadayati || kiṁ prahāṇena kariṣyasi agāramadhye vasa | rājā bhaviṣyasi cakravarti | mahāyajñāni ca yajāhi aśvamedhaṁ puruṣamedhaṁ somaprāsaṁ nirargaḍaṁ padumaṁ puṇḍarīkaṁ ca | etāni yajñāni yajitvā pretya svargeṣu modiṣyasi bahu ca puṇyaṁ prasaviṣyasi | prahāṇaṁ ca duṣkaraṁ durabhisaṁbhaṇaṁ anavadyapuṇyapārihāṇi  brahmacaryavāsaṁ || bodhisatvo āha || nāhaṁ pāpīmaṁ puṇyehi arthiko |",
    "san-lo-mvu55:8": "",
    "san-lo-mvu55:9": "ramaṇīyāny araṇyāni vanagulmāṁ ca paśyiya |",
    "san-lo-mvu55:10": "uruvilvāya sāmante prahāṇaṁ prahitaṁ mayā ||",
    "san-lo-mvu55:11": "parikrāmya vyāyamantaṁ uttamārthasya prāptaye |",
    "san-lo-mvu55:12": "namuci karuṇāṁ vācaṁ bhāṣamāṇa ihāgamat* ||",
    "san-lo-mvu55:13": "kṛśo tvam asi durvarṇo santike maraṇaṁ tava |",
    "san-lo-mvu55:14": "saṁhara mahāprahāṇaṁ na āśā tuhya jīvite ||",
    "san-lo-mvu55:15": "jīvitaṁ te hitaṁ śreṣṭhaṁ jīvan puṇyāni kāhisi |",
    "san-lo-mvu55:16": "karohi puṇyāni tāni yena pretya na śocasi ||",
    "san-lo-mvu55:17": "carantena brahmacaryaṁ agnihotraṁ ca juhūtā |",
    "san-lo-mvu55:18": "anantaṁ jāyate puṇyaṁ kiṁ prahāṇena kāhisi ||",
    "san-lo-mvu55:19": "dūraṁ āśā prahāṇasya duṣkaraṁ durabhisaṁbhuṇaṁ |",
    "san-lo-mvu55:20": "imāṁ vācāṁ bhaṇe māro bodhisatvasya santike ||",
    "san-lo-mvu55:21": "taṁ tathā idāniṁ māraṁ bodhisatvo dhyabhāṣata |",
    "san-lo-mvu55:22": "kṛṣṇabandhu pāpīmaṁ nāhaṁ puṇyārthiko ihāgataḥ ||",
    "san-lo-mvu55:23": "aṇumātraiḥ puṇyaiḥ artho mahyaṁ māra na vidyati |",
    "san-lo-mvu55:24": "yeṣāṁ tu artho puṇyehi kathaṁ tāṁ māra na vidyasi ||",
    "san-lo-mvu55:25": "nāhaṁ amaro ti manyāmi maraṇāntaṁ hi jīvitaṁ |",
    "san-lo-mvu55:26": "anivartaṁ gamiṣyāmi brahmacaryaparāyaṇaḥ ||",
    "san-lo-mvu55:27": "nadīnām api śrotāṁsi ayaṁ vāto va śoṣayet* |",
    "san-lo-mvu55:28": "kiṁ mama prahitātmasya śoṇitaṁ nopaśoṣaye ||",
    "san-lo-mvu55:29": "śarīraṁ upaśuṣyati pittaṁ śleṣmaṁ ca vātajaṁ |",
    "san-lo-mvu55:30": "mānsāni lohitaṁ caiva avajīryatu sāṁprataṁ ||",
    "san-lo-mvu55:31": "mānsehi kṣīyamāṇehi bhūyo cittaṁ prasīdati |",
    "san-lo-mvu55:32": "bhūyo smṛti ca vīryaṁ ca samādhi cāvatiṣṭhati ||",
    "san-lo-mvu55:33": "tasya caivaṁ viharato prāptasya uttamaṁ padaṁ |",
    "san-lo-mvu55:34": "nāyam atra kṣataṁ kāyaṁ paśya satvasya śuddhatāṁ ||",
    "san-lo-mvu55:35": "asti cchando ca vīryaṁ ca prajñā ca mama vidyati |",
    "san-lo-mvu55:36": "nāhaṁ taṁ paśyāmi loke yo prahāṇāto vāraye ||",
    "san-lo-mvu55:37": "+ + + + + + + + + + + + + + + |",
    "san-lo-mvu55:38": "eṣo sajjo prāṇaharo dhiggrāmyaṁ no ca jīvitaṁ ||",
    "san-lo-mvu55:39": "tasmā smṛtimanto santo saṁprajāno niropadhiḥ |",
    "san-lo-mvu55:40": "+ + + + + + + + + + + + + + + ||",
    "san-lo-mvu55:41": "eṣo haṁ ca paraṁ cittaṁ bhāvayitvāna yodhane |",
    "san-lo-mvu55:42": "balena vanaṁ bhinditvā anuṣṭheyam anuṣṭhito ||",
    "san-lo-mvu55:43": "ahaṁ bodhitaror adhastāt* aprāpte amṛte pade |",
    "san-lo-mvu55:44": "dṛṣṭvā namucino senāṁ sannaddhām utsṛtadhvajāṁ ||",
    "san-lo-mvu55:45": "yuddhāya pratiyāsyāmi nāhaṁ sthānārtham upāviśe |",
    "san-lo-mvu55:46": "tām ahaṁ nivartiṣyāmi senāṁ te anupūrvasaḥ ||",
    "san-lo-mvu55:47": "kāmā te prathamā senā dvitīyā ārati vuccati |",
    "san-lo-mvu55:48": "tṛtīyā kṣutpipāsā ca caturthī tṛṣṇā vuccati ||",
    "san-lo-mvu55:49": "paṁcamā styānamiddhaṁ te ṣaṣṭhī bhīru pravuccati |",
    "san-lo-mvu55:50": "saptamā vicikitsā te mānārtho bhoti aṣṭamā |",
    "san-lo-mvu55:51": "lobho ti śloko satkāro mithyālabdho ca yo yaśo ||",
    "san-lo-mvu55:52": "eṣā namucino senā sannaddhā ucchritadhvajā |",
    "san-lo-mvu55:53": "pragāḍhā atra dṛśyante eke śramaṇabrāhmaṇāḥ ||",
    "san-lo-mvu55:54": "na tām aśūro jayati jitvā vā anuśocati |",
    "san-lo-mvu55:55": "tāṁ prajñāya te bhetsyāmi āmapātraṁ va ambunā ||",
    "san-lo-mvu55:56": "vaśīkaritvāna te śalyaṁ kṛtvā sūpasthitāṁ smṛtaṁ |",
    "san-lo-mvu55:57": "ālabdhavīryo viharanto vineṣyaṁ śrāvakāṁ pi tu ||",
    "san-lo-mvu55:58": "pramādam anuyujanti bālā durmedhino janā |",
    "san-lo-mvu55:59": "gaṁsāmi te akāmasya yatra duḥkhaṁ nirudhyati ||",
    "san-lo-mvu55:60": "tasya śokaparītasya vināśaṁ gacchi ucchriti |",
    "san-lo-mvu55:61": "tataś ca surmano yakṣo tatraivāntarahāyithā ||",
    "san-lo-mvu55:62": ""
}