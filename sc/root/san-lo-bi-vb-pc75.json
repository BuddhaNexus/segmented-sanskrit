{
    "san-lo-bi-vb-pc75:0": "pācattika-dharma 75",
    "san-lo-bi-vb-pc75:1": "daka-śāṭikā",
    "san-lo-bi-vb-pc75:2": "Origin story",
    "san-lo-bi-vb-pc75:3": "vaiśālyāṁ nidānaṁ | bhadrā dāni kāpileyī sarpiṇikāṁ nadīṁ snānāya gatā | cīvaran nikṣipitvā avatīrṇā snānāya | pañca licchavi-kumārāḥ tā | ye pratibaddhacittāḥ nadī-tīre sthitāḥ | bhadrāye aṅga-yaṣṭiṁ paśyitu-kāmāḥ | sā dān āha dīrghāyuḥ gacchatha gacchatha yāvad aham uttarāmi | tā dān āhaṁsuḥ | nahi | āryāye vayam aṅga | -yaṣṭiṁ paśyitu-kāmāḥ | sā dān āha | dirghāyuḥ kim anena pūti-kāyena nava-dvāreṇāśuci-pragharantena dṛṣṭena | prakramatha yāvad aham uttarāmi | te dān āhaṁsuḥ | nahi nahi | āryāye vayam aṅga-yaṣṭiṁ paśyitu-kāmāḥ | te dāni yadā na gacchanti cirañ ca bhavati | sā dāni andho bāla-jano ti kṛtvā ekaṁ hastam agrato kṛtvā aparaṁ pṛṣṭhataḥ kṛtvā uttīrṇā | te tāṁ vi-vasanāṁ dṛṣṭvā mūrcchitāḥ patitāḥ | uṣṇaṁ śoṇitam mukhād āgataṁ | kāla-gataṁ kāla-gatāḥ | etaṁ prakaraṇaṁ | peyālaṁ | yāvad bhikṣuṇīyo bhagavantam āhaṁsuḥ | paśya bhagavan katham iya pañca licchavikumārāḥ pratibaddha-cittāḥ bhadrāyāṁ mūrcchitāḥ patitāḥ | bhagavān āha | naitarhi yeva ete bhadrāyāṁ pratibaddha-cittāḥ mūrcchitāḥ patitāḥ | anyadāpy ete bhadrāyāṁ pratibaddha-cittāḥ anyadāpi bhagavan anyadāpi bhikṣuṇīyo |",
    "san-lo-bi-vb-pc75:4": "bhūta-pūrvaṁ bhikṣuṇīyo atītam adhvānaṁ yāvat triṁśa-bhavane | anyata rasmiṁ bhavane bharaṇī nāma apsarā upapannā | prāsādikā darśanīyā ati-r-ivānyāsām apsarāṇāṁ abhibhūya bhāsa te | ati-r-ivānyāsām apsarāṇāṁ abhibhūya bhāsate tapati virājate | tasyāḥ pañca devaputrāḥ pratibaddha-cittāḥ | śakraś ca nāma devānām indraḥ | mātalisaṁgrāhako | jayo | vijayo | khāṇu devaputro pañcamaḥ | te dān āhaṁsuḥ | na tāvad eṣā śakyā asmābhiḥ pañcadhā kartuṁ | eṣa gāthāṁ kurmaḥ | yo ’tra sarva-suṣṭhu adhyavasito bhaviṣyati sa grahīṣyatīti |",
    "san-lo-bi-vb-pc75:5": "śakro devānām indro gāthāṁ bhāṣate |",
    "san-lo-bi-vb-pc75:6": "utthito vā niṣaṇṇo vā āsane na labhate sukhaṁ |",
    "san-lo-bi-vb-pc75:7": "śayito ca sukhaṁ labhe yadā kāmā jahanti mā ||  ||",
    "san-lo-bi-vb-pc75:8": "mātali saṁgrāhako gāthāṁ bhāṣayati |",
    "san-lo-bi-vb-pc75:9": "sukhaṁ tvam asi devendra yaṁ supto labhase sukhaṁ |",
    "san-lo-bi-vb-pc75:10": "bheryā saṁgrāma-śīrṣe vā sadā kāmā hananti māṁ ||  ||",
    "san-lo-bi-vb-pc75:11": "jayo deva-putro gāthāṁ bhaṣate |",
    "san-lo-bi-vb-pc75:12": "bheryās tu hanyamānāyā bhaved vīcī muhur muhuḥ |",
    "san-lo-bi-vb-pc75:13": "kāṣṭha-srotā upapannaṁ vā sadā kāmā hananti me ||  ||",
    "san-lo-bi-vb-pc75:14": "vijayo devaputro gāthāṁ bhāṣate |",
    "san-lo-bi-vb-pc75:15": "kāṣṭhasya vuhyamānasya bhoti saṁgo jātu tahiṁ |",
    "san-lo-bi-vb-pc75:16": "pataṅgasyeva akṣīṇi nityam unmilitā mama ||  ||",
    "san-lo-bi-vb-pc75:17": "khāṇu deva-putro gāthāṁ bhāṣate |",
    "san-lo-bi-vb-pc75:18": "sarve bhavanto sukhitā yeṣāṁ gāthā pratibhānti |",
    "san-lo-bi-vb-pc75:19": "ahaṁ khalu na jānāmi kiṁ jīvāmi marāmi vā ||  ||",
    "san-lo-bi-vb-pc75:20": "te deva-putrā āhaṁsuḥ |",
    "san-lo-bi-vb-pc75:21": "tvaṁ suṣṭhu adhyavasito tathaiva eṣā bharaṇī |",
    "san-lo-bi-vb-pc75:22": "yuṣmākaṁbhavatu devī yā sarva-aṅga-śobhanā ||  ||",
    "san-lo-bi-vb-pc75:23": "bhagavān āha | syād vo bhikṣuṇiyo yuṣmākam evam asyād anyā sā bharaṇī nāma apsarā abhūṣi | naitad evaṁ draṣṭavyaṁ | eṣā sā bhadrā apsarā abhūṣi | anye te devaputrāḥ etad eva te pañca licchavi-kumārāḥ | tadāpy ete etāya pratibaddha-cittāḥ | etarhy apy ete etāya pratibaddha-cittāḥ | bhikṣuṇīyo āhaṁsuḥ | kasya bhagavan karmaṇo vipākena bhadrā prāsādikā darśanīyā mahā-kulīnā maheśākhyā mahābhogā kṣiprādhigamā ca | atha khalu bhagavān bhadrāṁ kāpileyīm āmantrayati | pratibhātu te bhadre bhikṣuṇīnām ātmopanāyikāṁ pūrve-nivāsa-pratisaṁyuktāṁ kathāṁ | atha khalu bhadrā aneka-vidhaṁ pūrve-nivāsam anusmarantī bhikṣuṇīyo āmantreti |",
    "san-lo-bi-vb-pc75:24": "bhūta-pūrvaṁ bhaginyaḥ atītam adhvānaṁ nagaraṁ vārāṇasī kāśī-janapado | tatra dāni strī abhūṣi daridrā | sā dāni anyatarāya śreṣṭhi-bhāryāya śabdāpitā keśān prasādhanāya | sā tāye śreṣṭhi-bhāryāye keśān prasādhayati |",
    "san-lo-bi-vb-pc75:25": "buddhānāṁ bhagavatām anutpādāt pratyeka-buddhā utpadyante |",
    "san-lo-bi-vb-pc75:26": "atha śuṇṭhīka nāma pratyeka-buddho piṇḍa-pātāya caranto tasmin gṛhe piṇḍāya praviṣṭo | pratyeka-buddhas tūṣṇīm eva tiṣṭhati | na kocid ālāpiya deti | sā dāni strī tāṁ śreṣṭhi-bhāryāṁ āha | dehi etasya bhikṣāṁ | sā śreṣṭhi-bhāryā ūrdhvam avalokayitvā āha | kā imasyaivaṁ durvarṇasya alpeśākhyasya bhikṣān dāsyati | sā jalpati | na ete kāyaprāsādikā icchīyanti | citta-prāsādikā ete icchīyanti | sā dān āha | no | tasya demi | sā dāni daridrā strī āha | ārya-dhīte dehi me yan mamādyabhaktaṁ tvayā dātavyam tam aham imasya dadāmi | tāya dāni ājñaptaṁ | yan tavādya-bhaktaṁ prāpuṇati taṁ gṛhītvā udake prakṣipāhi etasya vā dehīti | tāya taṁ bhaktaṁ pratiladbhaṁ | hastasyaivaṁ kṛtvā prasādena tasya pratyeka-buddhasya dattaṁ | sa pratyekabuddhas vata eva vaihāyase prakrāntaḥ | sā dāni dṛṣṭvā tuṣṭā udagrā ātta-manā gṛhaṁ praviṣṭā | śreṣṭhinā ca dṛṣṭo gṛhāto ṛṣī vaihāyasena prakrānto | tataḥ śreṣṭhi gṛhaṁ praviṣṭo pṛcchati | kocid iha ṛṣiḥ praviṣṭaḥ | āha | praviṣṭo | āha | kiñcit tasya dattaṁ | āha | nahi | imāya daridra-striyāya dattaṁ śreṣṭhī utkaṇṭhito īdṛśo dakṣiṇīyo mama gṛhaṁ praviṣṭo na ca saṁmānito | so dāni śreṣṭhī tāṁ striyam āha | dehi me etaṁ puṇyaṁ yaṁ tvayā adya sañcitaṁ | dadāmi te prabhūtaṁ hiraṇyaṁ suvarṇaṁ | sā dān āha |",
    "san-lo-bi-vb-pc75:27": "kṣīyati sarvaṁ dhana-dhānyaṁ jātarūpaṁ rajataṁ ca |",
    "san-lo-bi-vb-pc75:28": "na kṣīyante puṇye-phalaṁ dattaṁ munīnāṁ sarvathā || ||  ||",
    "san-lo-bi-vb-pc75:29": "yad aham evaṁ daridrā para vaktavyā anyathā |",
    "san-lo-bi-vb-pc75:30": "etādṛśānām adarśanāt asaṁvibhāgāc ca bhogānāṁ || ||  |",
    "san-lo-bi-vb-pc75:31": "durvarṇatāya mucye haṁ avaikalyatā ca bhogehi |",
    "san-lo-bi-vb-pc75:32": "mā para-datta-jīvinī āvaśā para-kulehi || ||  ||",
    "san-lo-bi-vb-pc75:33": "evaṁ caṁkrameyaṁ na bhe yathā caṁkramase vīra |",
    "san-lo-bi-vb-pc75:34": "evaṁ sīyā vīta-rāgā bhava-bandhana-vimuktā || ||  ||",
    "san-lo-bi-vb-pc75:35": "pāratrikaṁ sunihitaṁ avaikalyatā hṛṣṭā |",
    "san-lo-bi-vb-pc75:36": "bhavāmi muditā --- dattvā ṛṣisya āhāraṁ || ||  ||",
    "san-lo-bi-vb-pc75:37": "ito cyavitvā upapadyiṣyaṁ nandane ramye",
    "san-lo-bi-vb-pc75:38": "tatra pravicāriṣyaṁ deva-gaṇa-samākule | ||",
    "san-lo-bi-vb-pc75:39": "bhaktaṁ samaye dānaṁ dattaṁ mayā",
    "san-lo-bi-vb-pc75:40": "suvihitasya duḥkha-prahāṇāya ||  ||",
    "san-lo-bi-vb-pc75:41": "atha śreṣṭhinā sā bhāryā avasāditā | sā daridrā strī bhaṭṭārikā sthāpitā |",
    "san-lo-bi-vb-pc75:42": "syād vo bhaginyaḥ anyā sā daridrā strī naitad evaṁ draṣṭavyaṁ | aham eva sā daridrā strī | yaṁ so mayā pratyeka-buddho piṇḍapātena pratimānito prasanna-cittāya tasya karmaṇo vipākenāhaṁ prāsādikā | peyālaṁ | api tu bhaginyaḥ naitad evaṁ mayā kuśala-mūlam avaropitaṁ yenāhaṁ prāsādikā darśanīyā | kṣiprādhigamā ca | | anyadā pi mayā kuśala-mūlaṁ avaropitaṁ |",
    "san-lo-bi-vb-pc75:43": "bhūta-pūrvaṁ bhaginyo ’tīte ’dhvani vārāṇasīyaṁ nagare kāyaci striyāya loha-cakraṁ paṭalake kṛtvā puṣpehi okiritvā kāśikena vastreṇa praticchādeyitvā bhagavato kāśyapasya dattaṁ | dattvā ca praṇidhānam akārṣīt | rathasya cakraṁ sa-nābhi-nemikaṁ vastrottamena prati-cchādayitvā ye muni-vara-sākṣi-kṛtā hi dharmā aham api taṁ sākṣikaromi dharmaṁ | sā dāni kenacit kāryeṇa aparādhinī svāminā avasāditā | sā dāni utkaṇṭhitā | āha | dhig astu strībhāvaḥ | paribhūto mātṛgrāmaḥ | gacchāmi udbandhiṣyaṁ | sā rajjum ādāya nirgatā | tatra ca nātidūre bhagavato kāśyapasya stūpaṁ dṛṣṭvā prasāda-jātā | alaṁkāra-vibhūṣitā kāśika-vastra-prāvṛtā candānuliptagātrā sā cintayati | ahaṁ mariṣyaṁ | bhagavato kāśyapasya stūpe pūjāṁ kariṣyaṁ | sā pra sanna-cittā tāni alaṁkārāṇi muñcitvā stūpe avakiritvā kāśikena vastreṇācchādayitvā candanenānulimpitvā praṇidhānaṁ akārṣīt | an-āgate ’dhvani evam-vidhaṁ śāstāram ārāgīyeyaṁ | sa ca me dharman deśeya tasyāhaṁ dharman deśitam ājāneyan ti | sā tahim udbandhitvā kāla-gatā | tāvattriṁśa-bhavane upapannā | apsara-sahasra-parivṛtā sā tahiṁ yāvad-āyuḥ sthitvā tataś cyavitvā manuṣyeṣūpapannāḥ | vaiśalīyaṁ kāpilasya gotrasya brāhmaṇa-kule upapannā | tāye dāni jñātikehi bhadreti nāma kṛtaṁ | an-arthikā kāma-guṇehi pañcahi yā niṣ-kramitvā pravrajitā sarvāsrava-kṣayam akārṣīt | kāśikāni vastrāṇi pratyagraṁ cānulepanaṁ bhagavato kāśyapasya yā prasannābhiropayet | sā kāpileyī bhagavato pādāṁ vandati śāstuno | yāvad bhagavān āha | tena hi daka-śāṭikā nāma kartavyā | bhikṣuṇīyo āhaṁsuḥ | paśya bhagavan katham iyaṁ bhadrā sthavira-mahā-kāśyapena sārdhaṁ pravrajitā | bhagavān āha | na etarhi ye | va ete ubhaye pravrajitā | anyadāpy ete ubhaye pravrajitāḥ | anyadāpi bhagavan anyadāpi bhikṣuṇīyo |",
    "san-lo-bi-vb-pc75:44": "bhūta-pūrvaṁ bhikṣuṇīyo atītam adhvānaṁ catvāro rāja-ṛṣayaḥ kumbhakāra-kule vāsam upagatāḥ |",
    "san-lo-bi-vb-pc75:45": "khāṇuvarṇaḥ kaliṅgānāṁ gandhārānāñ ca bhārgavo |",
    "san-lo-bi-vb-pc75:46": "nimī rājā videhānāṁ ugrasenaś ca kṣatriyaḥ ||  ||",
    "san-lo-bi-vb-pc75:47": "ete catvāro rāja-ṛṣayaḥ ugra-tejā mahā-balā kumbhakāra-kule vāsa eka-rātram upāgamat | kumbha-kāram upasamkramya tān eva paripṛcchati | kiṁ dṛṣṭvā śrutvā vā pravrajyām ārocatha |",
    "san-lo-bi-vb-pc75:48": "khāṇuvarṇaḥ mahārājā kaliṅgānāṁ nara-ṛṣabhaḥ |",
    "san-lo-bi-vb-pc75:49": "pṛcchito kumbhakāreṇa idam vacanam abravīt ||  ||",
    "san-lo-bi-vb-pc75:50": "śaṁkhāṁ suvarṇottara-niṣṭhitān nāri |",
    "san-lo-bi-vb-pc75:51": "pinandhana pinandhati",
    "san-lo-bi-vb-pc75:52": "śabda dvitīyā tu samāgatā yato ramāgatā yato",
    "san-lo-bi-vb-pc75:53": "saṁsarga-doṣaṁ dṛṣṭvā śrutvā ca",
    "san-lo-bi-vb-pc75:54": "bhikṣu-caryāñ carāmi ||  ||",
    "san-lo-bi-vb-pc75:55": "bhārgavo pi mahārājā gandhārāṇāṁ nararṣabhaḥ |",
    "san-lo-bi-vb-pc75:56": "pṛcchito kumbhakāreṇa idam vacanam abravīt ||  ||",
    "san-lo-bi-vb-pc75:57": "dvijā tu kuṇapasya kāraṇā |",
    "san-lo-bi-vb-pc75:58": "ekasyāsti bahukā patanti |",
    "san-lo-bi-vb-pc75:59": "āhāra-hetoḥ paridhāvanti |",
    "san-lo-bi-vb-pc75:60": "tāṁ dṛṣṭvā bhikṣu-caryāñ carāmi ||  ||",
    "san-lo-bi-vb-pc75:61": "nimī api mahārājā vaideho mithilādhipaḥ |",
    "san-lo-bi-vb-pc75:62": "pṛcchito kumbhakāreṇa idam vacanam abravīt ||  ||",
    "san-lo-bi-vb-pc75:63": "ah adṛśī megha-samāna-varṇāṁ |",
    "san-lo-bi-vb-pc75:64": "telāpakāṁśa-cchuritān samānān |",
    "san-lo-bi-vb-pc75:65": "tām e va phala-hetor vibhagna-gatāṁ",
    "san-lo-bi-vb-pc75:66": "dṛṣṭvā saṁvigno bhikṣu-caryāñ carāmi ||  ||",
    "san-lo-bi-vb-pc75:67": "ugraseno pi mahārājā kṣatriyāṇāṁ nararṣabho |",
    "san-lo-bi-vb-pc75:68": "pṛcchito kumbhakāreṇa idam vacanam abravīt ||  ||",
    "san-lo-bi-vb-pc75:69": "rṣabhas tādṛśāya śobhāya madhye |",
    "san-lo-bi-vb-pc75:70": "calat-kakuda-varṇena vapuṣā upeto |",
    "san-lo-bi-vb-pc75:71": "tam adṛśāsi kāma-hetor vibhagna- |",
    "san-lo-bi-vb-pc75:72": "bhagnaṁ taṁ dṛṣṭvā bhikṣu-caryām carāmi ||  ||",
    "san-lo-bi-vb-pc75:73": "sarve ime deva-samā samāgatāḥ |",
    "san-lo-bi-vb-pc75:74": "agnir yathā prajvalito niśāya |",
    "san-lo-bi-vb-pc75:75": "ahaṁ api pravrajiṣyaṁ ..... |",
    "san-lo-bi-vb-pc75:76": "apahāya kāmāni manoramāṇi ||  ||",
    "san-lo-bi-vb-pc75:77": "kumbhakāra-bhāryā kathayati |",
    "san-lo-bi-vb-pc75:78": "ayam eva kālo nahi anyad asti |",
    "san-lo-bi-vb-pc75:79": "anuśāsako nāsti ito bahirdhā |",
    "san-lo-bi-vb-pc75:80": "ahaṁ api pravrajiṣyaṁ |",
    "san-lo-bi-vb-pc75:81": "putrakā mahyaṁ kahiṁ gamiṣyanti ||  ||",
    "san-lo-bi-vb-pc75:82": "āmaṁ pakvan na jānanti atha loṇam aloṇakaṁ |",
    "san-lo-bi-vb-pc75:83": "śakunīva muktā puruṣasya hastāt |",
    "san-lo-bi-vb-pc75:84": "ajāta-pakṣā bālā putrakā ajānakāḥ ||  ||",
    "san-lo-bi-vb-pc75:85": "pravrajitam anupravrajāmi",
    "san-lo-bi-vb-pc75:86": "carantam anucarāmy ahaṁ ||  ||",
    "san-lo-bi-vb-pc75:87": "nimī rājā bodhisattvaḥ kaliṅga pi śārisutaḥ |",
    "san-lo-bi-vb-pc75:88": "ugrasenaś ca maudgalyo ānando āsi bhārgavo |",
    "san-lo-bi-vb-pc75:89": "kumbhakāraḥ kāśyapo āsi bhadrā sā kumbhakārikā ||  ||",
    "san-lo-bi-vb-pc75:90": "tadāpy ete ubhaye pravrajitāḥ |",
    "san-lo-bi-vb-pc75:91": "etarhy apy ete ubhaya pravrajitāḥ ||  ||",
    "san-lo-bi-vb-pc75:92": "bhagavatā dāni bhikṣuṇīnām udaka-śāṭikā anujñātā | bhikṣuṇīyo dāni tathāgatān paṭān daka-śāṭikāṁ kurvanti | bhagavān āha | tena hi na kṣamati yathāgataṁ paṭaṁ daka-śāṭikāṁ kartuṁ | yāvac chikṣāpadaṁ prajñaptaṁ |",
    "san-lo-bi-vb-pc75:93": "Ruling",
    "san-lo-bi-vb-pc75:94": "dake-śāṭikāṁ bhikṣuṇīya kārāpayantīya prā | māṇikā kārāpayitavyā | tatredaṁ pramāṇan | dīrghaśo catvāri vitastiyo | sugata-vitastinā | tiryag dve tad uttariṁ kārāpaye cchedana-pācattikaṁ |",
    "san-lo-bi-vb-pc75:95": "Definitions",
    "san-lo-bi-vb-pc75:96": "daka-śāṭikā ti daka-śāṭikā ti yā sā bhagavatā anujñātā |",
    "san-lo-bi-vb-pc75:97": "kārāpayantīye ti kārāpayantīye ti svayaṁ kuryāt pareṇa vā kārāpaye |",
    "san-lo-bi-vb-pc75:98": "prāmāṇikan ti prāmāṇikan ti tatredaṁ pramāṇaṁ catvāri vitastiyo |",
    "san-lo-bi-vb-pc75:99": "sugata-vitastinā ti sugata-vitastinā ti sugato nāma tathāgato ’rhan samyaksambuddho tasya yo vitasti so dvy-ardho mañcaka-pādo",
    "san-lo-bi-vb-pc75:100": "tiryag dve tad uttariṁ kārāpaye pācattikaṁ |",
    "san-lo-bi-vb-pc75:101": "Permutations",
    "san-lo-bi-vb-pc75:102": "atha dāni ekānte nikuñje pradeśe snāyanti vinā daka-śāṭikāya an-āpattiḥ | bhikṣur api vinā daka-śāṭikāya snāyati vinayātikramam āsādayati | atha nikuñja-pradeśe snāyati vinā daka-śāṭikāya an-āpattiḥ | tena bhagavān āha |",
    "san-lo-bi-vb-pc75:103": "Restatement of rule",
    "san-lo-bi-vb-pc75:104": "daka-śāṭikāṁ bhikṣuṇīya kārāpayantīya prāmāṇikā kārāpayitavyā | tatredaṁ pramāṇaṁ | dīrghaśo catvāri vitastiyo | sugata-vitastinā | tiryag dve | tad uttarim kārāpaye cchedana-pācattikaṁ ||"
}