{
    "sf206:0": "",
    "sf206:1": "",
    "sf206:2": "Ekottarikāgama 17",
    "sf206:3": "",
    "sf206:4": "nāham ekadharmam api samanupaśyāmi yena anutpannāś ca kuśalā dharmā notpadyante utpannāś ca prahīyante anutpannā akuśalā dharmā utpadyante utpannāś ca bhūyobhāvavṛddhivipulatāṁ gacchanti yathā pāpamitratayā pāpasahāyatayā pāpasaṁparkatayā | tat kasya hetoḥ | pāpamitrasya hi bhikṣor viharataḥ pāpasahāyasya pāpasaṁparkasya anutpannāś ca kuśalā dharmā notpadyante utpannāś ca prahīyante anutpannāḥ pāpakā akuśalā dharmā utpadyante utpannāś ca bhūyobhāvavṛddhivipulatāṁ gacchanti ||",
    "sf206:5": "nāham ekadharmam api samanupaśyāmi yena anutpannāś ca pāpakā akuśalā dharmā notpadyante utpannāś ca prahīyante anutpannāḥ kuśalā dharmā utpadyante utpannāś ca bhūyobhāvavṛddhivipulatāṁ gacchanti yathā kalyāṇamitratayā kalyāṇasahāyatayā kalyāṇasaṁparkatayā | tat kasya hetoḥ | kalyāṇamitrasya hi bhikṣor viharataḥ kalyāṇasahāyasya kalyāṇasaṁparkasya anutpannāś ca pāpakā akuśalā dharmā notpadyante utpannāś ca prahīyante anutpannāḥ kuśalā dharmā utpadyante utpannāś ca bhūyobhāvavṛddhivipulatāṁ gacchanti ||",
    "sf206:6": "yathā pāpamitratayā kalyāṇamitratayā evaṁ ayoniśo manasīkāreṇa yoniśo manasīkāreṇa evaṁ kauśīdyena vīryāraṁbena pramādena apramādena mithyādṛṣṭyā samyagdṛṣṭyā ||",
    "sf206:7": "mithyādṛṣṭiḥ param avadyānāṁ | tat kasya hetor | mithyādṛṣṭeḥ puruṣapudgalasya yac ca kāyakarma tathādṛṣṭeḥ yad vākkarma yā cetanā yā prārthanā yaḥ praṇidhir ye ca saṁskārās tanmayāḥ sarve ’sya te dharmā aniṣṭatvāya saṁvartante akāntatvāya apriyatvāya amanāpatvāya amanojñatvāya anabhipretatvāya saṁvartante | tat kasya hetor | dṛṣṭir hi pāpikā yaduta mithyādṛṣṭiḥ |",
    "sf206:8": "tadyathā bhikṣavas tiktāny alābubījāni vā nimbabījāni vā kāśātakībījāni vā sukṣetre ropitāni syuḥ susnigdhe vā pṛthivīpradeśe upanikṣiptāni tāni yaṁ yam eva pṛthivyāḥ pṛthivīrasam ādadate adbhya abrasaṁ tejasas tejorasaṁ vāyor vāyurasaṁ sarve ’sya te rasās tiktatvāya saṁvartante kaṭukatvāya asvādutvāya | tat kasya hetor | bījāni hi tiktāni kaṭūny asvādūni |",
    "sf206:9": "evam eva mithyādṛṣṭir bhikṣavaḥ param avadyānāṁ | mithyādṛṣṭeḥ puruṣapudgalasya yac ca kāyakarma tathādṛṣṭeḥ yad vākkarma yā cetanā yā prārthanā yaḥ praṇidhir ye ca saṁskārās tanmayāḥ sarve ’sya te dharmā aniṣṭatvāya saṁvartante akāntatvāya apriyatvāya amanāpatvāya amanojñatvāya anabhipretatvāya saṁvartante | tat kasya hetor | dṛṣṭir hi bhikṣavaḥ pāpikā yaduta mithyādṛṣṭiḥ |",
    "sf206:10": "samyagdṛṣṭiḥ bhikṣavaḥ param anavadyānāṁ | tat kasya hetoḥ | samyagdṛṣṭeḥ puruṣapudgalasya yac ca kāyakarma tathādṛṣṭeḥ yad vākkarma yā cetanā yā prārthanā yaḥ praṇidhir ye ca saṁskārās tanmayāḥ sarve ’sya te dharmā iṣṭatvāya saṁvartante kāntatvāya priyatvāya manāpatvāya manojñatvāya abhipretatvāya saṁvartante | tat kasya hetor | dṛṣṭir hi bhikṣavo bhadrikā yaduta samyagdṛṣṭiḥ |",
    "sf206:11": "tadyathā ikṣubījāni vā śālibījāni vā mṛdvikābjāni vā sukṣetre ropitāni syuḥ susnigdhe vā pṛthivīpradeśe upanikṣiptāni tāni yaṁ yam eva pṛthivyāḥ pṛthivīrasam ādadate adbhyaḥ abrasaṁ tejasas tejorasaṁ vāyor vāyurasaṁ sarve ’sya te rasā atiktatvāya saṁvartante akaṭukatvāya svādutvāya | tat kasya hetor | bījāni hi atiktāny akaṭūni svādūni |",
    "sf206:12": "evam eva samyagdṛṣṭiḥ param anavadyānāṁ | tat kasya hetoḥ | samyagdṛṣṭeḥ puruṣapudgalasya yac ca kāyakarma tathādṛṣṭeḥ yad vākkarma yā cetanā yā prārthanā yaḥ praṇidhir ye ca saṁskārās tanmayāḥ sarve ’sya te dharmā iṣṭatvāya saṁvartante kāntatvāya priyatvāya manāpatvāya manojñatvāya abhipretatvāya saṁvartante | tat kasya hetor | dṛṣṭir hi bhikṣavo bhadrikā yaduta samyagdṛṣṭiḥ |",
    "sf206:13": "",
    "sf206:14": "hīnān dharmān na seveta pramādena na saṁvaset |",
    "sf206:15": "mithyādṛṣṭin na roceta na bhavel lokavardhanaḥ ||",
    "sf206:16": "samyagdṛṣṭir adhīmātrā laukikī yasya vidyate | ||adhimātrā",
    "sf206:17": "api jātisahasrāṇi nāsau gacchati durgatiṁ || ||",
    "sf206:18": "",
    "sf206:19": "uddānaṁ |",
    "sf206:20": "ahitaṁ dānadauḥśīlyaṁ śīlaṁ manomayadvayaṁ |",
    "sf206:21": "puṇyaṁ tathāṣṭikāṁ kṛtvā kṣatikābhiś caturdaśa ||"
}