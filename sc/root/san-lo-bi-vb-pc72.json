{
    "san-lo-bi-vb-pc72:0": "pācattika-dharma 72",
    "san-lo-bi-vb-pc72:1": "śramaṇa-cīvaraṁ",
    "san-lo-bi-vb-pc72:2": "Origin story",
    "san-lo-bi-vb-pc72:3": "bhagavān śrāvastīyaṁ viharati | rāṣṭrapālā bhāgineya | yasyārthotpatti vistareṇa kartavyā |",
    "san-lo-bi-vb-pc72:4": "eṣā evārthotpattiḥ | bhagavān śrāvastīyam viharati | gartodaro ca gartodara-mātā ca gartodara-pitā ca āgarasyānāgariyaṁ pravrajitāḥ | gartodara-pitā gartodaramātā ca śākyehi pravrajitā gartodaro tīrthikehi | so dāni hasta-kambalena prāvṛto śītena khaṇakhaṇāyanto danta-vīṇikāṁ vādayanto vihāram āgato | sneha-carito mātṛgrāmo | so dān āha | putra gartodara śīta kito si | so dān āha | āma | tāya tasya uttarāsaṅgo surabho suphoṣito dinno prāvaraṇāya | so dāni prāvaritvā pānāgāraṁ gatvā pibanto āsati | jano dani ojjhāyati kim eṣāṁ mithyā-dṛṣṭikānāṁ vinipatitānāṁ yāna-gardabhānāṁ surā-bhraṣṭānāṁ ṛṣidhvajanena dinnena bhikṣuṇīhi śrutaṁ | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | peyālaṁ | yāvad bhagavān āha | śabdāpayatha gartodara-mātāṁ | sā dāni śabdāpitā | tad eva sarvaṁ | bhagavān vistareṇa pṛcchati | yāvad ām bhagavan | bhagavān āha duṣkṛtaṁ te gartodara-māte | tena hi na kṣamati āgārikasya vā parivrājakasya vā sva-hastaṁ śramaṇa-cīvaraṁ dātuṁ | atha khalu bhagavān mahāprajāpatīṁ gautamīm āmantrayati | peyālaṁ yāvat paryavadātāni bhaviṣyanti |",
    "san-lo-bi-vb-pc72:5": "Ruling",
    "san-lo-bi-vb-pc72:6": "yā puna bhikṣuṇī āgārikasya vā parivrājakasya vā sva-hastaṁ pramāṇa-cīvaraṁ dadyāt pācattikaṁ |",
    "san-lo-bi-vb-pc72:7": "Definitions",
    "san-lo-bi-vb-pc72:8": "yā puna bhikṣuṇī ti yā puna bhikṣuṇī ti upasampannā |",
    "san-lo-bi-vb-pc72:9": "āgārikasye ti āgārikasye ti gṛhiṇaḥ | parivrājakasyeti gautama-jaṭilaka-paryantaṁ kṛtvā |",
    "san-lo-bi-vb-pc72:10": "sva-hastan ti sva-hastan ti hastena hastaṁ |",
    "san-lo-bi-vb-pc72:11": "śramaṇa-cīvaran ti śramaṇa-cīvaran ti ṛṣi-dhvajaṁ |",
    "san-lo-bi-vb-pc72:12": "dadyāt pācattikaṁ yāvat prajñaptiḥ |",
    "san-lo-bi-vb-pc72:13": "Permutations",
    "san-lo-bi-vb-pc72:14": "na kṣamati āgārikasya vā parivrājakasya vā sva-hastaṁ śramaṇa-cīvaraṁ dātuṁ | atha dāni bhikṣuṇī bhavati kṛta-puṇyā striyo dāni maṅgalārthāya dārakasya dārikāye vā kāṣāya-khaṇḍaṁ yācanti | na kṣamati sva-hastaṁ dātuṁ kalpiya-kārikāya dātavyaṁ | bhikṣur api āgārikasya vā parivrājakasya vā sva-hastaṁ śramaṇa-cīvaraṁ deti vinayātikramam āsādayati | atha dāni bhikṣuḥ kṛtapuṇyo bhavati yāvat kalpiya-kārakeṇa dātavyaṁ | na kṣamati mahāntaṁ paṭaṁ dātuṁ | atha khu potti-khaṇḍaṁ dātavyaṁ | tena bhagavān āha |",
    "san-lo-bi-vb-pc72:15": "Restatement of rule",
    "san-lo-bi-vb-pc72:16": "yā puna bhikṣuṇī āgārikasya vā parivrājakasya vā sva-hastaṁ śramaṇa-cīvaraṁ dadyāt pācattikaṁ |"
}