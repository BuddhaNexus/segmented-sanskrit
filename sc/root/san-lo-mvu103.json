{
    "san-lo-mvu103:0": "",
    "san-lo-mvu103:1": "",
    "san-lo-mvu103:2": "",
    "san-lo-mvu103:3": "Mahāvastu",
    "san-lo-mvu103:4": "",
    "san-lo-mvu103:5": "103. The Story of Sabhika",
    "san-lo-mvu103:6": "",
    "san-lo-mvu103:7": "bhagavā samyaksaṁbuddho yad arthaṁ samudāgato tam arthaṁ abhisaṁbhāvayitvā vārāṇasyāṁ viharati ṛṣivadane mṛgadāve śāstā devānāṁ ca manuṣyāṇāṁ ca vistareṇa nidānaṁ kṛtvā mathurāyāṁ śreṣṭhi āḍhyo mahādhano mahābhogo prabhūtasvāpadeyo prabhūtadhanadhānyakośakoṣṭhāgāro prabhūtajātarūparajatavittopakaraṇo prabhūtahastyaśvājagaveḍako prabhūtadāsīdāsakarmakarapauruṣeyo | tasya dāni śreṣṭhisya triyantarā dārikā jātā || sā dāni amaṁgalā ti kṛtvā parivrājikāye dinnā | yadā saṁvṛddhā bhavati tato  tāṁ pravrājehi va vṛttikā te bheṣyati | dhātrī ca dinnā yā tāṁ dārikāṁ saṁvardheti yaṁ ca kiṁcid vyayakarma taṁ śreṣṭhinā niṣyanditaṁ || sā dāni yathā utpalaṁ vā padumaṁ vā puṇḍarīkaṁ vā tathā saṁvardhīyati yatra kāle vijñaprāptā tato tāye parivrājikāye pravrājitā ṛṣisekhitā sarvāṇi parivrājakaśāstrāṇi prabodhitā ||",
    "san-lo-mvu103:8": "sā dāni anyamanyāhi parivrājikāhi sārdhaṁ samullāpaṁ karoti na cāsyā kocit* śaknoti uttaraṁ saṁdhituṁ | sā eva agram ākhyāyati vādipravādī sarvaśāstraviśāradā || aparo ca brāhmaṇo vedapārago sarvaśastraviśārado vaiyākaraṇo gatiṁgato vādipravādī dakṣiṇāpathāto mathurāṁ āgato tāmrapātreṇa pārśvaṁ veṭhayitvā mahantīṁ ulkāṁ prajvāletvā mathurāṁ praviśati | madhyena antarāpaṇavīthīye cetaṁ pradiśāsi | asti sa varṇakuśalo yo asmehi sārdhaṁ kathayeya || so dāni māthurakehi vuccati || nirvāpehi etām ulkān ti ihāsmākaṁ pravrājikā astīti bālā daharā sā tvayā sārdhaṁ saptamaṁ divasaṁ kathayiṣyati yadi śaknosi tāye sārdhaṁ kathayituṁ tataḥ || so dāni āha || evam astu ahaṁ tāye parivrājikāye sārdhaṁ saptamaṁ divasaṁ kathayiṣyāmi | tatrabhavan tehi madhyehi bhavitavyaṁ || tehi māthurakehi naigamajānapadehi sā parivrājikā śabdāvitvā vuccati || dakṣiṇāpathāto brāhmaṇo āgato vādī vedapārago vyākaraṇe vādābhiprāyo śakyasi tena brāhmaṇena sārdhaṁ saptamaṁ divasaṁ kathayituṁ || sā dāni āha || vāḍhaṁ śakyāmi tena vā anyena vā sārdhaṁ kathayituṁ | aham api vādābhiprāyā || naigamehi parivrājikāya śrutvā mathurāyāṁ catvaraśṛṁgāṭakavīthīmukhaśravaṇāmukheṣu ghaṇṭhā ghoṣāpitā |  saptamaṁ divasaṁ amukāye parivrājikāye dakṣiṇāpathikena brāhmaṇena vādinā sārdhaṁ kathāsaṁlāpaṁ bhaviṣyati || yo śrotukāmo so saṁnipatatu || tatra raṁgena samantena maṁcā baddhā | mahājanakāyo janapadāto śrutvā mathurāṁ āgacchati ||",
    "san-lo-mvu103:9": "tasya brāhmaṇasya etad abhūṣi | kīdṛśī sā parivrājikā yā mayā sārdhaṁ kathayiṣyati | yaṁ nūnam ahaṁ tāṁ parivrājikāṁ paśyeyaṁ || so dāni kautūhalena pṛcchaparipṛcchikāye tan taṁ parivrājikānāṁ āvasathaṁ gato gatvā pṛcchati || katamā sā parivrājikā yā sā tena dakṣiṇāpathikena brāhmaṇena sārdhaṁ mahatīye pariṣāye madhye kathayiṣyati || tena ye pṛcchitā tehi sā parivrājikā upadarśitā svake pariveṇe visṛṣṭena svareṇābhisaṁskāreṇa svādhyāyaṁ karontī || so brāhmaṇo tāṁ parivrājikām upasaṁkramya pṛcchati || bhavanti tvaṁ mayā sārdhaṁ pariṣāmadhye kathayasi || sā dāni āha || vāḍhaṁ kaḥ saṁdehaḥ ahaṁ tvayā sārdhaṁ pariṣāmadhye kathayiṣyāmi anyena vā śraddhāvādinā || so dani brāhmaṇo taruṇo abhirūpo sāpi taruṇā parivrājikā abhirūpā teṣāṁ parasparasya mūle saha darśanenāto premnaṁ nipatitaṁ || so dāni brāhmaṇo tāṁ parivrājikām āha || bhavati ahaṁ tvayā arthiko || sā parivrājikā āha || ahaṁ tvayā arthikā || brāhmaṇo āha || bhavati yady evaṁ tathā karoma yathāsmākaṁ parasparasya samāgamaṁ ca bhave paro ca na jāneya | vayaṁ tatra pariṣāmadhye abhisamayaṁ kṛtvā sallapiṣyāma | yo asmākaṁ nigṛhyeya tena tasya śiṣyatvaṁ upagantavyaṁ | nātrāścaryaṁ etaṁ puruṣehi strī nigṛhītā | atha punar bhavatī mama nigṛhṇeya tataḥ ahaṁ sarvalokasya kutsito ca paribhūto ca bhaveyaṁ dvyaṁgulaprajñāye strīmātrāye tvaṁ nigṛhīto ti | bhavati tathā karohi yathāhaṁ bhavati nigṛhṇeyaṁ tato tvaṁ mama śiṣyā  bhaviṣyasi | tad evam asmākaṁ parasparasamāgamaṁ bhaviṣyati | na ca naṁ koci jāniṣyati || sā dāni parivrājikā āha || evaṁ bhavatu || so dāni brāhmaṇo evaṁ tāye parivrājikāye sārdhaṁ saṁmantretvā nirdhāvito ||",
    "san-lo-mvu103:10": "tato saptame ca divase tatra caturaṅge bahūni prāṇisahasrāṇi samāgatāni rājā māthuro samāgato kumārāmātyā samāgatā śreṣṭhipramukhaṁ naigamaṁ samāgataṁ sārthavāhapramukho vāṇijagrāmo samāgato purohitapramukhā brāhmaṇapariṣā samāgatā aṣṭādaśa śreṇīyo samāgatāvo śramaṇabrāhmaṇatīrthikagaṇikā samāgatāni || so pi brāhmaṇo samāgato sāpi parivrājikā anekāhi parivrājikāhi sārdhaṁ samāgatā | samāgatvā pariṣāmadhye svakasvakeṣu āsaneṣu niṣaṇṇāni || brāhmaṇo utthitvā sarājikāṁ pariṣāṁ vijñapeti || bhavanto ’smābhir vaṭukacāpalyaṁ kṛtaṁ yam asmābhiḥ strībhiḥ sārdhaṁ saṁlāpam abhyupāgataṁ | anāścaryaṁ ca bhaveya yad aham etāṁ parivrājikāṁ nigṛhṇeyaṁ vadensuḥ kim atrāścaryaṁ yaṁ puruṣeṇa strī nigṛhītā ti | atha khalu yaṁ eṣā parivrājikā mama nigṛhṇeyā tato haṁ sarvalokasya kutsito ca paribhūto ca bhaveyaṁ dvyaṁgulaprajñāye strīmātrāye tvaṁ nigṛhīto tti | tataḥ mama eṣā sarājikā pariṣā vijñaptā | yadi eṣā parivrājikā pariṣāmadhye mama śakyeya nigṛhītuṁ tato mayā etasyā parivrājikāye śiṣyeṇa bhavitavyaṁ athāhaṁ etāṁ parivrājikāṁ pariṣāmadhye nigṛhṇeyaṁ tato etāye mama śiṣyatvam upagantavyaṁ || sā dāni parivrājikā tāye pariṣāye pṛcchīyati ||",
    "san-lo-mvu103:11": "eṣa brāhmaṇa evaṁ jalpati kathaṁ tava utpadyati || sā dāni āha || evaṁ bhavatūti ||",
    "san-lo-mvu103:12": "brāhmaṇena evaṁ samayaṁ kṛtvā parivrājikāye daṇḍakaṁ praśaktaṁ parivrājikāpi taṁ brāhmaṇaṁ samajyāpratyanubhāvārthaṁ uttaraṁ pratyuddhāreti | evan tehi vākyaprativākyehi taṁ divasaṁ kṣapitaṁ naiva eko ekasya śaknoti nigrahītuṁ naiva aparo aparasya || evaṁ yathā ekaṁ divasaṁ tathā saptarātraṁ gacchati | ca na eko ekasya śaknoti nigṛhṇituṁ nāpi aparo aparasya || te manuṣyā tato pariṣāto vikāle vikāle gṛhaṁ gatā santo strībhiḥ pṛcchīyanti kuto yūyaṁ adya saptarātraṁ upādāya vikāle vikāle āgacchatha || te āhansuḥ || na jānatha kasyārthāya vayaṁ vikāle āgacchāma | dakṣiṇāpathāto brāhmaṇo āgato ṣaḍaṁgavedapārago sarvaśāstreṣu gatiṁgato vaiyākaraṇo adya saptamaṁ divasaṁ tāye parivrājikāye sārdhaṁ saṁlapati na ca śaknoti nigṛhṇituṁ || tā dāni teṣāṁ svāmikānāṁ āhaṁsuḥ || evaṁ paṇḍitāyo strīyo ko puruṣo striye agrato buddhīye ca mīmāṁsāye || teṣāṁ manuṣyāṇāṁ bhavati || yadi kenacid upāyena so brāhmaṇo tāye parivrājikāye parigṛhṇīyeya tato imā asmākaṁ striyaḥ sarvakālaṁ paribhavensuḥ tṛṇasaṁjñāṁ pi tā utpādayensuḥ || evan taṁ nagaraṁ sarvaṁ yobhūyena tasya parivrājakasya yobhūyena tasyā parivrājikāye anukūlakaṁ saṁvṛttaṁ || aparaṁ divasaṁ pariṣāye samāgatāye brāhmaṇena parivrājikāye uttaraṁ dinnaṁ tāye ca icchantiye tam uttaraṁ na pratyanubhāṣṭaṁ tataḥ janena hakkārā kṣiptā brāhmaṇasya jayo parivrājikā nigṛhītā || tena dāni brāhmaṇena sā parivrājikā tridaṇḍaṁ ārūpayitvā chattropānahāṁ ca gṛhṇāpetvā tato pariṣāmadhyāto śiṣyadharmeṇa niṣkāsitā || brāhmaṇo pi parivrājikāye  āvasathaṁ gacchati paroparaṁ ca yathābhiprāyaṁ samāgacchanti || abhīkṣṇasaṁnipātena sā parivrājikā āpannasatvasaṁpannā saṁvṛttā ||",
    "san-lo-mvu103:13": "te dāni mathurāyā nirgamya dakṣiṇāpathe janapadacārikāṁ caramāṇā navānāṁ vā daśānāṁ vā māsānām atyayena śvetavalākām anuprāptā tahiṁ śvetavalākāyāṁ rātriṁ āvāsitā || tatra sabhāyāṁ sā parivrājikā prajātā | dārako jāto prāsādiko darśanīyo paramāye śubhavarṇapuṣkalatayā samanvāgato || tehi tasya māṇavakasya sabhāye jāto ti sabhiko tti nāma kṛtaṁ || tehi dāni mātāpitṛhi so māṇavako saṁvardhiyati || yatra kāle so māṇavako vijñaprāpto saṁvṛtto tato pi lipiṁ śikṣāpito gaṇanāṁ dhāraṇaṁ nikṣepaṇaṁ sarvāṇi ca parivrājakaśāstrāṇi adhīyāpito vādipravādī || so dāni samudrukukṣiṁ praviṣṭo abuddhe buddhaṁ mārgati | so dāni ṣoḍaśa mahājanapadāni aṇvanto vārāṇasīṁ āgato ṛṣivadanaṁ mṛgadāvaṁ bhagavantam upasaṁkrānto ||",
    "san-lo-mvu103:14": "atha khalu sabhiko parivrājako bhagavatā sārdhaṁ saṁmodanīyāṁ kathāṁ saṁmodayitvā sārāyaṇīyāṁ kathāṁ vyatisārayitvā ekānte niṣaṇṇo | sabhiko parivrājako bhagavantaṁ praśnaṁ pṛcche ||",
    "san-lo-mvu103:15": "",
    "san-lo-mvu103:16": "kaṁkṣāvicikitso āgato smi",
    "san-lo-mvu103:17": "praśnaṁ pṛcchituṁ abhikāṁkṣamāṇo |",
    "san-lo-mvu103:18": "tasya sabhikasya praśnam evaṁ pṛṣṭaṁ",
    "san-lo-mvu103:19": "bhagavaṁ anupūrvam anulomam anusandhim anudharmaṁ vyākarohi ||",
    "san-lo-mvu103:20": "",
    "san-lo-mvu103:21": "bhagavān āha ||",
    "san-lo-mvu103:22": "",
    "san-lo-mvu103:23": "dūrā sabhikā tuvam āgato si",
    "san-lo-mvu103:24": "praśnaṁ praṣṭum ihābhikāṁkṣamāṇo |",
    "san-lo-mvu103:25": "praśnāntakaro bhavāmi te haṁ",
    "san-lo-mvu103:26": "anupūrvam anulomam anusaṁdhim anudharmaṁ vyākariṣyāmi ||",
    "san-lo-mvu103:27": "",
    "san-lo-mvu103:28": "evam ukte sabhiyo parivrājiko bhagavantaṁ gāthāye pratyabhāṣi ||",
    "san-lo-mvu103:29": "",
    "san-lo-mvu103:30": "kiṁprāptam āhu bhikṣuṇaṁ",
    "san-lo-mvu103:31": "suvrataṁ kiṁ kathaṁ ca dāntam āhu |",
    "san-lo-mvu103:32": "buddho ti kathaṁ pravuccati",
    "san-lo-mvu103:33": "pṛṣṭo me bhagavaṁ anupūrvam anulomaṁ anusaṁdhim anudharmaṁ vyākarohi ||",
    "san-lo-mvu103:34": "",
    "san-lo-mvu103:35": "evam ukte bhagavāṁ sabhikaṁ parivrājakam etad uvāca ||",
    "san-lo-mvu103:36": "",
    "san-lo-mvu103:37": "padyena kṛtana ātmanā",
    "san-lo-mvu103:38": "abhinirvāṇagato vitīrṇakāṁkṣo |",
    "san-lo-mvu103:39": "vibhavaṁ ca bhavaṁ ca jñātva loke",
    "san-lo-mvu103:40": "uṣitavāṁ kṣīṇapunarbhavo sa bhikṣuḥ ||",
    "san-lo-mvu103:41": "sarvatraupekṣo smṛtimāṁ",
    "san-lo-mvu103:42": "na ca so hiṁsati kaṁci loke |",
    "san-lo-mvu103:43": "tīrṇo śramaṇo anāvilo",
    "san-lo-mvu103:44": "utsanno yo na karoti āśravaṁ ||",
    "san-lo-mvu103:45": "yasyendriyāṇi bhāvitāni",
    "san-lo-mvu103:46": "adhyātmaṁ vahirdhā ca loke |",
    "san-lo-mvu103:47": "nirvidhya imaṁ paraṁ ca lokaṁ",
    "san-lo-mvu103:48": "kālaṁ rakṣati bhāvito dānto ||",
    "san-lo-mvu103:49": "kalpāni vikīrya kevalāni",
    "san-lo-mvu103:50": "saṁsāraduḥkhāni catūpapātaṁ |",
    "san-lo-mvu103:51": "vigatamalaṁ virajaṁ anaṁgaṇaṁ",
    "san-lo-mvu103:52": "prāptaṁ jātikṣayantam āhu bhikṣuṁ ||",
    "san-lo-mvu103:53": "",
    "san-lo-mvu103:54": "atha khalu sabhiko parivrājako bhagavato bhāṣitam abhinanditvā bhagavantam eva uttari praśnaṁ pṛcche ||",
    "san-lo-mvu103:55": "",
    "san-lo-mvu103:56": "kiṁprāptinam āhu brāhmaṇaṁ",
    "san-lo-mvu103:57": "śramaṇo kiṁ su kathaṁ susnātako tti |",
    "san-lo-mvu103:58": "viśuddho nāgo kathaṁ pravuccati",
    "san-lo-mvu103:59": "praśnaṁ me bhagavaṁ pṛṣṭo anupūrvam anulomaṁ anusandhim anudharmaṁ vyākarohi ||",
    "san-lo-mvu103:60": "",
    "san-lo-mvu103:61": "evam ukte bhagavāṁ sabhikaṁ parivrājakam etad uvāca ||",
    "san-lo-mvu103:62": "",
    "san-lo-mvu103:63": "bāhetva sarvapāpakāni",
    "san-lo-mvu103:64": "vimalo sādhusamāhito sthitātmā |",
    "san-lo-mvu103:65": "saṁsāram avetya kevalaṁ",
    "san-lo-mvu103:66": "uṣitavāṁ kṣīṇapunarbhavo sa brahmā ||",
    "san-lo-mvu103:67": "samitāvi prahāya puṇyavipākaṁ",
    "san-lo-mvu103:68": "virato jñātva imaṁ paraṁ ca lokaṁ ||",
    "san-lo-mvu103:69": "jātīmaraṇaṁ upātivṛtto",
    "san-lo-mvu103:70": "śramaṇo tādi pravuccati tathatvā ||",
    "san-lo-mvu103:71": "visnāpiya sarvapāpakāni",
    "san-lo-mvu103:72": "adhyātma vahirdhā ca sarvaloke |",
    "san-lo-mvu103:73": "devamanuṣyehi kalpitāni",
    "san-lo-mvu103:74": "kalpaṁ neti punar* snātako me ||",
    "san-lo-mvu103:75": "aguṁ na karoti kiṁci loke",
    "san-lo-mvu103:76": "sarvayogehi visṛjya bandhanāni |",
    "san-lo-mvu103:77": "sarvatra aniśrito vimukto",
    "san-lo-mvu103:78": "nāgo tāyi pravuccati tathatvā | atha khalu sabhiko parivrājako bhagavantam etad uvāca ||",
    "san-lo-mvu103:79": "kiṁprāptinam āhu vedako ti",
    "san-lo-mvu103:80": "anuviditaṁ kin ti kathanti vīryavā ti |",
    "san-lo-mvu103:81": "ājāneyo kahin ti nāma bhoti",
    "san-lo-mvu103:82": "praśnaṁ me bhagavaṁ pṛṣṭo anupūrvam anulomam anusaṁdhim anudharmaṁ vyākarohi ||",
    "san-lo-mvu103:83": "",
    "san-lo-mvu103:84": "evam ukte bhagavāṁ sabhikaṁ parivrājakam etad uvāca ||",
    "san-lo-mvu103:85": "",
    "san-lo-mvu103:86": "vedāni vicārya kevalāni",
    "san-lo-mvu103:87": "śramaṇānāṁ + + + + + + ||",
    "san-lo-mvu103:88": "so sarvavedanāsu vītarāgo",
    "san-lo-mvu103:89": "sarvavedanām atītya vedako ti ||",
    "san-lo-mvu103:90": "abhāvetva prapaṁcanāmarūpaṁ",
    "san-lo-mvu103:91": "adhyātmaṁ vahirdhā ca rāgabhūtaṁ |",
    "san-lo-mvu103:92": "yo samāno rāgamūle baṁdhanapramukto",
    "san-lo-mvu103:93": "anuvidito tāyi pravuccati tathatvā ||",
    "san-lo-mvu103:94": "yaḥ prahīṇabandhano prahāṇavāṁ",
    "san-lo-mvu103:95": "sarvaduḥkhakṣayaṁ janetvā |",
    "san-lo-mvu103:96": "nānyān sarvatra na rakṣati",
    "san-lo-mvu103:97": "virajo vīryavān pravuccati tathatvā ||",
    "san-lo-mvu103:98": "yasya bandhanāni saṁskṛttāni",
    "san-lo-mvu103:99": "adhyātma vahirdhā ca sarvaloke |",
    "san-lo-mvu103:100": "sarvarāgabandhanapramukto",
    "san-lo-mvu103:101": "ājāneyo ti tam āhu bhūriprajñā ||",
    "san-lo-mvu103:102": "",
    "san-lo-mvu103:103": "atha khalu sabhiko parivrājako bhagavantaṁ praśnaṁ pṛcchati ||",
    "san-lo-mvu103:104": "",
    "san-lo-mvu103:105": "kṣetrajño khalu punar nāma bhavati",
    "san-lo-mvu103:106": "iti sabhiko praśnaṁ pṛcchet* muniṁ |",
    "san-lo-mvu103:107": "tat te munī nāma kathaṁ pravuccati",
    "san-lo-mvu103:108": "praśnaṁ me bhagavaṁ pṛṣṭo anupūrvam anulomaṁ anusaṁdhim anudharmaṁ vyākarohi ||",
    "san-lo-mvu103:109": "",
    "san-lo-mvu103:110": "evam ukte bhagavān sabhikaṁ parivrājakam etad uvāca ||",
    "san-lo-mvu103:111": "",
    "san-lo-mvu103:112": "kṣetrāṇi saṁyama kevalāni",
    "san-lo-mvu103:113": "divyaṁ mānuṣaṁ yaṁ ca brāhmaṁ kṣetraṁ |",
    "san-lo-mvu103:114": "sa sarvamūlakṣetrabandhanāt pramukto",
    "san-lo-mvu103:115": "kṣetrajño tāyi pravuccati tathatvā ||",
    "san-lo-mvu103:116": "kośāni vicārya kevalāni",
    "san-lo-mvu103:117": "divyaṁ mānuṣaṁ yaṁ ca brahmakośaṁ |",
    "san-lo-mvu103:118": "sa sarvakośabandhanāt pramukto",
    "san-lo-mvu103:119": "kuśalo tāyi pravuccati tathātvā ||",
    "san-lo-mvu103:120": "vicārya ubhayāni prahīṇāni",
    "san-lo-mvu103:121": "adhyātma vahirdhā ca śuklamūlaṁ |",
    "san-lo-mvu103:122": "kṛṣṇamūlam upātivṛtto",
    "san-lo-mvu103:123": "paṇḍito tāyi pravuccati tathātvā ||",
    "san-lo-mvu103:124": "satāṁ ca asatāṁ ca jñātva dharmaṁ",
    "san-lo-mvu103:125": "adhyātma vahirdhā ca muktacitto |",
    "san-lo-mvu103:126": "devamanuṣyehi pūjiyo so",
    "san-lo-mvu103:127": "saṁgamalam atītya so muni ||",
    "san-lo-mvu103:128": "",
    "san-lo-mvu103:129": "atha khalu sabhiko parivrājako bhagavantam etad uvāca ||",
    "san-lo-mvu103:130": "",
    "san-lo-mvu103:131": "śrotriyo + + + + + +",
    "san-lo-mvu103:132": "+ + + + + + + + + + + + ||",
    "san-lo-mvu103:133": "+ + + kiṁ su nāma bhoti",
    "san-lo-mvu103:134": "praśnaṁ me bhagavaṁ pṛṣṭo anupūrvam anulomam anusandhim anudharmaṁ vyākarohi ||",
    "san-lo-mvu103:135": "",
    "san-lo-mvu103:136": "evam ukte bhagavāṁ sabhikaṁ parivrājakam etad uvāca ||",
    "san-lo-mvu103:137": "",
    "san-lo-mvu103:138": "śrutvā sarvadharmam abhijñāya",
    "san-lo-mvu103:139": "sāvadyam anavadyaṁ ca sadevake loke |",
    "san-lo-mvu103:140": "asamo aparigraho viśuddho",
    "san-lo-mvu103:141": "anigho tāyi tam āhu śrotriyan ti ||",
    "san-lo-mvu103:142": "hitvā ālayāni āsayāni",
    "san-lo-mvu103:143": "bandhanāni ativṛtto neti |",
    "san-lo-mvu103:144": "garbhaśayyaṁ arato sarvapāpakehi",
    "san-lo-mvu103:145": "āryo tāyi pravuccati tathatvā ||",
    "san-lo-mvu103:146": "yo me caraṇehi prāptiprāpto",
    "san-lo-mvu103:147": "samyagjñātva upetya sarvadharmāṁ |",
    "san-lo-mvu103:148": "vidyācaraṇena so upeto",
    "san-lo-mvu103:149": "caraṇavā tāyi pravuccati tathātvā ||",
    "san-lo-mvu103:150": "duḥkhavipākaṁ yad asti kiṁcid dharmaṁ",
    "san-lo-mvu103:151": "ūrdhvaṁ adho tiryaksadevakasmiṁ |",
    "san-lo-mvu103:152": "parivarjayitvā parijñācārī",
    "san-lo-mvu103:153": "māyaṁ mānaṁ ca atho pi krodhalobhaṁ |",
    "san-lo-mvu103:154": "paryantam akāsi nāmarūpaṁ",
    "san-lo-mvu103:155": "taṁ parivrājakam āhu prāptiprāptaṁ ||",
    "san-lo-mvu103:156": "",
    "san-lo-mvu103:157": "atha khalu sabhiko bhagavato subhāṣitam abhinanditvā anumoditvā bhagavantam imāhi sārūpyāhi gāthābhir abhistave ||",
    "san-lo-mvu103:158": "",
    "san-lo-mvu103:159": "yāni ca trīṇi yāni ca ṣaṣṭi",
    "san-lo-mvu103:160": "śramaṇapravādaniśritāni bhūriprajña |",
    "san-lo-mvu103:161": "saṁjñākṣarasaṁjñāniśritāni",
    "san-lo-mvu103:162": "osaraṇāni vīra osaresi mārgā ||",
    "san-lo-mvu103:163": "antako si duḥkhasya pārago si dharmāṇāṁ",
    "san-lo-mvu103:164": "samyaksaṁbuddho si anāśravo si |",
    "san-lo-mvu103:165": "dyutimāṁ dhṛtimāṁ prabhūtaprajño",
    "san-lo-mvu103:166": "duḥkhasyāntakaro khu vītarāgo ||",
    "san-lo-mvu103:167": "muni mauneyapadeṣu prāptiprāpto akaṁpiyo |",
    "san-lo-mvu103:168": "atulya ādityabandhu vimuktido śubhavrato ||",
    "san-lo-mvu103:169": "tasya te nāganāgasya mahāvīrasya bhāṣato |",
    "san-lo-mvu103:170": "sarvadevatānumodanti ubhau nāradaparvatā ||",
    "san-lo-mvu103:171": "ahaṁ kāṁkṣitam anveṣe taṁ me vyākārṣi cakṣumāṁ |",
    "san-lo-mvu103:172": "upayāsā ca te sarve vidhvastā vinalīkṛtā ||",
    "san-lo-mvu103:173": "addhā muni si saṁbuddho nāsti nīvaraṇāni ca |",
    "san-lo-mvu103:174": "evaṁ puṇye ca pāpe ca ubhayatra na lipyase ||",
    "san-lo-mvu103:175": "śītībhūto damaprāpto dyutimāṁ satyavikramāṁ |",
    "san-lo-mvu103:176": "pādāṁ vīra prasārehi sabhiko vandi śāstuno ||",
    "san-lo-mvu103:177": "",
    "san-lo-mvu103:178": "so dāni bhagavatā balavaśībhāve vinīto ehibhikṣukāye ca pravrājito upasaṁpādito | eṣā āyuṣmato sabhikasya pravrajyā upasaṁpadā bhikṣubhāvo ||",
    "san-lo-mvu103:179": "sabhikasya vastu praśnā ca āśravakṣayā pravrajyā samāptaṁ ||"
}