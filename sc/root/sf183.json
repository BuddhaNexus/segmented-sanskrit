{
    "sf183:0": "Ekottarikāgama 4",
    "sf183:1": "tadyathā śāliśūko vā yavaśūko vā mithyāduṣpraṇihitaḥ syāt | taṁ śūkaṁ strī vā puruṣo vā sukumāraḥ sukhaiṣī padbhyām anvākrameta | sa tasya abhavyas tvacaṁ bhitvā rudhiram utpādayituṁ | tat kasya hetor | mithyāduṣpraṇihitatvāc chūkasya |",
    "sf183:2": "evam eva sa bata mithyāduṣpraṇihitena cittena ātmārthaṁ vā jñāsyati parārthaṁ vā ubhayārthaṁ vā uttaraṁ vā manuṣyadharmam alamāryaviśeṣādhigamaṁ jñānaṁ vā darśanaṁ vā sparśavihāratāṁ vā jñāsyati vā drakṣyati vā nedaṁ sthānaṁ vidyate | tat kasya hetor | mithyāduṣpraṇihitatvāc cittasya |",
    "sf183:3": "tasmāt tarhy evaṁ śikṣitavyaṁ yan na naḥ cittaṁ mithyāduṣpraṇihitaṁ bhaviṣyaty evaṁ vo bhikṣavaḥ śikṣitavyaṁ ||",
    "sf183:4": "tadyathā śāliśūko vā yavaśūko vā samyaksupraṇihitaḥ syāt | taṁ śūkaṁ strī vā puruṣo vā sukumāraḥ sukhaiṣī padbhyām anvākrameta | sa tasya bhavyas tvacaṁ bhitvā rudhiram utpādayituṁ | tat kasya hetoḥ | samyaksupraṇihitatvāc chūkasya |",
    "sf183:5": "evam eva sa bata samyaksupraṇihitena cittena ātmārthaṁ vā jñāsyati parārthaṁ vā ubhayārthaṁ vā uttaraṁ vā manuṣyadharmam alamāryaviśeṣādhigamaṁ jñānaṁ vā darśanaṁ vā jñāsyati vā drakṣyati vā sthānam etad vidyate | tat kasya hetor | ṛju samyaksupraṇihitatvāc cittasya |",
    "sf183:6": "tasmāt tarhy evaṁ śikṣitavyaṁ yan naś cittaṁ samyaksupraṇihitaṁ bhaviṣyaty evaṁ vo bhikṣavaḥ śikṣitavyaṁ || ||"
}