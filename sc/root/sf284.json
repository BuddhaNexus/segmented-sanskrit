{
    "sf284:0": "",
    "sf284:1": "",
    "sf284:2": "Veṇukātyāyanasagotrīsūtra",
    "sf284:3": "",
    "sf284:4": "pṛccha bhagini śrutvā te vedayiṣyāmi |",
    "sf284:5": "saṁti śramaṇa eke śramaṇa brāhmaṇāḥ ye svayaṁkṛtaṁ sukhaduḥkhaṁ prajñapayaṁti | saṁty eke parakṛtaṁ prajñapayaṁti saṁty eke svayaṁkṛtaṁ ca parakṛtaṁ ca | saṁty eke ’svayaṁkāra?aparakārahetusamutpannaṁ sukhaduḥkhaṁ prajñapayaṁti | yathā kathaṁ samutpannam arhantaḥ sukhaduḥkhaṁ prajñapayaṁti |",
    "sf284:6": "anyathāsamutpannam arhantaḥ sukhaduḥkhaṁ prajñapayaṁti |",
    "sf284:7": "yathā kathaṁ śramaṇa anyathāsamutpannam arhantaḥ sukhaduḥkhaṁ prajñapayaṁti |",
    "sf284:8": "pratītyasamutpannaṁ bhagini arhantaḥ sukhaduḥkhaṁ prajñapayaṁti |",
    "sf284:9": "yathā kathaṁ śramaṇa pratītyasamutpannaṁ arhantaḥ sukhaduḥkhaṁ prajñpayaṁti |",
    "sf284:10": "tena hi bhagini tvām eva prakṣyāmi yathā te kṣamati tathaitaṁ vyākuru |",
    "sf284:11": "kiṁ manyase bhagini | asti cakṣuḥ | asti śramaṇa | asti rūpam | asti śramaṇa |",
    "sf284:12": "cakṣuś ced bhagini utpadyeta api nu asti cakṣuḥsaṁsparśapratyayam ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā | asti śramaṇa |",
    "sf284:13": "asti śrotram asti ghāṇam asti jihvā asti kāyaḥ asti manaḥ |",
    "sf284:14": "asti śramaṇa | saṁti dharmāḥ |",
    "sf284:15": "asti śrotraṁ ghrāṇaṁ jihvā kāyo manaś ced utpadyeta api nu śrotraghrāṇajihvākāyamanaḥsaṁsparśapratyayam ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā |",
    "sf284:16": "asti śramaṇa |",
    "sf284:17": "evaṁ hi bhagini pratīyasamutpannam arhantaḥ sukhaduḥkhaṁ prajñapayaṁti |",
    "sf284:18": "evaṁ hi śramaṇa pratītyasamutpannam arhantaḥ sukhaṁ prajñapya yathā kathaṁ śramaṇa arhantaḥ sukhaduḥkhasya nirodhaṁ prajñapayaṁti |",
    "sf284:19": "tena hi bhagini tvām eva prakṣyāmi yathā te kṣamati tathaitaṁ vyākuru |",
    "sf284:20": "kiṁ manyase bhagini | cakṣuś ced bhagini sarveṇa sarvaṁ sarvathā apariśeṣaṁ nirudhyeta apariśeṣan adhyastaṁ parikṣayam paryādānaṁ gacched api nu cakṣuḥsaṁsparśapratyayam ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā |",
    "sf284:21": "no śramaṇa |",
    "sf284:22": "śrotraṁ ghrāṇaṁ jihvā kāyo manaś ced bhagini sarveṇa sarvaṁ sarvathā apariśeṣaṁ nirudhyeta apariśeṣam adhyastaṁ parikṣayaṁ paryādānaṁ gacchet api nu manaḥsaṁsparśapratyayam ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā |",
    "sf284:23": "no śramaṇa |",
    "sf284:24": "evaṁ hi bhagini ārhantaḥ pratītyasamutpannasya sukhaduḥkhasya nirodhaṁ prajñapayaṁti |",
    "sf284:25": "asmiṁ khalu dharmaparyāye bhāṣyamāne veṇukātyāyanasagotryā virajo vigatamalaṁ dharmeṣu dharmacakṣur utpannam …",
    "sf284:26": "atha veṇukātyāyanasagotrī dṛṣṭadharmā prāptadharmā viditadharmā paryavagāḍhadharmā tīrṇakāṁkṣā tīrṇavicikitsā aparapratyayā ananyaneyā śāstuḥ śāsane dharmeṣu vaiśaradyaprāptā utthāyāsanād ekāṁsam uttarāsaṁgaṁ kṛtvā yenāyuṣmān udāyī tenāṁjaliṁ praṇamya āyuṣmantam udāyinam idam avocat |",
    "sf284:27": "abhikrāntāhaṁ śramaṇa abhikrāntā eṣāhaṁ bhagavantaṁ śaraṇaṁ gacchāmi dharmaṁ ca bhikṣusaṁghaṁ ca | upāsikāṁ ca mān dhāraya śramaṇa adyāgreṇa yāvajjīvaṁ prāṇopetaṁ śaraṇaṁgatām abhiprasannām |",
    "sf284:28": "atha udāyī veṇukātyāyanasagotrīṁ brāhmaṇīṁ dhārmyā kathayāsaṁdarśayitvā samādapayitvā samuttejayitvā saṁpraharṣayitvā utthāyāsanāt prakrāntaḥ |"
}