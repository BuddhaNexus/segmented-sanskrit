{
    "sf210:0": "",
    "sf210:1": "",
    "sf210:2": "Ekottarikāgama 18",
    "sf210:3": "",
    "sf210:4": "eko dharmo loka utpadyate bahujanāhitāya bahujanaduḥkhāya anarthāyāhitāya duḥkhāya devamanuṣyāṇāṁ yaduta mātsaryaṁ | mātsaryaṁ loka utpadyate bahujanāhitāya bahujanaduḥkhāya anarthāyāhitāya duḥkhāya devamanuṣyāṇāṁ |",
    "sf210:5": "eko dharmo loka utpadyate bahujanahitāya bahujanasukhāya lokānukaṁpāyai arthāya hitāya sukhāya devamanuṣyāṇāṁ yaduta vigatamalamātsaryaṁ | vigatamalamātsaryaṁ loka utpadyate bahujanahitāya bahujanasukhāya lokānukaṁpāyai arthāya hitāya sukhāya devamanuṣyāṇāṁ |",
    "sf210:6": "dānasūtra",
    "sf210:7": "evaṁ hi satvā jānīyur dānasya phalaṁ dānasaṁvibhāgasya ca phalavipākaṁ yathāhaṁ jānāmi dānasya phalaṁ dānasaṁvibhāgasya ca phalavipakām | apīdānīṁ yo ’sau bhavaty apaścimakaḥ kavaṭaś ||kavaḍaś|| carama ālopas tato ’pi nādatvā nāsaṁvibhajya paribhuṁjīran sacel labheran dakṣiṇīyaṁ pratigrāhakaṁ na caiṣām utpanno mātsaryamalaś ca cittaṁ paryādāya tiṣṭhed |",
    "sf210:8": "yasmāt tarhi satvā na jānanti dānasya phalaṁ dānasaṁvibhāgasya ca phalavipākaṁ yathāhaṁ jānāmi dānasya phalaṁ dānasaṁvibhāgasya ca phalavipākaṁ, tasmād adatvā asaṁvibhajya paribhuṁjate āgṛhītena cetasā, utpannaṁ caiṣāṁ mātsaryaṁ cittaṁ paryādāya tiṣṭhati |",
    "sf210:9": "",
    "sf210:10": "evaṁ hi satvā jānīyur yathā proktaṁ maharṣiṇā |",
    "sf210:11": "vipākaḥ saṁvibhāgasya yathā bhavati mahārthikaḥ ||",
    "sf210:12": "nādatvā paribhuṁjīran na syur matsariṇas tathā |",
    "sf210:13": "na caiṣām āgrahe cittam utpadyeta kathaṁcana ||",
    "sf210:14": "yasmāt tv ete na jānanti bālā mohatamovṛtāḥ |",
    "sf210:15": "adatvā bhuṁjate tasmād āgṛhītena cetasā |",
    "sf210:16": "utpannaṁ caiṣāṁ mātsaryaṁ cittam ādāya tiṣṭhati || ||",
    "sf210:17": "",
    "sf210:18": "evaṁ hi satvā jānīyur duḥśīlā pāpadharmāṇa ātmano gatiṁ copapattiṁ cābhisaṁparāyaṁ ca yathāhaṁ jānāmi satvānāṁ duḥśīlānāṁ pāpadharmāṇāṁ gatiṁ copapattiṁ cābhisaṁparāyaṁ ca | apīdānīṁ mlāyeyuḥ śuṣyeyur lūtā vā haritā naḍā ām. + + + + + + cchanna |",
    "sf210:19": "yasmāt tarhi satvā na jānanti duḥśīlāḥ pāpadharmāṇa ātmano gatiṁ copapattiṁ cābhisaṁparāyaṁ ca ytasmāt kāyena duścaritaṁ caranti vācā manasā duścaritaṁ caranti | te kāyena duścaritaṁ caritvā vācā manasā duścaritaṁ caritvā taddhetus tatpratyayaṁ kāyasya bhedāt paraṁmaraṇād apāyadurgativinipātaṁ narakeṣūpapadyante ||",
    "sf210:20": "",
    "sf210:21": "evaṁ hi satvā jānīyur yathā proktaṁ maharṣiṇā |",
    "sf210:22": "yā gatiḥ pāpakarmāṇāṁ duḥśīlānām itaś cyute ||",
    "sf210:23": "mlāyeyur atha śuṣyeyur lūtā vā haritā naḍāḥ |",
    "sf210:24": "yasmāt tu na prajānanti bālā mohatamovṛtāḥ ||",
    "sf210:25": "tasmāt kāyena vācā ca manasā cāpy asaṁvṛtāḥ |",
    "sf210:26": "kurvanti pāpakaṁ karma yad bhavati kaṭukodayaṁ ||",
    "sf210:27": "na tat karma kṛtaṁ sādhu kṛtvā yad anutapyate |",
    "sf210:28": "rudann aśrumukho yasya vipākaṁ pratisevate ||",
    "sf210:29": "tatra karma kṛtaṁ sādhu kṛtvā yan nānutapyate |",
    "sf210:30": "yasya pratītaḥ sumanā vipākaṁ pratisevate || ||",
    "sf210:31": "",
    "sf210:32": "evaṁ hi satvā jānīyuḥ śīlavanto guṇavantaḥ peśalāḥ kalyāṇadharmāṇaḥ ātmano gatiṁ copapattiṁ cābhisaṁparāyaṁ ca yathāhaṁ jānāmi satvānāṁ śīlavatāṁ guṇavatāṁ peśalānāṁ kalyāṇadharmāṇāṁ gatiṁ copapattiṁ cābhisaṁparāyaṁ ca |",
    "sf210:33": "apīdānīṁ anena pūtikāyena jātīyanto jihrīyanto vitaranto vijugupsamānāḥ śastram apy ādhārayeyur viṣam api bhakṣayeyur rajvāvanaddhā mriyeran prapātād vā prapateyuḥ ||",
    "sf210:34": "",
    "sf210:35": "evaṁ hi satvā jānīyur yathā proktaṁ maharṣiṇā |",
    "sf210:36": "yā gatiḥ śīlayuktānāṁ yā gatir dharmajīvinaḥ ||",
    "sf210:37": "anena pūtikāyena jātīyantaḥ punaḥpunaḥ |",
    "sf210:38": "śastram ādhārayeyus te devalokābhinandinaḥ ||",
    "sf210:39": "",
    "sf210:40": "yo ’sau bhavati strī vā puruṣo vā duḥśīlaḥ pāpadharmāḥ kāyaduścaritena samanvāgato vāṅmanoduścaritena samanvāgatas tasya kāyasya bhedād ayam evaṁrūpo manomayaḥ kāyo ’bhinirvartate tadyathā kṛṣṇasya kutapasya nirbhāsaḥ andhakāratamisrayā vā rātryā yeṣāṁ divyaṁ cakṣuḥ suviśuddhaṁ ta enaṁ paśyanti ||",
    "sf210:41": "yo ’sau bhavati strī vā puruṣo vā śīlavān kalyāṇaadharmāḥ kāyaduścaritena samanvāgato vāṅmanahsucaritena samanvāgatas tasya kāyasya bhedād ayam evaṁrūpo manomayaḥ kāyo ’bhinirvartate tadyathā śuklasya paṭasya nirbhāsaḥ jyotsnāyā vā rātryā yeṣāṁ divyaṁ cakṣuḥ suviśuddhaṁ ta enaṁ paśyanti ||",
    "sf210:42": "mā yūyaṁ bhikṣavaḥ puṇyebhyo bhaiṣṭa | tat kasya hetoḥ | sukhasyaitad adhivacanam iṣṭasya kāntasya priyasya manāpasya yaduta puṇyānīti | apuṇyāt tu yūyaṁ bhikṣavaḥ viramata | tat kasya hetor | duḥkhasyaitad adhivacanam aniṣṭasyākāntasyāpriyasyāmanaāpasya yadutāpuṇyānīti ||",
    "sf210:43": "abhijānāmy ahaṁ bhikṣavo dīrgarātrakṛtānāṁ puṇyānāṁ dīrgharātram iṣtaṁ priyaṁ manaāpaṁ vipākaṁ pratyanubhavituṁ |",
    "sf210:44": "saptāhaṁ varṣāṇi maitraṁ cittaṁ bhāvayitvā sapta saṁvartavivartakalpān nemaṁ lokam upāgamam |",
    "sf210:45": "saṁvartamāne ’haṁ loke ābhāsvare devanikāye upapadye | vivartamāne loke śūnye brāhme vimāne upapadye | tatrāhaṁ bhavāmi brahmā mahābrahmā abhibhūr anabhibhūto ’nyataradaśaśatavaśavartī mahābrahmā teṣāṁ satvānām agra ākhyātaḥ |",
    "sf210:46": "ṣaḍviṁśatkṛtvaś cāhaṁ śakro ’bhūvan devānām indro",
    "sf210:47": "’nekaśatakṛtvaś ca rājābhūvaṁ cakravartī caturanto vijetā dhārmiko dharmarājaḥ saptaratnasamanvāgataḥ tasya mama imāny evaṁrūpāṇi sapta ratnāni abhūvaṁs tadyathā cakraratnaṁ hastiratnam aśvaratnaṁ maṇiratnaṁ strīratnaṁ gṛhapatiratnaṁ pariṇāyakaratnam eva saptamaṁ pūrṇaṁ ca me ’bhūt sahasraṁ putrāṇāṁ śūrāṇāṁ vīrāṇāṁ varāṅgarūpiṇāṁ parasainyapramardakānāṁ | so ’ham imām eva samudraparyantāṁ mahāpṛthivīm akhilām akaṇṭakām anutpīḍām adaṇḍenāśastreṇa dharmeṇa samenābhinirjityādhyavasitavān |",
    "sf210:48": "tasya mamaitad abhavat | kasyaitat karmaṇaḥ phalaṁ kasyaiṣa karmaṇaḥ phalavipāko yenāsmy etarhy evaṁ maharddhika evaṁ mahānubhāva iti |",
    "sf210:49": "tasya mamaitad abhavat | trayāṇām etat karmaṇāṁ phalaṁ trayāṇām eṣa karmaṇāṁ phalavipāko yenāsmy etarhy evaṁmaharddhika evaṁ mahānubhāvaḥ |",
    "sf210:50": "katameṣāṁ trayāṇāṁ | yaduta dānasya damasya saṁyamasya ||",
    "sf210:51": "",
    "sf210:52": "vipākaṁ paśya puṇyānāṁ kuśalānāṁ sukhaiṣiṇāṁ |",
    "sf210:53": "maitraṁ cittaṁ bhāvayitvā sapta varṣāṇi bhikṣavaḥ || 1",
    "sf210:54": "sapta saṁvartavaivartān nemaṁ lokam upāgamam | ||upagamat",
    "sf210:55": "saṁvartamāne loke ’smin bhavāmy ābhāsvaropagaḥ || 2",
    "sf210:56": "vivartamāne ca bhavāmy eṣa brahmopago hy ahaṁ |",
    "sf210:57": "saptakṛtvo mahābrahmā vaśavarty abhavat purā || 3",
    "sf210:58": "ṣaṭtriṁśadguṇakṛtvaś ca devarājyam akārayat |",
    "sf210:59": "anekaśatakṛtvaś ca rājābhūvan pratāpavān || 4",
    "sf210:60": "mūrdhnābhiṣiktaḥ kṣatriyo jāmbūṣaṇḍeśvaras tadā |",
    "sf210:61": "adaṇḍenāśastreṇa vijitya pṛthivīm imāṁ || 5",
    "sf210:62": "asāhasena dharmeṇa samyag evānuśiṣṭavān |",
    "sf210:63": "dharmacakraṁ vartayitvā asmin pṛthivīmaṇḍale || 6",
    "sf210:64": "mahādhano mahābhoge jāto ’haṁ tādṛśe kule |",
    "sf210:65": "sarvadravyopasaṁpanno ratnaiḥ saptabhir eva ca || 7",
    "sf210:66": "prabhūtavittopakaraṇo rājābhūvan pratāpavān |",
    "sf210:67": "eṣa hetur hi māhātmye prabhūtvaṁ yena jāyate || 8",
    "sf210:68": "buddhāḥ saṁgrāhakā loke etat teṣāṁ sudeśitam |",
    "sf210:69": "kaḥ śrutvā na prasīdeta api kṛṣṇābhijātikaḥ || 9",
    "sf210:70": "tasmād ihātmakāmena māhātmyam abhikāṅkṣatā |",
    "sf210:71": "saddharmo gurukartavyaḥ smaratā buddhaśāsanam || 10 ||",
    "sf210:72": "",
    "sf210:73": "+ + + … + + +"
}