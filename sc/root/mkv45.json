{
    "mkv45:0": "Mahākarmavibhaṅga",
    "mkv45:1": "45",
    "mkv45:2": "katamaḥ pudgalaś cittena sukhī na kāyena. ucyate. yathārhann apuṇyaḥ cittena sukhī na kāyena. yathārya śoṇottaras tena kila pūrvajanmani pratyekabuddhasya snāyato gomayapiṇḍakaḥ kapikacchumiśraḥ snānārthaṁ dattaḥ. tena karma vipākena kuṣṭhena śarīraṁ viśīryati. tathā hi gāthā bhāṣitā.",
    "mkv45:3": "karmāṇi nūnaṁ balavattarāṇi karmabhyo vajrakalpebhyaḥ",
    "mkv45:4": "yatra vaśībhūto ’ham anubhavāmi duḥkhāni karmāṇi.",
    "mkv45:5": "yathā ca jaṅghākāśyapaḥ. tena kila vārāṇasyāṁ pratyekabuddhasya pratiśrutam. bhaktaṁ dāśyāmīti. sa tasya mahatā pariśrameṇa kālātikramaṇe āsanne bhaktaṁ dattavān. sa tena karmaṇā paścime janmani vītarāgo ’pi bhūtvā pūrvāhṇe piṇḍapātaṁ paryaṭati. kālātikramaṇe āsanne kathaṁcid bhaktaṁ labhate. tathāsya jaṅghākāśyapa eva nāma. ayaṁ pudgalaś cittena sukhī na kāyena."
}