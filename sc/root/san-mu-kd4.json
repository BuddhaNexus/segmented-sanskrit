{
    "san-mu-kd4:0": "",
    "san-mu-kd4:1": "",
    "san-mu-kd4:2": "",
    "san-mu-kd4:3": "Sanskrit Mūlasarvāstivāda Vinaya",
    "san-mu-kd4:4": "Khandhaka",
    "san-mu-kd4:5": "",
    "san-mu-kd4:6": "Varsavastu",
    "san-mu-kd4:7": "",
    "san-mu-kd4:8": "—",
    "san-mu-kd4:9": "—",
    "san-mu-kd4:10": "buddho bhagavāṁ śrāvastyāṁ varṣā upagato jetavane ’nāthapiṇḍadasyārāme.",
    "san-mu-kd4:11": "—",
    "san-mu-kd4:12": "bhagavān āha. tasmād anujānāmi bhikṣuṇā varṣā upagantavyaṁ.",
    "san-mu-kd4:13": "uktaṁ bhagavatā bhikṣuṇā varṣā upagantavyam iti. bhikṣavo na jānate kathaṁ varṣā upagantavyam iti.",
    "san-mu-kd4:14": "bhagavān āha ...",
    "san-mu-kd4:15": "tataḥ paścāt śayanāsanagrāhako bhikṣuḥ saṁmantavyaḥ.",
    "san-mu-kd4:16": "pañcabhir dharmaiḥ samanvāgataḥ śayanāsanagrāhako bhikṣur asaṁmato na saṁmantavyaḥ, saṁmataś cāvakāśayitavyaḥ. katamaiḥ pañcabhiḥ. chandād gacchati, dveṣān mohād bhayād gacchati, grāhitāgrāhitaṁ ca śayanāsanaṁ na jānāti. ebhiḥ pañcabhir dharmaiḥ samanvāgataḥ śayanāsanagrāhako bhikṣur asaṁmato na saṁmantavyaḥ, saṁmataś cāvakāśayitavyaḥ.",
    "san-mu-kd4:17": "pañcabhir dharmaiḥ samanvāgataḥ śayanāsanagrāhako bhikṣur asaṁmataḥ saṁmantavyaḥ. saṁmataś ca nāvakāśayitavyaḥ. katamaiḥ pañcabhiḥ. na chandād gacchati, na dveṣān na mohān na bhayād gacchati, grāhitāgrāhitaṁ ca śayanāsanaṁ jānāti. ebhiḥ pañcabhir dharmaiḥ samanvāgataḥ śayanāsanagrāhako bhikṣur asaṁmataḥ saṁmantavyaḥ, saṁmataś ca nāvakāśayitavyaḥ.",
    "san-mu-kd4:18": "evaṁ ca punaḥ saṁmantavyaḥ. śayanāsanaprajñaptiṁ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṁghe saṁniṣaṇṇe saṁnipatite pūrvaṁ tāvad utsāhayitavyaḥ.",
    "san-mu-kd4:19": "utsahase tvam evaṁnāmā saṁghasya vārṣikaṁ śayanāsanaṁ grāhayitum iti.",
    "san-mu-kd4:20": "tena vaktavyam. utsahe iti.",
    "san-mu-kd4:21": "tataḥ paścād ekena bhikṣuṇā jñaptiṁ kṛtvā karma kartavyaṁ.",
    "san-mu-kd4:22": "śṛṇotu bhadantāḥ saṁghaḥ. ayam evaṁnāmā śayanāsanagrāhako bhikṣuḥ utsahate saṁghasya vārśikaṁ śayanāsanaṁ grāhayituṁ.",
    "san-mu-kd4:23": "sacet saṁghasya prāptakālaṁ kṣametānujānīyāt saṁgho yat saṁgha evaṁnāmānaṁ śayanāsanagrāhako saṁmanyeta. evaṁnāmā śayanāsanagrāhako bhikṣuḥ saṁghasya vārṣikaṁ śayanāsanaṁ grāhayiṣyati. eṣā jñaptiḥ.",
    "san-mu-kd4:24": "evaṁ ca karma kartavyaṁ.",
    "san-mu-kd4:25": "śṛṇotu bhadantāḥ saṁghaḥ. evaṁnāmā śayanāsanagrāhako bhikṣur utsahate saṁghasya vārṣikaṁ śayanāsanaṁ grāhayituṁ. tat saṁgha evaṁnāmānaṁ śayanāsanagrāhakaṁ bhikṣuṁ saṁmanyeta. ayam evaṁnāmā śayanāsanagrāhako bhikṣuḥ saṁghasya vārṣikaṁ śayanāsanaṁ grāhayiṣyati.",
    "san-mu-kd4:26": "yeṣām āyuṣmatāṁ kṣamate evaṁnāmānaṁ śayanāsanagrāhakaṁ bhikṣuṁ saṁmantuṁ, te tūṣṇīṁ. na kṣamate bhāṣantāṁ.",
    "san-mu-kd4:27": "saṁmataḥ saṁghena evaṁnāmā śayanāsanagrāhako bhikṣuḥ. saṁghasya vārṣikaṁ śayanāsanaṁ grāhayiṣyati. kṣāntam anujñātaṁ saṁghena, yasmāt tūṣṇīm, evam etad dhārayāmi.",
    "san-mu-kd4:28": "śayanāsanagrāhakasyāhaṁ bhikṣor āsamudācārikān dharmān prajñapayiṣyāmi.",
    "san-mu-kd4:29": "—",
    "san-mu-kd4:30": "—",
    "san-mu-kd4:31": "tataḥ paścāt kriyākāra ārocayitavyaḥ. śṛṇotu bhadantāḥ saṁghaḥ. asminn āvase ayaṁ cāyaṁ kriyākāraḥ. yo yuṣmākam utsahate anena cānena ca kriyākāreṇa varṣā upagantuṁ sa śalākāṁ gṛhṇātu. na ca vaḥ kenacid bhikṣuṇā varṣe + + + + + + + + + + + + + + yo vaḥ kasyacit kiṁcij jānīte sa idānīṁ vadatu. mā paścād antavarṣe raṇam utpādayiṣyati. yo vo antavarṣe raṇam utpādayiṣyati tasya saṁgha uttare upaparīkṣitavyaṁ maṁsyate.",
    "san-mu-kd4:32": "tataḥ paścāt śayanāsanagrāhakeṇa bhikṣuṇā śalākāś cārayitavyāḥ. + + + śāstuḥ śalakā grāhayitavyāḥ. tataḥ paścāt saṁghasthavireṇārdham āsanaṁ muktvā śalākā gṛhya śanaiḥ sthāpayitavyāḥ. evaṁ yāvat saṁghanavakena. śrāmaṇerāṇām ācāryopapādhyāyaiḥ śalākā grāhayitavyāḥ. tataḥ paścād gaṇayitavyaṁ. asminn āvāse iyadbhir bhikṣubhiḥ śalākā gṛhīteti.",
    "san-mu-kd4:33": "tataḥ paścāt śayanāsanagrāhakena bhikṣuṇā tāḍakaṁ kuṁcikāṁ ca gṛhītvā saṁghasthavirasya purataḥ sthitvā vaktavyaṁ. sthavira amuko vihāraḥ salābhaḥ sacīvarikaḥ. gṛhāṇa. saced gṛhṇāti yat saṁghasthavirasya vihāraḥ sa dvitīyasthavirāya dātavyaḥ. + + + + + + + + + + + + +",
    "san-mu-kd4:34": "sacet saṁghasthaviro na gṛhṇāti dvitīyasthavirāya dātavyaḥ. dvitīyasthaviro na gṛhṇāti tṛtīyasthavirāya dātavyaḥ. sacet tṛtīyasthavireṇa gṛhīto bhavati saṁghasthaviro yācate, prathamāyāṁ vāci na dātavyaḥ. dvitīyāyāṁ vāci na dātavyaḥ. tṛtīyāyāṁ dātavyaḥ. saṁghasthaviraś ca vinayātisāriṇīṁ duṣkṛtām āpattiṁ deśāpayitavyaḥ. evaṁ yāvat saṁghanavakena gṛhītaḥ, sacet saṁghatṛtīyanavako yācate, prathamāyāṁ vāci na dātavyaḥ. dvitīyāyāṁ na dātavyaḥ. trtīyāyāṁ dātavyaḥ. saṁghatṛtīyanavakaś ca vinayātisāriṇīṁ duṣkṛtām āpattiṁ deśayitavyaḥ.",
    "san-mu-kd4:35": "bhikṣavaḥ sarvān vihārān uddiśanti. āgantukā bhikṣavaḥ vihanyante. bhagavān āha. āgantukānāṁ bhikṣūṇām sārthāya anuddiṣṭaṁ vastuṁ dhārayitavyaṁ.",
    "san-mu-kd4:36": "bhikṣavaḥ dvārakoṣṭhake apy uddiśanti | bhagavān āha. dvārakoṣṭhake noddeṣṭavyam.",
    "san-mu-kd4:37": "bhikṣavaḥ prāsāde vastum uddiśanti. bhagavān āha | prāsāde noddeṣṭavyam iti.",
    "san-mu-kd4:38": "nirāvāseṣu prāsādeṣu kākacaṭakapārāvatāḥ vāsaṁ kurvanti. bhagavān āha || peḍavāriko bhikṣur uddeṣṭavyaḥ. tena pratyavekṣitavyaḥ. saced aṇḍāny amuktāni bhavanti, śātayitavyaḥ. āhosvin muktāni, sthāpayitavyaḥ. tryaṁbukatrailāṭāḥ vāsaṁ kurvanti. bhagavān āha | pratyavekṣitavyaṁ. aṇḍāny amuktāni bhavanti | śātayitavyaḥ. ahosvin muktāni, sūtrakaṁ bandhitavyaṁ vṛddhiṁ na gamiṣyantīti |",
    "san-mu-kd4:39": "tataḥ paścāc chayanāsanaṁ dātavyaṁ | yadi tāvad alpāni vastūni bhavanti, ekaikaṁ dātavyaṁ. āhosvin bahūni bhavanti, dvayaṁdvayaṁ trayaṁtrayaṁ vā dātavyam |",
    "san-mu-kd4:40": "aparāṇi mahānti vastūni bhavanti | vṛddhavṛddhā bhikṣavaḥ klāmyante parikarmaṇā: bhagavān āha | tāni niśṛtānāṁ dātavyāni.",
    "san-mu-kd4:41": "tataḥ paścāc chayanāsanagrāhakena bhikṣuṇā kriyākāra ārocayitavyaḥ. na kenacid bhikṣuṇā sāṁghikaṁ śayanāsanaṁ vinā pratyāstaraṇena paribhoktavyaṁ na kalpapratyāstaraṇena na plotikena ghanena vā ekapuṭena pailoṭikena vā dvipuṭena. yāvat sāṁghikaṁ śayanāsanaṁ aparibhogena paribhuṁjīta, tasya saṁgha uttare upaparīkṣitavyaṁ maṁsyate.",
    "san-mu-kd4:42": "śayanāsanagrāhakeṇa bhikṣuṇā anvardhamāsaṁ śayanāsanaṁ pratyavekṣitavyaṁ yadi tāvad vṛddhaṁ paśyaty aparibhogena śayanāsanaṁ paribhuṁjānaṁ, saṁghena ārocayitvā ākṣeptavyaṁ. āhosvin navakam ācāryopādhyāyānām ārocayitvā ākṣeptavyaṁ.",
    "san-mu-kd4:43": "tataḥ paścāt sāmagryām ārocayitavyaṁ. amukena gocaragrāmeṇa śvaḥ saṁgho varṣā upagamiṣyatīti.",
    "san-mu-kd4:44": "tataḥ paścād bhikṣubhir āvāsaṁ gocaraṁ cāvalokayitvā channe praviśya varṣā upagantavyaṁ.",
    "san-mu-kd4:45": "katham āvāso ’valokayitavyaḥ. kiṁ nu bhaviṣyanti me ’smin sthāne vijñāḥ sabrahmacāriṇo ye ’nutpannaṁ duḥkhaṁ daurmanasyaṁ notpādayiṣyanti utpannaṁ ca kṣipram eva prativinodayiṣyanti, ye cānutpannaṁ sukhaṁ saumanasyam utpādayiṣyanti utpannaṁ ca sādhu ca suṣṭhu cānurakṣitavyaṁ maṁsyante | glānasya vā glānopasthāyakaḥ, evam āvāso ’valokayitavyaḥ.",
    "san-mu-kd4:46": "kathaṁ gocaro ’valokayitavyaḥ. kiṁ nu bhaviṣyanti me ’smiṁ grāmopavicāragrāme piṇḍakasya dātāro glānasya vā + + + bhaiṣajyasya ca dātāra iti, evaṁ gocaro ’valokayitavyaḥ.",
    "san-mu-kd4:47": "tataḥ paścāc channe praviśya bhikṣor yathāvṛddhikayā sāmīcīṁ kṛtvā utkuṭukena sthitvā aṁjaliṁ pragṛhya idaṁ syād vacanīyaṁ.",
    "san-mu-kd4:48": "samanvāhara āyuṣmaṁ. adya saṁghasya varṣopanyakāṣāḍhī + + + + + + + + + + so ’ham evaṁnāmā asminn āvāse antaḥsīme pūrvikāṁ traimāsīṁ varṣā upagacchāmi amukena vaiyyāpṛtyakareṇa amukena gocaragrāmeṇa yāvad evāsyāvāsasya khaṇḍaphuṭtapratisaṁskaraṇārthaṁ. iha me varṣā iha me varṣāvāsaḥ. evaṁ dvir api, evaṁ trir api.",
    "san-mu-kd4:49": "bhikṣavaḥ varṣā upagantavyā: na ca punar varṣoṣitena bhikṣuṇā bahiḥsīmāṁ gantavyaṁ || saced gacchati na tatra vastavyaṁ.",
    "san-mu-kd4:50": "uktaṁ bhagavatā na bhikṣuṇā varṣoṣitena bahiḥsīmāṁ gantavyam. saced gacchati na tatra vastavyam iti |",
    "san-mu-kd4:51": "hastibālagrāmake udayano nāma gṛhapatiḥ prativasati. tasya gṛhakaḍatraṁ pratyupasthitam ātmano veṣṭanaṁ. tena tatra prabhūto vastralābhaḥ āmiṣalābhaś ca samudānītaḥ. tena bhikṣūṇāṁ dūto ’nupreṣitaḥ. āgacchantv āryāḥ paribhokṣyante iti.",
    "san-mu-kd4:52": "bhikṣavaḥ pṛcchitum ārabdhāḥ. kiyad dūre hastibālagrāmakaḥ. sātirekais tribhir yojanaiḥ śakṣyāmo vayam adyaiva gatvā āgantuṁ na śakṣyāmaḥ. te saṁlakṣayanti | uktaṁ bhagavatā na bhikṣuṇā varṣopagatena bahiḥsīmāṁ gantavyaṁ. saced gacchati na tatra vastavyam iti. te na gatāḥ.",
    "san-mu-kd4:53": "tatra ye bhikṣavaḥ hastibālagrāmakasyopavicāre varṣopagatās teṣāṁ prabhūto vastralābha āmiṣalābhaś cānupradattaḥ.",
    "san-mu-kd4:54": "te trayāṇāṁ vārṣikāṇāṁ māsānām atyayāt kṛtacīvarā niṣṭhitacīvarāḥ samādāya pātracīvaraṁ yena śrāvastī tena cārikāṁ prakrāntāḥ. anupūrveṇa cārikāṁ carantaḥ śrāvastīm anuprāptāḥ. te bhikṣubhir dūrata eva dṛṣṭvābhihitāḥ. svāgataṁsvāgatam āyuṣmantaḥ. viśrāmitāḥ uktāḥ. kuto yūyam āyuṣmantaḥ etarhy āgacchata, kutra vā stha varṣā upagatā. hastibālagrāmakād vayam āyuṣmanta etarhy āgacchāma: hastibālagrāmake vā sma varṣā upagatāḥ. kaccid yūyam āyuṣmantaḥ hastibālagrāmake sukhaṁ sparśaṁ varṣā uṣitāḥ, na vā stha klāntāḥ piṇḍakena. tathyaṁ vayam āyuṣmantaḥ hastibālagrāmake sukhaṁ sparśaṁ varṣā upagatā, na vā sma klāntāḥ piṇḍakena.",
    "san-mu-kd4:55": "yathākatham āyuṣmantaḥ hastibālagrāmake sukhaṁ sparśaṁ varṣā upagatāḥ, na vā stha klāntāḥ piṇḍakena. tatra hastibālagrāmake udayano nāma gṛhapatiḥ prativasati. tasya gṛhakaḍatraṁ pratyupasthitaṁ ātmano veṣṭanaṁ. tenāsmākaṁ prabhūto vastralābhaḥ āmiṣalābhaś cānupradatta. evaṁ vayam āyuṣmanto hastibālagrāmake sukhaṁ sparśaṁ varṣā uṣitāḥ. na vā sma klāntāḥ piṇḍakena.",
    "san-mu-kd4:56": "te kathayanty. āyuṣmanto ’smākam api tena gṛhapatinā dūto ’nupreṣita. āgacchantv āryāḥ paribhokṣyanta iti. tair asmābhiḥ pṛṣṭaḥ. kiyad dūre hastibālagrāmakaḥ. sātirekais tribhir yojanaiḥ. teṣām asmākaṁ buddhir utpannāḥ. uktaṁ bhagavatā na bhikṣuṇā varṣopagatena bahiḥsīmāṁ gantavyaṁ. saced gacchati na tatra vastavyam iti. vayaṁ na gatāḥ. etat prakaraṇaṁ bhikṣavo bhagavata ārocayanti.",
    "san-mu-kd4:57": "bhagavān saṁlakṣayaty. ākāṁkṣanti bata me śrāvakāḥ vastralābham āmiṣalābhañ ca. yanv ahaṁ bhikṣūṇāṁ sukhasparśavihārārthaṁ datṝṇāṁ ca deyadharmaparibhogārthaṁ saptāham anujānīyāṁ. tasmād anujānāmi saptāham adhiṣṭhāya gantavyaṁ karaṇīyena.",
    "san-mu-kd4:58": "uktaṁ bhagavatā saptāham adhiṣṭhāya gantavyaṁ karaṇīyeneti. bhikṣavo na jānate kasya karaṇīyaṁ. etat prakaraṇaṁ bhikṣavo bhagavata ārocayanti.",
    "san-mu-kd4:59": "bhagavān āha | upāsakasya karaṇīyena upāsikāyāḥ karaṇīyena bhikṣoḥ karaṇīyena bhikṣuṇyāḥ śikṣamāṇāyāḥ śrāmaṇerakasya śrāmaṇerikāyāḥ karaṇīyena.",
    "san-mu-kd4:60": "kim upāsakasya karaṇīyaṁ. yathāpi tad upāsakasya gṛhakaḍatraṁ pratyupasthitaṁ bhavaty ātmano veṣṭanaṁ. tena tatra prabhūto vastralābha āmiṣalābhaś ca samudānītaḥ. sa bhikṣūṇāṁ dūtam anupreṣayati. āgacchantv āryāḥ paribhokṣyante. gantavyaṁ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṁ.",
    "san-mu-kd4:61": "aparam apy upāsakasya karaṇīyaṁ. yathāpi tad upāsakaś cāturdiśe bhikṣusaṁghe vihāraṁ pratiṣṭhāpayitukāmo bhavati. tena tatra prabhūto vastralābhaḥ āmiṣalābhaś ca samudānītaḥ. sa bhikṣūṇāṁ dūtam anupreṣayaty. āgacchantv āryāḥ paribhokṣyante. gantavyaṁ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṁ.",
    "san-mu-kd4:62": "aparam apy upāsakasya karaṇīyaṁ yathāpi tad upāsakas tasminn eva vihāre śayanāsanam anupradātukāmo bhavati. tena tatra prabhūto vastralābhaḥ āmiṣalābhaś ca samudānīto bhavati. sa bhikṣūṇāṁ dūtam anupreṣayati. āgacchantv āryāḥ paribhokṣyante. gantavyaṁ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṁ.",
    "san-mu-kd4:63": "aparam apy upāsakasya karaṇīyaṁ. yathāpi tad upāsakas tasminn eva vihāre dhruvabhikṣāṁ prajñapayitukāmo bhavaty anukūlayajñaṁ. tena tatra prabhūto vastralābhaḥ āmiṣalābhaś ca samudānīto bhavati. sa bhikṣūṇāṁ dūtam anupreṣayaty. āgacchantv āryāḥ paribhokṣyante. gantavyaṁ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṁ.",
    "san-mu-kd4:64": "aparam apy upāsakasya karaṇīyaṁ. yathāpi tad upāsakas tasminn eva vihāre tathāgatasya śarīraṁ stūpaṁ pratiṣṭhāpayitukāmo bhavati | sa bhikṣūṇāṁ dūtam anupreṣayati. āgacchantv āryā dharmasakhāyo bhaviṣyanti. gantavyaṁ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṁ.",
    "san-mu-kd4:65": "aparam apy upāsakasya karaṇīyaṁ. yathāpi tad upāsakas tasminn eva stūpe yaṣṭyāropaṇaṁ chatrāropaṇaṁ dhvajāropaṇaṁ patākāropaṇam | alaṁsekaṁ candanasekaṁ kuṁkumasekam anupradātukāmo bhavati. sa bhikṣūṇāṁ dūtam anupreṣayaty. āgacchantv āryā dharmasakhāyaḥ me bhaviṣyanti. gantavyaṁ bhikṣuṇā upāsakasya karaṇīyena saptāham adhiṣṭhāya. idam upāsakasya karaṇīyaṁ.",
    "san-mu-kd4:66": "aparam apy upāsakasya karaṇīyaṁ. yathāpi tad upāsakasya karaṇīyaṁ caturṇāṁ sūtranikāyānāṁ anyatamānyatamaṁ sūtranikāyaṁ vistareṇoddiṣṭaṁ bhavati pravṛttaṁ ca. tena tatra prabhūto vastralābha āmiṣalābhaś ca samudānīto bhavati. sa bhikṣūṇāṁ dūtam anupreṣayati. āgacchantv āryāḥ paribhokṣyante. gantavyaṁ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṁ.",
    "san-mu-kd4:67": "aparam apy upāsakasya karaṇīyaṁ. yathāpi tad upāsakasya kaukṛtyam utpannaṁ bhavati. sa bhikṣūṇāṁ dūtam anupreṣayaty. āgacchantv āryāḥ utpannaṁ kaukṛtyaṁ prativinodayiṣyanti. gantavyaṁ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṁ.",
    "san-mu-kd4:68": "aparam apy upāsakasya karaṇīyaṁ. yathāpi tad upāsakasya pāpakaṁ dṛṣṭigatam utpannaṁ bhavati. sa bhikṣūṇāṁ dūtam anupreṣayaty. āgacchantv āryā utpannaṁ pāpakaṁ dṛṣṭigataṁ pratiniḥsṛjāpayiṣyanti. gantavyaṁ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṁ.",
    "san-mu-kd4:69": "aparam apy upāsakasya karaṇīyaṁ. yathāpi tat saṁgha upāsakasya saṁghena pātraṁ nikubjayitukāmo bhavati | sa bhikṣūṇāṁ dūtam anupreṣayati | āgacchantv āryā dharmeṇa pakṣaṁ bhajiṣyanti. gantavyaṁ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṁ.",
    "san-mu-kd4:70": "aparam apy upāsakasya karaṇīyaṁ. yathāpi tad upāsakasya saṁghena pātraṁ nikubjitaṁ bhavati. sa bhikṣūṇāṁ dūtam anupreṣayati. āgacchantv āryāḥ pāttraṁ nikubjam unmajjāpayiṣyatha : gantavyaṁ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṁ.",
    "san-mu-kd4:71": "aparam apy upāsakasya karaṇīyaṁ. yathāpi tad upāsakasya ābādhiko duḥkhito bāḍhaglānaḥ. sa bhikṣūṇāṁ dūtam anupreṣayati. āgacchantv āryā vācaṁ dāsyanti. gantavyaṁ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṁ.",
    "san-mu-kd4:72": "kim upāsikāyāḥ karaṇīyaṁ sthāpayitvā gṛhakaḍatram ātmano veṣṭanaṁ.",
    "san-mu-kd4:73": "kiṁ bhikṣoḥ karaṇīyaṁ. yathāpi tad bhikṣuḥ cāturdiśe bhikṣusaṁghe ārāmaṁ niryātayitukāmo bhavati. tena tatra prabhūto vastralābhaḥ āmiṣalābhaś ca samudānīto bhavati. sa bhikṣūṇāṁ dūtam anupreṣayaty. āgacchantv āyuṣmantaḥ paribhokṣyante | gantavyaṁ bhikṣuṇā saptāham adhiṣṭhāya bhikṣoḥ karaṇīyena. idaṁ bhikṣoḥ karaṇīyaṁ.",
    "san-mu-kd4:74": "aparam api bhikṣoḥ karaṇīyaṁ. yathāpi tad bhikṣus tasminn evārāme vihāraṁ śayanāsanaṁ dhruvabhikṣāṁ tathāgatasya śarīraṁ stūpaṁ. alaṁsekaṁ candanasekaṁ yaṣṭyāropaṇaṁ dhvajāropaṇaṁ sūtranikāyānām anyatamānyatamaṁ sūtranikāyaṁ kaukṛtyaṁ pāpakaṁ dṛṣṭigatam utpannaṁ bhavati. sa bhikṣūṇāṁ dūtam anupreṣayati. āgacchantv āyuṣmantaḥ utpannaṁ pāpakaṁ dṛṣṭigataṁ pratiniḥsṛjāpayiṣyanti. gantavyaṁ bhikṣuṇā saptāham adhiṣṭhāya bhikṣoḥ karaṇīyena. idaṁ bhikṣoḥ karaṇīyaṁ. pūrvavat sarvaṁ vistareṇa vācyaṁ ||",
    "san-mu-kd4:75": "aparam api bhikṣoḥ karaṇīyaṁ. yathāpi tat saṁghaḥ bhikṣor imāny evaṁrūpāṇi praṇidhikarmāṇi kartukāmo bhavati. tadyathā tarjanīyaṁ karma nigarhaṇīyaṁ pravāsanīyaṁ pratisaṁharaṇīyam adarśanāyotkṣepaṇīyam apratikarmaṇāyotkṣepaṇīyaṁ apratiniḥsṛṣṭe pāpake dṛṣṭigate utkṣepaṇīyaṁ karma. sa bhikṣūṇāṁ dūtam anupreṣayati. āgacchantv āyuṣmanto dharmeṇa pakṣaṁ bhajiṣyanti. gantavyaṁ bhikṣuṇā saptāham adhiṣṭhāya bhikṣoḥ karaṇīyena. idaṁ bhikṣoḥ karaṇīyaṁ.",
    "san-mu-kd4:76": "aparam api bhikṣoḥ karaṇīyaṁ. yathāpi tat saṁghena bhikṣor imāny evaṁrūpāṇi praṇidhikarmāṇi kṛtāni bhavanti. tadyathā tarjanīyaṁ karma nigarhaṇīyaṁ karma pravāsanīyaṁ pratisaṁharaṇīyaṁ adarśanāyotkṣepaṇīyam apratikarmaṇāyotkṣepaṇīyam apratiniḥsṛṣṭe pāpake dṛṣṭigate utkṣepaṇīyaṁ karma. sa bhikṣūṇāṁ dūtam anupreṣayaty. āgacchantv āyuṣmantaḥ osārayiṣyanti. gantavyaṁ bhikṣuṇā saptāham adhiṣṭhāya bhikṣoḥ karaṇīyena. idaṁ bhikṣoḥ karaṇīyaṁ.",
    "san-mu-kd4:77": "—",
    "san-mu-kd4:78": "—",
    "san-mu-kd4:79": "—",
    "san-mu-kd4:80": "aparam api bhikṣoḥ karaṇīyaṁ. yathāpi tad bhikṣur ābādhiko duḥkhito bāḍhaglāno bhavati | sa bhikṣūṇāṁ dūtam anupreṣayaty āgacchantv āyuṣmanto vācaṁ bhāṣiṣyanti. gantavyaṁ bhikṣuṇā saptāham adhiṣṭhāya bhikṣoḥ karaṇīyena. idaṁ bhikṣoḥ karaṇīyaṁ.",
    "san-mu-kd4:81": "kiṁ bhikṣuṇyāḥ karaṇīyaṁ. sthāpayitvā praṇidhikarmāṇi ||",
    "san-mu-kd4:82": "—",
    "san-mu-kd4:83": "kiṁ śikṣamāṇāyāḥ karaṇīyaṁ. etad eva sarvaṁ śikṣamāṇāyāḥ karaṇīyaṁ.",
    "san-mu-kd4:84": "aparam api śikṣamāṇāyāḥ karaṇīyaṁ. yathāpi tac chikṣamāṇā dve varṣe ṣaṭsu dharmeṣu ṣaṭsv anudharmeṣu śikṣitaśikṣā bhavati. sa bhikṣūṇāṁ dūtam anupreṣayati. āgacchantv āryā upasaṁpādayiṣyanti. gantavyaṁ bhikṣuṇā saptāham adhiṣṭhāya śikṣamāṇāyāḥ karaṇīyena. idaṁ śikṣamāṇāyāḥ karaṇīyaṁ.",
    "san-mu-kd4:85": "kiṁ śrāmaṇerakasya karaṇīyaṁ. etad eva sarvaṁ śrāmaṇerakasya karaṇīyaṁ.",
    "san-mu-kd4:86": "aparam api śrāmaṇerakasya karaṇīyaṁ. yathāpi tac chrāmaṇerakaḥ saparipūrṇaviṁśativarṣo bhavati. sa bhikṣūṇāṁ dūtam anupreṣayati | āgacchantv āyuṣmantaḥ upasaṁpādayiṣyanti. gantavyaṁ bhikṣuṇā saptāham adhiṣṭhāya śrāmaṇerakasya karaṇīyena. idaṁ śrāmaṇerakasya karaṇīyaṁ |",
    "san-mu-kd4:87": "kiṁ śrāmaṇerikāyāḥ karaṇīyaṁ. etad eva sarvaṁ śrāmaṇerikāyāḥ karaṇīyaṁ.",
    "san-mu-kd4:88": "aparam api śrāmaṇerikāyāḥ karaṇīyaṁ | yathāpi tac chrāmaṇerikā gṛhavustā dvādaśavarṣā bhavati, kumārikābhūtā vā aṣṭādaśavarṣā. sā bhikṣūṇāṁ dūtam anupreṣayati | āgacchantv āryā dve varṣe ṣaṭsu dharmeṣu ṣaṭsv anudharmeṣu śikṣāṁ dāsyanti. gantavyaṁ bhikṣuṇā saptāham adhiṣṭhāya śrāmaṇerikāyāḥ karaṇīyena. idaṁ śrāmaṇerikāyāḥ karaṇīyaṁ ||",
    "san-mu-kd4:89": "uddānam ||",
    "san-mu-kd4:90": "bhaiṣajyam upasthāyaka strīpuruṣapaṇḍakaḥ",
    "san-mu-kd4:91": "nimittaṁ nidhayo jñātaya antarāyeṇa prakramet || ||",
    "san-mu-kd4:92": "yathāpi tad varṣopagatasya bhikṣor evaṁ bhavati | aham asminn āvāse varṣā upagataḥ. na ca me ’sti kaścit piṇḍakasya dātā. so ’haṁ piṇḍakam alabhamānaḥ klameyaṁ kālaṁ vā kuryāṁ. sa me syād antarāyaḥ aprāptasya prāptaye, anadhigatasyādhigamāya | asākṣātkṛtasya sākṣātkriyāyai | yanv aham asmād āvāsāt prakrameyaṁ. sa tasmād āvāsāt prakramaty. etad eva pratyayaṁ kṛtvā anāpattir varṣācchede ||",
    "san-mu-kd4:93": "yathāpi tad varṣopagatasya bhikṣor evaṁ bhavati. aham asminn āvāse varṣā upagataḥ. na ca me kaścid glānasya glānabhaiṣajyasya dātā. so ’haṁ bhaiṣajyam alabhamānaḥ klameyaṁ kālaṁ vā kuryāṁ. sa me syād antarāyaḥ aprāptasya prāptaye, anadhigatasyādhigamāya, asākṣātkṛtasya sākṣātkriyāyai | yanv aham asmād āvāsāt prakrameyaṁ. sa tasmād āvāsāt prakramaty. etad eva pratyayaṁ kṛtvā anāpattir varṣācchede ||",
    "san-mu-kd4:94": "yathāpi tad varṣopagatasya bhikṣor evaṁ bhavaty. aham asminn āvāse varṣā upagataḥ. na ca me kaścid glānasya glānopasthāyakaḥ. so ’ham upasthāyakavirahāt klameyaṁ kālaṁ vā kuryāṁ. sa me syād antarāyaḥ aprāptasya prāptaye, anadhigatasyādhigamāya | asākṣātkṛtasya sākṣātkriyāyai | yanv aham asmād āvāsāt prakrameyaṁ. sa tasmād āvāsāt prakramaty. etad eva pratyayaṁ kṛtvā anāpattir varṣācchede ||",
    "san-mu-kd4:95": "yathāpi tad varṣopagataṁ bhikṣuṁ strī upasaṁkramyāpratirūpayā upanimantraṇayā upanimantrayati. vasa ārya rama ārya. ahaṁ te upasthāsyāmi. duhitaraṁ te dāsyāmi snuṣāṁ te dāsīṁ te karmakarīṁ te dāsyāmi | tatra varṣopagatasya bhikṣor evaṁ bhavati | aham asminn āvāse varṣā upagata. iyaṁ ca me strī upasaṁkramyāpratirūpayā upanimantraṇayā upanimantrayati. vasa ārya rama ārya. ahaṁ te upasthāsyāmi duhitaraṁ te dāsyāmi snuṣāṁ te dāsīṁ te karmakarīṁ te dāsyāmi. ahaṁ ced asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham asmād āvāsāt prakrāmeyaṁ. sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:96": "yathāpi tad varṣopagataṁ bhikṣuṁ puruṣa upasaṁkramyāpratirūpayā upanimantraṇayā upanimantrayati | vasa ārya rama ārya. duhitaraṁ te dāsyāmi snuṣāṁ te dāsīṁ te karmakarīṁ te dāsyāmi. tatra varṣopagatasya bhikṣor evaṁ bhavaty. aham asminn āvāse varṣā upagataḥ. ayaṁ ca me puruṣa upasaṁkramyāpratirūpayā upanimantraṇayā upanimantrayati. vasa ārya rama ārya. duhitaraṁ te dāsyāmi snuṣāṁ te dāsīṁ te karmakarīṁ te dāsyāmy. ahaṁ ced asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrāmeyaṁ. sa tasmād āvāsāt prakramaty. etad eva pratyayaṁ kṛtvā anāpattir varṣācchede ||",
    "san-mu-kd4:97": "yathāpi tad varṣopagataṁ bhikṣuṁ paṇḍaka upasaṁkramyāpratirūpayā upanimantraṇayā upanimantrayati | vasa ārya rama ārya. ahaṁ te upasthāsyāmi. dāsīṁ te karmakarīṁ te dāsyāmi | tatra varṣopagatasya bhikṣor evaṁ bhavati. aham asminn āvāse varṣā upagataḥ. ayaṁ ca me paṇḍaka upasaṁkramyāpratirūpayā upanimantraṇayā upanimantrayati. vasa ārya rama ārya. ahaṁ te upasthāsyāmi. dāsīṁ te karmakarīṁ te dāsyāmi. ahaṁ ced asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham asmād āvāsāt prakrāmeyaṁ. sa tasmād āvāsāt prakramaty. etad eva pratyayaṁ kṛtvā anāpattir varṣācchede ||",
    "san-mu-kd4:98": "yathāpi tad varṣopagatena bhikṣuṇā anyatmānyatamaṁ śiśum udāravarṇaṁ raṁjanīyaṁ mātṛgrāmaṁ dṛṣṭvā ayoniśo nimittam udgṛhītaṁ bhavati | tatra varṣopagatasya bhikṣor evaṁ bhavaty. aham asminn āvāse varṣā upagataḥ. mayā cānyatmānyatamaṁ śiśum udāravarṇaṁ raṁjanīyaṁ mātṛgrāmaṁ dṛṣṭvā ayoniśo nimittam udgṛhītaṁ. ahaṁ ced asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrāmeyaṁ. sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:99": "yathāpi tad varṣopagatasya bhikṣor nidhānam upadarśayanti. tatra varṣopagatasya bhikṣor evaṁ bhavaty. aham asminn āvāse varṣā upagata. idam eva nidhaya upadarśayanti. ahaṁ ced asminn āvāse varṣāṁ vaseyaṁ syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham asmād āvāsāt prakrameyaṁ. sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:100": "yathāpi tad varṣopagataṁ bhikṣuṁ jñātaya upasaṁkramyāpratirūpayā upanimantraṇayā upanimantrayati | kasmāt tvam ārya muṇḍaḥ pātrapāṇir anuveśmānuveśma kulāny upasaṁkramasi. imāni ca te śītalāni kāṣāyāṇi vastrāṇi kāyaṁ paritāpayanti. ehi tvam ārya. niṣadya kāmāṁś ca paribhuṁkṣva dānāni ca dehi puṇyāni ca kuru. tatra varṣopagatasya bhikṣor evaṁ bhavaty. aham asminn āvāse varṣā upagata. ime ca me jñātaya upasaṁkramyāpratirūpayā upanimantraṇayā upanimantrayanti | kasmāt tvam ārya muṇḍaḥ pātrapāṇir anuveśmānuveśma kulāny upasaṁkramasi. imāni ca te śītalāni kāṣāyāṇi vastrāṇi kāyaṁ paritāpayanti. ehi tvam ārya. niṣadya kāmāṁś ca paribhuṁkṣva dānāni ca dehi puṇyāni ca kuru. ahaṁ ced asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham asmād āvāsāt prakrāmeyaṁ. sa tasmād āvāsāt prakramaty. etad eva pratyayaṁ kṛtvā anāpattir varṣācchede ||",
    "san-mu-kd4:101": "—(Chinese only)",
    "san-mu-kd4:102": "—(Chinese only)",
    "san-mu-kd4:103": "—(Chinese only)",
    "san-mu-kd4:104": "—(Chinese only)",
    "san-mu-kd4:105": "—(Chinese only)",
    "san-mu-kd4:106": "yathāpi tad rājā caturaṅgaṁ balakāyaṁ sannāhya hastikāyaṁ aśvakāyaṁ rathakāyaṁ pattikāyaṁ yāvad ārāmadvāram āgatya yathā gṛhītikaṁ ghoṣayati. gṛhṇantu bhavantaḥ śramaṇāṁ śākyaputrīyāṁ pūrvavad yāvad yathā pravāraṇāvastuni evaṁ vistareṇa vācyaṁ. tatra varṣopagatasya bhikṣor evaṁ bhavaty. aham asminn āvāse varṣā upagataḥ. ayaṁ ca rājā caturaṅgaṁ balakāyaṁ sannāhya pūrvavad yāvat saced ahaṁ asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham asmād āvāsāt prakrameyaṁ. sa tasmād āvāsāt prakramaty. etad eva pratyayaṁ kṛtvā anāpattir varṣācchede ||",
    "san-mu-kd4:107": "yathāpi tad bhikṣur yaṁ strīpuruṣapaṇḍakam upaniśritya varṣā upagato bhavati, sa rājñā gṛhīto bhavati baddho vā ghātito vā. santaḥsvāpateyaṁ vāsyāpahṛtaṁ, rājabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. tatra varṣopagatasya bhikṣor evaṁ bhavati. aham asminn āvāse yaṁ strīpuruṣapaṇḍakam upaniśritya varṣā upagataḥ, sa rājñā gṛhīto baddho vā ghātito vā, santaḥsvāpateyaṁ vāsyāpahṛtaṁ, rājabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. ahaṁ ced asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrāmeyaṁ. sa tasmād āvāsāt prakramaty. etad eva pratyayaṁ kṛtvā anāpattir varṣācchede ||",
    "san-mu-kd4:108": "yathāpi tac corāḥ grāmaghātaṁ vā nagaraghātaṁ vā janapadaghātaṁ vā kṛtvā ārāmadvāram āgatya gāṁ vā hatvā mahiṣīṁ vā chagalikāṁ vā rudhirāṁgakāni rudhiravilekhanāni kṛtvā bhikṣūṇāṁ dūtam anupreṣayanti | nirgacchantv āryāḥ, vayam atra vatsyāmaḥ. tatra varṣopagatasya bhikṣor evaṁ bhavati. aham asminn āvāse varṣā upagataḥ. ime ca corā grāmaghātaṁ kṛtvā pūrvavad yāvat sa tasmād āvāsāt prakramaty. etad eva pratyayaṁ kṛtvā anāpattir varṣācchede ||",
    "san-mu-kd4:109": "yathāpi tad bhikṣur yaṁ strīpuruṣapaṇḍakam upaniśṛtya varṣā upagato bhavati, sa corair gṛhīto bhavati baddho vā ghātito vā, santasvāpateyaṁ vāsyāpahṛtaṁ bhavati, corabhayena vā pararāṣṭraṁ paraviṣayaṁ niṣpalānaḥ, ucchidya vā kālagatas. tatra varṣoṣitasya bhikṣor evaṁ bhavati aham asminn āvāse yaṁ strīpuruṣapaṇḍakam upaniśritya varṣā upagataḥ. sa corair gṛhīto baddho vā ghātito vā, santasvāpateyaṁ vāsyāpahṛtaṁ, corabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. ahaṁ ced asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrāmeyaṁ. sa tasmād āvāsāt prakrāmaty | etad eva pratyayaṁ kṛtvā anāpattir varṣācchede ||",
    "san-mu-kd4:110": "yathāpi tad anyatamena mahallena bālena mūḍhenāvyaktenākuśalena gocare vā gocaramārge vā kulastrī vā kulakumārī vā ākruṣṭā vā bhavaty ābhāṣṭā vā parāmṛṣṭā vā. manuṣyāḥ prakupitā ārāmadvāram āgatya yathā gṛhītikām udghoṣayanti. pūrvavad yāvat sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:111": "yathāpi tad bhikṣur yaṁ strīpuruṣapaṇḍakam upaniśṛtya varṣā upagato bhavati, sa manuṣyair gṛhīto bhavati baddho vā ghātito vā, santasvāpateyaṁ vāsyāpahṛtaṁ, manuṣyabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. tatra varṣoṣitasya bhikṣor evaṁ bhavati. aham asminn āvāse yaṁ strīpuruṣapaṇḍakam upaniśṛtya varṣā upagataḥ, sa manuṣyair gṛhīto baddho vā ghātito vā santasvāpateyaṁ vāsyāpahṛtaṁ, manuṣyabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. ahaṁ ced asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrameyaṁ. sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:112": "yathāpi tad vihāraḥ amanuṣyādhyuṣite pradeśe pratiṣṭhāpito bhavati. anyatamena ca mahallena bālena mūḍhenāvyaktenākuśalenāpratirūpe pradeśe uccāraprasrāvaṁ pūrvavad yāvat sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:113": "yathāpi tad bhikṣur yaṁ strīpuruṣapaṇḍakam upaniśṛtya varṣā upagato bhavati, so ’manuṣyair gṛhīto vā baddho vā ghātito vā santasvāpateyaṁ vāsyāpahṛtaṁ, amanuṣyabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. tatra varṣopagatasya bhikṣor evaṁ bhavaty. aham asminn āvāse yaṁ strīpuruṣapaṇḍakam upaniśritya varṣā upagataḥ, so ’manuṣyair gṛhīto baddho vā ghātito vā, santasvāpateyaṁ vāsyāpahṛtam, amanuṣyabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. ahaṁ ced asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrameyaṁ. sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:114": "yathāpi tad vihāro vyāḍādhyuṣite pradeśe pratiṣṭhāpito bhavati. anyatamena ca mahallena bālena mūḍhenāvyaktenākuśalena apratirūpe pradeśe uccāraprasrāvaṁ kheṭaṁ śiṅghāṇakaṁ vāntaṁ viriktaṁ choritam, aśucimrakṣitaṁ vā śayanāsanaṁ pravikṣiptaṁ. vyāḍāḥ prakupitāḥ gocare ’pi tiṣṭhanti gocaramārge ’pi caṁkrame ’pi meḍhyām api dvārakoṣṭhake ’pi, bhikṣūn apyāviśanti. tatra varṣopagatasya bhikṣor evaṁ bhavati. pūrvavad yāvat sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:115": "yathāpi tad bhikṣur yaṁ strīpuruṣapaṇḍakam upaniśṛtya varṣā upagato bhavati, sa vyāḍair gṛhīto bhavati baddho vā ghātito vā, vyāḍabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. tatra varṣopagatasya bhikṣor evaṁ bhavaty. aham asminn āvāse yaṁ strīpuruṣapaṇḍakam upaniśṛtya varṣā upagataḥ. sa vyāḍair baddho vā gṛhīto vā santasvāpateyaṁ vāsyāpahṛtaṁ, vyāḍabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. ahaṁ ced asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrameyaṁ. sa tasmād āvāsāt prakramaty. etad eva pratyayaṁ kṛtvā anāpattir varṣācchede.",
    "san-mu-kd4:116": "yathāpi tad vihāro nāgādhyuṣite pradeśe pratiṣṭhāpito bhavati. pūrvavad yāvat sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:117": "yathāpi tad bhikṣur yaṁ strīpuruṣapaṇḍakam upaniśritya varṣā upagataḥ, sa nāgair gṛhīto bhavati baddho vā ghātito vā, santasvāpateyaṁ vāsyāpahṛtaṁ, nāgabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. tatra varṣopagatasya bhikṣor evaṁ bhavati | aham asminn āvāse yaṁ strīpuruṣapaṇḍakam upaniśritya varṣā upagataḥ, sa nāgair gṛhīto vā baddho vā ghātito vā santasvāpateyaṁ vāsyāpahṛtaṁ, nāgabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. ahaṁ ced asminn āvāse varṣā vaseyaṁ, syān me atonidānaṁ jīvitāntarāyaḥ śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrameyaṁ. sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:118": "yathāpi tad vihāraḥ dāvamadhye pratiṣṭhāpito bhavati. pūrvavad yāvat sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:119": "yathāpi tad bhikṣur yaṁ strīpuruṣapaṇḍakam upaniśṛtya varṣā upagato bhavati, so ’gninā dagdhaḥ, santasvāpateyaṁ vāsyāgninā dagdhaṁ, agnibhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. tatra varṣopagatasya bhikṣor evaṁ bhavati | aham asminn āvāse yaṁ strīpuruṣapaṇḍakam upaniśṛtya varṣā upagataḥ, so ’gninā dagdhaḥ, santasvāpateyaṁ vāsyāgninā dagdhaṁ, agnibhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. ahaṁ ced asminn āvāse varṣā vaseyaṁ syān me atonidānaṁ jīvitāntarāyo śrāmaṇyāntarāyo brahmacaryāntarāyaḥ | yanv aham asmād āvāsāt prakrameyaṁ. sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:120": "yathāpi tad vihāro ’nūpamadhye pratiṣṭāpito bhavati. pūrvavad yāvat sa tasmād āvāsāt prakrāmaty. etad eva pratyayaṁ kṛtvā anāpattir varṣācchede ||",
    "san-mu-kd4:121": "yathāpi tad bhikṣur yaṁ strīpuruṣapaṇḍakam upaniśritya varṣā upagataḥ. sa udakenoḍhaḥ, santasvāpateyaṁ vāsya udakenoḍhaṁ bhavati | udakabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. tatra varṣopagatasya bhikṣor evaṁ bhavati. aham asminn āvāse yaṁ strīpuruṣapaṇḍakam upaniśritya varṣā upagataḥ, sa udakenoḍhaḥ santasvāpateyaṁ vāsyodakeṇodhaṁ udakabhayena vā pararāṣṭraṁ paraviṣayaṁ niṣpalānaḥ, ucchidya vā kālagataḥ. ahaṁ ced asminn āvāse varṣā vaseyaṁ syān me atonidānaṁ jīvitāntarāyaḥ śrāmaṇyāntarāyo brahmacaryāntarāyaḥ. yanv aham asmād āvāsāt prakrameyaṁ. sa tasmād āvāsāt prakrāmaty. etad eva pratyayaṁ kṛtvā anāpattir varṣācchede || ||",
    "san-mu-kd4:122": "uddānam ||",
    "san-mu-kd4:123": "anāpattiḥ saṁvāsena pratiśrutena + + +",
    "san-mu-kd4:124": "+ + + + + + + + + + + + + + + +",
    "san-mu-kd4:125": "Dutt pūrvaṁ dvādaśa paścimaṁ ca dvādaśa ||",
    "san-mu-kd4:126": "yathāpi tad varṣopagato bhikṣuḥ paśyati. bhikṣur bhikṣuṁ tathātathājñāpayati saṁjñāpayati śikṣayati grāhayati saṁghabhedāya parākrāmati. sthānam etad vidyate yat tasminn āvāse tasminn evāntarvarṣe saṁgho bhidyate | tatra varṣopagatasya bhikṣor evaṁ bhavati. aham asminn āvāse varṣā upagataḥ. ayaṁ ca bikṣur bhikṣuṁ tathātathājñāpayati saṁjñāpayati śikṣayati grāhayati saṁghabhedāya parākrāmate. sthānam etad vidyate yad asminn āvāse ’sminn evāntarvarṣe saṁgho bhidyate. ahaṁ ced asminn āvāse varṣā vaseyaṁ, /// . sthānam etad vidyate yad sa me syād antarāyaḥ aprāptasya prāptaye, ’nadhigatasyādhigamāya, asākṣātkṛtasya sākṣātkriyāyai. yanv aham asmād āvāsāt prakrameyaṁ. sa tasmād āvāsāt prakramaty etad eva pratyayaṁ kṛtvā anāpattir varṣācchede.",
    "san-mu-kd4:127": "yathāpi tad varṣopagato bhikṣuḥ śṛṇoti. amuṣminn āvāse bhikṣur bhikṣuṁ tathātathājñāpayati saṁjñapayati śikṣayati grāhayati saṁghasya bhedāya parākramati. sthānam etad vidyate yat tasminn āvāse ’ntarvarṣe saṁgho bhidyate. asau me bhikṣur ālaptakaḥ saṁlaptakaḥ saṁstutakaḥ sapremakaḥ. ahaṁ cet tatra gaccheyaṁ, /// yathā tasminn āvāse asminn evāntarvarṣe saṁgho na bhidyate | gantavyaṁ bhikṣuṇā saptāham adhiṣṭhāya saṁghasya karaṇīyena. sacet tatra gacchatīty evaṁ kuśalaṁ, no ced gacchati sātisāro bhavati. sacet tatra gatasya saptāho ’tikrāntaḥ anāpattir varṣācchede ||",
    "san-mu-kd4:128": "yathāpi tad varṣopagato bhikṣuḥ śṛṇoti. amuṣminn āvāse bhikṣur bhikṣuṁ tathātathājñāpayati saṁjñapayati śikṣayati saṁghasya bhedāya parākrāmati. sthānam etad vidyate yat tasminn āvāse ’ntarvarṣe saṁgho bhidyate. nāsau me bhikṣur ālaptakaḥ saṁlaptakaḥ saṁstutakaḥ sapremakaḥ. api tu yasyāsau bhikṣur ālaptakaḥ saṁlaptakaḥ saṁstutakaḥ sapremakaḥ, sa me bhikṣur ālaptakaḥ saṁlaptakaḥ saṁstutakaḥ sapremakaḥ. ahaṁ cet tatra gaccheyaṁ, /// yathā tasminn āvāse asminn evāntarvarṣe saṁgho na bhidyate. gantavyaṁ bhikṣuṇā saptāham adhiṣṭhāya saṁghasya karaṇīyena. saced gacchatīty evaṁ kuśalaṁ, no ced gacchati sātisāro bhavati | sacet tatra gatasya saptāho ’tikrāntaḥ, anāpattir varṣācchede ||",
    "san-mu-kd4:129": "yathāpi tad bhikṣuḥ pratiśṛṇoty. amuṣminn āvāse pūrvikāṁ traimāsīṁ vatsye tayor āvāsayor ekalābhau hirukpoṣadho. tasyaivaṁ bhavati ihāpi me vasataḥ sa eva, tatrāpi me vasataḥ sa eva. sa pratiśrutya na gacchati. tasya tasminn āvāse pūrvikāṁ traimāsīṁ na prajñāyate, pratiśraveṇa ca duṣkṛtā.",
    "san-mu-kd4:130": "yathāpi tad bhikṣuḥ pratiśṛṇoty. amuṣminn āvāse pūrvikāṁ traimāsīṁ vatsye. sa pratiśrutya gacchati. gatvā śalākādīn na pratigṛhṇāti. tasya tasminn āvāse pūrvikāṁ traimāsīṁ na prajñāyate, pratiśraveṇa ca duṣkṛtā.",
    "san-mu-kd4:131": "yathāpi tad bhikṣuḥ pratiśṛṇoty. amuṣminn āvāse pūrvikāṁ traimāsīṁ vatsye. sa pratiśrutya gacchati. gatvā śalākādīn pratigṛhṇāti. śayanāsanaṁ na pratigṛhṇāti. gacchati karaṇīyena. tasya tasminn āvāse pūrvikāṁ traimāsīṁ na prajñāyate, pratiśraveṇa ca duṣkṛtā ||",
    "san-mu-kd4:132": "yathāpi tad bhikṣuḥ pratiśṛṇoty. amuṣminn āvāse pūrvikāṁ traimāsīṁ vatsye. sa pratiśrutya gacchati. gatvā śalākādīn pratigṛhṇāti śayanāsanaṁ pratigṛhṇāti. varṣā upagamya gacchati karaṇīyena. tasya tasminn āvāse pūrvikāṁ traimāsīṁ na prajñāyate | pratiśraveṇa ca duṣkṛtā ||",
    "san-mu-kd4:133": "yathāpi tad bhikṣuḥ pratiśṛṇoty. amuṣminn āvāse pūrvikāṁ traimāsīṁ vatsye. sa pratiśrutya gacchati. gatvā śalākādīn pratigṛhṇāti. śayanāsanaṁ pratigṛhṇāti. varṣā upagamya saptāham anadhiṣṭhāya bahiḥsīmāṁ gacchati karaṇīyena. tasya tasminn āvāse pūrvikāṁ traimāsīṁ na prajñāyate, pratiśraveṇa ca duṣkṛtā ||",
    "san-mu-kd4:134": "yathāpi tad bhikṣuḥ pratiśṛṇoty. amuṣminn āvāse pūrvikāṁ traimāsīṁ vatsye. sa pratiśrutya gacchati. gatvā śalākādīn pratigṛhṇāti. śayanāsanaṁ pratigṛhṇāti. varṣā upagamya saptāham anadhiṣṭhāya bahiḥsīmāṁ gacchati karaṇīyena. tasya tasminn āvāse pūrvikāṁ traimāsīṁ na prajñāyate. pratiśraveṇa ca duṣkṛtā. sacet tatra kṛtyakaraṇīyena saptāho ’tikrāntaḥ anāpattir varṣācchede | ṣaṭkarma evaṁ kartavyam | yathā pūrvikāṁ traimāsīṁ tathāpi paścimikāṁ /// traimāsī || ||",
    "san-mu-kd4:135": "varṣāvastu samaptam || ||"
}