{
    "san-lo-mvu20:0": "Mahāvastu",
    "san-lo-mvu20:1": "20. The History of Dīpaṁkara",
    "san-lo-mvu20:2": "dīpaṁkaravastusyādiḥ || ito mahāmaudgalyāyana aparimite asaṁkhyeye kalpe rājā arcimāṁ nāma abhūṣi cakravartī kṛtapuṇyo maheśākhyo saptaratnasamanvāgato cāturdvīpo vijitāvī anuraktapaurajānapado dhārmiko dharmarājā daśa kuśalā karmapathā samādāyavartī || tasya sapta ratanāni abhūt* | tadyathā cakraratnaṁ hastiratanaṁ aśvaratnaṁ maṇiratanaṁ strīratanaṁ gṛhapatiratnaṁ pariṇāyakaratanaṁ evaṁ saptaratnaṁ || pūrṇaṁ cāsya putrasahasraṁ abhūṣi śūrāṇāṁ vīrāṇāṁ varāṅgarūpiṇāṁ parasainyapramardakānāṁ || so imāṁ catvāri mahādvīpāṁ sāgaragiriparyantāṁ akhilāṁ akaṇṭakāṁ adaṇḍeṇāśāstreṇānutpīḍena dharmeṇemāṁ abhinirjiṇitvā adhyāvasi || arcimato khalu punaḥ mahāmaudgalyāyana  rājño dīpavatī nāma rājadhānī abhūṣi dvādaśa yojanāni āyāmena purastimena ca paścimena ca sapta yojanāni vistāreṇa dakṣiṇena ca uttareṇa ca saptahi prākārehi parikṣiptā abhūṣi sauvarṇehi suvarṇapracchannehi || dīpavatī khalu punar mahāmaudgalyāyana rājadhānī saptahi tālapaṁktihi parikṣiptā abhūṣi citrāhi darśanīyāhi saptāṇāṁ ratnānāṁ suvarṇasya rūpyasya muktāyā vaiḍūryasya sphaṭikasya musāragalvasya lohitikāyāḥ || sauvarṇasya tālaskandhasya rūpyamayaṁ patraṁ ca phalaṁ ca abhūṣi | rūpyamayasya tālaskandhasya muktāyā patrā ca phalā ca abhūṣi | muktāmayasya tālaskandhasya vaiḍūryamayā patrā ca phalā ca abhūṣi | vaiḍūryamayasya tālaskandhasya sphaṭikasya patrā ca phalā ca abhūṣi | sphaṭikamayasya tālaskandhasya musāragalvamayā patrā ca phalā ca abhūṣi | musāragalvamayasya tālaskandhasya lohitikāmayā patrā ca phalā ca abhūṣi | lohitikāmayasya tālaskandhasya muktāmayā patrā ca phalā ca abhūṣi || teṣāṁ khalu punaḥ mahāmaudgalyāyana tālānāṁ vāteritānāṁ vātasaṁghaṭṭitānāṁ ghoṣo niścarati valgu manojñaḥ āsecanako apratikūlo śravaṇāya || tadyathā api nāma paṁcāṅgikasya tūryasya kuśalehi vādakehi samyaksupravāditasya ghoṣo niścarati valgu manojño āsecanakaḥ apratikūlo śravaṇāya || evam eva + + + + + + + + + bho mahāmaudgalyāyana tena kālena tena samayena dīpavatīye rājadhānīye manuṣyā abhūṣi śuṇḍāpeyā te tena tālapatranirghoṣeṇa paṁcahi kāmaguṇehi samarpitā samaṅgībhūtā krīḍensu ramensu pravicārensu ||",
    "san-lo-mvu20:3": "dīpavatī khalu punar mahāmaudgalyāyana rājadhānī saptahi vedikājālehi parikṣiptā abhūṣi citrāhi darśaṇīyāhi saptānāṁ varṇānāṁ suvarṇasya rūpyasya muktāyā vaiḍūryasya sphaṭikasya musāragalvasya lohitikāyā || sauvarṇasya pādakasya rūpyamayī sūcikā  ālambanamadhiṣṭhānakaṁ cābhūṣi | rūpyamayasya pādakasya muktāmayā sūcikā ālambanam adhiṣṭhānakaṁ ca abhūṣi | muktāmayasya vaiḍūryamayī vaiḍūryamayasya sphaṭikamayī sphaṭikamayasya musāragalvamayī musāragalvamayasya lohitikāmayī | lohitikāmayasya pādakasya sauvarṇikā sūcikā ālambanam adhiṣṭhānakaṁ ca abhūṣi || te ca khalu punar mahāmaudgalyāyana vedikājālā dvihi hemajālehi praticchannā abhūṣi suvarṇamayena ca hemajālena rūpyamayena ca || sauvarṇasya hemajālasya rūpyamayīyo kiṁkiṇīyo abhūṣi | rūpyamayasya hemajālasya sauvarṇikā kiṁkiṇikā abhūṣi || dīpavatīyaṁ khalu punaḥ rājadhānīyaṁ samantato trīṇi trīṇi dvārāṇi abhūṣi citrāṇi darśanīyāni saptānāṁ ratnānāṁ suvarṇasya rūpyasya muktāyā vaiḍūryasya sphaṭikasya musāragalvasya lohitikāyāḥ || teṣāṁ khalu punar mahāmaudgalyāyana dvārāṇāṁ dvinnāṁ varṇānāṁ vyāmotsaṁgā abhūṣi suvarṇasya ca rūpyasya ca | dvinnāṁ varnānāṁ tulā abhūnsuḥ suvarṇasya ca rūpyasya ca | dvinnāṁ varṇānāṁ anuvargā abhūnsuḥ suvarṇasya ca rūpyasya ca | dvinnāṁ varṇānāṁ phaṭikaphalakāni abhūnsuḥ suvarṇasya ca rūpyasya ca | dvinnāṁ varṇānāṁ phalakastārā abhūnsuḥ suvarṇasya ca rūpyasya ca | caturṇāṁ varṇānāṁ paṭimodakā abhūnsuḥ suvarṇasya ca rūpyasya muktāyā vaiḍūryasya || teṣāṁ khalu punar mahāmaudgalyāyana dvārāṇāṁ dvinnāṁ varṇānāṁ elūkā abhūnsuḥ suvarṇasya rūpyasya ca || teṣāṁ khalu punar mahāmaudgalyāyana dvārāṇāṁ caturṇāṁ varṇānāṁ indrakīlakā abhūnsu suvarṇasya ca rūpyasya ca muktāyā vaiḍūryasya ca | dvinnāṁ varṇānāṁ kapāṭāni abhūnsuḥ suvarṇasya ca rūpyasya ca | dvinnāṁ varṇānāṁ argalapāśā abhūnsuḥ suvarṇasya ca rūpyasya  ca || teṣāṁ khalu punar mahāmaudgalyāyana dvārāṇāṁ purato iṣikāni māpitāni abhūnsuḥ tripauruṣanaikhānyāni tripauruṣaparigohyāni dvādaśapauruṣā udvedhena citrāṇi darśanīyāni saptānāṁ varṇānāṁ suvarṇasya rūpyasya muktāyā vaiḍūryasya sphaṭikasya musāragalvasya lohitikāyāḥ || te khalu punar mahāmaudgalyāyana dvārā dvihi dvihi hemajālehi praticchannā abhūnsuḥ sauvarṇikena hemajālena rūpyamayena hemajālena || suvarṇasya hemajālasya rūpyamayīyo kiṁkiṇīyo abhūnsuḥ rūpyamayasya hemajālasya sauvarṇikā kiṁkiṇīyo abhūnsuḥ || teṣāṁ khalu punar mahāmaudgalyāyana hemajālānāṁ vāteritānāṁ vātasaṁghaṭṭitānāṁ ghoṣo niścarati valgu manojñaḥ āsecanako apratikūlo śravaṇāya | + + + + + + + + + evam eva mahāmaudgalyāyana teṣāṁ hemajālānāṁ vāteritānāṁ vātasaṁghaṭṭitānāṁ ghoṣo niścarati valgu manojñaḥ āsecanako apratikūlo śravaṇāya || dīpavatī khalu punar bho mahāmaudgalyāyana rājadhānī aśūnyā abhūṣi imehi evaṁrūpehi śabdehi sayyathāpi hastiśabdehi rathaśabdehi pattiśabdehi bherīśabdehi mṛdaṅgaśabdehi paṇavaśabdehi śaṁkhaśabdehi veṇuśabdehi vīṇāśābdehi gītaśabdehi vāditraśabdehi aśnutha khādatha pibatha detha dānāni karotha puṇyāni dharme caratha śramaṇabrāhmaṇeṣu bhadram astu vaḥ ti śabdehi || dīpavatīyaṁ khalu punaḥ rājadhānīyaṁ madhye valguyā nāma yaṣṭi abhūṣi citrā darśanīyā saptānāṁ varṇānāṁ suvarṇasya rūpyasya muktāyā vaiḍūryasya sphaṭikasya musāragalvasya lohitikāyā dvādaśayojanāni udvedhena catvāri yojanāni abhiniveśena ||",
    "san-lo-mvu20:4": "arcimato khalu punaḥ mahāmaudgalyāyana rājñaḥ sudīpā nāma agramahiṣī abhūṣi prāsādikā darśanīyā akṣudrāvakāśā paramāye śubhāye varṇapuṣkalatāye samanvāgatā ||",
    "san-lo-mvu20:5": "dvādaśehi mahāmaudgalyāyana varṣehi dīpaṁkaraḥ bodhisatvo tuṣitabhavanāto cyaviṣyati  śuddhāvāsā devā pratyekabuddhānām ārocayanti || bodhisatvo cyaviṣyati riṁcatha buddhakṣetraṁ ||",
    "san-lo-mvu20:6": "tuṣitabhavanād atiyaśo cyaviṣyati anantajñātadarśāvī |",
    "san-lo-mvu20:7": "riṁcatha buddhakṣetraṁ + + + varalakṣaṇadharasya ||",
    "san-lo-mvu20:8": "te śrutva buddhaśabdaṁ pratyekajināḥ maheśvaravarāṇāṁ |",
    "san-lo-mvu20:9": "nirvāṁsu muktacittā svayaṁbhuno cittavaśavartī ||",
    "san-lo-mvu20:10": "dvādaśehi mahāmaudgalyāyana varśehi dīpaṁkaro bodhisatvo tuṣitabhavanāto cyaviṣyati śuddhāvāsā devā brāhmaṇaveṣaṁ nirmiṇitvā mantrāṁś ca vedāṁś ca dvātriṁśac ca mahāpuruṣalakṣaṇāni brāhmanānāṁ vācenti yathā bodhisatve ihāgate vyākarensuḥ ||",
    "san-lo-mvu20:11": "atha khalu mahāmaudgalyāyana bodhisatvo cyavanakāle tuṣitabhavanāto catvāri mahāvilokitāni vilokayati | tadyathā kālavilokitaṁ deśavilokitaṁ dvīpavilokitaṁ kulavilokitaṁ || dvihi kulehi mahāmaudgalyāyana bodhisatvā jāyanti kṣatriyakule brāhmaṇakule vā || yasmiṁ kule mahāmaudgalyāyana bodhisatvā jāyanti taṁ kulaṁ ṣaṣṭīhi aṅgehi samanvāgataṁ bhavati || katamehi ṣaṣṭīhi aṅgehi samanvāgataṁ bhavati || abhijñātaṁ ca mahāmaudgalyāyana taṁ kulaṁ bhavati | parijñātaṁ ca taṁ kulaṁ bhavati | akṣudrāvakāśaṁ ca taṁ kulaṁ bhavati | jātisampannaṁ ca bhavati | gotrasampannaṁ ca pūrvapuruṣayugasampannaṁ ca | abhijñātapūrvayugasampannaṁ ca | maheśākhyapūrvayugasampannaṁ ca | bahustrīkaṁ ca | bahupuruṣaṁ ca | alolaṁ ca | alubdhaṁ ca | abhītaṁ ca | adīnaṁ ca | prajñāvantaṁ ca | śīlavantaṁ ca | svāpateyam aprekṣamāṇaṁ ca | taṁ kulaṁ bhogāṁ ca bhuṁjati | dṛḍhamitraṁ ca taṁ kulaṁ bhavati | kṛtajñaṁ ca | vidhijñaṁ ca | acchandagāmi ca | adoṣagāmi  ca | amohagāmi ca | abhayagāmi ca | avadyabhīru ca | sthūlabhikṣaṁ ca | puruṣakāramatiṁ ca | dṛḍhavikramaṇaṁ ca | cetiyapūjakaṁ ca | devapūjakaṁ ca | pūrvapitṛpūjakaṁ ca | kriyādhimuktaṁ ca | tyāgādhimuktaṁ ca | vratādhimuktaṁ ca | labdhapūrvāparaṁ ca | abhidevaghoṣaghuṣṭaṁ ca | kulajyeṣṭhaṁ ca | kulaśreṣṭhaṁ ca | kulapravaraṁ ca | kulavaśiprāptaṁ ca | maheśākhyaṁ ca | mahāparivāraṁ ca | aśramaparivāraṁ ca | anuraktaparivāraṁ ca | abhedyaparivarañ ca | mātṛjñaṁ ca | pitṛjnaṁ ca | śrāmaṇyaṁ ca | brāhmaṇyaṁ ca | kulajyeṣṭhāpacāyakaṁ ca | prabhūtadhanadhānyaṁ ca | prabhūtakośakoṣṭhāgāraṁ ca | prabhūtahastyaśvagaveḍakaṁ ca | prabhūtadāsīdāsakarmakarapauruṣeyaṁ ca | duṣpradharṣaṁ ca tat kulaṁ bhavati parehi pratyarthakehi pratyamitrehi || yasmiṁ kule mahāmaudgalyāyana bodhisatvā jāyanti tat kulaṁ imehi ṣaṣṭīhi aṁgehi samanvāgataṁ bhavati || ye te satvā kulasaṁpannā bhavanti evaṁrūpā satvā mahākaruṇāṁ pratilabhanti ||",
    "san-lo-mvu20:12": "atha mahāmaudgalyāyana bodhisatvo cyavanakāle mahāsaṁvidhānaṁ karoti || devaputrasahasrāṇi devaputreṇa uktā || ṣoḍaśahi mahājanapadehi madhyadeśehi upapadyatha kṣatriyamahāśāleṣu ca kuleṣu gṛhapatimahāśāleṣu kuleṣu ca rājakuleṣu ca rājāmātyakuleṣu ca | yuṣmehi vinītehi mahājanakāyo vinayaṁ āgamiṣyati ||",
    "san-lo-mvu20:13": "bodhisatvo cyavanakāle avalokayati kahim upapadyāmi || ayaṁ arcimo rājā katapuṇyo maheśākhyo ca cakravartī caturdvīpādhipatiḥ eṣo mama pitā yogyo || mātaram  anveṣati yā prāsādikā bhaveya kulīnā ca śucigātrā ca mandarāgā ca alpāyuṣkā ca yasyā śeṣā sasaptarātrā daśa māsā āyuṣpraṁāṇato avaśiṣṭā bhavensuḥ ||",
    "san-lo-mvu20:14": "sarveṣāṁ bodhisatvānāṁ janetvā puruṣottamāṁ |",
    "san-lo-mvu20:15": "carame saptame divase mātā jahati jīvitaṁ ||",
    "san-lo-mvu20:16": "atra kiṁ kāraṇaṁ bhavati yadi sarvajñamātaro |",
    "san-lo-mvu20:17": "janetvā puruṣaśreṣṭhaṁ śīghraṁ jahanti jīvitaṁ ||",
    "san-lo-mvu20:18": "vasanto tuṣite kāye bodhisatvo mahāsmṛtiṁ |",
    "san-lo-mvu20:19": "labhate śubhakarmeṇa parīkṣanto janetriyaṁ ||",
    "san-lo-mvu20:20": "yasyeha pariśeṣaṁ syā nārīye jīvitaṁ bhavet* |",
    "san-lo-mvu20:21": "divasāni sapta māsā ca daśa tasyā uram otaret* ||",
    "san-lo-mvu20:22": "kiṁ kāraṇaṁ ayuktaṁ hi asmadvidham anuttaraṁ |",
    "san-lo-mvu20:23": "dhāretvā uttare kāle maithunaṁ parisevituṁ ||",
    "san-lo-mvu20:24": "athāpi pratiseveyuḥ kāmāṁ sugatamātari |",
    "san-lo-mvu20:25": "na pitā devasaṁghānāṁ bhinnavṛtto ti vakṣyate ||",
    "san-lo-mvu20:26": "bhagavāṁ ca nāma kāmānāṁ doṣāṁ satataṁ bhāṣati |",
    "san-lo-mvu20:27": "atha ca lokanāthasya mātā kāmāṁ niṣevati ||",
    "san-lo-mvu20:28": "ye ca nṛpatināṁ veśmasthāni ratnakaraṇḍakā |",
    "san-lo-mvu20:29": "ratanaṁ puruṣaśreṣṭhā bhājanaṁ jinamātara iti ||",
    "san-lo-mvu20:30": "samanveṣanto mahāmaudgalyāyana bodhisatvo adrākṣīt* || dīpavatīye rājadhānīye  rājño arcimasya sudīpā devī prāsādikā ca kulīnā śucigātrā ca mandarāgā ca alpāyuṣkā ca sasaptarātrāṇi cāsyā daśa māsāni āyuṣpramāṇato avaśiṣṭā ||",
    "san-lo-mvu20:31": "paśyati vilokayanto lokaṁ atha arcimasya orodhe |",
    "san-lo-mvu20:32": "nārīṁ amaravadhunibhāṁ vidyullatānibhāṁ iva sudīpāṁ ||",
    "san-lo-mvu20:33": "so tāṁ niśāmya jananīṁ āmantrayate amarāṁ cyaviṣyāmi |",
    "san-lo-mvu20:34": "antimam upeṣyi vāsaṁ garbhe marumānuṣasukhārthaṁ ||",
    "san-lo-mvu20:35": "taṁ avaca devasaṁgho kṛtāṁjalipuṭo varābharaṇadhārī |",
    "san-lo-mvu20:36": "ṛdhyatu uttamapudgala tava praṇidhi ahīnaguṇarūpa ||",
    "san-lo-mvu20:37": "vayaṁ api lokahitāya manoramām ośiritva kāmaratiṁ |",
    "san-lo-mvu20:38": "pūjārthaṁ tava atideva manuṣyaloke vasiṣyāmo ||",
    "san-lo-mvu20:39": "te vimalaruciravarṇaṁ mandāravapuṣpavarṣam ākāśe |",
    "san-lo-mvu20:40": "pravarṣinsu udagracittāḥ śuciṁ sumadhurāhi vācāhi ||",
    "san-lo-mvu20:41": "yam amaravasanā praśamanamanoramā śokaduḥkhavinimiśrā|",
    "san-lo-mvu20:42": "na nandasi na ca niṣevasi kāmān idam adbhutaṁ tubhyaṁ ||",
    "san-lo-mvu20:43": "yaṁ pi abhibhūya marugaṇaṁ jambūnadaparvatopamaprakāśo |",
    "san-lo-mvu20:44": "udyotayasi daśa diśāṁ surarṣabha idaṁ āścaryaṁ ||",
    "san-lo-mvu20:45": "abhibhavasi devasaṁghāṁ samaheśvaradānavāṁ samāragaṇāṁ |",
    "san-lo-mvu20:46": "tārāgaṇāṁ khagacarāṁ amitamati idaṁ pi āścaryaṁ ||",
    "san-lo-mvu20:47": "kiṁ cāpi viprayogaṁ tvayā na icchāma bhūtasaṁghaguru |",
    "san-lo-mvu20:48": "api tu aravindanayanā bhaviṣyasi gatir naramarūṇāṁ ||",
    "san-lo-mvu20:49": "atha cyavanakālasamaye viśuddhaśatapatrapadmanayanasya |",
    "san-lo-mvu20:50": "ānandito marugaṇaḥ ghoṣeti diśāhi sarvāhi ||",
    "san-lo-mvu20:51": "eṣā ca vartati kathā tuṣitapure sā ca apratimā sudīpā |",
    "san-lo-mvu20:52": "rājño ’rcimasya mahiṣī rājānam upetya idam āha ||",
    "san-lo-mvu20:53": "sā hariṇavatsanayanā viśuddhagandharvavadhunibhā śyāmā |",
    "san-lo-mvu20:54": "sahitam idaṁ arcimasya sumadhuram idam abravi sudīpā ||",
    "san-lo-mvu20:55": "ābharaṇastambhitabhujā pravaravasanadhāriṇī sakhīhi saha |",
    "san-lo-mvu20:56": "tvayā vinā rājarṣabha rajanīm imāṁ kṣapayituṁ chando ||",
    "san-lo-mvu20:57": "śataraśmisya naravarā prāsādavarasya uttamāṁ bhūmiṁ |",
    "san-lo-mvu20:58": "śayanavaram āruhe yatra kumudavasanasannibhaṁ vimalaṁ ||",
    "san-lo-mvu20:59": "tena vacanena tuṣṭo devīye arcimāṁ manāpena |",
    "san-lo-mvu20:60": "āmantrayati naravaro parivāram udagrasaṁkalpo ||",
    "san-lo-mvu20:61": "prativedayantu me laghu śataraśmiṁ pravarakusumasaṁcchannaṁ |",
    "san-lo-mvu20:62": "muktakusumāvakīrṇaṁ karotha divi devabhuvanaṁ vā ||",
    "san-lo-mvu20:63": "osaktapaṭṭadāmaṁ śataraśmiṁ śobhatāṁ capalam eva |",
    "san-lo-mvu20:64": "varahemajālacchannaṁ sumeruvaraśṛṁgasaṁkāśaṁ ||",
    "san-lo-mvu20:65": "caturaṁginī ca senā saśūlanārācatomaravicitrā |",
    "san-lo-mvu20:66": "parivārayatāṁ capalaṁ śataraśmimanojñasaṁghātaṁ ||",
    "san-lo-mvu20:67": "osṛṣṭā yevājñā narapatinā sajjaṁ eva ca sarva |",
    "san-lo-mvu20:68": "kṛtvā tatra svakulaṁ rājānam upetya idam āhu ||",
    "san-lo-mvu20:69": "varṣasahasram anūnaṁ āyuḥ paripāletu mahīpālo |",
    "san-lo-mvu20:70": "sajjaṁ ti vimānavaraṁ śobhati tava harṣasaṁjananaṁ ||",
    "san-lo-mvu20:71": "atha sā amaravadhunibhā devī utthāya āsanavarāto |",
    "san-lo-mvu20:72": "abravīt* mahīpativaraṁ āditye astamitamātre ||",
    "san-lo-mvu20:73": "eṣā samādiyāmi prāṇiṣu avihiṁsaṁ brahmacariyaṁ ca |",
    "san-lo-mvu20:74": "viramāmi cāpy adinnān madyād anibaddhavacanāc ca ||",
    "san-lo-mvu20:75": "akhilavacanāc ca naravara prativiramāmi tathaivaṁ paiśūnyāt* |",
    "san-lo-mvu20:76": "paruṣavacanāc ca narapati viramāmi ayaṁ mama cchando ||",
    "san-lo-mvu20:77": "parakāmeṣu ca īrṣyāṁ na saṁjaneṣyaṁ nāpi abhidrohaṁ |",
    "san-lo-mvu20:78": "bhūteṣu upajaneṣyaṁ viparītamatiṁ ca vijahāmi ||",
    "san-lo-mvu20:79": "ekādaśaprakāraṁ śīlaṁ sevāmy ahaṁ pṛthivīpāla |",
    "san-lo-mvu20:80": "rajanīm imām anūnām evaṁ mama jāyate chandaḥ ||",
    "san-lo-mvu20:81": "api ca kkhu bhūmipālā kāmavitarko mā māṁ pratikāṁkṣi |",
    "san-lo-mvu20:82": "preṣaya mā te apuṇyaṁ bhaveya mama brahmacāriṇiye ||",
    "san-lo-mvu20:83": "sarve tava saṁkalpāṁ paripuremīti pārthivo avaci |",
    "san-lo-mvu20:84": "abhirama bhavanavaragatā ahaṁ ca rājyaṁ ca te vaśyaṁ ||",
    "san-lo-mvu20:85": "sā strīsahasram agryaṁ anuraktaṁ gṛhya taṁ vimānavaraṁ |",
    "san-lo-mvu20:86": "abhiruhya abhiniṣīde manāpaparipūrṇasaṁkalpā ||",
    "san-lo-mvu20:87": "sā kañcid eva kālaṁ tasmiṁ himakumudapuṇḍarīkanibhe |",
    "san-lo-mvu20:88": "śayane prasamadamaratā tuṣṇīṁbhāvena kṣepayati ||",
    "san-lo-mvu20:89": "sā dāni dakṣiṇena pārśvena parinyāse śarīravaraṁ |",
    "san-lo-mvu20:90": "kusumalatā va drumavaraṁ śayanaṁ parivelliyāśāyitā ||",
    "san-lo-mvu20:91": "atha tāṁ niśāmya śayanopagatāṁ devīṁ divi pramadārūpanibhāṁ |",
    "san-lo-mvu20:92": "tuṣitālayā cyaviya devagaṇāḥ prāsādamūrdhni pratisthihiṁsu ||",
    "san-lo-mvu20:93": "te mūrdhanā abhinatā sarve hṛṣṭā kṛtāṁjalipuṭāḥ amarā |",
    "san-lo-mvu20:94": "vandanti tāṁ vipulapuṇyadharāṁ devīṁ jinasya jananīṁ śayane ||",
    "san-lo-mvu20:95": "atha kautūhalaparaṁ saṁjaniyā bahudevakanyā śucimālyadharā |",
    "san-lo-mvu20:96": "jinamātur upagatā draṣṭumanā prāsādamūrdhni pratiṣṭhihiṁsu ||",
    "san-lo-mvu20:97": "upasaṁkramitvā śayanopagatāṁ devīṁ niśāmya varavidyunibhāṁ |",
    "san-lo-mvu20:98": "prītisukhaṁ vipulaṁ saṁjaniyā atha saṁpravarṣi divijaṁ kusumaṁ ||",
    "san-lo-mvu20:99": "mānuṣyakaṁ pi kila edṛśakaṁ rūpaṁ sujātam idam āścaryaṁ |",
    "san-lo-mvu20:100": "kaṁcit kālaṁ sthihiya-m-antarato nāyaṁ samā maruvadhūhi bhave ||",
    "san-lo-mvu20:101": "līlāṁ niśāmayatha he sakhikā pramadāy’ imasya yatha opayikāṁ |",
    "san-lo-mvu20:102": "śayane virocati manaṁ harati vibhrājate kanakamarīcir iva ||",
    "san-lo-mvu20:103": "ayan taṁ dhareṣyati mahāpuruṣaṁ atyantadānadamaśīlarataṁ |",
    "san-lo-mvu20:104": "sarvāśravāntakaraṇaṁ virajaṁ kiṁ hāyate tava narendravadhū ||",
    "san-lo-mvu20:105": "cāpodare karatalapratime vararomarājivicitre rucire |",
    "san-lo-mvu20:106": "iha so bhaviṣyati anantamatiḥ satataṁ alipta aśubhena śuci ||",
    "san-lo-mvu20:107": "bahudīrgharātranicitaṁ kuśalaṁ pramadāy’ imasya vipulaṁ paramaṁ |",
    "san-lo-mvu20:108": "yā taṁ dhareṣyati anantaguṇaṁ cirarātrasannicitapuṇyabalaṁ",
    "san-lo-mvu20:109": "anurūpā tvaṁ ca pramadā pravarā mātā sa caiṣa puruṣapravaro |",
    "san-lo-mvu20:110": "putro prahīnavanatho virajo kiṁ hāyate tava narendavadhū ||",
    "san-lo-mvu20:111": "atha rākṣasā vividharūpadharā āṇattā divi parito capalaṁ |",
    "san-lo-mvu20:112": "tiṣṭhantu bho pravaraśastradharāḥ sarvadiśā kurutha asaṁvaraṇā ||",
    "san-lo-mvu20:113": "teṣām anantara dvijihvagaṇā ārakṣahetu diśatāsu sthitāḥ |",
    "san-lo-mvu20:114": "vātaṁ pi yeṣa calitaṁ śruṇiya krodhaṁ samutpatati agnisamo ||",
    "san-lo-mvu20:115": "teṣām anantaragatās thapitā yakṣāḥ pradīptaśikharā vikṛtā |",
    "san-lo-mvu20:116": "ye duṣṭacittā vinivārayātha mā ca vadhaṁ kurutha kasya cāpi ||",
    "san-lo-mvu20:117": "teṣām anantarasthitā balavāṁ gandharvasaṁgho śubharūpadharāḥ |",
    "san-lo-mvu20:118": "ārakṣahetu śubhacāpadharā varalakṣaṇā vipulabuddhimato ||",
    "san-lo-mvu20:119": "catvāri lokapatino sthapitā gagane svayaṁparivāreṇa saha |",
    "san-lo-mvu20:120": "adya cyaviṣyati kila bhagavāṁ lokasya arthasukhavṛddhikaro ||",
    "san-lo-mvu20:121": "tridaśehi sārdhaṁ tridaśapravaro sthitu antarīkṣe varacakradharo |",
    "san-lo-mvu20:122": "aciraṁ cyaviṣyati cyutiṁ caramāṁ ākāṁkṣamāṇa sukhaṁ apratimaṁ ||",
    "san-lo-mvu20:123": "devīya mūle bahu devagaṇā kṛtvā daśāṁguliṁ natābhimukhā |",
    "san-lo-mvu20:124": "samudīrayanti vacanaṁ madhuraṁ ullokayanti tuṣiteṣu jinaṁ ||",
    "san-lo-mvu20:125": "vyavadānasannicitapuṇyabalā samayo khu antimam upetu bhavaṁ |",
    "san-lo-mvu20:126": "sajjā tāva bhavati te jananī anukampa dāni duḥkhitāṁ janatāṁ ||",
    "san-lo-mvu20:127": "eṣo cyavāmi iti muṁci girāṁ śubhaṁ vacanaṁ udīrayi + + + + + + |",
    "san-lo-mvu20:128": "atha supinaṁ janani jinasya tasmiṁ kṣaṇe paśyate varavipākaphalaṁ ||",
    "san-lo-mvu20:129": "himarajatanibho se ṣaḍviṣāṇo sucaraṇacārubhujo suraktaśīrṣo |",
    "san-lo-mvu20:130": "udaram upagato gajapradhāno lalitagatiḥ anavadyagātrasandhiḥ ||",
    "san-lo-mvu20:131": "na khalu punar mahāmaudgalyāyana bodhisatvā kālapakṣe mātuḥ kukṣim avakrāmanti | atha pūrṇāyāṁ pūrnamāsyāṁ puṣyanakṣatrayogayuktāyāṁ bodhisatvā mātuḥ kukṣim avakrāmanti || upoṣadhikāyāṁ ārohasampannāyāṁ pariṇāhasampannāyāṁ vyaktāyāṁ agrayauvanamaṇḍaprāptāyāṁ vinītāyāṁ bahuśrutāyāṁ smṛtāyāṁ samprajānāyāṁ sarvākārapradakṣiṇacittāyāṁ sarvākārapratirūpāyāṁ pramadottamāyāṁ bodhisatvā mātuḥ kukṣim avakrāmanti || bodhisatvena mahāmaudgalyāyana tuṣitabhavanagatena cyavanakāle prabhā osṛṣṭā yāye prabhāye sarvaṁ buddhakṣetraṁ obhāsitaṁ ||",
    "san-lo-mvu20:132": "devaputro devaputraṁ pṛcchati ||",
    "san-lo-mvu20:133": "kiṁ kāraṇaṁ suravareṇa prabhā pramuktā",
    "san-lo-mvu20:134": "candrāṁśuśītalatarā kanakāvadātā |",
    "san-lo-mvu20:135": "yenāsureśvaragaṇā manujeśvarāś ca",
    "san-lo-mvu20:136": "prahlāditā ca narakā jvalanārcikalpā ||",
    "san-lo-mvu20:137": "so dāni āha ||",
    "san-lo-mvu20:138": "ye tatra tatra janatāṁ pratipālayanti",
    "san-lo-mvu20:139": "saṁsārapaṁjaragatāṁ madanābhibhūtāṁ |",
    "san-lo-mvu20:140": "teṣāṁ vimokṣakaraṇena mahāyaśena",
    "san-lo-mvu20:141": "āmantraṇārthaṁ anaghena prabhā pramuktā ||",
    "san-lo-mvu20:142": "bodhisatvo āha ||",
    "san-lo-mvu20:143": "muṁcatha amarā purāṇi na kila prāmodyasya ayaṁ kālaḥ |",
    "san-lo-mvu20:144": "jarāmaraṇapuraṁ bhettuṁ kālo jñānaprahāreṇa ||",
    "san-lo-mvu20:145": "bodhisatvo smṛto saṁprajāno pradakṣiṇacitto mātuḥ kukṣim avakrānto iti ||",
    "san-lo-mvu20:146": "so nadiya siṁhanādaṁ narasiṁho cyavanakālasamayasmiṁ |",
    "san-lo-mvu20:147": "antarahito kṣaṇena narendrabhavane samutpadye ||",
    "san-lo-mvu20:148": "yo so tuṣitaṁ kāyaṁ obhāseti śubhena varṇena |",
    "san-lo-mvu20:149": "devapurāc cyavamāno anativaro lokapradyotaḥ ||",
    "san-lo-mvu20:150": "sabrahmakaṁ ca lokaṁ saśramaṇabrāhmaṇā prajā sarvā |",
    "san-lo-mvu20:151": "varṇen’ obhāseti anativaraḥ lokapradyoto ||",
    "san-lo-mvu20:152": "āścaryam adbhutam idaṁ paśyatha yāvat* maharddhikaḥ śāstā|",
    "san-lo-mvu20:153": "smṛtimāṁ susaṁprajāno mātuḥ kukṣismiṁ okrānto ||",
    "san-lo-mvu20:154": "yāvac ca naravarapravara uttamalakṣaṇasamaṁgi asthāsi |",
    "san-lo-mvu20:155": "mātāye kukṣismiṁ smṛtimatimāṁ saṁprajāno ca ||",
    "san-lo-mvu20:156": "samanantaraukrānte ca mahāmaudgalyāyana bodhisatve mahāsatve mātuḥ kukṣismiṁ iyaṁ mahāpṛthivī atīva ṣaḍvikāraṁ kampe saṁkampe prakampe saṁharṣaṇīyaṁ ca kampe darśanīyaṁ ca harṣanīyaṁ ca modanīyaṁ ca premanīyaṁ ca prahlādanīyaṁ ca nirvarṇanīyaṁ ullokanīyaṁ ca  āsecanakaṁ ca apratikūlaṁ ca prāsādikaṁ ca prasaraṇīyaṁ ca nirudvegaṁ ca niruttrāsaṁ ca || kampamānā ca punar na kaṁcit satvaṁ vyābādhati yam idaṁ jaṁgamaṁ sthāvaraṁ vā ||",
    "san-lo-mvu20:157": "tato ayaṁ sāgaramerumaṇḍalā",
    "san-lo-mvu20:158": "prakampitā ṣaḍvidham āsi medinī |",
    "san-lo-mvu20:159": "kṛto ca loko vimalo manoramo",
    "san-lo-mvu20:160": "mahāndhākārāpanudasya tejasā ||",
    "san-lo-mvu20:161": "so ’yaṁ mahānubhāvo smṛtiṁāṁ tuṣitabhavanāc cyavitvāna |",
    "san-lo-mvu20:162": "pāṇḍaravarāhakanibho bhavitva gajarūpī ṣaḍḍanto ||",
    "san-lo-mvu20:163": "vīrāsane śayantiye poṣadhikāye viśuddhavasanāye |",
    "san-lo-mvu20:164": "smṛto saṁprajāno kuśalo mātuḥ kukṣismiṁ okrāntaḥ ||",
    "san-lo-mvu20:165": "sā ca rajanīprabhāte ākhyāsi bhartuno manāpasya |",
    "san-lo-mvu20:166": "rājavara pāṇḍaro me gajarājā kukṣim okrānto ||",
    "san-lo-mvu20:167": "taṁ śṛṇuya bhartu rājā vaipaṁcanikāṁ samāgatāṁ avaci |",
    "san-lo-mvu20:168": "supinasmiṁ asyā sarve bhaṇātha bhūtaṁ phalavipākaṁ ||",
    "san-lo-mvu20:169": "te tatrāpi avaciṁsu nimittikā pṛcchitā svayaṁ rājñā |",
    "san-lo-mvu20:170": "dvātriṁśallakṣaṇadharo kukṣiṁ devīya okrānto ||",
    "san-lo-mvu20:171": "hṛṣṭo bhavāsi naravara yasya tava kulasmiṁ pratyutpanno |",
    "san-lo-mvu20:172": "pṛthivīdhara varagarbho anupamasatvo mahāsatvo ||",
    "san-lo-mvu20:173": "yatha maya paurāṇānām ācāryāṇāṁ svayaṁ samupāhṛtaṁ |",
    "san-lo-mvu20:174": "dve ’sya gatayo ananyā bhavanti naravīraśārdūla ||",
    "san-lo-mvu20:175": "yadi āsiṣyati agāre mahīpati hoti saratano maharddhiko |",
    "san-lo-mvu20:176": "nityānubaddhavijayo rājaśatasahasraparivāro ||",
    "san-lo-mvu20:177": "atha khalu pravrajiṣyati cāturdvīpāṁ mahīṁ vijahiyāna |",
    "san-lo-mvu20:178": "hohiti ananyaneyo buddho tenā naramarūṇāṁ ||",
    "san-lo-mvu20:179": "yāvattakā nāgarājāno nāgādhipatayo te sarve bodhisatvasya rakṣāvaraṇaguptīye autsukyam āpadyensuḥ || bodhisatve khalu punar mahāmaudgalyāyana mātuḥ kukṣigate yāvanto suvarṇarājāno suvarṇādhipatayo te sarve bodhisatvasya rakṣāvaraṇaguptīye autsukyam āpadyensuḥ || catvāro pi mahārājāno bodhisatvasya rakṣāvaraṇaguptīye autsukyam āpadyensuḥ ||",
    "san-lo-mvu20:180": "caturo pi lokapālā rakṣām akarinsu lokanāthasya |",
    "san-lo-mvu20:181": "mā kocī ahitaiṣī namucibalanudaṁ vihiṁseya ||",
    "san-lo-mvu20:182": "śakro devānām indro suyāmo pi devaputro saṁtuṣito pi devaputro sunirmito pi devaputro vaśavartī pi devaputro mahābrahmā pi śuddhāvāso pi devaputro bodhisatvasya mātuḥ kukṣigatasya rakṣāvaraṇaguptīye autsukyam āpadyensuḥ ||",
    "san-lo-mvu20:183": "sahasrāṇi devānām arcimapuram upagatāni tuṣṭāni |",
    "san-lo-mvu20:184": "ārakṣārthaṁ + + + varabuddhino amarapuram iva ||",
    "san-lo-mvu20:185": "manoramaṁ dīpavatīpuram uttamaṁ kṛtam anuviśantehi |",
    "san-lo-mvu20:186": "manomayavikramagatehi amaragaṇehi abhivirocati ||",
    "san-lo-mvu20:187": "devīṁ parivāretvā maheśvaragaṇānāṁ kila sahasrāṇi |",
    "san-lo-mvu20:188": "aṣṭau gagaṇatalagatā ākāśagatā abhiniṣaṇṇā ||",
    "san-lo-mvu20:189": "teṣāṁ dāniṁ pṛṣṭhato indrasahasrāṇi vimalaśikharāṇi |",
    "san-lo-mvu20:190": "subahūni bahuguṇasya ārakṣārthaṁ niṣaṇṇāni ||",
    "san-lo-mvu20:191": "teṣāṁ dāniṁ pṛṣṭhato devendrāṇāṁ sahasranayutāni |",
    "san-lo-mvu20:192": "kāmāvacarā devā niṣaṇṇā gagane nirālambe ||",
    "san-lo-mvu20:193": "teṣāṁ devagaṇānāṁ pṛṣṭhato asurā asurāṇāṁ ca dvijihvagaṇā ||",
    "san-lo-mvu20:194": "yakṣāś ca vikṛtarūpā rākṣasasaṁghāś ca sanniṣāṇṇā ||",
    "san-lo-mvu20:195": "etāye vidhiye gagaṇaṁ amaraśatasahasrasaṁkulaṁ śrīmaṁ |",
    "san-lo-mvu20:196": "atyantasupariśuddhaṁ kuśalam upacitaṁ hi virajena ||",
    "san-lo-mvu20:197": "mahābrahmā āha",
    "san-lo-mvu20:198": "svapnāntare yā pramadā dadarśa",
    "san-lo-mvu20:199": "sūryaṁ nabhā kukṣim anupraviṣṭaṁ |",
    "san-lo-mvu20:200": "prasūyate sā varalakṣanāṁgaṁ",
    "san-lo-mvu20:201": "so bhavati rājā balacakravarti ||",
    "san-lo-mvu20:202": "svapnāntare yā pramadā dadarśa",
    "san-lo-mvu20:203": "candraṁ nabhā kukṣim anupraviṣṭaṁ |",
    "san-lo-mvu20:204": "prasūyate sā naradevagarbhaṁ",
    "san-lo-mvu20:205": "so bhavati rājā varacakravartī ||",
    "san-lo-mvu20:206": "svapnāntare yā pramadā dadarśa",
    "san-lo-mvu20:207": "śvetaṁ gajaṁ kukṣim anupraviṣṭaṁ |",
    "san-lo-mvu20:208": "prasūyate sā gajasattvasāraṁ",
    "san-lo-mvu20:209": "so bhavati buddho budhitārthadharmo ||",
    "san-lo-mvu20:210": "devīṁ sa pṛcchati || kiṁ dharesi || sā āha || cakravartin ti ||",
    "san-lo-mvu20:211": "kukṣiṁ prabhāsayantaṁ kanakavapuṁ pravaralakṣaṇasamaṁgiṁ |",
    "san-lo-mvu20:212": "dhāremi cakravartiṁ varapuruṣaṁ rājaśārdūlaṁ ||",
    "san-lo-mvu20:213": "devā nabhe bhagavato ghoṣam udīrayensuḥ || buddho bhaviṣyati na rājā balacakravartī || mahābrahmā gāthāṁ bhāṣati ||",
    "san-lo-mvu20:214": "gajaṁ ratnaśreṣṭhaṁ madanabalavegāpanayanaṁ",
    "san-lo-mvu20:215": "pradīpaṁ lokasya tamatimiramohāpanayanaṁ |",
    "san-lo-mvu20:216": "guṇānāṁ koṣaṁ tvaṁ aparimitaratnākaradharaṁ",
    "san-lo-mvu20:217": "dharesi rājarṣi apratihatacakraṁ amararuciṁ ||",
    "san-lo-mvu20:218": "devī āha",
    "san-lo-mvu20:219": "yathā mama na rāgadoṣā prasahanti narendragarbham upalabhya |",
    "san-lo-mvu20:220": "niḥsaṁśayaṁ bhaviṣyati samaruci yatha niścarati vācā ||",
    "san-lo-mvu20:221": "bodhisatve khalu punar mahāmaudgalyāyana mātuḥ kukṣigate bodhisatvamātā sukhaṁ gacchati tiṣṭhati pi niṣīdati pi śayyām api kalpayati bodhisatvasyaiva tejena | śastraṁ kāye na kramati na viṣaṁ nāgnir nāśaniḥ prasahati bodhisatvasyaiva tejena || bodhisatve khalu punar mahāmaudgalyāyana mātuḥ kukṣigate bodhisatvamātaraṁ devakanyā divyehi ucchādanaparimardanapariṣkārehi parijāgaranti || divyavastrasaṁvṛtaśarīrā divyābharaṇadhāriṇī bhavati bodhisatvasyaiva tejena || lābhinī bhavati divyānāṁ gandhānāṁ divyānāṁ mālyānāṁ divyānāṁ vilepanānāṁ divyānāṁ ojānāṁ bodhisatvasyaiva tejena || bodhisatve  khalu punar mahāmaudgalyāyana mātuḥ kukṣigate yo ’syā abhyantaraparivāro so ’syā atīva śuśrūṣitavyaṁ śrotavyaṁ manyati bodhisatvasyaiva tejena || bodhisatve khalu punar mahāmaudgalyāyana mātuḥ kukṣigate bodhisatvamātaraṁ ye paśyanti te tām upasaṁkramitvā kiṁkaraṇīyakapratisaṁyuktehi va nimantrenti bodhisatvasya eva tejena || na kiṁcid uparimena gacchati antamaśato pakṣī pi bodhisatvasyaiva tejena || bodhisatve khalu punar mahāmaudgalyāyana mātuḥ kukṣigate bodhisatvamātā alpābādhā bhavati alpātaṁkā | samāye vipākanīyagrahaṇīye samanvāgatā nāpy atiśītāye nāpy ati-uṣṇāye sammāpariṇāmāye bodhisatvasyaiva tejena || bodhisatve khalu punar mahāmaudgalyāyana mātuḥ kukṣigate bodhisatvamātā lābhinī praṇītānāṁ khādanīyabhojanīyānām agrarasānāṁ pratyagrarasānāṁ bodhisatvasyaiva tejena || bodhisatve khalu punar mahāmaudgalyāyana mātuḥ kukṣigate bodhisatvamātā vītarāgā bhavati | akhaṇḍam acchidram aśabalam akalmāṣaṁ pariśuddhaṁ paripūrṇaṁ brahmacaryaṁ carati || manasāpi tasyāḥ pramadottamāyā rāgo na utpadyati sarvapuruṣehi antamasato rājñāpi arcimatā || bodhisatve khalu punar mahāmaudgalyāyana mātuḥ kukṣigate bodhisatvamātā pañca śikṣāpadāni samādāya vartate | tāni ca sapūrvasamādinnāni bhavanti | bodhisatve khalu punar mahāmaudgalyāyana mātuḥ kukṣigate yāvatā nāgarājāno nāgarājādhipatayo aṇḍajā vā jarāyujā vā saṁsvedajā vā aupapādukā vā te niveśanam upasaṁkramitvā divyāni candanacūrṇāni prakiranti || evam agurucūrṇāni muktakusumāni ca prakirensuḥ samāptāye ca naṁ arcanāye arcayensuḥ paripūrṇāye ca nam arcanāye arcayensuḥ pariśuddhāye ca nam arcanāye arcayensuḥ || te divyāni candananacūrṇāni prakiritvā keśaracūrṇāni tamālapatracūrṇāni muktakusumāni prakirenti |  samāptāye naṁ arcayensuḥ paripūrṇāye ca nam arcanāye arcayensu pariṣuddhāye ca naṁ arcanāye arcayensuḥ || paripūrṇāye arcanāye arcayitvā pariśuddhāye arcanāye arcayitvā divyehi candanacūrṇehi prakiritvā divyehi agurucūrṇehi keśaracūrṇehi tamālapatracūrṇehi muktakusumehi okaritvā adhyokiritvā abhiprakiritvā bodhisatvamātāṁ trikhuttaṁ abhipradakṣiṇaṁ kṛtvā yenakāmaṁ prakraminsuḥ bodhisatvasyaiva tejena || bodhisatve khalu punar mahāmaudgalyāyana mātuḥ kukṣigate yāvatā suvarṇarājāno suvarṇādhipatayo aṇḍajā vā jarāyujā vā saṁsvedajā vā upapādukā vā te niveśanaṁ praviśitvā divyāni candanacūrṇāni prakiranti divyāny anekacūrṇāni prakiranti divyāni keśaracūrṇāni prakiranti divyāni tamālapatracūrṇāni prakiranti divyāni kusumacūrṇāni prakiranti | samāptāye ca naṁ arcanāye arcayensu paripūrṇāye ca naṁ arcanāye arcayensu pariśuddhāye ca naṁ arcanāye arcayensuḥ || divyāni cūrṇāni prakiritvā agurucūrṇāni keśaracūrṇāni tamālapatracūrṇāni prakiritvā divyāni ca muktakusumāni prakiritvā bodhisatvamātāṁ triṣkhuttaṁ pradakṣiṇaṁ kṛtvā yenakāmaṁ prakramensuḥ bodhisatvasyaiva tejena || bodhisatve khalu punar mahāmaudgalyāyana mātuḥ kukṣigate bodhisatvamātāṁ caturmahārājakāyikā devāḥ trāyastriṁśā yāmā tuṣitā nirmāṇaratiparanirmitavaśavartī brahmakāyikā śuddhāvāsakāyikā devā tasya niveśanaṁ praviśitvā divyehi candanacūrṇehi prakirensuḥ divyehi agurucūrṇehi tamālapatracūrṇehi divyehi ca muktakusumehi prakirensuḥ samāptāye ca naṁ arcanāye arcayensuḥ saṁparipūrṇāye ca  nam arcanāye arcayensuḥ pariśuddhāye ca naṁ arcanāye arcayensuḥ || te divyehi candanacūrṇehi okiritvā divyehi agurucūrṇehi divyehi keśaracūrṇehi divyehi tamālapatrehi divyehi muktakusumehi prakiritvā samāptāye ca naṁ arcanāye arcayitvā paripūrṇāye ca naṁ arcanāye arcayitvā pariśuddhāye ca naṁ arcanāye arcayitvā bodhisatvamātāṁ triṣkṛtvo pradakṣiṇīkṛtya yenakāmaṁ prakramensuḥ bodhisatvasyaiva tejena ||",
    "san-lo-mvu20:222": "bodhisatvo khalu punar mahāmaudgalyāyana mātuḥ kukṣigato na cātinīcaṁ tiṣṭhati na ca ati-uccaṁ tiṣṭhati na ca avakubjako na uttānako na vāmapārśve tiṣṭhati na utkuṭiko || atha khalu mātur dakṣiṇe pārśve paryaṅkam ābhuṁjitvā tiṣṭhati || bodhisatvo khalu punar mahāmaudgalyāyana mātuḥ kukṣigato na pittena vā śleṣmeṇa vā rudhireṇa vā anyena vā puna kenacid aśucināpariśuddho tiṣṭhati || atha khalu ucchāditasnāpitaviśadagātro bodhisatvo mātuḥ kukṣismiṁ tiṣṭhati || bodhisatvo khalu punar mahāmaudgalyāyana mātuḥ kukṣigato mātaraṁ paśyati || bodhisatvamātāpi kukṣigataṁ bodhisatvaṁ paśyati vigraham iva jātarūpasya dṛṣṭvā ca bhavati āttamanā [kukṣiṁ obhāsentaṁ vigraham iva jātarūpasya] || yathā veruliyasya maṇi sphāṭikasamudgasmiṁ nihito asyā evam eva bodhisatvaṁ paśyati mātā kukṣim obhāsentaṁ vigraham iva jātarūpasya ||",
    "san-lo-mvu20:223": "bodhisatve khalu punar mahāmaudgalyāyana mātuḥ kukṣigate devasaṁghāḥ sukharātriṁ sukhadivasaṁ pṛcchakā āgacchanti | tāṁ ca bodhisatvo abhinandati dakṣiṇakaram utkṣipya mātaram abādhamāno || bodhisatvaṁ khalu punar mahāmaudgalyāyana mātuḥ kukṣigataṁ devā nāgā yakṣā dānavā rākṣasā piśācā na jahanti divā vā rātriṁ vā na cātra āsaṁgakathā kathīyati kāmopasaṁhitā vā anyā vā asatyā kathā | nānyatra bodhisatvavarṇam eva bhāṣanti rūpataḥ sattvatas tejataḥ varṇataḥ yaśataḥ kuśalamūlataḥ || bodhisatvasya mātuḥ kukṣigatasya pūjā noparamati || divyāni tūryāṇi vādyanti divyāni agurudhūpani dhūpenti divyaṁ puṣpavarṣaṁ varṣati divyaṁ cūrṇaṁ varṣati || apsarasahasrāṇi ca upagāyanti upanṛtyanti pi || bodhisatve khalu punar mahāmaudgalyāyana mātuḥ kukṣigate bodhisatvamātāṁ devakanyāsahasrehi sārdhaṁ abhyābhavati hāsyaṁ ca kathā ca || prasuptāṁ ca punar bodhisatvamātaraṁ devakanyā māndāravadāmena parivījenti bodhisatvasya tejena || ayaṁ ca punar mahāmaudgalyāyana trisāhasramahāsahasrāyāṁ lokadhātūyam anuttarā garbhāvakrāntipāramitā ||",
    "san-lo-mvu20:224": "anyaṁ ca dāni paśyatha āścaryaṁ tasyā devaparṣāye |",
    "san-lo-mvu20:225": "tāva vipulāye yā kathā abhū paramaharṣasaṁjananī ||",
    "san-lo-mvu20:226": "na ca kāmakathānyā vā nāpy apsarasāṁ kathā na gītakathā |",
    "san-lo-mvu20:227": "na ca vādyakathā teṣāṁ na pi bhuktakathā na pānakathā ||",
    "san-lo-mvu20:228": "nābharaṇakathā teṣāṁ na pi vastrakathā pravartati kadācit* |",
    "san-lo-mvu20:229": "yānodyānakathā vā manasāpi na jāyate teṣāṁ ||",
    "san-lo-mvu20:230": "sādhū puṇyabalavato dyutī anupamā sadevakaṁ lokaṁ |",
    "san-lo-mvu20:231": "abhibhavati nāyakasya vikasati eṣā kathā tatra ||",
    "san-lo-mvu20:232": "sādhuṁ garbhāvakramaṇām anopamaṁ rūpapāramigatasya |",
    "san-lo-mvu20:233": "iti vikasati bahuvidhā kathā pariṣāmadhye etasmiṁ ||",
    "san-lo-mvu20:234": "sādhūhi nirāmiṣehi saṁjñāpadehi kṣapenti taṁ kālaṁ |",
    "san-lo-mvu20:235": "varabuddhino iyaṁ api kathā vikasati pariṣāmadhye ||",
    "san-lo-mvu20:236": "evaṁ ca bahuprakārāṁ kathāṁ kathentā ramanti devagaṇā |",
    "san-lo-mvu20:237": "rūpaṁ varṇaṁ tejaṁ balaṁ ca virajasya kathayantā ||"
}