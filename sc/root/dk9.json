{
    "dk9:0": "",
    "dk9:1": "",
    "dk9:2": "",
    "dk9:3": "Dharmaskandha |",
    "dk9:4": "",
    "dk9:5": "9. vedanāpratyayā tṛṣṇā |",
    "dk9:6": "",
    "dk9:7": "uddānaṁ ||",
    "dk9:8": "cakṣuḥ pratītyāsvādaṁ dvau skandhau āyatanau",
    "dk9:9": "guhyenāparadvayaṁ mahānāmā licchaviś caiva",
    "dk9:10": "nidānaṁ pūrṇamāsikaṁ ||",
    "dk9:11": "vedanāpratyayā tṛṣṇā katamā | āha | cakṣuḥ pratītya rūpāṇi cotpadyate cakṣurvijñānaṁ | trayāṇāṁ sannipātaḥ sparśaḥ | sparśapratyayā vedanā | vedanāpratyayā tṛṣṇā |",
    "dk9:12": "evaṁ śrotraghrāṇajihvākāyamanaḥ pratītya dharmāṁś cotpadyate manovijñānaṁ | trayāṇāṁ sannipātāt sparśaḥ | sparśapratyayā vedanā | vedanāpratyayā tṛṣṇā | tad ucyate vedanāpratyayā tṛṣṇā |",
    "dk9:13": "api khalu cakṣurāsvādaṁ vedayitaṁ pratītya bhūyo bhūyaś cakṣuṣi apratikūlatā saṁtiṣṭhate | apratikūle sati bhūyo bhūyaś cakṣuṣi utpadyate rāgaḥ saṁrāgaḥ ālayo niyantir adhyavasānaṁ tṛṣṇā |",
    "dk9:14": "evaṁ śrotraghrāṇajihvākāyamanaḥāsvādaṁ vedayitavyṁ pratītya bhūyo bhūyo manasi apratikūlatā saṁtiṣṭhate | apratikūle sati bhūyo bhūyo manasy utpadyate rāgaḥ saṁrāgaḥ ālayo niyantir adhyavasānaṁ vā tṛṣṇā | tad ucyate vedanāpratyayā tṛṣnā |",
    "dk9:15": "api khalv evam uktaṁ bhagavatā paṁcopādānaskandhike vyākaraṇe |",
    "dk9:16": "rūpasyāhaṁ bhikṣavaḥ āsvādaparyeṣaṇām acārṣaṁ | yo rūpe āsvādas tam anvabhotsyaṁ yāvad rūpe āsvādaḥ prajñayā me sudṛṣṭa | ity etad rūpāsvādaṁ vedayitaṁ pratītya bhūyo bhūyo rūpe apratikūlatā saṁtiṣṭhate | apratikūle sati bhūyo bhūyo rūpe utpadyate rāgaḥ saṁrāgaḥ ālayo niyantir adhyavasānaṁ tṛṣṇā | tad ucyate vedanāpratyayā tṛṣṇā |",
    "dk9:17": "evaṁ vedanāyāḥ saṁjñāyāḥ saṁskārāṇāṁ",
    "dk9:18": "vijñānasyāhaṁ bhikṣavaḥ āsvādaparyeṣaṇām acārṣaṁ | yo vijñāne āsvādas tam anvabhotsyaṁ yāvad vijñāne āsvādaḥ prajñayā me sudṛṣṭa | ity etad vijñānāsvādaṁ vedayitaṁ pratītya bhūyo bhūyo vijñāne apratikūlatā saṁtiṣṭhate | apratikūle sati bhūyo bhūyo vijñāne utpadyate rāgaḥ saṁrāgaḥ ālayo niyantir adhyavasānaṁ tṛṣṇā | tad ucyate vedanāpratyayā tṛṣṇā |",
    "dk9:19": "api khalv evam uktaṁ bhagavatā paṁcopādānaskandhike vyākaraṇe |",
    "dk9:20": "rūpe ced bhikṣava āsvādo na bhaven neme satvā rūpe saṁrajyeran* | yasmāt tu bhikṣavo ’sti rūpe āsvādaḥ teneme satvā rūpe saṁrajyante | ity etad rūpāsvādaṁ vedayitam pratītya bhūyo vistareṇa yāvad utpadyate tṛṣṇā |",
    "dk9:21": "vedanāyāṁ saṁjñāyāṁ saṁskāreṣu",
    "dk9:22": "vijñāne ced bhikṣavaḥ āsvādo na bhaven neme satvā vijñāne saṁrajyeran* | yasmāt tu bhikṣavo ’sti vijñāne āsvādas tasmād ime satvā vijñāne saṁrajyante | ity etad vijñānāsvādavedayitaṁ pratītya bhūyo bhūyo vistareṇa yāvad utpadyate tṛṣṇā | tad ucyate vedanāpratyayā tṛṣṇā |",
    "dk9:23": "api khalv evam uktaṁ bhagavatā ṣaḍāyatanike vyākaraṇe |",
    "dk9:24": "cakṣuṣo ’haṁ bhikṣava āsvādaparyeṣaṇām acārṣaṁ | yaś cakṣuṣi āsvādas tam anvabhotsyan | yāvāṁś cakṣuṣy āsvādaḥ prajñayā me sa sudṛṣṭaḥ | ity etac cakṣuṣa āsvādaṁ vedayitaṁ pratītya bhūyo vistareṇa yāvat tṛṣṇā | tad ucyate vedanāpratyayā tṛṣṇā |",
    "dk9:25": "evaṁ śrotraghrāṇajihvākāyamanaso ’haṁ bhikṣavaḥ āsvādaparyeṣaṇām acārṣaṁ | yo manasy āsvādas taṁ anvabhotsyaṁ yāvan manasy āsvādaḥ prajñayā me sa sudṛṣṭa | ity etan manasa āsvādavedayitaṁ pratītya bhūyo vistareṇa yāvat tṛṣṇā | tad ucyate vedanāpratyayā tṛṣṇā |",
    "dk9:26": "api khalv evam uktaṁ bhagavatā ṣaḍāyantike vyākaraṇe |",
    "dk9:27": "cakṣuṣi bhikṣava āsvādaś cen na bhaven neme satvāś cakṣuṣi saṁrajyeran* | yasmād bhikṣavaḥ asti cakṣuṣv āsvādas tasmād ime satvāś cakṣuṣi saṁrajyante | ity etac cakṣurāsvādaṁ vedayitaṁ vistareṇa pratītya yāvat tṛṣṇā | tad ucyate vedanāpratyayā tṛṣṇā |",
    "dk9:28": "evaṁ śrotraghrāṇajihvāyāṁ kāyemanasi ced bhikṣavaḥ āsvādo na bhaven neme satvā manasi saṁrajyeran* | yasmāt tu bhikṣavo ’sti manasy āsvādas tasmād ime satvā manasi saṁrajyante | ity etan manasa āsvādavedayitaṁ pratītya bhūyo bhūyo manasy apratikūlatā saṁtiṣṭhate | vistareṇa yāvat tṛṣṇā | tad ucyate vedanāpratyayā tṛṣṇā |",
    "dk9:29": "api khalv evam uktaṁ bhagavatā ṣaḍāyatanike vyākaraṇe |",
    "dk9:30": "rūpasyāhaṁ bhikṣavaḥ āsvādaparyeṣaṇām acārṣam* | yo rūpe āsvādas tam anvabhotsyaṁ yāvad rūpe āsvādaḥ prajñayā me sa sudṛṣṭaḥ | ity etad rūpāsvādavedayitaṁ pratītya yāvat tṛṣṇā | tad ucyate vedanāpratyayā tṛṣṇā |",
    "dk9:31": "evaṁ śabdagandharasasparśadharmāṇām ahaṁ bhikṣava āsvādaparyeṣaṇām acārṣaṁ | yo dharme āsvādas taṁ anvabhotsyaṁ | yāvān dharmeṣv āsvādaḥ prajñayā me sa sudṛṣṭaḥ | ity etad dharmāsvādavedayitaṁ pratītya vistareṇa yāvat tṛṣṇā | tad ucyate vedanāpratyayā tṛṣṇā |",
    "dk9:32": "api khalv evam uktaṁ bhagavatā ṣaḍāyatanike vyākaraṇe |",
    "dk9:33": "rūpe ced bhikṣava āsvādo na bhaven neme satvā rūpe saṁrajyeran | yasmāt tu bhikṣavo ’sti rūpe āsvādas tasmād ime satvā rūpe saṁrajyante | ity etad rūpāsvādavedayitaṁ pratītya vistareṇa yāvat tṛṣṇā | tad ucyate vedanāpratyayā tṛṣṇā |",
    "dk9:34": "evaṁ śabde gandhe rase spraṣṭavye dharme ced bhikṣava āsvādo na bhaven neme satvā dharme saṁrajyeran* | tasmāt tu bhikṣavo ’sti dharmeṣv āsvādas | teneme satvā dharme saṁrajyante | ity etad dharmāsvādaṁ pratītya vedayitaṁ vistareṇa yāvat tṛṣṇā | tad ucyate vedanāpratyayā tṛṣṇā ||",
    "dk9:35": "api khalv evam uktaṁ bhagavatā mahānāmānaṁ licchavim āgamya |",
    "dk9:36": "rūpaṁ cen mahānāmann ekāntaduḥkhaṁ bhaven na sukhaṁ na sukhānugataṁ na sukhasaumanasyaparītam avakrāntam eva sukhena hetur api mahānāman na prajñāyeta satvānāṁ rūpe saṁrāgāya na ceme satvā rūpe saṁrajyeran* | yasmāt tu mahānāman rūpaṁ naikāntaduḥkhaṁ sukhaṁ sukhānugataṁ sukhasaumanasyaparītam avakrāntam eva sukhena tasmād ime satvā rūpe saṁrajyante saṁraktāḥ saṁyujyante saṁyuktāḥ saṁkliṣyante | ity etad rūpāsvādavedayitaṁ pratītya vistareṇa yāvat tṛṣṇā | tad ucyate vedanāpratyayā tṛṣṇā |",
    "dk9:37": "vedanā saṁjñā saṁskārā vijñānaṁ cen mahānāmann ekāntaduḥkhaṁ bhaven na sukhaṁ na sukhānugataṁ na sukhasaumanasyaparītam avakrāntaṁ caiva sukhena hetur api mahānāman na prajñāyeta sattvānāṁ vijñāne saṁrāgāya na ceme satvā vijñāne saṁrajyeran* | yasmāt tu mahānāman vijñānaṁ naikāntaduḥkhaṁ sukhaṁ sukhānugataṁ sukhasaumanasyaparītaṁ anavakrāntam eva sukhena tasmād ime satvā vijñāne saṁrajyante saṁraktāḥ saṁyujyante saṁyuktāḥ saṁkliṣyante | ity etad vijñānāsvādavedayitaṁ pratītya vistareṇa yāvat tṛṣṇā | tad ucyate vedanāpratyayā tṛṣṇā |",
    "dk9:38": "api khalv evam uktaṁ bhagavatā paurṇamāsike vyākaraṇe |",
    "dk9:39": "yad bhikṣavo rūpaṁ pratītyotpadyate sukham utpadyate saumanasyam ayaṁ rūpe āsvādaḥ | ity etad rūpāsvādavedayitaṁ pratītya yāvat tṛṣṇā | tad ucyate vedanāpratyayā tṛṣṇā |",
    "dk9:40": "yad bhikṣavo vedanāsaṁjñāsaṁskārān yad vijñānaṁ pratītyotpadyate sukham utpadyate saumanasyam ayaṁ vijñāne āsvāda | ity etad vijñānāsvādavedayitaṁ pratītya bhūyo bhūyo vijñāne apratikūlatā saṁtiṣṭhate | apratikūle sati bhūyo bhūyo vijñāne utpadyate rāgaḥ saṁrāgaḥ ālayo niyantir adhyavasānam* tṛṣṇā | tad ucyate vedanāpratyayā tṛṣṇā |",
    "dk9:41": "api khalv evam uktaṁ bhagavatā mahānidānaparyāye āyuṣmaty ānande |",
    "dk9:42": "tatrānanda yā ca bhavatṛṣṇā yā ca vibhavatṛṣṇā itīme dve tṛṣṇādvayena vedanāsamavasaraṇe bhavataḥ | tad ucyate vedanāpratyayā tṛṣṇā ||"
}