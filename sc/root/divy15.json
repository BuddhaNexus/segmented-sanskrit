{
    "divy15:0": "",
    "divy15:1": "",
    "divy15:2": "",
    "divy15:3": "Divyāvadānam",
    "divy15:4": "",
    "divy15:5": "15. cakravartivyākṛtāvadānam",
    "divy15:6": "",
    "divy15:7": "buddho bhagavāñ śrāvastyāṁ viharati jetavane ’nāthapiṇḍadasyārāme |",
    "divy15:8": "dharmatā khalu buddhānāṁ bhagavatāṁ jīvatāṁ dhriyamāṇānām yāpayatāṁ keśanakhastūpā bhavanti |",
    "divy15:9": "yadā buddhā bhagavantaḥ pratisamlīnā bhavanti, tadā bhikṣavaḥ keśanakhastūpe pujāṁ kṛtvā kecit puṇḍāya praviśanti, keciddhyānavimokṣasamādhisamāpattisukhānyanubhavanti |",
    "divy15:10": "tena khalu samayena buddho bhagavāṁs tathāgatamākārataḥ samanusmaraṁścittamabhiprasādayati—ityapi sa bhagavāṁstathāgato ’rhan samyaksambuddho vidyācaraṇasampannaḥ sugato lokavidanuttaraḥ puruṣadamyasārithaḥ śāstā devamanuṣyāṇāṁ buddho bhagavāniti |",
    "divy15:11": "atha bhagavān sāyāhṇe pratisamlayanādvyutthāya purastādbhikṣusaṁghasya prajñapta evāsane niṣaṇṇaḥ |",
    "divy15:12": "adrākṣīdbhagavāṁstaṁ bhikṣuṁ keśanakhastūpe sarvaśarīreṇa praṇipatya cittamabhiprasādayantam |",
    "divy15:13": "dṛṣṭvā ca punarbhikṣūnāmantrayate sma—paśyata yūyaṁ bhikṣava etaṁ bhikṣuṁ keśanakhastūpe sarvaśarīreṇa praṇipatya cittamabhiprasādayantam? evaṁ bhadanta |",
    "divy15:14": "anena bhikṣuṇā yāvatī bhūmirākrāntā adho ’śītiyojanasahasrāṇi yāvat kāñcanacakramityatrāntarā yāvatyo vālukāstāvantyanena bhikṣuṇā cakravartirājyasahasrāṇi paribhoktavyāni |",
    "divy15:15": "atha teṣāṁ bhikṣūṇāmetadabhavat—puruṣamātrāyām yāvadgartāyāṁ na śakyate vālukā gaṇayitum, kṛtaḥ punaraśītiyojanasahasrāṇi yāvat kāñcanacakramiti |",
    "divy15:16": "kaḥ śakyate iyatkālaṁ saṁsāre saṁsaritumiti |",
    "divy15:17": "atha te bhikṣavo na bhūyaḥ keśanakhastūpe kārāṁ kartumārabdhāḥ |",
    "divy15:18": "atha bhagavāṁsteṣāṁ bhikṣūṇāṁ cetasā cittamājñāya bhikṣūnāmantrayate sma—anavarāgro bhikṣavaḥ saṁsāro ’vidyānīvaraṇānāṁ sattvānāṁ tuṣṇāsamyojanānāṁ tṛṣṇārgalabaddhānāṁ dīrghamadhvānaṁ saṁdhāvatāṁ saṁsaratām |",
    "divy15:19": "pūrvā koṭtir na prajñāyate duḥkhasya |",
    "divy15:20": "āyuṣmānupālī buddhaṁ bhagavantaṁ papraccha—yaduktaṁ bhagavatā asya bhikṣoriyatpuṇyaskandha iti, kutra bhadanta iyatpuṇyaskandhastanutvaṁ parikṣayaṁ paryādānaṁ gamiṣyati? nāhamupālinn ito bahiḥ samanupaśyāmyeva kṣatiṁ copahatiṁ ca yathā sabrahmacārī sabrahmacāriṇo ’ntike |",
    "divy15:21": "tatropālinn imāni mahānti kuśalamūlāni tanutvaṁ parikṣayaṁ paryādānaṁ gacchanti |",
    "divy15:22": "tasmāttarhi te upālinn evaṁ śikṣitavyam, yaddagdhasthūṇāyā api cittaṁ na pradūṣayiṣyāmaḥ, prāgeva savijñānake kāye |",
    "divy15:23": "|",
    "divy15:24": "idamavocadbhagavān |",
    "divy15:25": "āttamanasaste bhikṣavo ’bhyanandan |",
    "divy15:26": "|",
    "divy15:27": "iti śrīdivyāvadāne anyatamabhikṣuścakravartivyākṛtaḥ pañcadaśamam |",
    "divy15:28": "|"
}