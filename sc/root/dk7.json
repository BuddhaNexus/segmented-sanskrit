{
    "dk7:0": "Dharmaskandha |",
    "dk7:1": "7. ṣaḍāyatanapratyayaḥ sparśaḥ |",
    "dk7:2": "trayāṇāṁ sannipātāc cakṣur ādhyātmikaṁ tathā",
    "dk7:3": "cakṣuṣṭo rūpataś caivaṁ na cakṣuṣṭo na rūpataḥ ||",
    "dk7:4": "ṣaḍāyatanapratyayaḥ sparśaḥ katama | āha | cakṣuḥ pratītya rūpāṇi cotpadyate cakṣurvijñānaṁ | trayāṇāṁ saṁnipātaḥ sparśaḥ |",
    "dk7:5": "evaṁ śrotraghrāṇajihvākāyamanaḥ pratītya dharmāṁś cotpadyate manovijñānaṁ | trayāṇāṁ sannipātāt sparśas | tad ucyate ṣaḍāyatanapratyayaḥ sparśa iti |",
    "dk7:6": "api khalu cakṣuḥ pratītya rūpāṇi cotpadyate cakṣurvijñānaṁ | trayāṇāṁ sannipātāt sparśaḥ | tatra cakṣur ādhyātmikam āyatanaṁ rūpaṁ ca bāhyaṁ pratyayaṁ cakṣuḥsaṁsparśasya | tad ucyate ṣaḍāyatanapratyayaḥ sparśa iti |",
    "dk7:7": "evaṁ śrotraṁ ghrāṇaṁ jihvā kāyo |",
    "dk7:8": "manaḥ pratītya dharmāṁś cotpadyate manovijñānaṁ | trayāṇāṁ saṁni pātāt sparśaḥ | tatra mana ādhyātmikam āyatanaṁ dharmāś ca bāhyaṁ pratyayaṁ manaḥsaṁsparśasya | tad ucyate ṣaḍāyata)napratyayaḥ sparśa iti |",
    "dk7:9": "api khalu cakṣuḥ pratītya rūpāṇi cotpadyate cakṣurvijñānaṁ | trayāṇāṁ sannipātāt sparśaḥ | cakṣuṣṭo rūpataś ca cakṣurvijñānataḥ |",
    "dk7:10": "evaṁ śrotraghrāṇajihvākāyamano vaktavyam |",
    "dk7:11": "api khalu cakṣuḥ pratītya rūpāṇi cotpadyate cakṣurvijñānaṁ | trayāṇāṁ sannipātāt* sparśaḥ | tatra sacakṣu + + + + rūpāṇi na cakṣurvijñānaṁ | yā tv eṣā trayāṇāṁ dharmāṇāṁ saṁgatiḥ sannikarṣaḥ sannipātaḥ saṁsparśaḥ |",
    "dk7:12": "evaṁ śrotraghrāṇajihvākāyamano vaktavyaṁ |",
    "dk7:13": "manaḥ pratītya dharmāṁś cotpadyate manovijñānaṁ | yā tv eṣā trayāṇāṁ dharmāṇāṁ saṁgatiḥ sannikarṣaḥ samavāyaḥ saṁsparśaḥ tad ucyate ṣaḍāyatanapratyayaḥ sparśa | iti sparśaḥ ṣaḍāyatanam āgamya ṣaḍāyatanaṁ niśritya ṣaḍāyatanaṁ pratiṣṭhāya utpadyate samutpadyate jāyate saṁjāyate nirvartayaty abhinirvartayati samudāgacchati prādurbhavati | ayam ucyate ṣaḍāyatanapratyayaḥ sparśa iti |"
}