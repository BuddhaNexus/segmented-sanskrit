{
    "san-lo-mvu100:0": "Mahāvastu",
    "san-lo-mvu100:1": "100. The Ordination of the Thirty Companions",
    "san-lo-mvu100:2": "vārāṇasyāṁ triṁśagoṣṭhikā udyānabhūmiṁ nirgatā eṣāṁ ekasya mātā kālagatā sā devīhi upapannā | tāye dharmacakrapravartane dharmo abhigamito || sā taṁ putraṁ smarati | tasya dāni sarvehi tehi goṣṭhikehi putrasya premnakena putrapremnaṁ || vārāṇasyāṁ kāśikā ca nāma gaṇikā upalabdhā | kāśikā ca kena kāraṇena sā gaṇikā kāśikā tti vuccati || tādṛśaṁ sukarmavipākābhinirvṛttaṁ śubhaṁ rūpagataṁ | sā sarvāṁ kāśibhūmiṁ kṣamati tasmāt sā kāśikā ti vuccati || upārdhakāśikā tasyā eva kāśikāye bhaginī tasyā pi pūrvakarmābhinirvṛttaṁ śubhaṁ rūpagataṁ yathaiva kāśikāye  piṁgalo punar asyā eko akṣi | tena sā kāraṇena upārdhakāśiṁ kṣamati || tehi goṣṭhikehi sā kāśikā vuccati | āgaccha asmākaṁ upasthānakārī | sā ca tāye devatāye adhiṣṭhitā na gacchati asti me kiṁcid gṛhakāryaṁ na śakyaṁ āgantuṁ || te dāni upārdhakāśikāṁ ādāya tām udyānabhūmiṁ gatā || sāpi devatā kāśikāye veṣeṇa teṣāṁ goṣṭhikānāṁ darśanapathena abhikramati || te tāṁ dṛṣṭvā yena kāśikā tena pradhāvitā | devatā aparimitāye gatīye gacchati gacchantī dṛśyati | sā dāni devatā tāṁ goṣṭhikān tato udyānabhūmīto ṛṣivadanaṁ praveśitvā bhagavato samīpe antarhitā || te dāni goṣṭhikā bhagavataḥ pādavandā upasaṁkrāntā ||",
    "san-lo-mvu100:3": "bhagavān āha ||",
    "san-lo-mvu100:4": "kā nu kṛīḍā kā nu ratī evaṁ prajvalite sadā |",
    "san-lo-mvu100:5": "andhakārasmiṁ prakṣiptā pradīpaṁ na gaveṣatha ||",
    "san-lo-mvu100:6": "ko nu harṣo ko nu ānando evaṁ prajvalite sadā |",
    "san-lo-mvu100:7": "andhakārasmiṁ prakṣiptā ālokaṁ na prakāśatha ||",
    "san-lo-mvu100:8": "te dāni bhagavataḥ sarve balavaśībhāve vinītā ehibhikṣukāye ca pravrājitā upasaṁpāditā || eṣā āyuṣmatāṁ triṁśadgoṣṭhikānāṁ pravrajyā ca upasaṁpadā bhikṣubhāvo ||",
    "san-lo-mvu100:9": "samāptaṁ triṁśagoṣṭhikānāṁ pravrajyā ||"
}