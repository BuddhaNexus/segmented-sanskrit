{
    "mkv64:0": "Mahākarmavibhaṅga",
    "mkv64:1": "64",
    "mkv64:2": "katame daśānuśaṁsāś chattrapradānasya. ucyate. chattrabhūto bhavati lokasya. anavatapto bhavati kāyena anavatapto bhavati cittena. ādhipatyasaṁvartanīyaṁ cānena karma kṛtaṁ bhavaty upacitam. punaḥ punaś ca rājā bhavati cakravartī. maheśākhyo bhavati. maheśākhyaiḥ sattvaiḥ samāgamo bhavati buddhair buddhaśrāvakaiś ca samāgamo bhavati. mahābhogo bhavati. svargeṣūpapadyate. kṣipraṁ ca parinirvāti.",
    "mkv64:3": "a) atra gaṅgāsaṁtāre bhagavataḥ pratyekabuddhasya stūpe dattasya chattrasya vipāko varṇyate. yathā cāryasundaranando vyākaroti.",
    "mkv64:4": "jentākasya ca snānena tālasyālepanena ca",
    "mkv64:5": "ekacchattrapradānāc ca prāptā me suvarṇavarṇatā.",
    "mkv64:6": "evamādi chattrapradānasya vipāko vaktavyaḥ. āha ca.",
    "mkv64:7": "",
    "mkv64:8": "yad dhāryate pravaradaṇḍam udārarūpaṁ",
    "mkv64:9": "kodaṇḍadāmaparimaṇḍitavastikośam",
    "mkv64:10": "chattraṁ viśālam amalaṁ śaśimaṇḍalābham",
    "mkv64:11": "chattrapradānajanitena jagaddharasya.",
    "mkv64:12": "śrīcihnabhūtaṁ maṇihemadaṇḍam",
    "mkv64:13": "paṭojjvalaṁ kāñcanam ātapatram",
    "mkv64:14": "yad dhāryate mūrdhni narādhipasya",
    "mkv64:15": "chattrapradānena jagaddharasya",
    "mkv64:16": "ime daśānuśaṁsaś chattrapradānasya."
}