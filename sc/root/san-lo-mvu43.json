{
    "san-lo-mvu43:0": "Mahāvastu",
    "san-lo-mvu43:1": "43. The Jātaka of the Arrow that was Shot Far",
    "san-lo-mvu43:2": "bhikṣū bhagavantaṁ āhansuḥ || dūraṁ bhagavato iṣu kṣiptaṁ || bahgavān āha || na bhikṣavaḥ etarahiṁ eva maye dūraṁ iṣu kṣiptaṁ || anyadāpi bhagavan* || bhagavān āha || anyadāpi hi bhikṣavo ||",
    "san-lo-mvu43:3": "bhūtapūrvaṁ bhikṣavo atītam adhvānaṁ nagare vārāṇasī kāśijanapade rājā rājyaṁ kārayati mahābalo mahākośo mahāvāhano kṛtapuṇyo maheśākho | tasya dāni vistīrṇaṁ rājyaṁ yāvat takṣaśilāṁ samājñāpayati || so kanīyasaṁ bhrātaraṁ rājye pratiṣṭhāpayitvā vārāṇasyā takṣaśilāyāṁ āgato || so dāni takṣaśilāyāṁ vasati | anyena ca rājñā vārāṇaseyo caturaṅgena balakāyena veṣṭito || tasya tena bhrātareṇa vārāṇasīto takṣaśilāṁ dūto preṣito | āgacchāhi imo haṁ paracakreṇa uparuddho || tena rājñā takṣaśilāyāṁ sthitena dūtānāṁ sakāśāto śrutvā bhūrjasmiṁ tasya rājño yena vārāṇaseyo veṭhito nāmaṁ likhitvā taṁ bhūrjaṁ kāṇḍe pariveṭhitvā sūtreṇa sunaddhaṁ kṛtvā vārāṇasīṁ kṣiptaṁ || so kāṇḍo tasya rājño pādamūle sthitvā pādaphalakaṁ khaṇḍakhaṇḍīkṛtaṁ | so rājā tasya puruṣasya ca vismito | aho utsāho ca muṣṭisaṁbandho ca yatra nāma vārāṇasyāṁ sthitena kāṇḍaṁ kṣiptaṁ | imaṁ evaṁ dūram āgato mama pādamūle phalake nipatito itthaṁ tena ahaṁ na hato || tena rājñā tataḥ kāṇḍāto muṁcitvā taṁ bhūrjaṁ vācitaṁ tatra ca bhūrje evaṁ likhitaṁ ||",
    "san-lo-mvu43:4": "eṣo te takṣaśilāyāṁ sthito pādaphalakhaṇḍaṇo |",
    "san-lo-mvu43:5": "yadi si na maritukāmo osakka mama rājyato ||",
    "san-lo-mvu43:6": "so dāni bhūyasyā mātrayā bhīto trasto | ahaṁ jānāmi vārāṇasīto ayaṁ śaro āgato ti | tenāhaṁ vismayaṁ prāpto | ayaṁ ca takṣaśilāyāṁ sthitena kṣipto || so tatraiva sthāne devaśarasya devakulaṁ kṛtvā taṁ śaraṁ devakule pratiṣṭhāpetvā pujāsatkāraṁ kṛtvā so prakrānto ||",
    "san-lo-mvu43:7": "bhagavān āha || syāt khalu punar bhikṣavaḥ yuṣmākam evam asyād anyaḥ sa tena kālena tena samayena kāśirājā abhūṣi yena takṣaśilāyāṁ sthitena vārāṇasīṁ kāṇḍaṁ kṣiptaṁ | na khalv etad evaṁ draṣṭavyaṁ | tat kasya hetoḥ | ahaṁ so bhikṣavo tena kālena tena samayena kāśirājā abhūṣi | tadāpi mayā dūraṁ śaro kṣipto etarahiṁ pi mayā śaro dūraṁ kṣipto ||",
    "san-lo-mvu43:8": "iti śrīśarakṣepaṇaṁ jātakaṁ samāptaṁ ||"
}