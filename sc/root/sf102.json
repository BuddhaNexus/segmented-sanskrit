{
    "sf102:0": "Mahāsudarśanavadāna",
    "sf102:1": "|| punar api mahārāja yan mayā anuttarāṁ samyaksaṁbodhiṁ prārthayatā satvahitaṁ  kṛtaṁ tac chrūyatāṁ.",
    "sf102:2": "bhūtapūrvaṁ mahārāja rājā babhūva mahāsudarśano nāma saptabhi ratnaiḥ samanvāgataḥ catasṛbhiś ca mānuṣikābhi riddhibhiḥ. katamaiḥ saptabhi ratnaiḥ, tadyathā  cakraratnena hastiratnenāśvaratnena maṇiratnena strīratnena gṛhapatiratnena pariṇāyakaratnena saptamena. katamābhiś catasṛbhiḥ mānuṣikābhi riddhibhiḥ samanvāgata, rājā  mahārāja mahāsudarśano dīrghāyur abhūc cirasthitikaḥ. sa caturaśītiṁ varṣasahasrāṇi kumārakrīḍāyāṁ krīḍitavāṁ, caturaśītiṁ varṣasahasrāṇi yauvarājyaṁ kāritavāṁ,  caturaśītiṁ varṣasahasrāṇi mahārājyaṁ kāritavāṁ, caturaśītiṁ varṣasahasrāṇi rājarṣibrahmacaryam acārṣīd. yan mahārāja rājā mahāsudarśano  dīrghāyur abhūc cirasthitikaś caturaśītiṁ varṣasahasrāṇi yāvad rājarṣibrahmacaryam acārṣī, iyaṁ rājño mahāsudarśanasya riddhir ity ucyate.",
    "sf102:3": "punar aparaṁ mahārāja  rājā mahāsudarśano ’bhirūpo ’bhūd darśanīyaḥ prāsādikaḥ atikrāntaś ca mānuṣaṁ varṇam asaṁprāptaś ca divyaṁ varṇaṁ. yan mahārāja rājā mahāsudarśano ’bhirūpo ’bhūd darśanīyaḥ  prāsādikaḥ atikrāntaś ca mānuṣaṁ varṇam asaṁprāptaś ca divyaṁ varṇaṁ, iyaṁ rājño mahāsudarśanasya riddhir ity ucyate. ||",
    "sf102:4": "punar aparaṁ mahārāja rājā mahāsudarśano ’lpābādho  ’bhūd arogajātīyaḥ samapācanyā grahaṇyā samanvāgato nātyuṣṇayā nātiśītayā avyābādhayā ṛtusukhayā yayāsyāśitapītakhāditāsvāditāni samyak sukhena  paripākaṁ gacchanti yan mahārāja rājā mahāsudarśano ’lpābādho ’bhūd arogajātīyaḥ pūrvavad, iyaṁ rājño mahāsudarśanasya riddhir ity ucyate. ||",
    "sf102:5": "punar aparaṁ mahārāja rājā mahāsudarśano naigamajānapadānāṁ priyaś cābhūn manāpaś ca  tadyathā putrāṇāṁ pitā. rājño ’pi mahāsudarśanasya naigamajānapadā priyaś cābhūvan manaāpaś ca tadyathā pituḥ putrāḥ. eko ’yaṁ mahārāja samayo rājā mahāsudarśana  udyānabhūmiṁ niryān sārathim āmantrayate. śanais tāvat sārathe mandamandaṁ rathaṁ preraya yāvad ahaṁ ciracirā naigamajānapadāṁ drakṣyāmi. naigamajānapadā api sārathim  āmantrayante. śanais tāvat sārathe mandamandaṁ rathaṁ preraya yāvad vayaṁ ciracirā devaṁ drakṣyāmaḥ. yan mahārāja rājā mahāsudarśano naigamajānapadānāṁ priyaś  cābhūn manāpaś ca tadyathā putrāṇāṁ pitā rājño ’pi mahāsudarśanasya naigamajānapadāḥ priyaś cābhūvan manāpaś ca tadyathā pituḥ putrā, iyaṁ rajño mahāsudarśanasya  riddhir ity ucyate.",
    "sf102:6": "athāpareṇa samayena naigamajānapadāḥ prabhūtaṁ hiraṇyasuvarṇam ādāya maṇiratnaṁ kaṁbalaratnaṁ ca, yena rājā mahāsudarśanas tenopasaṁkrāntā  upasaṁkramya rājānaṁ mahāsudarśanam idam avocan. idam asmābhir devam uddiśya prabhūtaṁ hiraṇyasuvarṇaṁ maṇiratnam ānītaṁ kaṁbalaratnaṁ ca. tad devaḥ pratigṛhṇātv  anukaṁpām upādāya. alaṁ grāmaṇyaḥ saṁvidyante me idam evaṁrūpaṁ",
    "sf102:7": "dhanajātam ity uktvā nādhivāsayati. dvir api trir api naigamajānapadā rājānaṁ mahāsudarśanam  idam avocan. idam asmābhir devam uddiśya prabhūtaṁ hiraṇyasuvarṇam ānītaṁ maṇiratnaṁ kaṁbalaratnaṁ ca. tad devaḥ pratigṛhṇātv anukaṁpām upādāya. dvir api trir api rājā mahāsudarśano naigamajānapadān idam avocat.  alaṁ grāmaṇyaḥ saṁvidyante me idam evaṁrūpaṁ dhanajātam ity uktvā nādhivāsayati. atha naigamajānapadānām etad abhavan. nāsmākaṁ pratirūpaṁ syād yad asmābhir  devam uddiśya prabhūtaṁ hiraṇyasuvarṇam ānītaṁ maṇiratnaṁ kaṁbalaratnaṁ ca, yad vayaṁ punar apy ādāya svakasvakāni niveśanāni prakrāmema, yan nu vayaṁ  rājño mahāsudarśanasya purastān mahāntaṁ hiraṇyasuvarṇasya rāśim ākīrya maṇiratnaṁ kaṁbalaratnaṁ caikānte upanikṣipya etat te deva dhanajātam ity uktvā nirapekṣāḥ  prakrāmema. iti naigamajānapadā rājño mahāsudarśanasya purastān mahāntaṁ hiraṇyasuvarṇasya rāśim ākīrya maṇiratnaṁ kaṁbalaratnaṁ caikānte upanikṣipya etat te  deva dhanajātam ity uktvā nirapekṣāḥ prakrāntāḥ.",
    "sf102:8": "atha rājño mahāsudarśanasyaitad abhavat*. saṁpannaṁ me dhanajātaṁ dharmeṇa nādharmeṇa. yanv ahaṁ dharmyaṁ prāsādaṁ  māpayeyam. aśrauṣuś caturaśīti koṭṭarājasahasrāṇi rājā mahāsudarśana udyukto dharmyaṁ prāsādaṁ māpayitum. iti śrutvā ca punar yena rājā mahāsudarśanaḥ tenopasaṁkrāntā.  upasaṁkramya rājānaṁ mahāsudarśanam idam avocaṁ. alpotsuko devo bhavatu dharmyāt prāsādād. vayaṁ devasya dharmyaṁ prāsādaṁ māpayiṣyāmo. ’laṁ grāmaṇyaḥ  saṁvidyante me idam evaṁrūpaṁ dhanajātaṁ ity uktvā nādhivāsayati. dvir api trir api caturaśītiṁ koṭṭarājasahasrāṇi rājānaṁ mahāsudarśanam idam avocaṁ. alpotsuko  devo bhavatu dharmyāt prāsādād. vayaṁ devasya dharmyaṁ prāsādaṁ māpayiṣyāmo. dvir api trir api rājā mahāsudarśanaś caturaśītiṁ koṭṭarājasahasrāṇimidam  avocat. alaṁ grāmaṇyaḥ saṁvidyante me idam evaṁrūpaṁ dhanajātam ity uktvā nādhivāsayati.",
    "sf102:9": "atha tad eke koṭṭarājānāṁ rājño mahāsudarśanasya pādayor nipatya,  eke bāhū pragṛhya, eke cīvarakarṇake pragṛhya, eke yena rājā mahāsudarśanas tenāṁjaliṁ praṇamayya rājānaṁ mahāsudarśanam idam avocan*. alpotsuko devo bhavatu  dharmyāt prāsādād. vayaṁ devasya dharmyaṁ prāsādaṁ māpayiṣyāmo. ’dhivāsayati rājā mahāsudarśanaś caturaśīti koṭṭarājasahasrāṇāṁ tūṣṇīṁbhāvena.",
    "sf102:10": "atha caturaśīti  koṭṭarājasahasrāṇi rājño mahāsudarśanasya tūṣṇīṁbhāvenādhivāsanāṁ viditvā svakasvakāni vijitāni gatvā prabhūtaṁ hiraṇyasuvarṇam ādāya ekaikaṁ  ca ratnastaṁbhaṁ yena rājā mahāsudarśanas tenopasaṁkrāntā, upasaṁkramya rājānaṁ mahāsudarśanam idam avocan*. kutra vayaṁ devasya dharmyaṁ prāsādaṁ māpayiṣyāmaḥ  kiyantaṁ vā. tena hi yūyaṁ grāmaṇyaḥ pūrveṇa kuśāvatyāṁ dharmyaṁ prāsādaṁ māpayataḥ yojanam āyāmena yojanaṁ vistāreṇa. evaṁ deveti caturaśīti koṭṭarājasahasrāṇi  rājño mahāsudarśanasya pratiśrutya pūrveṇa kuśāvatyāṁ dharmyaṁ prāsādaṁ māpayanti yojanam āyāmena yojanaṁ vistāreṇa.",
    "sf102:11": "dharmye mahārāja prāsāde  caturvidhāḥ prācīnā māpitā abhūvaṁ suvarṇamayā rupyamayā vaiḍūryamayā sphaṭikamayāḥ.",
    "sf102:12": "dharmye prāsāde caturvidhā nyāsā nyastā abhūvaṁ suvarṇamayā  rupyamayā vaiḍūryamayā sphaṭikamayāḥ.",
    "sf102:13": "dharmye prāsāde caturvidhā staṁbhā ucchṛtā abhūvaṁ suvarṇamayā rupyamayā vaiḍūryamayā sphaṭikamayāḥ. suvarṇamayasya  staṁbhasya rupyamayaḥ kuṁbhakaḥ tṛkaṭakaḥ śīrṣako gosārako māpito ’bhūd. rupyamayasya suvarṇamayo. vaiḍūryamayasya sphaṭikamayaḥ. sphaṭikamayasya  staṁbhasya vaiḍūryamayaḥ kuṁbhakaḥ tṛkaṭakaḥ śīrṣako gosārako māpito ’bhūd.",
    "sf102:14": "dharmye prāsāde caturvidhā avasaṁgā māpitā abhūvan* sauvarṇamayā rupyamayā  vaiḍūryamayā sphaṭikamayā.",
    "sf102:15": "dharmye prāsāde caturvidhā annāgrā māpitā abhūvaṁ suvarṇamayā rupyamayā vaiḍūryamayā sphaṭikamayā.",
    "sf102:16": "dharmye prāsāde  caturvidhā baladharaṇyā māpitā abhūvaṁ suvarṇamayyo rupyamayyaḥ vaiḍūryamayyo sphaṭikamayyaḥ.",
    "sf102:17": "dharmye prāsāde caturvidhā niryūhā māpitā abhūvan* suvarṇamayāni  rupyamayāni vaiḍūryamayāṇi sphaṭikamayāni.",
    "sf102:18": "dharmyaḥ prāsādaś caturvidhaiḥ phalakaiḥ cchanno ’bhūt* suvarṇamayai rupyamayaiḥ vaiḍūryamayaiḥ sphaṭikamayaiḥ.",
    "sf102:19": "dharmye prāsāde  caturvidhāni sopānāni māpitāny abhūvan* suvarṇamayāni rupyamayāni vaiḍūryamayāni sphaṭikamayāni.",
    "sf102:20": "dharmyaḥ prāsādaḥ caturvidhābhir vedikābhiḥ parikṣipto ’bhūt  suvarṇamayībhi rupyamayībhi vaiḍūryamayībhi sphaṭikamayībhiḥ. suvarṇamayyā vedikāyāḥ rupyamayaḥ ālaṁbanam adhiṣṭhānaṁ sūcako māpito ’bhūt*. rupyamayyā  suvarṇamayaḥ, vaiḍūryamayyā sphaṭikamayaḥ, sphaṭikamayyā vaiḍūryamaya-m-ālaṁbanam adhiṣṭhānaṁ sūcako māpito ’bhūt*.",
    "sf102:21": "dharmye prāsāde caturvidhāni  kūṭāgārāṇi māpitāni abhūvan* suvarṇamayāni rupyamayāni vaiḍūryamayāni sphaṭikamayāni. suvarṇamaye kūṭāgāre rupyamayaḥ paryaṁka sthāpito ’bhūt*  paṭṭikāstṛto goṇikāstṛtas tūlikāstṛtaḥ citṛkāstṛto vyahatikāstṛtaḥ palalikāstṛtaḥ kāliṁgaprāvārapratyāstaraṇaḥ sottarocchadapaṭaḥ ubhayatopahitalohitopadhānaḥ.  rupyamaye suvarṇamayaḥ, vaiḍūryamaye sphaṭikamayaḥ, sphaṭikamaye mahārāja kūṭāgāre vaiḍūryamayaḥ paryaṅkaḥ sthāpito ’bhūt paṭṭikāstṛto  goṇikāstṛtas tūlikāstṛtaḥ citrikāstṛtaḥ vyahatikāstṛto palalikāstṛtaḥ kāliṁgaprāvārapratyāstaraṇaḥ sottarocchadapaṭa ubhayatopahitalohitopadhānaḥ.",
    "sf102:22": "suvarṇamayasya kūṭāgārasya purastād rupyamayas tālo māpito ’bhūt suvarṇamayena patreṇa puṣpeṇa phalena. rupyamayasya suvarṇamayo,  vaiḍūryamayasya sphaṭikamayaḥ, sphaṭikamayasya kūṭāgārasya purastād vaiḍūryamayaḥ tālo māpito ’bhūt sphaṭikamayena patreṇa puṣpeṇa phalena.",
    "sf102:23": "teṣāṁ khalu  tālānāṁ vāyunā īryamāṇānāṁ ayam evaṁrūpo manojñaḥ śabdo niścarati. tadyathā paṁcāṁgikasya tūryasya kuśalena puruṣeṇa samyaksupravāditasya.",
    "sf102:24": "dharmyaḥ prāsādaḥ kanakavālukāstṛto ’bhūc candanavāripariṣikto hemajālāvanaddho suvarṇakaṅkaṇikāvṛtaḥ.",
    "sf102:25": "atha caturaśītiḥ koṭṭarājasahasrāṇi  sarvajātakṛtaniṣṭhitaṁ dharmyaṁ prasādaṁ viditvā dharmyasya prāsādasya purastād dharmyāṁ puṣkariṇīṁ māpayanti yojanam āyāmena yojanaṁ vistāreṇa. dharmyā  puṣkariṇī caturvidhābhir iṣṭakābhiś citābhūt suvarṇamayībhiḥ rupyamayībhi vaiḍūryamayībhiḥ sphaṭikamayībhiḥ. dharmyāyaṁ puṣkariṇyāṁ caturvidhāni sopānāni  māpitāny abhūvan suvarṇamayāni rupyamayāni vaiḍūryamayāni sphaṭikamayāni. dharmyā puṣkariṇīś caturvidhābhir vedikābhiḥ parikṣiptābhūt* suvarṇamayībhi  rupyamayībhi vaiḍūryamayībhiḥ sphaṭikamayībhiḥ. suvarṇamayyā mahārāja vedikāyā rupyamayam ālaṁbanam adhiṣṭhānaṁ sūcako māpito ’bhūt*. rupyamayyāḥ suvarṇamayaṁ,  vaiḍūryamayyāḥ sphaṭikamayaṁ, sphaṭikamayyāḥ vaiḍūryamayam ālaṁbanam adhiṣṭhānaṁ sūcako māpito ’bhūt*. dharmyāṁ puṣkariṇyāṁ vividhāni jalajāni mālyāni ropitāny  abhūvan tadyathotpalaṁ padmaṁ kumudaṁ puṇḍarīkaṁ saugandhikaṁ mṛdugandhikaṁ sarvartukaṁ sarvakālikaṁ anāvṛtaṁ sarvajanasya. dharmyāyā mahārāja puṣkariṇyā ubhayatīre  vividhāni sthalajāni mālyāni ropitāny abhūvan* tadyathā atimuktaś caṁpaka pāṭalā vārṣikā mallikā navamālikā sumanā yūthikā dhānuṣkārī sarvartukaṁ  sarvakālikam anāvṛtaṁ sarvajanasya. dharmyā puṣkariṇī kanakavālukāstṛtābhūc candanavāriṣiktā hemajālāvanatā suvarṇakaṁkaṇikāvṛtā.",
    "sf102:26": "atha caturaśīti  koṭṭarājasahasrāṇi sarvajātakṛtaniṣṭhitāṁ dharmyāṁ puṣkariṇīṁ viditvā dharmyāyāḥ puṣkariṇyā purastād dharmyaṁ tālavanaṁ māpayanti yojanam āyāmena  yojanaṁ vistāreṇa. dharmye mahārāja tālavane caturvidhās tālā māpitā abhūvan* suvarṇamayā rupyamayā vaiḍūryamayā sphaṭikamayā. suvarṇamayasya  tālasya rupyamayaṁ patraṁ puṣpaṁ phalaṁ māpitam abhūd. rupyamayasya suvarṇamayaṁ, vaiḍūryamayasya sphaṭikamayaṁ, sphaṭikamayasya vaiḍūryamayaṁ patraṁ puṣpaṁ phalaṁ  māpitam abhūt. teṣāṁ khalu tālānāṁ vāyunā īryamanānām ayaṁ evaṁrūpo manojñaḥ śabdo niścarati. tadyathā paṁcāṁgikasya tūryasya kuśalena puruṣeṇa  samyaksupravāditasya. dharmyaṁ tālavanaṁ caturvidhābhir vedikābhiḥ parikṣiptam abhūt suvarṇamayībhi rupyamayībhiḥ vaiḍūryamayībhiḥ sphaṭikamayībhiḥ. suvarṇamayyā  vedikāyā rupyamayam ālaṁbanam adhiṣṭhānaṁ sūcako māpito ’bhūt*. rupyamayyā suvarṇamayaṁ, vaiḍūryamayyā sphaṭikamayaṁ, sphaṭikamayyā vaiḍūryamayam ālaṁbanam  adhiṣṭhānaṁ sūcako māpito ’bhūt*. dharmyaṁ tālavanaṁ kanakavālukāstṛtam abhūc candanavāripariṣiktaṁ hemajālāvanataṁ suvarṇakaṁkaṇikāvṛtam.",
    "sf102:27": "atha caturaśīti koṭṭarājasahasrāṇi sarvajātakṛtaniṣṭhitaṁ dharmyaṁ prāsādaṁ dharmyāṁ puṣkariṇīṁ dharmyaṁ tālavanaṁ viditvā yena rājā mahāsudarśanas  tenopasaṁkrāntāny. upasaṁkramya rājānaṁ mahāsudarśanam idam avocan*. sarvajātakṛtaniṣṭhito devasya dharmyaḥ prāsādo dharmyā puṣkariṇī  dharmyaṁ tālavanaṁ. yasyedānīṁ devaḥ kālaṁ manyate. atha rājño mahāsudarśanasyaitad abhavan. na mama pratirūpaṁ syād yad aham evam eva tatprathamato dharmyaṁ prāsādam adhinivaseyaṁ.  yanv ahaṁ ye me vijite sādhurūpasaṁmatāḥ śramaṇabrāhmaṇāḥ prativasanti te tāṁ dharmye prāsāde bhojayitvā pratyekapratyekaṁ navena duṣyayugenācchadayeyam.",
    "sf102:28": "atha rājā mahāsudarśano ye ’sya vijite sādhurūpasaṁmatāḥ śrāmaṇabrāhmaṇāḥ prativasanti tāṁ dharmye prāsāde bhojayitvā pratyekapratyekaṁ  navena duṣyayugenācchādayati. atha rājño mahāsudarśanasyaitad abhavan. na mama pratirūpaṁ syād yad ahaṁ dharmye prāsāde paṁcabhiḥ kāmaguṇais samarpitaḥ  samanvaṁgībhūtaḥ krīḍeyaṁ rameyaṁ paricārayeyaṁ. yanv ahaṁ dharmyaṁ prāsādaṁ abhiruhy’ ekena puruṣeṇopasthāyakena rājarṣibrahmacaryaṁ careyaṁ.  atha rājā mahāsudarśano dharmyaṁ prāsādam abhiruhy’ ekena puruṣeṇopasthāyakena rājarṣibrahmacaryam acārṣīd.",
    "sf102:29": "atha rājā mahāsudarśanaḥ suvarṇamayaṁ  kūṭāgāraṁ praviśya rupyamaye paryaṁke paryaṁkena niṣadya viviktaṁ kāmair viviktaṁ pāpakair akuśalair dharmaiḥ savitarkaṁ savicāraṁ vivekajaṁ  prītisukhaṁ prathamaṁ dhyānam upasaṁpadya viharati. rupyamayā paryaṁkād avatīrya suvarṇamayāt kūṭāgārān niṣkramya rupyamayaṁ kūṭāgāraṁ praviśya suvarṇamaye  paryaṁke paryaṁkena niṣadya viviktaṁ kāmair yāvat prathamaṁ dhyānam upasaṁpadya viharati. suvarṇamayāt paryaṁkād avatīrya rupyamayāt kūṭāgārān niṣkramya vaiḍūryamayaṁ  kūṭāgāraṁ praviśya sphaṭikamaye paryaṁke paryaṁkena niṣadya viviktaṁ kāmair yāvat prathamaṁ dhyānam upasaṁpadya viharati. sphaṭikamayāt paryaṁkād avatīrya  vaiḍūryamayāt kūṭāgāran niṣkramya sphaṭikamayaṁ kūṭāgāraṁ praviśya vaiḍūryamaye paryaṁke paryaṁkena niṣadya viviktaṁ kāmair yāvat prathamaṁ dhyānam upasaṁpadya  viharati.",
    "sf102:30": "atha caturaśīti strīsahasrāṇi yena strīratnaṁ tenopasaṁkrāntā upasaṁkramya strīratnam idam avocan*. yat khalu devi jānīthā, ciradṛṣṭo ’smābhir  devaḥ, paritṛṣitāḥ smo devasya darśanena, icchāmo vayaṁ devaṁ draṣṭuṁ. tena hi yūyaṁ bhaginyaḥ āgamayata yāvad ahaṁ pariṇāyakaratnam avalokayāmi. atha  strīratnaṁ pariṇāyakaratnaṁ dūtena prakrośyedam avocat*. yat khalu senāpate jānīyāc, ciradṛṣṭo ’smābhir deva, paritṛṣitā smo devasya darśanena,  icchāmo vayaṁ devaṁ draṣṭuṁ. tena hi yūyaṁ bhaginyaḥ sarvā pītālaṁkārā bhavata pītavastrā pītamālyābharaṇānulepanā pītaparivārā. yāvad  ahaṁ caturaśītiṁ koṭṭarājasahasrāṇi sannipātayāmi, caturaśītiṁ nāgasahasrāṇy upoṣadhanāgarājapramukhāni, caturaśītim aśvasahasrāṇi  vālāhāśvarājapramukhāni, caturaśīti rathasahasrāṇi nandīghoṣarathapramukhāni. tathā bhavatv iti tāḥ śriyaḥ pratiśrutya  striyaḥ sarvāḥ pītālaṁkārābhūvaṁ pītavastrāḥ pītamālyābharaṇānulepanāḥ pītaparivārāḥ. atha pariṇāyakaratnaṁ caturaśītiṁ koṭṭarājasahasrāṇi  sannipātya, caturaśīti nāgasahasrāṇi poṣadhanāgarājapramukhāni, caturaśītiṁ aśvasahasrāṇi vālāhāśvarājapramukhāni, caturaśītiṁ rathasahasrāṇi  nandīghoṣarathapramukhāni sannipātya, strīratnaṁ nandīghoṣarathe āropya, avaśiṣṭā striyaḥ pratyekapratyekaratheṣv āropya, kuśāvatyā niṣkramya,  yena dharmyaḥ prāsādas tenopasaṁkrāntāḥ. tena khalu samayena dharmyasya prāsādasyādhastād uccaśabdamahāśabdo mahājanakāyasya ca nirghoṣo ’bhud.",
    "sf102:31": "aśrauṣīd  rājā mahāsudarśano dharmyasya prāsādasyādhastād uccaśabdamahāśabdo mahājanakāyasya ca nirghoṣo ’bhūc. chrutva ca punar upasthāyakaṁ puruṣam āmantrayate.  kim etad bhoḥ puruṣa dharmyasya prāsādasyādhastād uccaśabdamahāśabdo mahājanakāyasya ca nirghoṣaḥ. etāni deva caturaśītiṁ strīsahasrāṇi  strīratnapramukhāni dharmyasya prāsādasyādhastāt tiṣṭhanti devaṁ draṣṭukāmāni, caturaśītiḥ koṭṭarājasahasrāṇi pariṇāyakaratnapramukhāni,  caturaśīti nāgasahasrāṇy upoṣadhanāgarājapramukhāni, caturaśītim aśvasahasrāṇi vālāhāśvarājapramukhāni, caturaśītiṁ rathasahasrāṇi  nandīghoṣarathapramukhāni dharmyasya prāsādasyādhastāt tiṣṭhanti. atha rājā mahāsudarśana upasthāyakaṁ puruṣam āmantrayate. tena hi tvaṁ bhoḥ  puruṣa dharmyasya prāsādasyādhastāt sauvarṇaṁ bhadrāsanaṁ prajñapaya, yatrāhaṁ niṣadya mahājanakāyam apekṣyāmy. evaṁ devety upasthāyakaḥ puruṣo rājño mahāsudarśanasya  pratiśrutya dharmyasya prāsādasyādhastāt sauvarṇaṁ bhadrāsanaṁ prajñapya yena rājā mahāsudarśanas tenopasaṁkrāntaḥ. upasaṁkramya rājānaṁ mahāsudarśanam  idam avocat. prajñaptaṁ devasya dharmyasya prāsādasyādhastāt sauvarṇaṁ bhadrāsanaṁ. yasyedānīṁ devaḥ kālaṁ manyate.",
    "sf102:32": "adrākṣīd rājā mahāsudarśano dharmyāt  prāsādād avatāran* dharmasya prāsādasyādhastāt sarvās tāḥ striyaḥ pītālaṁkārāḥ pītavastrāḥ pītamālyābharaṇānulepanāḥ pītaparivārāḥ. dṛṣṭvā ca punar asyaitad  abhavat. atirañjanīyo batāyaṁ mātṛgrāma iti viditvā indriyāṇy utkṣipaty. adrākṣī strīratnaṁ rājānaṁ mahāsudarśanam indriyāṇy utkṣipantaṁ  dṛṣṭvā punar asyā etad abhavad. yathā khalu devo ’smākaṁ dṛṣṭvā indriyāṇy utkṣipati. mā haiva devo ’smābhir anarthiko bhaviṣyatīti. atha rājā mahāsudarśano  dharmyāt prāsādād avatīrya sauvarṇe bhadrāsane niṣaṇṇo. ’tha strīratnaṁ yena rajā mahāsudarśanas tenopasaṁkrāntam. upasaṁkramya rājño  mahāsudarśanasya pādayor nipatya rājānaṁ mahāsudarśanam idam avocat*. etāni devasya caturaśītiḥ strīsahasrāṇi, yatra devac chandaṁ janayatv apekṣāṁ karotu devo  jīvite. caturaśīti koṭṭarājasahasrāṇi pariṇāyakaratnapramukhāni, caturaśīti nāgasahasrāṇy upoṣadhanāgarājapramukhāni, caturaśītim  aśvasahasrāṇi vālāhāśvarājapramukhāni, caturaśītiṁ rathasahasrāṇi nandīghoṣarathapramukhāni, caturaśītin nagarasahasrāṇi kuśāvatīrājadhānīpramukhāni,  atra devac chandaṁ janayatv apekṣāṁ karotu devo jīvite. pūrve ca tvaṁ māṁ bhagini mitravattayā samudācarasi sā tvam etarhi sapatnavattayā.",
    "sf102:33": "atha strīratnaṁ rājñā mahāsudarśanena bhaginivādena samudācaritaṁ prārodīd, aśrūṇi pravartayaty, evaṁ cāha. yathā khalu devo ’smākaṁ  bhaginivādena samudācarati na cirā devāsmākaṁ devena sārdhaṁ nānābhāvo bhaviṣyati vinābhāvo viprayogo visaṁyogaḥ. atha strīratnaṁ cīvareṇāśrūṇi  pramṛjya O. von Hinüber, \"Die Bestimmung der Schulzugehörigkeit buddhistischer Texte nach sprachlichen Kriterien\", Zur Schulzugehörigkeit von Werken der Hīnayāna-Literatur (Symposium zur Buddhismusforschung, iii,1), ed. H. Bechert, Göttingen 1985 (AAWG, 149), Erster Teil, pp. 73, Anm. 46: puṁjya rājño mahāsudarśanasya pādayor nipatya rājānaṁ mahāsudarśanam idam avocat*. yathā kathaṁ pūrve vayaṁ devaṁ mitravattayā samudācarāmas  tathā vayam etarhi samudācarāmo na sapatnavattayā. ehi tvaṁ bhaginy, evaṁ vada. alpakaṁ deva jīvitaṁ manuṣyāṇāṁ. gamanīyaḥ saṁparāyaḥ, kartavyaṁ  kuśalaṁ, caritavyaṁ brahmacaryaṁ. nāsti jātasyāmaraṇaṁ. so ’pi deva kṣaṇalavamuhūrto na prajñāyate yatra devasya sarveṇa sarvaṁ śarīranikṣepo bhaviṣyati.  yo devasya caturaśītiṣu strīsahasreṣu cchando vā rāgo vā sneho vā prema vā ālayo vā niyantir adhyavasānaṁ vā taṁ devaḥ prajahātu nirapekṣo  devo bhavatu jīvite. yo devasya caturaśītiṣu koṭṭarājasahasreṣu pariṇāyakaratnapramukheṣu, caturaśītiṣu nāgasahasreṣūpoṣadhanāgarājapramukheṣu,  caturaśītiṣuraśvasahasreṣu vālāhāśvarājapramukheṣu, caturaśītiṣu rathasahasreṣu nandīghoṣarathapramukheṣu, caturaśītiṣu  nagarasahasreṣu kuśāvatīrājadhānīpramukheṣu cchando vā rāgo vā sneho vā prema vā ālayo vā niyantir adhyavasānaṁ  vā taṁ devaḥ parijahātu nirapekṣo devo bhavatu jīvite. evaṁ hi tvaṁ bhagini mitravattayā samudācara mā sapatnavattayā.",
    "sf102:34": "idānīṁ vayaṁ devaṁ  mitravattayā samudacarāmo, na sapatnavattayā. alpakaṁ deva jīvitaṁ manuṣyāṇāṁ gamanīyaḥ sāṁparāyaḥ, kartavyaṁ kuśalaṁ, caritavyaṁ brahmacaryaṁ.  nāsti jātasyāmaraṇaṁ so ’pi deva kṣaṇalavamuhūrto na prajñāyate yatra devasya sarveṇa sarvaṁ śarīranikṣepo bhaviṣyati. yo devasya caturaśītiṣu  strīsahasreṣu cchando vā rāgo vā sneho vā prema vā ālayo vā niyantir adhyavasānaṁ vā taṁ devaḥ prajahātu nirapekṣo devo bhavatu jīvite.  yo devasya caturaśītiṣu koṭṭarājasahasreṣu pariṇāyakaratnapramukheṣu, caturaśītiṣu nāgasahasreṣu upoṣadhanāgarājapramukheṣu, caturaśītiṣv  aśvasahasreṣu vālāhāśvarājapramukheṣu, caturaśītiṣu rathasahasreṣu nandīghoṣarathapramukheṣu, caturaśītiṣu nagarasahasreṣu kuśāvatīrājadhānīpramukheṣu  cchando va rāgo vā sneho vā prema vā ālayo vā niyantir adhyavasānaṁ vā taṁ devaḥ prajahātu nirapekṣo devo bhavatu jīvite.",
    "sf102:35": "atha rājā mahāsudarśanaḥ  strīratnenānenāvavādena codito dharmyaṁ prāsādam abhiruhya suvarṇamayaṁ kūṭāgāraṁ praviśya rupyamaye paryaṁke paryaṁkena niṣadya maitrīsahagatena  cittenāvaireṇāsapatnenāvyābādhena vipulena mahadgatenāpramāṇena subhāvitenaikāṁ diśam adhimucya spharitvopasaṁpadya viharati.  tathā dvitīyāṁ tathā tṛtīyāṁ tathā caturthīm ity ūrdhvam adhas tiryak sarvaśas sarvam imaṁ lokaṁ maitrīsahagatena cittenāvaireṇāsapatnenāvyābādhena  vipulena mahadgatenāpramāṇena subhāvitenaikāṁ diśam adhimucya spharitvopasaṁpadya viharati. rupyamayāt paryaṁkād avatīrya suvarṇamayāt kūṭāgārān niṣkramya rupyamayaṁ  kūṭāgāraṁ praviśya suvarṇamaye paryaṁke paryaṁkena niṣadya karuṇāsahagatena cittenāvaireṇa yāvad adhimucya spharitvopasaṁpadya viharati.  suvarṇamayāt paryaṁkād avatīrya rupyamayāt kūṭāgārān niṣkramya vaiḍūryamayaṁ kūṭāgāraṁ praviśya sphaṭikamaye paryaṁke paryaṁkena niṣadya muditāsahagatena cittena  yāvad adhimucya spharitvopasaṁpadya viharati. sphaṭikamayāt paryaṁkād avatīrya vaiḍūryamayāt kūṭāgarān niṣkramya sphaṭikamayaṁ kūṭāgāraṁ praviśya vaiḍūryamaye  paryaṁke paryaṁkena niṣadyopekṣāsahagatena cittena yāvad adhimucya spharitvopasaṁpadya viharati.",
    "sf102:36": "atha rājā mahāsudarśanaś caturo brahmāṁ  vihārāṁ bhāvayitvā kāmeṣu kāmacchandaṁ prahāya tadbahulavihārī brahmalokasabhāgatāyām upapanno. rājño mahāsudarśa-nasyeyam evaṁ  anubhūtā maraṇāntikī vedanā, tadyathā balavataḥ puruṣasya subhojanaṁ bhuktavato muhūrtaṁ syād bhaktaklamaḥ.",
    "sf102:37": "yāvac ca mahārāja kuśinagarī, yāvac  ca nadī hiraṇyavatī, yāvac ca yamakasālavanaṁ, yāvac ca mallānāṁ mukuṭabandhanacaityam atrāntarā dvādaśa yojanāni sāmantakena yatra tathāgatasya ṣaṭkṛtvaḥ  śarīranikṣepo ’bhūt sa ca rājñaḥ kṣatriyasya mūrdhābhiṣiktasya iha saptamikāṁ vārāṁ. tac ca tathāgatasyārhataḥ samyaksaṁbuddhasya nāhaṁ mahārāja taṁ pṛthivīpradeśaṁ  samanupaśyāmi yadivā pūrvasyāṁ diśi yadivā dakṣiṇasyāṁ yadivā paścimasyāṁ yadivā uttarasyāṁ diśi yatra tathāgatasyāṣṭamaṁ vā śarīranikṣepo bhaviṣyati. tat kasya  hetoḥ.",
    "sf102:38": "ucchinnā tathāgatasya mahārāja bhavanetrī / cchinnā",
    "sf102:39": "vikṣīṇo jātisaṁsāro nāstīdānīṁ punarbhava || 1 || iti ||",
    "sf102:40": "antaroddānaṁ",
    "sf102:41": "prācīnanyāsastaṁbhā avasaṁgā annāgrabaladharaṇyaniryūhā /",
    "sf102:42": "phalakasopānavedikā kūṭatālakanakāś ca || 2 || iti",
    "sf102:43": "atha rājā mahāsudarśano dharme prāsāde paṁca pratyekabuddhaśatāni bhojayitvā  pratyekapratyekaṁ duṣyayugenācchādayitvā gāthāṁ bhāsate.",
    "sf102:44": "labdhvā hi vipulaṁ cittaṁ na pramādyed vicakṣaṇaḥ /",
    "sf102:45": "dadyāt saṁpannaśīlebhyo yatra ridhyanti dakṣiṇā || 3 ||",
    "sf102:46": "evaṁ datveha medhāvī  śrāddho muktena cetasā /",
    "sf102:47": "avyābādhasukhe loke upapadyeta paṇḍitaḥ || 4 || iti.",
    "sf102:48": "syāt khalu mahārājānyas sa tena kālena tena samayena mahāsudarśano  nāma rājā cakravartī caturdvīpeśvaraḥ saptabhi ratnaiḥ samanvāgataḥ catasṛbhi mānuṣikābhi riddhibhir iti, na khalv evaṁ draṣṭavyaṁ. aham eva sa tena  kālena tena samayena mahārājābhūvan mahāsudarśano nāma rājā cakravartī caturdvīpeśvaraḥ saptabhi ratnaiḥ samanvāgataḥ catasṛbhi mānuṣikābhi riddhibhiḥ  iti. syāt khalu mahārāja tena mayā dānena vā dānasaṁvibhāgena vā anuttarā samyaksaṁbodhir adhigateti, na khalv evaṁ draṣṭavyaṁ. api tu tad dānam anuttarāyās samyaksaṁbodheḥ  hetumātrakaṁ pratyayamātrakaṁ saṁbhāramātrakam iti.",
    "sf102:49": "mahāsudarśanāvadānaḥ samāpta."
}