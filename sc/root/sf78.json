{
    "sf78:0": "Pūrṇikasūtra",
    "sf78:1": "athāyuṣmān pūrṇiko ’ciraprakrāntān saṁbahulān anyatīrthikaparivrājakān viditvā yena bhagavāṁs tenopajagāma. upetya bhagavatpādau śirasā vanditvā, ekānte nyaṣīdat. ekāntaniṣanna āyuṣmān pūrṇiko yāvad evāsyābhūt. saṁbahulair anyatīrthikaparivrājakaiḥ sārdham antarākathāsamudāhāras tat sarvaṁ bhagavato vistareṇārocayati. evaṁ cāha.",
    "sf78:2": "kaccid ahaṁ bhadanta evaṁ vyākurvāṇo no ca bhagavantam abhyācakṣe. nātisarāmy uktavādī cāhaṁ bhagavato dharmavādī ca dharmasya cānudharmaṁ vyākaromi. na ca me kaścid āgacchet parataḥ saha dharmeṇa vādānuvādaṁ garhasthānīyo dharmaḥ.",
    "sf78:3": "tatthyaṁ tvaṁ pūrṇika vyākurvāṇo no ca mām abhyācakṣase. nātisarāsy uktavādī ca tvaṁ mama dharmavādī ca dharmasya cānudharmaṁ vyākarosi. na ca te kaścid āgacchet parataḥ saha dharmeṇa vādānuvādaṁ garhasthānīyo dharmaḥ |",
    "sf78:4": "tat kasmād dhetoḥ. pūrvaṁ pūrṇika … anabhisamayāt* śvāṁtrakulajātā guḍaguṁjijātā muṁjabalbajajātā ājavaṁjavasamāpannā asmāl lokāt paraṁ lokaṁ parāl lokād imaṁ lokaṁ sandhāvaṁti saṁsaraṁti saṁsārān na vyativartaṁte.",
    "sf78:5": "mithyāmāneṣu pūrṇika … apariśeṣam adhyastaṁ parikṣayaṁ paryādānaṁ gacchet sarvasyāḥ prajāyā dīrgharātram arthāya hitāya sukhāya ||"
}