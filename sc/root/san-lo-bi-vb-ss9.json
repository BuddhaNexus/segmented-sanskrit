{
    "san-lo-bi-vb-ss9:0": "saṁghātiśeṣa-dharma 9",
    "san-lo-bi-vb-ss9:1": "ekā nadin tareya",
    "san-lo-bi-vb-ss9:2": "Origin story",
    "san-lo-bi-vb-ss9:3": "bhagavān śrāvastīyam viharati | atha saṁbahulā striyo nadīyam ajirāvatīyaṁ snāyanti | sthūlanandā bhikṣuṇī tatraiva sthāya gatā | sā tāvad ekānte cīvarakāṇi nikṣipya bāhubhyāṁ pratīrṇā | tā dāni striyo āhaṁsuḥ | eṣā āryā sthūlanandā āgacchatīti | sā kayadhānake muhūrtam viśramitvā punar evāgatā | striyo āhaṁsuḥ | eṣā āryā sthūlanandā āgatā | aticāpalam āryāya kṛtaṁ | kathaṁ tvam bāhubhyāṁ tarasi | tā dāni striyo ojjhāyitāḥ | etaṁ prakaraṇaṁ bhikṣuṇīhi śrutaṁ | bhikṣuṇīyo mahāprajāpatīye gautamīye ārocenti | mahāprajāpatī gautami bhagavato āroceti yāvad bhagavān āha | duṣkṛtaṁ te nande | evaṁ ca nāma tvaṁ ekākinī nadīṁ tarasi | tena hi na kṣamati bhikṣuṇīya vinā nadīn tarituṁ |",
    "san-lo-bi-vb-ss9:4": "atha khalu bhagavān mahāprajāpatīṁ gautamīm āmantrayati | sannipātaya gautami bhikṣuṇīyo yāvat paryavadātāni bhaviṣyanti |",
    "san-lo-bi-vb-ss9:5": "Ruling",
    "san-lo-bi-vb-ss9:6": "yā puna bhikṣuṇī bhikṣuṇīya vinā nadīn tare ayaṁ pi dharmo prathamāpattiko |",
    "san-lo-bi-vb-ss9:7": "Definitions",
    "san-lo-bi-vb-ss9:8": "yā puna bhikṣuṇī ti yā puna bhikṣuṇī ti upasampannā |",
    "san-lo-bi-vb-ss9:9": "bhikṣuṇīya vinā ti bhikṣuṇīya vinā ti a-dvitīyā |",
    "san-lo-bi-vb-ss9:10": "nadī ti nadī ti yā bahiḥ sīmāto pravahantī bahiḥ sīmām upeti |",
    "san-lo-bi-vb-ss9:11": "tareyā ti tareyā ti aparāt pāraṁ gaccheya |",
    "san-lo-bi-vb-ss9:12": "ayaṁ pi dharmo prathamāpattiko |",
    "san-lo-bi-vb-ss9:13": "Permutations",
    "san-lo-bi-vb-ss9:14": "yāvatā ca etāyo bhikṣuṇīyo nadīn taranti anto hastapāśe taritavyaṁ | paraṁ haste pāśe taranti thūl’-accayaṁ | dūreṇa dūraṁ bhavanti saṁghātiśeṣo | atha-vaikā madhye tiṣṭhati aparā taranti thūl’-accayaṁ | yāvad evam aparāparanti sarvāḥ thūl’-accayam āsādayanti | etāyo bhikṣuṇīyo nadyāṁ snāyanti ante hasta-pāśena snātavyaṁ | paraṁ hasta-pāśā snāyanti vinayātikramam āsādayanti | tena bhagavān āha |",
    "san-lo-bi-vb-ss9:15": "Restatement of rule",
    "san-lo-bi-vb-ss9:16": "yā puna bhikṣuṇī bhikṣuṇīya vinā nadīn tareya | ayaṁ pi dharmo prathamāpattiko saṁghātiśeṣo ||"
}