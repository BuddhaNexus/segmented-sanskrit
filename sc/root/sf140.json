{
    "sf140:0": "",
    "sf140:1": "",
    "sf140:2": "Mahāsamājasūtra",
    "sf140:3": "",
    "sf140:4": "evaṁ mayā śrutam | ekasmiṁ samaye bhagavāṁ śākyeṣu viharati vane kāpilavastave sārdham pañcabhir bhikṣuśataiḥ sarvair arhadbhiḥ kṣīṇāsravaiḥ kṛtakṛyaiḥ kṛtakaraṇīyair avahṛtabhārair anuprāptasvakārthaiḥ parikṣīṇabhavasaṁyojanaiḥ samyagājñayā suvimuktacittaiḥ | tatra bhagavāṁ bhi kṣusaṁghasya nirvāṇapratisaṁyuktāṁ dharmikathām kathayati sma | api tatra daśamahālokadhātu mahāśākyamahāśākyā devatā sannipatitā bhagavantam upāsate bhikṣusaṁghañ ca |",
    "sf140:5": "atha khalu catasṛṇāṁ brahmalokanivāsikānāṁ devatānāṁ brahmakāyikānām etad abhavat | adya khalu bhagavāṁ śākyeṣu viharati vane kāpilavastave sārdhaṁ pañcabhir bhikṣuśataiḥ sarvair arhadbhiḥ pūrvavad yāvad bhikṣusaṁghañ ca | yan nu vayaṁ gatvā pratyekapratīkṣā bhagavantaṁ bhikṣusaṁghañ ca gāthābhir abhiṣṭaveyāma |",
    "sf140:6": "atha catasro brahmakāyikā devatās tadyathā balavāṁ puruṣaḥ saṁmiṁjitaṁ vā bāhuṁ prasārayet prasāritaṁ vā saṁmiṁjayed evam eva catasro brahmakāyikā devatā brahmaloke antarhitā bhagavataḥ purataḥ pratitasthuḥ | ekāntasthitā ekā brahmakāyikā devatā tasyāṁ velāyāṁ gāthāṁ babhāṣe ||",
    "sf140:7": "",
    "sf140:8": "mahāsamājaḥ pravaṇe",
    "sf140:9": "devakāyāḥ samāgatāḥ |",
    "sf140:10": "aparājitasaṁghaṁ hi",
    "sf140:11": "draṣṭum abhyāgatā vayam ||",
    "sf140:12": "",
    "sf140:13": "dvitīyā brahmakāyikā devatā gāthāṁ babhāṣe ||",
    "sf140:14": "",
    "sf140:15": "ṛjubhūtena cittena",
    "sf140:16": "pradadhaty atra bhikṣavaḥ |",
    "sf140:17": "rathīva netrāṇy ādāya",
    "sf140:18": "saṁrakṣaṁtīndriyāṇi hi ||",
    "sf140:19": "",
    "sf140:20": "tṛtīyā brahmakāyikā devatā gāthāṁ babhāṣe ||",
    "sf140:21": "",
    "sf140:22": "saṁpradālya khalu kīlam aneyā",
    "sf140:23": "indrakīlaṁ parighaṁ parikhaṁ ca |",
    "sf140:24": "te caranti śuddhā vimlāś ca",
    "sf140:25": "nāyakena dāntāḥ śiśunāgāḥ ||",
    "sf140:26": "",
    "sf140:27": "caturthī brahmakāyikā devatā gāthāṁ babhāṣe ||",
    "sf140:28": "",
    "sf140:29": "ye buddhaṁ śaraṇaṁ yānti",
    "sf140:30": "na te gacchanti durgatiṁ |",
    "sf140:31": "prahāya mānuṣān kāyān",
    "sf140:32": "divān kāyān upāsate ||",
    "sf140:33": "",
    "sf140:34": "ity uktvā catasro brahmakāyikā devatās tatraiva sthāne ’ntarhitāḥ ||",
    "sf140:35": "atha bhagavāṁ sarvāṁ devapariṣadam avalokya bhikṣūn āmantrayati sma | sumahāṁ batāyaṁ bhikṣavo devatāsaṁnipātaḥ sumahāṁ batāyaṁ bhikṣavo devatāsaṁnipāto mama pariṣady etarhi | ye ’pi te atīte ’dhvani tathāgatā arhantaḥ samyaksaṁbuddhās teṣāṁ api buddhānāṁ bhagavatāṁ etāvad devatānāṁ saṁnipāto babhūva tadyathā mama pariṣady etarhi | ye pi te anāgāte ’dhvani tathāgatā arhantaḥ samyaksaṁbuddhās teṣām api buddhānāṁ bhagavatām etāvad devatānāṁ saṁnipāto bhaviṣyati tadyathā mama pariṣady etarhi | vakṣyāmi vo bhikṣavo devatānāṁ nāmāni kīrtayiṣyāmi devatānāṁ nāmāni | śṛṇuta mama bhāṣitam |",
    "sf140:36": "",
    "sf140:37": "…",
    "sf140:38": "hitātmanaḥ samāhitāḥ |",
    "sf140:39": "pṛthaksiṁhāiva …",
    "sf140:40": "… pratāpinaḥ |",
    "sf140:41": "avadātamanasaḥ śuddhā",
    "sf140:42": "viprasannā anāvilāḥ |",
    "sf140:43": "śritā devamanuṣyeṣu",
    "sf140:44": "yāvad brahm … mṛtyuhāyinaḥ ||",
    "sf140:45": "śaikṣā dvipañcaśatakaṁ",
    "sf140:46": "śatañ ca daśa cāpare |",
    "sf140:47": "anekāni sahasrāṇi",
    "sf140:48": "daivatāni nyavedayan",
    "sf140:49": "anantam api nāmaike",
    "sf140:50": "sphuṭāḥ sarvadiśo ’bhavan ||",
    "sf140:51": "tāṁś ca buddho hy abhijñāya",
    "sf140:52": "vyavalokya tathāgataḥ |",
    "sf140:53": "athāmantrayati śāstā",
    "sf140:54": "śrāvakāñ chāsane ratān ||",
    "sf140:55": "devakāyā abhikrāntā",
    "sf140:56": "niśamayata bhikṣavaḥ |",
    "sf140:57": "teṣāṁ nāmāni vakṣyāmi",
    "sf140:58": "gāthābhir anupūrvaśaḥ |",
    "sf140:59": "ekāgramanaso bhūtvā",
    "sf140:60": "śṛṇuta mama bhāṣitam",
    "sf140:61": "yakṣāṇāṁ saptasāhasrā",
    "sf140:62": "vane kāpilavastave |",
    "sf140:63": "avabhāsayitvā tiṣṭhanti",
    "sf140:64": "venaṁ kāilavastavam ||",
    "sf140:65": "te cāpi samitim āyātā",
    "sf140:66": "ye caiṣāṁ sahagocarāḥ",
    "sf140:67": "ṛddhimanto dyutimanto",
    "sf140:68": "varṇavanto yaśasvinaḥ |",
    "sf140:69": "vandamānā abhikrāntā",
    "sf140:70": "bhikṣuṇāṁ samitiṁ vane ||",
    "sf140:71": "sātāgiris trisāhasraḥ",
    "sf140:72": "…",
    "sf140:73": "[avabhāsayitvā tiṣṭhanti",
    "sf140:74": "vanaṁ kāpilavastavam ||]",
    "sf140:75": "sa cāpi samitim āyato",
    "sf140:76": "ye cāsya sahagocarāḥ",
    "sf140:77": "pūrvavat |",
    "sf140:78": "ṣatṣāhasrā haimavatāḥ",
    "sf140:79": "sarve nānātvavarṇinaḥ |",
    "sf140:80": "avabhāsayitvā tiṣṭhanti",
    "sf140:81": "venaṁ kāpilavastavaṁ ||",
    "sf140:82": "te cāpi samitim āyātā",
    "sf140:83": "ye caiṣāṁ sahagocarāḥ",
    "sf140:84": "pūrvavat |",
    "sf140:85": "ity ete ṣoḍaśa yakṣasahasrāḥ",
    "sf140:86": "sarve nānātvavarṇinaḥ",
    "sf140:87": "avabhāsayitvā tiṣṭhanti",
    "sf140:88": "venaṁ kāpilavastavam ||",
    "sf140:89": "te cāpi samitim āyātā",
    "sf140:90": "ye caiṣāṁ sahagocarāḥ",
    "sf140:91": "pūrvavat |",
    "sf140:92": "viśamitraḥ pañcaśato",
    "sf140:93": "viśvadevo maharddhikaḥ",
    "sf140:94": "avabhāsayitvā tiṣṭhanti",
    "sf140:95": "vanaṁ kāpilavastavam ||",
    "sf140:96": "te cāpi samitim āyātā",
    "sf140:97": "ye caiṣāṁ sahagocarāḥ",
    "sf140:98": "pūrvavat |",
    "sf140:99": "kumbhīro yakṣo rājagṛhe",
    "sf140:100": "vipule ’smiṁ nivāsikaḥ",
    "sf140:101": "bhūyaḥ śatasahasreṇa",
    "sf140:102": "yakṣāṇāṁ paryupāsyate",
    "sf140:103": "te cāpi samitim āyātā",
    "sf140:104": "pūrvavat |",
    "sf140:105": "pūrvān diśam abhipālayati",
    "sf140:106": "rājā mahārājā |",
    "sf140:107": "gandharvādhipatī rājā",
    "sf140:108": "dhṛtirāṣṭra iti nāma sa",
    "sf140:109": "ramate ’sau nṛttagītena",
    "sf140:110": "jñātibhiḥ sahitaḥ sadā |",
    "sf140:111": "sa cāpi samitim āyāto",
    "sf140:112": "pūrvavat |",
    "sf140:113": "[dakṣiṇān diśam abhipālayati",
    "sf140:114": "rājā mahārājā",
    "sf140:115": "kuṁbhāṇḍādhipatī rājā",
    "sf140:116": "virūḍhaka iti nāma sa",
    "sf140:117": "ramate ’sau nṛttagītena",
    "sf140:118": "jñātibhiḥ sahitaḥ sadā |",
    "sf140:119": "sa cāpi samitim āyāto",
    "sf140:120": "pūrvavat |]",
    "sf140:121": "paścimān diśam abhipālayati",
    "sf140:122": "rājā mahārājā",
    "sf140:123": "nāgānām adhipatī rājā",
    "sf140:124": "virūpākṣa iti nāma sa",
    "sf140:125": "ramate ’sau nṛttagītena",
    "sf140:126": "jñātibhiḥ sahitaḥ sadā",
    "sf140:127": "sa cāpi samitim āyāto",
    "sf140:128": "purvavat |",
    "sf140:129": "uttarān diśam abhipālayati",
    "sf140:130": "rājā mahārājā",
    "sf140:131": "yakṣāṇām adhipatī rājā",
    "sf140:132": "kubera iti nāma sa",
    "sf140:133": "ramte ’sau nṛttagītena",
    "sf140:134": "jñātibhiḥ sahitaḥ sadā",
    "sf140:135": "sa cāpi samitim āyāto",
    "sf140:136": "pūrvavat |",
    "sf140:137": "purastime ti dhṛtirāṣṭro",
    "sf140:138": "dakṣiṇe ti virūḍhakaḥ |",
    "sf140:139": "paścime ti virūpākṣaḥ",
    "sf140:140": "kuberaś cottaran diśi ||",
    "sf140:141": "catvāra ete mahārājā",
    "sf140:142": "lokapālā yaśasvinaḥ",
    "sf140:143": "diśaś catasraḥ pālayanti",
    "sf140:144": "maharddhikā mahābalāḥ",
    "sf140:145": "te cāpi samitim āyātā",
    "sf140:146": "pūrvavat |",
    "sf140:147": "teṣāṁ māyāvino dāsāḥ",
    "sf140:148": "prāptā vañcakāḥ śaṭhāḥ",
    "sf140:149": "māyā kiṭiś ca vikiṭiś ca",
    "sf140:150": "bhṛguś ca bhṛkuṭinyā saha",
    "sf140:151": "ṛddhiguṇāṁ darśayaṁtas",
    "sf140:152": "tadā saṁbahucaitrike",
    "sf140:153": "te cāpi samitim āyātā",
    "sf140:154": "pūrvavat |",
    "sf140:155": "",
    "sf140:156": "ime py atra samabhikrāntā yakṣā mahāyakṣāḥ yakṣasenāpatayaḥ senāyā ye parināyakās tadyathā indraḥ somo varuṇaḥ prajāpatiḥ pūrvavat yathātānāṭike yāvat triphalī ca trikaṇṭhakī | te cāpi samitim āyātā pūrvavat |",
    "sf140:157": "",
    "sf140:158": "āgataḥ sahabhuṁ nāgo",
    "sf140:159": "vaiśālaś cāpi takṣakaḥ",
    "sf140:160": "kambalāśvataraḥ prāptaḥ",
    "sf140:161": "prajāguś ca guṇā saha |",
    "sf140:162": "saudāsako dhṛtirāṣṭro",
    "sf140:163": "… pati kuñjarāḥ",
    "sf140:164": "airāvaṇo mahābhīṣmaḥ",
    "sf140:165": "prāpto nāgo yaśasvī mamā …",
    "sf140:166": "te cāpi samitim āyātā",
    "sf140:167": "pūrvavat |",
    "sf140:168": "yo nāgarājaṁ harati prasahya",
    "sf140:169": "balavāṁ dvijaḥ pakṣī viśuddhacakṣuḥ",
    "sf140:170": "vaihāyasena vanam abhyupāgataś",
    "sf140:171": "citraṁ suvaṇī iti tasya nāma |",
    "sf140:172": "abhayaṁ tatra nāgarājñām",
    "sf140:173": "adāt sa suparṇitaḥ",
    "sf140:174": "kṣemam akārṣīc chāstā",
    "sf140:175": "ślakṣṇāsu vācāsu muditāsu",
    "sf140:176": "tatraiva buddhaṁ śaranaṁ upāgataḥ ||",
    "sf140:177": "sa cāpi samitim āyāto",
    "sf140:178": "pūrvavat |",
    "sf140:179": "vijitā vajrahastena",
    "sf140:180": "samudram asurāḥ śritāḥ |",
    "sf140:181": "…",
    "sf140:182": "… ||",
    "sf140:183": "sucitro vemacitraś ca",
    "sf140:184": "prahlādo mucilas tathā |",
    "sf140:185": "śataṁ ca baḍiputrāṇāṁ",
    "sf140:186": "sarve vairocanāmakāḥ ||",
    "sf140:187": ".. hi baḍisenāṁ",
    "sf140:188": "rāhur bhadram upāgataḥ |",
    "sf140:189": "samayas te mahāvīra",
    "sf140:190": "bhikṣūṇāṁ samitim vane ||",
    "sf140:191": "te cāpi samitim āyātā",
    "sf140:192": "pūrvavat |",
    "sf140:193": "varuṇā vāruṇī cāpi",
    "sf140:194": "kṣaumātho pṛṣṭhato gatā",
    "sf140:195": "maitrī varuṇikā cāpi",
    "sf140:196": "prāptā devī yaśasvinī |",
    "sf140:197": "pṛthivī ca devā āpaś ca",
    "sf140:198": "vāyur devaś ca pāvakaḥ ||",
    "sf140:199": "daśaite daśakāḥ kāyāḥ",
    "sf140:200": "sarve nānātvavarṇinaḥ |",
    "sf140:201": "avabhāsayitvā tiṣṭhanti",
    "sf140:202": "vanaṁ kāpilavastavam ||",
    "sf140:203": "te cāpi samitim āyātā",
    "sf140:204": "pūrvavat",
    "sf140:205": "viṣṇuś ca devaḥ sahalī ca deva",
    "sf140:206": "āgataś ca yama … |",
    "sf140:207": "candropaniṣado devāś",
    "sf140:208": "candram eva puraskṛtya ||",
    "sf140:209": "sūryopaniṣado devāḥ",
    "sf140:210": "sūryam eva puraskṛtya |",
    "sf140:211": "nakṣatrāṇi puraskṛtya",
    "sf140:212": "prāptaḥ mandavalāhakāḥ",
    "sf140:213": "maghavāṁ sarva …",
    "sf140:214": "prāptaḥ śakraḥ purandaraḥ |",
    "sf140:215": "daśaite daśakāḥ kāyāḥ",
    "sf140:216": "pūrvavat |",
    "sf140:217": "āgatā sabhikā devī",
    "sf140:218": "jvaladarciḥśikhopamā |",
    "sf140:219": "ariṣṭikā ca romā ca",
    "sf140:220": "umā puṣpanivāsinī ||",
    "sf140:221": "carakā subaddhakakṣā",
    "sf140:222": "acyutāś cāpi anekaśaḥ",
    "sf140:223": "pradyumnaḥ svātikā prāptā",
    "sf140:224": "yā diśo hy abhivarṣati ||",
    "sf140:225": "daśaite daśakāḥ kāyāḥ",
    "sf140:226": "pūrvavat |",
    "sf140:227": "śuklā kaḍambā karuṇā",
    "sf140:228": "prāptā nīlakavāsinī |",
    "sf140:229": "avadātakeśā pramukhī",
    "sf140:230": "prāptā pītakavāsinī |",
    "sf140:231": "sadāmattā hāritakā",
    "sf140:232": "miśrikāś cāpy anekaśaḥ |",
    "sf140:233": "śuddhakā rucikā caiva",
    "sf140:234": "prāptā devā yaśasvinaḥ ||",
    "sf140:235": "daśaite daśakāḥ kāyāḥ",
    "sf140:236": "pūrvavat |",
    "sf140:237": "kṣemakās tuṣitā yāmāḥ",
    "sf140:238": "kṛṣṇuktāś cāpy anekaśaḥ |",
    "sf140:239": "lumbinī lumbinīśreṣṭhā",
    "sf140:240": "jyotirnāmā ca svāśiṣā |",
    "sf140:241": "nirmāṇaratayaḥ prāptā",
    "sf140:242": "athāpi vaśavartinaḥ ||",
    "sf140:243": "daśaite daśakāḥ kāyāḥ",
    "sf140:244": "pūrvavat |",
    "sf140:245": "daśa vai tv īśvarāḥ prāptāḥ",
    "sf140:246": "pratyekaṁ vaśavartinaḥ |",
    "sf140:247": "sahasrabrahmalokānāṁ",
    "sf140:248": "mahābrahmā nirucyate |",
    "sf140:249": "sanatkumāras tiṣyaś ca",
    "sf140:250": "ṛddhimadbhiḥ sutaiḥ saha ||",
    "sf140:251": "te cāpi samitim āyātā",
    "sf140:252": "pūrvavat |",
    "sf140:253": "teṣāñ ca pṛṣṭhataḥ prāptā",
    "sf140:254": "hāritī vaśavartinī |",
    "sf140:255": "uttamā varṇarūpeṇa",
    "sf140:256": "putrebhiḥ parivāritā ||",
    "sf140:257": "sā cāpi samitim āyātā",
    "sf140:258": "pūrvavat |",
    "sf140:259": "ime ca sarve ’bhikrāntāḥ",
    "sf140:260": "sendrā devāḥ sa-īśānāḥ",
    "sf140:261": "saprajāpatayaḥ |",
    "sf140:262": "bhikṣavo ’py atrābhikrāntāḥ",
    "sf140:263": "paśya kṛṣṇasya mantritam",
    "sf140:264": "idaṁ gṛhṇīta bandhadhvaṁ",
    "sf140:265": "rāgeṇa bhadram astu vaḥ |",
    "sf140:266": "parivārya samantāc ca",
    "sf140:267": "maitraṁ jīvantam utsṛjata ||",
    "sf140:268": "iti tatra mahāsenaḥ",
    "sf140:269": "kṛṣṇa senām acūcudat |",
    "sf140:270": "svayaṁ cāpy abhyudāvṛttaḥ",
    "sf140:271": "saṁkruddho ’py asvayaṁvaśaḥ ||",
    "sf140:272": "pāninā pṛthivīṁ hatvā",
    "sf140:273": "kṛtvā śabdaṁ subhairavam |",
    "sf140:274": "atha prāvarṣayad devam",
    "sf140:275": "abhramāliṁ savidyutam ||",
    "sf140:276": "tāṁś ca buddho hy abhijñāya",
    "sf140:277": "vyavalokya tathāgataḥ |",
    "sf140:278": "athāmantrayati śāstā",
    "sf140:279": "śrāvakāñ chāsane ratān ||",
    "sf140:280": "mārasainyam abhikrāntaṁ",
    "sf140:281": "niśamayata bhikṣavaḥ |",
    "sf140:282": "ātaptakāriṇas te ’pi",
    "sf140:283": "śrutvā buddhasya bhāṣitam |",
    "sf140:284": "vītarāgaṁ hi taṁ matvā",
    "sf140:285": "tasya romāṇi neñjaṁti ||",
    "sf140:286": "te cāpi vijitasaṁgrāmā",
    "sf140:287": "bhayābhītā yaśasvinaḥ |",
    "sf140:288": "modante saha śiṣyebhiḥ",
    "sf140:289": "śrāvakās te jinātmajāḥ ||",
    "sf140:290": "",
    "sf140:291": "idam avocad bhagavām āptamanasas te bhikṣavo bhagavato bhāṣitam abhyanandan ||",
    "sf140:292": "a[nta]roddānam || varūṇā viṣṇu sabhikā śuklā śyāmā ca kṣemakāḥ ||",
    "sf140:293": "mahāsamājasūtraṁ samāptaḥ samāptañ ca iti | sādhū ||"
}