{
    "dk4:0": "",
    "dk4:1": "",
    "dk4:2": "",
    "dk4:3": "Dharmaskandha |",
    "dk4:4": "",
    "dk4:5": "4. nāmarūpapratyayaṁ vijñānaṁ |",
    "dk4:6": "",
    "dk4:7": "uddānaṁ ||",
    "dk4:8": "dvayapratyayāt* vijñānaṁ phalgunaḥ svātir eva ca",
    "dk4:9": "rāgajaṁ dveṣamohaś ca ānando bhavati + +",
    "dk4:10": "nāmarūpapratyayaṁ vijñānaṁ katarad | āha | cakṣuḥ pratītya rūpāṇi cotpadyate cakṣurvijñānaṁ | tatra yac cakṣur yāni ca rūpāṇi idaṁ rūpasya tajjā vedanā saṁjñā saṁskārā vijñānaṁ | idaṁ nāmarūpasya manasikāraṁ nāmapratyayasya manovijñānasya | tad ucyate nāmarūpapratyayaṁ manovijñānaṁ |",
    "dk4:11": "evaṁ śrotraṁ ghrāṇaṁ jihvāṁ kāyaṁ |",
    "dk4:12": "manaḥ pratītya dharmāṁś cotpadyate manovijñānaṁ | tatra ye rūpiṇo manovijñeyā dharmā idaṁ rūpasya tajjā vedanā saṁjñā saṁskārāḥ tajjaṁ vijñānaṁ | idaṁ nāmarūpasya tajjaṁ manasikāraṁ nāmapratyayasya manovijñānasya | tad ucyate nāmarūpapratyayaṁ manovijñānam |",
    "dk4:13": "api khalv evam uktaṁ bhagavatā phalgunāvavāde vyākaraṇe | vijñānaṁ phalgunāhāraṁ yāvad evāyatyāṁ punarbhavasyābhinirvṛttaye prādurbhāvāya |",
    "dk4:14": "tat katarad vijñānaṁ | āha | yat tad gandharvasya caramaṁ cittaṁ vistareṇa yāvad yasya gandharvasya samanantaraṁ mātuḥ kukṣau kalalam ātmabhāvaṁ saṁmūrcchati | kalalam ātmabhāvaṁ saṁmūrcchatīti | idaṁ rūpasya tajjā vedanā saṁjñā saṁskārās tajjaṁ vijñānaṁ idaṁ nāmasya | ity etad ayoniśomanasikārasahajaṁ nāmarūpaṁ pratītya mātuḥ kukṣau vijñānasyābhinirvṛttir bhavati prādurbhāvas | tad ucyate nāmarūpapratyayaṁ vijñānaṁ |",
    "dk4:15": "api khalv evam uktaṁ bhagavatā svātiṁ bhikṣuṁ kaivartapūrviṇam ārabhya |",
    "dk4:16": "trayāṇāṁ bhikṣavaḥ sannipātān mātuḥ kukṣau garbhasyāvakrāntir bhavati | vistareṇa yāvad | ity evam ayoniśomanasikāreṇa sahajaṁ nāmarūpaṁ pratītya mātuḥ kukṣau vijñānasyāvakrāntir bhavati prādurbhāvas | tad ucyate nāmarūpapratyayaṁ vinjñānaṁ |",
    "dk4:17": "api khalv evam uktaṁ bhagavatā mahānidānaparyāye |",
    "dk4:18": "vistareṇa yāvad | vijñānaṁ ced ānanda nāmarūpapratiṣṭhāṁ na labheta tathāpratiṣṭhite vijñāne anatirūḍhe + + + + + bhavasamudayasamutthāpakaṁ jātijarāmaraṇam abhinirvarteta | no bhadanta | sarvaśo vā punar ānanda nāmarūpe asati api nu vijñānaṁ prajñāyeta | no bhadanta | tasmād ānanda etan nidānaṁ vistareṇa yathā pūrvoktaṁ |"
}