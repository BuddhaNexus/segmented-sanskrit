{
    "san-lo-mvu75:0": "",
    "san-lo-mvu75:1": "",
    "san-lo-mvu75:2": "",
    "san-lo-mvu75:3": "Mahāvastu",
    "san-lo-mvu75:4": "",
    "san-lo-mvu75:5": "75. The Reconciliation of Father and Son",
    "san-lo-mvu75:6": "",
    "san-lo-mvu75:7": "atha khalu saṁjayī vairaṭiputro parivrājako rājagṛhe nagare catvaraśṛṁgāṭake śravaṇāmukheṣu āha ||",
    "san-lo-mvu75:8": "",
    "san-lo-mvu75:9": "āgato śramaṇo gautamo magadhānāṁ girivrajaṁ |",
    "san-lo-mvu75:10": "(sarve saṁjaye) netvāna kaṁ su nāma nayiṣyati ||",
    "san-lo-mvu75:11": "",
    "san-lo-mvu75:12": "etaṁ prakaraṇaṁ bhikṣū bhagavato ārocayanti || bhagavān āha ||",
    "san-lo-mvu75:13": "",
    "san-lo-mvu75:14": "nayanti ve mahāvīrā saddharmeṇa tathāgatā |",
    "san-lo-mvu75:15": "dharmeṇa nayamānānāṁ kā asūyā vijānato ||",
    "san-lo-mvu75:16": "",
    "san-lo-mvu75:17": "bhagavān msamyaksaṁbuddho yad arthaṁ samudāgato tam arthaṁ abhisaṁbhāvayitvā rājagṛhe viharati śāstā devānāṁ ca manuṣyāṇāṁ ca || aśroṣīt khalu kapilavāstavyā śākyaśākyāyānīyaḥ | bhagavāṁ kila pravṛttapravaradharmacakraḥ rājagṛhe viharati devamanuṣyāṇāṁ  arthacaryā caramāṇo || atha khalu kapilavāstavyā śākyā yena rājā śuddhodano tenopasaṁkramitvā rājānaṁ śuddhodanam etad avocat* || bhagavān mahārāja anuttarāṁ samyaksaṁbodhim abhisaṁbuddho pravṛttapravaradharmacakraḥ devamanuṣyāṇāṁ arthacaryāṁ caranto rājagṛhe viharati | sādhu mahārājā bhagavato dūtaṁ preṣayatu | anukampitā bhagavatā devamanuṣyā | sādhu bhagavāṁ jñātīṁ pi anukaṁpatu || rājā śuddhodano āha || evam astu visarjiyatu || teṣāṁ śākyānāṁ bhavati | ko pratirūpo bhagavato dūto yogyo ca || śākyā āhansuḥ || mahārāja ayaṁ tāva chandako sa yeva bhagavato kumārabhūtasya upasthāyako etena sādhu kumāro abhiniṣkrānto ayaṁ pi udāyī purohitaputro bhagavato kumārabhūtasya dārakavayasyo abhūṣi sahapāṁśukrīḍanako | ete preṣiyantu || te dāni vuccanti | chandakakālodāyi gacchatha rājagṛhaṁ bhagavato sakāśam upasaṁkrametha bhagavato vandanāṁ vadetha ca vadatha | anukampitā bhagavatā devamanuṣyāḥ sādhu bhgavāṁ jñātīṁ pi anukaṁpaye | yaṁ ca vaḥ bhagavāṁ jalpeya taṁ kuryātha ||",
    "san-lo-mvu75:18": "te dāni rājño śuddhodanasya pratiśrutvā kapilavāstuto nagarāto nirgamya anupūrveṇa rājagṛhaṁ anuprāptā veṇuvanaṁ kalandakanivāpaṁ || atha khalu chandakakālodāyi yena bhagavāns tenopasaṁkramitvā bhagavataḥ pādau śirasā vanditvā ekānte asthānsu || bhagavān sānaṁ āha || chandakakālodāyi kiṁ vo āgatā || te āhansuḥ || bhagavantaṁ kapilavastuṁ nayiṣyāmaḥ || bhagavān etasmiṁ vastusmiṁ etasmiṁ nidāne etasmiṁ prakaraṇe tāye velāye imāṁ dharmapadāṁ bhāṣati ||",
    "san-lo-mvu75:19": "",
    "san-lo-mvu75:20": "yasya jitaṁ nātha jīvati jitaṁ asya na jināti antako |",
    "san-lo-mvu75:21": "taṁ buddham anantagocaraṁ apadaṁ kena padena neṣyatha ||",
    "san-lo-mvu75:22": "yasya jālinī samūhatā tṛṣṇā nāsya kahiṁ pi netrikā |",
    "san-lo-mvu75:23": "taṁ buddham anantavikramaṁ apadaṁ kena padena neṣyatha ||",
    "san-lo-mvu75:24": "",
    "san-lo-mvu75:25": "te dāni bhagavatā vucyanti || chandaka-udāyi kiṁ pravrajiṣyatha || te dāni na pravrajitukāmāḥ yaṁ ca rājñā śuddhodanena sandiṣṭā yaṁ vo bhagavāṁ jalpeya taṁ kuryātha paśyanti ca nāpy atra kāṣāyāṇi nāpy atra kalpako yo keśaśmaśrum avatārayeya te dāni bhagavataḥ gauraveṇa akāmakā āhansuḥ || bhagavaṁ pravrajiṣyāmīti || te dāni bhagavatā ehibhikṣukāya ābhāṣṭā | etha bhikṣavaś chandakakālodāyi caratha tathāgate brahmacaryaṁ || te dāni bhagavatā ehibhikṣukāye ābhāṣṭā yat kiṁcid gṛhiliṁgaṁ gṛhiguptaṁ gṛhidhvajaṁ gṛhikalpantaṁ sarvaṁ samantarahitaṁ trivīcaravasanaṁ prādurbhūtaṁ sambhakaṁ ca pātraṁ prakṛtisvabhāvasaṁsthitā ca keśā īryā ca sānaṁ saṁsthihe sayyathāpi nāma varṣaśatopasaṁpannānāṁ bhikṣūṇāṁ || eṣa āyuṣmantānāṁ chandakakālodāyīnāṁ pravrajyā upasaṁpadā bhikṣubhāvo ||",
    "san-lo-mvu75:26": "bhagavāṁ dāni yato abhiniṣkrānto yataḥ anuttarāṁ samyaksaṁbodhim abhisaṁbuddho nāpi jānāti bhagavāṁ saptahi varṣehi jātibhūmiṁ tataḥmukhaniṣaṇṇapūrvo antamasato śvāsapraśvāsadharmo pi || saptānāṁ varṣāṇām atyayena kapilavāstavyānāṁ śākyānāṁ pūrve jñātisālohitā manuṣyeṣu cyavitvā kuśalasya karmasya vipākena deveṣūpapannāḥ devabhūtā bhagavantaṁ yācanti | anukampitā bhagavatā devamanuṣyāḥ sādhu bhagavāṁ jñātīṁ pi anukampatu | samayo bhagavataḥ jñātīnām anukampāya || adhivāseti bhagavān tāsāṁ devatānāṁ tūṣṇībhāvena || atha khalu devatā bhagavato tūṣṇībhāvena  adhivāsanāṁ viditvā tuṣṭā āttamanā bhagavataḥ pādau śirasā vanditvā bhagavantaṁ pradakṣiṇīkṛtya tatraivāntarahāyensuḥ || bhagavatā dāni jātibhūmiya abhimukhaṁ āsanaṁ prajñāpayitaṁ || āyuṣmāṁ dāni udāyī bhagavato nimittajño | tasya etad abhūṣi || yathā bhagavatā kapilavastu-abhimukhaṁ āsanaṁ prajñāpayitaṁ jñātīṁ bhagavāṁ anukampitukāmo || so bhagavantaṁ yācati ||",
    "san-lo-mvu75:27": "",
    "san-lo-mvu75:28": "idaṁ avikṣiptamanā śṛṇotha",
    "san-lo-mvu75:29": "yathā jinaṁ apratimaṁ aneyaṁ |",
    "san-lo-mvu75:30": "nipātya jānū śirasāpi vandya",
    "san-lo-mvu75:31": "kālodāyī yācati aprameyaṁ ||",
    "san-lo-mvu75:32": "aṁgāriṇo dāni (drumā) bhadanta",
    "san-lo-mvu75:33": "phalesino + + + + + + |",
    "san-lo-mvu75:34": "te arcimanto va prabhāsayanti",
    "san-lo-mvu75:35": "samayo mahāvīra bhagī rasānāṁ ||",
    "san-lo-mvu75:36": "vanāni phullāni manoramāṇi",
    "san-lo-mvu75:37": "samantato sarvadiśā pravānti |",
    "san-lo-mvu75:38": "puṣpaṁ tyajitvā phalam ādiyante",
    "san-lo-mvu75:39": "samayo ito prakramituṁ te śāstu ||",
    "san-lo-mvu75:40": "na cātiśītaṁ na ca ati-uṣṇaṁ",
    "san-lo-mvu75:41": "ṛtusukhaṁ adhvani te bhaveya |",
    "san-lo-mvu75:42": "paśyantu te koliyā śakiyā ca",
    "san-lo-mvu75:43": "mukhaṁ rohiṇīm iva tārakāṇi ||",
    "san-lo-mvu75:44": "",
    "san-lo-mvu75:45": "atha khalu bhagavān āyuṣmato śāriputrasya bhagavato śikhisya cārikāṁ varṇayati ||",
    "san-lo-mvu75:46": "",
    "san-lo-mvu75:47": "udāraṁ punar abhūṣi śāriputra itaḥ purā |",
    "san-lo-mvu75:48": "cārikāṁ pratipannasya śikhisya lokanāyake ||",
    "san-lo-mvu75:49": "yaṁ so grāmaṁ vā nigamaṁ vā upasaṁkramati nāyako |",
    "san-lo-mvu75:50": "tahiṁ tahiṁ sopānīyaṁ bhoti aṣṭāṁgasammitaṁ ||",
    "san-lo-mvu75:51": "yaṁ so grāmaṁ vā nigamaṁ vā upasaṁkramati nāyako |",
    "san-lo-mvu75:52": "tahiṁ tahiṁ sumanodyānaṁ pratyudgacche caturdiśaṁ ||",
    "san-lo-mvu75:53": "yaṁ so grāmaṁ vā nigamaṁ vā upasaṁkramati nāyako |",
    "san-lo-mvu75:54": "sthāṇuṣvāpuṣpitā vṛkṣā saṁpravānti caturdiśaṁ ||",
    "san-lo-mvu75:55": "yasya yasyaiva vṛkṣasya mūle tiṣṭhati nāyako |",
    "san-lo-mvu75:56": "so so muṁcati puṣpāṇi obhāsitvā drumottamo ||",
    "san-lo-mvu75:57": "yasya yasyaiva vṛkṣasya mūle tiṣṭhati nāyako |",
    "san-lo-mvu75:58": "so so muṁcati phalāni pratipūrṇāni sarvaśo ||",
    "san-lo-mvu75:59": "mānuṣyakā ca ye vṛkṣā puṣpāṇi ca phalāni ca |",
    "san-lo-mvu75:60": "cārikāyatanāni dṛśyensuḥ śikhisya lokanāyake ||",
    "san-lo-mvu75:61": "amānuṣyā ca ye vṛkṣā puṣpāṇi ca phalāni ca |",
    "san-lo-mvu75:62": "cārikāyatanāni dṛśyensuḥ śikhisya lokanāyake ||",
    "san-lo-mvu75:63": "tatreyaṁ pṛthivī kampe samudrāś ca saparvatā |",
    "san-lo-mvu75:64": "cārikāṁ pratipannasya śikhisya lokanāyake ||",
    "san-lo-mvu75:65": "mandāravāṇi puṣpāṇi devā saṁprakire tadā |",
    "san-lo-mvu75:66": "cārikāṁ pratipannasya śikhisya lokanāyake ||",
    "san-lo-mvu75:67": "mahāmandāravāṇi puṣpāṇi devā saṁprakire tadā |",
    "san-lo-mvu75:68": "cārikāṁ pratipannasya śikhisya lokanāyake ||",
    "san-lo-mvu75:69": "karkāravāṇi puṣpāṇi devā saṁprakire tadā |",
    "san-lo-mvu75:70": "cārikāṁ pratipannasya śikhisya lokanāyake ||",
    "san-lo-mvu75:71": "mahākarkāravāṇi puṣpāṇi devā saṁprakire tadā |",
    "san-lo-mvu75:72": "cārikāṁ pratipannasya śikhisya lokanāyake ||",
    "san-lo-mvu75:73": "rocamānāni puṣpāṇi devāḥ saṁprakire tadā |",
    "san-lo-mvu75:74": "cārikāṁ pratipannasya śikhisya lokanāyake ||",
    "san-lo-mvu75:75": "mahārocamānāni puṣpāṇi devāḥ saṁprakire tadā |",
    "san-lo-mvu75:76": "cārikāṁ pratipannasya śikhisya lokanāyake ||",
    "san-lo-mvu75:77": "maṁjūṣakāni puṣpāṇi devāḥ saṁprakire tadā |",
    "san-lo-mvu75:78": "cārikāṁ pratipannasya śikhisya lokanāyake ||",
    "san-lo-mvu75:79": "mahāmaṁjūṣapuṣpāṇi devāḥ saṁprakire tadā |",
    "san-lo-mvu75:80": "cārikāṁ pratipannasya śikhisya lokanāyake ||",
    "san-lo-mvu75:81": "bhīṣmāṇi cāpi puṣpāṇi devāḥ saṁprakire tadā |",
    "san-lo-mvu75:82": "cārikāṁ caramāṇasya śikhisya lokanāyake ||",
    "san-lo-mvu75:83": "mahābhīṣmāṇi ca puṣpāṇi devāḥ saṁprakire tadā |",
    "san-lo-mvu75:84": "cārikāṁ caramāṇasya śikhisya lokanāyake ||",
    "san-lo-mvu75:85": "samantagandhāni puṣpāṇi devāḥ saṁprakire tadā |",
    "san-lo-mvu75:86": "cārikāṁ caramāṇasya śikhisya lokanāyake ||",
    "san-lo-mvu75:87": "mahāsamantagaṁdhāni puṣpāṇi devāḥ saṁprakire tadā |",
    "san-lo-mvu75:88": "cārikāṁ caramāṇasya śikhisya lokanāyake ||",
    "san-lo-mvu75:89": "pārijātāni puṣpāṇi devāḥ saṁprakire tadā |",
    "san-lo-mvu75:90": "cārikāṁ caramāṇasya śikhisya lokanāyake ||",
    "san-lo-mvu75:91": "suvarṇakāni puṣpāṇi devāḥ saṁprakire tadā |",
    "san-lo-mvu75:92": "cārikāṁ caramāṇasya śikhisya lokanāyake ||",
    "san-lo-mvu75:93": "rūpyamayāni puṣpāṇi devāḥ saṁprakire tadā |",
    "san-lo-mvu75:94": "cārikāṁ caramāṇasya śikhisya lokanāyake ||",
    "san-lo-mvu75:95": "ratnāmayāni puṣpāṇi devāḥ saṁprakire tadā |",
    "san-lo-mvu75:96": "cārikāṁ caramāṇasya śikhisya lokanāyake ||",
    "san-lo-mvu75:97": "candanasya ca cūrṇāni devāḥ saṁprakire tadā |",
    "san-lo-mvu75:98": "cārikāñ caramāṇasya śikhisya lokanāyake ||",
    "san-lo-mvu75:99": "agurusya ca cūrṇāni devāḥ saṁprakire tadā |",
    "san-lo-mvu75:100": "cārikāṁ caramāṇasya śikhisya lokanāyake ||",
    "san-lo-mvu75:101": "keśarasya ca cūrṇāni devāḥ saṁprakire tadā |",
    "san-lo-mvu75:102": "cārikāṁ caramāṇasya śikhisya lokanāyake ||",
    "san-lo-mvu75:103": "tamālapatracūrṇāni devāḥ saṁprakire tadā |",
    "san-lo-mvu75:104": "cārikāṁ caramāṇasya śikhisya lokanāyake ||",
    "san-lo-mvu75:105": "divyaratanacūrṇāni devāḥ saṁprakire tadā |",
    "san-lo-mvu75:106": "cārikāṁ caramāṇasya śikhisya lokanāyake ||",
    "san-lo-mvu75:107": "tūryakoṭīsahasrāṇi saṁpravādyensu ambare |",
    "san-lo-mvu75:108": "cārikāṁ caramāṇasya śikhisya lokanāyake ||",
    "san-lo-mvu75:109": "antarīkṣasmiṁ bherīyo saṁpravādyensu aghaṭṭitāḥ |",
    "san-lo-mvu75:110": "cārikāṁ caramāṇasya śikhisya lokanāyake ||",
    "san-lo-mvu75:111": "cailakṣepāṇi akarensu antarīkṣe sthitā marū |",
    "san-lo-mvu75:112": "cārikāṁ caramāṇasya śikhisya lokanāyake ||",
    "san-lo-mvu75:113": "nāgarājā suparṇā ca abhikrāntā ca mānuṣāḥ |",
    "san-lo-mvu75:114": "cārikāṁ caramāṇasya śikhisya lokanāyake ||",
    "san-lo-mvu75:115": "ime pi bahavo yakṣā varṇavanto yaśasvinaḥ |",
    "san-lo-mvu75:116": "cārikām anubandhensu śikhisya lokanāyake ||",
    "san-lo-mvu75:117": "ṣaḍāśīti sahasrāṇi gṛhapatīnāṁ samāgatāḥ |",
    "san-lo-mvu75:118": "cārikām anubandhensu carante lokanāyake ||",
    "san-lo-mvu75:119": "na tatra kṣudhā pipāsā vā nāpi ca hāni varṇitā |",
    "san-lo-mvu75:120": "cārikāṁ caramāṇasya śikhisya lokanāyake ||",
    "san-lo-mvu75:121": "na tatra śītam uṣṇaṁ vā daṁśā vā maśakā pi vā |",
    "san-lo-mvu75:122": "cārikāṁ caramāṇasya śikhisya lokanāyake ||",
    "san-lo-mvu75:123": "so cārikāṁ caritvāna vinayitvā bahūṁ janāṁ |",
    "san-lo-mvu75:124": "saṁbuddho parinirvāye ṛṣī kṣīṇapunarbhavo ||",
    "san-lo-mvu75:125": "",
    "san-lo-mvu75:126": "atha khalv āyuṣmāṁ śāriputro utthāyāsanāto ekāṁsam uttarāsaṁgaṁ kṛtvā dakṣiṇaṁ jānumaṇḍalaṁ pṛthivyāṁ pratiṣṭhāpayitvā yena bhagavāṁs tenāṁjaliṁ praṇāmayitvā bhagavantam etad avocat* || bhagavān api bhagavato śikhisya samaśīlo samaprajño balehi vaiśāradyehi buddhadharmehi | bhagavato pi edṛśā yeva cārikā bhaviṣyati yathāpi bhagavato śikhisya || bhagavāṁ cārikāṁ care bahujanahitāya bahujanasukhāya lokānukaṁpāye mahato janakāyasyārthāya hitāya sukhāya devānāṁ ca manuṣyāṇāṁ ca ||",
    "san-lo-mvu75:127": "",
    "san-lo-mvu75:128": "tato karitvā ekāṁsaṁ praṇāmetvāna aṁjaliṁ |",
    "san-lo-mvu75:129": "cārikān tatra yācesi śariputro tathāgataṁ ||",
    "san-lo-mvu75:130": "etasya dāni samayo yaṁ dāni bhagavāṁ pi hi |",
    "san-lo-mvu75:131": "cārikāṁ prakrame śāstā anukaṁpāya prāṇināṁ ||",
    "san-lo-mvu75:132": "yācitā bhāvitadharmā śarīrāntimacāriṇo |",
    "san-lo-mvu75:133": "prakareyu avakāśaṁ anukaṁpāya prāṇināṁ ||",
    "san-lo-mvu75:134": "ito ham ardhamāsena karitvāna upoṣadhaṁ |",
    "san-lo-mvu75:135": "cārikāṁ prakramiṣyāmi anukaṁpāya prāṇināṁ ||",
    "san-lo-mvu75:136": "tato ca ardhamāsena taṁ kṛtvāna upoṣadhaṁ |",
    "san-lo-mvu75:137": "cārikāṁ prakrame śāstā anukaṁpāya prāṇināṁ ||",
    "san-lo-mvu75:138": "yaṁ so grāmaṁ vā nigamaṁ vā upasaṁkramati gautamaḥ |",
    "san-lo-mvu75:139": "tahiṁ tahiṁ samarujā pratyupenti caturdiśaṁ ||",
    "san-lo-mvu75:140": "yaṁ so grāmaṁ vā nigamaṁ upasaṁkramati gautamaḥ |",
    "san-lo-mvu75:141": "sthānasya puṣpitā vṛkṣā saṁpravānti caturdiśaṁ ||",
    "san-lo-mvu75:142": "yasya yasyaiva vṛkṣasya mūle tiṣṭhati gautamo |",
    "san-lo-mvu75:143": "so so muṁcati puṣpāṇi onamitvā drumottamo ||",
    "san-lo-mvu75:144": "yasya yasyaiva vṛkṣasya mūle tiṣṭhati gautamo |",
    "san-lo-mvu75:145": "so so muṁcati phalāni pratipūrṇāni sarvaśo ||",
    "san-lo-mvu75:146": "mānuṣakā ca ye vṛkṣā puṣpāṇi ca phalāni ca |",
    "san-lo-mvu75:147": "cārikān tāni dṛśyensu carante lokanāyake ||",
    "san-lo-mvu75:148": "amānuṣā ca ye vṛkṣā puṣpāṇi ca phalāni ca |",
    "san-lo-mvu75:149": "cārikāṁ tāni dṛśyensu carante lokanāyake ||",
    "san-lo-mvu75:150": "tato yaṁ pṛthivī kampe sasamudrā saparvatā |",
    "san-lo-mvu75:151": "cārikāṁ pratipannasya carante lokanāyake ||",
    "san-lo-mvu75:152": "mandāravāṇi puṣpāni devāḥ saṁprakire tadā |",
    "san-lo-mvu75:153": "cārikāṁ pratipannasya carante lokanāyake ||",
    "san-lo-mvu75:154": "mahāmandāravāṁ puṣpāṁ devās saṁprakire tadā |",
    "san-lo-mvu75:155": "cārikāṁ pratipannasya carante lokanāyake ||",
    "san-lo-mvu75:156": "karkāravāṇi puṣpāṇi devāḥ saṁprakire tadā |",
    "san-lo-mvu75:157": "cārikāṁ pratipannasya carante lokanāyake ||",
    "san-lo-mvu75:158": "mahākarkāravāṁ puṣpāṁ devāḥ saṁprakire tadā |",
    "san-lo-mvu75:159": "cārikāṁ pratipannasya carante lokanāyake ||",
    "san-lo-mvu75:160": "rocamānāni puṣpāṇi devāḥ saṁprakire tadā |",
    "san-lo-mvu75:161": "cārikāṁ pratipannasya carante lokanāyake ||",
    "san-lo-mvu75:162": "mahārocamānāni puṣpāṇi devāḥ saṁprakire tadā |",
    "san-lo-mvu75:163": "cārikāṁ pratipannasya carante lokanāyake ||",
    "san-lo-mvu75:164": "maṁjūṣakāṇi puṣpāṇi devās saṁprakire tadā |",
    "san-lo-mvu75:165": "cārikāṁ pratipannasya carante lokanāyake ||",
    "san-lo-mvu75:166": "mahāmaṁjūṣapuṣpāṇi devā saṁprakire tadā |",
    "san-lo-mvu75:167": "cārikāṁ pratipannasya carante lokanāyake ||",
    "san-lo-mvu75:168": "bhīṣmāṇi ca puṣpāṇi devās saṁprakire tadā |",
    "san-lo-mvu75:169": "cārikāṁ caramāṇasya carante lokanāyake ||",
    "san-lo-mvu75:170": "mahābhīṣmāṇi ca puṣpāṇi devās saṁprakire tadā |",
    "san-lo-mvu75:171": "cārikāñ caramāṇasya carante lokanāyake ||",
    "san-lo-mvu75:172": "samantagaṁdhāni puṣpāṇi devas saṁprakire tadā |",
    "san-lo-mvu75:173": "cārikāṁ caramāṇasya carante lokanāyake ||",
    "san-lo-mvu75:174": "mahāsamantagaṁdhāni puṣpāṇi devāḥ saṁprakire tadā |",
    "san-lo-mvu75:175": "cārikāṁ caramāṇasya carante lokanāyake ||",
    "san-lo-mvu75:176": "parijātāni puṣpāṇi devāḥ saṁprakire tadā |",
    "san-lo-mvu75:177": "cārikāṁ caramāṇasya carante lokanāyake ||",
    "san-lo-mvu75:178": "suvarṇamayāni puṣpāṇi devāḥ saṁprakire tadā |",
    "san-lo-mvu75:179": "cārikāṁ caramāṇasya carante lokanāyake ||",
    "san-lo-mvu75:180": "rūpyayāni puṣpāṇi devāḥ saṁprakire tadā |",
    "san-lo-mvu75:181": "cārikāṁ caramāṇasya carante lokanāyake ||",
    "san-lo-mvu75:182": "ratnamayāni puṣpāṇi devāḥ saṁprakire tadā |",
    "san-lo-mvu75:183": "cārikāṁ caramāṇasya carante lokanāyake ||",
    "san-lo-mvu75:184": "candanasya ca cūrṇāni devāḥ saṁprakire tadā |",
    "san-lo-mvu75:185": "cārikāṁ caramāṇasya carante lokanāyake ||",
    "san-lo-mvu75:186": "agurusya ca cūrṇāni devāḥ saṁprakire tadā |",
    "san-lo-mvu75:187": "cārikāṁ caramāṇasya carante lokanāyake ||",
    "san-lo-mvu75:188": "keśarasya ca cūrṇāni devāḥ saṁprakire tadā |",
    "san-lo-mvu75:189": "cārikāṁ caramāṇasya carante lokanāyake ||",
    "san-lo-mvu75:190": "tamālapatracūrṇāni devās saṁprakire tadā |",
    "san-lo-mvu75:191": "cārikāṁ caramāṇasya carante lokanāyake ||",
    "san-lo-mvu75:192": "divyā ca ratnacūrṇāni devās saṁprakire tadā |",
    "san-lo-mvu75:193": "cārikāṁ caramāṇasya carante lokanāyake ||",
    "san-lo-mvu75:194": "tūryakoṭisahasrāṇi saṁpravādyensu ambare |",
    "san-lo-mvu75:195": "cārikāṁ caramāṇasya carante lokanāyake ||",
    "san-lo-mvu75:196": "antarīkṣasmiṁ bherīyo saṁpravādyensu aghaṭṭitā |",
    "san-lo-mvu75:197": "cārikāṁ caramāṇasya carante lokanāyake ||",
    "san-lo-mvu75:198": "cailakṣepāṇi karensu antarīkṣe sthitā marū |",
    "san-lo-mvu75:199": "cārikāṁ caramāṇasya carante lokanāyake ||",
    "san-lo-mvu75:200": "nāgarājā suparṇā ca abhikrāntā ca mānuṣāḥ |",
    "san-lo-mvu75:201": "cārikāṁ caramāṇasya carante lokanāyake ||",
    "san-lo-mvu75:202": "ime pi bahuvo yakṣā varṇavanto yaśasvinaḥ |",
    "san-lo-mvu75:203": "cārikām anubandhensu carante lokanāyake ||",
    "san-lo-mvu75:204": "ime pi bahavo devāḥ varṇavanto yaśasvinaḥ |",
    "san-lo-mvu75:205": "cārikām anubandhensu carante lokanāyake ||",
    "san-lo-mvu75:206": "trisāhasrā vibhū devā varṇavanto yaśasvinaḥ |",
    "san-lo-mvu75:207": "cārikām anubandhensu carante lokanāyake ||",
    "san-lo-mvu75:208": "ṣaḍāśīti sahasrāṇi brāhmaṇānāṁ samāgatā |",
    "san-lo-mvu75:209": "cārikām anubandhensu carante lokanāyake ||",
    "san-lo-mvu75:210": "ṣaḍāśīti sahasrāṇi gṛhapatināṁ samāgatā |",
    "san-lo-mvu75:211": "cārikām anubandhensu carante lokanāyake ||",
    "san-lo-mvu75:212": "na tatra kṣudhā pipāsā nāpi ca hāni varṇitā |",
    "san-lo-mvu75:213": "cārikāṁ caramāṇasya carante lokanāyake ||",
    "san-lo-mvu75:214": "na tatra śītam uṣṇaṁ vā daṁśā vā masakāni vā |",
    "san-lo-mvu75:215": "cārikāṁ caramāṇasya carante lokanāyake ||",
    "san-lo-mvu75:216": "so cārikāṁ caritvāna vinetvā ca bahūṁ janāṁ |",
    "san-lo-mvu75:217": "upāgame lokanātho śākyānāṁ kapilāhvayaṁ ||",
    "san-lo-mvu75:218": "",
    "san-lo-mvu75:219": "atha bhagavāṁ nyagrodhārāme viharati mahatā bhikṣusaṁghena sārdhaṁ aṣṭādaśabhir bhikṣuśatehi || aśroṣī rājā śuddhodano bhagavān kośaleṣu cārikāṁ caramāṇo mahatā bhikṣusaṁghena sārdham aṣṭādaśabhir bhikṣuśatehi yena kośalānāṁ nagaraṁ tad anusāre tad anuprāpto tatraiva viharati nyagrodhārāme || te dāni sarve kapilavāstavyāḥ śākyā śākyayinyaś ca bhagavato darśanakāmāḥ svakasvakāni yugyayānāni yojayanti | bhagavato darśanāya gamiṣyāmaḥ || aśroṣīt khalu rājā śuddhodano kapilavāstavyāḥ śākyā śākyayinyaś ca svakasvakāni yugyayānāni yojāpayanti | nyagrodhārāmaṁ  gamiṣyāmaḥ bhagavantaṁ darśanāya || tena dāni kapilavastusmiṁ ghoṣaṇā kārāpitā || na kenacit prathamaṁ bhagavato upasaṁkramitavyaṁ | sarvehi mayā sārdhaṁ nyagrodhārāmaṁ gantavyaṁ bhagavantaṁ darśanāya ||",
    "san-lo-mvu75:220": "atha khalu rājā śuddhodano sārdhaṁ sarvakenāntaḥpureṇa yaśodharāpramukhena sārdhaṁ kumārāmātyehi ca sārdhaṁ śākyehi saparivārehi sārdhaṁ dhanugraharathāśvārohehi sārdhaṁ vaṇijasārthavāhehi sārdhaṁ śreṣṭhipramukhehi nigamehi mahatā rājānubhāvena mahatā rājarddhīye kapilavastuto nagarāto niryāsi bhagavantaṁ darśanāya || rājā śuddhodano kapilavastuto caturghoṭena aśvarathena nirdhāvati śākiyamaṇḍalaparivṛto nyagrodhārāmaṁ bhagavantaṁ darśanāya | bhikṣusaṁgho ca kapilavastunagaraṁ piṇḍāya praviśati | rājñā śuddhodanena bhikṣusaṁgho dṛṣṭo || so dāni amātyānāṁ pṛcchati || bho bhaṇe amātyā kiṁ imān edṛśā parivrājakā || amātyā āhansuḥ || deva kumārasya eṣo parivāro || so dāni tāṁ kṛśaśarīrāṁ bhikṣū ṛṣipravrajitāṁ uruvilvākāśyapanadīkāśyapagayākāśyapaśāriputramaudgalyāyanā ca saparivārā tapatapitaśarīrāṁ muṇḍā pātrapāṇīṁ dṛṣṭvā paridīnamukhavarṇo saṁvṛtto || mama putro yadi na pravrajiṣyati rājā bhaviṣyati cakravartī cāturdvīpo vijitāvī dhārmiko dharmarājā saptaratnasamanvāgato rājasahasraparivṛto medinīm adhyāvasiṣyat* || imam edṛśaṁ parivāraṁ nivartetha ahaṁ na taṁ icchāmi draṣṭuṁ || te dāni bhikṣū amātyehi vuccanti || rājā vo na draṣṭukāmo nivartetha || te dāni nivartitvā nyagrodhārāmaṁ gatāḥ || na mo bhagavan rājā śuddhodano icchati draṣṭuṁ | asmākaṁ ca dṛṣṭvā pratinivartito || bhagavān āha || imahiṁ eva sarvasya bhikṣusaṁghasya āhāraṁ bhaviṣyati || uruvilvākāśyapo bhagavantam  āmantrayati || gacchāmi bhagavan rājānaṁ śuddhodanaṁ nivartemi || bhagavān nādhivāseti || nadīkāśyapo pi gayākāśyapo pi upaseno pi sarve te maharddhikā bhikṣū bhagavantaṁ yācenti || gacchāma bhagavan rājānaṁ śuddhodanaṁ prasādemaḥ yathā bhagavantam upasaṁkrameya || bhagavān teṣāṁ pi nādhivāseti ||",
    "san-lo-mvu75:221": "atha khalv āyuṣmato mahāmaudgalyāyanasya etad abhūṣi || kaṁ bhagavān ākāṁkṣati bhikṣuṁ yo rājānaṁ śuddhodanam abhiprasādeyā || andrākṣīt* mahāmaudgalyāyano divyena cakṣuṣā viśuddhenātikrāntamānuṣyakena bhagavato cittaṁ kālodāyismiṁ bhikṣusmiṁ pratiṣṭhitaṁ | kālodāyī bhikṣu rājānaṁ śuddhodanam abhiprasādayiṣyati || dṛṣṭvā ca punaḥ yenāyuṣmāṁ kālodāyī tenopasaṁkramitvā āyuṣmato kālodāyisya etad uvāca || lābhā te āyuṣmaṁ udāyi sulabdhā lābhā yasya te śāstā ākāṁkṣati udāyī bhikṣu rājānaṁ śuddhodanaṁ abhiprasādayiṣyati | asti anye sthavirasthavirā bhikṣū yācante na labhanti | tvaṁ gaccha āyuṣman* udāyi rājānaṁ śuddhodanaṁ abhiprasādehi || evam ukte āyuṣmāṁ kālodāyī āyuṣmantaṁ mahāmaudgalyāyanam etad uvāca || durāsadā āyuṣmaṁ mahāmaudgalyāyana rājānaḥ kṣatriyā mūrdhnābhiṣiktā janapadasthāmavīryaprāptā || sayyathāpi nāmāyuṣmaṁ mahāmaudgalyāyana samiddho mahāgniskandho puruṣasya durāsado bhavati upasaṁkramaṇāya evam evāyuṣmaṁ mahāmaudgalyāyana rājāno kṣatriyā mūrdhnābhiṣiktā janapadasthāmavīryaprāptāḥ durāsadā upasaṁkramaṇāya || sayyathāpi nāmāyuṣmaṁ mahāmaudgalyāyana kuñjaro ṣaṣṭihāyano durāsado bhavati upasaṁkramituṁ evam evāyuṣmaṁ mahāmaudgalyāyana kṣatriyā mūrdhnābhiṣiktā janapadasthāmavīryaprāptāḥ durāsadā upasaṁkramaṇāya || sayyathāpi nāmāyuṣmaṁ mahāmaudgalyāyana siṁho mṛgarājo dāṭhī balī keśarī mṛgādhipatir  durāsado bhavati puruṣasyopasaṁkramaṇāya evam evāyuṣmaṁ mahāmaudgalyāyana rājānaḥ kṣatriyā mūrdhnābhiṣiktā janapadasthāmavīryāprāptāḥ puruṣasiṁhā durāsadā bhavanti upasaṁkramaṇāya || sayyathāpi nāmāyuṣmaṁ mahāmaudgalyāyana śārdūlo olīnakāyo gurudarśano durāsado bhavati puruṣasya upasaṁkramaṇāya evam evāyuṣman mahāmaudgalyāyana kṣatriyā rājāno mūrdhnābhiṣiktā janapadasthāmavīryaprāptāḥ puruṣaśārdūlā durāsadā bhavanti upasaṁkramaṇāya || atha khalu bhagavān āyuṣmantaṁ kālodāyiṁ gāthāya adhyabhāṣe ||",
    "san-lo-mvu75:222": "",
    "san-lo-mvu75:223": "śṛṇu mama udāyibhadrā paramakuśalaprasādānāṁ tvam agro |",
    "san-lo-mvu75:224": "śākyakulanandijananaṁ rājavaraṁ laghu prasādehi ||",
    "san-lo-mvu75:225": "na hi anyo koci bhikṣu samartho rājño prasādayituṁ cittaṁ |",
    "san-lo-mvu75:226": "nānyatra tvayā udāyi sabhāgacaritena bhagavato ||",
    "san-lo-mvu75:227": "bhūtapūrvaṁ udāyi atītam adhvānam abhū bhūmipatī |",
    "san-lo-mvu75:228": "nāmena satyavardhano vighuṣṭaśabdo dharaṇipālo ||",
    "san-lo-mvu75:229": "dhārmiko dharmarājā saṁpūjitaḥ prāṇakoṭinayutehi |",
    "san-lo-mvu75:230": "dharmeṇa imāṁ vasumatiṁ samudraparyaṁtāṁ anuśāse ||",
    "san-lo-mvu75:231": "tasya ca abhūṣi rājño putro darśāvī pūrvabuddhānāṁ |",
    "san-lo-mvu75:232": "nāmena matisāro guṇagaṇaparicāritamatī ca ||",
    "san-lo-mvu75:233": "kāmeṣu doṣadarśī anarthiko sarvakāmabhogeṣu |",
    "san-lo-mvu75:234": "oruptakuśalamūlo gṛhe na ramati vivekarato ||",
    "san-lo-mvu75:235": "taṁ avaca satyavardhano putra bhuṁjāhi praṇītakāmaguṇaṁ |",
    "san-lo-mvu75:236": "vaiśravaṇabhavanasadṛśe amarabhavanasannibhe veśme ||",
    "san-lo-mvu75:237": "taṁ avaca matisāro daśāṁguliṁ praṇāmayitvā |",
    "san-lo-mvu75:238": "naitāni dharaṇipāla dhanāni paṇḍitasya bhāvyāni ||",
    "san-lo-mvu75:239": "abudhajanasamarthitāni sarāgavaśāni hi tāni vidyanti |",
    "san-lo-mvu75:240": "+ + + + + + + + + + + + + + + + + + + + +",
    "san-lo-mvu75:241": "kiṁ kāraṇaṁ anandho andhasya vaśena utpathaṁ gṛhṇe |",
    "san-lo-mvu75:242": "vuhyaṁtasya velagato kathaṁ spṛheyā atrāṇasya ||",
    "san-lo-mvu75:243": "baddhasya kathaṁ mukto vacanena kārādhvam abhikrameya |",
    "san-lo-mvu75:244": "viṣamasthasya samāgamaṁ kathaṁ spṛheyā naro vijño ||",
    "san-lo-mvu75:245": "pratibhāsi me narapati andho vuhyanto ciranaṣṭo ca |",
    "san-lo-mvu75:246": "vuhyasi kāmoghena ahaṁ ca kāmāṁ jugupsāmi ||",
    "san-lo-mvu75:247": "tasya ca balavantasya pituno ājñāye sa matisāro |",
    "san-lo-mvu75:248": "pravraje jahitva rājyaṁ kumāro kāmāṁ ca anapekṣo ||",
    "san-lo-mvu75:249": "urago vā jīrṇatvacaṁ pakvakheṭapiṇḍam iva tyaje rājyaṁ |",
    "san-lo-mvu75:250": "sāgarāntamahiṁ sarvāṁ so kāmeṣu doṣadarśāvī ||",
    "san-lo-mvu75:251": "atikramya kāmadhātuṁ matisāro brahmavihāram ācare |",
    "san-lo-mvu75:252": "+ + + + + + kumāro brahmatvagamanāye ||",
    "san-lo-mvu75:253": "pravrajitasmiṁ kumāre anuvrato sya purohitakumāro |",
    "san-lo-mvu75:254": "nāmena somadatto anupravrajesi matisāraṁ ||",
    "san-lo-mvu75:255": "pravrajitasmiṁ kumāre pitā akāsi tasmiṁ aprasādaṁ |",
    "san-lo-mvu75:256": "gatvāna somadatto prasādayesi dharaṇīpālaṁ ||",
    "san-lo-mvu75:257": "tat kiṁ manyasi udāyi matisāro anyaḥ tena kālena |",
    "san-lo-mvu75:258": "tena samayena ham eva anarthiko kāmabhogehi ||",
    "san-lo-mvu75:259": "tat kiṁ manyase udāyi anyo so satyavardhano āsi |",
    "san-lo-mvu75:260": "anyam eva so narapatiḥ śuddhodano so tadā āsi ||",
    "san-lo-mvu75:261": "tat kiṁ manyase udāyi anyo so anuvrato somadatto |",
    "san-lo-mvu75:262": "tuvam eva so abhūṣi prasādaye satyamahaṁ nāma ||",
    "san-lo-mvu75:263": "tasmād dānīṁ udāyi rājaṁ śuddhodanaṁ prasādehi |",
    "san-lo-mvu75:264": "bheṣyati mahāsamudayo prasanne tasmiṁ mahīpāle ||",
    "san-lo-mvu75:265": "bheṣyati anantaphalasya upacayaḥ marumānuṣāṇāṁ kulaputra |",
    "san-lo-mvu75:266": "rājavaraprasādena naravaraṁ tvaritaṁ prasādehi ||",
    "san-lo-mvu75:267": "saṁprati śākyādhipatī atimānahato vitarkamathito va |",
    "san-lo-mvu75:268": "tiṣṭhati saviṣaṇṇamatī giritaṭapatito yatha nāgo ||",
    "san-lo-mvu75:269": "ojahareṇa balavanto puruṣo yatha rākṣasena parikṣipto |",
    "san-lo-mvu75:270": "naivātmānaṁ na prajā jānati param eva bhūmipatiḥ ||",
    "san-lo-mvu75:271": "aiśvaryahānim anusmaranto aiśvaryaṁ ca vicintento |",
    "san-lo-mvu75:272": "mama kāsi aprasādaṁ gatvā tvaṁ lahu prasādehi ||",
    "san-lo-mvu75:273": "",
    "san-lo-mvu75:274": "atha khalu rājā śuddhodano kapilavastusya nagaradvārāto pratinivartitvā sarveṇa  śākiyamaṇḍalena sārdhaṁ svakāyāṁ darśanaśālāyāṁ pratyasthāsi || tatra rājā śuddhodano śākyā śākyāyinyaś ca āmantresi || mahantāto pi aiśvaryādhipatyā prabhraṁśitvā kumāro pravrajito | yadi na kumāro pravrajito abhaviṣya so rājā bhave cakravartī cāturdvīpo vijitāvī dhārmiko dharmarājā saptaratnasamanvāgato tasya imāni sapta ratnāni bhavensuḥ | tadyathā | cakraratnaṁ hastiratnaṁ aśvaratnaṁ maṇiratnaṁ strīratnaṁ gṛhapatiratnaṁ pariṇāyakaratnaṁ evaṁ saptaratnaṁ | pūraṁ cāsya putrasahasraṁ bhavet* śūrāṇāṁ vīrāṇāṁ varāṁgarūpiṇāṁ parasainyapramardakānāṁ | so imāni catvāri mahādvīpā sāgaragiriparyantā akhilān akaṇṭakāṁ adaṇḍenāśastreṇa anutpīḍena dharmeṇa vābhinirjitvā adhyāvasiṣya rājāna sahasreṣu ca parivṛto bhaveya teṣām asmākaṁ hastoktaṁ cakravartirājyaṁ abhaviṣyat te vayaṁ kumāreṇa pravrajitena mahantāto aiśvaryādhipatyāto bhraṁśitāḥ ||",
    "san-lo-mvu75:275": "atha khalv āyuṣmān udāyī nyagrodhārāmāto vaihāyasam abhyudgamya rājño śuddhodanasya śākyiyamaṇḍalaparivṛtasya purato tālamātraṁ vaihāyasam antarīkṣe asthāsi || adrākṣīd rājā śuddhodanaḥ āyuṣmantaṁ udāyiṁ tālamātraṁ vaihāyasam antarīkṣe tiṣṭhantaṁ dṛṣṭvā ca punaḥ hṛṣṭo tuṣṭo saumanasyajāto utthāyāsanāto ekānsam uttarāsaṁgaṁ kṛtvā yenāyuṣmāṁ uḍāyi tenāṁjaliṁ praṇāmetvā āyuṣmantam udāyiṁ gāthāye adhyabhāṣe ||",
    "san-lo-mvu75:276": "",
    "san-lo-mvu75:277": "kutas tvam āgacchasi raktacīvara",
    "san-lo-mvu75:278": "kena tvam arthena ihānuprāpto |",
    "san-lo-mvu75:279": "kiṁ vātra ākāṁkṣasi tvaṁ uḍāyi",
    "san-lo-mvu75:280": "sudullabhaṁ siddhavratāna darśanaṁ ||",
    "san-lo-mvu75:281": "lābhas te rāṣṭrādhipate śirīmato",
    "san-lo-mvu75:282": "yasya tava putra narāṇam uttamaḥ |",
    "san-lo-mvu75:283": "tejena obhāsati sarvalokaṁ",
    "san-lo-mvu75:284": "sahasrarasmīva udetva medinīṁ ||",
    "san-lo-mvu75:285": "",
    "san-lo-mvu75:286": "evaṁ dāni sthavireṇa udāyinā tālamātraṁ vaihāyasam antarīkṣe sthitena bahūni buddhamāhātmyāni parikīrtitāni tāni ca rājā śuddhodano śrutvā prīto saṁvṛtto || so dāni śākyā śākyāyinyaś ca āmantrayati || sayyathāpi nāma vāsiṣṭhāho sūryasya abhyudentasya etaṁ pūrvaṁgamam etan nimittaṁ yad idaṁ aruṇo udāyī no sarvasaṁśayacchettā sugatasya śrāvako ||",
    "san-lo-mvu75:287": "",
    "san-lo-mvu75:288": "buddhasya putro paramārthadarśī",
    "san-lo-mvu75:289": "upāgato śākyākulaṁ tadantaḥ |",
    "san-lo-mvu75:290": "prasādaye satyamahaṁ ity evaṁ",
    "san-lo-mvu75:291": "+ + + + + + + + + + + +",
    "san-lo-mvu75:292": "āśāya kṛṣyate kṣetraṁ bījam āśāya vapyate |",
    "san-lo-mvu75:293": "āśāya vāṇijā yānti samudraṁ dhanahārakā |",
    "san-lo-mvu75:294": "yo yasya āśāya tiṣṭhāmi sā me āśā samṛdhyatu ||",
    "san-lo-mvu75:295": "punarpunaḥ kṣipra vapanti bījaṁ",
    "san-lo-mvu75:296": "punarpunaḥ varṣati devarājaḥ |",
    "san-lo-mvu75:297": "punarpunaḥ vardhati bījagrāmaṁ",
    "san-lo-mvu75:298": "punarpunar lābhaṁ labhanti karṣikā ||",
    "san-lo-mvu75:299": "punaḥpunar yācanakā upenti",
    "san-lo-mvu75:300": "punarpunaḥ satpuruṣā dadanti |",
    "san-lo-mvu75:301": "punarpunaḥ satpuruṣā pi dattvā",
    "san-lo-mvu75:302": "punaḥpunar svargam upenti sthānaṁ ||",
    "san-lo-mvu75:303": "dullabho puruṣājanyo na so sarvatra jāyate |",
    "san-lo-mvu75:304": "yatra so jāyate vīraḥ taṁ kulaṁ sukham edhati ||",
    "san-lo-mvu75:305": "vīro hi vai sapta yugāṁ punāti",
    "san-lo-mvu75:306": "yasmiṁ kule jāyati bhūriprajño |",
    "san-lo-mvu75:307": "piteva śākyā nayati devadevo",
    "san-lo-mvu75:308": "tvayāpi jāto muni satyanāmaḥ ||",
    "san-lo-mvu75:309": "śuddhodano nāma pitā jinasya",
    "san-lo-mvu75:310": "buddhasya māyā kila nāma mātā |",
    "san-lo-mvu75:311": "yā bodhisatvaṁ parihārya kukṣiṇā",
    "san-lo-mvu75:312": "kāyasya bhedāt svargeṣu modati ||",
    "san-lo-mvu75:313": "sā modati kāmaguṇehi pañcahi",
    "san-lo-mvu75:314": "iṣṭehi kāntehi buddhasya mātā |",
    "san-lo-mvu75:315": "atiriva + + + + + + puṇyakāmā",
    "san-lo-mvu75:316": "parivāritā apsarasāṁ gaṇehi ||",
    "san-lo-mvu75:317": "putrasya buddhasya asahyatāyino",
    "san-lo-mvu75:318": "aṁgīrasasyāpratimasya tāyino |",
    "san-lo-mvu75:319": "prītaḥ pitā harṣita eṣa śākya",
    "san-lo-mvu75:320": "dharmeṇa tvaṁ gautama āryako si ||",
    "san-lo-mvu75:321": "",
    "san-lo-mvu75:322": "rājā āha ||",
    "san-lo-mvu75:323": "",
    "san-lo-mvu75:324": "yasyāntike pravrajito si bhikṣu",
    "san-lo-mvu75:325": "śraddhāya so carati brahmacaryaṁ |",
    "san-lo-mvu75:326": "na so bhīto nāpi bhayaṁ upeti",
    "san-lo-mvu75:327": "eko pi so ramati vṛkṣamūle ||",
    "san-lo-mvu75:328": "",
    "san-lo-mvu75:329": "udāyī āha ||",
    "san-lo-mvu75:330": "",
    "san-lo-mvu75:331": "yasyāntike pravrajito smi rāja",
    "san-lo-mvu75:332": "śraddhāya so carati brahmacaryaṁ |",
    "san-lo-mvu75:333": "na so bhīto nāpi bhayaṁ upeti",
    "san-lo-mvu75:334": "eko pi so ramati vṛkṣamūle ||",
    "san-lo-mvu75:335": "ekaṁ varan taṁ munim apramattaṁ",
    "san-lo-mvu75:336": "nindāpraśaṁsāsu avepamānaṁ |",
    "san-lo-mvu75:337": "siṁho va śabdeṣu asantrasantaṁ",
    "san-lo-mvu75:338": "vātaṁ va jālasmiṁ asajjamānaṁ |",
    "san-lo-mvu75:339": "netāraṁ anyeṣu ananyaneyaṁ",
    "san-lo-mvu75:340": "bhīraṁ jinaṁ śākya kathaṁ vadesi ||",
    "san-lo-mvu75:341": "yaṁ vedayasi anopamaprajñaṁ",
    "san-lo-mvu75:342": "mahyaṁ putraṁ tasya pitā ti brūmi |",
    "san-lo-mvu75:343": "putrasya tasya mahya putro bhosi",
    "san-lo-mvu75:344": "bhuktvāna bhikṣu hara piṇḍapātraṁ ||",
    "san-lo-mvu75:345": "eṣyāma vayaṁ api darśanāya",
    "san-lo-mvu75:346": "buddhaṁ anativaraṁ vitīrṇakāṁkṣaṁ |",
    "san-lo-mvu75:347": "loke udapāsi sa satvasāro",
    "san-lo-mvu75:348": "putraṁ mahyaṁ yathā vadesi bhikṣu ||",
    "san-lo-mvu75:349": "bhuktvāna bhojanaṁ yāvadarthaṁ",
    "san-lo-mvu75:350": "śuciṁ praṇītaṁ rasasvādupetaṁ |",
    "san-lo-mvu75:351": "so prakrame piṇḍapātraṁ grahetvā",
    "san-lo-mvu75:352": "upasaṁkrame yena jino aneyo ||",
    "san-lo-mvu75:353": "so taṁ pradeśaṁ upasaṁkramitvā",
    "san-lo-mvu75:354": "upanāmaye piṇḍapātraṁ jinasya |",
    "san-lo-mvu75:355": "vanditva pādāṁ avaci tathāgataṁ",
    "san-lo-mvu75:356": "yāsyanti te jñātayo darśanāya ||",
    "san-lo-mvu75:357": "edṛśāṁ guṇāṁ śruṇitva bhūmipālo",
    "san-lo-mvu75:358": "trikhuttam udānayati sulabdhā labhā |",
    "san-lo-mvu75:359": "mahyaṁ anantā yaṁ trisāhasrāya",
    "san-lo-mvu75:360": "lokadhātūye jine jīvamāne",
    "san-lo-mvu75:361": "bhaviṣyati saṁgamo nāyakena |",
    "san-lo-mvu75:362": "saṁpuṣpitā drumalatā kusumāvakīrṇā",
    "san-lo-mvu75:363": "āsevitā ca dvijasaṁghanināditena |",
    "san-lo-mvu75:364": "evaṁ pi mahyaṁ hṛdayaṁ prītisaṁkusumitaṁ",
    "san-lo-mvu75:365": "śrutvāna putraṁ mama sarvaguṇopapetaṁ ||",
    "san-lo-mvu75:366": "",
    "san-lo-mvu75:367": "atha khalu rājā śuddhodanaḥ anyataraṁ rājāmātyam āmantrayati || bho bhaṇe amātya sarvārthasiddho kumāro anuttarāṁ samyaksaṁbodhim abhisaṁbuddhitvā pravṛttapravaradharmacakro kapilavastūpavaneṣu anuprāpto | tataḥ putrasya sarvārthasiddhasya kumārasyābhyudgamanaṁ kariṣyāmi || tato kapilavastunagare ghoṣaṇāṁ kārāpehi | sarvehi śākyehi brāhmaṇagṛhapatikehi sarvehi ca gāndharvikehi sarvehi ca śreṇīhi sarvehi ca śilpāyatanehi mayā sārdhaṁ sarvārthasiddhasya pratyudgamanaṁ kartavyaṁ || sādhu mahārājeti || so rājāmātyo śuddhodanasya pratiśrutvā kṣipram eva kapilavastunagare catvaraśṛṁgāṭakaantarāpaṇamukheṣu  ghoṣaṇāṁ kārayati || bhagavanto sarvārthasiddhakumāro anuttarāṁ samyaksaṁbodhima bhisaṁbuddhitvā kapilavastūpavaneṣu anuprāpto | tato sarvabhavantehi rājñā śuddhodanena sārdhaṁ bhagavato pratyudgamanāya gantavyaṁ ||",
    "san-lo-mvu75:368": "",
    "san-lo-mvu75:369": "śākyānāṁ vaṁśagato bheṣyati yo sya trāṇaṁ",
    "san-lo-mvu75:370": "siddhābhiprāyo tṛṣabhāvaviraktacitto |",
    "san-lo-mvu75:371": "kṣīṇāśravo vigatarāgo samaṁtacakṣuḥ",
    "san-lo-mvu75:372": "drakṣyāmatha dvādaśavarṣe anantaprajñaṁ ||",
    "san-lo-mvu75:373": "ānaṁdabheriravaṁ śrutvā śākyarāṣtre",
    "san-lo-mvu75:374": "saṁgītiṁ devagaṇavāditaṁ lumbinīye |",
    "san-lo-mvu75:375": "yena pratijñā kṛtā buddho bhaviṣyaṁ loke",
    "san-lo-mvu75:376": "so eṣyati bhūtavacano vigatāndhakāro ||",
    "san-lo-mvu75:377": "prakrānto saptapadaṁ yo iha luṁbinīye",
    "san-lo-mvu75:378": "bodhyaṁgasaptaratanāni abudhye yena |",
    "san-lo-mvu75:379": "yo siṁhanādaṁ nadate ahaṁ loke jyeṣṭho",
    "san-lo-mvu75:380": "so eṣyati paravādaṁ prabhaṁjamāno ||",
    "san-lo-mvu75:381": "yenedaṁ apakṛtaṁ garbhaśayyaṁ aśeṣaṁ",
    "san-lo-mvu75:382": "ucchoṣito ca se punaḥ bhavahetuḥ sarvaṁ |",
    "san-lo-mvu75:383": "ucchoṣitā tṛṣalatā ca duḥkhasya mūlaṁ",
    "san-lo-mvu75:384": "so eṣyati baṁdhapramokṣaṁ karonto loke ||",
    "san-lo-mvu75:385": "",
    "san-lo-mvu75:386": "te dāni kapilavastuto śākyā śākyāyinyaś ca taṁ ghoṣaṁ śrutvā kṣipram eva rājakuladvāre  sannipatitā sakumārāmātyā bhaṭabalāgrā purohitapramukhā brāhmaṇāḥ śreṣṭhipramukho vaniggrāmo sarve ye kapilavāstavyā gandharvikā | tadyathā cakrikavaitālikanaṭanartakaṛllamallapāṇisvarikā śobhikā laṁghakā kumbhatūṇikā velambakā dvistvalabhāṇakā paṁcavaṭukā gāyanakā bhāṇḍavikā hāsyakārakā bherīśaṁkhamṛdaṁgapaṭahikā tūṇavapaṇavaveṇavallakīekadaśīvīṇāvādā ca bahuvādyakā ca sarve rājakuladvāre sannipatensuḥ | sarve ca kapilavāstavyā śreṇiyo | tadyathā sauvarṇikā hairaṇyikā prāvārikā śaṁkhikā dantakārakā maṇikārakā prastārikā gandhikā kośāvikā tailikā ghṛtakuṇḍikā gaulikā vārikā karpāsikā dadhyikā pūpikā khaṇḍakārakā modakakārakā kaṇḍukā samitakārakā saktukārakā phalavāṇijā mūlavāṇījā cūrṇakuṭṭagandhatailikā āgrīvanīyā āviddhakā guḍapācikāḥ khaṇḍapācakāḥ śuṇṭhikāḥ sīdhukārakāḥ śarkaravāṇijā | ete cānye ca bahuvyavahārikā sarve rājakule sannipatensuḥ | sarve ca kapilavāstavyā śilpāyatanā | tasyathā lohakārakā tāmrakuṭṭā suvarṇakārakā taddhukārakā pradhvopakā roṣiṇo trapukārakā śīśapiccaṭakārā jantukārakā mālākārā purimakārakā kumbhakārā carmakārā ūrṇavāyakā varūthatantravāyakā devatātantravāyā cailadhovakā rajakā śucikā tantravāyā citrakārakā vardhakirūpakārakāḥ kālapātrikāḥ pelalakāḥ pustakārakāḥ pustakarmakārakā nāpitā kalpikā chedakā lepakā sthapatisūtradhārakā uptakoṣṭhakārakā kūpakhanakā mṛttikāvāhakā kāṣṭhavāṇijā tṛṇavāṇijā staṁbavāṇijā vaṁśavāṇijā nāvikā olumpikā suvarṇadhovakā mauṣṭikā | ete cānye ca uccāvacā janatā hīnotkṛṣṭamadhyamā  sarve rājakuladvāre sannipatensuḥ || evaṁ dāni rājā śuddhodano imena ca janakāyena antaḥpureṇa sārdhaṁ kumārāmātyehi parivṛto dhanukarathikahastyārohehi sārdhaṁ carturghoṭaratham abhiruhitvā śreṣṭhipramukho nigamo sārthavāhapramukho vāṇijagrāmo purohitapramukhā brāhmaṇā aṣṭādaśa śreṇīyo puraskṛto parivṛto mahatā rāja-ṛddhīye mahatā rājānubhāvena mahato janakāyasya hakkārahikkārabherīmṛdaṁgapaṭahaśaṁkhasaṁninādena kapilavastuto nagarāto niryātvā yena nyagrodhārāmas tena prasthito bhagavato darśanāya || bhagavato dāni evaṁ bhavati || abhimānino śākyāḥ yadi sānaṁ svake āsane niṣaṇṇako pratisaṁmodayiṣyāmi atha sānaṁ bhaviṣyati cittasyānyathātvaṁ kathaṁ hi nāma yo kumāro cakravartirājyam apahāya pavrajito anuttarāṁ samyaksaṁbodhim abhisaṁbudhitvā dharmam adhigato dharmasvāmī ātmānaṁ pratijānāti so pitaraṁ ca vṛddhatarakāṁ ca gurusthānīyāṁ ca na pratyutthihati | nāsti ca so satvo vā satvakāyo vā yasya tathāgate pratyupasthihante na saptadhā mūrdhnaṁ sphaleyā | yan nūnāhaṁ pauruṣamātraṁ vaihāyasam antarīkṣe dīrghaṁ caṁkramaṁ caṁkrameyaṁ ||",
    "san-lo-mvu75:387": "atha khalu bhagavāṁ pitu rājño śuddhodanasya śākiyamaṇḍalasya ca mānātimānaṁ jñātvā āgamanaṁ viditvā pauruṣamātraṁ vaihāyasam antarīkṣe dīrghaṁ caṁkramaṁ caṁkramati aspṛśanto pādatalehi bhūmiyaṁ || atha khalu rājā śuddhodano dūrato evaṁ nyagrodhārāme bhagavantaṁ paśyati pauruṣamātraṁ vaihāyasam antarīkṣe dīrghaṁ caṁkramm caṁkramantaṁ aspṛśantaṁ pādatalehi bhūmiyaṁ dṛṣṭvā ca punaḥ āścaryādbhutasaṁhṛṣṭaromakūpajāto āścaryaṁ yādṛśaṁ kumāreṇa dharmo abhigamito yathā sarvaloke dvipadānam uttamo || atha khalu rājā śuddhodano śākyo śākiyānām āmantrayati || paśyatha bhagavanto yena kumāreṇa saṁkalpo  cintito prārthayatā draṣṭuṁ sarvajñaṁ sarvadharmeṣv abhijñātasaṁkalpaṁ sarvasiddhaṁ narendraṁ so paśyatu siddhārthaṁ sarvasiddhisaṁprāptaṁ ||",
    "san-lo-mvu75:388": "",
    "san-lo-mvu75:389": "dṛṣṭvāna putraṁ paripūrṇakāyaṁ",
    "san-lo-mvu75:390": "sulakṣitaṁ lakṣavicitritāṁgaṁ |",
    "san-lo-mvu75:391": "pañcamamāse yatha eva candro",
    "san-lo-mvu75:392": "parivṛto lakṣaṇatārakehi ||",
    "san-lo-mvu75:393": "dṛṣṭvā surūpaṁ asamānakāyaṁ",
    "san-lo-mvu75:394": "tam āyatākṣaṁ śiriya jvalamānaṁ |",
    "san-lo-mvu75:395": "+ + + + + + + + + atha khalu rājā śuddhodano yāvattakaṁ yānasya bhūmi tāvattakaṁ yānena yātvā yānāto pratyoruhya sva-antaḥpureṇa sārdhaṁ śākiyamaṇḍalena ca padasā yeva nyagrodhārāmaṁ praviṣṭo yena bhagavāns tenopasaṁkramitvā mūrdhnā bhagavataḥ pādau vanditvā gāthām adhyabhāṣi ||",
    "san-lo-mvu75:396": "imaṁ tṛtīyaṁ tava bhūriprajña",
    "san-lo-mvu75:397": "pādānte vandāmi samantacakṣuḥ |",
    "san-lo-mvu75:398": "yaṁ ca te naimittikā vyākarensuḥ",
    "san-lo-mvu75:399": "yaṁ jambucchāyā na jahe imaṁ ca ||",
    "san-lo-mvu75:400": "",
    "san-lo-mvu75:401": "atha khalu bhagavāṁ nyagrodhārāme tālamātraṁ vaihāyasam antarīkṣe sthitvā vividhavicitrāṇi yamakaprātihāryāṇi karoti | heṣṭhimaṁ kāyaṁ prajvalati uparimāto kāyāto śītasya vārisya paṁca dhārāśatāti śravanti | uparime kāye prajvalite heṣṭhimāto kāyāto śītasya vārisya paṁca dhārāśatāni śravanti || atha khalu bhagavān ṛṣabhavarṇam ṛddhiye  abhinirmiṇitvā calatkakubhaṁ varṇarūpasamupeto purastimāyāṁ diśāyāṁ antarahito paścimāyāṁ diśāyāṁ prādurbhavati | paścimāyāṁ diśāyāṁ antarahitaḥ purastimāyāṁ diśāyāṁ prādurbhavati | uttarasyāṁ diśāyāṁ antarahito dakṣiṇāyāṁ diśāyāṁ prādurbhavati | dakṣiṇāyāṁ diśāyām antarhito uttarāyāṁ diśāyāṁ prādurbhavati || evaṁ dāni mahāprātihāryaṁ vistareṇa kartavyaṁ || tatra dāni bahūni prāṇikoṭīśatasahasrāṇi bhagavato edṛśaṁ ṛddhiprātihāryan dṛṣṭvā pramuditā prītisaumanasyajātā saṁvṛttā āścaryādbhutaprāptā hakkārasahasrāṇi pravartenti || mahāprajāpatīya dāni gautamīya yadā bhagavān abhiniṣkrānto tasyā ruṇṇena śokena ca akṣīṇi paṭalehi va saṁchannā andhā saṁjātā | tahiṁ ca nyagrodhārāme bhagavato vividhāni vicitrāṇi yamakaprātihāryāṇi karentasya hakkārasahasrāṇi vartanti mahāprajāpatī gautamī yaśodharāye pṛcchati | kiṁ ete hakkārasahasrāṇi kurvanti || yaśodharā āha || eṣo bhagavāṁ vaihāyasam antarīkṣe vividhāni vicitrāṇi yamakaprātahāryāṇi karoti nāpi tvaṁ paśyasi || yaśodharā āha || āgamehi ahan tathā kariṣyāmi yathā tvaṁ paśyasi || tāye dāni yaśodharāye yatra bhagavato prātihāryāṇi karontasya kāyāto paṁca dhārāśatāni śravanti tataḥ udakāṁjaliṁ pūretvā mahāprajāpatīye gautamīya akṣīṇi ākṣālitāni tāni ca paṭalāni buddhānubhāvena bhinnāni | tasyā dāni yathāpaurāṇā śuddhā vimalā dṛṣṭi saṁjātā ||",
    "san-lo-mvu75:402": "atha khalu bhagavāṁ vaihāyasam antarīkṣe vividhāni vicitrāṇi yamakaprātihāryāṇi kṛtvā bahūni prāṇisahasrāṇi ṛddhiprātihāryāṇi darśayitvā āryadharmeṣu pratiṣṭhāpayitvā prajñapta eva āsane niṣīde || atha khalu rājā śuddhodano śākyā ca bhagavataḥ  pādau śirasā vanditvā bhagavantaṁ sādhu ca suṣṭhu ca pratisaṁmodetvā ekamante niṣīdensuḥ | mahāprajāpatī gautamī ca yaśodharā ca sārdhaṁ ca aṁtaḥpureṇa bhagavataḥ pādau śirasā vanditvā bhagavantaṁ pratisammodetvā ekamante niṣīdensuḥ | atha khalu rājā śuddhodano vegajāto bhagavato hitāhitaṁ apṛcche ||",
    "san-lo-mvu75:403": "",
    "san-lo-mvu75:404": "taṁ devavarṇaṁ sukumārarūpaṁ",
    "san-lo-mvu75:405": "udyānabhūmiṁ anucaṁkramantaṁ |",
    "san-lo-mvu75:406": "pitā putraṁ prāṁjaliko upāgame",
    "san-lo-mvu75:407": "indraṁ va devā tridaśā va śakraṁ ||",
    "san-lo-mvu75:408": "idaṁ tṛtīyaṁ tava bhūriprajña",
    "san-lo-mvu75:409": "pādān te vandāmi samantacakṣuḥ |",
    "san-lo-mvu75:410": "yaṁ ca te naimittikā vyākarensuḥ",
    "san-lo-mvu75:411": "jaṁbucchāyā na vijahe imaṁ ca ||",
    "san-lo-mvu75:412": "te devavarṇā ubhaye samāgatā",
    "san-lo-mvu75:413": "buddho ca buddhasya pitā ca rājā |",
    "san-lo-mvu75:414": "upaśobhati sālavane niṣaṇṇo",
    "san-lo-mvu75:415": "candro yathā abhragaṇā pramukto ||",
    "san-lo-mvu75:416": "athāprameyasya pitur abhūṣi",
    "san-lo-mvu75:417": "cirasya dṛṣṭvāna priyaṁ manāpaṁ |",
    "san-lo-mvu75:418": "putraṁ svakaṁ prāṇasamaṁ niṣaṇṇaṁ",
    "san-lo-mvu75:419": "hitāhitaṁ pṛcchati vegajāto ||",
    "san-lo-mvu75:420": "purā tava kambalapādukā va",
    "san-lo-mvu75:421": "sucitrā sūkṣmāstarasaṁsthitāsu |",
    "san-lo-mvu75:422": "abhiruhya tāṁ caṁkramase ca vīra",
    "san-lo-mvu75:423": "śvetasmiṁ chattrasmiṁ dharīyamāne |",
    "san-lo-mvu75:424": "so dāni tāmramṛdujālinīhi",
    "san-lo-mvu75:425": "samantanemīhi sahasrehi |",
    "san-lo-mvu75:426": "kuśakaṇṭakaśarkaram ākramanto",
    "san-lo-mvu75:427": "kaccit te pādau na rujanti vīra ||",
    "san-lo-mvu75:428": "",
    "san-lo-mvu75:429": "bhagavān āha ||",
    "san-lo-mvu75:430": "",
    "san-lo-mvu75:431": "sarvābhibhū sarvavidū ham asmi",
    "san-lo-mvu75:432": "sarveṣu dharmeṣu anopaliptaḥ |",
    "san-lo-mvu75:433": "sarvaṁ jahe tṛṣṇakṣayā vimukto",
    "san-lo-mvu75:434": "na mādṛśo saṁprajaneti vedanā ||",
    "san-lo-mvu75:435": "",
    "san-lo-mvu75:436": "rājā āha ||",
    "san-lo-mvu75:437": "",
    "san-lo-mvu75:438": "purā tava lohitacandanena",
    "san-lo-mvu75:439": "śaśisya raktopanibhena kāle |",
    "san-lo-mvu75:440": "manojñagandhena suśītalena",
    "san-lo-mvu75:441": "snapakā viliṁpensu te snāpayitvā ||",
    "san-lo-mvu75:442": "so dāni grīṣmāsu kharāsu rātriṣu",
    "san-lo-mvu75:443": "vanād vanaṁ īryasi caṁkramanto |",
    "san-lo-mvu75:444": "odātaśītena sukhena vāriṇā",
    "san-lo-mvu75:445": "ko dāni te snāpayate kilantaṁ ||",
    "san-lo-mvu75:446": "",
    "san-lo-mvu75:447": "bhagavān āha ||",
    "san-lo-mvu75:448": "",
    "san-lo-mvu75:449": "śuddhā nadī gautama śīlatīrthā",
    "san-lo-mvu75:450": "anāvilā sadbhiḥ sadā praśastā |",
    "san-lo-mvu75:451": "yasmiṁ hrade devagaṇehi snāto",
    "san-lo-mvu75:452": "ogāḍhagātro pratarāmi pāraṁ ||",
    "san-lo-mvu75:453": "dharmo hrado gautama śīlatīrtho",
    "san-lo-mvu75:454": "anāvilo sadbhiḥ sadā praśasto |",
    "san-lo-mvu75:455": "yasmiṁ hrade devagaṇehi snāto",
    "san-lo-mvu75:456": "pṛthivīṁ pravāheti svapuṇyagandhāṁ ||",
    "san-lo-mvu75:457": "",
    "san-lo-mvu75:458": "rājā āha ||",
    "san-lo-mvu75:459": "",
    "san-lo-mvu75:460": "yadā tuvaṁ kāśikavastradhārī",
    "san-lo-mvu75:461": "padumutpalacampakavāsitāni |",
    "san-lo-mvu75:462": "śuddhāni vastrāṇi nivāsayitvā",
    "san-lo-mvu75:463": "so śobhasi śākiyamaṇḍalasmiṁ",
    "san-lo-mvu75:464": "śakro va sāhasragatāna madhye ||",
    "san-lo-mvu75:465": "so dāni śāṇāni ca paṭṭakāni ca",
    "san-lo-mvu75:466": "raktāni vastrāṇi drumatvacāni |",
    "san-lo-mvu75:467": "dhāresi taṁ ca ajugupsamāno",
    "san-lo-mvu75:468": "idaṁ pi te āścariyaṁ bhadanta ||",
    "san-lo-mvu75:469": "",
    "san-lo-mvu75:470": "bhagavān āha ||",
    "san-lo-mvu75:471": "",
    "san-lo-mvu75:472": "na cīvare śayane bhojane vā",
    "san-lo-mvu75:473": "anudhyāpitā bhonti jinā narendra |",
    "san-lo-mvu75:474": "labdhvā manāpaṁ athavāpi apriyaṁ",
    "san-lo-mvu75:475": "upekṣakā bhonti jinā prajānakā ||",
    "san-lo-mvu75:476": "",
    "san-lo-mvu75:477": "rājā āha ||",
    "san-lo-mvu75:478": "",
    "san-lo-mvu75:479": "purā tava ajanyarathā vicitrā",
    "san-lo-mvu75:480": "suvarṇakaṁsarucirā mahārhā |",
    "san-lo-mvu75:481": "śvetaṁ ca cchattraṁ maṇikhaḍgacāmaraṁ",
    "san-lo-mvu75:482": "dhruvaṁ grahensu te diśaṁ prayāyataḥ ||",
    "san-lo-mvu75:483": "purā tava vātajavo udagro",
    "san-lo-mvu75:484": "hayottamo kaṇṭhako śīghravego |",
    "san-lo-mvu75:485": "ājāneyo kañcanajālacchanno",
    "san-lo-mvu75:486": "abhīkṣṇa so vahati yena kāmaṁ ||",
    "san-lo-mvu75:487": "yo yugyayānehi tuvaṁ upeto",
    "san-lo-mvu75:488": "rathehi aśvehi ca kuṁjarehi ca |",
    "san-lo-mvu75:489": "rāṣṭreṇa rāṣṭraṁ anucaṁkramanto",
    "san-lo-mvu75:490": "kaccin na śrānto si tad adya brūhi ||",
    "san-lo-mvu75:491": "",
    "san-lo-mvu75:492": "bhagavān āha ||",
    "san-lo-mvu75:493": "",
    "san-lo-mvu75:494": "ratho me ṛddhipādo svacittavāhano",
    "san-lo-mvu75:495": "dhṛtī ca prajñā ca smṛtī ca sārathī |",
    "san-lo-mvu75:496": "samyakpradhānā caturo me aśvā",
    "san-lo-mvu75:497": "samaṁ prayāto haṁ padaṁ susaṁskṛtaṁ ||",
    "san-lo-mvu75:498": "",
    "san-lo-mvu75:499": "rājā āha ||",
    "san-lo-mvu75:500": "",
    "san-lo-mvu75:501": "purā tuvaṁ rūpiyabhājaneṣu",
    "san-lo-mvu75:502": "suvarṇapātreṣu ca bhuṁjiyāna |",
    "san-lo-mvu75:503": "śuciṁ praṇītarasakaṁ ca bhojanaṁ",
    "san-lo-mvu75:504": "rājānubhāvena upasthihensu ||",
    "san-lo-mvu75:505": "so dāni loṇaṁ ca aloṇakaṁ ca",
    "san-lo-mvu75:506": "lūkhaṁ alūkhaṁ arasaṁ sarasaṁ ca |",
    "san-lo-mvu75:507": "paribhuṁjasi taṁ ca jugupsamāno",
    "san-lo-mvu75:508": "idaṁ pi te āścariyaṁ bhadanta ||",
    "san-lo-mvu75:509": "",
    "san-lo-mvu75:510": "bhagavān āha ||",
    "san-lo-mvu75:511": "",
    "san-lo-mvu75:512": "ye cāpi buddhā purimā atītā",
    "san-lo-mvu75:513": "anāgatā yo pi cahaṁ aneyo |",
    "san-lo-mvu75:514": "lūkhaṁ alūkhaṁ arasaṁ sarasaṁ ca",
    "san-lo-mvu75:515": "damārthiko lokahitāya bhuṁjati ||",
    "san-lo-mvu75:516": "",
    "san-lo-mvu75:517": "rājā āha ||",
    "san-lo-mvu75:518": "",
    "san-lo-mvu75:519": "purā tuvaṁ goṣṭhikatūlikāsu",
    "san-lo-mvu75:520": "ajināstṛte kṣomasukhopadhāne |",
    "san-lo-mvu75:521": "suvarṇapāde śayane mahānte",
    "san-lo-mvu75:522": "tvaṁ modase muktapuṣpāvakīrṇe ||",
    "san-lo-mvu75:523": "so dāni durgāya kharāya bhūmiye",
    "san-lo-mvu75:524": "tṛṇāni patrāṇi ca saṁstaritvā |",
    "san-lo-mvu75:525": "tvaṁ modase + + + satvasāro",
    "san-lo-mvu75:526": "kaccit te gātrāṇi rujanti dhīra ||",
    "san-lo-mvu75:527": "",
    "san-lo-mvu75:528": "bhagavān āha ||",
    "san-lo-mvu75:529": "",
    "san-lo-mvu75:530": "nāsmadvidhā śākya duḥkhaṁ svapanti",
    "san-lo-mvu75:531": "sarve ca me śokajvarā prahīṇā |",
    "san-lo-mvu75:532": "so haṁ sadā nirjvaratho viśoko",
    "san-lo-mvu75:533": "jagrāmy ahaṁ sarvabhūtānukampī ||",
    "san-lo-mvu75:534": "",
    "san-lo-mvu75:535": "rājā āha ||",
    "san-lo-mvu75:536": "",
    "san-lo-mvu75:537": "purā tuvaṁ gautama svake agāre",
    "san-lo-mvu75:538": "antaḥpure devavimānakalpe |",
    "san-lo-mvu75:539": "pradīpakhadyotagaṇābhikāśe",
    "san-lo-mvu75:540": "kūṭāgāre pithitavātapāne ||",
    "san-lo-mvu75:541": "vicitramālyābharaṇātha nāritho",
    "san-lo-mvu75:542": "alaṁkṛtā apsarasannikāśā |",
    "san-lo-mvu75:543": "upasthitā kiṁkaraṇīyā utsukā",
    "san-lo-mvu75:544": "mukhaṁ udīkṣanti kim ārya āha ||",
    "san-lo-mvu75:545": "",
    "san-lo-mvu75:546": "bhagavān āha ||",
    "san-lo-mvu75:547": "",
    "san-lo-mvu75:548": "adyāpi me śākya svake vihāre",
    "san-lo-mvu75:549": "devā ca brahmā ca prabhāsvarā ca |",
    "san-lo-mvu75:550": "cittaṁ py eṣāṁ mahya vaśena vartati",
    "san-lo-mvu75:551": "yahiṁ ca icchāmi tahiṁ thapemi ||",
    "san-lo-mvu75:552": "",
    "san-lo-mvu75:553": "rājā āha ||",
    "san-lo-mvu75:554": "",
    "san-lo-mvu75:555": "bherīmṛdaṁgaturiyābhigīto",
    "san-lo-mvu75:556": "paṇisvarākhyānavidūhi tatvaṁ |",
    "san-lo-mvu75:557": "sa śobhasi śākiyamaṇḍalasmiṁ",
    "san-lo-mvu75:558": "śakro va sāhasragatāna madhye ||",
    "san-lo-mvu75:559": "",
    "san-lo-mvu75:560": "bhagavān āha ||",
    "san-lo-mvu75:561": "",
    "san-lo-mvu75:562": "sūtrānte vaiyyākaraṇābhigīto",
    "san-lo-mvu75:563": "vidyāvimuktipratibodhano haṁ |",
    "san-lo-mvu75:564": "sobhāmy ahaṁ bhikṣusaṁghamadhye",
    "san-lo-mvu75:565": "brahmā va sāhasragatāna madhye ||",
    "san-lo-mvu75:566": "",
    "san-lo-mvu75:567": "rājā āha ||",
    "san-lo-mvu75:568": "",
    "san-lo-mvu75:569": "purā tuvaṁ bhīma svake agāre",
    "san-lo-mvu75:570": "antaḥpure devavimānakalpe |",
    "san-lo-mvu75:571": "rakṣanti te varmadharā manuṣyā",
    "san-lo-mvu75:572": "susañcitāḥ khaḍgaḍṛḍhā prahāriṇo ||",
    "san-lo-mvu75:573": "so dāni eko vihare araṇye",
    "san-lo-mvu75:574": "ulūkabheraṇḍakasaṁnināde |",
    "san-lo-mvu75:575": "anekavyālācaritāsu rātriṣu",
    "san-lo-mvu75:576": "kvacit* na bhīto si tad adya brūhi ||",
    "san-lo-mvu75:577": "",
    "san-lo-mvu75:578": "(bhagavān āha || )",
    "san-lo-mvu75:579": "",
    "san-lo-mvu75:580": "sarve pi ce yakṣagaṇā samāgatā",
    "san-lo-mvu75:581": "caṇḍā pi hastī giridurgacārī |",
    "san-lo-mvu75:582": "na mādṛśe romaharṣaṁ janeyu",
    "san-lo-mvu75:583": "bhayaṁ prahāyābhayam asmi prāptaḥ ||",
    "san-lo-mvu75:584": "eko carāmi muni apramatto",
    "san-lo-mvu75:585": "nindāpraśaṁsāsu avepamāno |",
    "san-lo-mvu75:586": "siṁho va śabdeṣu asantrasanto",
    "san-lo-mvu75:587": "vātaṁ va jāleṣu asajyamānaṁ |",
    "san-lo-mvu75:588": "netāram anyeṣu ananyaneyaṁ",
    "san-lo-mvu75:589": "bhīruṁ jinaṁ śākya kathaṁ vadesi ||",
    "san-lo-mvu75:590": "",
    "san-lo-mvu75:591": "rājā āha ||",
    "san-lo-mvu75:592": "",
    "san-lo-mvu75:593": "pṛthivī ca te vijitā sarvakalpā",
    "san-lo-mvu75:594": "putrāṇa te pūrasahasram asya |",
    "san-lo-mvu75:595": "ratnāni ca sapta parityajitvā",
    "san-lo-mvu75:596": "śrāmaṇyam evābhigato si vīrā ||",
    "san-lo-mvu75:597": "",
    "san-lo-mvu75:598": "bhagavān āha ||",
    "san-lo-mvu75:599": "",
    "san-lo-mvu75:600": "pṛthivī ca me vijitā sarvakalpā",
    "san-lo-mvu75:601": "putrāṇa me pūrasahasram asti |",
    "san-lo-mvu75:602": "ratnāni ca aṣṭa imāni santi",
    "san-lo-mvu75:603": "etādṛśaṁ ratnam anyaṁ na asti ||",
    "san-lo-mvu75:604": "taṁ vītarāgaṁ susamāhitendriyaṁ",
    "san-lo-mvu75:605": "samyakpramuktaṁ akhilaṁ anaśravaṁ |",
    "san-lo-mvu75:606": "putraṁ pitā prāṁjaliko upāgame",
    "san-lo-mvu75:607": "deśehi me mārgaṁ manuṣyahitāye ||",
    "san-lo-mvu75:608": "tam enaṁ jñānena pharitva śāstā",
    "san-lo-mvu75:609": "śuddhodanaṁ pitaraṁ etad abravīt* ||",
    "san-lo-mvu75:610": "abhīkṣṇaṁ so locaya bhikṣudarśanaṁ",
    "san-lo-mvu75:611": "mā pramādyi bheṣyati tuhyaṁ dharmo ||",
    "san-lo-mvu75:612": "athāprameyasya pitu abhūṣi",
    "san-lo-mvu75:613": "saṁvarṇitaṁ tāyino bhikṣudarśanaṁ |",
    "san-lo-mvu75:614": "samanantaraṁ satpuruṣo bhajanto",
    "san-lo-mvu75:615": "athottarīdharmacakṣuṁ viśodhaye ||",
    "san-lo-mvu75:616": "etādṛśo āsi tadā samāgamo",
    "san-lo-mvu75:617": "pituś ca putrasya ca harṣaṇīyo |",
    "san-lo-mvu75:618": "tan tādṛśaṁ sugatam anusmaranto",
    "san-lo-mvu75:619": "nirāmiṣāṁ ko na labheya prītiṁ ||",
    "san-lo-mvu75:620": "",
    "san-lo-mvu75:621": "pitāputrasamāgamo samāpto ||"
}