{
    "arv22:0": "",
    "arv22:1": "",
    "arv22:2": "",
    "arv22:3": "Arthaviniścayasūtram",
    "arv22:4": "",
    "arv22:5": "22. Daśa Tathāgata-Balāni",
    "arv22:6": "",
    "arv22:7": "Tatra katamāni bhikṣavo daśa Tathāgata-balāni?",
    "arv22:8": "",
    "arv22:9": "Iha bhikṣavas-Tathāgataḥ | sthānaṁ ca sthānato yathā-bhūtaṁ prajānāti, asthānaṁ cāsthānataḥ | idaṁ Tathāgatasya prathamaṁ balam ||",
    "arv22:10": "Atītānāgata-pratyutpannānāṁ karma-dharma-samādānānāṁ vipākaṁ yathā-bhūtaṁ prajānāti ||",
    "arv22:11": "Para-sattvānāṁ para-pudgalānām-anekādhimuktikānāṁ nānādhimuktikānāṁ yathā-bhūtaṁ prajānāti ||",
    "arv22:12": "Aneka-dhātukaṁ lokaṁ nānā-dhātukaṁ lokaṁ yathā-bhūtaṁ prajānāti ||",
    "arv22:13": "Para-sattvānām-indriyāṇam-parāparajñatāṁ yathā-bhūtaṁ prajānāti ||",
    "arv22:14": "Sarvatra-gāminīṁ pratipadaṁ ca yathā-bhūtaṁ prajānāti ||",
    "arv22:15": "Para-sattvānām-indriya-bala-bodhyaṅga-dhyāna-vimokṣa-samādhi-samāpattīnāṁ—saṁkleśa-vyavadāna-vyavasthānaṁ | yathā-bhūtaṁ prajānāti ||",
    "arv22:16": "Punar-aparaṁ sākāraṁ soddeśaṁ sānimittam-aneka-vidhaṁ pūrva-nivāsaṁ samanusmarati | ekām-api jātiṁ samanusmarati dve tisraś-catasro vā | yāvad-anekāny-api jāti-koṭi-niyuta-śata-sahasrāṇi anusmaratīti vistaraḥ ||",
    "arv22:17": "Punar-aparaṁ sa divyena cakṣuṣā visuddhenātikrānta-mānuṣyakeṇa sattvān paśyati cyavamānān-upapadyamānān | kāya-vāṅ-manasāṁ sucarita-duścaritaiḥ | sugati-durgatiṣūpapadyamānān-iti vistaraḥ ||",
    "arv22:18": "Āsrava-kṣayād-anāsravāṁ, ceto-vimuktiṁ prajñayā | yathā-bhūtaṁ prajānāti ||",
    "arv22:19": "",
    "arv22:20": "Imāni bhikṣavo daśa Tathāgata-balāni ||"
}