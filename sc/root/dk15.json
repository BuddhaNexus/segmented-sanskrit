{
    "dk15:0": "",
    "dk15:1": "",
    "dk15:2": "",
    "dk15:3": "Dharmaskandha |",
    "dk15:4": "",
    "dk15:5": "15. pañca bhayāni vadyāni vairāṇi |",
    "dk15:6": "",
    "dk15:7": "evaṁ mayā śrutam ekasmin samaye bhagavāṁś chrāvastyāṁ viharati jetavane ’nāthapiṇḍadasyārāme | tatra bhagavān bhikṣūn āmantrayate sma | yasya kasya cid bhikṣavaḥ paṁca bhayāni vadyāni vairāṇi aśāntāni bhavanti sa dṛṣṭa eva dharme vijñānāṁ garhyo bhavati paścāc cānutāpyaḥ kāyasya ca bhedāt paraṁ maraṇād apāyadurgatiṁ vinipātaṁ narakeṣūpapadyate |",
    "dk15:8": "katamāni paṁca bhayāni vadyāni vairāṇy aśāntāni bhavanti |",
    "dk15:9": "yat prāṇātipātikaḥ prāṇātipātapratyayaṁ vadyaṁ vairaṁ prasavati prāṇātipātād aprativiratasya evam asyedaṁ prathamaṁ bhayaṁ vadyaṁ vairam aśāntaṁ bhavati |",
    "dk15:10": "yad adattādāyikaḥ kāmamithyācāriko mṛṣāvādikaḥ",
    "dk15:11": "surāmaireyamadyapramādasthāyikaḥ surāmaireyamadyapramādasthānabhayaṁ vadyaṁ vairaṁ prasavati surāmaireyamadyapramādasthānād aprativiratasya evam asyedaṁ paṁcamaṁ bhayaṁ vadyaṁ vairam aśāntaṁ bhavati |",
    "dk15:12": "yasya kasya cid imāni paṁca bhayāni vadyāni vairāṇy aśāntāni bhavanti sa dṛṣṭa eva dharme vijñānāṁ garhyo bhavati paścāc cānutāpyaḥ | kāyasya bhedāt paraṁ maraṇād apāyadurgatiṁ vinipātaṁ narakeṣūpapadyate |",
    "dk15:13": "yasya tu kasya cit paṁca bhayāni vadyāni vairāṇi śāntāni bhavanti sa dṛṣṭa eva dharme vijñānāṁ praśasyo bhavati paścāc ca nānutāpyaḥ kāyasya ca bhedāt sugatau svargaloke deveṣūpapadyate |",
    "dk15:14": "katamāni paṁca bhayāni vadyāni vairāṇi śāntāni bhavanti |",
    "dk15:15": "yat* prāṇātipātikaḥ prāṇātipātapratyayaṁ bhayaṁ vadyaṁ vairaṁ prasavati prāṇātipātāt prativiratasya evam asyedaṁ prathamaṁ vadyaṁ vairaṁ śāntaṁ bhavati |",
    "dk15:16": "yad adattādāyikaḥ kāmamithyācāriko mṛṣāvādikaḥ",
    "dk15:17": "surāmaireyamadyapramādasthāyikaḥ surāmaireyamadyapramādasthānapratyayaṁ bhayaṁ vadyaṁ vairaṁ prasavati surāmaireyamadyapramādasthānāt prativiratasya evam asyedaṁ paṁcamaṁ bhayaṁ vadyaṁ vairaṁ śāntaṁ bhavati |",
    "dk15:18": "yasya kasya cid imāni paṁca bhayāni vadyāni vairāṇi śāntāni bhavanti sa dṛṣṭa eva dharme vijñānāṁ praśasyo bhavati paścāc ca nānutāpyaḥ kāyasya ca bhedāt sugatau svargaloke deveṣūpapadyate | idam avocad bhagavān | idam uktvā sugato hy athāparam etad uvāca śāstā ||",
    "dk15:19": "",
    "dk15:20": "yaḥ prāṇam atipātayati mṛṣāvādaṁ ca bhāṣate |",
    "dk15:21": "loke adattam ādatte paradāraṁ ca gacchati |",
    "dk15:22": "surāmaireyapānaṁ ca yo naro hy adhigṛdhyati |",
    "dk15:23": "saktaḥ paṁcasu dharmeṣu duḥśīla iti kathyate |",
    "dk15:24": "kāyasya bhedād duṣprajño narakeṣūpapadyate ||",
    "dk15:25": "yas tu prāṇaṁ nātipātayati mṛṣāvādaṁ na bhāṣate |",
    "dk15:26": "loke adattaṁ nādatte paradāraṁ na gacchati |",
    "dk15:27": "surāmaireyapānaṁ ca yo naro nādhigṛdhyati |",
    "dk15:28": "muktaḥ paṁcasu dharmeṣu śīlavān iti kathyate |",
    "dk15:29": "kāyasya bhedāt sugato svargaloke deveṣūpapadyate |",
    "dk15:30": "",
    "dk15:31": "idam avocat* ||"
}