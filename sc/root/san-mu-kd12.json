{
    "san-mu-kd12:0": "Sanskrit Mūlasarvāstivāda Vinaya",
    "san-mu-kd12:1": "Khandhaka",
    "san-mu-kd12:2": "Pudgalavastu",
    "san-mu-kd12:3": "piṇḍoddānam |",
    "san-mu-kd12:4": "udāyī samucchrayaḥ paryanto ’thāpareṇa bhavati paścimam |",
    "san-mu-kd12:5": "uddānam |",
    "san-mu-kd12:6": "udāyī anyena smaranti lajjita idānīṁ jānāmi dvaya dvaya kṛtam |",
    "san-mu-kd12:7": "sudatta durdatta catuṣkabhāṣitam smṛtipramoṣeṇa catvāraḥ prakāśitāḥ ||",
    "san-mu-kd12:8": "buddho bhagavān śrāvastyāṁ viharati jetavane anāthapiṇḍadasyārame | tena khalu samayena udāyī saṁghāvaśeṣām āpattim āpannaḥ saṁcintyaśukravisṛṣṭisamutthitām ardhamāsapraticchannām | etat prakaraṇaṁ bhikṣavo bhagavata ārocayanti | bhagavān āha | dadata yūyaṁ bhikṣavaḥ udāyino bhikṣor asyāḥ saṁghāvaśeṣāyā āpatteḥ saṁcintyaśukravisṛṣṭisamutthitāyā ardhamāsapraticchannāyā ardhamāsaṁ parivāsam iti | yo vā punar anyo ’py evaṁjātīyaḥ |",
    "san-mu-kd12:9": "athāparaḥ pudgalaḥ saṁghāvaśeṣām āpattim āpannaḥ apraticchannām | etat prakaraṇaṁ bhikṣavo bhagavata ārocayanti | bhagavān āha | dadata yūyaṁ bhikṣavo ’sya pudgalasyāsyāḥ saṁghāvaśeṣāyā āpatter apraticchannāyāḥ ṣaḍ rātraṁ mānāpyam iti | yo vā punar anyo ’py evaṁjātīyaḥ |",
    "san-mu-kd12:10": "athāparaḥ pudgalaḥ saṁghāvaśeṣām āpattim āpannaḥ | sa te dve āpattī dvau māsau na jānāti | dvayor māsayor atyayāj jñātvā dvau māsau praticchādya ekāṁ bhikṣūṇām ārocayati | ekāṁ nārocayati | tasya saṁghena dvau māsau parivāso dattaḥ | sa pārivāsika eva san tām anyāpattiṁ pratijānāti yā anena saṁghamadhye nārocayati | sa etat prakaraṇaṁ bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasyāpattes tāv eva dvau māsau parivāsam iti | yo vā punar anyo ’py evaṁjātīyaḥ | yathā pratijānāty evaṁ smarati |",
    "san-mu-kd12:11": "athāparaḥ pudgalaḥ saṁghāvaśeṣe dve āpattī āpannaḥ | sa te dve āpattī dvau māsau na jānāti | dvayor māsayor atyayāj jñātvā dvau māsau praticchādya ekāṁ bhikṣūṇām ārocayati | ekāṁ nārocayati | tasya saṁghena dvau māsau parivāso dattaḥ | sa pārivāsiko lajjī dharmam avakrāntaḥ | sa etat prakaraṇaṁ bhikṣūṇām ārocayati | aham asmy āyuṣmantaḥ saṁghāvaśeṣe dve āpattī āpannaḥ | so ’haṁ te dve āpattī dvau māsau na jānāmi | dvayor māsayor atyayāj jñātvā dvau māsau praticchādya ekāṁ bhikṣūṇām ārocayāmi | tasya mama saṁghena dvau māsau parivāso dattaḥ | so ’haṁ pārivāsiko lajjī dharmam avakrāntaḥ | tasya tat prakaraṇaṁ bhikṣavo bhagavata ārocayanti | bhagavān āha | dadata yūyaṁ bhikṣavas tasya pudgalasya tasyā āpatter yathāpraticchannāyāḥ parivāsam iti | yo vā punar anyo ’py evaṁjātīyaḥ | yathā jānāty evaṁ smarati |",
    "san-mu-kd12:12": "athāparaḥ pudgalaḥ saṁghāvaśeṣām āpattim āpannaḥ | sa tv ardhamāsaṁ prātimokṣasūtroddeśa uddiśyamāne evam āha idānīm aham āyuṣmanto jāne yathāyaṁ dharmaḥ sūtragataḥ sūtraparyāpanna iti | taṁ ced bhikṣavo jānīran saṁniṣaṇṇaḥ pūrvo ’yam āyuṣmān dve trīṇi vā poṣadhakarmāṇi kaḥ punar vādo bhūya iti | tasyāyuṣmato naivājñānān muktiḥ | sa yāṁ cāpattim āpannas tāṁ ca yathādharmaṁ kārayitavyaḥ | uttare ca saṁvejayitavyaḥ | yathā jānāty evaṁ smarati |",
    "san-mu-kd12:13": "athāparaḥ pudgalaḥ saṁghāvaśeṣām āpattim āpannaḥ | sa tv ardhamāsaṁ prātimokṣasūtroddeśa uddiśyamāne evam āha idānīm aham āyuṣmanto jāne yathāyaṁ dharmaḥ sūtragataḥ sūtraparyāpanna iti | taṁ ced bhikṣavo na jānīran saṁniṣaṇṇaḥ pūrvo ’yam āyuṣmān dve trīṇi vā poṣadhakarmāṇi kaḥ punar vādo bhūya iti | tasyaivāyuṣmato naivājñānān muktiḥ | sa yāṁ cāpattim āpannas tāṁ yathādharmaṁ kārayitavyaḥ | yathā jānāty evaṁ smarati |",
    "san-mu-kd12:14": "athāparaḥ pudgalaḥ saṁghāvaśeṣām āpattim āpannaḥ | sa tāṁ māsaṁ na jānāti | māsasyātyayāj jñātvā māsaṁ praticchādya bhikṣūṇām ārocayati | tasya saṁghena dvau māsau parivāso dattaḥ | sa pārivāsikaḥ sann āgatāgatānāṁ bhikṣūṇām ārocayati | aham asmy āyuṣmantaḥ saṁghāvaśeṣām āpattim āpannaḥ | so ’haṁ tām āpattim āpanno jānāmi māsasyātyayāj jñātvā māsaṁ praticchādya bhikṣūṇām ārocayāmi | tasya mama saṁghena dvau māsau parivāso dattaḥ | māsam āyuṣmantaḥ sudatto māsaṁ durdattaḥ | tat kasya hetoḥ | adharmatvāt kopyatvāt karmaṇaḥ | yathā jānāty evaṁ smarati |",
    "san-mu-kd12:15": "athāparaḥ pudgalaḥ saṁghāvaśeṣām āpattim āpannaḥ | sa tām āpattiṁ māsaṁ na jānāti | māsasyātyayāj jñātvā apraticchādya bhikṣūṇām ārocayati | tasya saṁghena māsaṁ parivāso dattaḥ | sa āgatāgatānāṁ bhikṣūṇām ārocayati | aham asmy āyuṣmantaḥ saṁghāvaśeṣām āpattim āpannaḥ | so ’haṁ tām āpattim māsaṁ na jānāmi | māsasyātyayāj jñātvā apraticchādya bhikṣūṇām ārocayāmi | tasya mama saṁghena māsaṁ parivāso dattaḥ | durdattaḥ āyuṣman na sudattaḥ | tat kasya hetoḥ | mānāpyārha āyuṣman | yathā jānāty evaṁ smarati |",
    "san-mu-kd12:16": "athāparaḥ pudgalaḥ saṁghāvaśeṣām āpattim āpannaḥ praticchannāṁ deśayiṣyāmīti na smarati | sa tām āpattiṁ smṛtvāpraticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tasyā āpatter ubhayasaṁtateḥ parivāsaṁ pūrvikāyāḥ paścimakāyā iti | yo vā punar anyo ’py evaṁjātīyaḥ |",
    "san-mu-kd12:17": "athāparaḥ pudgalaḥ saṁghāvaśeṣām āpattim āpannaḥ praticchannāṁ deśayiṣyāmīti na smarati | sa tām smṛtvā apraticchādya bhikṣūṇām ārocayati | bhikṣavo bhagavata ārocayati | bhagavān āha | dadata yūyaṁ bhikṣavas tasya pudgalasya tasyā āpatteḥ pūrvikāyāḥ saṁtateḥ parivāsam iti | yo vā punar anyo ’py evaṁjātīyaḥ |",
    "san-mu-kd12:18": "athāparaḥ pudgalaḥ saṁghāvaśeṣām āpattim āpannas tām apraticchannāṁ deśayiṣyāmīti na smarati | sa tām smṛtvā praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tasyā āpatteḥ pūrvikāyāḥ parivāsam iti | yo vā punar anyo ’py evaṁjātīyaḥ |",
    "san-mu-kd12:19": "athāparaḥ pudgalaḥ saṁghāvaśeṣām āpattim āpannas tām apraticchannāṁ deśayiṣyāmīti na smarati | sa tām smṛtvā apraticchādyaiva bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tasyā āpatteḥ ṣaḍ rātraṁ mānāpyam iti | yo vā punar anyo ’py evaṁjātīyaḥ |",
    "san-mu-kd12:20": "uddānam |",
    "san-mu-kd12:21": "samucchrayeṇa ṣoḍaśa dve pañca aṣṭaviṁśake |",
    "san-mu-kd12:22": "tribhis tribhir aṣṭakābhis tisṛbhiś catuścatura aṣṭakāḥ |",
    "san-mu-kd12:23": "utkṣiptā aṣṭakās tisro mukhāḥ pañca samudditāḥ ||",
    "san-mu-kd12:24": "athāparaḥ pudgalaḥ saṁghāvaśeṣām āpattim āpannaḥ praticchannāṁ vibhrāntaḥ | sa āgatya punar upasaṁpannaḥ | sa tām āpattiṁ praticchādyaiva bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tasyā āpatteḥ ubhayasaṁtateḥ parivāsam iti | yo vā punar anyo ’py evaṁjātīyaḥ |",
    "san-mu-kd12:25": "athāparaḥ pudgalaḥ saṁghāvaśeṣām āpattim āpannaḥ praticchannāṁ vibhrāntaḥ | sa āgatya punar upasaṁpannaḥ | sa tām āpattim apraticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tasyā āpatteḥ pūrvikāyāḥ saṁtateḥ parivāsam iti | yo vā punar anyo ’py evaṁjātīyaḥ |",
    "san-mu-kd12:26": "athāparaḥ pudgalaḥ saṁghāvaśeṣām āpattim āpannaḥ apraticchannāṁ vibhrāntaḥ | sa āgatya punar upasaṁpannaḥ | sa tām āpattiṁ praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tasyā āpatteḥ paścimikāyāḥ saṁtateḥ parivāsam iti | yo vā punar anyo ’py evaṁjātīyaḥ |",
    "san-mu-kd12:27": "athāparaḥ pudgalaḥ saṁghāvaśeṣām āpattim āpannaḥ apraticchannāṁ vibhrāntaḥ | sa āgatya punar upasaṁpannaḥ | sa tām āpattim apraticchādyaiva bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tasyā āpatteḥ ṣaḍ rātraṁ mānāpyam iti | yo vā punar anyo ’py evaṁjātīyaḥ |",
    "san-mu-kd12:28": "yathā śuddhakena catvāri evaṁ jānataś catvāri | smarataś catvāri | vaimatikena catvāri | anenākāreṇa aparāpi catuṣkikā | kiṁ tu peyālaviśeṣaḥ |",
    "san-mu-kd12:29": "athāparaḥ pudgalaḥ evaṁ pārivāsika eva vaktavyaḥ | yathā pārivāsikaḥ evaṁ paryuṣitaparivāso mānāpyacārikaś caritamānāpyaḥ śikṣādattakaś catuṣkikāyāṁ yojayitavyāḥ | yathā vibhrāntaḥ evaṁ śramaṇoddeśakatvaṁ pratijānāti | unmattakatvaṁ vikṣiptacittakatvaṁ vedanābhinnakatvam adarśanāyotkṣepakatvam apratikarmāyotkṣepakatvam apratinisṛṣṭe ca pāpake dṛṣṭigate utkṣepakatvam iti vistareṇa yojayitavyam |",
    "san-mu-kd12:30": "athāparaḥ pudgalo dve saṁghāvaśeṣe āpattī āpannaḥ praticchannāṁ cāpraticchannāṁ ca vibhrāntaḥ | sa āgatya punar upasaṁpannaḥ | sa yāṁ praticchādya vibhrāntas tāṁ praticchādyaiva bhikṣūṇām ārocayati | yām apraticchādya tāṁ praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasyobhayasaṁtateḥ parivāsam | ekasyāḥ pūrvikāyā dvitīyasyāḥ paścimikāyā iti | yo vā punar anyo ’py evaṁjātīyaḥ |",
    "san-mu-kd12:31": "athāparaḥ pudgalaḥ saṁghāvaśeṣe dve āpattī āpannaḥ praticchannāṁ cāpraticchannāṁ ca vibhrāntaḥ | sa āgatya punar upasaṁpannaḥ | sa yāṁ praticchādya vibhrāntas tām apraticchādyaiva bhikṣūṇām ārocayati | yām apraticchādya tām apraticchādyaiva bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasyaikasyā āpatteḥ pūrvikāyāḥ saṁtateḥ parivāsam | ekasyāḥ paścimikāyāḥ ṣaḍ rātraṁ mānāpyam iti | yo vā punar anyo ’py evaṁjātīyaḥ |",
    "san-mu-kd12:32": "athāparaḥ pudgalaḥ saṁghāvaśeṣe dve āpattī āpannaḥ praticchannāṁ cāpraticchannāṁ ca vibhrāntaḥ | sa āgatya punar upasaṁpannaḥ | sa yāṁ praticchādya vibhrāntas tām apraticchādya bhikṣūṇām ārocayati | yāṁ tv apraticchādya tāṁ praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasyaikasyā āpatteḥ pūrvikāyāḥ saṁtateḥ parivāsam | ekasyāḥ paścimikāyāḥ parivāsam iti | yo vā punar anyo ’py evaṁjātīyaḥ |",
    "san-mu-kd12:33": "athāparaḥ pudgalaḥ saṁghāvaśeṣe dve āpattī āpannaḥ praticchannāṁ cāpraticchannāṁ ca vibhrāntaḥ | sa āgatya punar upasaṁpannaḥ | sa yāṁ praticchādya vibhrāntas tām apraticchādya bhikṣūṇām ārocayati | yāṁ tv apraticchādya tām apraticchādyaiva bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasyaikasyā āpatteḥ pūrvikāyāḥ saṁtateḥ parivāsam | ekasyāḥ paścimikāyāḥ ṣaḍ rātraṁ mānāpyam iti | yo vā punar anyo ’py evaṁjātīyaḥ |",
    "san-mu-kd12:34": "athāparaḥ pudgalaḥ evaṁ pārivāsikaḥ paryuṣitaparivāso mānāpyacārikaś caritamānāpyaḥ śikṣādattakaś ca vaktavyaḥ | yathā vibhrāntaḥ evaṁ śramaṇoddeśakatvaṁ pratijānāti | unmattakatvaṁ pratijānāti | vikṣiptacittakatvaṁ vedanābhinnakatvam adarśanāyotkṣiptakatvam apratinisṛṣṭe pāpake dṛṣṭigate utkṣiptakatvam iti vistareṇa vācyam |",
    "san-mu-kd12:35": "athāparaḥ pudgalaḥ saṁghāvaśeṣām āpattim āpannaḥ | parimāṇavatīḥ praticchannāḥ | sa saṁghenādarśanāyotkṣiptaḥ | osāritaḥ sa tā āpattīḥ praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tāsām āpattīnāṁ parimāṇavatya iti kṛtvā ubhayasaṁtateḥ parivāsaṁ pūrvikāyāḥ paścimikāyāś ceti | yo vā punar anyo ’py evaṁjātīyaḥ |",
    "san-mu-kd12:36": "athāparaḥ pudgalaḥ saṁghāvaśeṣām āpattim āpannaḥ | parimāṇavatīḥ praticchannāḥ | sa saṁghenādarśanāyotkṣiptaḥ | osāritaḥ sa tā āpattīr apraticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tāsām āpattīnāṁ parimāṇavatya iti kṛtvā pūrvikāyāḥ saṁtateḥ parivāsam iti | yo vā punar anyo ’py evaṁjātīyaḥ |",
    "san-mu-kd12:37": "athāparaḥ pudgalaḥ saṁghāvaśeṣām āpattim āpannaḥ | parimāṇavatīr apraticchannāḥ | sa saṁghenādarśanāyotkṣiptaḥ | osāritaḥ sa tā āpattīḥ praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tāsām āpattīnāṁ parimāṇavatya iti kṛtvā paścimikāyāḥ saṁtateḥ parivāsam iti | yo vā punar anyo ’py evaṁjātīyaḥ |",
    "san-mu-kd12:38": "athāparaḥ pudgalaḥ saṁghāvaśeṣām āpattim āpannaḥ | parimāṇavatīr apraticchannāḥ | sa saṁghenādarśanāyotkṣiptaḥ | osāritaḥ sa tā āpattīr apraticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tāsām āpattīnāṁ parimāṇavatya iti kṛtvā ṣaḍ rātraṁ mānāpyam iti | yo vā punar anyo ’py evaṁjātīyaḥ |",
    "san-mu-kd12:39": "yathā parimāṇavatīr evam aparimāṇavatīḥ | yathā adarśanāyotkṣiptakenāṣṭāv evam apratikarmāyotkṣiptakenāṣṭāv evam apratinisṛṣṭe pāpake dṛṣṭigate utkṣiptakenāṣṭau |",
    "san-mu-kd12:40": "pārivāsikaḥ pudgalaḥ saṁghāvaśeṣām āpattim āpanno vibhrāntaḥ | sa āgatya punar upasaṁpannaḥ | etat prakaraṇaṁ bhikṣavo bhagavata ārocayanti | bhagavān āha | aparyuṣitaparivāsaṁ parivasatu | paryuṣitaparivāso bhaviṣyatīti |",
    "san-mu-kd12:41": "yathā vibhrānta evaṁ śramaṇoddeśakatvaṁ pratijānāti | unmattakatvaṁ vikṣiptacittakatvaṁ vedanābhinnakatvam adarśanāyotkṣiptakatvam apratikarmāyotkṣiptakatvam |",
    "san-mu-kd12:42": "paryuṣitaparivāsaḥ pudgalaḥ saṁghāvaśeṣām āpattim āpanno vibhrāntaḥ | sa āgatya punar upasaṁpannaḥ | etat prakaraṇaṁ bhikṣavo bhagavata ārocayanti | bhagavān āha | paryuṣitaparivāsa evāsau bhikṣavaḥ pudgalaḥ | dadatāsya mānāpyam iti |",
    "san-mu-kd12:43": "yathā vibhrāntaḥ evaṁ śramaṇoddeśakatvaṁ pratijānāti | pūrvavad eva peyālo yāvad apratinisṛṣṭe pāpake dṛṣṭigate utkṣiptakatvam |",
    "san-mu-kd12:44": "mānāpyacārikaḥ pudgalaḥ saṁghāvaśeṣām āpattim āpanno vibhrāntaḥ | sa āgatya punar upasaṁpannaḥ | etat prakaraṇaṁ bhikṣavo bhagavata ārocayanti | bhagavān āha | acaritaṁ caratu | caritamānāpyo bhaviṣyatīti | yathā vibhrāntaḥ pūrvavat | eṣa eva peyālaḥ |",
    "san-mu-kd12:45": "caritamānāpyaḥ pudgalaḥ saṁghāvaśeṣām āpattim āpanno vibhrāntaḥ | sa āgatya punar upasaṁpannaḥ | etat prakaraṇaṁ bhikṣavo bhagavata ārocayanti | bhagavān āha | caritamānāpya evāsau bhikṣavaḥ | āvarhatainam iti | yathā vibhrāntaḥ pūrvavat | eṣa eva peyālaḥ |",
    "san-mu-kd12:46": "adarśanāyotkṣiptakaḥ pudgalaḥ saṁghāvaśeṣām āpattim āpannaḥ apraticchannām | sa saṁghenādarśanāyotkṣiptaḥ | osāritaḥ sa tām āpattiṁ praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya tāsyā āpatteḥ paścimikāyāḥ saṁtateḥ parivāsam iti | yo vā punar anyo ’py evaṁjātīyaḥ |",
    "san-mu-kd12:47": "adarśanāyotkṣiptakaḥ pudgalaḥ saṁghāvaśeṣām āpattim āpannaḥ apraticchannām | sa saṁghenādarśanāyotkṣiptaḥ | osāritaḥ sa tām āpattim apraticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṁ bhikṣavas tasya pudgalasya ṣaḍ rātraṁ mānāpyam iti | yo vā punar anyo ’py evaṁjātīyaḥ |",
    "san-mu-kd12:48": "yathā śuddhakena dve evaṁ jānato dve smarato dve vaimatikena dve | yathādarśanāyotkṣiptakenāṣṭau evam apratikarmāyotkṣiptakenāṣṭau apratinisṛṣṭe pāpake dṛṣṭigate utkṣiptakenāṣṭau |",
    "san-mu-kd12:49": "uddānam |",
    "san-mu-kd12:50": "paryantena dvādaśikā navikāḥ sārvakālikāḥ |",
    "san-mu-kd12:51": "yāmikāṁ navikāṁ kṛtvā padāni daśa paṁca ca ||",
    "san-mu-kd12:52": "athāparaḥ pudgalaḥ saṁghāvaśeṣām āpattim āpannaḥ | aparimāṇavatīḥ praticchannāḥ | sa tāsām āpattīnām āpattiparyantaṁ jānāti no tu rātriparyantam | etat prakaraṇaṁ bhikṣavo bhagavata ārocayanti | bhagavān āha | dadata yūyaṁ bhikṣavas tasya pudgalasya tāsām āpattīnām aparimāṇavatya iti kṛtvā śuddhāntikaṁ parivāsam iti | yo vā punar anyo ’py evaṁjātīyaḥ |",
    "san-mu-kd12:53": "athāparaḥ pudgalaḥ saṁghāvaśeṣām āpattim āpannaḥ | aparimāṇavatīḥ praticchannāḥ | sa tāsām āpattīnām rātriparyantaṁ jānāti no tv āpattiparyantam | etat prakaraṇaṁ bhikṣavo bhagavata ārocayanti | bhagavān āha | dadata yūyaṁ bhikṣavas tasya pudgalasya tāsām āpattīnām aparimāṇavatya iti kṛtvā yathā praticchannānāṁ parivāsam iti | yo vā punar anyo ’py evaṁjātīyaḥ |",
    "san-mu-kd12:54": "athāparaḥ pudgalaḥ saṁghāvaśeṣām āpattim āpannaḥ | aparimāṇavatīḥ praticchannāḥ | sa tāsāṁ naivāpattiparyantaṁ jānāti no rātriparyantam iti | etat prakaraṇaṁ bhikṣavo bhagavata ārocayanti | bhagavān āha | dadata yūyaṁ bhikṣavas tasya pudgalasya tāsām āpattīnām aparimāṇavatya iti kṛtvā śuddhāntikaṁ parivāsam iti | yo vā punar anyo ’py evaṁjātīyaḥ |",
    "san-mu-kd12:55": "athāparaḥ pudgalaḥ saṁghāvaśeṣām āpattim āpannaḥ | aparimāṇavatīḥ praticchannāḥ | sa tāsām āpattiparyantaṁ jānāti rātriparyantam iti | etat prakaraṇaṁ bhikṣavo bhagavata ārocayanti | bhagavān āha | dadata yūyaṁ bhikṣavas tasya pudgalasya tāsām āpattīnām aparimāṇavatya iti kṛtvā yathā praticchannānāṁ parivāsam iti | yo vā punar anyo ’py evaṁjātīyaḥ | yathā jānataś catvāri evaṁ smarataś catvāri vaimatikaś catvāri |",
    "san-mu-kd12:56": "athāparaḥ pudgalaḥ saṁghāvaśeṣām āpattim āpannaḥ praticchannām | tasya saṁghena parivāso dattaḥ adharmeṇa karmaṇā kopyena sthāpanārheṇa | sa pārivāsika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | tasya saṁghena mūlaparivāso dattaḥ adharmeṇa karmaṇā kopyena sthāpanārheṇa | sa mūlapārivāsika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | tasya saṁghena mūlāpakarṣo dattaḥ adharmeṇa karmaṇā kopyena sthāpanārheṇa | mānāpyam apy adharmeṇa | āvrīḍho ’py adharmeṇa | ayam ucyate sārvakālikaḥ pudgalaḥ aśuddhaḥ avyutthitas tasyā āpatter na parimucyate |",
    "san-mu-kd12:57": "athāparaḥ pudgalaḥ saṁghāvaśeṣām āpattim āpannaḥ praticchannām | tasya saṁghena parivāso dattaḥ dharmeṇa karmaṇākopyenāsthāpanārheṇa | sa pārivāsika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | tasya saṁghena mūlaparivāso dattaḥ adharmeṇa karmaṇā kopyena sthāpanārheṇa | sa mūlapārivāsika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | tasya saṁghena mūlāpakarṣo dattaḥ adharmeṇa karmaṇā kopyena sthāpanārheṇa | mānāpyam apy adharmeṇa | āvrīḍho ’py adharmeṇa | ayam ucyate yadbhūyaskālakaḥ pudgalaḥ aśuddhaḥ avyutthitas tasyā āpatter na parimucyate |",
    "san-mu-kd12:58": "athāparaḥ pudgalaḥ saṁghāvaśeṣām āpattim āpannaḥ praticchannām | tasya saṁghena parivāso dattaḥ dharmeṇa karmaṇākopyenāsthāpanārheṇa | sa pārivāsika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | tasya saṁghena mūlaparivāso dattaḥ dharmeṇa karmaṇākopyenāsthāpanārheṇa | sa mūlapārivāsika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | tasya saṁghena mūlāpakarṣo dattaḥ adharmeṇa karmaṇā kopyena sthāpanārheṇa | mānāpyam apy adharmeṇa | āvrīḍho ’py adharmeṇa | ayam ucyate upārdhakālakaḥ pudgalaḥ aśuddhaḥ avyutthitas tasyā āpatter na parimucyate |",
    "san-mu-kd12:59": "athāparaḥ pudgalaḥ saṁghāvaśeṣām āpattim āpannaḥ praticchannām | tasya saṁghena parivāso dattaḥ dharmeṇa karmaṇākopyenāsthāpanārheṇa | sa pārivāsika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | tasya saṁghena mūlaparivāso dattaḥ dharmeṇa karmaṇākopyenāsthāpanārheṇa | sa mūlapārivāsika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | tasya saṁghena mūlāpakarṣo dattaḥ dharmeṇa karmaṇākopyenāsthāpanārheṇa | mānāpyam apy adharmeṇa | āvrīḍho ’py adharmeṇa | ayam ucyate ekadeśakālakaḥ pudgalaḥ aśuddho ’vyutthitas tasyā āpatter na parimucyate |",
    "san-mu-kd12:60": "athāparaḥ pudgalaḥ saṁghāvaśeṣām āpattim āpannaḥ praticchannām | tasya saṁghena parivāso dattaḥ dharmeṇa karmaṇākopyenāsthāpanārheṇa | sa pārivāsika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | tasya saṁghena mūlāpakarṣo dattaḥ dharmeṇa karmaṇākopyenāsthāpanārheṇa | sa mūlapārivāsika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | tasya saṁghena mūlāpakarṣo dattaḥ dharmeṇa karmaṇākopyenāsthāpanārheṇa | mānāpyam api dharmeṇa | āvrīḍhas tv adharmeṇa | ayam ucyate pradeśakālakaḥ pudgalaḥ aśuddho ’vyutthitas tasyā āpatter na parimucyate |",
    "san-mu-kd12:61": "athāparaḥ pudgalaḥ saṁghāvaśeṣām āpattim āpannaḥ praticchannām | tasya saṁghena parivāso dattaḥ dharmeṇa karmaṇākopyenāsthāpanārheṇa | sa pārivāsika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | tasya saṁghena mūlaparivāso dattaḥ dharmeṇa karmaṇākopyenāsthāpanārheṇa | sa mūlapārivāsika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | tasya saṁghena mūlāpakarṣo dattaḥ dharmeṇa karmaṇākopyenāsthāpanārheṇa | mānāpyam api dharmeṇa | āvrīḍho ’pi dharmeṇa | ayam ucyate apagatakālakaḥ pudgalaḥ śuddho vyutthitas tasyā āpatteḥ parimucyate |",
    "san-mu-kd12:62": "athāparaḥ pudgalaḥ saṁghāvaśeṣām āpattim āpannaḥ apraticchannām | tasya saṁghena mānāpyaṁ dattam adharmeṇa karmaṇā kopyena sthāpanārheṇa | sa mānāpyacārika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | tasya saṁghena mūlamānāpyaṁ dattam adharmeṇa karmaṇā kopyena sthāpanārheṇa | sa mūlamānāpyacārika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | tasya saṁghena mūlāpakarṣamānāpyaṁ dattam adharmeṇa karmaṇā kopyena sthāpanārheṇa | āvrīḍho ’py adharmeṇa | ayam ucyate sārvakālikaḥ pudgalaḥ aśuddhaḥ avyutthitas tasyā āpatter na parimucyate |",
    "san-mu-kd12:63": "athāparaḥ pudgalaḥ saṁghāvaśeṣām āpattim āpannaḥ apraticchannām | tasya saṁghena mānāpyaṁ dattaṁ dharmeṇa karmaṇākopyenāsthāpanārheṇa | sa mānāpyacārika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | tasya saṁghena mūlamānāpyaṁ dattam adharmeṇa karmaṇā kopyena sthāpanārheṇa | sa mūlamānāpyacārika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | tasya saṁghena mūlāpakarṣamānāpyaṁ dattam adharmeṇa karmaṇā kopyena sthāpanārheṇa | āvrīḍho ’py adharmeṇa | ayam ucyate yadbhūyaskālakaḥ pudgalaḥ aśuddhaḥ avyutthitas tasyā āpatter na parimucyate |",
    "san-mu-kd12:64": "athāparaḥ pudgalaḥ saṁghāvaśeṣām āpattim āpannaḥ apraticchannām | tasya saṁghena mānāpyaṁ dattaṁ dharmeṇa karmaṇākopyenāsthāpanārheṇa | sa mānāpyacārika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | tasya saṁghena mūlamānāpyaṁ dattaṁ dharmeṇa karmaṇākopyenāsthāpanārheṇa | sa mūlamānāpyacārika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | tasya saṁghena mūlāpakarṣamānāpyaṁ dattam adharmeṇa karmaṇā kopyena sthāpanārheṇa | āvrīḍho ’py adharmeṇa | ayam ucyate upārdhakālakaḥ pudgalaḥ aśuddhaḥ avyutthitas tasyā āpatter na parimucyate |",
    "san-mu-kd12:65": "athāparaḥ pudgalaḥ saṁghāvaśeṣām āpattim āpannaḥ apraticchannām | tasya saṁghena mānāpyaṁ dattaṁ dharmeṇa karmaṇākopyenāsthāpanārheṇa | sa mānāpyacārika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | tasya saṁghena mūlamānāpyaṁ dattaṁ dharmeṇa karmaṇākopyenāsthāpanārheṇa | sa mūlamānāpyacārika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | tasya saṁghena mūlāpakarṣamānāpyaṁ dattaṁ dharmeṇa karmaṇākopyenāsthāpanārheṇa | āvrīḍhas tv adharmeṇa | ayam ucyate ekadeśakālakaḥ pudgalaḥ aśuddhaḥ avyutthitas tasyā āpatter na parimucyate |",
    "san-mu-kd12:66": "athāparaḥ pudgalaḥ saṁghāvaśeṣām āpattim āpannaḥ apraticchannām | tasya saṁghena mānāpyaṁ dattaṁ dharmeṇa karmaṇākopyenāsthāpanārheṇa | sa mānāpyacārika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | tasya saṁghena mūlamānāpyaṁ dattaṁ dharmeṇa karmaṇākopyenāsthāpanārheṇa | sa mūlamānāpyacārika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | tasya saṁghena mūlāpakarṣamānāpyaṁ dattaṁ dharmeṇa karmaṇākopyenāsthāpanārheṇa | āvrīḍho ’pi dharmeṇa | ayam ucyate apagatakālakaḥ pudgalaḥ śuddho vyutthitas tasyā āpatteḥ parimucyate |",
    "san-mu-kd12:67": "dvau pudgalau saṁghāvaśeṣām āpattim āpannau deśayiṣyāvo deśayiṣyāva iti | tatraiko deśayati dvitīyo na deśayati | tatra yo ’sau na deśayati taṁ saṁbahulā vinayātisāriṇīr duṣṭhulā āpattir deśayitvā paścāt parivāso deyaḥ mūlaparivāso mānāpyam | āvarhitavyaś ca |",
    "san-mu-kd12:68": "dvau pudgalau saṁghāvaśeṣām āpattim āpannau | tāv asminn evāvāse pudgalasyāntike deśayiṣyāvo deśayiṣyāva iti | tatraiko deśayati dvitīyo na deśayati | tatra yo ’sau na deśayati taṁ saṁbahulā vinayātisāriṇīr duṣṭhulā āpattir deśayitvā paścāt parivāso deyaḥ mūlaparivāso mānāpyam | āvarhitavyaś ca | yathā pudgalasyāntike evaṁ dvābhyāṁ saṁbahulānāṁ saṁghasya | yathāsminn āvāse evam anyasminn āvāse |",
    "san-mu-kd12:69": "athāparaḥ pudgalaḥ saṁghāvaśeṣām āpattim āpannaḥ praticchannām | tasya saṁghena parivāso dattaḥ adharmeṇa karmaṇā kopyena sthāpanārheṇa | sa pārivāsika eva sann anyāpattiṁ jānāti yānena saṁghamadhye nārocitā | sa tām āpattiṁ jānāti | tām apy āpattiṁ jānāti yānena saṁghamadhye nārocitā | sa bhikṣūṇām ārocayati | aham asmy āyuṣmantaḥ saṁghāvaśeṣām āpattim āpannaḥ praticchannām | tasya mama saṁghena parivāso dattaḥ adharmeṇa karmaṇā kopyena sthāpanārheṇa | so ’haṁ pārivāsika eva sann anyāpattiṁ jānāmi yā me saṁghamadhye nārocitā | so ’haṁ tām āpattiṁ na jānāmi yasyā mama saṁghena parivāso dattaḥ adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā āpatter api parivāsaṁ dadatu dharmeṇa karmaṇākopyenāsthāpanārheṇa | asyāś ca paścimikāyāḥ | tasyās te bhikṣavaḥ pūrvikāyā āpatteḥ parivāsaṁ dadati dharmeṇa karmaṇākopyenāsthāpanārheṇa | tasyās tu paścimikāyāḥ parivāsaṁ dadati adharmeṇa karmaṇā kopyena sthāpanārheṇa | sa pārivāsika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | sa tām antarāpattiṁ jānāti | tām apy āpattiṁ jānāti yasyā asya saṁghena parivāso dattaḥ adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṁghāvaśeṣām āpattim āpannaḥ praticchannām | tasya mama saṁghena parivāso dattaḥ adharmeṇa karmaṇā kopyena sthāpanārheṇa | so ’haṁ pārivāsika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | so ’haṁ tām antarāpattiṁ jānāmi yasyā mama saṁghena parivāso dattaḥ adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā āpatter mūlaparivāsaṁ dadatu dharmeṇa karmaṇākopyenāsthāpanārheṇa | tasyāś cāntarāpatter mūlaparivāsam iti | tasyās te bhikṣavaḥ pūrvikāyā āpatteḥ parivāsaṁ dadati dharmeṇa karmaṇākopyenāsthāpanārheṇa | tasyās tv antarāpatter mūlaparivāsam adharmeṇa karmaṇā kopyena sthāpanārheṇa | sa mūlapārivāsika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | sa tāṁ pratyantarāpattiṁ jānāti | tām apy āpattiṁ jānāti yasyā asya saṁghena mūlaparivāso dattaḥ adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṁghāvaśeṣām āpattim āpannaḥ antarāpattiṁ pūrvāpattirūpāṁ praticchannām | tasya mama saṁghena mūlaparivāso dattaḥ dharmeṇa karmaṇākopyenāsthāpanārheṇa | so ’haṁ mūlapārivāsika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | so ’haṁ tāṁ pratyantarāpattiṁ jānāmi | tām apy antarāpattiṁ jānāmi yasyā mama saṁghena mūlaparivāso dattaḥ adharmeṇa karmaṇā kopyena sthāpanārheṇa | sādhu me āyuṣmantas tasyā antarāpatter mūlaparivāsaṁ dadatu dharmeṇa karmaṇākopyenāsthāpanārheṇa | asyāś ca pratyantarāpatter mūlāpakarṣam iti | tasyās te bhikṣavaḥ pūrvikāyā āpatter mūlaparivāsaṁ dadati | tasyās tu pratyantarāpatter mūlāpakarṣaṁ dharmeṇa karmaṇākopyenāsthāpanārheṇa |",
    "san-mu-kd12:70": "athāparaḥ pudgalaḥ saṁghāvaśeṣām āpattim āpannaḥ apraticchannām | tasya saṁghena mānāpyaṁ dattam adharmeṇa karmaṇā kopyena sthāpanārheṇa | sa mānāpyacārika eva san saṁghāvaśeṣām āpattim āpannaḥ antarāpattiṁ pūrvāpattipratirūpām apraticchannām | sa tām antarāpattiṁ jānāti yasyā asya saṁghena mānāpyaṁ dattam adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṁghāvaśeṣām āpattim āpannaḥ apraticchannām | tasya mama saṁghena mānāpyaṁ dattam adharmeṇa karmaṇā kopyena sthāpanārheṇa | so ’haṁ mānāpyacārika eva san saṁghāvaśeṣām āpattim āpannaḥ antarāpattim pūrvāpattipratirūpām apraticchannām | so ’haṁ tām antarāpattiṁ jānāmi yasyā mama saṁghena mānāpyaṁ dattam adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā āpatter mānāpyaṁ dadatu dharmeṇa karmaṇākopyenāsthāpanārheṇa | asyāś cāntarāpatter mūlamānāpyam iti | tasyās te bhikṣavaḥ pūrvikāyā āpatter mānāpyaṁ dadati dharmeṇa karmaṇākopyenāsthāpanārheṇa | asyās tv antarāpatter mūlamānāpyam adharmeṇa karmaṇā kopyena sthāpanārheṇa | sa mūlamānāpyacārika eva san saṁghāvaśeṣām āpattim āpannaḥ pratyantarāpattim antarāpattipratirūpām apraticchannām | sa tām pratyantarāpattiṁ jānāti | tām apy antarāpattiṁ jānāti yasyā asya saṁghena mūlamānāpyaṁ dattam adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṁghāvaśeṣām āpattim āpannaḥ antarāpattiṁ pūrvāpattipratirūpām apraticchannām | tasya mama saṁghena mūlamānāpyaṁ dattam adharmeṇa karmaṇā kopyena sthāpanārheṇa | so ’haṁ mūlamānāpyacārika eva san saṁghāvaśeṣām āpattim āpannaḥ pratyantarāpattim antarāpattipratirūpām apraticchannām | so ’haṁ tāṁ pratyantarāpattiṁ jānāmi | tām apy antarāpattiṁ jānāmi yasyā mama saṁghena mūlamānāpyaṁ dattam adharmeṇa karmaṇā kopyena sthāpanārheṇa | sādhu sādhu me āyuṣmantas tasyāḥ pūrvikāyā antarāpatter mūlamānāpyaṁ dadatu dharmeṇa karmaṇākopyenāsthāpanārheṇa | asyāś ca pratyantarāpatter mūlāpakarṣamānāpyam iti | tasyās te bhikṣavaḥ pūrvikāyā antarāpatter mūlamānāpyaṁ dadati dharmeṇa karmaṇākopyenāsthāpanārheṇa | asyāś ca pratyantarāpatter mūlāpakarṣamānāpyam | yathā jānatā pañca evaṁ smaratā pañca vaimatikena pañca |",
    "san-mu-kd12:71": "uddānam |",
    "san-mu-kd12:72": "yathāpareṇa dvādaśikā vastu śodhayitvā ca ṣaṭkikāḥ |",
    "san-mu-kd12:73": "mahābhūmiṁ śodhayitvā pudgalavastu samudditam ||",
    "san-mu-kd12:74": "athāparaḥ pudgalaḥ saṁghāvaśeṣām āpattim āpannaḥ praticchannām | tasya saṁghena parivāso dattam adharmeṇa karmaṇā kopyena sthāpanārheṇa | sa pārivāsika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | sa tām antarāpattiṁ jānāti | tām apy āpattiṁ jānāti yasyā asya saṁghena parivāso dattaḥ adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṁghāvaśeṣām āpattim āpannaḥ praticchannām | tasya mama saṁghena parivāso dattaḥ adharmeṇa karmaṇā kopyena sthāpanārheṇa | so ’haṁ pārivāsika eva san saṁghāvaśeṣām āpattim āpannaḥ antarāpattiṁ pūrvāpattipratirūpāṁ praticchannām | so ’haṁ tām antarāpattiṁ jānāmi | tām apy āpattiṁ jānāmi yasyā mama saṁghena parivāso dattaḥ adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā āpatteḥ parivāsaṁ dadatu dharmeṇa karmaṇākopyenāsthāpanārheṇa | tasyāś cāntarāpatter mūlaparivāsam iti | tasyās te bhikṣavas tasyāḥ pūrvikāyā āpatteḥ parivāsaṁ dadati dharmeṇa karmaṇākopyenāsthāpanārheṇa | asyās tv antarāpatter mūlaparivāsam adharmeṇa karmaṇā kopyena sthāpanārheṇa | sa mūlapārivāsika eva san saṁghāvaśeṣām āpattim āpannaḥ pratyantarāpattim antarāpattipratirūpāṁ praticchannām | sa tāṁ pratyantarāpattiṁ jānāti | tām apy antarāpattiṁ jānāti yasyā asya saṁghena mūlaparivāso dattaḥ adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṁghāvaśeṣām āpattim āpannaḥ antarāpattiṁ pūrvāpattirūpāṁ praticchannām | tasya mama saṁghena mūlaparivāso dattaḥ adharmeṇa karmaṇā kopyena sthāpanārheṇa | so ’haṁ mūlapārivāsika eva san saṁghāvaśeṣām āpattim āpannaḥ pratyantarāpattim pūrvāpattipratirūpāṁ praticchannām | so ’haṁ tāṁ pratyantarāpattiṁ jānāmi | tām apy antarāpattiṁ jānāmi yasyā mama saṁghena mūlaparivāso dattaḥ adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā antarāpatter mūlaparivāsaṁ dadatu dharmeṇa karmaṇākopyenāsthāpanārheṇa | asyāś ca pratyantarāpatter mūlāpakarṣam iti | tasyās te bhikṣavaḥ pūrvikāyā antarāpatter mūlaparivāsaṁ dadati dharmeṇa karmaṇākopyenāsthāpanārheṇa | tasyās tu pratyantarāpatter mūlāpakarṣaṁ dharmeṇa karmaṇākopyenāsthāpanārheṇa |",
    "san-mu-kd12:75": "athāparaḥ pudgalaḥ saṁghāvaśeṣām āpattim āpannaḥ apraticchannām | tasya saṁghena mānāpyaṁ dattam adharmeṇa karmaṇā kopyena sthāpanārheṇa | sa mānāpyacārika eva san saṁghāvaśeṣām āpattim āpannaḥ antarāpattiṁ pūrvāpattipratirūpām apraticchannām | sa tām antarāpattiṁ jānāti | tām apy āpattiṁ jānāti yasyā asya saṁghena mānāpyaṁ dattam adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṁghāvaśeṣām āpattim āpannaḥ apraticchannām | tasya mama saṁghena ṣaḍ rātraṁ mānāpyaṁ dattam adharmeṇa karmaṇā kopyena sthāpanārheṇa | so ’haṁ mānāpyacārika eva san saṁghāvaśeṣām āpattim āpannaḥ antarāpattim pūrvāpattipratirūpām apraticchannām | so ’haṁ tām antarāpattiṁ jānāmi | tām apy āpattiṁ jānāmi yasyā mama saṁghena mānāpyaṁ dattam adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā āpatter mānāpyaṁ dadatu dharmeṇa karmaṇākopyenāsthāpanārheṇa | asyāś cāntarāpatter mūlamānāpyam iti | tasyās te bhikṣavaḥ pūrvikāyā āpatter mānāpyaṁ dadati dharmeṇa karmaṇākopyenāsthāpanārheṇa | asyās tv antarāpatter mūlamānāpyam adharmeṇa karmaṇā kopyena sthāpanārheṇa | sa mūlamānāpyacārika eva san saṁghāvaśeṣām āpattim āpannaḥ pratyantarāpattim antarāpattipratirūpām apraticchannām | sa tām pratyantarāpattiṁ jānāti | tām apy antarāpattiṁ jānāti yasyā asya saṁghena mūlamānāpyaṁ dattam adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṁghāvaśeṣām āpattim āpannaḥ antarāpattiṁ pūrvāpattipratirūpām apraticchannām | tasya mama saṁghena mūlamānāpyaṁ dattam adharmeṇa karmaṇā kopyena sthāpanārheṇa | so ’haṁ mūlamānāpyacārika eva san saṁghāvaśeṣām āpattim āpannaḥ pratyantarāpattim antarāpattipratirūpām apraticchannām | so ’haṁ tāṁ pratyantarāpattiṁ jānāmi | tām apy antarāpattiṁ jānāmi yasyā mama saṁghena mūlamānāpyaṁ dattam adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā antarāpatter mūlamānāpyaṁ dadatu dharmeṇa karmaṇākopyenāsthāpanārheṇa | asyāś ca pratyantarāpatter mūlāpakarṣamānāpyam iti | tasyās te bhikṣavaḥ pūrvikāyā antarāpatter mūlamānāpyaṁ dadati dharmeṇa karmaṇākopyenāsthāpanārheṇa | asyās tu pratyantarāpatter mūlāpakarṣamānāpyam iti | yathā jānatā catvāri evaṁ smaratā catvāri vaimatikena catvāri |",
    "san-mu-kd12:76": "pārivāsikaḥ pudgalaḥ saṁghāvaśeṣām āpattim āpannaḥ | etat prakaraṇaṁ bhikṣavo bhagavata ārocayanti | bhagavān āha | vastu śodhayitvā vinayātisāriṇīṁ ca duṣṭhulām āpattiṁ deśayitvā pārivāsika eva san |",
    "san-mu-kd12:77": "upārdhapārivāsikaḥ pudgalaḥ saṁghāvaśeṣām āpattim āpannaḥ | etat prakaraṇaṁ bhikṣavo bhagavata ārocayanti | bhagavān āha | vastu śodhayitvā vinayātisāriṇīṁ ca duṣṭhulām āpattiṁ deśayitvā upārdhapārivāsika eva san |",
    "san-mu-kd12:78": "yadbhūyaḥpārivāsika eva pudgalaḥ saṁghāvaśeṣām āpattim āpannaḥ | etat prakaraṇaṁ bhikṣavo bhagavata ārocayanti | bhagavān āha | vastu śodhayitvā vinayātisāriṇīṁ ca duṣṭhulām āpattiṁ deśayitvā yadbhūyaḥpārivāsika eva san |",
    "san-mu-kd12:79": "mānāpyacārikaḥ pudgalaḥ saṁghāvaśeṣām āpattim āpannaḥ | etat prakaraṇaṁ bhikṣavo bhagavata ārocayanti | bhagavān āha | vastu śodhayitvā vinayātisāriṇīṁ ca duṣṭhulām āpattiṁ deśayitvā mānāpyacārika eva san |",
    "san-mu-kd12:80": "upārdhamānāpyacārikaḥ pudgalaḥ saṁghāvaśeṣām āpattim āpannaḥ | etat prakaraṇaṁ bhikṣavo bhagavata ārocayanti | bhagavān āha | vastu śodhayitvā vinayātisāriṇīṁ ca duṣṭhulām āpattiṁ deśayitvā upārdhamānāpyacārika eva san |",
    "san-mu-kd12:81": "yadbhūyomānāpyacārikaḥ pudgalaḥ saṁghāvaśeṣām āpattim āpannaḥ | etat prakaraṇaṁ bhikṣavo bhagavata ārocayanti | bhagavān āha | vastu śodhayitvā vinayātisāriṇīṁ ca duṣṭhulām āpattiṁ deśayitvā yadbhūyomānāpyacārika eva san |",
    "san-mu-kd12:82": "athāparaḥ pudgalaḥ saṁghāvaśeṣām āpattim āpannaḥ saṁcintyaśukravisṛṣṭisamutthitām ekarātripraticchannām | udgrahasamutthitāṁ dvirātripraticchannām | maithunasaṁlāpasamutthitāṁ trirātripraticchannām | paricaryāsamutthitāṁ catūrātripraticchannām | sāṁcaritrasamutthitāṁ paṁcarātripraticchannām | kuṭikāsamutthitāṁ ṣaḍrātripraticchannām | mahallakasamutthitāṁ saptarātripraticchannām | amūlakasamutthitām aṣṭarātripraticchannām | leśisamutthitāṁ navarātripraticchannām | saṁghabhedasamutthitāṁ daśarātripraticchannām | tasyānuvartitasamutthitām ekādaśarātripraticchannām | kuladūṣikasamutthitāṁ dvādaśarātripraticchannām | daurvacasyasamutthitāṁ trayodaśarātripraticchannām | etat prakaraṇaṁ bhikṣavo bhagavata ārocayanti | bhagavān āha | yā āsām āpattīnāṁ kharatā ca gurutarā ca tīvreṇa cātiniveśena kṛtā tasyā vaśena parivāso dātavyo mūlaparivāso mūlāpakarṣo mānāpyaṁ cāvarhitavyaś ceti |",
    "san-mu-kd12:83": "pudgalavastu samāptam ||"
}