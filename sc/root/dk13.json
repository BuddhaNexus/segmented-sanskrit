{
    "dk13:0": "",
    "dk13:1": "",
    "dk13:2": "",
    "dk13:3": "Dharmaskandha |",
    "dk13:4": "",
    "dk13:5": "13. jātipratyayā jarāmaraṇaśokaparidevaduḥkhadaurmanasyopāyāsāḥ |",
    "dk13:6": "",
    "dk13:7": "jātipratyayaṁ jarāmaraṇam iti |",
    "dk13:8": "jarā katamā | āha | yat teṣāṁ teṣāṁ satvānāṁ tasmiṁ tasmiṁ satvanikāye jātiḥ saṁjātir avakrāntir abhinirvṛttir vistareṇa jīvitendriyasya prādurbhāvaḥ iyam ucyate jātiḥ |",
    "dk13:9": "api khalv evam uktaṁ bhagavatā mahānidānaparyāye vyākaraṇe āyuṣmaty ānande |",
    "dk13:10": "asti pratyayam ānanda jarāmaraṇaṁ | iti pṛṣṭair astīti syād vacanīyaṁ | vistareṇa yāvaj |",
    "dk13:11": "jātiś ced ānanda na syād api nu matsyānāṁ vā matsyatve pakṣināṁ vā pakṣitve vistareṇa yāvad devānāṁ devatve teṣāṁ teṣām ānanda satvānāṁ tasmiṁ tasmin satvanikāye api nu kasya cit kā cij jātiḥ syān | no bhadanta | sarvaśo vā punar ānanda jātyām asatyāṁ api nu jarāmaraṇaṁ prajnāyeta | no bhadanta | tasmāt tarhy ānanda tan nidānaṁ eṣa samudaya eṣa hetur eṣa pratyayo jarāmaraṇasya yad uta jātiḥ | jātipratyayam ānanda jarāmaraṇam iti me yad uktam etat pratyuktaṁ ||",
    "dk13:12": "jarā katamā | yat tat khālityaṁ pālityaṁ vistareṇa yāvat saṁskārāṇāṁ purāṇībhāvo jarjarībhāva iyam ucyate jarā |",
    "dk13:13": "maraṇaṁ katamad | āha | yat teṣāṁ teṣāṁ satvānāṁ tasmāt tasmāt satvanikāyāc cyutiś cyavanatā bhedo ’ntarhāṇiḥ saṁmoṣaḥ parihāṇiḥ āyuṣo hānir ūṣmaṇo hāniḥ skandhānāṁ nikṣepo jīvitendriyasyoparodho maraṇaṁ kālakriyā idam ucyate maraṇaṁ |",
    "dk13:14": "śokaḥ katama | āha | yat tan mātṛmaraṇena pitṛmaraṇena bhrātṛmaraṇena bhaginīmaraṇena jñātikṣayād dhanakṣayād bhogakṣayāt spṛṣṭasya śārīrikābhir vedanābhir duḥkhābis tīvrābhiḥ kharābhiḥ kaṭukābhir amanāpābhiḥ prāṇahāriṇībhir yo dāghaḥ saṁdāghaḥ śokaḥ śocanā śokāyitatvam ayam ucyate śokaḥ |",
    "dk13:15": "paridevaḥ katama | āha | tathā dahyate tathā paridahyate | hā aṁba hā tāta hā bhagini hā bhrātaḥ | tad upādāya yad vākyaṁ vacanaṁ vyāhāro bhāṣā gīr niruktir vākpatho vāgghoṣo vācā vākkarma vāgvijñaptir ārttir bhāṣyaṁ vipralāpo lālapyaṁ lālapyanatā paridevaḥ paridevanatā ayam ucyate paridevaḥ |",
    "dk13:16": "duḥkhaṁ katamad | āha | paṁcavijñānasaṁprayuktam asātaṁ veditaṁ vedanāgatam idam ucyate duḥkhaṁ |",
    "dk13:17": "daurmanasyaṁ katarad | āha | manovijñānaṁsaprayuktaṁ asātaṁ veditaṁ vedanāgatam idam ucyate daurmanasyaṁ |",
    "dk13:18": "upāyāsaḥ katama | āha | yaś cetasa āyāsa upāyāsaḥ upāyāsanatā ayam ucyate upāyāsaḥ ||"
}