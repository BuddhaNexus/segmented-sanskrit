{
    "sf89:0": "",
    "sf89:1": "",
    "sf89:2": "Śroṇa (1st)",
    "sf89:3": "",
    "sf89:4": "śaripūtra idam avocat |",
    "sf89:5": "ye ke cic chroṇa śramaṇā vā brāhamaṇā vā anityena rūpeṇādhruveṇānāśvāsikena vipariṇāmadharmaṇā śreyaṁsaḥ sma iti manyante sadṛśās sma iti manyante hīnāḥ sma iti manyante nānyatra te śroṇa śramaṇā vā brāhmaṇā vā evaṁ yathābhūtasyādarśanāt |",
    "sf89:6": "ye ke cic chroṇa śramaṇā vā brāhmaṇā vā anityayā vedanayā saṁjñayā saṁskārair anityena vijñānenādhruveṇānāśvasikena vipariṇāmadharmaṇā vijñānena śreyāṁsaḥ sma iti manyante sadṛśāḥ sma iti manyante hīnāḥ sma iti manyante nānyatra te śroṇaśramaṇā vā brāhmaṇā vā evaṁ yathābhūtasyādarśanād |",
    "sf89:7": "ye tu kecit śroṇa śramaṇā vā brāhmaṇā vā anityena rūpeṇādhruveṇānāśvāsikena vipariṇāmadharmaṇā rūpeṇa na śreyāmsaḥ sma iti manyante na sadṛśāḥ sma iti manyante na hīnāḥ sma iti manyante nānyatra te śroṇa śramaṇā vā brāhmaṇā vā anityayā vedanayā saṁjñayā saṁskārair anityena vijñānenādhruveṇānāśvāsikena vipariṇāmadharmaṇā vijñānena na śreyāṁsaḥ sma iti manyante na sadṛśaḥ sma iti manyante na hīnāḥ sma iti manyante nānyatra te śroṇa śramaṇā vā brāhmaṇā vā evaṁ yathābhūtasya darśanāt |",
    "sf89:8": "tat kim manyase śroṇa rūpaṁ nityaṁ vā anityaṁ vā |",
    "sf89:9": "anityam idaṁ bhoḥ śāriputra |",
    "sf89:10": "yat punar anityaṁ duḥkhaṁ vā tan na vā duḥkhaṁ vipariṇāmadharma api nu tac chrutavān āryaśrāvaka ātmata upagacched | etan mama eṣo ’ham asmy eṣa me ātmeti |",
    "sf89:11": "no bhoḥ śāriputra |",
    "sf89:12": "kiṁ manyase śroṇa vedanā saṁjñā saṁskārā vijñānaṁ nityaṁ vā anityaṁ vā |",
    "sf89:13": "anityam idaṁ bhoḥ śāriputra |",
    "sf89:14": "yat punar anityaṁ duḥkhaṁ vipariṇāmadharma api nu tac chrutavān āryaśrāvaka ātmata upagacched | etan mama eṣo ’ham asmi eṣa me ātmeti |",
    "sf89:15": "no bhadanta śāriputra |",
    "sf89:16": "tasmāt tarhi śroṇa yat kiṁ cid rūpam atītānāgatapratyutpannam ādhyātmikaṁ vā bāhyaṁ vā audārikaṁ vā sūkṣmaṁ vā hīnaṁ vā praṇītaṁ vā yad vā dūre yad vā antike tat sarvaṁ | naitan mama naiṣo ’ham asmi naiṣa me ātmety evam etad yathābhūtaṁ samyakprajñayā draṣṭavyaṁ |",
    "sf89:17": "tasmāt tarhi śroṇa yā kā cid vedanā saṁjñā saṁskārā yat kiṁ cid vijñānam atītānāgatapratyutpannam ādhyātmikaṁ vā bāhyaṁ vā audārikaṁ vā sūkṣmaṁ vā pūrvavad yāvat sa … vān āryaśrāvako rūpād api nirvidyate vedanāyāḥ saṁjñāyāḥ saṁskārebhyo vijñānād api nirvidyate nirviṇṇo virajyate virakto vimucyate vimuktasya vimuktam iti jñānaṁ bhavati kṣīṇā jātir uṣitaṁ brahmacaryaṁ kṛtaṁ karaṇīyaṁ nāparam asmād bhavaṁ prajānāmīty asmin khalu dharmaparyāye bhāṣyamāṇe śroṇasya gṛhapatiputrasya virajo vigatamalaṁ dharmeṣu dharmacakṣur utpannam |",
    "sf89:18": "atha śroṇo gṛhapatiputro dṛṣṭadharmā prāptadharmā viditadharmā paryavagāḍhadharmā tīrṇṇa kāṁkṣas tīrṇavicikitso … ṣu vaiśāradyaprāpta utthāyāsanād ekāṁsam uttarāsaṅghaṁ kṛtvā yenāyusmāṁc chāriputras tenāñjaliṁ pranamayya āyusmantaṁ śāriputra idam avocat |",
    "sf89:19": "abhikrānto ’haṁ bhadanta śāriputrābhikrāntaḥ yathāhaṁ bhagavantaṁ śaraṇaṁ gacchāmi dharmaṁ ca bhikṣusaṁghaṁ copāsakaṁ ca māṁ dhārayādyāgreṇa yāvaj jīv … śroṇo gṛhapatiputra āyuṣmanaḥ śāriputrasya bhāṣitam abhinandyānumodyāyuṣmanaḥ śāriputrasya pādau śirasā vanditvā āyuṣmanaḥ śāriputrasyāntikāt prakrāntaḥ ||"
}