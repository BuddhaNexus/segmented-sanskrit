{
    "san-lo-mvu109:0": "",
    "san-lo-mvu109:1": "",
    "san-lo-mvu109:2": "",
    "san-lo-mvu109:3": "Mahāvastu",
    "san-lo-mvu109:4": "",
    "san-lo-mvu109:5": "109. The Chapter of the Thousand",
    "san-lo-mvu109:6": "",
    "san-lo-mvu109:7": "bhagavāṁ uruvilvākāśyapasya āśramāto mahatā bhikṣusaṁghena sārdhaṁ ardhatrayodaśabhir bhikṣuśatair maharṣiṇām āśramapadaṁ dharmāraṇyaṁ gato || tahiṁ dāni sapta jaṭilaśatāni prativasanti sarvāṇi caturdhyānalābhīni paṁcābhijñāni saviṁśaśatavarṣikāni jātīye sarvāṇi ca paripakvakuśalamūlāni caramabhavikāni | bhagavān teṣāṁ anugrahārthaṁ tahiṁ āśramapadaṁ gato | teṣāṁ bhagavāṁ jaṭilānāṁ dharmapadeṣu sahasravargaṁ bhāṣati ||",
    "san-lo-mvu109:8": "",
    "san-lo-mvu109:9": "sahasram api vācānāṁ anarthapadasaṁhitā |",
    "san-lo-mvu109:10": "ekā arthavatī śreyā yāṁ śrutvā upaśāmyati ||",
    "san-lo-mvu109:11": "sahasram api gāthānām anarthapadasaṁhitā |",
    "san-lo-mvu109:12": "ekā arthavatī śreyā yāṁ śrutvā upaśāmyati ||",
    "san-lo-mvu109:13": "yo śatāni sahasrāṇāṁ saṁgrāme manujā jaye |",
    "san-lo-mvu109:14": "yo caikaṁ jaye ātmānaṁ sa vai saṁgrāmajit* varaḥ ||",
    "san-lo-mvu109:15": "yo jayeta sahasrāṇāṁ māse māse śataṁ śataṁ |",
    "san-lo-mvu109:16": "na so buddhe prasādasya kalām arghati ṣoḍaśīṁ ||",
    "san-lo-mvu109:17": "yo jayeta sahasrāṇāṁ māse māse śataṁ śataṁ |",
    "san-lo-mvu109:18": "na so dharme prasādasya kalām arghati ṣoḍaśīṁ ||",
    "san-lo-mvu109:19": "yo jayeta sahasrāṇāṁ māse māse śataṁ śataṁ |",
    "san-lo-mvu109:20": "na so saṁghe prasādasya kalām arghati ṣoḍaśīṁ ||",
    "san-lo-mvu109:21": "yo jayeta sahasrāṇāṁ māse māse śataṁ śataṁ |",
    "san-lo-mvu109:22": "so va saṁpannaśīlānāṁ kalāṁ nārghati ṣoḍaśīṁ ||",
    "san-lo-mvu109:23": "yo jayeta sahasrāṇāṁ māse māse śataṁ śataṁ |",
    "san-lo-mvu109:24": "na so svākhyātadharmāṇāṁ kalām arghati ṣoḍaśīṁ ||",
    "san-lo-mvu109:25": "māse māse kuśāgreṇa bālo bhuṁjeya bhojanaṁ |",
    "san-lo-mvu109:26": "na so buddhe prasādasya kalām arghati ṣoḍaśīṁ ||",
    "san-lo-mvu109:27": "māse māse kuśāgreṇa bālo bhuṁjeya bhojanaṁ |",
    "san-lo-mvu109:28": "na so dharme prasādasya kalām arghati ṣoḍaśīṁ ||",
    "san-lo-mvu109:29": "māse māse kuśāgreṇa bālo bhuṁjeya bhojanaṁ |",
    "san-lo-mvu109:30": "na so saṁghe prasādasya kalām arghati ṣoḍaśīṁ ||",
    "san-lo-mvu109:31": "māse māse kuśāgreṇa bālo bhūmjeya bhojanaṁ |",
    "san-lo-mvu109:32": "na so dhyānaprasādānāṁ kalām arghati ṣoḍaśīṁ ||",
    "san-lo-mvu109:33": "māse māse kuśāgreṇa bālo bhuṁjeya bhojanaṁ |",
    "san-lo-mvu109:34": "na so sampannaśīlānāṁ kalām arghati ṣoḍaśīṁ ||",
    "san-lo-mvu109:35": "māse māse kuśāgreṇa bālo bhuṁjeya bhojanaṁ |",
    "san-lo-mvu109:36": "na so svākhyātadharmāṇāṁ kalām arghati ṣoḍaśīṁ ||",
    "san-lo-mvu109:37": "yo ca varṣaśataṁ jīve agniparicaraṁ caret* |",
    "san-lo-mvu109:38": "patrāhāro chavāvāsī karonto vividhaṁ tapaṁ ||",
    "san-lo-mvu109:39": "yo caikaṁ bhāvitātmānaṁ muhūrtam api pūjayet |",
    "san-lo-mvu109:40": "sā ekapūjanā śreyo na ca varṣaśataṁ hutaṁ ||",
    "san-lo-mvu109:41": "yat kiṁcid iṣṭaṁ ca hutaṁ ca loke",
    "san-lo-mvu109:42": "saṁvatsaraṁ yajati puṇyaprekṣī |",
    "san-lo-mvu109:43": "sarvaṁ pi taṁ na caturbhāgam eti",
    "san-lo-mvu109:44": "abhivādanaṁ ujjugateṣu śreyaṁ ||",
    "san-lo-mvu109:45": "yo ca varṣaśataṁ jīve duḥśīlo asamāhitaḥ |",
    "san-lo-mvu109:46": "ekāhaṁ jīvitaṁ śreyaṁ śīlavantasya dhyāyato ||",
    "san-lo-mvu109:47": "yo ca varṣaśataṁ jīve kuśido hīnavīryavān* |",
    "san-lo-mvu109:48": "ekāhaṁ jīvitaṁ śreyo vīryam āraṁbhato dṛḍhaṁ ||",
    "san-lo-mvu109:49": "yo ca varṣaśataṁ jīve apaśyaṁ buddhaśāsanaṁ |",
    "san-lo-mvu109:50": "ekāhaṁ jīvitaṁ śreyo paśyato buddhaśāsanaṁ ||",
    "san-lo-mvu109:51": "yo ca varṣaśataṁ jīve apaśyaṁ dharmam uttamaṁ |",
    "san-lo-mvu109:52": "ekāhaṁ jīvitaṁ śreyo paśyato dharmam uttamaṁ ||",
    "san-lo-mvu109:53": "yo ca varṣaśataṁ jīve apaśyaṁ udayavyayaṁ |",
    "san-lo-mvu109:54": "ekāhaṁ jīvitaṁ śreyo paśyato udayavyayaṁ ||",
    "san-lo-mvu109:55": "yo ca varṣaśataṁ jīve apaśyaṁ acyutaṁ padaṁ |",
    "san-lo-mvu109:56": "ekāhaṁ jīvitaṁ śreyo paśyato acyutaṁ padaṁ ||",
    "san-lo-mvu109:57": "yo ca varṣaśataṁ jīve apaśyaṁ amṛtaṁ padaṁ |",
    "san-lo-mvu109:58": "ekāhaṁ jīvitaṁ śreyaṁ paśyato amṛtaṁ padaṁ ||",
    "san-lo-mvu109:59": "",
    "san-lo-mvu109:60": "te ca dāni bhagavatā balavaśībhāve vinītā sarve ca te parinirvṛtā | teṣāṁ bhagavāṁ śarīrapūjāṁ ca kṛtvā stūpāṁ ca dharmāraṇyāto ajapālasya nyagrodhamāgato ||"
}