{
    "sf107:0": "",
    "sf107:1": "",
    "sf107:2": "Daśottarasūtra",
    "sf107:3": "",
    "sf107:4": "evaṁ maya śrutam | ekasmin samaye …",
    "sf107:5": "dharmaṁ deśayiṣyāmy ādau kalyāṇaṁ madhye kalyāṇaṁ paryavasāne kalyāṇaṁ svarthaṁ suvyañjanaṁ kevalaṁ paripūrṇaṁ pariśuddhaṁ paryavadātam | brahamacaryaṁ prakāśayiṣyate yaduta daśottaro nāma dharmaparyāyaḥ |",
    "sf107:6": "… śṛṇuta sādhu ca suṣṭhu ca manasikuruta | bhāṣiṣye daśottaraṁ nāma dharmaparyāyaṁ nirvāṇagāminaṁ duḥkhasyāntakriyāyai ca sarvagranthapramocanam | daśottaro nāma dharmaparyāyaḥ katamaḥ |",
    "sf107:7": "1",
    "sf107:8": "eko dharmo bahukaro yaduta | apramādaḥ kuśaleṣu dharmeṣu |",
    "sf107:9": "eko dharmo bhāvayitavyaḥ | kāyagatā smṛtiḥ śātasahagatā |",
    "sf107:10": "eko dharmaḥ parijñeyaḥ | sparśaḥ sāsrava upādānīyaḥ |",
    "sf107:11": "eko dharmaḥ prahātavyaḥ | asmimānaḥ |",
    "sf107:12": "eko dharmo hānabhāgīyaḥ | ayoniśo manasikāraḥ |",
    "sf107:13": "eko dharmo viśeṣabhāgīyaḥ | yoniśo manasikāraḥ |",
    "sf107:14": "eko dharmo duṣprativedhaḥ | ānantaryacetaḥ samādhiḥ |",
    "sf107:15": "eko dharma utpādayitavyaḥ | asāmayikī …",
    "sf107:16": "eko dharmo ’bhijñeyaḥ | sarvasattvā āhārasthitayaḥ |",
    "sf107:17": "eko dharmaḥ sākṣīkartavyaḥ | akopyā cetovimuktiḥ |",
    "sf107:18": "itīma āyuṣmanto daśa dharmās tathā avitathā ananyathā bhūtāḥ satyās tathayā yathābhūtā aviparītā aviparyastā evam etad yathābhūtaṁ samyakprajñayā draṣṭavyāḥ ||",
    "sf107:19": "2",
    "sf107:20": "dvau dharmau bahakarau | smṛtiś ca saṁprajanyaṁ ca |",
    "sf107:21": "dvau dharmau bhāvayitavyau | śamathaś ca vipaśya nā ca |",
    "sf107:22": "dvau dharmau parijñeyau | nāmaṁ ca rūpaṁ ca |",
    "sf107:23": "dvau dharmau prahātavyau | avidyā ca bhavatṛṣṇā ca |",
    "sf107:24": "dvau dharmau hānabhāgīyau | āhrīkyam anavatrāpyaṁ ca |",
    "sf107:25": "dvau dharmau viśeṣabhāgīyau | hrīś ca vyavatrāpyaṁ ca |",
    "sf107:26": "dvau dharmau duṣprativedhau | sthānaṁ ca sthānato duṣprativedham asthānaṁ cāsthānataḥ |",
    "sf107:27": "dvau dharmāv utpādayitavyau | kṣayajñānam anutpādajñānañ ca |",
    "sf107:28": "dvau dharmāv abhijñeyau | yaś ca hetur yaḥ pratyayaḥ sattvānāṁ saṁkleśāya | yaś ca hetur yaḥ pratyayaḥ sattvānāṁ viśuddhaye |",
    "sf107:29": "dvau dharmau sākṣīkartavyau | vidyā ca vimuktiś ca |",
    "sf107:30": "itīma āyuṣmanto viṁśatir dharmās tathā avitathāḥ pūrvavad yāvat samyakprajñayā draṣṭavyāḥ ||",
    "sf107:31": "3",
    "sf107:32": "trayo dharmā bahukarāḥ | satpuruṣasaṁsevaḥ saddharmaśravaṇaṁ yoniśo manasikāraḥ |",
    "sf107:33": "trayo dharmā bhāvayitavyāḥ | trayaḥ samādhayaḥ | savitarkaḥ savicāraḥ samādhir avitarko vicāramātraḥ samādhir avitarko ’vicāraḥ samādhiḥ |",
    "sf107:34": "trayo dharmāḥ parijñeyāḥ | trayo bhavāḥ | kāmabhavo rūpabhava ārūpyabhavaḥ |",
    "sf107:35": "trayo dharmāḥ prahātavyāḥ | tisras tṛṣṇāḥ | kāmatṛṣṇā rūpatṛṣṇā ārūpyatṛṣṇā |",
    "sf107:36": "trayo dharmā hānabhāgīyāḥ | trīṇy akuśalamūlāni | lobho ’kuśalamūlaṁ dveṣo moho ’kuśalamūlam |",
    "sf107:37": "trayo dharmā viśeṣabhāgīyāḥ | trīṇi kuśalamūlāni | alobhaḥ kuśalamūlam adveṣo ’mohaḥ kuśalamūlam |",
    "sf107:38": "trayo dharmā duṣprativedhāḥ | trīṇi nimittāni | samādhinimittaṁ samādhisthitinimittaṁ samādhivyutthānanimittam |",
    "sf107:39": "trayo dharmā utpādayitavyāḥ | trīṇi vimokṣamukhāni | śūnyatā apraṇihitam ānimittam |",
    "sf107:40": "trayo dharmā abhijñeyāḥ | tisro vedanāḥ | sukhā duḥkhā aduḥkhāsukhāś ca |",
    "sf107:41": "trayo dharmāḥ sākṣīkartavyāḥ | tisro ’śaikṣyo vidyāḥ | katamās tisraḥ | aśaikṣī pūrve nivāsānusmṛtijñānasākṣīkriyā vidyā | aśaikṣī cyutyupapādajñānasākṣīkriyā vidyā | aśaikṣy āsravakṣayajñānasākṣīkriyā vidyā |",
    "sf107:42": "itīma āyuṣmantas triṁśad dharmāḥ pūrvavat |",
    "sf107:43": "4",
    "sf107:44": "catvāro dharmā bahukarāḥ | catvāri devamanuṣyāṇāṁ cakrāṇi yair deva …",
    "sf107:45": "yamānā vṛddhiṁ vaipulyam āpadyante kuśalair dharmaiḥ | katamāni catvāri |",
    "sf107:46": "pratirūpo deśāvāsaḥ satpuruṣāpāśraya ātmanaś ca samyakpraṇidhānaṁ pūrve ca kṛtapuṇyatā |",
    "sf107:47": "catvāro dharmā bhāvayitavyāḥ | catvāri smṛtyupasthānāni | katamāni catvāri | kāye kāyānupaśyanā smṛtyupasthānam | vedanāyāṁ citte dharmeṣu dharmānupaśyanā smṛtyupasthānam |",
    "sf107:48": "catvāro dharmāḥ parijñeyāḥ | catvāra āhārāḥ | kabaḍiṁkāra āhāra audārikaḥ sūkṣmaś ca | sparśo dvitīyo manaḥsañcetanā tṛtīyā vijñānaṁ caturtham |",
    "sf107:49": "catvāro dharmāḥ prahātavyāḥ | catvāry upādānāni | katamāni catvāri | kāmopādānaṁ dṛṣṭyupādānaṁ śīlavratopādānam ātmavādopādānam |",
    "sf107:50": "catvāro dharmā hānabhāgīyāḥ | catasro vipattayaḥ | śīlavipattir dṛṣṭivipattir ācāravipattir ājīvavipattiḥ |",
    "sf107:51": "catvāro dharmā viśeṣabhāgīyāḥ | catasro saṁpattayaḥ | śīlasaṁpattir dṛṣṭisaṁpattir ācārasaṁpattir ājīvasaṁpattiḥ |",
    "sf107:52": "catvāro dharmā duṣprativedhāḥ | catvāry āryasatyāni | katamāni catvāri | duḥkham āryasatyaṁ duḥkhasamudayo duḥkhanirodho duḥkhanirodhagāminī pratipad āryasatyam |",
    "sf107:53": "catvāro dharmā utpādayitavyāḥ | catvāri jñānāni | duḥkhajñānaṁ samudayajñānaṁ nirodhajñānaṁ mārgajñānam |",
    "sf107:54": "catvāro dharmā abhijñeyāḥ | catasraḥ saṁjñāḥ | parittam eke saṁjānaṁti | mahadgatam eke saṁjānaṁti | apramāṇam eke saṁjānaṁti | nāsti kiñcid ity ākiñcanyāyatanam eke saṁjānaṁti |",
    "sf107:55": "catvāro dharmāḥ sākṣīkartavyāḥ | catvāraḥ sākṣīkaraṇīyā dharmāḥ | santi dharmāḥ kāyena sākṣīkartavyāḥ santi smṛtyā santi cakṣuṣā santi prajñayā sākṣīkartavyā dharmāḥ |",
    "sf107:56": "itīma āyuṣmanto catvāriṁśad dharmās tathā avitathāḥ | pūrvavad yāvat samyakprajñayā draṣṭavyāḥ |",
    "sf107:57": "5",
    "sf107:58": "pañca dharmā bahukarāḥ | pañca prādhānikasyāṅgāni |",
    "sf107:59": "iha bhikṣos tathāgatasyāntike śraddhābhinirviṣṭā bhavati mūlajātā pratiṣṭhitā …",
    "sf107:60": "dharmataḥ | idam prathamaṁ prādhānikasyāṅgam |",
    "sf107:61": "punar aparaṁ bhikṣuḥ …",
    "sf107:62": "… sabrahmacāriṇām | idaṁ dvitīyam prādhānikasyāṅgam |",
    "sf107:63": "punar aparaṁ bhikṣur alpābādho bhavaty arogajātīyaḥ samavipacanayā grahaṇyā samanvāgato nātyuṣṇayā nātiśītayāvyābādhayartusukhayā yayāsyāśitapītakhāditāni samyaksukhena paripākaṁ gacchanti | idaṁ tṛtīyaṁ prādhānikasyāṅgam |",
    "sf107:64": "punar aparaṁ bhikṣuḥ …",
    "sf107:65": "… sthāmavān … dṛḍhaparākramo ’nikṣiptadhuraḥ kuśaleṣu dharmeṣu | idaṁ caturthaṁ prādhānikasyāṅgam |",
    "sf107:66": "5.2",
    "sf107:67": "pañca dharmāḥ parijñeyāḥ | pañcopādānaskandhāḥ | katame pañca | rūpopādānaskandho vedanā saṁjñā saṁskārā vijñānam |",
    "sf107:68": "pañca dharmāḥ prahātavyāḥ | pañca nīvaraṇāni | katamāni pañca | kāmacchandanīvaraṇam | vyāpādaḥ styānamiddham auddhatyakaukṛtyaṁ vicikitsā |",
    "sf107:69": "pañca dharmā hānabhāgīyāḥ | pañca cetaḥkhilāḥ | katame pañca | ihāyuṣmanto bhikṣuḥ śāstari kāṅkṣati vicikitsati na … nādhimucyate na saṁprasīdati …",
    "sf107:70": "ś ca vijñaiḥ sabrahmacāribhis tān vākpratodakair vigarhaty ? aṅgulipratodakaiś ca ? …",
    "sf107:71": "… kupitaḥ ? sabrahmacāriṣu |",
    "sf107:72": "pañca dharmā viśeṣabhāgīyāḥ | pañcendriyāṇi | katamāni pañca | śraddhendriyaṁ vīryendriyaṁ smṛtīndriyaṁ samādhīndriyaṁ prajñendriyam |",
    "sf107:73": "pañca dharmā duṣprativedhāḥ | pañca niḥsaraṇīyā dhātavaḥ |",
    "sf107:74": "tasya khalv āyuṣmantaḥ śrutavata āryaśrāvakasya …",
    "sf107:75": "… kāmān anusmarataḥ kāmeṣu cittaṁ na praskandati na prasīdati na santiṣṭhate na vimucyate pratilīyate pratiput …",
    "sf107:76": "… snāyugardulakaṁ vāgnāv upasaṁhṛtaṁ pratilīyate na pra …",
    "sf107:77": "… kāmān anusmarataḥ kāmeṣu cittaṁ na praskandati na prasīdati na santiṣṭhate na vimucyate pratilīyate …",
    "sf107:78": "na sa tadvedanāṁ vedayati | idaṁ niḥsaraṇam",
    "sf107:79": "yathā kāmānām evaṁ vyāpādo ’vyāpādo vihiṁsāvihiṁsā rūpam ārūpyaṁ satkāyaḥ satkāyanirodho ’sti niḥsaraṇaṁ |",
    "sf107:80": "pañca dharmā utpādayitavyāḥ | āryaḥ pañcajñānikaḥ samyaksamādhiḥ |",
    "sf107:81": "ayaṁ samādhir āryo nirāmiṣo niraupadhika ity evam asya prathamaṁ jñānam adhyātmam utpadyamānam utpadyate |",
    "sf107:82": "ayaṁ samādhir akāpuruṣasevito vijñapraśasto ’garhito vijñaiḥ sabrahmacaribhir evam asya dvitīyaṁ jñānam adhyātama utpadyamānam utpadyate |",
    "sf107:83": "ayaṁ samādhiḥ śāntaḥ praṇītaḥ pratiprasrabdhilabdha ekotībhāvādhigata ity evam asya trtīyaṁ jñānam adhyātmam utpadyamānam utpadyate |",
    "sf107:84": "ayaṁ samādhiḥ pratyutpannasukha āyatyāṁ sukhavipākaś cety evam asya caturthaṁ jñānam adhyātmam utpadyamānam utpadyate |",
    "sf107:85": "punaḥ khalu samādhiṁ smṛta eva samāpatsyāmi smṛta eva vyutthāsyāmīty evam asya pañcamaṁ jñānam adhyātmam utpadyamānam utpadyate |",
    "sf107:86": "|| antaroddānaṁ ||",
    "sf107:87": "āryo ’kāpuruṣaḥ śāntaḥ",
    "sf107:88": "pratyutpannasmṛtena ca |",
    "sf107:89": "pañca dharmā abhijñeyāḥ | pañca vimuktyāyatanāni | katamāni pañca |",
    "sf107:90": "iha bhikṣor śāstā vā dharmān deśayaty anyatamānyatamo vā vijño gurusthānīyaḥ sabrahmacārī",
    "sf107:91": "yathā yathāsya śāstā dharmān deśayaty anyatamānyatamo vā vijño gurusthānīyaḥ sabrahmacārī tathā tathā sa teṣu dharmeṣv arthapratisaṁvedī bhavati dharmapratisaṁvedī ca |",
    "sf107:92": "ta syārthapratisaṁvedino dharmapratisaṁvedina utpadyate prāmodyaṁ pramuditasya prītir jāyate prītamanasaḥ kāyaḥ prasrabhyate prasrabdhakāyaḥ sukhaṁ vetti sukhitasya cittaṁ samādhīyate | idaṁ prathamaṁ vimuktyāyatanam |",
    "sf107:93": "yatra sthitasya bhikṣor vā bhikṣuṇyā vāvimuktaṁ cittaṁ vimucyate ’samāhitaṁ cittaṁ samādhīyate ’parikṣīṇā āsravāḥ parikṣīyante ’nanuprāptaṁ cottare yogakṣemaṁ nirvāṇaṁ anuprāpnoti |",
    "sf107:94": "punar iha bhikṣor naiva śāstā vā dharmāñ deśayaty anyatamānyatamo vā vijño gurusthānīyaḥ sabrahamcāry api ca sa yathāśrutān yathāparyāptān dharmān vistareṇa svareṇa svādhyāyaṁ karoti",
    "sf107:95": "yathā yathā sa yathā śrutān yathāparyāptān dharmān vistareṇa svareṇa svādhyāyaṁ karoti | tathā tathā sa teṣu dharmeṣv arthapratisaṁvedī bhavati dharmapratisaṁvedī ca | tasyārthapratisaṁvedino dharmapratisaṁvedina utpadyate prāmodyaṁ pūrvavad idaṁ dvitīyaṁ vimuktyāyatanam |",
    "sf107:96": "punar aparaṁ nāpy asya śāstā dharmān deśayaty anyatamānyatamo vā vijño gurusthānīyaḥ sabrahmacārī nāpi yathāśrutān yathāparyāptān dharmān vistareṇa svareṇa svādhyāyaṁ karoty api ca sa yathāśrutān yathāparyāptān dharmān vistareṇa pareṣāṁ saṁprakāśayati",
    "sf107:97": "yathā yathā sa yathāśrutān yathāparyāptān dharmān vistareṇa pareṣāṁ saṁprakāśayati tathā tathā sa teṣu dharmeṣv arthapratisaṁvedī bhavati dharmapratisaṁvedī ca | tasyārthapratisaṁvedino dharmapratisaṁvedina utpadyate prāmodyaṁ pūrvavad idaṁ tṛtīyaṁ vimuktyāyatanam |",
    "sf107:98": "punar aparaṁ nāpy asya śāstā dharmān deśayaty anyatamānyatamo vā vijño gurusthānīyaḥ sabrahmacāri nāpi yathāśrutān yathāparyāptān dharmān vistareṇa svareṇa svādhyāyaṁ karoti nāpi yathāśrutān yathāparyāptān dharmān vistareṇa pareṣaṁ saṁprakāśyaty api ca yathāśrutān yathāparyāptān dharmān ekākī rohagataś cintayati tulayaty upaparīkṣate",
    "sf107:99": "yathā yathā khalu yathāśrutān yathāparyāptān dharmān ekākī rohagataś cintayati tulayati saṁparīkṣate tathā tathā sa teṣu dharmeṣv arthapratisaṁvedī bhavati dharmapratisaṁvedī ca | tasyārthapratisaṁvedino dharmapratisaṁvedina utpadyate prāmodyaṁ pūrvavad idaṁ caturthaṁ vimuktyāyatanam |",
    "sf107:100": "punar aparaṁ nāpy asya śāstā dharmān deśayati nāpy anyatamānyatamo vijño gurustānīyaḥ sabrahmacārī nāpi yathāśrutān yathāparyāptān dharmān vistareṇa svareṇa svādhyāyaṁ karoti nāpi yathāśrutān yathāparyāptān dharmān vistareṇa pareṣāṁ saṁprakāśayati nāpi yathāśrutān yathāparyāptān dharmān ekākī rahogataś cintayati tulayaty upaparīkṣate ’ pi ca khalv asya bhikṣor anyataraṁ samādhinimittaṁ bhavati sugṛhītaṁ sumanasikṛtaṁ supradhāritaṁ supratividdhaṁ |",
    "sf107:101": "yathā yathā khalv asya bhikṣor anyataraṁ samādhinimittaṁ bhavati sugṛhītaṁ sumanasikṛtaṁ supradhāritaṁ supratividdhaṁ tathā tathā sa teṣu dharmeṣv arthapratisaṁvedī bhavati dharmapratisaṁvedī ca |",
    "sf107:102": "tasyārthapratisaṁvedino dharmapratisaṁvedina utpadyate prāmodyaṁ pramudityasya prītir jāyate prītamanasaḥ kāyaḥ prasrabhyate prasrabdhakāyaḥ sukhaṁ vetti sukhitasya cittaṁ samādhīyate | idaṁ pañcamaṁ vimuktyāyatanam |",
    "sf107:103": "yatra sthitasya bhikṣor bhikṣuṇyā vāvimuktaṁ cittaṁ vimucyate ’samāhitaṁ cittaṁ samādhīyate ’parikṣīṇā āsravāḥ parikṣīyante ’nanuprāptaṁ cottare yogakṣemaṁ nirvāṇam anuprāpnoti |",
    "sf107:104": "pañca dharmāḥ sākṣīkartavyāḥ | pañca dharmaskandhāḥ | āryaḥ śīlaskandhaḥ samādhiskandhaḥ prajñāskandho vimuktiskandho vimuktijñānadarśanaskandhaḥ |",
    "sf107:105": "itīma āyuṣmantaḥ pañcāśad dharmās tathā avitathāḥ pūrvavat |",
    "sf107:106": "6",
    "sf107:107": "ṣaḍ dharmā bhhukarāḥ | ṣaṭ saṁraṁjanīyā dharmāḥ | katame ṣaṭ |",
    "sf107:108": "maitraṁ me kāyakarma pratyupasthitaṁ bhaviṣyati śāstur antike vijñānāñ ca sabrahmacāriṇāṁ |",
    "sf107:109": "ayaṁ dharmaḥ saṁraṁjanīyaḥ priyakaraṇo gurukaraṇo manāpakaranaḥ priyatvāya gurutvāya gauravāya bhāvanāya saṁgrahāya samādhaye ’vigrahāyāvivādāya ekotībhāvāya saṁvartate |",
    "sf107:110": "maitraṁ vākkarma |",
    "sf107:111": "maitraṁ manaskarma |",
    "sf107:112": "ye te lābhā dhārmikā dharmalabdhā antataḥ pātragatāḥ pātraparyāpannās tadrūpeṣu lābheṣu sādhāraṇaparibhojino bhaviṣyāmo ’pratiguptabhojinaḥ sārdhaṁ vijñaiḥ sabrahmacāribhiḥ | ayaṁ dharmaḥ saṁraṁjanīyaḥ pūrvavat |",
    "sf107:113": "yāni tāni śīlāny akhaṇḍāny acchidrāṇy aśabalāny akalmāṣāṇi bhujiṣyāṇy aparāmṛṣṭāni susamāptāni susamādattāni vijñapraśastāny agarhitāni vijñais",
    "sf107:114": "tadrūpaiḥ śīlaiḥ śīlasāmānyagatā bhaviṣyāmaḥ sārdham vijñaiḥ sabrahmacāribhiḥ | ayaṁ dharmaḥ saṁraṁjanīyaḥ pūrvavat |",
    "sf107:115": "yeyaṁ dṛṣṭir āryā nairyāṇikī nairvedhikī niryāti tatkaraḥ samyagduḥkhakṣayāya duḥkhasyāntakriyāyai tadrūpayā dṛṣṭyā dṛṣṭisāmānyagatā bhaviṣyāmaḥ sārdhaṁ vijñaiḥ sabrahmacāribhiḥ | ayaṁ dharmaḥ saṁraṁjanīyaḥ pūrvavad yāvad ekotībhāvāya saṁvartate |",
    "sf107:116": "ṣaḍ dharmā bhāvayitavyāḥ | ṣaṭ sātatavihārāḥ | katame ṣaṭ |",
    "sf107:117": "iha bhikṣuś cakṣuṣā rūpāṇi dṛṣṭvā naiva sumanā bhavati na durmanā upekṣako viharati smṛtaḥ saṁprajānaḥ |",
    "sf107:118": "śrotreṇa śabdān ghrāṇena gandhāñ jihvayā rasān kāyena spraṣṭavyān manasā dharmān vijñāya naiva sumanā bhavati na durmanā upekṣako viharati smṛtaḥ saṁprajānaḥ |",
    "sf107:119": "ṣaḍ dharmāḥ parijñeyāḥ | ṣaḍ ādhyātmikāny āyatanāni | katamāni ṣaṭ | cakṣur ādhyātmikam āyatanaṁ śrotraṁ ghrāṇaṁ jihvā kāyo mana ādhyātmikam āyatanam |",
    "sf107:120": "ṣaḍ dharmāḥ prahātavyāḥ | ṣaṭ tṛṣṇākāyāḥ | katame ṣaṭ | cakṣuḥsaṁsparśajā tṛṣṇa śrotraghrāṇajihvākāyamanaḥsaṁsparśajā tṛṣṇā |",
    "sf107:121": "ṣaḍ dharmā hānabhāgīyāḥ | ṣaḍ agauravatāḥ | katamāḥ ṣaṭ | buddhe ’gauravo viharati … pāpamitraś ca bhavati |",
    "sf107:122": "ṣaḍ dharmā viśeṣabhāgīyāḥ | ṣaḍ gauravatāḥ pūrvavat |",
    "sf107:123": "ṣaḍ dharmā duṣprativedhāḥ | ṣaḍ niḥsaraṇīyā dhātavaḥ | katame ṣaṭ |",
    "sf107:124": "ihāyuṣmanto bhikṣur evaṁ vadet | maitro me cetaḥsamādhir āsevito bhāvito bahulīkṛto ’tha ca punar me vyāpādaś cittaṁ paryādāya tiṣṭhati |",
    "sf107:125": "maivaṁ voca iti syād vacanīyaḥ | tat kasmād dhetoḥ | asthānam anavakāśo yan maitre cetaḥsamādhāv āsevite bhāvite bahulīkṛte vyāpādaś cittaṁ paryādāya sthāsyati | nedaṁ sthānaṁ vidyate |",
    "sf107:126": "niḥsaraṇam idaṁ sarvavyāpādānāṁ yaduta maitraś cetaḥsamādhiḥ |",
    "sf107:127": "iha ya āyuṣmanta evaṁ vadet | karuṇo me cetaḥsamādhir āsevito bhāvito bahulīkṛto ’tha ca punar me vihiṁsā cittaṁ paryādāya tiṣṭhati |",
    "sf107:128": "maivaṁ voca iti syād vacanīyaḥ |tat kasmād dhetoḥ | asthānam anavakāśo yat karuṇe cetaḥsamādhāv āsevite bhāvite bahulīkṛte vihiṁsā cittaṁ paryādāya sthāsyati | nedaṁ sthānaṁ vidyate |",
    "sf107:129": "niḥsaraṇam idaṁ sarvavihiṁsānāṁ yaduta karuṇaś cetaḥsamādhiḥ |",
    "sf107:130": "iha ya evaṁ vadet | mudito me cetaḥsamādhir āsevito bhāvito bahulīkṛto ’tha ca punar me ’ratiś cittaṁ paryādāya thṣṭhati |",
    "sf107:131": "maivaṁ voca iti syād vacanīyaḥ | tat kasmād dhetoḥ | asthānam anavakāśo yan mudite cetaḥsamādhāv āsevite bhāvite bahulīkṛte ’ratiś cittaṁ paryādāya sthāsyati | nedaṁ sthānaṁ vidyate |",
    "sf107:132": "niḥsaraṇam idaṁ sarvāratīnāṁ yaduta muditaś cetaḥsamādhiḥ |",
    "sf107:133": "iha ya evaṁ vaded sopekṣo me cetaḥsamādhir āsevito bhāvito bahulīkṛto’tha ca punar me kāmarāgavyāpādau cittaṁ paryādāya tiṣṭhathḥ |",
    "sf107:134": "maivaṁ voca iti syād vacanīyaḥ | tat kasmād dhetoḥ | asthānam anavakāśo yad sopekṣe cetaḥsamādhāv āsevite bhāvite bahulīkṛte kāmarāgavyāpādau cittaṁ paryādāya sthāsyataḥ | nedaṁ sthānaṁ vidyate |",
    "sf107:135": "niḥsaraṇam idaṁ sarvakāmarāgavyāpādānāṁ yaduta sopekṣaś cetaḥsamādhiḥ |",
    "sf107:136": "iha ya evaṁ vaded animitto me cetaḥsamādhir āsevito bhāvito bahulīkṛto ’tha ca punar me nimittānusāri vijñānaṁ cittaṁ paryādāya tiṣṭhati |",
    "sf107:137": "maivaṁ voca iti syād vacanīyaḥ | tat kasmād dhetoḥ | asthānam anavakāśo yad animittacetaḥsamādhāv āsevite bhāvite bahulīkṛte nimittānusāri vijñanaṁ cittaṁ paryādāya sthāsyati | nedaṁ sthānaṁ vidyate |",
    "sf107:138": "niḥsaraṇam idaṁ sarvanimittānusārivijñānānāṁ yadutānimittaś cetaḥsamādhiḥ |",
    "sf107:139": "…",
    "sf107:140": "7",
    "sf107:141": "…",
    "sf107:142": "sapta dharmā duṣprativedhāḥ | sapta vijñānasthitayaḥ | katamāḥ |",
    "sf107:143": "rūpiṇaḥ santi sattvā nānātvakāyā nānātvasaṁjñinas tadyathā manuṣyā ekatyāś ca devāḥ | iyaṁ prathamā vijñānasthitiḥ |",
    "sf107:144": "rūpiṇaḥ santi sattvā nānātvakāyā ekatvasaṁjñinas tadyathā devā brahamakāyikā ye etat prathamābhinirvṛttāḥ | iyaṁ dvitīyā vijñānasthitiḥ |",
    "sf107:145": "rūpiṇaḥ santi sattvā ekatvakāyā nānātvasaṁjñinas tadyathā devā ābhāsvarāḥ | iyaṁ tṛtīyā vijñānasthitiḥ |",
    "sf107:146": "rūpiṇaḥ santi sattvā ekatvakāyā ekatvasaṁjñinas tadyathā devāḥ śubhakṛtsnāḥ | iyaṁ caturthī vijñānasthitiḥ |",
    "sf107:147": "arūpiṇaḥ santi sattvāḥ sarvaśo rūpasaṁjñānāṁ samatikramāt pratighasaṁjñānām astaṅgamān nānātvasaṁjñānām amanasikārād anantam ākāśam ākāśānantyāyatanam upasaṁpadya viharanti tadyathā devā ākāśānatyāyatanopagāḥ | iyaṁ pañcamī vijñānasthitiḥ |",
    "sf107:148": "arūpiṇaḥ santi sattvāḥ sarvaśa ākāśānantyāyatanaṁ samatikramyānantaṁ vijñānaṁ vijñānānantyāyatanam upasaṁpadya viharanti tadyathā devā vijñānānantyāyatanopagāḥ | iyaṁ ṣaṣṭhī vijñānasthitiḥ |",
    "sf107:149": "arūpiṇaḥ santi sattvāḥ sarvaśo vijñānānantyāyatanaṁ samatikramya nāsti kiñcid ity ākiñcanyāyatanam upasaṁpadya viharanti tadyathā devā ākiñcanyāyatanopagāḥ | iyaṁ saptamī vijñānasthitiḥ |",
    "sf107:150": "sapta dharmā utpādayitavyāḥ | sapta samādhipariṣkārāḥ | tadyathā samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ |",
    "sf107:151": "sapta dharmā abhijñeyāḥ | sapta nirdoṣavastūni | katamāni sapta",
    "sf107:152": "iha bhikṣos tathāgatasyāntike śraddhābhinirviṣṭā bhavati mūlajātā pratiṣṭhitā |",
    "sf107:153": "…",
    "sf107:154": "8",
    "sf107:155": "aṣṭau dharmā bahukarāḥ | aṣṭau dharmapratyayāḥ | āyatyāṁ brahmacaryasyāpratilabdhāyāḥ prajñāyāḥ pratilābhāya |",
    "sf107:156": "",
    "sf107:157": "ihāyuṣmanto bhikṣuḥ śāstāram upaniśṛtya viharaty anyatamaṁ vā vijñaṁ gurusthānīyaṁ sabrahmacāriṇaṁ | …",
    "sf107:158": "… āyatyāṁ brahmacaryasyāpratilabdhāyāḥ prajñāyāḥ pratilābhāya | ayaṁ prathamo dharmapratyayaḥ |",
    "sf107:159": "sa punar bhikṣuḥ …",
    "sf107:160": "…labhate kālena kālaṁ gaṁbhīragaṁbhīrāṁ dhārmīṁ kathāṁ śrotum |",
    "sf107:161": "āyatyāṁ brahmacaryasyāpratilabdhāyāḥ prajñāyāḥ pratilābhāya | ayaṁ dvitīyo dharmapratyayaḥ |",
    "sf107:162": "sa punar bhikṣuḥ taṁ dharmaṁ śrutvā dvayena vyapakarṣeṇa samanvāgato bhavati | kāyavyapakarṣeṇa cittavyapakarṣeṇa ca |",
    "sf107:163": "āyatyāṁ brahmacaryasyāpratilabdhāyāḥ prajñāyāḥ pratilābhāya | ayaṁ tṛtīyo dharmapratyayaḥ |",
    "sf107:164": "punar aparaṁ bhikṣuḥ …",
    "sf107:165": "āyatyāṁ brahmacaryasya pūrvavat | ayaṁ caturtho dharmapratyayaḥ |",
    "sf107:166": "punar aparaṁ bhikṣuḥ …",
    "sf107:167": "… sauvacasyakārakair dharmaiḥ samanvāgataḥ |",
    "sf107:168": "āyatyāṁ brahmacaryasya pūrvavat | ayaṁ pañcamo dharmapratyayaḥ |",
    "sf107:169": "punar aparaṁ bhikṣuḥ …",
    "sf107:170": "āyatyāṁ brahmacaryasyāpratilabdhāyāḥ prajñāyāḥ pratilābhāya | ayaṁ ṣaṣṭho dharmapratyayaḥ |",
    "sf107:171": "punar aparaṁ bhikṣur viharati śāstur antike bhavati dharmarataḥ so ’bhīkṣṇaṁ dharmam udāharati …",
    "sf107:172": "āyatyāṁ brahmacaryasya pūrvavat | ayaṁ saptamo dharmapratyayaḥ |",
    "sf107:173": "a punar aparaṁ bhikṣuḥ pañcasūpādānaskandheṣūdayavyayānupaśyī viharatīti rūpam | ayaṁ rūpasamudayaḥ | ayaṁ rūpāstaṅgamaḥ | iti vedanā | iti saṁjñā | iti saṁskārāḥ | iti vijñānaṁ | ayaṁ vijñānasamudayaḥ | ayaṁ vijñānāstaṅgamaḥ |",
    "sf107:174": "āyatyāṁ brahmacaryasya pūrvavat | ayam aṣṭamo dharmapratyayaḥ |",
    "sf107:175": "|| antaroddānaṁ ||",
    "sf107:176": "śāstā ca dharma …",
    "sf107:177": "…",
    "sf107:178": "aṣṭau te dharmapratyayāḥ |",
    "sf107:179": "aṣṭau dharmā bhāvayitavyāḥ | āryo ’ṣṭāṅgo mārgaḥ | tadyathā samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhir evāṣṭamaḥ |",
    "sf107:180": "aṣṭau dharmā abhijñeyāḥ | aṣṭau lokadharmāḥ | katame ’ṣṭau | lābho ’lābho yaśo yaśo nindā praśaṁsā sukhaṁ duḥkham |",
    "sf107:181": "aṣṭau dharmāḥ prahātavyāḥ | aṣṭau mithyāṅgāni | tadyathā mithyādṛṣṭir mithyāsaṁkalpo mithyāvāg mithyākarmānto mithyājīvo mithyavyāyāmo mithyāsmṛtir mithyāsamādhiḥ |",
    "sf107:182": "aṣṭau dharmā hānabhāgīyāḥ | aṣṭau kausīdyavastūni |",
    "sf107:183": "iha bhikṣur grāmaṁ vā nigamaṁ vopaniśṛtya viharati | sa tatra pūrvāhne nivasya pātracīvaram ādāya tam eva grāmaṁ vā nigamaṁ vā piṇḍāya praviśati | ato ’haṁ lapsyāmi praṇītaṁ khādanīyabhojanīyaṁ yāvadāptaṁ tasyaivaṁ bhavati |",
    "sf107:184": "labā ca praṇītaṁ khādanīyabhojanīyaṁ yāvadāptaṁ tasyaivaṁ bhavati | labdhaṁ mayā praṇītaṁ khādanīyabhojanīyaṁ yāvadāptam | na balavān me kāyaḥ karmaṇy aprahāṇakṣamaḥ | yannv ahaṁ pratiyaty eva nipatyeyam |",
    "sf107:185": "sa pratiyaty eva nipatyati | na vyāyatate ’prāptasya prātaye ’nadhigatasyādhigamāyāsākṣīkṛtasya sākṣīkriyāyai | idaṁ prathamaṁ kausīdyavastu |",
    "sf107:186": "punar aparaṁ bhikṣur grāmaṁ vā nigamaṁ vopaniśṛtya viharati | sa tatra pūrvāhne nivasya pātracīvaram ādāya tam eva grāmaṁ vā nigamaṁ vā piṇḍāya praviśati | ato ’haṁ na lapsyāmi praṇītaṁ khādanīyabhojanīyaṁ yāvadāptaṁ tasyaivaṁ bhavati |",
    "sf107:187": "na labdhvā ca praṇītaṁ khādanīyabhojanīyaṁ yāvadāptaṁ tasyaivaṁ bhavati | na labdhaṁ mayā praṇītaṁ khādanīyabhojanīyaṁ yāvadāptaṁ| na balavān me kāyaḥ | karmaṇy aprahāṇakṣamaḥ | yannvahaṁ pratiyaty eva nipatyeyam |",
    "sf107:188": "sa pratiyaty eva nipatyati | na vyāyatate ’prāptasya prāptaye ’nadhigatsyādhigamāyāsākṣīkṛtasya sākṣīkriyāyai | idam dvitīyaṁ kausīd yavastu |",
    "sf107:189": "…",
    "sf107:190": "punar aparaṁ bhikṣur divā mārgam āgato bhavati | tasyaivaṁ bhavati | mayā khalu divā mārgam āgato na me śaktaṁ mārgañ ca gantuṁ śāstuś ca śāsane yogam āpattum | yannv ahaṁ pūrvavat | idaṁ ṣaṣṭhaṁ kausīdyavastu |",
    "sf107:191": "punar aparaṁ bhikṣur ābādhiko bhavati duḥkhito bāḍhaglānaḥ | tasyaivaṁ bhavati | aham etarhy ābādhiko duḥkhito bāḍhaglānaḥ | sthānam etad vidyati yad …",
    "sf107:192": "… yannv ahaṁ pūrvavat | idam saptamaṁ kausīdyavastu",
    "sf107:193": "punar aparaṁ bhikṣur aciravyutthito bhavati | tasyaivaṁ bhavati | aham etarhy aciravyutthitaḥ | sthānam etad vidyate yad …",
    "sf107:194": "…akāle maraṇaṁ syāt kālakriyā | yannv ahaṁ pūrvavat | idam aṣṭamaṁ kausīdyavastu |",
    "sf107:195": "aṣṭau dharmā viśeṣabhāgīyāḥ | aṣṭau vīryāraṁbhavastūni | katamāny aṣṭa |",
    "sf107:196": "iha bhikṣur grāmaṁ vānigamaṁ vopaniśṛtya viharati | sa tatra pūrvāhne nivasya pātracīvaraṁ ādāya tam eva grāmaṁ vā nigamaṁ vā piṇḍāya praviśati | ato ’haṁ lapsyāmi praṇītaṁ khādanīyabhojanīyaṁ yāvadāptaṁ tasyaivaṁ bhavati |",
    "sf107:197": "labdhvā ca praṇītaṁ khādavīyabhojanīyaṁ yāvadāptaṁ tasyaivaṁ bhavati | labdhaṁ mayā praṇītaṁ khādanīyabhjanīyaṁ yāvadāptaṁ | bhlavān me kāyaḥ | karmaṇi prahāṇakṣamaḥ | yannv ahaṁ pratiyaty eva vyāyateyam |",
    "sf107:198": "sa pratiyaty eva vyāyatate ’prāptasya prāptaye ’nadhigatsyādhigamāyā sākṣīkṛtasya sākṣīkriyāyai | idaṁ prathamaṁ vīryāraṁbhavastu |",
    "sf107:199": "punar aparaṁ bhikṣur grāmaṁ vā nigamaṁ vopaniśṛtya viharati | sa tatra pūrvāhne nivasya pātracīvaram ādāya tam eva grāmaṁ vā nigamaṁ vā piṇḍāya praviśati | ato ’ham na lapsyāmi praṇītaṁ khādanīyabhojanīyaṁ yāvadāptaṁ tasyaivaṁ bhavati |",
    "sf107:200": "na labdhvā ca praṇītaṁ khādanīyabhojanīyaṁ yāvadāptaṁ tasyaivaṁ bhavati | na labdhaṁ mayā praṇītaṁ khādanīyabhojanīyaṁ yāvadāptaṁ | balavān me kāyaḥ | karmaṇi prahāṇakṣamaḥ | yannv ahaṁ pratiyaty eva vyāyateyam |",
    "sf107:201": "sa pratiyaty eva vyāyatate ’prāptasya prāptaye ’nadhigatasyādhigamāyāsākṣīkṛtaasya sākṣīkriyāyai | idaṁ dvitīyaṁ vīryāraṁbhavastu |",
    "sf107:202": "punar aparaṁ bhikṣuṇā śvaḥ karma kartavyaṁ bhavati | tasyaivaṁ bhavati | mayā khalu śvaḥ karma kartavyam | na śakyaṁ mayā karma ca kartuṁ śāstuś ca śāsane yogam āpattum | yannv ahaṁ pratiyaty eva vyāyateyam |",
    "sf107:203": "sa pratiyaty eva vyāyatate | khaṇḍasya vā cchidrasya vā paripūraṇārthaṁ | vyāyatate ’prāptasya prāptaye ’nadhigatasyādhigamāyāsākṣīkṛtasya sākṣīkriyāyai | idaṁ tṛtīyaṁ vīryāraṁbhavastu |",
    "sf107:204": "punar aparaṁ bhikṣuṇā divā karma kṛtaṁ bhavati | tasyaivaṁ bhavati | mayā khalu divā karma kṛtam | na me śaktaṁ karma ca kartuṁ śāstuś ca śāsane yogam āpattum | yannv ahaṁ pratiyaty eva vyāyateyam |",
    "sf107:205": "sa pratiyaty eva vyāyatate | khaṇḍasya vā cchidrasya vā paripūraṇārtham | vyāyatate ’prāptasya prāptaye ’nadhigatasyādhigamāyāsākṣīṛtasya sākṣīkriyāyai | idaṁ caturthaṁ vīryāraṁbhavastu |",
    "sf107:206": "punar aparaṁ bhikṣuṇā śvo mārgo gantavyo bhavati | tasyaivaṁ bhavati | mayā khalu śvo mārgo gantavyo na me śakyaṁ mārgañ ca gantuṁ śāstuś ca śāsane yogam āpattum | yannv ahaṁ pratiyaty eva vyāyateyam |",
    "sf107:207": "sa pratiyaty eva vyāyatate pūrvavat idam pañcamaṁ vīryāraṁbhavastu |",
    "sf107:208": "punar aparaṁ bhikṣur divā mārgam āgato bhavati | tasyaivaṁ bhavati | ahaṁ khalu divā mārgam āgato na me śaktaṁ mārgañ ca gantuṁ śāstuś ca śāsane yagam āpattum | yannv ahaṁ prtiyaty eva vyāyateyam |",
    "sf107:209": "sa pratiyaty eva vyāyatate khaṇḍdasya vā cchidrasya vā paripūraṇārtham | vyāyatate pūrvavat | idaṁ ṣaṣthaṁ vīryāraṁbhavastu |",
    "sf107:210": "punar aparaṁ bhikṣur ābādhiko bhavati duḥkhito bāḍhaglānaḥ | tasyaivaṁ bhavati | aham etarhy ābādhiko duḥkhito bāḍhaglānaḥ | sthānam etad vidyate yad …",
    "sf107:211": "yannv ahaṁ pratiyaty eva vyāyateyaṁ pūrvavat |",
    "sf107:212": "idaṁ saptamaṁ vīryāraṁbhavastu |",
    "sf107:213": "punar aparaṁ bhikṣur aciravyutthito bhavati | tasyaivaṁ bhavati | aham etarhy aciravyutthitaḥ | sthānam etad vidyate yad …",
    "sf107:214": "… akāle maraṇaṁ syāt kālakriyā | yannv ahaṁ pratiyaty eva vyāyateyam |",
    "sf107:215": "sa pratiyaty eva vyāyatate pūrvavat | idam aṣṭmaṁ vīryāraṁbhavastu |",
    "sf107:216": "aṣṭau dharmā duṣprativedhāḥ | aṣṭau vimokṣāḥ |",
    "sf107:217": "rūpī rūpāṇi paśyaty ayaṁ prathamo vimokṣaḥ |",
    "sf107:218": "adhyātmam arūpasaṁjñī bahirdhā rūpāṇi paśyaty ayaṁ dvitīyo vimokṣaḥ |",
    "sf107:219": "śubhaṁ vimokṣaṁ kāyena sākṣīkṛtvopasaṁpadya viharaty ayaṁ tṛtīyo vimokṣa; |",
    "sf107:220": "punar aparaṁ bhikṣuḥ sarvaśo rūpasaṁjñānāṁ samatikramāt pratigasaṁjñānām astaṅgamān nānātvasaṁjñānām amanasikārād anantam ākāśam ākāśānantyāyatanam upasaṁpadya viharati tadyathā devā ākāśānantyāyatanopagāḥ | ayam caturtho vimokṣaḥ |",
    "sf107:221": "punar aparaṁ bhikṣuḥ sarvaśa ākāśānantyāyatanaṁ samatikramyānantaṁ vijñānaṁ vijñānānantyāyatanam upasaṁpadya viharati tadyathā devā vijñānānantyāyatanopagāḥ | ayaṁ pañcamo vimokṣaḥ |",
    "sf107:222": "punar aparaṁ bhikṣuḥ sarvaśo vijñānānantyāyatanaṁ samatikramya nāsti kiñcid ity ākiñcanyāyatanam upasaṁpadya viharati tadyathā devā ākiñcanyāyatanopagāḥ | ayaṁ ṣaṣṭho vimokṣaḥ |",
    "sf107:223": "punar aparaṁ bhikṣuḥ sarvaśa ākiñcanyāyatanaṁ samatikramya naivasaṁjñānāsaṁjñāyatanam upasaṁpadya viharati tadyathā devā naivasaṁjñānāsaṁjñāyatanopagāḥ | ayaṁ saptamo vimokṣaḥ |",
    "sf107:224": "punar aparaṁ bhikṣuḥ sarvaśo naivasaṁjñānāsaṁjñāyatanaṁ samatikramya saṁjñāvedayitanirodhaṁ kāyena sākṣīkṛtvopasaṁpadya viharaty ayam aṣṭamo vimokṣaḥ |",
    "sf107:225": "Sujato: Following are the “Eight Thoughts of Great Man”, however these are not marked as such in the text.",
    "sf107:226": "alpecchasyāyaṁ dharmo nāyaṁ dharmo mahecchasya |",
    "sf107:227": "santuṣṭasyāyaṁ dharmo nāyaṁ dharmo ’santuṣṭasya |",
    "sf107:228": "praviviktasyāyaṁ dharmo nāyaṁ dharmaḥ saṅgaṇikārāmasya saṅgaṇikāratasya saṅgaṇikārāmatāyogam anuyktasya |",
    "sf107:229": "ārabdhavīryasyāyaṁ dharmo nāyaṁ dharmaḥ kusīdasya |",
    "sf107:230": "upasthitasmṛter ayaṁ dharmo nāyaṁ dharmo muṣitasmṛteḥ |",
    "sf107:231": "samāhitasyāyaṁ dharmo nāyam dharmo ’samāhitasya |",
    "sf107:232": "prājñasyāyam dharmo nāyaṁ dharmo duṣprajñasya |",
    "sf107:233": "niṣprapañcārāmasyāyaṁ dharmo niṣprapañcaratasya niṣprapañcārāmatāyogam anuyuktasya | nāyaṁ dharmaḥ prapañcārāmasya prapañcaratasya prapañcārāmatāyogam anuyuktasya |",
    "sf107:234": "aṣṭau dharmā abhijñeyāḥ | aṣṭāv abhibhvāyatanāni | katamāny aṣṭau |",
    "sf107:235": "adhyātmaṁ rūpasaṁjñī bahirdhā rūpāṇi paśyati parittāni suvarṇadurvarṇāni tāni khalu rūpāṇy abhibhūya jānāty abhibhūya paśyati | evaṁsamjñī ca bhavati | idaṁ prathamam abhibhvāyatanaṁ",
    "sf107:236": "adhyātmam arūpasaṁjñī bahirdhā rūpāṇi paśyati parītrāṇi suvarṇadurvarṇāni tāni khalu rūpāṇy abhibhūya jānāty abhibhūya paśyati | evaṁsaṁjñī ca bhavati | idaṁ dvitīyam abhibhvāyatanam |",
    "sf107:237": "…",
    "sf107:238": "adhyātmam arūpasaṁjñībahirdhā rūpāṇi paśyati nīlāni nīlavarṇāni nīlanidarśanāni nīlanirbhāsāni tadyathā umakapuṣpaṁ saṁpannaṁ vā vārāṇasīyakaṁ vastram |",
    "sf107:239": "evam evādhyātmam arūpasaṁjñī bahirdhā rūpāṇi paśyati nīlāni nīlavarṇāni nīlanidarśanāni nīlanirbhāsāni | tāni khalu rūpāṇy abhibhūya jānāty abhibhūya paśyati | evaṁsaṁjñī ca bhavati | idaṁ pañcamam abhibhvāyatanam |",
    "sf107:240": "adhyātmam arūpasaṁjñī bahirdhā rūpāṇi paśyati pītāvarṇāni pītadarśanāni pītanirbhāsāni tadyathā karṇikārapuṣpaṁ saṁpannaṁ vā vārāṇasīyakaṁ vastram | evam evādhyātmam arūpasaṁjñī bahirdhā rūpāṇi paśyati pūrvavat | idaṁ ṣaṣṭham abhibhvāyatanam |",
    "sf107:241": "…",
    "sf107:242": "9",
    "sf107:243": "nava dharmā bahukarāḥ | na va vīrya-vitaraṇaviśuddhipūrvaṅgamā dharmāḥ | katame nava |",
    "sf107:244": "śīlaviśuddhiḥ",
    "sf107:245": "cittaviśuddhiḥ",
    "sf107:246": "dṛṣṭiviśuddhiḥ",
    "sf107:247": "dāṁkṣāvitaraṇaviśuddhiḥ",
    "sf107:248": "mārgāmārgajñānadarśanaviśuddhiḥ",
    "sf107:249": "pratipadājñānadarṣanaviśuddhiḥ",
    "sf107:250": "jñānadarśanaviśuddhiḥ",
    "sf107:251": "prajñāviśuddhiḥ",
    "sf107:252": "vimuktiviśuddhiḥ",
    "sf107:253": "nava dharmā bhāvayitavyāḥ | nava ce tasaḥ prasādapūrvaṅgamā dharmāḥ | katame nava |",
    "sf107:254": "…",
    "sf107:255": "nava dharmāḥ | parijñeyā ḥ | nava satvāvāsāḥ | katame nava |",
    "sf107:256": "rūpiṅaḥ santi satvā nānātvakāyā nānātvasaṁjñinas tadyathā manuṣyā ekatyāś ca devāḥ | ayaṁ prathamaḥ satvāvāsaḥ |",
    "sf107:257": "rūpiṇaḥ santi satvā nānātvakāyā ekatvasaṁjñinas tadyathā devā brahmakāyikā ya etat prathamābhinirvṛttāḥ | ayaṁ dvitīyaḥ saivāvāsaḥ |",
    "sf107:258": "rūpiṇaḥ santi satvā ekatvakāyā nānātvasaṁjñinas tadyathā devā ābhāsvarāḥ | ayaṁ tṛīyaḥ satvārāsaḥ |",
    "sf107:259": "rūpiṇaḥ santi satvā ekatvakāyā ekatvasiṁjñinas tadyatha devāḥ śubhakṛtsnāḥ | ayaṁ cuturthaḥ satvāvāsaḥ |",
    "sf107:260": "rūpiṇaḥ santi satvā asaṁjñino ’pratisaṁjñinas tadyathā devā asaṁjisatvāḥ | ayam pañcamaḥ satvāvāsaḥ |",
    "sf107:261": "arūpiṇaḥ santi satvāḥ sarvaśo rūpasaṁjñānāṁ samatikramāt pratihasaṁjñānām astangamān nānātvasaṁjñānām amanasikārād anantam ākāśam ākāśānaṁtyāyatanam upasaṁpadya viharanti tadyathā devā āsāśānaṁtyāyatanapagāḥ | ayaṁ ṣaṣṭjaXxX94 satvāvāsaḥ |",
    "sf107:262": "arūpiṇaḥ santi satvāḥ sarvaśa ālāśānaṁtyāyatanaṁ samatikramyānantaṁ vijñānaṁ vijñānāṁtyāyatanam upasaṁpadya viharanti tadyathā devā vijñānānaṁtyāyatanopagāḥ | ayaṁ sapatmaḥ satvāvāsaḥ |",
    "sf107:263": "arūpiṇaḥ santi satvāḥ sarvaśo vijñānānaṁtyāyatanaṁ samikramya nāsti kiṁcid ity ādiṁcanyāyatanam upasaṁpadya viharanti tadyathā devā ākiṁcanyāyatanopagāḥ | ayam aṣṭamaḥ satvāvāsaḥ |",
    "sf107:264": "arūpiṇaḥ santi satvāḥ sarvaśa ākiṁcanyāyatanaṁ samatikramya naivasaṁjñānāsaṁjñāyatanam upasaṁpadya viharanti tadyathā deva naivasaṁjñānāsaṁjñāyatanopagāḥ | ayaṁ navamaḥ satvāvāsaḥ |",
    "sf107:265": "nava dharmāḥ prahātavyāḥ |",
    "sf107:266": "…",
    "sf107:267": "nava kharmā hānabhāgīyāḥ | navāghātavastūni |",
    "sf107:268": "anarthaṁ me ’kārṣīt karoti kariṣyati cety āghātavastutrayam |",
    "sf107:269": "mitrasya me ’nartham akārṣīt karoti kariṣyati cety aparam āghātavastutrayam iti |",
    "sf107:270": "amitrasya me ’rtham akārṣīt karoti kariṣyati cety aparam āghātavastutrayam iti |",
    "sf107:271": "nava dharmā viśeṣabhāgīyāḥ | navāghātaprativinodanāni |",
    "sf107:272": "anarthaṁ me ’kārṣīt karoti kariṣyati | .. .. .. mā bhūd iti sa tasyā .. .. ..kuta etal labhyaṁ parata evaṁ me bhavatv evaṁ pratyutpannam āghātaṁ prativinodayati |",
    "sf107:273": ".. .. .. mitrasya me .. .. .. kā mahitakāmasukhakāmasparśakāmayogakṣemakāma .. .. .. tasyaiṣa artha .. .. .. | anartham asyaiṣa akārṣīt karoti kariṣyati | .. .. .. mā bhūd iti sa tasyā .. .. .. kuta etal labhyaṁ parata evaṁ me bhavatv evaṁ pratyutpannam āghātaṁ prativinodayati |",
    "sf107:274": "yo .. .. .. amitrasya me .. .. .. kāmahitakāmasukhakāmasparśakāmayogakṣemakāma .. .. .. tasyaiṣā artha .. .. .. | atham asyaiṣa akārṣīt karoti kariṣayti | .. .. .. mā bhūd iti sa tasyā .. .. .. kuta etal labhyaṁ parata evaṁ me bhavatv evaṁ pratyutpannam āghātaṁ prativinodayati |",
    "sf107:275": "nava kharmā duṣprativedhāḥ | nava .. .. ..",
    "sf107:276": ".. .. .. bhikṣuḥ .. .. .. akuśalam prajahāti",
    "sf107:277": "kuśalaṁ bhāvayati |",
    "sf107:278": ".. .. ..",
    "sf107:279": ".. .. ..",
    "sf107:280": ".. .. ..",
    "sf107:281": ".. .. ..bhikṣuḥ saṁkhyāya ekāṁ dharmāṁ parivarjayati |",
    "sf107:282": "saṁkhyāya ekāṁ dharmāṁ vinodayati |",
    "sf107:283": "saṁkhyāya ekāṁ dharmāṁ pratiṣevati |",
    "sf107:284": "saṁkhāya ekāṁ dharmān adhivāsayati |",
    "sf107:285": "nava dharmā utpādayatiavyāḥ | navānupūrvavihārāḥ |",
    "sf107:286": "prathamaṁ dhyānaṁ",
    "sf107:287": "dvitīyaṁ dhyānaṁ",
    "sf107:288": "tṛtīyaṁ dhyānaṁ",
    "sf107:289": "caturthaṁ dhyānam",
    "sf107:290": "ākāśānaṁtyāyatanaṁ",
    "sf107:291": "vijñānānaṁtyāyatanam",
    "sf107:292": "ākiṁcanyāyatanaṁ",
    "sf107:293": "naivasaṁjñānāsaṁjñāyatanaṁ",
    "sf107:294": "Saṁjñāvedayitanirodhaḥ |",
    "sf107:295": "nava dharmā abhijñeyāḥ |",
    "sf107:296": "nava dharmaḥ sākṣīkartaryāḥ | itīma āyuṣmanto navatir dharmās thatā avitathā ananyathāḥ pūrvavad yāvat samyakprajñayā drṣṭavyāḥ |",
    "sf107:297": "10",
    "sf107:298": "daśa dharmā bahukarāḥ | daśa nāthakarakā dharmāḥ",
    "sf107:299": "iha bhikṣuḥ .. .. .. śraddhāniviṣṭā .. .. .. | ayaṁ prathamo nāthakarako dharmaḥ |",
    "sf107:300": "punar aparaṁ bhikṣuḥ śīlavāṁ viharati pūrvavad ayaṁ dvitīyo nāthakarako dharmaḥ |",
    "sf107:301": "punar aparaṁ bhikṣuḥ kalyā ṇamitro viharati pūrvavad ayaṁ tṛtīyo nāthakarako dharmaḥ |",
    "sf107:302": "punar aparaṁ bhikṣuḥ pratisaṁlīno viharati pūrvavad ayaṁ caturtho nātha karako dharmaḥ |",
    "sf107:303": "punar aparaṁ bhikṣur ārabdhavīryo viharati pūrvavad ayaṁ pañcamo nāthakarako dharmaḥ |",
    "sf107:304": "punar aparaṁ bhikṣuḥ smṛtimāṁ vhiarati pūrvavad ayaṁ ṣaṣtho nāthakarako dharmaḥ |",
    "sf107:305": "punar aparaṁ bhikṣuḥ prajñāvāṁ viharati pūrvavad ayaṁ saptamo nāthaka rako dharmaḥ |",
    "sf107:306": "punar aparaṁ bhikṣuḥ suvaco bhavati sauvacasyakarakair dharmaiḥ samanvāgataḥ pūrvavad ayam aṣṭamo nāthakarako dharmaḥ |",
    "sf107:307": "punar aparaṁ bhikṣur dharmakāmo bhavati dharmarataḥ so ’bhīkṣṇaṁ dharmam udāgarati śāstur antike .. .. ..ayaṁ navamo nāthakarako dharmaḥ |",
    "sf107:308": "punar aparaṁ bhikṣur yāni tāni sabrahmacāriṇāṁ kiṁkaraṇīyāni .. .. .. analasaḥ [ta] .. .. .. saṁpannaḥ kartā kā .. .. .. ayaṁ daśamo nāthakarako dharmaḥ |",
    "sf107:309": "daśa dharmā bhāvayitavyāḥ | daśa nirjvaravastūni | katamāni daśa |",
    "sf107:310": "samyagdṛṣṭyā mithyādṛṣṭir nirjīrṇā bhavati | ye ’sya mithyādṛṣṭipratyayā aneke pāpakā akuśalā dharmāḥ saṁbhavaṁti te ’sya dṛṣṭyā nirjīrṇā bhavaṁti samyagdṛṣṭipratyayā aneke kuśalā dharmā bhāvanāpāripūriṁ gacchaṁti |",
    "sf107:311": "samyaksaṁkalpaḥ",
    "sf107:312": "samyagvāk",
    "sf107:313": "samyakkarmāntaḥ",
    "sf107:314": "samyagājīvaḥ",
    "sf107:315": "samuagvuāyāmaḥ",
    "sf107:316": "samyaksmṛtiḥ",
    "sf107:317": "samyaksamādhiḥ",
    "sf107:318": "samyagvimuktiḥ",
    "sf107:319": "samyagjñānena mithyājñānaṁ nirjīrṇaṁ bhavati | ye ’sya mithyājñānapratyayā aneke pāpakā akuśalā dharmāḥ saṁbhavamti samyagjñanapratyayā aneke kuśalā dharmā bhāvanāpāripūriṁ gacchaṁti |",
    "sf107:320": "daśa dharmāḥ parijñeyāḥ | daśa rūpīṇy āyatanāni | katamāni daśa | tadyathā",
    "sf107:321": "cakṣurāyatanaṁ",
    "sf107:322": "rūpāyatanaṁ",
    "sf107:323": "śrotrāyatanaṁ",
    "sf107:324": "śabdāyatanaṁ",
    "sf107:325": "ghrāṇāyatanaṁ",
    "sf107:326": "gandhāyatanaṁ",
    "sf107:327": "jihvāyatanaṁ",
    "sf107:328": "rasāyatanaṁ",
    "sf107:329": "kāyāyatanaṁ",
    "sf107:330": "spraṣṭavyāyatanam |",
    "sf107:331": "daśa dharmāḥ prahātavyāḥ | paṁca .. .. .. hyāni nīvaraṇ .. .. ..",
    "sf107:332": "asti .. .. .. kāmeṣu kāmacchando ’sti .. .. .. kāmesu kāmacchandaḥ | tatra yo .. .. .. kāmeṣu kāmmacchandas tad api nīvaraṇaṁ yo ’pi .. .. .. kāmeṣu kāmacchandas tad api nīvaraṇaṁ nābhijñāyai na saṁbodhaye na nirvāṇāya saṁvartate |",
    "sf107:333": "asti vyāpādo ’sti pratighaḥ | tatra yo vyāpādas tad api nīvaraṇaṁ yad api pratighanimittaṁ tad api nīvaraṇaṁ nābhijñāyai na saṁbodhaye na firvāṇāya saṁvartate |",
    "sf107:334": "asti styānam asti middhaṁ |tatra yat styānaṁ tad api nīvaraṇaṁ yad api middhaṁ tad ap nīvaraṇam nābhijñāyai na saṁbodhaye na nirvāṇāya saṁvartate |",
    "sf107:335": "asty auddhatyam asti kaukṛtyaṁ | tatra yad auddhatyaṁ tad api nīvarṇaṁ yad api kaukṛtyaṁ tad api nīvarṇaṁ nābhijñāyai na saṁbidhaye na nirvāṇāya saṁvartate |",
    "sf107:336": "asti kuśaleṣu dharmeṣu ricikitsā asty akuśaleṣu dharmeṣu vicikitsā | tatra yā kuśaleṣu dharmeṣu vicikitsā tad api nīvaraṇaṁ yāpy akuśaleṣu dharmeṣu vicikitsā tad api vivaraṇaṁ nābhijñāyai na sambodhaye na nirvāṇāya saṁvartrāte |",
    "sf107:337": "daśa kharmā hānabhāgīyāḥ | daśākuāalāḥ karmapathāḥ | katame kaśa | tadyathā",
    "sf107:338": "prāṇātipāto",
    "sf107:339": "’dattādānaṁ",
    "sf107:340": "kāmamithyācāro",
    "sf107:341": "mṛṣāvādaḥ",
    "sf107:342": "paiśunyaṁ",
    "sf107:343": "pāriśyaṁ",
    "sf107:344": "saṁbhinnapralāpo",
    "sf107:345": "’bhidhyā",
    "sf107:346": "vyāpādo",
    "sf107:347": "mithyādṛṣṭiḥ |",
    "sf107:348": "daśa dharmā viśeṣabhāgīyāḥ | daśa kuśalāḥ karmapathāḥ | katame daśa | tadyathā",
    "sf107:349": "prāṇātipātād viratir",
    "sf107:350": "adattādānāt",
    "sf107:351": "dāmamithyācārād",
    "sf107:352": "mṛṣavādāt",
    "sf107:353": "paiśunyāt",
    "sf107:354": "pāruṣyāt",
    "sf107:355": "daṁbhinnapralāpād viratir",
    "sf107:356": "anabhidhyā",
    "sf107:357": "avyāpādaḥ",
    "sf107:358": "samyagdṛṣṭiḥ",
    "sf107:359": "daśa dharmā kuṣprativedhāḥ daśāryāvāsāḥ katame daśa |",
    "sf107:360": "āryaḥ pañcāṅgaviprahīno bhavati",
    "sf107:361": "ṣaḍaṅgasamanvāgataḥ",
    "sf107:362": "ekārakṣaḥ",
    "sf107:363": "caturapāśrayaṇaḥ",
    "sf107:364": "praṇunnapratyekasatyaḥ",
    "sf107:365": "samutsṛṣṭeṣaṇaḥ",
    "sf107:366": "anāvilasaṁkalapaḥ",
    "sf107:367": "prasrabdhakāyasaṁskāraḥ",
    "sf107:368": "suvimuktacittaḥ",
    "sf107:369": "suvimuktaprajñaḥ kevalī uṣitavān uttamapuruṣaḥ .. .. ..",
    "sf107:370": "daśa dharmā utpādayitavyāḥ | daśa kṛtsnāyatanāni |",
    "sf107:371": "pṛthivīkṛtsnam eke saṁjānaṁti ity ūrdhvam adhas tiryag advayam apramāṇam |",
    "sf107:372": "āpkṛtsnaṁ",
    "sf107:373": "tejaḥkṛtsnaṁ",
    "sf107:374": "vāyukṛtsnaṁ",
    "sf107:375": "nīlakṛtsnaṁ",
    "sf107:376": "pītakṛtsnaṁ",
    "sf107:377": "lohitakṛtsnam",
    "sf107:378": "avadātakṛtsnam",
    "sf107:379": "ākāśānaṁtyāyatanakṛtsnam",
    "sf107:380": "vijñānānaṁtyāyatanakṛtsnam eke saṁjānaṁti ity ūrdhvam adhas tīryag advayam apramāṇam |",
    "sf107:381": "daśa dharmā abhijñeyāḥ | daśa tathāgatasya balāni yaiḥ samanvāgatas tathāgato ’rhaṁ samyaksaṁbuddha udāram ārṣabhaṁ sthānaṁ pratijānāti brāhmaṁ cakraṁ vartayati pariṣadi samyaksiṁhanādaṁ nadati | katamāni daśa |",
    "sf107:382": "daśa dharmāḥ sākṣīkartavyā; | daśāśaikṣā dharmāḥ | katame daśa | tadyathā",
    "sf107:383": "aśaikṣī samyagkṛṣṭiḥ",
    "sf107:384": "samyaksaṁkalpaḥ",
    "sf107:385": "samyagvāk",
    "sf107:386": "samyakkarmāntaḥ",
    "sf107:387": "samyayājīvaḥ",
    "sf107:388": "samyagvyāyāmaḥ",
    "sf107:389": "samyaksmṛtiḥ",
    "sf107:390": "samyaksamādhiḥ",
    "sf107:391": "samyagvimuktiḥ",
    "sf107:392": "samyagjñānam",
    "sf107:393": "itīma āyuṣmanto śataṁ dharmās tathā avitathāḥ pūrvavad yāvat samyakprajñayā draṣṭavyāḥ",
    "sf107:394": ".. .. .. daśottaro nāma dharmaparyāyaḥ | idam avocad āyuṣmān śāriputra āptamanasas te bhikṣava āyuṣmataḥ śāriputrasya bhāṣitam abhyanandan ||"
}