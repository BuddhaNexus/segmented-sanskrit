{
    "san-lo-mvu87:0": "Mahāvastu",
    "san-lo-mvu87:1": "87. The Story of Sarvaṁdada",
    "san-lo-mvu87:2": "mahāntaṁ dharmasaṁbhāraṁ mahājanahitāvahaṁ |",
    "san-lo-mvu87:3": "mahāvastuṁ mahājñānaṁ bhadantasugatena hi |",
    "san-lo-mvu87:4": "sarvasatvānāṁ hitāya saṁbuddhena prakāśitaṁ ||",
    "san-lo-mvu87:5": "ye ca deśenti saddharmaṁ śṛṇonti ye ca deśitaṁ |",
    "san-lo-mvu87:6": "sarve te adhigacchanti nirvāṇapadam acyutaṁ ||",
    "san-lo-mvu87:7": "sarvaṁdadasya pura jātir abhūṣi siddhā",
    "san-lo-mvu87:8": "ācāradānadamathair jagatīhiteṣī |",
    "san-lo-mvu87:9": "savighnarūpacarito tad abhūṣi śakro",
    "san-lo-mvu87:10": "mā cyāvayiṣyati mameṣa ito grasthānāta ||",
    "san-lo-mvu87:11": "so nirmiṇitva narakaṁ sarvadasya tasya",
    "san-lo-mvu87:12": "ye dānaśūraguṇavāṁ prapatanti atra |",
    "san-lo-mvu87:13": "saṁhṛtya vīra vata taṁ duḥkham evarūpaṁ",
    "san-lo-mvu87:14": "dānaṁ nidānaṁ sarvasatva sukhī bhavantu ||",
    "san-lo-mvu87:15": "śakro bravīt praśamadānadamena vīra",
    "san-lo-mvu87:16": "kiṁ prārthayet* bhagavatīsukhatāṁ paratra |",
    "san-lo-mvu87:17": "so hy abravīt bhagavatīpure nāsti kāya",
    "san-lo-mvu87:18": "prāg eva kho bhagavatīpura-arthikeṣu ||",
    "san-lo-mvu87:19": "yatra na jānati jarāṁ na ca mṛtyuṁ vyādhiṁ",
    "san-lo-mvu87:20": "na ca + + + priyajanaḥ priyaviprayogaḥ |",
    "san-lo-mvu87:21": "śāntaṁ nirālayaṁ nirantaraduḥkhamokṣaṁ",
    "san-lo-mvu87:22": "prārthayāmi padam acyutaṁ nirvṛtiṁ ca ||",
    "san-lo-mvu87:23": "so hy abravīt paramaduṣkaram etat sthānaṁ",
    "san-lo-mvu87:24": "bodhīvibodhanakaṁ kāmaratiprahāṇaṁ |",
    "san-lo-mvu87:25": "nivartaya mataṁ svakaṁ janayāhi chandaṁ",
    "san-lo-mvu87:26": "kāmasukhe viṣamabhogasukhe ca ramye ||",
    "san-lo-mvu87:27": "śakrāsanaṁ yadi bhave mama nityakālaṁ",
    "san-lo-mvu87:28": "sarvaiś ca kāmaratibhiḥ na ca viprayogaṁ |",
    "san-lo-mvu87:29": "na tv eva kāmaguṇasaukhyanibaddha buddhi",
    "san-lo-mvu87:30": "sarvajñatāya praṇidhiṁ na nivartayeyaṁ ||",
    "san-lo-mvu87:31": "divyāni mānuṣasukhāni ca yāni loke",
    "san-lo-mvu87:32": "yaṁ ceha janmani sukhāsti sukhaṁ yam ūrdhvaṁ |",
    "san-lo-mvu87:33": "te kalpakoṭinayutā sukhito bhaveyaṁ",
    "san-lo-mvu87:34": "sarvajñatāye praṇidhiṁ na nivartayeyaṁ ||",
    "san-lo-mvu87:35": "duḥkhāni yāni ca ihāsti ca śrūyate ca",
    "san-lo-mvu87:36": "ye kalpakoṭinayuteṣu bahuprakāraṁ |",
    "san-lo-mvu87:37": "te duḥkha kalpanayutā duḥkhito bhaveyaṁ",
    "san-lo-mvu87:38": "sarvajñatāya praṇidhiṁ na nivartayeyaṁ ||",
    "san-lo-mvu87:39": "yāvantareṇa paramārthavidū bhaveyaṁ",
    "san-lo-mvu87:40": "tāvantaraṁ yadi avīcigato vaseyaṁ |",
    "san-lo-mvu87:41": "vīryaṁ ca me na pratisaṁharaṇāya śakyaṁ",
    "san-lo-mvu87:42": "sarvajñatāya praṇidhiṁ na nivartayeyaṁ ||",
    "san-lo-mvu87:43": "+ + + + + + + + + + + +",
    "san-lo-mvu87:44": "+ + + + + + + + + yac ca bāla |",
    "san-lo-mvu87:45": "bhuṁjeya ayoguḍaṁ pibeya vilīnalohaṁ",
    "san-lo-mvu87:46": "sarvajñatāya praṇidhiṁ na nivartayeyaṁ ||",
    "san-lo-mvu87:47": "pātālamadhye nivase vadhakehi sārdhaṁ",
    "san-lo-mvu87:48": "khajje śarīraṁ ca punaḥ puna saṁjaneya |",
    "san-lo-mvu87:49": "tad duḥkhaṁ tādṛśakam udvahituṁ samartho",
    "san-lo-mvu87:50": "sarvajñatāya praṇidhiṁ na nivartayeyaṁ ||",
    "san-lo-mvu87:51": "śaraśaktivarṣaṁ yadi varṣayi tīkṣṇadhāraṁ",
    "san-lo-mvu87:52": "sarvaṁ śarīraṁ yadi chijjati taṁ aśeṣaṁ |",
    "san-lo-mvu87:53": "tad duḥkhaṁ tādṛśakam udvahituṁ samarthaḥ",
    "san-lo-mvu87:54": "sarvajñatāya praṇidhiṁ na nivartayeyaṁ ||",
    "san-lo-mvu87:55": "yadi gaṁgavālukasameṣu karitva pūjāṁ",
    "san-lo-mvu87:56": "buddheṣu paścahaṁ labheyam imam agrabodhiṁ |",
    "san-lo-mvu87:57": "taṁ tāvad dīrghaṁ bhavaṁ saṁsārituṁ samarthaḥ",
    "san-lo-mvu87:58": "sarvajñatāya praṇidhiṁ na nivartayeyaṁ ||",
    "san-lo-mvu87:59": "garbhāsaye yadi bhave mahakalpakoṭī",
    "san-lo-mvu87:60": "jātaś ca jātiśataṁ khijjeya agaṁ me so |",
    "san-lo-mvu87:61": "tad duḥkhaṁ tādṛśaṁ śarīragataṁ saheyaṁ",
    "san-lo-mvu87:62": "sarvajñatāya praṇidhiṁ na nivartayeyaṁ ||",
    "san-lo-mvu87:63": "yāni ca duḥkhā narake tatha tiryagyonyāṁ",
    "san-lo-mvu87:64": "pretamanuṣyakabhaveṣu bahuprakāraṁ |",
    "san-lo-mvu87:65": "taṁ duḥkhaṁ sarvaṁ nipate yadi me śarīraṁ",
    "san-lo-mvu87:66": "sarvajñatāya pranidhiṁ na nivartayeyaṁ ||",
    "san-lo-mvu87:67": "yāvanti prāṇanayutā vinayeyaṁ loke",
    "san-lo-mvu87:68": "tāvanti kalpanayutāṁ narake vaseyaṁ |",
    "san-lo-mvu87:69": "taṁ duḥkhaṁ tāvaciram udvahituṁ samarthaḥ",
    "san-lo-mvu87:70": "sarvajñatāya praṇidhiṁ na nivartayeyaṁ ||",
    "san-lo-mvu87:71": "nāhaṁ punaḥ ito nivartayituṁ samarthaḥ",
    "san-lo-mvu87:72": "eṣo so niścaya kṛto jagato hitārthaṁ |",
    "san-lo-mvu87:73": "yāvan na prāptam amṛtaṁ paripūrṇamāsā",
    "san-lo-mvu87:74": "sarvajñatāya praṇidhiṁ na nivartayeyaṁ ||",
    "san-lo-mvu87:75": "saṁnāha eṣa dṛḍha vajramayo saṁnaddho",
    "san-lo-mvu87:76": "dāne dame vratatape na me asti khedo |",
    "san-lo-mvu87:77": "satvāna mocayituṁ haṁ apunaḥbhavāya",
    "san-lo-mvu87:78": "sarvajñatāye praṇidhiṁ na nivartayeyaṁ ||",
    "san-lo-mvu87:79": "evaṁ niścitamatī suviniścitārthā",
    "san-lo-mvu87:80": "bodhīnibaddhahṛdayā vicaranti loke |",
    "san-lo-mvu87:81": "laṁghitabahubhir iva pāragatā samudraṁ",
    "san-lo-mvu87:82": "prāptonti bodhiṁ sabalaṁ namuciṁ nihatvā ||"
}