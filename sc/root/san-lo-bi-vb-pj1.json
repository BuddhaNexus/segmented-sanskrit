{
    "san-lo-bi-vb-pj1:0": "pārājika-dharma 1",
    "san-lo-bi-vb-pj1:1": "maithunaṁ",
    "san-lo-bi-vb-pj1:2": "Origin story",
    "san-lo-bi-vb-pj1:3": "atha khalu bhagavān bhikṣuṇīyo āmantrayate sma tasmāt tahiṁ bhikṣuṇīyo adya-d-agreṇa mahāprajāpatīṁ gautamīṁ saṁgha-sthavirīṁ saṁgha-mahattarīṁ saṁghapariṇāyikāṁ dhārayatha |",
    "san-lo-bi-vb-pj1:4": "ya ime bhagavan bhagavatā catvāro patanīyo dharmo abhijñāya deśitāḥ labhyā te bhagavann asmābhi vistareṇa śrotuṁ | bhagavān āha labhyā gautami |",
    "san-lo-bi-vb-pj1:5": "pañcārtha-vaśān saṁpaśyamānāya śraddhāya kuladhītāya alam vi nayam uddiśituṁ | alaṁ vinayaṁ dhārayituṁ yathā bhikṣuvinaye |",
    "san-lo-bi-vb-pj1:6": "ekam idaṁ gautami samayan tathāgato śrāvastīyam viharati | atha khalu śāriputrasya sthavirasya yāvat ko nu khalu bhagavan hetuḥ kaḥ pratyayo yena ihaikeṣān tathāgatānām, arhatāṁ samyaksambuddhānām atyayena cira-sthitikaṁ prāvacanaṁ bhavati cira-sthitikaḥ sad-dharma iti yathā bhikṣu-vinaye |",
    "san-lo-bi-vb-pj1:7": "ekam idaṁ gautami samayan tathāgato vaiśālīyam viharati | vistareṇa yaśikasyārthotpattiḥ prathamā | tasmāt tarhi gautami bhikṣuṇyāpi atraiva śikṣitavyam |",
    "san-lo-bi-vb-pj1:8": "dvinnāṁ licchavi kumārāṇām arthotpattiḥ | dvitīyā |",
    "san-lo-bi-vb-pj1:9": "yāvan nāsti bhikṣuṇīye śikṣā-pratyākhyānaṁ | tṛtīyā |",
    "san-lo-bi-vb-pj1:10": "nāsti daurbalyāviṣkara-karma | caturthī |",
    "san-lo-bi-vb-pj1:11": "nandikasyārthotpattiḥ | pañcamī |",
    "san-lo-bi-vb-pj1:12": "markaṭīya arthotpattiḥ ṣaṣṭhī |",
    "san-lo-bi-vb-pj1:13": "vistareṇa tasmād iha gautami bhikṣuṇīhi atraiva śikṣitavyaṁ |",
    "san-lo-bi-vb-pj1:14": "atha khalu bhagavān mahāprajāpatīṁ gautamīm āmantrayati | sannipātaya gautami bhikṣuṇīyo | atha khalu bhagavān sannipatitaṁ bhikṣuṇī-saṁghaṁ viditvā yāvac chikṣāpadaṁ prajñaptaṁ |",
    "san-lo-bi-vb-pj1:15": "Ruling",
    "san-lo-bi-vb-pj1:16": "yā puna bhikṣuṇī chandaso maithunaṁ grāmyaṁ dharmaṁ pratiṣeviya antamasato tiryagyonigatena pi sārdhaṁ iyaṁ bhikṣuṇī pārājikā bhavaty asamvāsyā |",
    "san-lo-bi-vb-pj1:17": "Definitions",
    "san-lo-bi-vb-pj1:18": "yā puna bhikṣuṇī ti yā puna bhikṣuṇī ti upasampannā sūpasampannā traivācikena karmaṇā jñapti-caturthena anāghāta-pañcamena samagreṇa saṁghena ubhayataḥ saṁghena iyaṁ bhikṣuṇī |",
    "san-lo-bi-vb-pj1:19": "cchandaso ti cchandaso ti raktacittā |",
    "san-lo-bi-vb-pj1:20": "maithunan ti maithunan ti abrahmacaryaṁ",
    "san-lo-bi-vb-pj1:21": "grāmya-dharman ti grāmya-dharman ti grāmasyāpy eṣo dharmo nagarasyāpy eṣo dharmo sarvāvantasyāpi lokasya eṣo dharmo |",
    "san-lo-bi-vb-pj1:22": "pratiṣeveyā ti pratiṣeveyā ti adhyācāreya |",
    "san-lo-bi-vb-pj1:23": "Permutations",
    "san-lo-bi-vb-pj1:24": "sā eṣā bhikṣuṇī maithunaṁ grāmyadharmaṁ pratiṣevati mānuṣeṇa puruṣeṇa mānuṣyakena paṇḍakena trayāṇāṁ vraṇamukhānāṁ dhanya-mārge varca-mārge prasrāva-mārge anyatarānyatarasmiṁ vraṇa-mukhe aṅga-jāte aṅgajātaṁ prakṣiptaṁ ārtīyati ārtayitvā svādayati | ādau svādayati | madhye svādayati | paryavasāne svādayati | sukhīyati | āsvādaṁ nigamayati pārājikā bhavati | ādau na svādayati | madhyena svādayati | paryavasāne svādayati | yāvat pārājikā bhavati | ādau na svādayati | madhye na svādayati | paryavasāne svādayati yā āsvādan nigamayati sā pārājikā bhavati | ādau na svādayati | madhye na svādayati | paryavasāne na svādayati anāpattiḥ |",
    "san-lo-bi-vb-pj1:25": "evaṁ suptasya mṛtasya aṅgajāte aṅgajātaṁ prakṣipitvā artīyati | peyālaṁ evaṁ amānuṣasya paṇḍakasya tiryagyonigatasya puruṣasya paṇḍakasya trayāṇāṁ vraṇa-mukhānāṁ | peyālaṁ |",
    "san-lo-bi-vb-pj1:26": "sā eṣā bhikṣuṇī rakta-cittā puruṣaṁ darśanāya uṭṭhāpeti samvara-gāmi-vinayātikramam āsādayati darśana-śravaṇe deśanā-gāmi-vinayātikramam āsādayati | yathā bhikṣu-vinaye |",
    "san-lo-bi-vb-pj1:27": "puruṣo tri-khaṇḍī-kṛto bhavati | dvidhā-pāṭito bhavati | śuṣko bhavati | koṭaraka-jātaḥ | ādhmātajāto bhavati | vinīlako bhavati | vipūyako bhavati |",
    "san-lo-bi-vb-pj1:28": "pañca bhikṣuṇīyo pañca bhikṣūn balāt prasahya-m-adhyo-mardanti pañca bhikṣuṇīyo pārājikāyo bhavanti | yo ca bhikṣuḥ sātiyati |",
    "san-lo-bi-vb-pj1:29": "pañca bhikṣū pañca bhikṣuṇīyo balāt pragṛhya-m-adhyomardanti pañca bhikṣū pārājikā bhavanti | yā ca bhikṣuṇī sātiyati |",
    "san-lo-bi-vb-pj1:30": "bhikṣu bhikṣuṇīya sārdhaṁ anyonyaṁ vipratipadyati ubhaye pārājikā bhavanti | bhikṣuṇī śrāmaṇereṇa saha vipratipadyati bhikṣuṇī pārājikā bhavati śrāmaṇero nāśayitavyo | atha dāni bhikṣuṇī ā | rāmike nasaha vipratipadyate bhikṣuṇī pārājikā bhavati | ārāmiko agṛhīta-samvaratvāt kim vradyiṣyati | evaṁ tīrthikena | trihi bhikṣuṇī pārājikā bhavati | mānuṣeṇa amānuṣeṇa tiryagyonigatena aparehi trihi dhanya-mārge varca-mārge prasrāva-mārge | aparehi trihi supte mṛte jāgrante | dvihi bhikṣuṇī pārājikā bhavati puruṣeṇa paṇḍakena ca | sā eṣā bhikṣuṇī suptā vā bhavati mattā vā unmattā vā vistareṇa puruṣo upasaṁkramya abhiniṣīdati vā abhinipadyati vā | antostarati vā | sā tato utthāya ādau svādayati | madhye svādayati | paryavasāne svādayati pārājikkā bhavati | kin ti dāni sādiyanā draṣṭavyā | kin ti dāni asādiyanā | yathā bhikṣu-vinaye | sā eṣā bhikṣuṇī chandaso maithunaṁ grāmya-dharmaṁ pratiṣevatīti | peyālaṁ | sā eṣā āpadyati | apy ekatyā ajñānāt | apyekatyā smṛti-saṁmoṣāt | apy ekatyākalpiya-saṁjñayā | apy ekatyā alajjikena | apy ekatyā rāgābhibhūtā doṣābhibhūtā mohābhibhūtā anāpattiḥ | kṣipta-cittāye akarantīye anadhyācarantīye anāpattiḥ | tena bhagavān āha |",
    "san-lo-bi-vb-pj1:31": "Restatement of rule",
    "san-lo-bi-vb-pj1:32": "yā punar bhikṣuṇī chandaśo maithunaṁ grāmya-dharmaṁ pratiṣeveya antamasato tiryagyoni-gatenāpi sārdhaṁ iyaṁ bhikṣuṇī pārājikā bhavaty asaṁvāsyā |"
}