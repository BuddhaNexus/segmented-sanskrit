{
    "arv23:0": "",
    "arv23:1": "",
    "arv23:2": "",
    "arv23:3": "Arthaviniścayasūtram",
    "arv23:4": "",
    "arv23:5": "23. Catvāri Vaiśāradyāni",
    "arv23:6": "",
    "arv23:7": "Tatra katamāni bhikṣavas-Tathāgatasya catvāri vaiśāradyāni?",
    "arv23:8": "",
    "arv23:9": "",
    "arv23:10": "‘Iha Bhagavāṁs-Tathāgato ’rhan Samyak-Saṁbuddha ity-ātmānaṁ pratijānīte | ime tvayā dharmā nābhisaṁbuddhā.’",
    "arv23:11": "Ity-atrasya kaścid vādamāno vadet | sadevake loke samārake sabrahmake | saśramaṇa-brāhmaṇikāyāṁ prajāyāṁ sadeva-mānuṣāsurāyām | nimittam-etan-na samanupaśyāmi ||",
    "arv23:12": "Nimittam-asamanupaśyaṁs-Tathāgataḥ kṣema-prāpto viharati abhaya-prāptaḥ | ārṣabhaṁ sthānaṁ prajānāti | samyak-parṣad-gataḥ siṁha-nādaṁ nadati | brāhma-cakraṁ pravartayati | apravartitaṁ śramaṇena brāhmaṇena vā | kenacid vā punar-loke saha-Dharmeṇeti ||",
    "arv23:13": "",
    "arv23:14": "",
    "arv23:15": "‘Ye vā punar-mayāntarāyikā dharmā ākhyātāḥ tān pratisevamānasya nālam-antarāyāyāḥ.’",
    "arv23:16": "Ity-atrāsya kaścid-iti… vistaraḥ ||",
    "arv23:17": "",
    "arv23:18": "",
    "arv23:19": "‘Yā vā punar-mayā śrāvakānāṁ pratipad-ākhyātā | āryā nairyāṇikī tāṁ pratisevamānasya na niryāyāt tat-karasya samyag-duḥkha-kṣayāya.’",
    "arv23:20": "Ity-atrasya kaścid-iti… pūrvavat ||",
    "arv23:21": "",
    "arv23:22": "",
    "arv23:23": "‘Kṣīṇāsravasya sataḥ ātmānaṁ pratijānataḥ | ime te āsravā na parikṣīṇā.’",
    "arv23:24": "Ity-atrasya kaścid vādamāno vadet | sadevake loke samārake sabrahmake | saśramaṇa-brāhmaṇikāyāṁ prajāyāṁ sadeva-mānuṣāsurāyām | nimittam-etan-na samanupaśyāmi ||",
    "arv23:25": "Nimittam-asamanupaśyaṁs—Tathāgataḥ kṣema-prāpto viharati abhaya-prāptaḥ | ārṣabhaṁ sthānaṁ prajānāti | samyak-parṣad-gataḥ siṁha-nādaṁ nadati | brāhma-cakraṁ pravartayati | apravartitaṁ śramaṇena brāhmaṇena vā | kenacid vā punar-loke saha-Dharmeṇeti ||",
    "arv23:26": "",
    "arv23:27": "",
    "arv23:28": "Imāni Tathāgatasya catvāri vaiśāradyāni ||"
}