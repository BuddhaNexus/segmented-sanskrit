{
    "sf157:0": "",
    "sf157:1": "",
    "sf157:2": "Dvayaṁkāṣṭhasūtra",
    "sf157:3": "",
    "sf157:4": "etad eva sūtraṁ tāvad vaktavyaṁ yāvan nirudhyante vyupaśamanti śītībhavanty astaṁgacchanti |",
    "sf157:5": "tadyathā dvayoḥ kāṣṭhayoḥ saṁghaṭanāt sannipātāt samavāyād agnir jāyate tejaḥ prādurbhavati | atha tayor eva dvayoḥ kāṣṭhayoḥ nānābhāvād vinābhāvād ya uṣmā so ’ntarhīyeta śītībhavetāṁ kāṣṭhe |",
    "sf157:6": "evam eva tasyaivaṁ bhavati | itīme vedanāḥ sparśajāḥ sparśasamudayāḥ sparśajātīyāḥ sparśaprabhavāḥ | tasya tasya sparśasya samudayāt tās tā vedanāḥ samudayanti | tasya tasya sparśasya nirodhāt tās tā vedanā nirudhyante vyupaśamanti śītībhavanty astaṁgacchanti |",
    "sf157:7": "evaṁ paśyan śrutavān āryaśrāvakaḥ sparśād api parimucyate | vedanāyāḥ saṁjñāyāḥ saṁskārebhyo vijñānād api parimucyate | parimucyate jātijarāvyādhimaraṇaśokaparidevaduḥkhadaurmanasyopāyāsebhyaḥ | parimucyate duḥkhād iti vadāmi ||"
}