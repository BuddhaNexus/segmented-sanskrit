{
    "san-lo-mvu10:0": "",
    "san-lo-mvu10:1": "",
    "san-lo-mvu10:2": "",
    "san-lo-mvu10:3": "Mahāvastu",
    "san-lo-mvu10:4": "",
    "san-lo-mvu10:5": "10. The Third Bhūmi",
    "san-lo-mvu10:6": "",
    "san-lo-mvu10:7": "evam ukte āyuṣmān mahākāśyapaḥ āyuṣmantaṁ mahākātyāyanam uvāca || dvitīyā bhūmito tṛtīyāṁ bhūmiḥ saṁkramantānāṁ bodhisatvānāṁ naravarātmaja kīdṛśaṁ jāyate cittam iti ||",
    "san-lo-mvu10:8": "",
    "san-lo-mvu10:9": "tataḥ kātyāyanasthaviraḥ kāśyapam idam abravīt |",
    "san-lo-mvu10:10": "śruyatāṁ bodhisatvānāṁ sandhicittam anuttamaṁ ||",
    "san-lo-mvu10:11": "tyāge pravartate cittaṁ bodhisatvānam āvuso |",
    "san-lo-mvu10:12": "tṛtīyāṁ saṁkramantānāṁ dvitīyāto jinātmaja ||",
    "san-lo-mvu10:13": "sukhenti sarvasatvānāṁ saṁsthitāni nareśvarāḥ |",
    "san-lo-mvu10:14": "taṁ ca na ātmasukhārthāya na api bodheḥ kathaṁcana ||",
    "san-lo-mvu10:15": "kriṇanti putradāreṇa ekagāthāṁ subhāṣitāṁ |",
    "san-lo-mvu10:16": "+ + + + + + + + + + + + + + + + + + + + + + + + + + +",
    "san-lo-mvu10:17": "sādhunā bodhisatvena rājyaṁ kārayatā purā |",
    "san-lo-mvu10:18": "+ + + + + + + + + + + + + + + + + + + + + + + + + + +",
    "san-lo-mvu10:19": "vanagahanaṁ balagahanaṁ girigahanāni tyāgagrahaṇāni |",
    "san-lo-mvu10:20": "viṣamāpratisanniṣaṇṇavanāni tu manuṣyagahanāni ||",
    "san-lo-mvu10:21": "tṛṇagulmakaṇṭhakalatākulāni vṛkṣagrahaṇā gahanāni |",
    "san-lo-mvu10:22": "śaṭhanikṛtipaiśunyāni tu manuṣyagahanāni ||",
    "san-lo-mvu10:23": "+ + + + + + + + + + + + + + + + + + + + + + + + + + +",
    "san-lo-mvu10:24": "+ + + + + + + + + + + + bhaṇḍinā brūhi brāhmaṇa ||",
    "san-lo-mvu10:25": "+ + + bodhisatvena ekā gāthā subhāṣitā |",
    "san-lo-mvu10:26": "bodhisatvena sā krītā paramārthābhikāṁkṣiṇā ||",
    "san-lo-mvu10:27": "ahituṇḍikāto hastāto yatnāt krītaṁ subhāṣitaṁ |",
    "san-lo-mvu10:28": "yāvaj jīvante amuṣyāṁ pelāyāṁ duṣkṛtaṁ kṛtaṁ ||",
    "san-lo-mvu10:29": "brāhmaṇo abhyupagamya ṛṣidevaṁ nareśvaraṁ |",
    "san-lo-mvu10:30": "idam uvāca prītātmā asti eṣā subhāṣitā ||",
    "san-lo-mvu10:31": "tasya mūlyaṁ tava śīrṣaṁ tyaktvā śīrṣam ity abravīt* |",
    "san-lo-mvu10:32": "brūhi brāhmaṇa śīghraṁ me gāthām etāṁ subhāṣitāṁ ||",
    "san-lo-mvu10:33": "yadi api kiñcit aśubhaṁ samudācaranti",
    "san-lo-mvu10:34": "saṁbodhisatvacaritāny abhikāṁkṣamāṇāḥ |",
    "san-lo-mvu10:35": "tailapradīpa iva sūryamarīcicchannaḥ",
    "san-lo-mvu10:36": "na bhrājate vipulapuṇyabalābhibhūtaṁ ||",
    "san-lo-mvu10:37": "surūpaṁ nāma bhūmipatiṁ rākṣaso idam abravīt* |",
    "san-lo-mvu10:38": "asti subhāṣitā gāthā kreyā yadi krīṇāsi tāṁ ||",
    "san-lo-mvu10:39": "tasyā mūlyaṁ kumāraṁ ca devīṁ tvāṁ caiva bhakṣayet* |",
    "san-lo-mvu10:40": "gṛhyatāṁ yadi te kṛtyaṁ gāthā hi dharmasaṁhitā ||",
    "san-lo-mvu10:41": "so ’bravīd rājā surūpo niḥsaṁgo dharmagauravāt* |",
    "san-lo-mvu10:42": "gṛhyatāṁ dīyatāṁ gāthā yuktaṁ bhavatu mā ciraṁ ||",
    "san-lo-mvu10:43": "",
    "san-lo-mvu10:44": "tatremāṁ gāthāṁ subhāṣitāṁ rākṣaso abravīt*",
    "san-lo-mvu10:45": "",
    "san-lo-mvu10:46": "paridevitakaṁpaneṣu aniṣṭasaṁyogapriyahīneṣu |",
    "san-lo-mvu10:47": "uṣitaṁ narakeṣu varaṁ na ca kupuruṣasaṁśrayaniketaḥ ||",
    "san-lo-mvu10:48": "amātyaṁ saṁjayaṁ nāma piśāco idam abravīt* |",
    "san-lo-mvu10:49": "svakaṁ me hṛdayaṁ dehi śṛṇu gāthāṁ subhāṣitāṁ ||",
    "san-lo-mvu10:50": "svakan te hṛdayaṁ demi brūhi gāthāṁ subhāṣitāṁ |",
    "san-lo-mvu10:51": "piśācam abravīd vīro saṁjayo vigatavyatho ||",
    "san-lo-mvu10:52": "",
    "san-lo-mvu10:53": "tatremāṁ gāthāṁ subhāṣitāṁ piśāco ’bravīt*",
    "san-lo-mvu10:54": "",
    "san-lo-mvu10:55": "na jātu tṛṇakāṣṭhehi jvalanaḥ śāmyate jvalan* |",
    "san-lo-mvu10:56": "na jātu upabhogebhyaḥ tṛṣṇā kāmeṣu śāmyati ||",
    "san-lo-mvu10:57": "śreṣṭhiṁ vasundharaṁ nāma daridro idam abravīt* |",
    "san-lo-mvu10:58": "iyaṁ subhāṣitā gāthā sarvasvena tu dīyate ||",
    "san-lo-mvu10:59": "",
    "san-lo-mvu10:60": "bodhisatvo ’bravīt*",
    "san-lo-mvu10:61": "",
    "san-lo-mvu10:62": "sarvasvaṁ dadāmi eṣāṁ brūhi gāthāṁ subhaṣitāṁ |",
    "san-lo-mvu10:63": "etaṁ santaḥ praśaṁsanti dharmeṣu yat subhāṣitaṁ ||",
    "san-lo-mvu10:64": "",
    "san-lo-mvu10:65": "tatremāṁ gāthāṁ subhāṣitāṁ daridro ’bravīt* ||",
    "san-lo-mvu10:66": "",
    "san-lo-mvu10:67": "ākīrṇāny api śūnyāni bāliśā yatra jantavaḥ |",
    "san-lo-mvu10:68": "śūnyāny ākīrṇā ca santi ekenāpi prajānatā ||",
    "san-lo-mvu10:69": "surūpaṁ nāma rājānaṁ puruṣo etad abravīt* |",
    "san-lo-mvu10:70": "jambudvīpena mūlyena śakyaṁ śrotuṁ subhāṣitaṁ ||",
    "san-lo-mvu10:71": "",
    "san-lo-mvu10:72": "bodhisatva uvāca ||",
    "san-lo-mvu10:73": "",
    "san-lo-mvu10:74": "jambudvīpaṁ ca te demi sarvaṁ yat kiṁci icchasi |",
    "san-lo-mvu10:75": "śīghraṁ subhāṣitaṁ brūhi brūhi satyaṁ yad icchasi ||",
    "san-lo-mvu10:76": "",
    "san-lo-mvu10:77": "tatremāṁ gāthāṁ subhāṣitāṁ puruṣo ’bravīt* ||",
    "san-lo-mvu10:78": "",
    "san-lo-mvu10:79": "ahaṁkāramamakārā mānā yatra samupasthitā |",
    "san-lo-mvu10:80": "mānaṁ yatra nirodhāya utpadyante tathāgatāḥ ||",
    "san-lo-mvu10:81": "satvaraṁ nāma hariṇaṁ lubdhaka idam abravīt* |",
    "san-lo-mvu10:82": "iyaṁ subhāṣitā gāthā dehi mānsaṁ śṛṇohi tāṁ ||",
    "san-lo-mvu10:83": "yadi vināśadharmeṇa mānsenāhaṁ subhāṣitaṁ |",
    "san-lo-mvu10:84": "śṛṇomi demi te mānsaṁ kṣipraṁ brūhi subhāṣitaṁ ||",
    "san-lo-mvu10:85": "",
    "san-lo-mvu10:86": "tatremāṁ subhāṣitāṁ gāthāṁ lubdhako ’bravīt* ||",
    "san-lo-mvu10:87": "",
    "san-lo-mvu10:88": "satāṁ pādarajaḥ śreyo na suvarṇamayo giriḥ |",
    "san-lo-mvu10:89": "so pānsu śokahārāya so giri śokavardhana iti ||",
    "san-lo-mvu10:90": "rājānaṁ nāgabhujaṁ nāma taddāso idam abravīt* |",
    "san-lo-mvu10:91": "cāturdvīpena rājyena śakyaṁ prāptuṁ subhāṣitaṁ ||",
    "san-lo-mvu10:92": "",
    "san-lo-mvu10:93": "bodhisatvo ’bravīt* ||",
    "san-lo-mvu10:94": "",
    "san-lo-mvu10:95": "cāturdvīpaṁ ca te rājyaṁ demi kṣipram udīraya |",
    "san-lo-mvu10:96": "etāṁ subhāṣitāṁ vācāṁ mā vilamba bravīhi me ti ||",
    "san-lo-mvu10:97": "",
    "san-lo-mvu10:98": "tatremaṁ ślokaṁ subhāṣitaṁ taddāso ’bravīt* ||",
    "san-lo-mvu10:99": "",
    "san-lo-mvu10:100": "lomotpāṭanatulyam āhu viduṣaḥ prājñasya yā vikriyā",
    "san-lo-mvu10:101": "tasmā jñānabalaṁ sametiya punar doṣāṁ samūlāṁ nayā |",
    "san-lo-mvu10:102": "chittvā doṣavivarjitena manasā saṁbhāti saṁghaḥ śuciḥ",
    "san-lo-mvu10:103": "bhāti lokaguruḥ satām anugato ’nikṣiptabhāro śuciḥ iti ||",
    "san-lo-mvu10:104": "evaṁ subhāṣitārthāya prapāte patitaḥ punaḥ |",
    "san-lo-mvu10:105": "bhūyaḥ subhāṣitārthāya potas tyakto mahārṇave ||",
    "san-lo-mvu10:106": "bhūyo akṣīṇi tyaktāni śrutvā gāthāṁ subhāṣitāṁ |",
    "san-lo-mvu10:107": "agniskandhe punaḥ patitaḥ śrutvā gātḥāṁ subhāṣitāṁ ||",
    "san-lo-mvu10:108": "bahūni evamādīni duṣkarāṇi jinarṣabhāḥ |",
    "san-lo-mvu10:109": "subhāṣitānām arthāya pratipadyante mahāyaśā ||",
    "san-lo-mvu10:110": "",
    "san-lo-mvu10:111": "evam ukte āyuṣmān mahākāśyapaḥ āyuṣmantaṁ mahākātyāyanam uvāca || ye punar bho jinaputra bodhisatvāḥ tṛtīyāyāṁ bhūmau vartante kathaṁ caturthāyāṁ bhūmau vivartanti iti || evam ukte āyuṣmān mahākātyāyana āyuṣmantaṁ mahākāśyapam uvāca || caturdaśabhir bho dhutadharmadhara ākārair bodhisatvāḥ tṛtīyāyāṁ bhūmau vartamānāḥ caturthāyāṁ bhūmau vivartante || katamehi caturdaśehi || akṣavaṁkadyūtakrīḍānuyogam anuyuktāś ca bhavanti | atyabhīkṣṇaṁ vivekaṁ sevanti | rājyaṁ ca kārāpayamāṇā lobhenābhibhūtā atrāntaravijitavāsināṁ sarvasvahāriṇo bhavanti | aparādhaṁ ca ananuyujyā vadham ākṣepayanti | badhyāṁś ca na saṁgopāyanti | puruṣāṁś ca vadhrayanti | vipratipannāś ca bhavanti | na ca bhogayātrāyāṁ saṁvibhajanti vidyamāneṣu vibhaveṣu | pravrajitvā ca samyaksaṁbuddhānāṁ bhāṣatāṁ vā bāhuśrutyaṁ na paryāpnuvanti | purā praṇidhitvā ca bāhuśrutyaṁ na deśayanti | āmiṣapratibaddhāṁś ca sevanti na dharmapratibaddhā | na cābhīkṣṇaṁ buddhavarṇaṁ bhāṣanti | samyaksaṁbuddhāṁś ca lokasamatāye deśenti | na ca samyaksaṁbuddhāṁ lokottarā iti bodhayanti || imehi bho dhutadharmadhara caturdaśabhir ākāraiḥ bodhisatvāḥ tṛtīyāyāṁ bhūmau vartamānāś caturthāyāṁ bhūmau vivartanti || ye hi kecid bho dhatudharmadhara bodhisatvāḥ tṛtīyāyāṁ bhūmau vartamānāḥ caturthāyāṁ bhūmau vivartensuḥ vivartanti vivartiṣyanti vā sarve te imehi caturdaśehir ākārair nāto bhūya iti ||",
    "san-lo-mvu10:112": "evam ukte āyuṣmān mahākāśyapa āyuṣmantaṁ mahākātyāyanam uvāca || ye punar bho jinaputra bodhisatvā avaivartiyā prathamaṁ cittam utpādayanti bodhāya kevarūpeṇa sukhena yujyanti kevattakāś ca satvā sukhasātasaṁgatā bhavantīti || evam ukte āyuṣmān mahākātyāyana āyuṣmantaṁ mahākāśyapaṁ gāthābhir adhyabhāṣi ||",
    "san-lo-mvu10:113": "",
    "san-lo-mvu10:114": "sarvasatva sukhasātasaṁgatā",
    "san-lo-mvu10:115": "saṁbhavanti yad acintyam adbhutaṁ |",
    "san-lo-mvu10:116": "jāyate yada mano maharṣiṇāṁ",
    "san-lo-mvu10:117": "bodhimārgaparibhāvanātmakaṁ ||",
    "san-lo-mvu10:118": "saptarātram iti niścayāś ca ye",
    "san-lo-mvu10:119": "ye pi te nirayadāruṇālayā |",
    "san-lo-mvu10:120": "ye ca pretabhavaneṣu prāṇino",
    "san-lo-mvu10:121": "te bhavanti sukhitāś ca nāma ||",
    "san-lo-mvu10:122": "saptarātraṁ na cyavanti prāṇino",
    "san-lo-mvu10:123": "bodhisatvakuśalānukaṁpayā |",
    "san-lo-mvu10:124": "kṣubhyate ca vasudhā sasamudrā",
    "san-lo-mvu10:125": "saprabho bhramati merumastakaḥ ||",
    "san-lo-mvu10:126": "bhūmi sandhiṣu ayaṁ pravartate",
    "san-lo-mvu10:127": "niścalā nabhasi naātra saṁśayaḥ |",
    "san-lo-mvu10:128": "teṣu sarvaśubhakarmarāśināṁ",
    "san-lo-mvu10:129": "tejasā bhramati sarvasaṁtataṁ ||",
    "san-lo-mvu10:130": "",
    "san-lo-mvu10:131": "atha khalu nāmatidevo nāma trāyastriṁśako bodhisatvo bhūto ekāṁsam uttarāsaṅgaṁ kṛtvā yena bhagavanto dṛṣṭo tenāṁjaliṁ praṇamayya bhagavantam abhistutaḥ saṁmukhaṁ vaśībhūtagaṇasya imaiḥ ślokaiḥ ||",
    "san-lo-mvu10:132": "",
    "san-lo-mvu10:133": "yasya rūpaṁ hemābhāsaṁ taruṇaravi-avihatavapuṁ virājitatejasā",
    "san-lo-mvu10:134": "dvātriṁśadbhiḥ pūrṇaiḥ pūrṇaṁ kuśalacarapuruṣakathitaiḥ sulakṣaṇalakṣaṇaiḥ |",
    "san-lo-mvu10:135": "śīlenāgryaṁ saṁpūrṇābhaṁ dharaṇinagagurutarabalaṁ balottamadhāriṇaṁ",
    "san-lo-mvu10:136": "te vande śāntaṁ te dāntaṁ + + + smṛtivinayakuśalaṁ surāsurasatkṛtaṁ ||",
    "san-lo-mvu10:137": "dīrghaṁ kālaṁ citrācāro kuśala ativipulaphalado bhavakṣayakāṁkṣayā",
    "san-lo-mvu10:138": "ślāghyair nānaiḥ maitrīpūrvair bahuvividhajanitakuśalaiḥ śamābhimukho muniḥ |",
    "san-lo-mvu10:139": "tyaktvā āvāsaṁ nityaṁ vidvān asurasuramahitaṁ sukhitaṁ satvapratibodhane",
    "san-lo-mvu10:140": "ikṣvākūnāṁ vaṁśodbhūto dharaṇitalam avatari yaśaḥsthito acalādhṛtiḥ ||",
    "san-lo-mvu10:141": "māyāyā devyāḥ kukṣismiṁ praviśiṣu sa kumudasadṛśo varo gajarūpavāṁ",
    "san-lo-mvu10:142": "evaṁ + + + lokālokaḥ tuṣitavarabhavananilayaṁ vihāya ihāgataḥ |",
    "san-lo-mvu10:143": "satvāṁ mattāṁ andhāṁ dṛṣṭvā vimatipathaviṣamapatitāṁ samuddharituṁ prajāḥ",
    "san-lo-mvu10:144": "tasmiṁ kāle ratnākīrṇā vividhanidhinicayabharitā cacāla vasundharā",
    "san-lo-mvu10:145": "taṁ śākyendraṁ cāritrāḍhyaṁ smṛtinibhṛtam adhiguṇacitaṁ avandi mahāmuniṁ ||",
    "san-lo-mvu10:146": "prāsādāgre devī māyā surapatipravarabhavane vā sukhaiḥ pravicāryate",
    "san-lo-mvu10:147": "nṛtyair gītair lāsyair vādyaiḥ śravaṇahṛdinayanasubhagaiḥ sureṣv iva devatā |",
    "san-lo-mvu10:148": "sā devī rājānaṁ khinnaṁ vadati vanavaraṁ mahipate vrajeyaṁ yad’ icchasi",
    "san-lo-mvu10:149": "lumbodyānaṁ puṣpākīrṇaṁ madhumadhuraparabhṛtarutaṁ manohṛdinandanaṁ ||",
    "san-lo-mvu10:150": "gatvā tasmiṁ strībhiḥ sārdhaṁ pravicarati muditasukhitā vane vanalolayā",
    "san-lo-mvu10:151": "sā codyānaṁ paryaṇvantī taruṇalatakiśalayadharāṁ dadarśa ’tha lumbinīṁ |",
    "san-lo-mvu10:152": "tasyāḥ śākhāṁ + + + gṛhyāna paramaratisukhamuditā salīla-avasthitā",
    "san-lo-mvu10:153": "sā tatra śākhāṁ rakṣantī janayi jinam ajitamanasaṁ mahāmunim uttamaṁ ||",
    "san-lo-mvu10:154": "śītoṣṇe ca dve vāridhāre pravarakusumabharite jinaṁ yatra snapayiṁsu taṁ",
    "san-lo-mvu10:155": "devā jāyantaṁ jātamātraṁ nṛpatiṁ surabhuvanamahitaṁ trilokamaheśvaraṁ |",
    "san-lo-mvu10:156": "sānukrośaṁ lokātītaṁ śaraṇam iha divi ca bhuvi cā jarāmaraṇāntakaṁ",
    "san-lo-mvu10:157": "aprāptaṁ taṁ bhūmau dhīraṁ kamaladalasadṛśanayanaṁ surāsuranandanaṁ ||",
    "san-lo-mvu10:158": "hṛṣṭā tuṣṭā devā sarve tridaśaprabhṛtibhavanacyutā pratisthihiṣur vanaṁ",
    "san-lo-mvu10:159": "ikṣvākūnāṁ vaṁśodbhūto dharaṇitalam avatari yaśasthito acalādhṛti |",
    "san-lo-mvu10:160": "vikramāṁś ca sapta pūrṇaṁ mṛgavṛṣarājāmatir iva rasamānīkaṁ",
    "san-lo-mvu10:161": "jyeṣṭho śreṣṭho lokāgro haṁ na ca mama puna jaramaraṇā hato bhav’ upadravaḥ ||",
    "san-lo-mvu10:162": "chatraṁ daivaṁ ratnākīrṇaṁ sphaṭikarucirakusumacitraṁ sitābhrasitaprabhaṁ",
    "san-lo-mvu10:163": "hastā muktaṁ sthāye sāmaṁ samabhicchadi nṛpatitanayaṁ vihāyase utthitaṁ |",
    "san-lo-mvu10:164": "vālaiś cougraiḥ śaṁkhājābhair mṛdubhir upacitam anupamaṁ divaukasanirmitaṁ",
    "san-lo-mvu10:165": "uccair daṇḍaṁ muktāśvetaṁ bhramati maṇikanakavikṛtaṁ sucāmaravījanaṁ ||",
    "san-lo-mvu10:166": "dundubhyo cā meghonnādā pavanakhagagaganaparigā nadanti mahatsvarāḥ",
    "san-lo-mvu10:167": "puṣpaughāś cā divyā sṛṣṭā marubhi jinabalavaramukhe sacandanacūrṇitāḥ |",
    "san-lo-mvu10:168": "saṁtoṣātīśayayuktebhiḥ suramarū jayati sukhakaro rase ravaṇīśataiḥ",
    "san-lo-mvu10:169": "kṣubdhāsannā nānāratnā udadhibhuvi talasalilayos tathāgatatejasā iti ||",
    "san-lo-mvu10:170": "",
    "san-lo-mvu10:171": "iti śrīmahāvastu-avadāne tṛtīyā bhūmiḥ samāptā"
}