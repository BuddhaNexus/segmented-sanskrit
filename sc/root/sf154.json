{
    "sf154:0": "",
    "sf154:1": "",
    "sf154:2": "Nagarasūtra",
    "sf154:3": "",
    "sf154:4": "siddham",
    "sf154:5": "evaṁ mayā śrutam ekasmin samaye bhagavāñ śrāvastyāṁ viharati sma jetavane ’nāthapiṇḍadasyārāme | tatra bhagavān bhikṣūn āmantrayati |",
    "sf154:6": "pūrvaṁ me bhikṣavo ’nuttarāṁ samyaksaṁbodhim anabhisaṁbuddhasyaikākino rahasigatasya pratisaṁlīnasyaivaṁ cetasi cetaḥparivitarka udapādi |",
    "sf154:7": "kcchraṁ batāyaṁ loka āpanno yaduta jāyate ’pi jīryate ’pi mriyate ’pi cyavate ’pyupapadyate ’pi | atha ca punar ime sattvājarāmaraṇasyottare niḥsaraṇaṁ yathābhūtaṁ na prajānanti |",
    "sf154:8": "tasya mamaitad abhavat | kasmin nusati jarāmaraṇam bhavati | kiṁpratyayañ ca punarjarāmaraṇam | tasya mama yoniśo manasikurvataevaṁ yathābhūtasyābhisamaya udapādi | jātyāṁsatyāṁjarāmaraṇaṁ bhavati | jātipratyayañ ca punar jarāmaraṇam |",
    "sf154:9": "tasya mamaitad abhavat | kasminnu sati jātir bhavati | kiṁpratyayā ca punar jātiḥ | tasya mama yoniśo manasi kurvataevaṁ yathābhūtasyābhisamaya udapādi | bhave sati jātir bhavatibhavapratyayā ca punar jatiḥ |",
    "sf154:10": "tasya mamaitad abhavat kasmin nusati bhavo bhavati | kiṁpratyayaś ca punar bhavaḥ tasya mama yoniśo manasi kurvataevaṁ yathābhūtasyābhisamaya udapādi | upādāne sati bhavo bhavati | upādānapratyayaś ca punar bhavaḥ",
    "sf154:11": "tasya mamaitad abhavat | kasminnu saty upādānaṁ bhavati | kiṁpratyayaṇ ca punar upādānam | tasya mama yoniśo manasi kurvataevaṁ yathābhūtasyābhisamaya udapādi | tṣṇāyāṁ satyām upādānaṁbhavati | tṣṇāpratyayañ ca punar upādānam |",
    "sf154:12": "tasya mamaitad abhavat | kasminnu sati tṣṇā bhavati | kiṁpratyayā ca punas tṣṇā | tasya mama yoniśo manasi kurvataevaṁ yathābhūtasyābhisamaya udapādi | vedanāyām satyāṁ tṣṇā bhavati | vedanāpratyayā ca punas tṣṇā |",
    "sf154:13": "tasyamamaitad abhavat | kasminnu sati vedanā bhavati | kiṁpratyayā ca punar vedanā | tasya mama yoniśo manasi kurvataevaṁ yathābhūtasyābhisamaya udapādi | sparśe sati vedanā bhavati | sparśapratyayā ca punar vedanā |",
    "sf154:14": "tasya mamaitad abhavat | kasminnu sati sparśo bhavati | kiṁpratyayaś capunaḥ sparśaḥ | tasya mama yoniśo manasi kurvataevaṁ yathābhūtasyābhisamaya udapādi ṣaḍāyatane sati sparśo bhavatiṣaḍāyatanapratyayaś ca punaḥ sparśaḥ |",
    "sf154:15": "tasya mamaitad abhavat | kasmin nusati ṣaḍāyatanaṁ bhavati | kiṁpratyayañ ca punaḥ ṣaḍāyatanam | tasyamama yoniśo manasi kurvata evaṁ yathābhūtasyābhisamaya udapādi | nāmarūpapratyayañ ca punaḥ ṣaḍāyatanam |",
    "sf154:16": "tasya mamaitad abhavat | kasmin nusati nāmarūpaṁ bhavati kiṁpratyayañ ca punar nāmarūpam | tasya mama yoniśo manasi kurvata evaṁyathābhūtasyābhisamaya udapādi | vijñāne sati nāmarūpaṁ bhavati | vijñānapratyayañ ca punar nāmarūpam |",
    "sf154:17": "tasya mamaitad abhavat | kasmin nusati vijñānaṁ bhavati kiṁpratyayaṁ ca punar vijñānam | tasya mama yoniśo manasi kurvataevaṁ yathābhūtasābhisamaya udapādi | nāmarūpe sati vijñānaṁ bhavati | nāmarūpapratyayañ ca punar vijñānam |",
    "sf154:18": "tasya mama vijñānātpratyudāvartate mānasaṁ nātaḥ pareṇa vyativartate |",
    "sf154:19": "yad utavijñānapratyayaṁnāmarūpaṁ | nāmarūpapratyayaḥ ṣaḍāyatanaḥ | ṣaḍāyatanapratyayaḥsparśaḥ | sparśapratyayaḥ vedanā | vedanāpratyayā tṣṇā | tṣṇāpratyayamupādānam | upādānapratyayo bhavaḥ | bhavapratyayā jātiḥ | jātipratyayājarāmaraṇaśokaparidevaduḥkhadaurmanasyopāyāsāḥ saṁbhavanti | evamasya kevalasyamahato duḥkhaskandhasya samudayo bhavati |",
    "sf154:20": "tasya mamaitad abhavat | kasmin nvasati jarāmaraṇaṁ na bhavati | kasya nirodhāj jarāmaraṇanirodhaḥ | tasya mama yoniśo manasi kurvata evaṁyathābhūtasyābhisamaya udapādi | jātyām asatyāṁ jarāmaraṇaṁ nabhavati | jātinirodhāj jarāmaraṇanirodhaḥ |",
    "sf154:21": "tasya mamaitad abhavat | kasmin nvasati jātir na bhavati | kasya nirodhāj jātinirodhaḥ | tasya mama yoniśo manasi kurvata evaṁyathābhūtasyābhisamaya udapādi | bhave ’sati jātir na bhavati | bhavanirodhāj jātinirodhaḥ |",
    "sf154:22": "tasya mamaitad abhavat | kasmin nvasati bhavo na bhavati | kasya nirodhād bhavanirodhaḥ | tasya mamayoniśo manasi kurvata evaṁ yathābhūtasyābhisamaya udapādi | upādāne’sati bhavo na bhavati | upādānanirodhād bhavanirodhaḥ |",
    "sf154:23": "tasya mamaitad abhavat | kasmin nvasaty upādānaṁ na bhavati | kasya nirodhād upādānanirodhaḥ | tasya mama yoniśo manasi kurvata evaṁyathābhūtasyābhisamaya udapādi | tṣṇānirodhād upādānanirodhaḥ |",
    "sf154:24": "tasya mamaitad abhavat | kasmin nvasati tṣṇā na bhavati | kasya nirodhāt tṣṇānirodhaḥ | tasya mama yoniśo manasi kurvata evaṁyathābhūtasyābhisamaya udapādi | vedanāyām asatyāṁ tṣṇā na bhavati | vedanānirodhāt tṣṇānirodhaḥ |",
    "sf154:25": "tasya mamaitad abhavat | kasmin nvasati vedanā na bhavati | kasya nirodhād vedanānirodhaḥ | tasya mamayoniśo manasi kurvata evaṁ yathābhūtasyābhisamaya udapādi | sparśe’sati vedanā na bhavati | sparśanirodhād vedanānirodhaḥ |",
    "sf154:26": "tasya mamaitad abhavat | kasmin nv asati sparśo na bhavati | kasya nirodhāt sparśanirodhaḥ | tasya mama yoniśo manasi kurvata evaṁ yathābhūtasyābhisamaya udapādi | ṣaḍāyatane ’sati sparśo na bhavati | ṣaḍāyatananirodhāt sparśanirodhaḥ |",
    "sf154:27": "tasya mamaitad abhavat | kasmin nv asati ṣaḍāyatanaṁ na bhavati | kasya nirodhāt ṣaḍāyatananirodhaḥ | tasya mama yoniśo manasi kurvata evaṁ yathābhūtasyābhisamaya udapādi | nāmarūpe ’sati ṣaḍāyatanaṁ nabhavati | nāmarūpanirodhāt ṣaḍāyatananirodhaḥ |",
    "sf154:28": "tasya mamaitad abhavat | kasmin nvasati nāmarūpaṁ na bhavati | kasya nirodhān nāmarūpanirodhaḥ | tasya mama yoniśo manasi kurvata evaṁ yathābhūtasyābhisamaya udapādi | vijñāne ’sati nāmarūpaṁ na bhavati | vijñānanirodhān nāmarūpanirodhaḥ |",
    "sf154:29": "tasya mamaitad abhavat | kasmin nv asati vijñānaṁ na bhavati | kasya nirodhād vijñānanirodhaḥ | tasya mama yoniśo manasi kurvata evaṁ yathābhūtasyābhisamaya udapādi | saṁskāreṣv asatsu vijñānaṁ na bhavati | saṁskāranirodhād vijñānanirodhaḥ |",
    "sf154:30": "tasya mamaitad abhavat | kasmin nv asati saṁskārā na bhavanti | kasya nirodhāt saṁskāranirodhaḥ | tasya mama yoniśo manasi kurvata evaṁ yathābhūtasyābhisamaya udapādi | avidyāyām asatyāṁ saṁskārā na bhavanti | avidyānirodhāt saṁskāranirodhaḥ |",
    "sf154:31": "ity avidyānirodhāt saṁskāranirodhaḥ | saṁskāranirodhād vijñānanirodhaḥ | vijñānanirodhān nāmarūpanirodhaḥ | nāmarūpanirodhāt ṣaḍāyatananirodhaḥ | ṣaḍāyatananirodhāt sparśanirodhaḥ | sparśanirodhād vedanānirodhaḥ | vedanānirodhāt tṣṇānirodhaḥ | tṣṇānirodhād upādānanirodhaḥ | upādānanirodhād bhavanirodhaḥ | bhavanirodhāj jātinirodhaḥ | jātinirodhāj jarāmaraṇanirodhaḥ | śokaparidevaduḥkhadaurmanasyopāyāsā nirudhyante | evam asya kevalasya mahato duḥkhaskandhasya nirodho bhavati |",
    "sf154:32": "tasya mamaitad abhavat | adhigato me paurāṇo mārgaḥ paurāṇaṁ vartma paurāṇī puṭā pūrvakair ṛṣibhir yātānuyātā |",
    "sf154:33": "tadyathā puruṣo ’raṇye pravaṇe ’nvāhiṇḍann adhigacchet paurāṇaṁ mārgaṁ paurāṇaṁ vartma paurāṇīṁ pūṭāṁ pūrvakair manuṣyair yātānuyātām | sa tam anugacchet | sa tam anugacchan sa tatra paśyet paurāṇaṁ nagaraṁ paurāṇīṁ rājadhānīm ārāmasaṁpannāṁ vanasaṁpannāṁ puṣkariṇīsaṁpannāṁ śubhāṁ dāpavatīṁ ramaṇīyām |",
    "sf154:34": "tasyaivaṁ syāt | yanv ahaṁ gatvā rājña ārocayeyam | atha sa puruṣo rājña evam ārocayet | yat khalu deva jānīyāḥ | ihāham adrākṣam araṇye pravaṇe ’nvāhiṇḍan paurāṇaṁ mārgaṁ paurāṇaṁ vartma paurāṇīṁ puṭāṁ pūrvakair manuṣyair yātānuyātām | so ’haṁ tam anugatavān | so ’haṁ tam anugacchann adrākṣaṁ paurāṇaṁ nagaraṁ paurāṇīṁ rājadhānīṁ vanasaṁpannāṁ puṣkariṇīsaṁpannāṁ śubhāṁ dāpavatīṁ ramaṇīyām | tāṁ devo nagarīṁ māpayatu |",
    "sf154:35": "atha sa rājā tāṁ nagarīṁ māpayet | sā syād apareṇa samayena rājadhānī ṛddhā ca sphītā ca kṣemā ca subhikṣā cākīrṇabahujanamanuṣyā ca |",
    "sf154:36": "evam eva adhigato me paurāṇo mārgaḥ paurāṇaṁ vartma paurāṇī puṭā pūrvakair ṛṣibhir yātānuyātā |",
    "sf154:37": "katamaś ca sa paurāṇo mārgaḥ paurāṇaṁ vartma paurāṇī puṭā pūrvakair ṛṣibhir yātānuyātā |",
    "sf154:38": "yad utāryāṣṭāṅgo mārgas tadyathā samyagdṛṣṭiḥ samyaksaṁkaIpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ |",
    "sf154:39": "asau bhiksavaḥ paurāṇo mārgaḥ paurāṇaṁ vartma paurāṇī puṭā pūrvakair ṛṣibhir yātānuyātā |",
    "sf154:40": "tam aham anugatavān | tam anugacchañ jarāmaraṇaṁ adrākṣam | jarāmaraṇasamudayaṁ jarāmaraṇanirodhaṁ jarāmaraṇanirodhagāminīṁ pratipadam adrākṣam |",
    "sf154:41": "evaṁ jātibhavopādānatṛṣṇāvedanāsparśaṣaḍāyatananāmarūpavijñānaṁ saṁskārān adrākṣam | saṁskārasamudayaṁ saṁskāranirodhaṁ saṁskāranirodhagāminīṁ pratipadam adrākṣam |",
    "sf154:42": "so ’ham imān dharmān svayam abhijñāya sākṣīkṛtvā bhikṣūṇām ārocayāmi | bhikṣūṇīnām upāsakānām upāsikānāṁ nānātīrthyaśramaṇabrāhmaṇacarakaparivrājakānām ārocayāmi |",
    "sf154:43": "tatra bhikṣur api samyakpratipadyamāna ārādhiko bhavati | ārādhayati nyāyaṁ dharmaṁ kuśalam | bhikṣūṇy apy upāsako ’py upāsikāpi samyakpratipadyamānā ārādhikā bhavati | ārādhayati nyāyaṁ dharmaṁ kuśalam |",
    "sf154:44": "evam idaṁ brahmacaryaṁ vaistārikaṁ bhavati bahujanyaṁ pṛthubhūtaṁ yāvad devamanuṣyebhyaḥ samyaksuprakāśitam ||"
}