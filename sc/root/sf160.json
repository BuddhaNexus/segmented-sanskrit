{
    "sf160:0": "",
    "sf160:1": "",
    "sf160:2": "Vadetasūtra",
    "sf160:3": "",
    "sf160:4": "vadeta bhikṣus tīrṇā me kāṁkṣā vigatā me kathaṁkathā | atrocchinno me dṛṣṭiśalyaḥ | So Ed.: namety utāvartate; cf. SWTF s.v. pratyudāvṛt na me pratyudāvartate mānasaṁ paritasyam upādāya | kathaṁ syād dhi me ātmā |",
    "sf160:5": "tasya bhikṣor dhārmyāṁ kathāyāṁ kathyamānāyām āryāyāṁ lokottarāyāṁ",
    "sf160:6": "yad utāsmin satīdaṁ bhavaty asyotpādād idam utpadyate |",
    "sf160:7": "yad utāvidyāpratyayāḥ saṁskārāḥ pūrvavad yāvat samudayo nirodhaś ca bhavati |",
    "sf160:8": "ity evaṁrūpāyāṁ kathāyāṁ kathyamānāyāṁ bhavati kāṁkṣā bhavati vicikitsā aprapte prāptasaṁjñy anadhigate ’dhigatasaṁjñy asākṣākṛte sākṣākṛtasaṁjñī duḥkhī durmanā vipratisārī vihanyate vigatam āpadyate |",
    "sf160:9": "tat kasmād dhetoḥ | gaṁbhīram idaṁ sthānaṁ yad uta idaṁpratyayatā pratītyasamutpādaḥ | idam api sudurdarśataraṁ padaṁ yad uta sarvopadhipratiniḥsargas tṛṣṇākṣayo virāgo nirodho nirvāṇam |",
    "sf160:10": "dvayam idaṁ saṁskṛtañ cāsaṁskṛtañ ca | tatra saṁskṛtasyotpādo ’pi prajñāyate vyayo ’pi sthityanyathātvam api | asaṁskṛtasya naivotpādaḥ prajñāyate na vyayo na sthityanyathātvam |",
    "sf160:11": "iti hi bhikṣavo duḥkhāḥ saṁskārāḥ | śāntaṁ nirvāṇam | hetusamudayād duḥkhasamudayaḥ | hetunirodhād duḥkhanirodhaḥ | chinnaṁ vartma na pravartate | apratisandhi nirudhyate | eṣa evānto duḥkhasya |",
    "sf160:12": "tatra bhikṣavaḥ kaḥ parinirvṛtaḥ anyatra yad duḥkhaṁ tan niruddhaṁ tad vyupaśāntaṁ tac chītībhūtaṁ tad astaṁgatam | śāntam idaṁ padaṁ yad uta sarvopadhipratiniḥsargas tṛṣṇākṣayo virāgo nirodho nirvāṇam ||"
}