{
    "san-lo-mvu74:0": "",
    "san-lo-mvu74:1": "",
    "san-lo-mvu74:2": "",
    "san-lo-mvu74:3": "Mahāvastu",
    "san-lo-mvu74:4": "",
    "san-lo-mvu74:5": "74. The Jātaka of the Five Hundred Merchants",
    "san-lo-mvu74:6": "",
    "san-lo-mvu74:7": "bhikṣū bhagavantam āhansuḥ || paśya bhagavaṁ kathaṁ bhagavatā āyuṣmatśāriputramaudgalyāyanapramukhāni pañca bhikṣuśatāni saṁjayiparivrājakasya dāruṇeṣu dṛṣṭigateṣu vinivartayitvā anavarāgrāto jātijarāmaraṇasaṁsāragahanakāntārāto tāritā || bhagavān āha || na bhikṣavo etarahiṁ eva mama ete śāriputramaudgalyāyanapramukhā paṁca bhikṣuśatā saṁjayisya parivrājakasya dāruṇeṣu dṛṣṭigateṣu vinivartayitvā anavarāgrāto jātījarāmaraṇasaṁsāragahanakāntārāto tāritā || anyadāpi ete mayā dāruṇāto rākṣasīdvīpāto rākṣasīnāṁ hastagatā vinivartayitvā kṣemeṇa mahāsamudrāto uttārayitvā jaṁbudvīpe pratiṣṭhāpitā || bhikṣū āhansuḥ || anyadāpi bhagavan* || bhagavān āha || anyadāpi bhikṣavaḥ ||",
    "san-lo-mvu74:8": "bhūtapūrvaṁ bhikṣava atītam adhvānaṁ jaṁbudvīpāto paṁca vāṇijaśatāni samudranāvāye mahantaṁ samudram avagāḍhā dhanasya arthaṁ | teṣāṁ taṁ yānapātraṁ samudramadhye gataṁ makareṇa  matsyajātena bhinnaṁ || te dāni tena yānapātreṇa vipannena devadevāṁ namasyanti yo yahiṁ deve abhiprasanno | kecic chivaṁ namasyanti kecid vaiśravaṇaṁ namasyanti kecit skandaṁ kecid varuṇaṁ kecid yamaṁ kecit kuveraṁ kecic chakraṁ kecid brahmaṁ kecid daśa diśāṁ namasyanti yathā ito mahāsamudrāto jīvantā uttarema || te dāni tena yānapātreṇa vipannena nānāprakārāṇi plavāni ādāya samudramadhye patitā kecid ghaṭim ādāya kecit phalakaṁ kecid alābuśreṇiyaṁ | kecit parasparasya jīvitād vyaparopetvā taṁ kuṇapaṁ ālambanti na mahāsamudro mṛtakuṇapena sārdhaṁ saṁvasati atha khalu taṁ kuṇapaṁ kṣipram eva sthalaṁ vā dvīpaṁ vā kṣipati tataḥ vayaṁ pi etena kuṇapena sārdhaṁ dvīpaṁ vā sthalaṁ vā uttariṣyāmaḥ || te dāni vāṇijakā tatra mahāsamudre plavantā vātena rākṣasīdvīpaṁ kṣiptā || te tahiṁ rākṣasīdvīpe nānāprakārāṇi nānādrumasahasrāṇi paśyanti | yathā yathā ca vātena tan tīram allīpiyanti tato tato pramadāśatāni paśyanti mānāpikāni darśanīyāni nānāraṁgaraktavasanāni sālaṁkārabhūṣitāni āmuktamaṇikuṇḍalāni vicarantyo kācin navavadhukākārā kācid evaprasūtikākārā kācid madhyamastrīkākārā bahūni rākṣasīśatāni mānuṣīrūpāṇi abhinirmiṇitvā | samudraṁ otaritvā ekameko vāṇijako gṛhīto || svāgatam āryaputrāṇāṁ āryaputrā asmākam apatikānāṁ patikā bhaviṣyatha anāthānāṁ nāthā bhaviṣyatha abandhūnāṁ bandhū bhaviṣyatha | asmākaṁ pi svāmikā mahāsamudre vipannayānapātrā sarve anayāto vyasanam āpannāḥ | dhruvam asmākaṁ jaladharo prasanno yena yūyaṁ imaṁ dvīpam ānītā || tāhi te vāṇijā aṁśehi ārūpitā samudrāto uttāritā sthale pratiṣṭhāpayitvā teṣāṁ  vāṇijakānāṁ samāśvāsayanti || mā āryaputrā utkaṇṭhatha mā paritaṣyatha mahāratanadvīpaṁ āryaputrā anuprāptāḥ bahuratnam anantaratnaṁ bahu-annapānaṁ bahupuṣpaphalaṁ bahugandhamālyavipepanaṁ bahuvastraṁ bahvāstaraṇaprāvaraṇaṁ | iha āryaputrā asmābhiḥ krīḍantā ramantā pravicārayantā madhuvāsavaṁ ca pibantā ādīnavaparāṅmukhā sukhāni anubhavatha || te dāni vāṇijā āhansuḥ || marṣatha muhūrtaṁ yāva śokaṁ vinodemaḥ ||",
    "san-lo-mvu74:9": "te dāni sarve paṁca vāṇijakaśatā tāsāṁ strīṇāṁ mūlāto ekāntaṁ pratyutkrāntā ekāntaṁ pratyutkramitvā rodensuḥ śocensuḥ paridevensuḥ || hā ambe hā tāta hā putra hā bhrātā hā bhaginī hā citrajambūdvīpikāho udyānavarāho || roditvā śocitvā paridevitvā parasparasya samāśvāsetvā svakasvakāni strīyo allīnā | tābhiḥ strībhiḥ sārdhaṁ mahāraheṇa mārgeṇa haritaśādvalitena apagatatṛṇakaṇṭakakhaṇḍakena apagataśarkarakaṭhalyena nīrajena samena avisamena mahāvanaṣaṇḍam anuprāptā sarvapuṣpaphalopetaṁ | sarvotukāni sarvakālikāni sarvakālikāni tatra vanakhaṇḍe puṣpāṇi nānāprakārāṇi surabhīṇi sugandhāni sarvotukāni sarvakālikān tatra vanakhaṇḍe nānāprakārāṇi patracūrṇāni gandharasopetāni kṣudramadhusadṛśāni vāpīyo ca puṣkariṇīyo ca sukhasalilāni haṁsakāraṇḍavarutāni utpalapadmakumudapuṇḍarīkasaṁchannāni || tato vanāto nirgamya tāsāṁ rākṣasīnāṁ bhavanāni addaśensuḥ udvīkṣyāṇi maheśākhyāni śvetāni pāṇḍarāṇi tuṣārasannibhāni niryūhasiṁhapaṁjaragavākṣatārācandrasuvicitrāṇi rākṣasīnagaraṁ ca vaiśravaṇabhavanasaṁnibhaṁ paśyanti || te dāni vāṇijakā tāhi rākṣasīhi dvīpe praveśitā svakasvakāni bhavanāni divyavimānasannibhāni || te dāni vāṇijakā  teṣu rākṣasībhavaneṣu paśyanti paryaṁkāni suprajñaptāni lomaśagonikāstaraṇāni avadātapaṭapratyāstaraṇāni ubhayatolohitabimbohanāni suvarṇamayāni rūpyamayāni dantamayāni aśokavanikādeśaramaṇīyāni sarvapuṣpaphalopetāni vyāyāmaśālāni suramaṇīyāni annapānabhojanavidhānāni supraṇītāni ||",
    "san-lo-mvu74:10": "",
    "san-lo-mvu74:11": "teṣāṁ dāni ratanāmayeṣu bhadrapīṭheṣu niṣīdāpayitvā kalpakehi keśaśmaśrūṇi kāritāni vyāyāmaśāleṣu vyāyāmakārāpitāni snānaśāleṣu ca snāpayitvā dhautamṛṣṭāni gātrāṇi prāñjayitvā lohitacandanakālānusārehi viliptāni kṛtvā mahārahāṇi ca parivārayitvā varamālyadāmehi cālaṁkṛtāni mahārahāṇi ca bhaktopadhānāni upanāmitāni pratyagrāṇi ca praṇītāni khādanīyabhojanāni upanāmitāni nānāprakārāṇi ca vyaṁjanaprakārāṇi upanāmitāni khaṇḍāgrāṇi lavaṇāgrāṇi madhurāgrāṇi tiktāgrāṇi kaṭukāgrāṇi kāṣāyāṇi nānāprakārāṇi mānsaprakārāṇi upanāmitāni tadyathā varāhamānsāni matsyamānsāni tittiramānsāni vartakamānsāni lābakamānsāni kapiṁjalamānsāni eṇeyamānsāni || vividheṣu ca sānaṁ nṛtyagītavādyaprakāreṣu abhiramāpenti mṛdaṁgavādyeṣu āliṁgavādyeṣu sindhavavādyeṣu paṇavavādyeṣu ekādaśikāvādyeṣu vīṇāvādyeṣu nakulakavādyeṣu sughoṣavādyeṣu bhāṇḍakavādyeṣu ca veṇukavādyeṣu aparā praṇensuḥ | aparā tu madhuraṁ pragāyensuḥ || yadā jānensuḥ tā rākṣasīyo saṁviśvastā ime vāṇijakā asmābhir iti tato sānaṁ saṁvṛddhāni ratnakośāni saṁpradarśensuḥ | āryaputrāṇāṁ vayaṁ ca praṇītaṁ ca sāraṁ | madhuraṁ ca āsanaṁ prajñāpensuḥ | abhiramantu āryaputrāḥ iha ratanasvīpe [Mv_3.71_] nandanagatā vā maruputrā api tu pramattehi pi āryaputrehi nagarasya dakṣiṇena mārgeṇa na gantavyaṁ ||",
    "san-lo-mvu74:12": "atha khalu bhikṣavo yas teṣāṁ paṁcānāṁ vāṇijakaśatānāṁ sārthavāho paṇḍito saprajñajātiko tasya etad abhūṣi || kiṁ nu khalu imā striyo asmākaṁ nagarasya dakṣiṇāto mārgāto vārenti | yan nūnāhaṁ jāneyaṁ nagarasya dakṣiṇena kiṁ cātra kathaṁ vā ti || atha khalu bhikṣavaḥ sārthavāho striyaḥ śayitā vā mattapramattā vā viditvāna asipaṭṭam ādāya nagarāto nirgamya taṁ dakṣiṇaṁ mārgam anugacche | yathā yathā va gacchati kathā paśyati ākāśe śaraṇaṁ ca pratibhayaṁ bahūnāṁ ca puruṣāṇāṁ ravantānāṁ śabdaṁ śṛṇoti || so dāni puruṣāṇāṁ taṁ śabdam anusaranto paśyati ayomayaṁ nagaraṁ tāmraprākāraparikṣiptaṁ || so dāni tasya nagarasya dvāraṁ mārganto samantena pradakṣiṇīkaroti na ca taṁ dvāraṁ paśyati bahūnāṁ ca puruṣāṇāṁ ravantānāṁ śabdaṁ śṛṇoti || hā ambeti krandanti hā tātā ti krandanti hā putreti krandanti hā bhrāteti krandanti hā svaseti krandanti jambūdvīpakāho udyānavarāho ti krandanti || so taṁ śabdaṁ śruṇanto taṁ nagaraṁ paryāgacchanto nagarasya uttare pārśve prākārasya anuśliṣṭaṁ uccaṁ śirīṣavṛkṣaṁ paśyati | so dāni śirīṣavṛkṣam abhiruhitvā nagare puruṣaśatāni paśyati sopavāsikānāṁ dīrghakeśanakhaśmaśrūṇāṁ pūtikhaṇḍavasanānāṁ vātāpadagdhatvacamānsānāṁ kṛṣṇānāṁ malinānāṁ malinakeśānāṁ kṣutpipāsāsamarpitānāṁ | nakhalīhi pānīyārthaṁ bhūmiṁ khananti pṛthivīto utkṛṣyanti daurbalyena punardharaṇyāṁ patanti || te dāni tasya śirīṣasya śākhāpatrapalāśaśabdaṁ śrutvā sarve aṁjaliṁ kṛtvā utthitā || ko āryaputro devo vā nāgo vā kinnaro vā gandharvo vā yakṣo vā kumbhāṇḍo vā te vayaṁ śaraṇaṁ gatāḥ | ito saṁbandhanāto duḥkhitāni mocehi yathā maṁ punaḥ svadeśavāso  bhaveya mitrajñātisamāgamo ca bhaveya || atha khalu sa sārthavāho śirīṣagato aśrupūrṇanayano tāṁ vāṇijakān etad uvāca || nāhaṁ devo na yakṣo na kinnaro na gandharvo na śakro na brahmā na virūḍhako mahārājo vayaṁ pi jambudvīpāto dhanārthāya yānapātreṇa samudram avagāḍhā vipannayānapātrāḥ | etāhi strīhi uddhṛtā vāṇijakaśatāni | tataḥ asmābhiḥ sārdhaṁ krīḍanti ramanti pravicārenti api sānaṁ ca yaṁ apriyaṁ na karoma tā cāsmākaṁ vipriyaṁ necchanti || te dāni abhyantaravāṇijakā āhansuḥ || vayaṁ pi māriṣa jambūdvīpāto dhanārthāya yānapātreṇa samudram avagāḍhā asmākaṁ pi sāgaramadhye gatānāṁ yānapātraṁ vipannaṁ | tataḥ maṁ etāhi strīhi uddhṛtā paṁca vāṇijakaśatāni asmākaṁ pi sārdhaṁ kṛīḍanti ramanti pravicārayanti yathā etarahi yuṣmābhiḥ sārdhaṁ | yadā yuṣmākaṁ yānapātro vipanno vātena ca yena rākṣasīdvīpaṁ tena kṣipto tataḥ etāhi rākṣasīhi yūyaṁ dṛṣṭvā asmākaṁ paṁcānāṁ vāṇijakaśatānāṁ aḍḍhātiyā vāṇijakaśatā ākhāyitā ye py asmākaṁ mūlāto dārakā jātā te pi sānaṁ khāyitā vayaṁ aḍḍhātiyā vāṇijaśatā iha tāmranagare prakṣiptā | na etā māriṣa mānuṣikā rākṣasīyo etāyo ||",
    "san-lo-mvu74:13": "so dāni sārthavāho śirīṣagato teṣām abhyantarimakānāṁ vāṇijakānāṁ tāmranagaraprakṣiptānāṁ taṁ vacanaṁ śrutvā bhīto trasto saṁvigno aṁjaliṁ kṛtvā pṛcchati || ācikṣatha kiṁ upāyaṁ yathāhaṁ tāsāṁ rākṣasīnāṁ mūlāto svastinā muṁcyeya || te dāni āhansuḥ || kārtikapūrṇamāsyāṁ keśī nāmāśvarājā uttarakurudvīpāto akṛṣṭoptaṁ śāliṁ akaṇaṁ atuṣaṁ surabhitaṇḍulaphalaṁ paribhuṁjitvā imaṁ rākṣasīdvīpam āgacchati | so ihāgatvā trīṇi vārāṁ mānuṣikāya vācāya śabdaṁ karoti | ko iha mahāsamudrasya pāraṁ gantum icchati ahaṁ svastinā uttārayiṣyāmi | taṁ hayarājaṁ śaraṇaṁ  prapadyatha | so yuṣmākaṁ ito rākṣasīdvīpāto samudrasya pāraṁ prāpayiṣyati || teṣāṁ paṁcānāṁ vāṇijakaśatānāṁ yo vā tasya hayarājasya bāleṣv avalaṁbiṣyati anyatarānyatare vā aṁgajāte teṣāṁ pi ca puruṣāṇāṁ parasparasya avalaṁbiṣyati mahākārapṛṣṭhismin tasya anulagniṣyati śataṁ vā sahasraṁ vā anupūrveṇa jambudvīpaṁ prāpayiṣyati | eṣo va upāyo ito rākṣasīdvīpāto svastinā jaṁbudvīpaṁ gamanāya nāsti anyo || so dāni sārthavāho teṣām avaruddhānāṁ vāṇijakānām āha || āgacchatha yūyam api sarve jambudvīpaṁ gamiṣyāmaḥ | evaṁ tāvat* nagaraprākāraṁ laṁghayatha heṣṭhato vā khanatha || te taṁ āhansuḥ || na tvaṁ jānāsi kīdṛśo rākṣasīnagaraṁ nāto vayaṁ śakṣyāmaḥ laṁghayituṁ | tumhe punaḥ yadi icchatha palāyatha evaṁ vo mokṣo bhaviṣyati | atha dāni tāmranagare prakṣipyatha nāsti vo mokṣo || gacchatha yūyaṁ kṣemeṇa svakaṁ deśaṁ amuke ca nagare asmākaṁ pitujñātayo teṣāṁ asmākaṁ vacanena pṛcchitvā vaktavyaṁ detha dānāni karotha puṇyāni | api khaṇḍakapālena kulekuleṣu bhikṣentā jaṁbūdvīpe vasatha mā ca punaḥ samudraṁ otariṣyatha yatremāny edṛśāni duḥkhāni parasya vā preṣyakarmaṁ kṛtvā jīvikāṁ kalpeṣyatha mā ca samudram avataraṇāya cittaṁ karotha yatra imāni evaṁrūpāṇi duḥkhāni || so dāni āha || māriṣa ātmanā gamiṣyāmi purā me rākṣasī śayitā vibudhyeta mā me jāneyā iha āgamanaṁ || so dāni sārthavāho tato śirīṣāto otarati imehi ca abhyantarimakehi vāṇijakehi khāditā vayaṁ rākṣasīhi avidhāvidhā ti vikruṣṭaṁ idam asmākaṁ paścimaṁ jñātīnāṁ darśanam iti ||",
    "san-lo-mvu74:14": "so dāni sārthavāho tato śirīṣāto otaritvā yathāgatena mārgeṇa gatvā tatra rākṣasīye śayane śayito || so tatra śayanagato cintayati || katham eteṣāṁ  vāṇijakānāṁ etat kāryaṁ saṁbodheyaṁ yathā me svayaṁ dṛṣṭo ca śruto ca na ca ime rākṣasī budhyensuḥ eṣo ca tujyo kāryo || yadi eteṣāṁ vāṇijakānāṁ idānīṁ eva asaṁprāptena hayarājena etaṁ kāryaṁ ācikṣiṣyāmi tato eteṣāṁ paṁcānāṁ vāṇijakaśatānāṁ anyatarānyataro vāṇijako matto vā pramatto vā rākṣasīnāmācikṣeyā tato anutapyanīyaṁ bhavet sarve ca anayāto vyasanam āpadiyema || tatra paṇḍitā praśaṁsanti | yasya kasyaci guhyaṁ samākhyātaṁ durlabhā te satpuruṣā ye śaknonti guhyaṁ dhārayituṁ || yaṁ nūnāhaṁ svayam eva etaṁ guhyaṁ dhārayeyaṁ yāvat kaumudī cāturmāsī tataḥ sāmaṁ hayarājena imaṁ rākṣasīdvīpam anuprāptena etam ādīnavaṁ ācikṣiṣyāmi || so dāni taṁ guhyaṁ svakahṛdayena dhārayati na kasya ci ācikṣati yāvat kaumudī cāturmāsī || kaumudī ca upasthitā hayarājo rākṣasīdvīpam anuprāpto | tato sārthavāhena teṣāṁ paṁcānāṁ vāṇijakaśatānām ārocitaṁ || mā adya pramādaṁ karotha strīṣu vā annapānena vā gītavādyena vā asti kiñcid arthamātro yo bhavantehi mama sakāśāto śrotavyo | amuko pradeśo pratigupto tatra sarve samāgacchatha tāhi strīhi śayitāhi ||",
    "san-lo-mvu74:15": "te dāni sarve vāṇijakaśatā tāhi strīhi śayitāhi tatra pratiguptapradeśe sarve samāgatā samāgacchitvā taṁ sārthavāhaṁ pṛcchanti || jalpatha sārthavāha yaṁ te kiṁcid dṛṣṭaṁ vā śrutaṁ vā || sārthavāho teṣāṁ vāṇijakānāṁ vartamānīṁ sarvām ācikṣati || etaṁ mama evaṁ cittam utpannaṁ kisya etā striyo asmākaṁ nagarasya dakṣiṇapaṁthāto nivārenti | tataḥ kautūhalena mahatā sahasopinīye śayitāye asipatraṁ gṛhya nagarasya dakṣiṇena panthena gato || tatra me tāmramayaṁ nagaraṁ dṛṣṭaṁ advāraṁ na cāsya dvāraṁ paśyāmi bahujanasya ca krandanaśabdaṁ śṛṇomi || so han taṁ nagaraṁ anupradakṣiṇīkaronto  tasya nagarasya uttare pārśve uccaśirīṣam adrākṣīt* || so haṁ taṁ śirīṣaṁ abhiruhitvā tan nagaram avalokemi || tatra ca me bahūni vāṇijakaśatāni uparuddhāni dṛṣṭāni śuṣkāni dhamanīsantatavātātapadagdhatvacamānsāni kṛṣṇāni malinakeśāni pānīyārthaṁ nakhalīhi bhūmiṁ khananti kṣutpipāsāsamarpitāni | aparāṇi kaṁkālaśatāni vikṣiptāni daśadiśo vikīrṇāni | tatra ca amukāto amukāto nagarāto amuko ca amuko ca vāṇijo te ca vānijā sarve va āgatā | teṣāṁ vāṇijakānām ācikṣito || ye tatra jīvanti rākṣasīhi khāditāvaśeṣā apare pi aḍḍhatiyamātrāṇi vāṇijakaśatāni ye etāhi rākṣasīhi khāditā || tato etā na mānuṣikā sarvāḥ etā rākṣasīyo || yadi vayaṁ yatnaṁ na karomi svadeśagamanāya evam eva sarve anayāto vyasanam āpadyiṣyāma etena rākṣasīgaṇena || yadi icchatha rākṣasīnāṁ hastāto mokṣaṁ kṣemeṇa ca jambudvīpaṁ gamanāya keśī aśvarājā uttarakurudvīpāto akṛṣṭoptaṁ śāliṁ bhuṁjitvā akaṇaṁ atuṣaṁ surabhitaṇḍulaphalaṁ kārtikapūrṇamāsyāṁ iha rākṣasīdvīpam āgacchati imasya rākṣasīdvīpasya uttarapārśveṇa samudratīre sthihitvā ko pāragāmīti ghoṣeti | tatas tatra hayarājasya samīpaṁ gacchāmaḥ | so smākaṁ kṣemeṇa svadeśaṁ prāpayiṣyati ||",
    "san-lo-mvu74:16": "te dāni pṁca vāṇijakaśatā sārthavāhena sārdhaṁ rākṣasīnagarasya uttarapārśve gatā | tehi keśī aśvarājā samudratīre tiṣṭhanto dṛṣṭo grīvam unnāmetvā ko pāragāmīti ghoṣanto || te dāni sarve paṁca vāṇijakaśatā kṛtāṁjalipuṭā taṁ keśim aśvarājam upasaṁkrāntā || mahākāruṇika tava śaraṇāgatā sma vayaṁ pāragāmī gato asmākaṁ tārehi ||",
    "san-lo-mvu74:17": "so dāni aśvarājā teṣāṁ vāṇijakānāṁ samanuśāsati || yaṁ velaṁ ahaṁ ito rākṣasīdvīpāto yuṣmākaṁ gṛhītvā triṣkṛtyaṁ hīṣitvā khagapathena prakramiṣyaṁ tato rākṣasīyo ye yuṣmākaṁ bhavanti dārakā vā dārikā vā tāni ādāya āgamiṣyanti bahūni karuṇakaruṇāni pralapiṣyanti mā āryaputrā paravacanenāsmākaṁ parityajatha mā ca imaṁ ramaṇīyaṁ ratnadvīpaṁ bahuratnam anantaratnaṁ parityajatha || tataḥ yuṣmābhiḥ teṣāṁ rākṣasīnāṁ vacanaṁ nābhiśraddadhitavyaṁ yo ca teṣāṁ vacanaṁ abhiśraddadhiṣyati sāpekṣo bhaviṣyati eṣo me bhāryā eṣo me putro eṣo me dhītā ti bhūyo rākṣasīnāṁ vaśam āgatā bhaviṣyanti mama pṛṣṭhato dharaṇyāṁ prapatiṣyanti | ye ca teṣāṁ rākṣasīnāṁ vacanaṁ nābhiśraddadhiṣyanti na me eṣā bhāryā na me eṣo putro na me eṣā dhītā ti ye ca nirapekṣā bhaviṣyanti te bālam apiśliṣṭā me svastinā jaṁbudvīpaṁ gamiṣyanti ||",
    "san-lo-mvu74:18": "evaṁ bhikṣavaḥ sa keśī aśvarājā teṣāṁ vāṇijakaśatānāṁ samanuśāsitvā triṣkṛtvo hīṣitvā sarvaṁ vāṇijagaṇaṁ ādāya khagapathena prakrānto || tā rākṣasīyo tasya keśisya aśvarājasya hīṣaṇaśabdaṁ śrutvā svakasvakāni dārakadārikāni ādāya āgatā | mā āryaputrā paravacanena asmākaṁ parityajatha mā ca imaṁ ramaṇīyaṁ ratanadvīpaṁ bahuratnaṁ anantaratnaṁ parityajatha || ye khalu bhikṣavaḥ teṣāṁ vāṇijānāṁ rākṣasīnāṁ mūle sāpekṣā abhūnsuḥ te dāni pṛṣṭhato mahiṁ patitā ye nirapekṣā abhūnsuḥ te svastinā rākṣasīdvīpāto jaṁbudvīpam anuprāptā ||",
    "san-lo-mvu74:19": "syāt khalu punaḥ bhikṣavaḥ yuṣmākam evam asyād anyaḥ sa tena kālena tena samayena keśī aśvarājā abhūṣi | naitad evaṁ draṣṭavyaṁ | tat kasya hetoḥ || ahaṁ sa bhikṣavaḥ tena  kālena tena samayena keśī aśvarājā abhūṣi || syāt khalu punaḥ bhikṣavo yuṣmākam evam asyād anyaḥ sa tena kālena tena sāmayena paṁca vāṇijakaśatāni abhūṣi | na khalv etad evaṁ draṣṭavyaṁ | tat kasya hetoḥ | ete te bhikṣavas tena kālena tena sāmayena paṁca vāṇijakaśatāni abhūṣi || tadāpi ete mayā dāruṇāto rākṣasīdvīpāto uddharitvā kṣemeṇa mahāsamudraṁ tārayitvā jaṁbudvīpe pratiṣṭhāpitā | etarahiṁ pi ete mayā dāruṇeṣu dṛṣṭīgateṣu nivartayitvā anavarāgrāto jātijarāmaraṇasansāragahanakāntārāto tāritā ||",
    "san-lo-mvu74:20": "",
    "san-lo-mvu74:21": "saṁvegaṁ janayitvāna udvejetvāna mānasaṁ |",
    "san-lo-mvu74:22": "śṛṇotha ekāgramanā suprasannena cetasā ||",
    "san-lo-mvu74:23": "dharmārthayuktaṁ śrāddhānāṁ romaharṣaṇasaṁjanaṁ |",
    "san-lo-mvu74:24": "pūrvaṁ caritaṁ bhagavato śṛṇotha cittaṁ prasādetvā ||",
    "san-lo-mvu74:25": "atha tasmiṁ kāle aśvarājā babhūva ahaṁ karuṇalābhī |",
    "san-lo-mvu74:26": "tāresi vāṇijagaṇāṁ rākṣasidvīpāl lavaṇatoyāt ||",
    "san-lo-mvu74:27": "tena khu pana samayena samudram upayāto vāṇijakagaṇo |",
    "san-lo-mvu74:28": "ūrmītaraṅgamālaṁ bahuratnavantaṁ dhanārthāya ||",
    "san-lo-mvu74:29": "atha makaramatsyena bhijje taṁ yānapātraṁ lavaṇatoye |",
    "san-lo-mvu74:30": "abhidravati vegatūrṇo garuḍo ca pakṣavātena ||",
    "san-lo-mvu74:31": "tasmiṁ vikīryamāṇe ravanti ārttasvarā udadhimadhye |",
    "san-lo-mvu74:32": "devāṁ ca namasyanti yo yādṛśa asti adhimukto ||",
    "san-lo-mvu74:33": "kecic chivaṁ kecid vaiśravaṇaṁ skandaṁ yamaṁ kuveraṁ ca |",
    "san-lo-mvu74:34": "apare sahasranayanaṁ virūḍhakaṁ ca diśāṁ ca pare ||",
    "san-lo-mvu74:35": "teṣāṁ ca parārthāye upakaraṇāni abhūnsuḥ pātrasmiṁ |",
    "san-lo-mvu74:36": "te tāni grahetvāna lavaṇajaladharaṁ samavagāḍhā ||",
    "san-lo-mvu74:37": "kecid alābuśreṇiyo apare punaḥ simbalīmayāṁ phalakāṁ |",
    "san-lo-mvu74:38": "apare vṛtiṁ grahetvā tūlasya ca rāśiyo apare ||",
    "san-lo-mvu74:39": "aparo paraṁ vadhitvā ālaṁbati jīvitasya arthena |",
    "san-lo-mvu74:40": "na hi mṛtakuṇapena saha lavaṇajaladharo vasati rātriṁ ||",
    "san-lo-mvu74:41": "te tahiṁ pariplavantā tāṁ rātriṁ jaladhare lavaṇatoye |",
    "san-lo-mvu74:42": "atha saṁdarśensu tīre tīraruhāṁ pādapapravarāṁ ||",
    "san-lo-mvu74:43": "yathāyatham upenti tīraṁ atha paśyanti śatāni pramadānāṁ |",
    "san-lo-mvu74:44": "divyavadhūsadṛśānāṁ raktāmbaravastravasānāṁ ||",
    "san-lo-mvu74:45": "kācit kanyāsadṛśā aparā puna navavadhū va śobhanti |",
    "san-lo-mvu74:46": "varamālyadāmaśirajā jāmbunadajvalitakuṇḍalamukhīyo |",
    "san-lo-mvu74:47": "haripiṁgalasadṛśanayanā śobhanti tā saripatitīre ||",
    "san-lo-mvu74:48": "tā ca avagāhya salilaṁ sakaruṇamadhurṁ girām udīrensuḥ |",
    "san-lo-mvu74:49": "yathāryaputrā capalaṁ bhavathā nāthā anāthānāṁ ||",
    "san-lo-mvu74:50": "asmākaṁ apatikānāṁ abāndhavānāṁ vane vasantīnāṁ |",
    "san-lo-mvu74:51": "dhruvaṁ jaladharo prasanno yena vo tīram ānītā ||",
    "san-lo-mvu74:52": "aṁsehi tāṁ grahetvā parasparam uddharensuḥ salilāto |",
    "san-lo-mvu74:53": "āśvāsenti ca bahuśo ārya viṣādaṁ kartavyaṁ ||",
    "san-lo-mvu74:54": "asmehi saha pramadāhi āryaputrā vasatha mā viṣīdetha |",
    "san-lo-mvu74:55": "priyabāndhavaṁ vā tyajitvā mitrāṁ pitaraṁ ca putrāṇi ||",
    "san-lo-mvu74:56": "asmehi dāni puruṣā abhiramatha nandanavane marusaṁghāḥ |",
    "san-lo-mvu74:57": "madhu āsavaṁ pibantā dvīpavarasukhāni anubhotha ||",
    "san-lo-mvu74:58": "te aśrupūrṇanayanā tāṁ pramadāṁ avacu sāgaroghasmiṁ |",
    "san-lo-mvu74:59": "īṣatkṣaṇaṁ pratīkṣatha yāvat śokaṁ vinodema ||",
    "san-lo-mvu74:60": "te gatvā nātidūraṁ samāgatā vāṇijā samāśvastā |",
    "san-lo-mvu74:61": "rodanti ca krandanti ca duḥkhitā viya viprayogena ||",
    "san-lo-mvu74:62": "hā ambā hā tātā hā putrā hā svadeśa ramaṇīya |",
    "san-lo-mvu74:63": "hā jambudvīpakāho udyānavarāho ramyāho ||",
    "san-lo-mvu74:64": "sukhitā kho ye kadāci samāgatā jñātibāndhavajanena |",
    "san-lo-mvu74:65": "ekāṁ rajanīṁ vasitvā śarīranāśaṁ kariṣyanti ||",
    "san-lo-mvu74:66": "kiṁ śakya nirālambe madhye samudrasya lavaṇatoyasya |",
    "san-lo-mvu74:67": "karmaṁ manasīkarentā aśocamānehi vastavyaṁ ||",
    "san-lo-mvu74:68": "roditvā ca kranditvā āśvāsetvā ca anyamanyasya |",
    "san-lo-mvu74:69": "agamāsu yena tāsāṁ niveśanāni ramaṇīyāni ||",
    "san-lo-mvu74:70": "hariṇatṛṇasaṁprarūḍhaṁ apagatapāṣāṇasarkarakaṭhallaṁ |",
    "san-lo-mvu74:71": "arajaṁ samaṁ aviṣamaṁ ākramya mahiṁ upenti vanaṁ ||",
    "san-lo-mvu74:72": "nānādrumaṁ aśokātimuktacampakapriyaṁguśālāni |",
    "san-lo-mvu74:73": "tilakavakulāṁ kulavakāṁ puṁnāgatālīsagahanāni ||",
    "san-lo-mvu74:74": "karīra cātra kusumitā kulattha karamarda jīvakalatā ca |",
    "san-lo-mvu74:75": "navamālikā mṛdulatā pāṭalakakareṇukāvārā ||",
    "san-lo-mvu74:76": "varṣakadhātuḥ kārī navamālikamallikāni priyaṁgu vā |",
    "san-lo-mvu74:77": "kupyakavārṣikamallikamadagandhikagulma suvicitrā ||",
    "san-lo-mvu74:78": "sārehi ca tārehi ca alaṁkṛtaṁ campakehi ca upetaṁ |",
    "san-lo-mvu74:79": "raktehi pītakehi ca saṁprajvalitaṁ aśokehi ||",
    "san-lo-mvu74:80": "āmrakarṇikārakuravakatilakavakulaśobhitaṁ suramaṇīyaṁ |",
    "san-lo-mvu74:81": "abhyadhikaṁ svaśarīraiḥ vanaṁ varaṁ śobhenti suyāmā ||",
    "san-lo-mvu74:82": "puṣpā ca nāgavṛkṣā bhavyā pālevatapippalakapitthā |",
    "san-lo-mvu74:83": "mrotaka sasaptaparṇā mucilindavanāni ca śubhāni ||",
    "san-lo-mvu74:84": "campakadrumāntaphullā sahakāravanāni saṁkusumitāni |",
    "san-lo-mvu74:85": "nānādrumā kusumitā madhukaribhramareṣu parigītā ||",
    "san-lo-mvu74:86": "vilvāranārikerā mocā panasā ca tālakharjūrā |",
    "san-lo-mvu74:87": "jaṁbīrā ca mātuluṁgā na kaṁci kālaṁ na dṛśyanti ||",
    "san-lo-mvu74:88": "akṣoḍā ca tamālā ca mocā kiṁśukā mṛdvīkā ca |",
    "san-lo-mvu74:89": "bhavyā ca dāḍimā ca na kañci kālaṁ na dṛśyanti ||",
    "san-lo-mvu74:90": "kecid bhugnakusumāgrā apare punar pakvā mlāpitā pare |",
    "san-lo-mvu74:91": "apare kalāpaśākhā na kaṁcit kālaṁ na dṛśyanti ||",
    "san-lo-mvu74:92": "etāni ca anyāni puṣpāṇi phullitā pādapavareṣu |",
    "san-lo-mvu74:93": "sarvotukakālikāni na kaṁci kālaṁ na dṛśyanti ||",
    "san-lo-mvu74:94": "puṣkariṇīyo vanavare sukhasalilā haṁsasārasābhirutā |",
    "san-lo-mvu74:95": "padmotpalasaṁchannā anye ca cakṣuramanīyā ||",
    "san-lo-mvu74:96": "atha keci kālapaṭakopaśobhitā nīlakaṁcukamanojñā |",
    "san-lo-mvu74:97": "salilasmiṁ samudvṛttā nāśenti cirāgataṁ śokaṁ ||",
    "san-lo-mvu74:98": "tāhi ca vanarājībhiḥ padmasarā kusumitā upaśobhenti |",
    "san-lo-mvu74:99": "adhikatarāṁ nāśayanti śokāṁ yānasya ca vināśaṁ ||",
    "san-lo-mvu74:100": "nirgamya vanavarāto atha paśyanti tuṣārasadṛśāni |",
    "san-lo-mvu74:101": "bhavanāni rākṣasīnāṁ sāpsarabhavanā yatha surāṇāṁ ||",
    "san-lo-mvu74:102": "ghaṭṭaparimṛṣṭaka anto marubhavane vāsavasya vā bhavanaṁ |",
    "san-lo-mvu74:103": "bhavanāni rākṣasīnāṁ nabhāgrasaṁsthāni tiṣṭhanti ||",
    "san-lo-mvu74:104": "niryūhasiṁhapaṁjaragavākṣatārārdhacandrasuvicitraṁ |",
    "san-lo-mvu74:105": "adhikataraṁ taṁ puravaram ālokyati rākṣasīnagaraṁ ||",
    "san-lo-mvu74:106": "atha tatra praviṣṭānāṁ mahati mahā-āsane niṣaṇṇānāṁ |",
    "san-lo-mvu74:107": "snānaṁ upanāmenti kalpitanakhakeśaśmaśrūṇāṁ ||",
    "san-lo-mvu74:108": "snānasamādānānāṁ alaṁkṛtānāṁ varadāmadhāriṇāṁ |",
    "san-lo-mvu74:109": "bhojanam upanāmenti anekarasavyaṁjanam upetaṁ ||",
    "san-lo-mvu74:110": "varāhamatsyā mahiṣā ajeḍakaśāvakakukkuṭamayūrā |",
    "san-lo-mvu74:111": "tittiravartakalābaka kapiṁjalasārasa pi prabhūtā ||",
    "san-lo-mvu74:112": "yā tatra prajānanti mṛdaṅgamāliṁgasaindhavāṁ paṇavāṁ |",
    "san-lo-mvu74:113": "ekādaśīṁ ca vīṇāṁ vādenti vallakiguṇakāṁ ca ||",
    "san-lo-mvu74:114": "vallakitūlāṁ nakulakāṁ parivādinīgomukhīṁ atha pi veṇuṁ |",
    "san-lo-mvu74:115": "apare ca pravādayanti madhuraṁ ca pragāyanti apare ||",
    "san-lo-mvu74:116": "viśvastā ca tāṁ jñātvā udyānavarāṇi saṁpradarśenti |",
    "san-lo-mvu74:117": "ratnāṁ ca suprabhūtāṁ śayyāsanabhojanavidhānaṁ ||",
    "san-lo-mvu74:118": "etaṁ ca vo vayaṁ ca abhiramatha nandane va marutsaṁghāḥ |",
    "san-lo-mvu74:119": "api tu pramattakehi dakṣiṇamārgaṁ na gantavyaṁ ||",
    "san-lo-mvu74:120": "yo teṣāṁ sārthavāho saprajño sakuśalo sabuddhīko |",
    "san-lo-mvu74:121": "eko raho niṣaṇṇo kiṁ nu khu paṁthāto vārenti ||",
    "san-lo-mvu74:122": "yaṁ nūnāhaṁ suptāye sahasopinīye asiṁ gṛhītvāna |",
    "san-lo-mvu74:123": "nagarasya dakṣiṇena taṁ panthalikaṁ upanayehaṁ ||",
    "san-lo-mvu74:124": "so tāye prasuptāye sahasopinīye asiṁ grahetvāna |",
    "san-lo-mvu74:125": "nagarasya dakṣiṇena taṁ panthalikaṁ upagamāsi ||",
    "san-lo-mvu74:126": "yatha yatha upeti panthaṁ atha śṛṇvati dūrato va utkrośaṁ |",
    "san-lo-mvu74:127": "so śabdam anusaranto atha saṁpaśyati nagaraṁ tāmramayaṁ ||",
    "san-lo-mvu74:128": "saṁprāpto ca samantato mārgati dvāraṁ na ca kaṁci paśyati |",
    "san-lo-mvu74:129": "niṣkramantaṁ śṛṇvati ca śabdaṁ bahūnāṁ manuṣyāṇāṁ ||",
    "san-lo-mvu74:130": "hā ambe hā tātā hā putrā hā svadeśa ramaṇīya |",
    "san-lo-mvu74:131": "hā jambudvīpakāho udyānavarāho + + + ||",
    "san-lo-mvu74:132": "sukhitā khu ye + + + samāgatā jñātibāndhavajanena |",
    "san-lo-mvu74:133": "ekarajanīṁ vasitvā śarīranāśaṁ kariṣyanti ||",
    "san-lo-mvu74:134": "kiṁ śakyaṁ nirālaṁbe madhye samudrasya lavaṇatoyasya |",
    "san-lo-mvu74:135": "karma manasīkarontā śarīranāśaṁ kariṣyāmaḥ ||",
    "san-lo-mvu74:136": "so dāni pralapitāni śruṇamāno suprajño subuddhiko |",
    "san-lo-mvu74:137": "nagarasya uttareṇa uccaṁ ālokaye śirīṣaṁ ||",
    "san-lo-mvu74:138": "abhiruhya taṁ śirīṣaṁ paśyati nagare śatāni manujānāṁ |",
    "san-lo-mvu74:139": "māsopavāsikānāṁ virūḍhanakhakeśaśmaśrūṇāṁ ||",
    "san-lo-mvu74:140": "dhamanisantatagātrā vātātapadagdhatvacamānsānāṁ |",
    "san-lo-mvu74:141": "pūtikakhaṇḍavasanānāṁ tṛṣṇārttā malinakeśānāṁ ||",
    "san-lo-mvu74:142": "kecit pānīyārthaṁ + + + bhūbhiṁ nakhehi vilikhanti |",
    "san-lo-mvu74:143": "utthehiṣyanti patanti patitā mahīyaṁ viveṣṭanti ||",
    "san-lo-mvu74:144": "aparāṇi karaṁkāni vikṣiptāni diśo vikīrṇāni |",
    "san-lo-mvu74:145": "paśyitva so drumagato rūḍho niṣaṇṇo va samāhito ||",
    "san-lo-mvu74:146": "tasya śirīṣasya patrā javena avalambitāṁ viditvāna |",
    "san-lo-mvu74:147": "paśyitvāna drumavaraṁ prāṁjalikā + + + sarve ||",
    "san-lo-mvu74:148": "ko tvaṁ āryaputra devo nāgo garuḍo guhyako suvarṇo vā |",
    "san-lo-mvu74:149": "atha vā sahasranayano virūḍhako anyo vā yakṣo ||",
    "san-lo-mvu74:150": "mocehi mo suduḥkhitāṁ bhavatu te kāruṇyaṁ nararṣabha |",
    "san-lo-mvu74:151": "imeṣāṁ punarbhavantu svadeśapriyabandhu prāṇīnāṁ ||",
    "san-lo-mvu74:152": "so aśrupūrṇanayano pratibhaṇati vāṇijo śirīṣagato |",
    "san-lo-mvu74:153": "nāhaṁ āryaputra devo nāgo garuḍo guhyako suvarṇo vā ||",
    "san-lo-mvu74:154": "na cāhaṁ sahasranayano virūḍhako naiva yakṣo vā |",
    "san-lo-mvu74:155": "vayam āryā dhanārthāya ogāḍhā salilapatiṁ |",
    "san-lo-mvu74:156": "bhinnayānā sma saṁjātā te sma istrīhi uddhṛtā ||",
    "san-lo-mvu74:157": "tā maṁ samyakprativartanti śuśrūṣūn putrān va mātaro |",
    "san-lo-mvu74:158": "+ + + + + + + + + + + + + + +",
    "san-lo-mvu74:159": "yaṁ priyaṁ mo mānuṣīyo na tā icchanti vipriyaṁ ||",
    "san-lo-mvu74:160": "śrutvā bhayaṁkariṁ vācāṁ idam āhansu vāṇijā |",
    "san-lo-mvu74:161": "vayaṁ pi jaṁbudvīpāto ogāḍhā salilapatiṁ ||",
    "san-lo-mvu74:162": "bhinnayānā sma saṁjātāḥ te sma istrīhi uddhṛtā |",
    "san-lo-mvu74:163": "tā mo samyak prativartensu yathā yuṣmākaṁ māriṣa ||",
    "san-lo-mvu74:164": "vāṇijānāṁ śatā paṁca ye sma etāhi uddhṛtā |",
    "san-lo-mvu74:165": "tato aḍḍhātiyā ettha avaśeṣā tu khāyitā ||",
    "san-lo-mvu74:166": "ye pi maṁ putrakā āsi bālakā maṁjubhāṇino |",
    "san-lo-mvu74:167": "te pi khāyitā etāhi rasagṛddhāhi māriṣa ||",
    "san-lo-mvu74:168": "naitā māriṣa mānuṣīyo rākṣasīyo bhayānikā |",
    "san-lo-mvu74:169": "asipaṭṭadharāhṛdayā rākṣasiyo mānuṣīrūpā ||",
    "san-lo-mvu74:170": "tataḥ bhūyasyā mātrāya saṁvigno āsi vāṇijo |",
    "san-lo-mvu74:171": "so tāṁ pṛcchīya medhāvī rākṣasīdvīpāto niḥsaraṁ ||",
    "san-lo-mvu74:172": "hanta māriṣa ākhyātha kathaṁ mokṣo bhaviṣyati |",
    "san-lo-mvu74:173": "jīvitāntakarā ghorā kathaṁ gacchema svastinā ||",
    "san-lo-mvu74:174": "te ca tasya samākhyensu hiteṣī anukampakā |",
    "san-lo-mvu74:175": "yathā dṛṣṭaṁ śrutaṁ caiva rākṣasīdvīpāto niḥsaraṁ ||",
    "san-lo-mvu74:176": "kārtike māse kaumudīpūrṇamāsyāṁ āgamiṣyati |",
    "san-lo-mvu74:177": "valāho turago śīghro maṁjukeśo hayottamo ||",
    "san-lo-mvu74:178": "anupūrvaṁ surucirāṁgo viśuddhakāyo sugandho dhutabālo |",
    "san-lo-mvu74:179": "balavā javen upeto vātajavasamo anilayāyī ||",
    "san-lo-mvu74:180": "kākaśiro padmanetro vālāhakulena abhinirvṛtto |",
    "san-lo-mvu74:181": "himavantaśikharasadṛśo meghasvanitaduṁdubhininādo ||",
    "san-lo-mvu74:182": "so bhuktvā atuṣam akaṇaṁ svakeruhaṁ taṇḍulaphalaṁ śāliṁ |",
    "san-lo-mvu74:183": "sthito sāgarasya tīre rākṣasinagarottare bhāge ||",
    "san-lo-mvu74:184": "unnāmitauttamāṁgo bhāṣati vācāṁ imāṁ turagarājā |",
    "san-lo-mvu74:185": "ko vo gansati pāraṁ samudrasya lavaṇatoyasya ||",
    "san-lo-mvu74:186": "kaṁ svastinā nayāmi kasya mama ṛdhyatu vacanaṁ nāma |",
    "san-lo-mvu74:187": "taṁ vo upetha śaraṇaṁ so neṣyati svastinā pāraṁ ||",
    "san-lo-mvu74:188": "etha māriṣa yuṣme pi upetha hayasāhvayaṁ |",
    "san-lo-mvu74:189": "āyasaṁ nagaraṁ tāmraṁ laṁghetha rākṣasīpuraṁ |",
    "san-lo-mvu74:190": "atha khanatha heṣṭhāto tato gaṁsatha svastinā ||",
    "san-lo-mvu74:191": "hanta mārṣa na jānāsi laṁghayante pi varddhati |",
    "san-lo-mvu74:192": "āsīyati khanante pi dṛḍhaṁ tāmramayaṁ puraṁ ||",
    "san-lo-mvu74:193": "nāsti mokṣo ito smākaṁ karmabaddhāna māriṣa |",
    "san-lo-mvu74:194": "svayaṁkṛtehi karmehi jaṁbudvīpāpakarṣitā ||",
    "san-lo-mvu74:195": "svacittayamadūtehi preṣitā yamaśāsanaṁ |",
    "san-lo-mvu74:196": "yuṣme khu dāni gacchetha apramādena svaṁ gṛhaṁ ||",
    "san-lo-mvu74:197": "jñātayo ca mo vadetha detha dānāni māriṣa |",
    "san-lo-mvu74:198": "mā ca vo cittam utpadye samudram avagāhituṁ ||",
    "san-lo-mvu74:199": "api khaṇḍakapālena bhikṣayato kulātkulaṁ |",
    "san-lo-mvu74:200": "svajanena sahavāso na tu etādṛśaṁ duḥkhaṁ ||",
    "san-lo-mvu74:201": "yācitaṁ na ghaṭentasya vacanaṁ preṣaṇāni ca |",
    "san-lo-mvu74:202": "svajanena sahavāso na tu etādṛśaṁ duḥkhaṁ ||",
    "san-lo-mvu74:203": "hanta māriṣa gaṁsāmi suptā yāva na budhyati |",
    "san-lo-mvu74:204": "yogaṁ mā dhūrtā jānāti pauruṣeyaṁ ihāgatā ||",
    "san-lo-mvu74:205": "tasya ca oruhaṁtasya vikruṣṭā avidhāvidhā |",
    "san-lo-mvu74:206": "svadeśaṁ manasīkṛtvā punaḥ śalyena vedhitā ||",
    "san-lo-mvu74:207": "sārthako oruhitvāna gatvā mārgaṁ yathāgataṁ |",
    "san-lo-mvu74:208": "sahasopinī-āsanasmiṁ śayanto abhisaṁviśe ||",
    "san-lo-mvu74:209": "so ca tatra vicinteti kathaṁ bodheya vāṇijāṁ |",
    "san-lo-mvu74:210": "etam arthaṁ yathābhūtaṁ na ca jānensu dhūrtakā ||",
    "san-lo-mvu74:211": "na ca guhyaṁ praśaṁsanti prakāśiyantaṁ paṇḍitā |",
    "san-lo-mvu74:212": "mattā pramattā lapensuḥ kathā ca anutāpikā ||",
    "san-lo-mvu74:213": "tailasya viya bindu ca vikaśati prakāśitā |",
    "san-lo-mvu74:214": "taṁ mantraṁ guhyaṁ + + + + + + + + + + + + ||",
    "san-lo-mvu74:215": "arthānarthaniyaṁtāro durlabhā santi te narā |",
    "san-lo-mvu74:216": "yaṁ nūnāhaṁ svayaṁ guhyaṁ dhāreyaṁ yāvakaumudi ||",
    "san-lo-mvu74:217": "tato sānaṁ ākhyāmi paścā saṁprāpte hayasāhvaye |",
    "san-lo-mvu74:218": "tasmiṁ ca samaye prāpte jñātamāse upasthite ||",
    "san-lo-mvu74:219": "sahāyā vāṇijā āha pramādo vo na kāriyo |",
    "san-lo-mvu74:220": "strīṣu bhojanapāneṣu arthamātro bhaviṣyati ||",
    "san-lo-mvu74:221": "tasya divasasyatyayena sahasopinībhiḥ tadā osuptābhiḥ |",
    "san-lo-mvu74:222": "agamensuḥ taṁ pradeśaṁ pratiguptaṁ vāṇijā sarve ||",
    "san-lo-mvu74:223": "te ca tatra samāgamya + + + pṛcchanti vāṇijā |",
    "san-lo-mvu74:224": "bhaṇatu āryo etam arthaṁ yathā dṛṣṭaṁ śrutaṁ ca te ||",
    "san-lo-mvu74:225": "so ca teṣāṁ samākhyāsi hiteṣī anukampako |",
    "san-lo-mvu74:226": "yathā dṛṣṭaṁ śrutaṁ caiva rākṣasīdvīpāto niḥsaraṁ ||",
    "san-lo-mvu74:227": "atha vāṇijā bhaṇanti tā sarvā rākṣasīgaṇaṁ etaṁ |",
    "san-lo-mvu74:228": "asipaṭṭahṛdayaṁ + + + + + + + + + + + + ||",
    "san-lo-mvu74:229": "+ + + rākṣasinagarottare bhāge ||",
    "san-lo-mvu74:230": "sthito sāgarasya tīre bhāṣati vācāṁ imāṁ turagarājā |",
    "san-lo-mvu74:231": "ko gaṁsati vo pāraṁ samudrasya lavaṇatoyasya ||",
    "san-lo-mvu74:232": "kaṁ svastinā nayāmi kasya mama ṛdhyatu vacanaṁ |",
    "san-lo-mvu74:233": "taṁ vayam upema śaraṇaṁ so neṣyati svastinā pāraṁ ||",
    "san-lo-mvu74:234": "tasya te vacanaṁ śrutvā sārthavāhasya vāṇijā |",
    "san-lo-mvu74:235": "samagrā sahitā sarve agamu uttarāṁ diśaṁ ||",
    "san-lo-mvu74:236": "te gamya nātidūraṁ paśyanti taṁ vāṇijā turagarājaṁ |",
    "san-lo-mvu74:237": "sthitaṁ sāgarasya tīre rākṣasinagarottare bhāge ||",
    "san-lo-mvu74:238": "unnāmitauttamāṁgo bhāṣati vācāṁ imāṁ turagarājā |",
    "san-lo-mvu74:239": "ko gaṁsati vo pāraṁ samudrasya lavaṇatoyasya |",
    "san-lo-mvu74:240": "kaṁ svastinā nayāmi kasya mama ṛdhyatu vacanaṁ ||",
    "san-lo-mvu74:241": "tasya te vacanaṁ śrutvā hayarājasya vāṇijā |",
    "san-lo-mvu74:242": "aṁjaliṁ pragṛhītvāna idaṁ vacanam abravīt* ||",
    "san-lo-mvu74:243": "śaraṇaṁ te prapadyāma sarve loke hitāvaha |",
    "san-lo-mvu74:244": "asmākaṁ ca nehi pāraṁ tava vacanaṁ ṛdhyatu ||",
    "san-lo-mvu74:245": "āha ca turaṁgarājā idāniṁ bālāgrāṁ grāhetvāna |",
    "san-lo-mvu74:246": "tūrṇaṁ prapalāyiṣyaṁ etaṁ vo manasi kartavyaṁ ||",
    "san-lo-mvu74:247": "yadi yuṣmākam evam asyāt* mamaiṣa bhāryā mamaiṣa putro vā |",
    "san-lo-mvu74:248": "mamaiṣa dhītaro vā avaśāvaśam eṣyatha bhūyo ||",
    "san-lo-mvu74:249": "atha yuṣmākam evam asyāt* na mamaiṣa bhāryā na mamaiṣa putro vā |",
    "san-lo-mvu74:250": "na mamaiṣa dhītaro vā taṁ gaṁsatha svastinā pāraṁ ||",
    "san-lo-mvu74:251": "evaṁ samanuśāsitvā vāṇijānāṁ hayottamo |",
    "san-lo-mvu74:252": "anukampayā kāruṇiko idaṁ vacanam abravīt* ||",
    "san-lo-mvu74:253": "ehi māriṣa bhadraṁ vaḥ vāṇijā bhadram astu vo |",
    "san-lo-mvu74:254": "ahaṁ vottārayiṣyāmi dāruṇād bhayabhairavāt* ||",
    "san-lo-mvu74:255": "so vāṇijāṁ grahetvā prakrānto medinīyaṁ khagapathena |",
    "san-lo-mvu74:256": "ākāśe nirālambe marupakṣavihaṁgavāyupathe ||",
    "san-lo-mvu74:257": "devagaṇā dānavagaṇā bhujagagaṇā yakṣarākṣasā bhavane |",
    "san-lo-mvu74:258": "vastrāṇi bhrāmayensuḥ sādhu sādhu mahāsatva ||",
    "san-lo-mvu74:259": "niḥsaṁśayaṁ bhaviṣyasi śāstā nacireṇa lokapradyoto |",
    "san-lo-mvu74:260": "tāreṣyasi jagad idaṁ jarāmaraṇasāgarāt pāraṁ ||",
    "san-lo-mvu74:261": "yeṣāṁ ca evam āsī mamaiṣa bhāryā mamaiṣa putro vā |",
    "san-lo-mvu74:262": "dhītā vā hayapṛṣṭhād bhrāntāḥ mahiṁ abhito nuditāḥ ||",
    "san-lo-mvu74:263": "yeṣāṁ ca tatra āsī na mamaiṣa bhāryā na mamaiṣa putro vā |",
    "san-lo-mvu74:264": "na mamaiṣa dhītaro vā te svastinā pāram uttīrṇā ||",
    "san-lo-mvu74:265": "+ + + + + + + + + + + + + + +",
    "san-lo-mvu74:266": "+ + + evam eva iha jambudvīpe samāgatā ||",
    "san-lo-mvu74:267": "ye naiva śraddadhiṣyanti vacanaṁ dharmarājino |",
    "san-lo-mvu74:268": "vyasanaṁ te nigaṁsyanti rākṣasīhi va vaṇijā ||",
    "san-lo-mvu74:269": "ye tu punaḥ śraddadhiṣyanti vacanaṁ dharmarājino |",
    "san-lo-mvu74:270": "svastinā te gamiṣyaṁti vālāhena iva vāṇijā ||",
    "san-lo-mvu74:271": "pūrvenivāsaṁ bhagavān pūrvejātim anusmaran* |",
    "san-lo-mvu74:272": "jātakam idam ākhyāsi śāstā bhikṣūṇam antike ||",
    "san-lo-mvu74:273": "te skandhāḥ te ca dhātavaḥ tāni āyatanāni ca |",
    "san-lo-mvu74:274": "ātmānam adhikṛtya bhagavān etam arthaṁ tu vyākare ||",
    "san-lo-mvu74:275": "anavarāgrasmiṁ saṁsāre yatra me uṣitaṁ purā |",
    "san-lo-mvu74:276": "vālāho haṁ tadā āsī maṁjukeśo hayottamo |",
    "san-lo-mvu74:277": "vāṇijānāṁ śatā paṁca āsi saṁjayito tadā ||",
    "san-lo-mvu74:278": "evam idaṁ aparimitaṁ bahuduḥkhaṁ",
    "san-lo-mvu74:279": "uccanīcacaritam idaṁ purāṇaṁ |",
    "san-lo-mvu74:280": "vigatajvaro vigatabhayo aśoko",
    "san-lo-mvu74:281": "svajātakaṁ bhāṣati bhikṣusaṁghamadhye ||",
    "san-lo-mvu74:282": "",
    "san-lo-mvu74:283": "samāptaṁ śāriputramaudgalyāyanapramukhānāṁ paṁcānāṁ bhikṣuśatānāṁ rākṣasīdvīpakṣiptānāṁ jātakaṁ ||"
}