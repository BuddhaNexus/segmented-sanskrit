{
    "san-lo-mvu37:0": "",
    "san-lo-mvu37:1": "",
    "san-lo-mvu37:2": "",
    "san-lo-mvu37:3": "Mahāvastu",
    "san-lo-mvu37:4": "",
    "san-lo-mvu37:5": "37. Mañjarī Jātaka",
    "san-lo-mvu37:6": "",
    "san-lo-mvu37:7": "yadā bhagavān abhiniṣkrānto anuttarāṁ samyaksaṁbodhim abhisaṁbuddho pravṛttapravaradharmacakro taṁ bhikṣuhi śrutaṁ || bhagavato kumārabhūtasya udyānavanagatasya kanyānām ābharaṇāni viśrāṇentasya yaśodharā hriyāyantī kumārasya allīnā || bhikṣu bhagavantaṁ pṛcchati || kathaṁ bhagavaṁ yaśodharā bhagavato kumārabhūtasya hriyāyantī allīnā || bhagavān āha || na hi bhikṣavaḥ idānīm eva yaśodharā mama hriyāyāntī allīnā | anyadāpi eṣā mama hriyāyantī allīnā || bhikṣū āhansuḥ || anyadāpi bhagavaṁ || bhagavān āha || anyadāpi bhikṣavo ||",
    "san-lo-mvu37:8": "bhūtapūrvaṁ bhikṣavo ’tītam adhvānaṁ nagare vārāṇasī kāśijanapade brāhmaṇo kauśikasagotro | so kāmeṣu ādīnavaṁ dṛṣṭvā anuhimavantaṁ ṛṣipravrajyāṁ pravrajito || tena tahiṁ anuhimavante gaṁgākūle āśramaṁ māpetvā pūrvarātrāpararātraṁ jāgarikāyogam anuyuktena viharantena vāhitakena mārgeṇa catvāri dhyānāny utpāditāni paṁcābhijñā sākṣātkṛtā |  candramasūryaparimārjako maharddhiko mahānubhāvo ṛṣi saṁvṛtto na ca saṁvibhāgaśīlo || tasya dāni jñātiko kāyasya bhedād gandharvakāyikeṣu deveṣūpapanno paṁcaśikho nāma gandharvaputro || so devabhūto taṁ kauśikaṁ smarati | kahiṁ kauśika ākāśe pravṛttajīvo ti mṛto ti || so samanvāharati | paśyati taṁ kauśikaṁ ṛṣipravrajyāṁ pravrajitaṁ | anuhimavante gaṁgākūle sa āśrame prativasati asaṁvibhāgaśīlo || tena śakrasya devānām indrasya ārocitaṁ || yo mama manuṣyabhūtasya jñāti priyo manāpo so ṛṣipravrajyāṁ pravrajito anuhimavante gaṁgākūle āśramapade prativasati so ca asaṁvibhāgaśīlo | tasya anugrahārthāya upasaṁkramema saṁvibhāgasmiṁ niyojema ||",
    "san-lo-mvu37:9": "śakro dāni kauśikasya ṛṣisya anugrahārthaṁ āhāradeśakāle candramasūryehi sārdhaṁ mātalinā ca saṁgrāhakena paṁcaśikhena ca devaputreṇa brāhmaṇaveśam abhinirmiṇitvā + + + + + + kauśikasya ṛṣisya āśramaṁ āhāradeśakāle ekam eko upasaṁkrānto | sa ca sunakho nānāprakārāṇi uccāvacāni varṇāni upadarśeti || kauśika āha ||",
    "san-lo-mvu37:10": "",
    "san-lo-mvu37:11": "nāhaṁ kriṇāmi nāpi vikriṇāmi",
    "san-lo-mvu37:12": "na cāpi me sannidhi asti kiṁcit* |",
    "san-lo-mvu37:13": "parīttarūpaṁ mama bhojanaṁ imaṁ",
    "san-lo-mvu37:14": "syāmākaprasthaṁ nalam eṣo duvinnaṁ ||",
    "san-lo-mvu37:15": "",
    "san-lo-mvu37:16": "śunakha āha ||",
    "san-lo-mvu37:17": "",
    "san-lo-mvu37:18": "alpāto alpakaṁ dadyāt* anumadhyāto madhyimaṁ |",
    "san-lo-mvu37:19": "bahukāto bahukaṁ dadyāt* adānaṁ nopapadyati ||",
    "san-lo-mvu37:20": "natvāhaṁ kauśika brūmi bhuṁjāhi ca dadāhi ca |",
    "san-lo-mvu37:21": "āryamārgasamāpanno ekāṁśaṁ vindate sukhaṁ ||",
    "san-lo-mvu37:22": "",
    "san-lo-mvu37:23": "candro pi upasaṁkrānto || kauśiko āha ||",
    "san-lo-mvu37:24": "",
    "san-lo-mvu37:25": "nāhaṁ kriṇāmi nāpi vikriṇāmi",
    "san-lo-mvu37:26": "na cāpi me sannidhi asti kiṁcit* |",
    "san-lo-mvu37:27": "parīttarūpaṁ mama bhojanaṁ imaṁ",
    "san-lo-mvu37:28": "syāmākaprasthaṁ nalameṣo trayāṇāṁ ||",
    "san-lo-mvu37:29": "",
    "san-lo-mvu37:30": "candra āha",
    "san-lo-mvu37:31": "",
    "san-lo-mvu37:32": "vaḍiśaṁ so saṁgilati dīrghasūtraṁ ayomayaṁ |",
    "san-lo-mvu37:33": "yo atithismiṁ āsīne adattvā bhuṁjati bhojanaṁ ||",
    "san-lo-mvu37:34": "natvāhaṁ kauśika brūmi bhuṁjāhi ca dadāhi ca |",
    "san-lo-mvu37:35": "āryamārgasamāpanno ekāṁśaṁ vindate sukhaṁ ||",
    "san-lo-mvu37:36": "",
    "san-lo-mvu37:37": "sūryo pi upasaṁkrānto || kauśika āha ||",
    "san-lo-mvu37:38": "",
    "san-lo-mvu37:39": "nāhaṁ kriṇāmi nāpi vikriṇāmi",
    "san-lo-mvu37:40": "na cāpi me saṁnidhi asti kiṁcit* |",
    "san-lo-mvu37:41": "parīttarūpaṁ mama bhojanaṁ imaṁ",
    "san-lo-mvu37:42": "syāmākaprasthaṁ nalameṣo caturṇāṁ ||",
    "san-lo-mvu37:43": "",
    "san-lo-mvu37:44": "sūrya āha ||",
    "san-lo-mvu37:45": "",
    "san-lo-mvu37:46": "moghaṁ tasya hutaṁ bhoti moghaṁ cāpi samāhitaṁ |",
    "san-lo-mvu37:47": "yo atithismiṁ āsīne adattvā bhuṁjati bhojanaṁ ||",
    "san-lo-mvu37:48": "natvāhaṁ kauśika brūmi bhuṁjāhi ca dadāhi ca |",
    "san-lo-mvu37:49": "āryamārgasamāpanno ekāṁśaṁ vindate sukhaṁ ||",
    "san-lo-mvu37:50": "",
    "san-lo-mvu37:51": "mātali pi upasaṁkrānto || kauśika āha ||",
    "san-lo-mvu37:52": "",
    "san-lo-mvu37:53": "nāhaṁ kriṇāmi nāpi vikriṇāmi",
    "san-lo-mvu37:54": "na cāpi me saṁnidhi asti kiṁci |",
    "san-lo-mvu37:55": "parīttarūpaṁ mama bhojanaṁ imaṁ",
    "san-lo-mvu37:56": "syāmākaprasthaṁ nalameṣo paṁcānāṁ ||",
    "san-lo-mvu37:57": "",
    "san-lo-mvu37:58": "mātali āha ||",
    "san-lo-mvu37:59": "",
    "san-lo-mvu37:60": "satyaṁ tasya hutaṁ bhoti satyaṁ cāpi samāhitaṁ |",
    "san-lo-mvu37:61": "yo atithismiṁ āsīne dattvā bhuṁjati bhojanaṁ ||",
    "san-lo-mvu37:62": "natvāhaṁ kauśika brūmi bhuṁjāhi ca dadāhi ca |",
    "san-lo-mvu37:63": "āryamārgasamāpanno ekāṁśaṁ vindate sukhaṁ ||",
    "san-lo-mvu37:64": "",
    "san-lo-mvu37:65": "śakro pi upasaṁkrānto || kauśika āha ||",
    "san-lo-mvu37:66": "",
    "san-lo-mvu37:67": "nāhaṁ kriṇāmi nāpi vikriṇāmi",
    "san-lo-mvu37:68": "na cāpi me sannidhi asti kiṁcit* |",
    "san-lo-mvu37:69": "parīttarūpaṁ mama bhojanaṁ imaṁ",
    "san-lo-mvu37:70": "syāmākaprasthaṁ nalameṣo ṣaṇāṁ ||",
    "san-lo-mvu37:71": "",
    "san-lo-mvu37:72": "śakro āha ||",
    "san-lo-mvu37:73": "",
    "san-lo-mvu37:74": "sarasvatīṁ so juhoti cāhutāṁ gamaye api |",
    "san-lo-mvu37:75": "yo atithismiṁ āsīne dattvā bhuṁjati bhojanaṁ ||",
    "san-lo-mvu37:76": "natvāhaṁ kauśika brūmi bhuṁjāhi ca dadāhi ca |",
    "san-lo-mvu37:77": "āryamārgasamāpanno ekāṁśaṁ vindate sukhaṁ ||",
    "san-lo-mvu37:78": "",
    "san-lo-mvu37:79": "kośika āha ||",
    "san-lo-mvu37:80": "",
    "san-lo-mvu37:81": "udāravarṇā iti brāhmaṇā ime",
    "san-lo-mvu37:82": "ayaṁ ca vo sunakho kisya hetu |",
    "san-lo-mvu37:83": "uccāvacāṁ varṇanibhāṁ nidarśaye",
    "san-lo-mvu37:84": "ākhyātha me ko nu bhave bhavanto ||",
    "san-lo-mvu37:85": "",
    "san-lo-mvu37:86": "śakra āha ||",
    "san-lo-mvu37:87": "",
    "san-lo-mvu37:88": "candro ca sūryo ca ihāgatā te",
    "san-lo-mvu37:89": "ayaṁ ca so mātali devasārathiḥ |",
    "san-lo-mvu37:90": "ahaṁ ca śakro tridaśāna īśvaro",
    "san-lo-mvu37:91": "ayaṁ ca so paṁcaśikho + + + ti ||",
    "san-lo-mvu37:92": "yasyaiṣa pratigṛhṇāti annaṁ ca pānaṁ ca kauśika |",
    "san-lo-mvu37:93": "pāṇisvaraṁ kumbhathūnaṁ mṛdaṁgānāṁ svarāṇi ca |",
    "san-lo-mvu37:94": "suptaṁ na pratibodhenti pratibuddho ca nandati ||",
    "san-lo-mvu37:95": "+ + + + + + + + + + + + + + + + + + + + + + + +",
    "san-lo-mvu37:96": "tuvaṁ no jñātī purimāsu jātiṣu",
    "san-lo-mvu37:97": "tvaṁ kauśikā matsaripāpadharmaḥ |",
    "san-lo-mvu37:98": "tuhyānukaṁpāya ihāgatā sma",
    "san-lo-mvu37:99": "mā pāpadharmo nirathaṁ vrajesi ||",
    "san-lo-mvu37:100": "ye matsarī roṣakapāpadharmā",
    "san-lo-mvu37:101": "pradveṣakā śramaṇabrāhmaṇānāṁ |",
    "san-lo-mvu37:102": "pāpāni karmāṇi samācaritvā",
    "san-lo-mvu37:103": "ito cyutāḥ te nirayaṁ vrajanti ||",
    "san-lo-mvu37:104": "ye ceha dānāni dadanti paṇḍitā",
    "san-lo-mvu37:105": "prasannacittāḥ śramaṇabrāhmaṇeṣu |",
    "san-lo-mvu37:106": "puṇyāni kṛtvā iha jīvaloke",
    "san-lo-mvu37:107": "ito cyutāste sugatiṁ vrajanti ||",
    "san-lo-mvu37:108": "",
    "san-lo-mvu37:109": "kauśika āha ||",
    "san-lo-mvu37:110": "",
    "san-lo-mvu37:111": "eṣo adyaivaṁ kariṣyāmi puṇyaṁ",
    "san-lo-mvu37:112": "dāsyāmi dānaṁ śramaṇabrāhmaṇeṣu |",
    "san-lo-mvu37:113": "etehi dadyād aham annapānaṁ",
    "san-lo-mvu37:114": "nāhaṁ adattvā amṛtaṁ pi pāsye ||",
    "san-lo-mvu37:115": "evaṁ ca me dadato sarvakālaṁ",
    "san-lo-mvu37:116": "bhogā ca me ca sarvā kṣipihanti |",
    "san-lo-mvu37:117": "tato ahaṁ sugatiṁ pravrajiṣyaṁ",
    "san-lo-mvu37:118": "prahāya kāmāni tathādhikāni ||",
    "san-lo-mvu37:119": "nagottame girivaragandhamādane",
    "san-lo-mvu37:120": "modenti devavarādhipātmajā |",
    "san-lo-mvu37:121": "upāgatā ṛṣivara sarvi pūjituṁ",
    "san-lo-mvu37:122": "supuṣpitāṁ drumavaraśākhāṁ gṛhṇiya ||",
    "san-lo-mvu37:123": "śuciṁ sugandhāṁ tridaśehi satkṛtāṁ",
    "san-lo-mvu37:124": "supuṣpitāṁ amaravarehi sevitāṁ |",
    "san-lo-mvu37:125": "śākhāṁ dadensur nama astu māriṣa",
    "san-lo-mvu37:126": "yathaiva mo śakra tathaiva so tuvaṁ ||",
    "san-lo-mvu37:127": "tāṁ yācamānāṁ anudrakṣi brāhmaṇa",
    "san-lo-mvu37:128": "ityabrīṣi kalahaṁ udīraye |",
    "san-lo-mvu37:129": "na mahyaṁ puṣpehi ihārtha vidyati",
    "san-lo-mvu37:130": "yā yeva vo śreyatarā (gṛhṇātu) ||",
    "san-lo-mvu37:131": "tadiyaṁ tvaṁ eva samīkṣa brāhmaṇa",
    "san-lo-mvu37:132": "jānāhi mo māriṣa yā nu śreyā |",
    "san-lo-mvu37:133": "yasyaiva no māriṣa tāṁ dayiṣyasi",
    "san-lo-mvu37:134": "sā eva no śreyatarā bhaviṣyati ||",
    "san-lo-mvu37:135": "akāryam etaṁ vacanaṁ sugātrikā",
    "san-lo-mvu37:136": "sa brāhmaṇo krodhaśabdaṁ viyāhare |",
    "san-lo-mvu37:137": "gatvāna bhūtādhipatiṁ hi pṛcchatha",
    "san-lo-mvu37:138": "so eva vo jñāsyati yā nu śreyā ||",
    "san-lo-mvu37:139": "tadāpi tāyo paramārthadarśino",
    "san-lo-mvu37:140": "udārikā varṇavareṇa arthikā |",
    "san-lo-mvu37:141": "gatvāna vocantridaśādhipasya",
    "san-lo-mvu37:142": "jānāhi mo māriṣa kā nu śreyā ||",
    "san-lo-mvu37:143": "tān dṛṣṭvā aṇāttamanā puraṁdaro",
    "san-lo-mvu37:144": "ityabravīt* āttamano sarveṣu |",
    "san-lo-mvu37:145": "+ + + yuṣme sadṛśā sugātrikā",
    "san-lo-mvu37:146": "ko thehapūrvaṁ kalahaṁ udīraye ||",
    "san-lo-mvu37:147": "yo sarvaloke carati mahāmuniḥ",
    "san-lo-mvu37:148": "nāmena so nārado satyavikramo |",
    "san-lo-mvu37:149": "so abravīt parvate gandhamādane",
    "san-lo-mvu37:150": "gatvāna bhūtādhipatiṁ hi pṛcchatha ||",
    "san-lo-mvu37:151": "ito so uttarato diśāyāṁ",
    "san-lo-mvu37:152": "gaṁgāya kūle himavantapārśve |",
    "san-lo-mvu37:153": "so kauśiko dullabhapānabhojano",
    "san-lo-mvu37:154": "tasya sudhāṁ preṣayi devasārathiḥ ||",
    "san-lo-mvu37:155": "agniṁ juhantasya pratiṣṭhato mama",
    "san-lo-mvu37:156": "prabhaṁkaro lokatamonudo yathā |",
    "san-lo-mvu37:157": "ādityalokasmiṁ tatheva īryasi",
    "san-lo-mvu37:158": "kā devatā kisya ihāgato si ||",
    "san-lo-mvu37:159": "śaṁkhopamaṁ śveta-atulyasannibhaṁ",
    "san-lo-mvu37:160": "manojñagandhaṁ priyarūpadarśanaṁ |",
    "san-lo-mvu37:161": "na dṛṣṭapūrvaṁ maya cakṣuṣedṛśaṁ",
    "san-lo-mvu37:162": "kā devatā kin tu dadāsidaṁ mama ||",
    "san-lo-mvu37:163": "ahaṁ mahendreṇa maharṣi preṣito",
    "san-lo-mvu37:164": "sudhāhariṁ tvāṁ tvaritaṁ upāgami |",
    "san-lo-mvu37:165": "jānāhi māṁ mātaliṁ devasārathiṁ",
    "san-lo-mvu37:166": "bhuṁjāhimāṁ kāṁkṣiṣu bhogamuttamaṁ ||",
    "san-lo-mvu37:167": "bhuktvā himāṁ dvādaśa + + + hi pāpakā",
    "san-lo-mvu37:168": "kṣudhāpipāsāṁ aratiṁ jvaraṁ kramā |",
    "san-lo-mvu37:169": "krodhopanāhaṁ ca vivādapaiśūnyaṁ",
    "san-lo-mvu37:170": "śītoṣṇatandrītarasaṁ ca uttamaṁ ||",
    "san-lo-mvu37:171": "na mātale kalpati mahya bhuṁjituṁ",
    "san-lo-mvu37:172": "pūrve adattvā iti bruvan anuttamaṁ |",
    "san-lo-mvu37:173": "na cāpi ekasya na mahya varṇitaṁ",
    "san-lo-mvu37:174": "asaṁvibhāgo hi sukhaṁ na vindati ||",
    "san-lo-mvu37:175": "mitraṁ opāyikaṁ pāripanthikā",
    "san-lo-mvu37:176": "strīghātakā ye paharanti arthaṁ |",
    "san-lo-mvu37:177": "sarve pi te matsarine samā matā",
    "san-lo-mvu37:178": "prāptaṁ adattvā amṛtaṁ pi nāse ||",
    "san-lo-mvu37:179": "tā preṣitā devarājena ātmajā",
    "san-lo-mvu37:180": "kanyā catasro tapanīyasannibhā |",
    "san-lo-mvu37:181": "sudhāṁ pi ādāya pratigrahārhāṁ",
    "san-lo-mvu37:182": "taṁ āśramaṁ yatra abhūṣi kauśikaḥ ||",
    "san-lo-mvu37:183": "dṛṣṭvā tu tāḥ arthadarśo matīmāṁ",
    "san-lo-mvu37:184": "prabhāsayantīyo anantarāśritāḥ |",
    "san-lo-mvu37:185": "sthitā catasro pramadā caturdiśaṁ",
    "san-lo-mvu37:186": "so dāni kauśika adhyabhāṣitha ||",
    "san-lo-mvu37:187": "purimāṁ diśan tiṣṭhasi devate tvaṁ",
    "san-lo-mvu37:188": "alaṁkṛtā tāravarā ca oṣadhī |",
    "san-lo-mvu37:189": "pṛcchāmi te kāṁcanavedivigrahe",
    "san-lo-mvu37:190": "ākhyāhi me tvaṁ katamāsi devatā ||",
    "san-lo-mvu37:191": "śiro ham asmi manujeṣu saṁmatā",
    "san-lo-mvu37:192": "akṣudrasattvā parisevino sadā |",
    "san-lo-mvu37:193": "sukheṣiṇī tuhya sukāśamāgatā",
    "san-lo-mvu37:194": "taṁ māṁ sudhāye varaprajña bhāgaya ||",
    "san-lo-mvu37:195": "śīlenupetaṁ caraṇena buddhiye",
    "san-lo-mvu37:196": "upetasattvaṁ praguṇena karmaṇā |",
    "san-lo-mvu37:197": "tvayā upeto śirijātimantiyā",
    "san-lo-mvu37:198": "preṣeti dāsaṁ viya bhogavāṁ sukhī ||",
    "san-lo-mvu37:199": "atho pi dāse alaso aśilpako",
    "san-lo-mvu37:200": "sudurgato vāpi naro arūpavāṁ |",
    "san-lo-mvu37:201": "tvayā upeto śirijātimantiyā",
    "san-lo-mvu37:202": "tad idam asādhu yad idaṁ tvayā kṛtaṁ ||",
    "san-lo-mvu37:203": "prabhāsayantī yaśasā yaśasvinī",
    "san-lo-mvu37:204": "manorameśāhūyanāṁ diśāṁ prati |",
    "san-lo-mvu37:205": "pṛcchāmi tvāṁ kāṁcanavedivigrahe",
    "san-lo-mvu37:206": "ācikṣa me tvaṁ katamāsi devatā ||",
    "san-lo-mvu37:207": "śraddhāham asmi manujeṣu sammatā",
    "san-lo-mvu37:208": "akṣudrasattvā pratisevinī sadā |",
    "san-lo-mvu37:209": "sukheṣiṇī tuhya sakāśam āgatā",
    "san-lo-mvu37:210": "taṁ māṁ sudhāye varaprajña bhāgaya ||",
    "san-lo-mvu37:211": "bhāryāpi me kho sadṛśā hi satkṛtā",
    "san-lo-mvu37:212": "kalyāṇadharmā ca pativratā ca |",
    "san-lo-mvu37:213": "prahāya svakulaṁ dhītarā ca",
    "san-lo-mvu37:214": "karoti śraddhāṁ puna kumbhakāśiye ||",
    "san-lo-mvu37:215": "śīlaṁ śrutaṁ cāpi athāpi saṁyamaṁ",
    "san-lo-mvu37:216": "śraddhā satī yatra + + + ekadā |",
    "san-lo-mvu37:217": "naiṣā sāvadyena vighātadarśanā",
    "san-lo-mvu37:218": "tad idam asādhu yad idaṁ tvayā kṛtaṁ ||",
    "san-lo-mvu37:219": "sā me va santike api ca vadyase",
    "san-lo-mvu37:220": "vijāne mūḍhāsi dhūrtānuvartinī |",
    "san-lo-mvu37:221": "na edṛśī arhati āsanodakaṁ",
    "san-lo-mvu37:222": "kuto sudhāṁ gaccha na me tvaṁ rocasi ||",
    "san-lo-mvu37:223": "jahāti rātrī aruṇasmiṁ udgate",
    "san-lo-mvu37:224": "sā tiṣṭhase tāravarā va oṣadhī |",
    "san-lo-mvu37:225": "pṛcchāmi te kāṁcanavedivigrahe",
    "san-lo-mvu37:226": "ācikṣa me tvaṁ katamāsi devatā ||",
    "san-lo-mvu37:227": "mṛgīva bhrāntā sarabhāya varjitā",
    "san-lo-mvu37:228": "nirākṛtā mandaṁ mamaṁ avekṣase |",
    "san-lo-mvu37:229": "kā te sahāyā mṛdugātri lakṣate",
    "san-lo-mvu37:230": "na bhāyase ekikā tuvaṁ devatā ||",
    "san-lo-mvu37:231": "na me sahāyā iha āgatā kauśika",
    "san-lo-mvu37:232": "+ + + pravarāsmi devatā |",
    "san-lo-mvu37:233": "āśā sudhāye iha āgatāsmi",
    "san-lo-mvu37:234": "tan me sudhāye varaprajña bhāgaya ||",
    "san-lo-mvu37:235": "āśāya kṣetrāṇi kṛṣanti karṣakā",
    "san-lo-mvu37:236": "saputradārā saṁghaṭanti ekato |",
    "san-lo-mvu37:237": "naṁ varṣa harati asanī ca utthitā",
    "san-lo-mvu37:238": "tad idam asādhu yad idaṁ tvayā kṛtaṁ ||",
    "san-lo-mvu37:239": "āśāye eke manujā dhanārthikā",
    "san-lo-mvu37:240": "nāvāṁ samāruhya taranti (sāgaraṁ) |",
    "san-lo-mvu37:241": "ālambane tatra sīdanti athāpi ca",
    "san-lo-mvu37:242": "duḥkhaṁ nigacchanti vinaṣṭapuṇyāḥ ||",
    "san-lo-mvu37:243": "sā me va santike api ca vadyase",
    "san-lo-mvu37:244": "vijāne mūḍhāsi dhūrtānuvartinī |",
    "san-lo-mvu37:245": "na edṛśī arhati āsanodakaṁ",
    "san-lo-mvu37:246": "kuto sudhāṁ gaccha na me tvaṁ rocasi ||",
    "san-lo-mvu37:247": "kā dṛṣṭāsi + + + pinaddhamañjarī ||",
    "san-lo-mvu37:248": "sīhāṁgadā kāṁcipramṛṣṭadhāraṇī |",
    "san-lo-mvu37:249": "kuśāgraraktā supinaddhakuṇḍalā",
    "san-lo-mvu37:250": "uśīravarṇā pratibhāya śobhasi ||",
    "san-lo-mvu37:251": "gate yathā prāvṛṣi atra sārade",
    "san-lo-mvu37:252": "alaṁkṛtā lohitamālinī + + + |",
    "san-lo-mvu37:253": "pṛcchāmi tvāṁ kāṁcanavedivigrahe",
    "san-lo-mvu37:254": "ācikṣa me tvaṁ katamāsi devatā ||",
    "san-lo-mvu37:255": "hirīyamasmi manujāna sammatā",
    "san-lo-mvu37:256": "akṣudrasattvapratisevinī sadā |",
    "san-lo-mvu37:257": "sukheṣiṇī tuhya sakāśam āgatā",
    "san-lo-mvu37:258": "na tu tvāṁ śakromi maharṣi yācituṁ ||",
    "san-lo-mvu37:259": "kāvarṇadhātu iha strī na vidyati",
    "san-lo-mvu37:260": "jānāmi dharmeṇa sugātri lakṣase |",
    "san-lo-mvu37:261": "te tāṁ ayācantiye prasavāmy ahaṁ",
    "san-lo-mvu37:262": "sudhāmahaṁ jīvitaṁ taṁ dadāmi te ||",
    "san-lo-mvu37:263": "tvām evahaṁ kāṁcanavedivigrahe",
    "san-lo-mvu37:264": "āmantrayitvāna pravekṣyi āśramaṁ |",
    "san-lo-mvu37:265": "tvām evahaṁ sarvaguṇena pūjaye",
    "san-lo-mvu37:266": "tava adattvā amṛtaṁ pi no alaṁ ||",
    "san-lo-mvu37:267": "taṁ āśramaṁ puṣpavicitrasaṁstṛtaṁ",
    "san-lo-mvu37:268": "dvijehi ghuṣṭaṁ rucirasvarehi |",
    "san-lo-mvu37:269": "sā succhavī taṁ ca praviṣṭā āśrama",
    "san-lo-mvu37:270": "udakupetaṁ phalamūlaśobhitaṁ ||",
    "san-lo-mvu37:271": "vṛkṣāgraṇīnāṁ bahavo nupuṣpitā",
    "san-lo-mvu37:272": "sālā piyālā panasā ca tindukā |",
    "san-lo-mvu37:273": "śobhāṁjanā loghra + + + pāṭalā",
    "san-lo-mvu37:274": "supuṇyagandhā mucilindakā ca ||",
    "san-lo-mvu37:275": "kuvalā tamālā bahavo nuveśanaṁ",
    "san-lo-mvu37:276": "aśvatthanyagrodha tathaivudumbarā |",
    "san-lo-mvu37:277": "tilakā kadambā ca tathaiva campakā",
    "san-lo-mvu37:278": "prasātikā śyāmaka tatra taṇḍulā ||",
    "san-lo-mvu37:279": "tatrāpinaddhaprāvṛto kuśāmayo",
    "san-lo-mvu37:280": "supuṇyagandho ajinopasevito |",
    "san-lo-mvu37:281": "āśītakurvī harate niṣaṇṇo",
    "san-lo-mvu37:282": "niṣīda kalyāṇasukhena āsane ||",
    "san-lo-mvu37:283": "tasyetavāye kuṣicāya kauśikaḥ",
    "san-lo-mvu37:284": "jayettamānaye jaṭāyantaṁ dhanena |",
    "san-lo-mvu37:285": "nehi pātrehi sudhāṁ svayaṁ dade",
    "san-lo-mvu37:286": "sā adhyabhāṣi tvaritā mahāmuniṁ ||",
    "san-lo-mvu37:287": "taṁ saṁprati gṛhyāṇa prītamānasā",
    "san-lo-mvu37:288": "ityabravī āttamanā jaṭādharaṁ |",
    "san-lo-mvu37:289": "kṛtā tvayā kauśika mahya pūjā",
    "san-lo-mvu37:290": "gacchāmi dāni tridaśāna sevituṁ ||",
    "san-lo-mvu37:291": "sā kauśikenānumatā dyutīmatā",
    "san-lo-mvu37:292": "jigīṣamāṇā tridaśāṁ upāgami |",
    "san-lo-mvu37:293": "gatvāna sā avaca sahasradarśanaṁ",
    "san-lo-mvu37:294": "iyaṁ sudhā vāsava yo hi me jayo ||",
    "san-lo-mvu37:295": "so tatra yo preṣita eva mātali",
    "san-lo-mvu37:296": "parivṛtto devasabhāya agrato |",
    "san-lo-mvu37:297": "hirī sudhāṁ kenabhilabdhe hetunā",
    "san-lo-mvu37:298": "ityabravī tvaṁ punar evam āhūya ||",
    "san-lo-mvu37:299": "taṁ so vatārād vinivartayed rathaṁ",
    "san-lo-mvu37:300": "jāmbūnadaṁ santapanīyasannibhaṁ |",
    "san-lo-mvu37:301": "prajvālyamānaṁ ravikarasaṁnibhaṁ",
    "san-lo-mvu37:302": "alaṁkṛtaṁ suvarṇabimbavicitraṁ ||",
    "san-lo-mvu37:303": "gatāś ca hastikapivyāghradvīpiyo",
    "san-lo-mvu37:304": "mṛgā ca vaiḍūryamayā upāgatā |",
    "san-lo-mvu37:305": "taṁ puṣkalā jyotīrasamayā śubhā",
    "san-lo-mvu37:306": "maṇīvaiḍūryamayā ca īdṛśā ||",
    "san-lo-mvu37:307": "heṣṭā manesī upariṁ ca kupsaraṁ",
    "san-lo-mvu37:308": "suvarṇacandrā ca rathe upāgatā |",
    "san-lo-mvu37:309": "taṁ yānaśreṣṭhaṁ abhiruhya mātali",
    "san-lo-mvu37:310": "daśa diśāyo abhinandayet* mahīṁ ||",
    "san-lo-mvu37:311": "nagāṁś ca śailāṁś ca vanaspatīṁ ca",
    "san-lo-mvu37:312": "sasāgarāṁ kampamānāṁ vasundharāṁ |",
    "san-lo-mvu37:313": "so kṣipram eva tvaritaṁ upāgami",
    "san-lo-mvu37:314": "tam āśramaṁ yatra abhūṣi kauśiko ||",
    "san-lo-mvu37:315": "so mātali + + + + + +",
    "san-lo-mvu37:316": "dūto ahaṁ pṛcchati te puraṁdaro |",
    "san-lo-mvu37:317": "śirīya śraddhāya ca āśāyāpi ca",
    "san-lo-mvu37:318": "hirī śreyā kena guṇena manyasi ||",
    "san-lo-mvu37:319": "+ + + + + + + + + + + +",
    "san-lo-mvu37:320": "+ + + śirī me pratibhāti mātali |",
    "san-lo-mvu37:321": "śraddhā anityā puna devasārathi",
    "san-lo-mvu37:322": "āśā visaṁvādikasaṁyatā mama ||",
    "san-lo-mvu37:323": "hirī manāpā pariśuddhakevalā",
    "san-lo-mvu37:324": "saṁgrāmaśīrṣe na ratā pravarjitā |",
    "san-lo-mvu37:325": "vipaśyamānā surabhī upadrutā",
    "san-lo-mvu37:326": "hirir nivāreti svacittamātmano ||",
    "san-lo-mvu37:327": "hirīha śreṣṭhā manujeṣu mātali",
    "san-lo-mvu37:328": "dahare kāṁkṣyati mahallike ca |",
    "san-lo-mvu37:329": "priyaṁ ca bhrātṛvyaṁ karoti caṇḍaṁ",
    "san-lo-mvu37:330": "hirir nivāreti svacittamātmano ||",
    "san-lo-mvu37:331": "ko te imāṁ kauśika dṛṣṭam* + + +",
    "san-lo-mvu37:332": "ugro hi indro athavā sahāṁpati |",
    "san-lo-mvu37:333": "indro tava indrasagotra kāṁkṣati",
    "san-lo-mvu37:334": "tasyaiva bhāvasahavratānuja ||",
    "san-lo-mvu37:335": "sa kauśikaḥ taṁ jahiyāna ucchrayaṁ",
    "san-lo-mvu37:336": "śīlopapeto asadhuryabhūto |",
    "san-lo-mvu37:337": "puṇyāni kṛtvā vipulāni āśrame",
    "san-lo-mvu37:338": "kāyasya bhedāt svargeṣu modati ||",
    "san-lo-mvu37:339": "",
    "san-lo-mvu37:340": "syāt khalu punaḥ bhikṣavo yuṣmākam evaṁ anyo so tena kālena teva samayena nārado nāma ṛṣi kauśikasagotro | na khalv etad evaṁ draṣṭavyaṁ | tat kasya hetoḥ | ahaṁ  so bhikṣavas tena kālena tena samayena nārado nāma ṛṣir abhūṣi kauśikagotro || syāt khalu punar bhikṣavo evam asyā anyā sā tena kālena tena samayena śakrasya devānām indrasya hirī nāma dhītā āsi | na khalv etad evaṁ draṣṭavyaṁ | tat kasya hetor bhikṣavo | eṣā eva yaśodharā tena kālena tena samayena śakrasya devānām indrasya hirī nāma dhītā abhūṣi | tadāpi eṣā mama hrīyāyantī allīnā | etarahiṁ pi mama eṣā hrīyāyantī allīnā ||",
    "san-lo-mvu37:341": "samāptaṁ maṁjarījātakaṁ ||"
}