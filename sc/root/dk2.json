{
    "dk2:0": "",
    "dk2:1": "",
    "dk2:2": "",
    "dk2:3": "Dharmaskandha |",
    "dk2:4": "",
    "dk2:5": "2. saṁskārapratyayaṁ vijñānaṁ |",
    "dk2:6": "",
    "dk2:7": "uddānaṁ |",
    "dk2:8": "hetuḥ pūrvaṁgamaṁ balaṁ saṁskārāḥ kumbhena |",
    "dk2:9": "catuṣkaṁ ||",
    "dk2:10": "uddānaṁ |",
    "dk2:11": "lobhaḥ alobhaḥ atha cakṣuḥ saṁskṛtaṁ kumbhopamena |",
    "dk2:12": "dvitīyaṁ catuṣkaṁ ||",
    "dk2:13": "saṁskārapratyayaṁ vijñānaṁ katamad | āha | yatha tāval lobhasahajāṁ vedanāṁ pratītya lobhasahajasya vijñānasyābhinirvṛttir bhavati prādurbhāvaś ca dveṣasahajāṁ mohasahajāṁ vedanāṁ pratītya mohasahajasya vijñānasyābhinirvṛttir bhavati prādurbhāvaḥ | tad ucyate saṁskārapratyayaṁ vijñānaṁ | api khalu cakṣuḥ pratītya rūpāṇi cotpadyate cakṣurvijñānaṁ | tatra cakṣuḥsaṁskṛtaṁ rūpāṇi ca bāhyaṁ pratyayaṁ cakṣurvijñānasya tad ucyate saṁskārapratyayaṁ vijnānaṁ | śrotraghrāṇajihvākāyamanaḥ pratītya dharmāṁś cotpadyate manovijñānaṁ | tatra manaḥsaṁskṛtaṁ dharmāś ca bāhyaṁ pratyayaṁ manovijñānasya tad ucyate saṁskārapratyayaṁ vijñānaṁ | api khalv evam uktaṁ bhagavatā kumbhopamesmin vyākaraṇe |",
    "dk2:14": "tasya puṇyān saṁskārān abhisaṁskṛtya puṇyopagaṁ bhavati vijñānaṁ | apuṇyān āniṁjyān saṁskārān abhisaṁskṛtyāniṁjyopagaṁ bhavati vijñānaṁ |",
    "dk2:15": "katham apuṇyaṁ | āha | yathā khalv ihaikatyo rāgaparyavasthito dveṣaparyavasthito mohaparyavasthitaḥ kāyena duścaritaṁ carati vācā manasā duścaritaṁ carati | iti ye te akuśalāḥ kāyasaṁskārā vāksaṁskārā manaḥsaṁskārā ima ucyante ’puṇyāḥ saṁskārāḥ | yad api taddhetos tatpratyayaṁ kāyasya bhedān narakeṣūpapadyate | tatra ca vijñānam abhinirvartayati | evam apuṇyān saṁskārān abhisaṁskṛtyāpuṇyopagaṁ vijñānaṁ bhavati |",
    "dk2:16": "yathā narakeṣu tiryakpreteṣu |",
    "dk2:17": "kathaṁ puṇyān abhisaṁskārān abhisaṁskṛtya puṇyopagaṁ bhavati vijñānaṁ | āha | yathā khalv ihaikatyo manuṣyasukhakeṣv avekṣāvān bhavati pratibaddhacittaḥ | vistareṇa yāvat | tatra ca vijñānam abhinirvartayati | evaṁ puṇyān saṁskārān abhisaṁskṛtya puṇyopagaṁ bhavati vijñānaṁ |",
    "dk2:18": "yathā manuṣyasukhakānām evaṁ yāvat paranirmitavaśavartināṁ brahmakāyikānāṁ viviktaṁ kāmair viviktaṁ tatra ca vijñānam abhinirvartayati | (about 65–70 akṣaras illegible)",
    "dk2:19": "yāvad bṛhatphalānāṁ sarveṣu pratipratidhyānāni vaktavyāni |",
    "dk2:20": "katham āniṁjyān saṁskārān abhisaṁskṛtyāniṁjyopagaṁ bhavati vijñānaṁ | āha | yathā khalv ihaikatya ākāśānantyāyatanānāṁ devānām avekṣāvān bhavati pratibaddhacitto vistareṇa tatra ca vijñānam abhinirvartayati | evaṁ yāvan naivasaṁjñānāsaṁjñāyatanānām iti yāvad vijñānaṁ saṁskārān āgamya vistaraḥ ||"
}