{
    "san-lo-mvu93:0": "",
    "san-lo-mvu93:1": "",
    "san-lo-mvu93:2": "",
    "san-lo-mvu93:3": "Mahāvastu",
    "san-lo-mvu93:4": "",
    "san-lo-mvu93:5": "93. Trapuṣa and Bhallika",
    "san-lo-mvu93:6": "",
    "san-lo-mvu93:7": "bhagavān muciliṁdasya nāgarājño bhavanāto utthihitvā ṣaṣṭhaṁ saptāhaṁ nirāhāro prītisukhenājapālanyagrodhamūle vītināmesi || tato ajapālasya nyagrodhamūlāto  ṣaṣṭhasya saptāhasyātyayena kṣīrikāvanaṣaṇḍe bahudevatake cetiye nirāhāro prītisukhena saptamaṁ saptāhaṁ vītināmesi || evaṁ bhagavāṁ saptasaptāhaṁ ekūnapaṁcāśad divasāṁ nirāhāro ||",
    "san-lo-mvu93:8": "uttarāpathe ukkalaṁ nāmādhiṣṭhānaṁ | tato ukkalāto adhiṣṭhānāto trapuso ca bhalliko ca nāma sārthavāhā āḍhyā mahādhanā mahābhogā puṇyavanto mahāparivārā dakṣiṇāpathāto paṁcahi dhuraśatehi tena mārgeṇa āgacchanti || teṣāṁ maṅgalīyānāṁ balīvardānāṁ puṁgavā eko sujātāye nakṣatre jātako aparo kīrtike | teṣāṁ evaṁ nakṣatrāṇāṁ nāmena sujātakīrtikanāmena jñāyanti || sarvasya sārthavāhasya purato sārthavāhasya yānakaṁ vahanti | yatra mārge kiṁcid bhayo bhavati siṁhabhayo vyāghrabhayo dvīpibhayaṁ vā gaṇḍakabhayaṁ vā hastibhayaṁ vā vanadevabhayaṁ vā udakavāhabhayaṁ vā caurabhayaṁ vā tatra te na gacchanti tataḥ te vāṇijakā jānanti bhayaṁ bhaviṣyatīti tathā saṁharitvā caturdiśaṁ pradhāvanti samantena avaloketvā || te dāni balīvardā sujātakīrtikā tahiṁ kṣīrikāvanakhaṇḍaṁ cānuprāptā | atra trapuṣabhalliyānāṁ ca vāṇijānāṁ pūrvajñātisālohitehi devabhūtehi tahiṁ kṣīrikāvanakhaṇḍe ṛddhiye nigṛhītā na śaknonti gantuṁ || tehi sthitehi sarve te puruṣā sārthāto bhītā tatra saṁnaddhā || teṣān te devatā pūrvajñātisālohitā antarīkṣagatā ghoṣam udīrayensuḥ śabdam anuśrāvayensuḥ || mā bhāyatha vāṇijā tti na bhavati vo upadravaṁ | eṣa buddho bhagavān iha vanaṣaṇḍe prativasati saptahi asaṁkhyeyakalpehi prādurbhūtaḥ bahujanahitāya bahujanasukhāya lokānukaṁpāya mahato janakāyasyārthāya hitāya sukhāya devānāṁ ca  manuṣyāṇāṁ ca tasyādya saptasaptāhaṁ ekūnapaṁcāśad divasā anāhārasya | tam āhāreṇa pratimānetha tato vaḥ aprameyaṁ kuśalamūlaṁ bhaviṣyati || tehi dāni trapuṣabhallikehi vāṇijehi tānaṁ devatānāṁ vacanaṁ śrutvā madhusarpisaṁyuktaṁ tarpaṇaṁ gṛhītaṁ | te devatā teṣāṁ vāṇijakānāṁ purato gacchanti | ito āgacchatha || te dāni vāṇijā tehi devatehi bhagavato sakāśam upanītā || te taṁ madhutarpaṇaṁ gṛhya bhagavantam upasaṁkrāntā | imaṁ bhagavan madhutarpaṇaṁ paribhuṁjatu asmākam anugrahārthaṁ || atha khalu bhagavato etad abhūṣi || kiṁ nu khalu purimakā samyaksaṁbuddhā bhājanapratigrāhakā utāho pāṇipratigrāhakā bhājanapratigrāhakā samyaksaṁbuddhā ti || saha cittotpādenaiva bhagavataḥ catvāri mahālokapālā catvāri suvarṇapātrāṇy ādāya bhagavantam upasaṁkrāntā ratanapātrā ti kṛtvā na pravrajitasārūpyāni bhagavāṁ na pratigṛhṇāti || te dāni rūpyāmayāni pātrāṇy ādāya bhagavantam upasaṁkrāntā | tān api bhagavāṁ ratanapātrāṇīti kṛtvā na pratigṛhṇāti || evaṁ muktāmayāni vaiḍūryāmayāni sphaṭikamayāni musāragalvamayāni lohitikāmayāni tān api bhagavāṁ ratnapātrāṇīti kṛtvā na pravrajitasārūpyāṇīti kṛtvā na pratigṛhṇāti || te dāni catvāro śailapātrāṇi ādāya bhagavantam upasaṁkrāntā || atha khalu bhagavataḥ etad abhūṣi | yad aham ekasya lokapālasya pātraṁ pratigṛhṇīṣyāmi trayāṇāṁ bhaviṣyati cittasyānyathātvaṁ || bhagavatā sarveṣāṁ caturṇāṁ lokapālānāṁ catvāri pātrāṇi pratigṛhṇitvā aṁguṣṭhena ākrāntā ekapātro ca adhiṣṭhito | te dāni catvāro pātrā ekaṁ pātraṁ saṁjātā sarveṣāṁ caturṇāṁ pātrāṇāṁ catvāri pātrakoṭīni dṛśyanti | tatra bhagavatā trapusabhallikānāṁ vāṇijānāṁ madhutarpaṇaṁ paribhuktaṁ ||",
    "san-lo-mvu93:9": "bhagavāṁ dāni trapusamallikānāṁ vāṇijānāṁ madhutarpaṇaṁ pītvā pratyagrapraṇītavarṇagandharasopetaṁ dakṣiṇām ādiśati ||",
    "san-lo-mvu93:10": "",
    "san-lo-mvu93:11": "anekākārasaṁpannaṁ tarpaṇanti pravuccati |",
    "san-lo-mvu93:12": "varṇena caiva saṁpannaṁ gandhena ca rasena ca ||",
    "san-lo-mvu93:13": "pratyagraṁ ca praṇītaṁ ca eṣaṇīyaṁ ca kalpiyaṁ |",
    "san-lo-mvu93:14": "tarpaṇaṁ prathamaṁ śāstu adensuḥ trapusabhalliyā ||",
    "san-lo-mvu93:15": "madhusarpisaṁyuktaṁ taṁ pibe ca puruṣottamaḥ |",
    "san-lo-mvu93:16": "tehi saṁtarpito vīro pratisaṁlāna-utthito |",
    "san-lo-mvu93:17": "tarpaye dharmavṛṣṭīye devagandharvamānuṣāṁ ||",
    "san-lo-mvu93:18": "diśe sovatthikaṁ divyaṁ maṁgalyaṁ cārthasādhakaṁ |",
    "san-lo-mvu93:19": "yaṁ śrutvā sumanā sarve sarvārthāṁ sādhayiṣyati ||",
    "san-lo-mvu93:20": "svasti vo dvipade bhotu svasti vo stu catuṣpade |",
    "san-lo-mvu93:21": "svasty astu vrajatāṁ mārge svasti pratyāgateṣu ca ||",
    "san-lo-mvu93:22": "svasti rātrau divā svasti svasti madhyaṁdine sthite |",
    "san-lo-mvu93:23": "sarvatra svasti vo bhotu mā ca pāpaṁ samāgamat* ||",
    "san-lo-mvu93:24": "śirī vo dakṣiṇe skandhe śirī vāme pratiṣṭhitā |",
    "san-lo-mvu93:25": "śirī vo aṁgamaṁgeṣu māleva supratiṣṭhitā ||",
    "san-lo-mvu93:26": "bhadraṁ vo bhadraśirī vo vāṇijā bhadram astu vo |",
    "san-lo-mvu93:27": "yena kenacit kāryeṇa gacchatha purimāṁ diśāṁ ||",
    "san-lo-mvu93:28": "nakṣatrāṇi vo pālentu ye tāṁ diśam adhiṣṭhitā |",
    "san-lo-mvu93:29": "kṛttikā rohiṇī caiva mṛgārdrā ca punarvasu ||",
    "san-lo-mvu93:30": "puṣyaṁ ca varanakṣatraṁ aśleṣā bhoti saptamā ||",
    "san-lo-mvu93:31": "ity ete sapta nakṣatrā lokapālā yaśasvinaḥ |",
    "san-lo-mvu93:32": "ādiṣṭā purime bhāge eteṣāṁ purimā diśā ||",
    "san-lo-mvu93:33": "ete vo adhipālentu bhūmīye bhavanena ca |",
    "san-lo-mvu93:34": "kṣemā ca vo diśā bhontu mā ca vo pāpam āgame |",
    "san-lo-mvu93:35": "labdhārthā ca nivartetha tehi nakṣatrehi rakṣitā ||",
    "san-lo-mvu93:36": "purastime diśobhāge aṣṭa devakumārikā |",
    "san-lo-mvu93:37": "nandottarā nandisenā nandinī nandirakṣitā ||",
    "san-lo-mvu93:38": "jayantī vijayantī ca siddhārthā aparājitā |",
    "san-lo-mvu93:39": "teṣām adhipatī rājā dhṛtarāṣṭro ti nāmataḥ ||",
    "san-lo-mvu93:40": "gaṁdharvādhipatī rājā devehi sa ca rakṣitaḥ |",
    "san-lo-mvu93:41": "so pi vo abhipāletu bhūmīye bhavanena ca ||",
    "san-lo-mvu93:42": "kṣemā ca vo diśo bhontu mā ca vo pāpam āgamī |",
    "san-lo-mvu93:43": "labdhārthā ca nivartetha sarvadevehi rakṣitā ||",
    "san-lo-mvu93:44": "purimasmiṁ diśobhāge cāpalaṁ va nāma cetiyaṁ |",
    "san-lo-mvu93:45": "nityaṁ jvalati tejena nityaṁ satyopayācanaṁ |",
    "san-lo-mvu93:46": "so pi vo abhipāletu bhūmīye bhavanena ca ||",
    "san-lo-mvu93:47": "kṣemā ca vo diśo bhontu mā ca vo pāpam āgamī |",
    "san-lo-mvu93:48": "labdhārthā ca nivartetha sarvacetiyasurakṣitā ||",
    "san-lo-mvu93:49": "yena kenacid arthena gacchatha dakṣiṇāṁ diśaṁ |",
    "san-lo-mvu93:50": "nakṣatrāṇy abhipālentu ye tāṁ diśām adhiṣṭhitā ||",
    "san-lo-mvu93:51": "maghā cobhe ca phālguṇyau hastā citrā ca paṁcamā |",
    "san-lo-mvu93:52": "svātī caiva viśākhā ca eteṣāṁ dakṣiṇā diśā ||",
    "san-lo-mvu93:53": "ity ete sapta nakṣatrā lokapālā yaśasvinaḥ |",
    "san-lo-mvu93:54": "ādiṣṭā dakṣiṇe bhāge eteṣāṁ dakṣiṇā diśā ||",
    "san-lo-mvu93:55": "te pi vo abhipālentu bhūmīye bhavanena ca |",
    "san-lo-mvu93:56": "kṣemā ca vo diśā bhontu mā ca vo pāpam āgamī |",
    "san-lo-mvu93:57": "labdhārthā ca nivartetha tehi nakṣatrehi rakṣitā ||",
    "san-lo-mvu93:58": "dakṣiṇasmiṁ diśobhāge aṣṭa devakumāriyo |",
    "san-lo-mvu93:59": "lakṣmīmatī śirīmatī yaśomatī yaśodharā ||",
    "san-lo-mvu93:60": "śubheṣṭhitā suprabhātā suviśuddhā suvyākṛtā |",
    "san-lo-mvu93:61": "tā pi vo abhipālentu bhūmīye bhavanena ca ||",
    "san-lo-mvu93:62": "kṣemā ca vo diśā bhontu mā ca vo pāpam āgamī |",
    "san-lo-mvu93:63": "labdhārthā ca nivartetha devakanyāhi rakṣitā ||",
    "san-lo-mvu93:64": "tāsām adhipatī rājā virūḍhako ti nāmataḥ |",
    "san-lo-mvu93:65": "kumbhāṇḍādhipatī rājā yamena saha rakṣatu ||",
    "san-lo-mvu93:66": "kṣemā ca vo diśo bhontu mā ca vo pāpam āgamī |",
    "san-lo-mvu93:67": "labdhārthā ca nivartetha kumbhāṇḍehi surakṣitā ||",
    "san-lo-mvu93:68": "dakṣiṇasmiṁ diśobhāge abhipaśyaṁ nāma cetiyaṁ |",
    "san-lo-mvu93:69": "nityaṁ jvalati tejena nityaṁ satyopayācanaṁ ||",
    "san-lo-mvu93:70": "so pi vo abhipāletu bhūmīye bhavanena ca |",
    "san-lo-mvu93:71": "kṣemā ca vo diśā bhontu mā ca vo pāpam āgamī |",
    "san-lo-mvu93:72": "labdhārthā ca nivartetha cetiyena surakṣitā ||",
    "san-lo-mvu93:73": "yena kenacid arthena gacchatha paścimāṁ diśaṁ |",
    "san-lo-mvu93:74": "nakṣatrā vo bhipālentu ye tāṁ diśam adhiṣṭhitā ||",
    "san-lo-mvu93:75": "anurādhā ca jyeṣṭhā ca mūlaś ca dṛḍhavīryavān* |",
    "san-lo-mvu93:76": "ubhe āṣāḍhe bhijic ca śravaṇā bhavati saptamī ||",
    "san-lo-mvu93:77": "te pi vo abhipālentu bhūmīye bhavanena ca |",
    "san-lo-mvu93:78": "kṣemā ca vo diśā bhontu mā ca vo pāpam āgamī |",
    "san-lo-mvu93:79": "labdhārthā ca nivartetha tehi nakṣatrehi rakṣitā ||",
    "san-lo-mvu93:80": "paścimasmiṁ diśobhāge aṣṭau devakumāriyo |",
    "san-lo-mvu93:81": "alaṁbuṣā miśrakeśī ariṣṭā suprabhāyakā ||",
    "san-lo-mvu93:82": "+ + + + + + kṛṣṇā śukrā ca draupadī |",
    "san-lo-mvu93:83": "tā pi vo abhipālentu ārogyena śivena ca ||",
    "san-lo-mvu93:84": "kṣemā ca vo diśā bhontu mā ca vo pāpam āgamī |",
    "san-lo-mvu93:85": "labdhārthā ca nivartetha devakanyāhi rakṣitā ||",
    "san-lo-mvu93:86": "tāsām adhipatī rājā virūpākṣo ti nāmataḥ |",
    "san-lo-mvu93:87": "sa vo nāgādhipo rājā varuṇena saha rakṣatu ||",
    "san-lo-mvu93:88": "so pi vo abhipāletu bhūmīye bhavanena ca |",
    "san-lo-mvu93:89": "kṣemā ca vo diśā bhontu mā ca vo pāpam āgamī |",
    "san-lo-mvu93:90": "labdhārthā ca nivartetha sarvanāgehi rakṣitā ||",
    "san-lo-mvu93:91": "paścimasmiṁ diśobhāge asto nāmena parvato |",
    "san-lo-mvu93:92": "āvarto candrasūryāṇāṁ asto arthaṁ dadātu vo ||",
    "san-lo-mvu93:93": "so pi vo abhipāletu bhūmīye bhavanena ca ||",
    "san-lo-mvu93:94": "kṣemā ca vo diśā bhontu mā ca vo pāpam āgamī |",
    "san-lo-mvu93:95": "labdhārthā ca nivartetha sarve astena rakṣitā ||",
    "san-lo-mvu93:96": "yena kenacid arthena gacchatha uttarāṁ diśāṁ |",
    "san-lo-mvu93:97": "nakṣatrā vo bhipālentu ye tāṁ diśam adhiṣṭhitā ||",
    "san-lo-mvu93:98": "dhaniṣṭhā śatabhiṣā caiva ubhau proṣṭhapadā pi ca |",
    "san-lo-mvu93:99": "revaty athāśvinī caiva bharaṇī bhavati saptamī ||",
    "san-lo-mvu93:100": "tā pi vo anupālentu bhūmīye bhavanena ca |",
    "san-lo-mvu93:101": "kṣemā ca vo diśo bhontu mā ca vo pāpam āgamī |",
    "san-lo-mvu93:102": "labdhārthāś ca nivartetha tehi nakṣatrehi rakṣitā ||",
    "san-lo-mvu93:103": "uttarasmiṁ diśobhāge aṣṭau devakumāriyo |",
    "san-lo-mvu93:104": "ilā devī surā devī pṛthivī padumāvatī ||",
    "san-lo-mvu93:105": "āśā śraddhā hirī ca śrī + + + samāgatā |",
    "san-lo-mvu93:106": "tā pi vo abhipālentu bhūmīye bhavanena ca ||",
    "san-lo-mvu93:107": "kṣemā ca vo diśā bhontu mā ca vo pāpam āgamī |",
    "san-lo-mvu93:108": "labdhārthaś ca nivartetha devakaṁnyāhi rakṣitā ||",
    "san-lo-mvu93:109": "tāsām adhipatī rājā kuvera iti nāmataḥ |",
    "san-lo-mvu93:110": "sarvayakṣādhipo rājā rākṣasīhi saha rakṣatu ||",
    "san-lo-mvu93:111": "so pi vo abhipāletu bhūmīye bhavanena ca |",
    "san-lo-mvu93:112": "kṣemā ca vo diśā bhontu mā ca vo pāpam āgamī |",
    "san-lo-mvu93:113": "labdhārthāś ca nivartetha yakṣarākṣasarakṣitā ||",
    "san-lo-mvu93:114": "uttarasmiṁ diśobhāge kailāso nāma parvataḥ |",
    "san-lo-mvu93:115": "āvāso yakṣasaṁghānāṁ rākṣasānāṁ niveśanaṁ ||",
    "san-lo-mvu93:116": "so pi vo abhipāletu bhūmīye bhavanena ca |",
    "san-lo-mvu93:117": "kṣemā ca vo diśā bhontu mā ca vo pāpam āgamī |",
    "san-lo-mvu93:118": "labdhārthāś ca nivartetha yakṣarākṣasarakṣitāḥ ||",
    "san-lo-mvu93:119": "aṣṭāviṁśati nakṣatrā saptasapta caturdiśaṁ |",
    "san-lo-mvu93:120": "saha candramasūryehi triṁśad bhonti anūnakaṁ ||",
    "san-lo-mvu93:121": "dvātriṁśad devakanyāvo aṣṭa aṣṭa caturdiśaṁ |",
    "san-lo-mvu93:122": "catvāraś ca mahārājā lokapālā yaśasvinaḥ |",
    "san-lo-mvu93:123": "prajvalamānavarṇena rakṣanti caturdiśaṁ ||",
    "san-lo-mvu93:124": "aṣṭa śramaṇā brāhmaṇā aṣṭa janapadeṣu kṣatriyā |",
    "san-lo-mvu93:125": "aṣṭa sa-indrakā devā sadā rakṣāṁ karontu vaḥ ||",
    "san-lo-mvu93:126": "",
    "san-lo-mvu93:127": "teṣāṁ dāni bhagavatā trīṇi śaraṇagamanāni dinnāni | gacchatha buddhaśaraṇaṁ gacchatha dharmaśaraṇaṁ gacchatha anāgataṁ ca bhagavato śrāvakasaṁghaśaraṇaṁ || te dāni buddhaśaraṇaṁ gatā dharmaśaraṇaṁ gatā saṁghaśaraṇaṁ gatā || te dāni āhansuḥ || vayaṁ bhagavaṁ vāṇijakā deśadeśāni ca rājyāni ca aṇvāma | sādhu maṁ bhagavāṁ kaṁcid dadeya dhātuṁ yaṁ vayaṁ pūjayema || bhagavatā dāni teṣāṁ śīrṣāto pāṇinā keśāni otāritvā dinnāni imaṁ keśastūpaṁ kārayetha nakhāni ca otāritvā dinnāni imaṁ nakhastūpaṁ kārāpetha śilā ca āgamiṣyanti tāṁ ca śilāṁ pratiṣṭhāpetha || tehi dāni yatra keśasthālī nāma adhisthāno tahiṁ keśastūpaṁ kārāpitaṁ | vālukṣo nāma nagaraṁ tahiṁ nakhastūpaṁ kārāpitaṁ | śilukṣaṁ nāmādhiṣṭhānaṁ tatrāpi śilā pratiṣṭhāpitā sā bhagavatā ṛddhīye pāṇinā kṣiptā ||"
}