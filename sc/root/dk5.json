{
    "dk5:0": "",
    "dk5:1": "",
    "dk5:2": "",
    "dk5:3": "Dharmaskandha |",
    "dk5:4": "",
    "dk5:5": "5. nāmarūpapratyayaṁ ṣaḍāyatanam |",
    "dk5:6": "",
    "dk5:7": "uddānaṁ |",
    "dk5:8": "śītam uṣṇaṁ ca bhojyaṁ ca pānam udvartanaṁ tathā",
    "dk5:9": "śītodikā puṣkariṇī svātir eva ca rāgajaṁ",
    "dk5:10": "dveṣajaṁ caiva mohajaṁ bhavati paścimaṁ ||",
    "dk5:11": "nāmarūpapratyayaṁ ṣaḍāyatanaṁ katarad | āha | yathā khalv ihaikatyaḥ śītapracurād uṣṇaṁ gacchati | tasya tata utpadyante uṣṇasahajāni mahābhūtāni | tatra yāni ca uṣṇasahajāni mahābhūtāni idaṁ rūpasya tajjā vedanā saṁjñā saṁskārā vijñānaṁ idaṁ nāmasya | ity etac chītasahajaṁ nāmarūpaṁ pratītya cakṣurindriyasyopacayo bhavati |",
    "dk5:12": "evaṁ śrotraṁ ghrāṇaṁ jihvā kāyo mano ’pi tatra upacīyate | tad ucyate nāmarūpapratyayaṁ ṣaḍāyatanam | iti eṣa uṣṇapracurāc chītaṁ |",
    "dk5:13": "yathā khalv ihaikatyo jighatsādaurbalyaparītaḥ śuci prāṇītaṁ khādanīyaṁ bhojanīyam khādayati | tasya tata utpadyante bhojanasahajāni mahābhūtāni | tatra yac ca bhojanaṁ yāni ca bhojanasahajāni mahābhūtāni idaṁ rūpasya tajjā vedanā | vistareṇa yathā pūrvoktaṁ |",
    "dk5:14": "yathā khalv ihaikatyas tṛṣitaḥ klāntaḥ pipāsitaḥ śuci śītalaṁ pānīyaṁ pibati | tasya tata utpadyante pānasahajāni mahābhūtāni | vistaraḥ |",
    "dk5:15": "yathā khalv ihaikatyaḥ utsadanaparimardanasaṁvāhanāyogam anuyukto viharati | tasya tata utpadyante utsadanaparimardanasaṁvāhanasahajāni mahābhūtāni | tatra yac ca utsadanaṁ parimardanasaṁvāhanaṁ yāni ca utsadanaparimardanasaṁvāhanasahajāni mahābhūtāni idaṁ rūpasya tajjā vedanā saṁjñā saṁskārās tajjaṁ vijñānam idaṁ nāmasya | vistaraḥ |",
    "dk5:16": "yathā khalv ihaikatyo grīṣmābhitapto grīṣmaparītas tṛṣitaḥ klāntaḥ pipāsitaḥ vātātapaparidyūnaḥ śītodikāṁ puṣkariṇīm avagāhayet* | tasya tata utpadyante śītasahajāni mahābhūtāni | tatra ca yac ca śītaṁ yāni ca śītasahajāni mahābhūtāni | tasya tajjā vedanā | vistaraḥ |",
    "dk5:17": "api khalv evam uktaṁ bhagavatā phalgunāvavāde vyākaraṇe |",
    "dk5:18": "vijñānaṁ phalguna āhāraṁ yāvad āyatyāṁ punarbhavasyābhinirvṛttaye prādurbhāvāya |",
    "dk5:19": "yat tat katarad vijñānaṁ | vistareṇa yāvat* | yasya vijñānasya samanantaraṁ mātuḥ kukṣau kalalam ātmabhāvam abhisaṁmūrcchati | kalalaṁ ātmabhāvaṁ saṁmūrcchatīti | idaṁ rūpasya tajjā vedanā saṁjñā saṁskārās tajjaṁ vijñānam idaṁ nāmasya | ity etad ayoniśomanasikārasahajaṁ nāmarūpaṁ pratītya mātuḥ kukṣau ṣaṇṇām indriyāṇām abhinirvṛttir bhavati prādurbhāvas | tad ucyate nāmarūpapratyayaṁ ṣaḍāyatanam iti |",
    "dk5:20": "api khalv evam uktaṁ bhagavatā svātiṁ bhikṣuṁ kaivartapūrviṇam ārabhya |",
    "dk5:21": "trayāṇām bhikṣavaḥ saṁnipātān mātuḥ kukṣau garbhasyāvakrāntir bhavati | vistareṇa yāvan | mātuḥ kukṣau ṣaṇṇām indriyāṇām abhinirvṛttir bhavati prādurbhāvaḥ | tad ucyate ṣaḍāyatanapratyayaṁ nāmarūpam iti |",
    "dk5:22": "yathā khalv ihaikatyo + + + rāgaparyavasthito dveṣaparyavasthito mohaparyavasthitaḥ kāyena duścaritaṁ carati | vācā manasā duścaritaṁ carati | kāyena vācā duścaritaṁ carati | idaṁ rūpasya | manasā duścaritam idaṁ nāmasyety | etad akuśalaṁ nāmarūpaṁ pratītya duḥkhodayaṁ duḥkhavipākaṁ kāyasya bhedān narakeṣūpapadyate | tatra ca ṣaṇṇām indriyāṇām abhinirvṛttir bhavati prādurbhāvaḥ | tad ucyate nāmarūpapratyayaṁ ṣaḍāyatanaṁ |",
    "dk5:23": "yathā narakeṣu tiryakpreteṣu |",
    "dk5:24": "yathā khalv ihaikatyo manuṣyasukhakeṣv avekṣāvān bhavati pratibaddhacittaḥ | tasyaivaṁ bhavaty | aho batāhaṁ manuṣyasukhakānāṁ sabhāgatāyām upapadyeyaṁ | sa taṁ prārthayamāno | vistareṇa yāvat kāyena vācā manasā sucaritaṁ caratīti | idaṁ rūpasya | manasā sucaritaṁ caratīti | idaṁ nāmasyety | etat kuśalaṁ nāmarūpaṁ pratītya sukhodayaṁ sukhavipākaṁ kāyasya bhedān manuṣyasukhakānāṁ sabhāgatāyā(5)m upapadyate | tatra ca ṣaṇṇām indriyāṇām abhinirvṛttir bhavati prādurbhāvaḥ | tad ucyate nāmarūpapratyayaṁ ṣaḍāyatanam iti |",
    "dk5:25": "yathā manuṣyasukhakānām evaṁ yāvat paranirmitavaśavartināṁ |",
    "dk5:26": "yathā khalv ihaikatyo brahmakāyikānāṁ devānām avekṣāvān bhavati pratibaddhacittaḥ | vistareṇa yāvat | tathā samāpannasya yaḥ kāyasaṁvaro vāksaṁvaraḥ ājīvaviśuddhiḥ idaṁ rūpasya tajjā vedanā vistareṇa yāvad vijñānaṁ idaṁ nāmasya | ity etat kuśalaṁ nāmarūpaṁ pratītya sukhodayaṁ sukhavipākaṁ kāyasya bhedād brahmakāyikānāṁ devānāṁ sabhāgatāyām upapadyate | tatra ca ṣaṇṇāṁ indriyāṇām abhinirvṛttir bhavati prādurbhāvaḥ | tad ucyate nāmarūpapratyayaṁ ṣaḍāyatanam iti |",
    "dk5:27": "yathā brahmakāyikānām evaṁ yāvad asaṁjñisatvasaṁgṛhītānāṁ bṛhatphalānāṁ | iti yat tat ṣaḍāyatanaṁ nāmarūpam āgamya ca nāmarūpaṁ niśritya nāmarūpaṁ pratiṣṭhāya utpadyate samutpadyate jāyate saṁjāyate nirvartayaty abhinirvartayati samudāgacchati prādurbhavati idaṁ ucyate nāmarūpapratyayaṁ ṣaḍāyatanaṁ ||"
}