{
    "san-lo-mvu13:0": "",
    "san-lo-mvu13:1": "",
    "san-lo-mvu13:2": "",
    "san-lo-mvu13:3": "Mahāvastu",
    "san-lo-mvu13:4": "",
    "san-lo-mvu13:5": "13. The Sixth Bhūmi",
    "san-lo-mvu13:6": "",
    "san-lo-mvu13:7": "",
    "san-lo-mvu13:8": "tataḥ sthaviraḥ kāśyapaḥ kātyāyanam athābravīt* |",
    "san-lo-mvu13:9": "kiṁ cittaṁ bodhisatvānāṁ paṁcamāyāṁ vipaścitāṁ ||",
    "san-lo-mvu13:10": "",
    "san-lo-mvu13:11": "tataḥ kātyāyanasthaviraḥ munikāśyapaṁ dhutadharmadharaṁ gāthayādhyabhāṣi ||",
    "san-lo-mvu13:12": "",
    "san-lo-mvu13:13": "alpāsvādanibaddho ’yaṁ lokāvarto ’tidāruṇaḥ |",
    "san-lo-mvu13:14": "+ + + + + + + + + + + + + + + + + + jāyate ||",
    "san-lo-mvu13:15": "",
    "san-lo-mvu13:16": "evam ukte āyuṣmān mahākāśyapaḥ āyuṣmantaṁ mahākātyāyanam uvāca || kṣetram iti ||",
    "san-lo-mvu13:17": "",
    "san-lo-mvu13:18": "tataḥ sthaviraḥ kātyāyanaḥ mahākāśyapam athābravīt* |",
    "san-lo-mvu13:19": "śrūyatāṁ lokanāthānāṁ kṣetraṁ tatvārthaniśritaṁ ||",
    "san-lo-mvu13:20": "upakṣetraṁ ca vakṣyāmi teṣāṁ paramavādināṁ |",
    "san-lo-mvu13:21": "tāni niśamya vākyāni śāsanaṁ ca naravara ||",
    "san-lo-mvu13:22": "ekaṣaṣṭiṁ trisahasrāṇi buddhakṣetraṁ parīkṣitaṁ |",
    "san-lo-mvu13:23": "ato caturguṇaṁ jñeyam upakṣetraṁ tathāvidhaṁ ||",
    "san-lo-mvu13:24": "",
    "san-lo-mvu13:25": "evam ukte āyuṣmāṁ mahākāśyapaḥ āyuṣmantaṁ mahākātyāyanam uvāca || kiṁ punar bho jinaputra sarveṣu buddhakṣetreṣu utpadyanti samyaksaṁbuddhā utāho keṣucid eva utpadyanti || evam ukte āyuṣmān mahākātyāyana āyuṣmantaṁ mahākāśyapaṁ gāthābhiḥ adhyabhāṣe ||",
    "san-lo-mvu13:26": "",
    "san-lo-mvu13:27": "kiṁcit eva bhavati apariśūnyaṁ",
    "san-lo-mvu13:28": "kṣetram apratimarūpadharehi |",
    "san-lo-mvu13:29": "kṣetrakoṭinayutāni bahūni",
    "san-lo-mvu13:30": "śūnyakāni puruṣapravarehi ||",
    "san-lo-mvu13:31": "durlabho hi varalakṣaṇadhārī",
    "san-lo-mvu13:32": "dīrghakālasamudāgatabuddhī |",
    "san-lo-mvu13:33": "sarvadharmakuśalo atitejaḥ",
    "san-lo-mvu13:34": "sarvasatvasukhatādharasatvo iti ||",
    "san-lo-mvu13:35": "",
    "san-lo-mvu13:36": "evam ukte āyuṣmān mahākāśyapa āyuṣmantaṁ mahākātyāyanam uvāca || khalu bho jinaputra ko hetuḥ kaḥ pratyayaḥ yaṁ ekasmiṁ kṣetre dvau samyaksaṁbuddhau nopapadyanti iti || evam ukte āyuṣmān mahākātyāyana āyuṣmantaṁ mahākāśyapaṁ gāthābhiḥ adhyabhāṣate ||",
    "san-lo-mvu13:37": "",
    "san-lo-mvu13:38": "yat kāryaṁ naranāgena buddhakarma suduḥkaraṁ |",
    "san-lo-mvu13:39": "tat sarvaṁ paripūreti eṣā buddhāna dharmatā ||",
    "san-lo-mvu13:40": "asamartho yadi siyād buddhadharmeṣu cakṣumāṁ |",
    "san-lo-mvu13:41": "tato duve mahātmānau utpadyete tathāgatau ||",
    "san-lo-mvu13:42": "taṁ cāsamarthasadbhāvaṁ varjayanti maharṣiṇāṁ |",
    "san-lo-mvu13:43": "tasmāt duve na jāyante ekakṣetre nararṣabhau ||",
    "san-lo-mvu13:44": "na jātu sāvaśeṣeṣu buddhadharmeṣu śruyyate |",
    "san-lo-mvu13:45": "nirvṛtāḥ puruṣaśreṣṭhā atītādhve jinātmajā ||",
    "san-lo-mvu13:46": "anāgatā atikrāntā saṁbuddhā ye ca sāṁprataṁ |",
    "san-lo-mvu13:47": "kṛtena buddhadharmeṇa nirvāyanti narottamā iti ||",
    "san-lo-mvu13:48": "",
    "san-lo-mvu13:49": "evam ukte āyuṣmān mahākāśyapaḥ āyuṣmantaṁ mahākātyāyanam uvāca || katamāni bho jinaputra samprati anyāni buddhakṣetrāṇi yatraitarhi samyaksaṁbuddhā dharmaṁ deśayantīti || evam ukte āyuṣmān mahākātyāyana āyuṣmantaṁ mahākāśyapaṁ gāthābhir adhyabhāṣe ||",
    "san-lo-mvu13:50": "",
    "san-lo-mvu13:51": "purastime diśo bhāge buddhakṣetraṁ sunirmitaṁ |",
    "san-lo-mvu13:52": "tatra mṛgapatiskandho nāmena jinapuṅgavaḥ ||",
    "san-lo-mvu13:53": "purastime diśo bhāge buddhakṣetraṁ kṛtāgadaṁ |",
    "san-lo-mvu13:54": "tatra siṁhahanur nāma jino dvātriṁśalakṣaṇaḥ ||",
    "san-lo-mvu13:55": "purastime diśo bhāge buddhakṣetraṁ vibhūṣitaṁ |",
    "san-lo-mvu13:56": "tatra lokagurur nāma sarvadarśī mahāmuniḥ ||",
    "san-lo-mvu13:57": "purastime diśo bhāge buddhakṣetram akaṇṭhakaṁ |",
    "san-lo-mvu13:58": "tatra jñānadhvajo nāma śāstā śāsati prāṇināṁ ||",
    "san-lo-mvu13:59": "purastime diśo bhāge buddhakṣetram avekṣitaṁ |",
    "san-lo-mvu13:60": "tatra kanakabimbābho jino nāmena sundaraḥ ||",
    "san-lo-mvu13:61": "dakṣiṇasmiṁ diśo bhāge buddhakṣetraṁ drumadhvajaṁ |",
    "san-lo-mvu13:62": "tatra anihato nāma saṁbuddho devananditaḥ ||",
    "san-lo-mvu13:63": "dakṣiṇasmiṁ diśo bhāge buddhakṣetraṁ manoramaṁ |",
    "san-lo-mvu13:64": "tatra nāmena saṁbuddho cārunetro mahāmuniḥ ||",
    "san-lo-mvu13:65": "dakṣiṇasmiṁ diśo bhāge buddhakṣetram akardamaṁ |",
    "san-lo-mvu13:66": "tatra nāmena saṁbuddho mālādhārī vināyakaḥ ||",
    "san-lo-mvu13:67": "paścimasmiṁ diśo bhāge buddhakṣetram avigrahaṁ |",
    "san-lo-mvu13:68": "tatra nāmena saṁbuddho ambaro bhavasūdanaḥ ||",
    "san-lo-mvu13:69": "uttarasmiṁ diśo bhāge buddhakṣetraṁ manoramaṁ |",
    "san-lo-mvu13:70": "tatra nāmena saṁbuddho pūrṇacandro vidhiśrutaḥ ||",
    "san-lo-mvu13:71": "heṣṭimasmiṁ diśo bhāge buddhakṣetraṁ suniṣṭhitaṁ |",
    "san-lo-mvu13:72": "tatra nāmena saṁbuddho dṛḍhabāhus tathāgataḥ ||",
    "san-lo-mvu13:73": "upariṣṭā diśo bhāge buddhakṣetram anuddhṛtaṁ |",
    "san-lo-mvu13:74": "tatra buddho mahābhāgo nāmena arisūdanaḥ ||",
    "san-lo-mvu13:75": "buddhakṣetrasahasrāṇi anekāni ataḥ paraṁ |",
    "san-lo-mvu13:76": "buddhakṣetrasahasrāṇāṁ koṭī na prajñāyate ’parā ||",
    "san-lo-mvu13:77": "buddhakṣetrāṇāṁ śūnyānāṁ koṭī na prajñāyate ’ntarā |",
    "san-lo-mvu13:78": "lokadhātūsahasrāṇāṁ koṭī na prajñāyate ’ntarā ||",
    "san-lo-mvu13:79": "yathā saṁsāracakrasya pūrvā koṭī na prajñāyate |",
    "san-lo-mvu13:80": "tathāiva lokadhātūnāṁ pūrvā koṭī na prajñāyate ||",
    "san-lo-mvu13:81": "atikrāntānāṁ buddhānāṁ pūrvā koṭī na prajñāyate |",
    "san-lo-mvu13:82": "praṇidhentāna bodhāya pūrvā koṭī na prajñāyate ||",
    "san-lo-mvu13:83": "avaivartikadharmāṇāṁ pūrvā koṭī na prajñāyate |",
    "san-lo-mvu13:84": "abhiṣekabhūmiprāptānāṁ pūrvā koṭī na prajñāyate ||",
    "san-lo-mvu13:85": "tuṣiteṣu vasantānāṁ pūrvā koṭī na prajñāyate |",
    "san-lo-mvu13:86": "tuṣitebhyaś cyavantānāṁ pūrvā koṭī na prajñāyate ||",
    "san-lo-mvu13:87": "mātu kukṣau śayantānāṁ pūrvā koṭī na prajñāyate |",
    "san-lo-mvu13:88": "sthitānāṁ mātuḥ kukṣau tu pūrvā koṭī na prajñāyate ||",
    "san-lo-mvu13:89": "jāyamānānāṁ vīrāṇāṁ pūrvā koṭī na prajñāyate |",
    "san-lo-mvu13:90": "jātānāṁ lokanāthānāṁ pūrvā koṭī na prajñāyate ||",
    "san-lo-mvu13:91": "aṅkeṣu gṛhyamāṇānāṁ pūrvā koṭī na prajñāyate |",
    "san-lo-mvu13:92": "pādāni vikramantānāṁ pūrvā koṭī na prajñāyate ||",
    "san-lo-mvu13:93": "mahāhāsaṁ hasantānāṁ pūrvā koṭī na prajñāyate |",
    "san-lo-mvu13:94": "diśāṁ vilokayantānāṁ pūrvā koṭī na prajñāyate ||",
    "san-lo-mvu13:95": "aṅkena dhāriyantānāṁ pūrvā koṭī na prajñāyate |",
    "san-lo-mvu13:96": "upanīyamānānāṁ gandharvaiḥ pūrvā koṭī na prajñāyate ||",
    "san-lo-mvu13:97": "pūrebhyo niṣkramantānāṁ pūrvā koṭī na prajñāyate |",
    "san-lo-mvu13:98": "bodhimūlam upentānāṁ pūrvā koṭī na prajñāyate ||",
    "san-lo-mvu13:99": "prāpnuvantānāṁ tathāgatajñānaṁ pūrvā koṭī na prajñāyate |",
    "san-lo-mvu13:100": "dharmacakraṁ pravartentānāṁ pūrvā koṭī na prajñāyate ||",
    "san-lo-mvu13:101": "satvakoṭī vinentānāṁ pūrvā koṭī na prajñāyate |",
    "san-lo-mvu13:102": "siṁhanādaṁ nadantānāṁ pūrvā koṭī na prajñāyate ||",
    "san-lo-mvu13:103": "āyuḥsaṁskāraṁ utsṛjantānāṁ pūrvā koṭī na prajñāyate |",
    "san-lo-mvu13:104": "nirvāyantānāṁ vīrāṇāṁ pūrvā koṭī na prajñāyate ||",
    "san-lo-mvu13:105": "nirvṛtānāṁ śayantānāṁ pūrvā koṭī na prajñāyate |",
    "san-lo-mvu13:106": "dhyāpiyantānāṁ vīrāṇāṁ pūrvā koṭī na prajñāyate ||",
    "san-lo-mvu13:107": "evam etaṁ yathābhūtaṁ śāstupūgaṁ vijānatha |",
    "san-lo-mvu13:108": "kvacit kvacit ca saṁbuddho buddhakṣetreṣu dṛśyate ||",
    "san-lo-mvu13:109": "",
    "san-lo-mvu13:110": "evam ukte āyuṣmān mahākāśyapo āyuṣmantaṁ mahākātyāyanam uvāca || yadi bho jinaputrā ettakā samyaksaṁbuddhā eko ca samyaksaṁbuddho aparimitān satvā parinirvāpayati nanu acireṇa kālena sarvasatvān parinirvāpayiṣyanti | evam ayaṁ lokaḥ sarveṇa sarvaśūnyaṁ bhaviṣyati sarvasatvavirahita iti || evam ukte āyuṣmān mahākātyāyana āyuṣmantaṁ mahākāśyapa gāthābhiḥ adhyabhāṣe ||",
    "san-lo-mvu13:111": "",
    "san-lo-mvu13:112": "samanantarasaṁpūraṁ śūnyaṁ bhavatu sarvadā |",
    "san-lo-mvu13:113": "apratiṣṭham anālambanaṁ niviṣṭaṁ bhavatu sarvadā ||",
    "san-lo-mvu13:114": "yattikā pṛthivīdhātu satvā bahutarakā ato |",
    "san-lo-mvu13:115": "pṛthagjanā khu nirdiṣṭā tena paramadarśinā ||",
    "san-lo-mvu13:116": "śṛṇvatāṁ puruṣavarasya śāsanaṁ bahunāṁ kutaḥ |",
    "san-lo-mvu13:117": "paryanto bheṣyati satvānām iti uktaṁ maharṣiṇeti ||",
    "san-lo-mvu13:118": "",
    "san-lo-mvu13:119": "evam ukte āyuṣmān mahākāśyapo āyuṣmantaṁ mahākātyāyanam uvāca || ye ime bho  jinaputra satvā samyaksaṁbodhāye praṇidhenti te te katibhir ākāraiḥ ṣaṣṭhyāyāṁ bhūmau vartamānāḥ saptamāyāṁ bhūmau vivartanta iti || evam ukte āyuṣmān mahākātyāyana āyuṣmantaṁ mahākāśyapam uvāca || dubhi khalu bho dhutadharmadhara ākārair bodhisatvā bodhāya praṇidhento ṣaṣṭhyāyāṁ bhūmau vartamānāḥ saptamāyāṁ bhūmau vivartanti || katamehi dubhi || saṁjñāvedayitanirodhasamāpattiyo ca spṛhayanti yasmiṁś ca kāle samyaksaṁbuddhā satvaparijñayā ahaṁ mahātmā śamīkaro tti devatāṁ satkṛtya avahitaśrotā śṛṇvanti || ye hi kecid bho dhutadharmadhara bodhisatvāḥ ṣaṣṭhyāyāṁ bhūmau vartamānāḥ saptamāyāṁ bhūmau vivartensu vivartanti vivartiṣyanti vā sarve imehi dubhi ākārehi vivartanti vivartensu vivartiṣyanti iti ||",
    "san-lo-mvu13:120": "",
    "san-lo-mvu13:121": "evaṁ eṣā ṣaṣṭhī bhūmir bhavati teṣāṁ guṇavarāṇāṁ |",
    "san-lo-mvu13:122": "hariṇapatīnāṁ hitāna maharṣiṇāṁ bodhisatvānām iti ||",
    "san-lo-mvu13:123": "",
    "san-lo-mvu13:124": "iti śrīmahāvastu-avadāne ṣaṣṭhī bhūmiḥ samāptā ||"
}