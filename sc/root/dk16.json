{
    "dk16:0": "",
    "dk16:1": "",
    "dk16:2": "",
    "dk16:3": "Dharmaskandha |",
    "dk16:4": "",
    "dk16:5": "16. upāsakaḥ |",
    "dk16:6": "",
    "dk16:7": "kiyatā upāsako bhavati | yataś ca gṛhī avadātavasanaḥ puruṣaḥ puruṣendriyeṇa samanvāgataḥ buddhaṁ śaraṇaṁ gacchati dharmaṁ saṁghaṁ śaraṇaṁ gacchati cittam utpādayati vācaṁ ca bhāṣate upāsakaṁ māṁ dhārayeti | iyatā upāsako bhavati |",
    "dk16:8": "kiyatā upāsakaḥ śikṣāsv ekadeśakārī bhavati | yataś copāsakaḥ buddhaṁ śaraṇaṁ gato bhavati dharmaṁ saṁghaṁ śaraṇaṁ gato bhavati prāṇātipātāt prativirataḥ adattādānāt kāmamithyācārān mṛṣāvādād aprativirataḥ iyatā upāsakaḥ śikṣāsv ekadeśakārī bhavati |",
    "dk16:9": "kiyatā upāsakaḥ śikṣāsu pradeśakārī bhavati | yataś copāsakaḥ buddhaṁ śaraṇaṁ gato bhavati dharmaṁ saṁghaṁ śaraṇaṁ gato bhavati prāṇātipātād adattādānāt prativirataḥ kāmamithyācārān mṛṣāvādāt surāmaireyamadyapramādasthānād aprativirataḥ iyatā upāsakaḥ śikṣāsu pradeśakārī bhavati |",
    "dk16:10": "kiyatā upāsakaḥ śikṣāsu yadbhūyaskārī bhavati | yataś copāsakaḥ buddhaṁ śaraṇaṁ gato bhavati dharmaṁ saṁghaṁ śaraṇaṁ gato bhavati prāṇātipātād adattādānāt kāmamithyācārāt prativirataḥ mṛṣāvādāt surāmaireyamadyapramādasthānād aprativirataḥ iyatā upāsakaḥ śikṣāsu yadbhūyaskāri bhavati |",
    "dk16:11": "kiyatā upāsakaḥ śikṣāsv aparipūrṇakārī bhavati | yataś copāsakaḥ buddhaṁ śaraṇaṁ gato bhavati dharmaṁ saṁghaṁ śaraṇaṁ gato bhavati prāṇātipātād adattādānāt kāmamithyācārān mṛṣāvādāt prativirataḥ surāmaireyamadyapramādasthānād aprativirataḥ iyatā upāsakaḥ śikṣāsv aparipūrṇakārī bhavati |",
    "dk16:12": "kiyatā upāsakaḥ śikṣāsu paripūrṇakārī bhavati | yataś copāsakaḥ buddhaṁ śaraṇaṁ gato bhavati dharmaṁ saṁghaṁ śaraṇaṁ gato bhavati prāṇātipātāt prativirataḥ adattādānāt kāmamithyācārān mṛṣāvādāt surāmaireyamadyapramādasthānāt prativirataḥ iyatā upāsakaḥ śikṣāsu paripūrṇakārī bhavati ||",
    "dk16:13": "paṁcabhir dharmaiḥ samanvāgataḥ upāsakaḥ ātmahitāya pratipanno bhavati na parahitāya | katamaiḥ paṁcabhiḥ | ātmanā prāṇātipātāt prativirato bhavati | no tu parān prāṇātipātaviratau samādāpayati |",
    "dk16:14": "ātmanā adattādānāt326 kāmamithyācārān mṛṣāvādāt surāmaireyamadyapramādasthānāt prativirato bhavati | no tu parān surāmaireyamadyapramādasthānaviratau samādāpayati | ebhiḥ paṁcabhiḥ dharmaiḥ samanvāgata upāsaka ātmahitāya pratipanno bhavati parahitāya ||",
    "dk16:15": "daśabhir dharmaiḥ samanvāgata upāsakaḥ ātmahitāya pratipanno bhavati parahitāya ca | ātmanā prāṇātipātāt prativirato bhavati parāṁś ca prāṇātipātaviratau samādāpayati | ātmanā adattādānāt kāmamithyācārān mṛṣāvādāt surāmaireyamadyapramādasthānāt prativirato bhavati parāṁś ca surāmaireyamadyapramādasthānaviratau samādāpayati | ebhir daśabhir dharmais samanvāgataḥ upāsakaḥ ātmahitāya pratipanno bhavati parahitāya ca ||",
    "dk16:16": "paṁcadaśabhir dharmais samanvāgata upāsakaḥ atmāhitāya pratipanno bhavati parahitāya ca bahujanahitāya bahujanasukhāya ca | ātmanā prāṇātipātāt prativirato bhavati parān api prāṇātipātaviratau samādāpayati prāṇātipātavirataṁ ca dṛṣṭvā sumanojño bhavati |",
    "dk16:17": "ātmanā adattādānāt kāmamithyācārān mṛṣāvādāt surāmaireyamadyapramādasthānaviratau samādāpayati surāmaireyamadyapramādasthānavirataṁ ca dṛṣṭvā sumanojño bhavaty | ebhiḥ paṁcadaśabhir dharmaiḥ samanvāgataḥ upāsakaḥ ātmahitāya pratipanno bhavati parahitāya bahujanahitāya bahujanasukhāya ca ||",
    "dk16:18": "aṣṭābhir dharmais samanvāgata upāsakaḥ ātmahitāya pratipanno bhavati na parahitāya | ātmanā śraddhāsaṁpanno bhavati no tu parāṁ cchraddhāsaṁpadi samādāpayati | ātmānā śīlasaṁpannas tyāgasaṁpannaḥ | abhīkṣṇam ārāmaṁ gantā bhavati bhikṣūṇāṁ darśanāya | avahitaśrotro dharmaṁ śṛṇoti | śrutānāṁ dharmāṇāṁ dhāraṇajātīyo bhavati | dhṛtānāṁ dharmāṇām arthopaparīkṣī bhavati | ātmanā upaparīkṣitānāṁ dharmāṇām artham ājñāya dharmam ājñāya dharmānudharmapratipanno bhavati sāmīcīpratipanno ’nudharma no tu parān dharmacārī no tu parān dharmānudharmapratipattau samādāpayati | ebhir aṣṭābhir dharmaiḥ samanvāgataḥ upāsakaḥ ātmahitāya pratipanno bhavati na parahitāya |",
    "dk16:19": "ṣoḍaśabhir dharmaiḥ samanvāgata upāsakaḥ ātmahitāya pratipanno bhavati parahitāya ca | ātmanā śraddhāsaṁpanno bhavati parān api śraddhāsaṁpadi samādāpayati | ātmanā śīlasaṁpannas tyāgasaṁpanno bhavaty | ātmanā abhīkṣṇam ārāmaṁ gantā bhavati bhikṣūṇāṁ darśanāya | avahitaśrotro dharmaṁ śṛṇoti | śrutānāṁ dharmāṇāṁ dhāraṇajātīyo bhavati | dhṛtānāṁ dharmāṇāṁ upaparīkṣaṇajātīyo bhavati | ātmanā upaparīkṣitānāṁ dharmāṇām artham ājñāya dharmaṁ ājñāya dharmānudharmapratipanno bhavati | sāmīcīpratipanno ’nudharmacārī parāṁś ca dharmānudharmapratipattau samādāpayati | ebhiḥ ṣoḍaśabhir dharmaiḥ samanvāgata upāsaka ātmahitāya pratipanno bhavati parahitāya ca |",
    "dk16:20": "caturviṁśatyā dharmais samanvāgata upāsakaḥ ātmahitāya pratipanno bhavati parahitāya bahujanahitāya bahujanasukhāya ca | ātmanā śraddhāsaṁpanno bhavati parān api śraddhāsaṁpadi samādāpayati śraddhāsaṁpannaṁ ca dṛṣṭvā sumanojño bhavati | ātmanā śīlasaṁpannaḥ tyāgasaṁpannaḥ | abhīkṣṇam ārāmaṁ gantā bhavati bhikṣūṇāṁ darśanāya | avahitaśrotro dharmaṁ śṛṇoti | śrutānāṁ dharmāṇāṁ dhāraṇajātīyo bhavati | dhṛtānāṁ dharmāṇām arthopaparikṣī bhavati | ātmanā upaparikṣitānāṁ dharmāṇām artham ājñāya dharmam ājñāya dharmānudharmapratipanno bhavati sāmīcīpratipanno ’nudharmacār | parān api dharmānudharmapratipattau samādāpayati | dharmānudharmapratipannaṁ ca dṛṣṭvā sumanojño bhavati | ebhiś caturviṁśatyā dharmaiḥ samanvāgata upāsakaḥ ātmahitāya pratipanno bhavati parahitāya bahujanahitāya bahujanasukhāya ca ||",
    "dk16:21": "daśabhir dharmais samanvāgata upāsakaḥ kāyasya bhedāt paraṁ maraṇād apāyadurgativinipātaṁ narakeṣūpapadyate | ātmanā prāṇātipātiko bhavati | adattādāyikaḥ kāmamithyācāriko mṛṣāvādikaḥ piśunavādikaḥ paruṣavādikaḥ saṁbhinnapralāpiko ’bhidhyālur vyāpannacitto mithyādṛṣṭikaś ca bhavati | ebhir daśabhir dharmaiḥ samanvāgata upāsakaḥ kāyasya bhedād yāvan narakeṣūpapadyate |",
    "dk16:22": "viṁśatyā dharmaiḥ samanvāgata upāsakaḥ kāyasya bhedād yāvan narakeṣūpapadyate | ātmanā prāṇātipātiko bhavati parān api prāṇātipāte samādāpayati | ātmanā adattādāyiko yāvan mithyādṛṣṭikaḥ | parān api mithyādṛṣṭau samādāpayaty | ebhir viṁśatyā dharmaiḥ samanvāgata upāsakaḥ kāyasya bhedād yāvan narakeṣūpapadyate |",
    "dk16:23": "triṁśatā dharmaiḥ samanvāgataḥ upāsakaḥ kāyasya bhedād yāvan narakeṣūpapadyate | ātmanā prāṇātipātiko bhavati | parān api prāṇātipāte samādāpayati prāṇātipātikaṁ ca dṛṣṭvā sumanojño bhavati | ātmanā adattādāyiko yāvan mithyādṛṣṭikaṁ ca dṛṣṭvā sumanojño bhavati | ebhis triṁśatā dharmaiḥ samanvāgataḥ upāsako yāvat kāyasya bhedān narakeṣūpapadyate |",
    "dk16:24": "catvāriṁśatā dharmais samanvāgata upāsakaḥ kāyasya bhedād yāvan narakeṣūpapadyate | ātmanā prāṇātipātiko bhavati | parān api prāṇātipāte samādāpayati prāṇātipātikaṁ ca dṛṣṭvā sumanojño bhavati prāṇātipātasya ca varṇaṁ bhāṣate | ātmanā adattādāyiko yāvan mithyādṛṣṭeś ca varṇaṁ bhāṣate | ebhiś catvāriṁśatā dharmais samanvāgata upāsakaḥ kāyasya bhedād yāvan narakeṣūpapadyate ||",
    "dk16:25": "daśabhir dharmaiḥ samanvāgata upāsakaḥ kāyasya bhedāt sugatau svargaloke deveṣūpapadyate | ātmanā prāṇātipātāt prativirato bhavati | ātmanā adattādānāt kāmamithyācārān mṛṣāvādāt paiśunyāt pāruṣyāt saṁbhinnapralāpād anabhidhyālur avyāpannacittaḥ samyagdṛṣṭiko bhavati | ebhir daśabhir dharmaiḥ samanvāgata upāsakaḥ kāyasya bhedāt sugatau svargaloke deveṣūpapadyate ||",
    "dk16:26": "viṁśatyā dharmais samanvāgata upāsakaḥ kāyasya bhedād yāvad deveṣūpapadyate | ātmanā prāṇātipātāt prativirato bhavati | parān api prāṇātipātaviratau samādāpayati | ātmanā adattādānād yāvat samyagdṛṣṭiko bhavati | parān api samyagdṛṣṭau samādāpayati | ebhir viṁśatyā dharmaiḥ samanvāgata upāsako yāvad deveṣūpapadyate ||",
    "dk16:27": "triṁśatā dharmais samanvāgata upāsakaḥ kāyasya bhedād yāvad deveṣūpapadyate | ātmanā prāṇātipātāt prativirato bhavati | parān api prāṇātipātaviratau samādāpayati | prāṇātipātavirataṁ ca dṛṣṭvā sumanojño bhavati | ātmanā adattādānād yāvat samyagdṛṣṭikaṁ ca dṛṣṭvā sumanojño bhavaty | ebhis triṁśatā dharmaiḥ samanvāgata upāsakaḥ kāyasya bhedād yāvad deveṣūpapadyate ||",
    "dk16:28": "catvāriṁśatā dharmais samanvāgata upāsakaḥ kāyasya bhedāt sugatau svargaloke deveṣūpapadyate | ātmanā prāṇātipātāt prativirato bhavati | parān api prāṇātipātaviratau samādāpayati | prāṇātipātavirataṁ ca dṛṣṭvā sumanojño bhavati prāṇātipātavirateś ca varṇaṁ bhāṣate | ātmanā adattādānāt kāmamithyācārān mṛṣāvādāt* paiśunyāt pāruṣyāt saṁbhinnapralāpāt prativirato bhavaty | anabhidhyālur avyāpannacittaḥ samyagdṛṣṭiko bhavati | parān api samyagdṛṣṭau samādāpayati | samyagdṛṣṭikaṁ ca dṛṣṭvā sumanojño bhavati samyagdṛṣṭeś ca varṇaṁ bhāṣate | ebhiś catvāriṁśatā dharmaiḥ samanvāgata upāsakaḥ kāyasya bhedāt sugatau svargaloke deveṣūpapadyate |"
}