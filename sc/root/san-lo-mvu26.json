{
    "san-lo-mvu26:0": "",
    "san-lo-mvu26:1": "",
    "san-lo-mvu26:2": "",
    "san-lo-mvu26:3": "Mahāvastu",
    "san-lo-mvu26:4": "",
    "san-lo-mvu26:5": "26. The Sunshades",
    "san-lo-mvu26:6": "",
    "san-lo-mvu26:7": "taramāṇaṁ tehi kambalāśvatarehi gāṁgeyakehi rājño śreṇiyasya bimbisārasya paṁca cchatraśatāni dṛṣṭvā vaiśālakānāṁ pi paṁca cchatraśatā dṛṣṭvā tehi bhagavato tarantasya paṁca cchatraśatāni pragṛhītāni | yakṣehi pi paṁca cchatraśatāni pragṛhītāni | cāturmahārājakehi pi paṁca cchatraśatāni pragṛhītāni | sunirmitenāpi devaputreṇa tato viśiṣṭataraṁ chatraṁ pragṛhītaṁ | paranirmitavaśavartihi pi caturhi pi mahārājehi paṁca cchatraśatāni pragṛhītāni | trāyastriṁśehi pi devehi paṁca cchatraśatāni pragṛhītā | śakreṇāpi devānām indreṇa cchatraṁ pragṛhītaṁ | suyāmena api devaputreṇa cchatraṁ pragṛhītaṁ | tuṣitehi devehi paṁca cchatraśatā pragṛhītā | saṁtuṣitena devaputreṇa tato viśiṣṭataraṁ chatraṁ pragṛhītaṁ | brahmakāyikehi devehi paṁca cchatraśatāni pragṛhītāni | mahābrahmaṇāpi tato viśiṣṭataraṁ  chatraṁ pragṛhītaṁ | śuddhāvāsehi devehi bhagavato gaṁgāye tarantasya cchatrapaṁcaśatāni pragṛhīṭāni | maheśvareṇāpi devaputreṇa cchatraṁ pragṛhītaṁ bhagavato gaṁgāye tarantasya || kena tāni sarvāṇi devamanuṣyakāṇi cchatrasahasrāṇi samabhibhūtāni ||",
    "san-lo-mvu26:8": "",
    "san-lo-mvu26:9": "āhnikakarmikapārthivarājāna vaṁśanirvṛttārhanti |",
    "san-lo-mvu26:10": "arhati ca mahābhāgo sa eṣa puruṣarṣabho chatraṁ ||",
    "san-lo-mvu26:11": "ye bāhirā jayitvā ripusaṁghā aśnanti ajitarājyā |",
    "san-lo-mvu26:12": "+ + + + + + saṁpannā te pi narā chatram arhanti ||",
    "san-lo-mvu26:13": "kiṁ puna yena samantā sarvakleśā jitā niravaśeṣā |",
    "san-lo-mvu26:14": "api ca namuci sasainyo na tu cchatraśatāraho bhagavāṁ ||",
    "san-lo-mvu26:15": "tārakataralaprakāśāntārakarūpānapratibhāsāṁ |",
    "san-lo-mvu26:16": "vaiḍūryaratanadaṇḍāṁ cchatraśatāṁ paṁca ādāya ||",
    "san-lo-mvu26:17": "rājā bimbisāro aṇvati pṛṣṭhato daśabalasya |",
    "san-lo-mvu26:18": "saṁprasthito ca bhagavāṁ vajji abhimukho saha gaṇena ||",
    "san-lo-mvu26:19": "nāvāya samabhirūḍho bhagavāṁ bhavati bhavaughaṁ uttīrṇo |",
    "san-lo-mvu26:20": "pāre ca lecchavigaṇāḥ chatraśatāṁ paṁca dhārensuḥ ||",
    "san-lo-mvu26:21": "atha paśyiyā mahīpatiṁ mahāmahīdharamahābalaniketā |",
    "san-lo-mvu26:22": "nāgā pi gaṁganilayā chatraśatā paṁca dhārensuḥ ||",
    "san-lo-mvu26:23": "ṛddhimanto dyutimanto dharaṇipathagatā mahābalaniketā |",
    "san-lo-mvu26:24": "yakṣā pi tatra asurā muditā chatraśatā paṁca dhārensu ||",
    "san-lo-mvu26:25": "āgalitamālyamuktā uḍupatiparipūrṇacārucandramukhā |",
    "san-lo-mvu26:26": "devā pi tatra muditā chatraśatāṁ paṁca dhārensuḥ ||",
    "san-lo-mvu26:27": "caturo pi lokapālā pramuditamanasā vigatamadanamānā |",
    "san-lo-mvu26:28": "naṭakarajavidhamanakarā dhārensu dharaṇidharasamasya ||",
    "san-lo-mvu26:29": "atha so tridaśādhipatiḥ kāṁcanamaṇiratnasukṛtavarajālaṁ |",
    "san-lo-mvu26:30": "raktakusumasukṛtadāmaṁ chatraṁ jagāgrasya dhāresi ||",
    "san-lo-mvu26:31": "yamavaruṇanāgavanditaṁ yāmādhipatiṁ upetya vasuyāmā |",
    "san-lo-mvu26:32": "śaradajalābhrapāṇḍaraṁ dhārayi ghanapavanagatisya ||",
    "san-lo-mvu26:33": "tuṣitabhavanādhivāsī puna bhagavato upagato apramoho |",
    "san-lo-mvu26:34": "saṁvartitakharasamavapu dhārayi cchatraṁ prasannamano ||",
    "san-lo-mvu26:35": "vaiḍūryasukṛtadaṇḍaṁ prāvāḍadaśaśataśalākācitraṁ |",
    "san-lo-mvu26:36": "phullakusumāsthitatalaṁ sunirmito dhāraye chatraṁ ||",
    "san-lo-mvu26:37": "paranirmitavaśavartī nirmiṇe varakanakabhārasaṁchannaṁ |",
    "san-lo-mvu26:38": "ratnahāralambadāmaṁ chatraṁ trailokyakīrtisya ||",
    "san-lo-mvu26:39": "brahmā prasannamanaso pavanapathaviśuddhahṛdayasya |",
    "san-lo-mvu26:40": "dhāresi candrasannibhaṁ chatraṁ paravādimathanasya ||",
    "san-lo-mvu26:41": "saptaratanāmayaṁ puna divyakusumāmayaṁ dāmamaṇḍitaṁ |",
    "san-lo-mvu26:42": "chatraṁ chatrārahasya maheśvaro dhāraye chatraṁ ||",
    "san-lo-mvu26:43": "ity eṣa surādhipena kāmāvacaro saṁgho sannipatito |",
    "san-lo-mvu26:44": "mahā abhu maheśvareṇa atulabaladharasya pūjārthaṁ ||",
    "san-lo-mvu26:45": "",
    "san-lo-mvu26:46": "bhagavatā yattakāni tāni cchatrāṇi tattakā buddhā nirmitā || te anyamanyasya na paśyanti bhagavantaṁ || teṣāṁ pratyekaṁ pratyekaṁ etad abhūṣi || mama yeva cchatre nātho tiṣṭhati sugato tiṣṭhati dhvajo tiṣṭhati || devā ca manuṣyā ca yāva akaniṣṭhabhavanaṁ paśyanti buddhānubhāvena ||",
    "san-lo-mvu26:47": "",
    "san-lo-mvu26:48": "atha bhagavāṁ puruṣacandro tān abhinirmiṇe saṁbuddhān ṛddhiṁ |",
    "san-lo-mvu26:49": "bhagavāṁ vidarśaye na ca anyamanyasya paśyanti ||",
    "san-lo-mvu26:50": "akaniṣṭhabhavanagatā tu daśabalabuddhā ambaraṁ prasadaniyaṁ ||",
    "san-lo-mvu26:51": "śobhenti gagaṇatalagatā yūpam iva yathā ratanacitraṁ ||",
    "san-lo-mvu26:52": "sarve suvarṇavarṇā sarve dvātriṁśalakṣaṇasamaṁgī |",
    "san-lo-mvu26:53": "sarve kanakagirinibhāḥ sarve varavāraṇagatīkāḥ ||",
    "san-lo-mvu26:54": "sarve manāpākārāḥ sarveṣāṁ śobhate prabhājālaṁ |",
    "san-lo-mvu26:55": "sarve amitaguṇadharāḥ sarve prāmodyasaṁjananāḥ ||",
    "san-lo-mvu26:56": "dṛṣṭvāna devamanujā gaganatalaṁ śobhantaṁ daśabalehi |",
    "san-lo-mvu26:57": "ati-r-iva udvilyaharṣā hāhākāraṁ udīrensuḥ ||",
    "san-lo-mvu26:58": "āsphoṭitaprakṣveḍitakalakalasamākulā abhivartanti |",
    "san-lo-mvu26:59": "muṁcensuḥ ambaragatā varacūrṇarajākulaṁ surabhiṁ ||",
    "san-lo-mvu26:60": "",
    "san-lo-mvu26:61": "taṁ bhagavatas tādṛśaṁ buddhavikurvitaṁ ṛddhiprātihāryaṁ dṛṣṭvā atīva devā bhagavataḥ pūjāṁ karensuḥ māndāravehi mahāmāndāravehi karkāravehi mahākarkāravehi rocamānehi  mahārocamānehi bhīṣmehi mahābhīṣmehi samantagandhehi mahāsamantagandhehi pāriyātrakapuṣpehi suvarṇapuṣpehi rūpyapuṣpehi rajatapuṣpehi candanacūrṇehi agarucūrṇehi keśaracūrṇehi bhagavantam okirensu abhyokirensu samantāt ṣaṣṭi yojanāṁ divyehi ca gandhacūrṇehi jānumātramogho saṁvṛtto || bhikṣu bhagavantam āhansuḥ || kim ayaṁ bhagavan devānubhāvo nāgānubhāvo yakṣānubhāvo yena imāni dāni cchatrasahasrāṇi devehi ca nāgehi ca rājānehi ca pragṛhītāni || bhagavān āha || tathāgatasyaiṣa bhikṣavaḥ paurāṇasya kuśaladharmasya anubhāvo || yadi tathāgato ’nuttarāṁ samyaksaṁbodhim abhisaṁbuddho na bhaviṣyati saṁsāre saṁsaranto bhagavanto yattakā etāni cchatrāṇi tattakāni cakravartirājyāni kārayiṣyet* || atha ca punas tathāgatasya sarvapuṇyapāpakṣayato parinirvāṇaṁ bhaviṣyati ||",
    "san-lo-mvu26:62": "bhagavān dāni āyuṣmantaṁ vagīśam āmantresi || pratibhātu te vāgīśa tathāgatasya pūrvayogo || sādhu bhagavan āyuṣmāṁ vāgīśo bhagavataḥ pratiśrutvā tāye velāye imāṁ gāthāṁ babhāṣe ||",
    "san-lo-mvu26:63": "",
    "san-lo-mvu26:64": "abhūc chāstā atītasmiṁ brāhmaṇo akutobhayo |",
    "san-lo-mvu26:65": "prahīṇajāti brāhmaṇo brahmacaryasmiṁ kevalī ||",
    "san-lo-mvu26:66": "satvāṁ duḥkhitāṁ dṛṣṭvāna duḥkhadharmasamarpitāṁ |",
    "san-lo-mvu26:67": "dharmacakraṁ pravartesi ābhāṁ kāsi anuttarāṁ ||",
    "san-lo-mvu26:68": "dharmacakraṁ pravartitvā ābhāṁ kṛtvā anuttarāṁ |",
    "san-lo-mvu26:69": "saṁbuddho parinirvāyet* maharṣiḥ kṣīṇapunarbhavo ||",
    "san-lo-mvu26:70": "tasya stūpam akarensuḥ śrāvakā akutobhayā |",
    "san-lo-mvu26:71": "śaikṣā uttamā dāntāś ca akarensu kīrtihetave ||",
    "san-lo-mvu26:72": "kṣatriyabrāhmaṇavaiśyā pūjāṁ kāsi maharṣiṇo |",
    "san-lo-mvu26:73": "nṛtyavāditragītena nānāmālyasamāgatā ||",
    "san-lo-mvu26:74": "brāhmaṇo pi vicinteti pitā buddhasya paṇḍito |",
    "san-lo-mvu26:75": "yaṁ nūnaṁ chatraṁ kāreyaṁ ratnākṛtaṁ śubhapāṇḍaraṁ ||",
    "san-lo-mvu26:76": "vimalaṁ chatraṁ stūpasmiṁ adhiropiya saṁcite |",
    "san-lo-mvu26:77": "aśrūṇi ca pravartento pitā putram apūjayi ||",
    "san-lo-mvu26:78": "so taṁ karma karitvāna kalyāṇaṁ buddhavarṇitaṁ |",
    "san-lo-mvu26:79": "brāhmaṇo akari kālaṁ jātānām eva dharmatā ||",
    "san-lo-mvu26:80": "saṁvartāñ ca vivartāñ ca aśītin tena karmaṇā |",
    "san-lo-mvu26:81": "durgatiṁ nopalabhate etac cchatrasya tatphalaṁ ||",
    "san-lo-mvu26:82": "manuṣyeṣu tadā rājyaṁ dharmeṇa anuśāsayaṁ |",
    "san-lo-mvu26:83": "pṛthivyāṁ cakravarty āsi vijitāvī mahābalo ||",
    "san-lo-mvu26:84": "citrā janapadā āsi anuyātrāsi kṣatriye |",
    "san-lo-mvu26:85": "tam eva apacāyesi śvetacchatraṁ dadat sukhaṁ ||",
    "san-lo-mvu26:86": "tato cāpi cyavitvāna deveṣu upapadyitha |",
    "san-lo-mvu26:87": "marūṇāṁ pravaro āsi devakāyāna pūjito ||",
    "san-lo-mvu26:88": "pūjito marusaṁghānām aiśvaryakambalasthito |",
    "san-lo-mvu26:89": "vasanta ’trāpi vartesi śvetacchatrasya tatphalaṁ ||",
    "san-lo-mvu26:90": "devānām uttamo āsi manuṣyāṇāṁ pi uttamo |",
    "san-lo-mvu26:91": "sarvatra uttamo āsi devānāṁ manujāna ca ||",
    "san-lo-mvu26:92": "devānām uttamaḥ bhūtvā manuṣyāṇāṁ ca uttamo |",
    "san-lo-mvu26:93": "taṁ bhavañ ca vijahitvāna āgatvā paścimaṁ bhavaṁ |",
    "san-lo-mvu26:94": "saṁbuddho pi prajāyāsi ṛṣi kṣīṇapunarbhavo ||",
    "san-lo-mvu26:95": "so taṁ mārgaṁ vābhijñāye duḥkhapraśamagāminaṁ |",
    "san-lo-mvu26:96": "yasya mārgasya pratilābhā duḥkhasyāntaṁ karīyati ||",
    "san-lo-mvu26:97": "taṁ cātra atītā buddhā taṁ ca vīro pratāpavāṁ |",
    "san-lo-mvu26:98": "sarve samaśīlaprajñā nāsti buddhāna antaraṁ ||",
    "san-lo-mvu26:99": "ye ca te hi kāle kāle saṁbuddhā nātra saṁśayaṁ |",
    "san-lo-mvu26:100": "sarve te sugatiṁ yānti ātmakarmaphalopagāḥ ||",
    "san-lo-mvu26:101": "cakṣumāṁ brāhmaṇo āsi antevāsiś ca te ahaṁ |",
    "san-lo-mvu26:102": "tvayāhaṁ codito vīra pūrvāṁ jātim anusmaret* ||",
    "san-lo-mvu26:103": "evam eva etad āsi yathā bhāṣasi vāgīśa |",
    "san-lo-mvu26:104": "brāhmaṇo haṁ tadā āsi antevāsi ca me bhavaṁ ||",
    "san-lo-mvu26:105": "mayā tvaṁ coditaḥ santo pūrvāṁ jātim anusmaret* |",
    "san-lo-mvu26:106": "tasmā dhvajapatākāṁ ca śvetacchatraṁ ca kārayet* ||",
    "san-lo-mvu26:107": "vedikāṁ caiva stūpeṣu kuryāt paṁcāṁgulāni ca |",
    "san-lo-mvu26:108": "sādhu puṇyavaraṁ vipulaṁ dāyakam adhivartati ||",
    "san-lo-mvu26:109": "eṣā cānyā ca yā pūjā buddham uddiśya kriyate |",
    "san-lo-mvu26:110": "sarvā abandhyā saphalā bhavati amṛtopagā ||",
    "san-lo-mvu26:111": "na hi arcanāṁ samāṁ loke paśyāmi viśiṣṭatarāṁ kuto |",
    "san-lo-mvu26:112": "yaṁ ca anyaṁ pūjayanto puṇyaṁ yāsi mahattaraṁ ||",
    "san-lo-mvu26:113": "sace koci-m-asmiṁ lokasmiṁ sarvā pi devatā sadā |",
    "san-lo-mvu26:114": "pūjeya sarvaratanaiḥ naivaṁ se pratikṛtaṁ siyā ||",
    "san-lo-mvu26:115": "evaṁ mahāyaśā mahākāruṇikā anukampāhitāmitā |",
    "san-lo-mvu26:116": "odumbaram iva kusumaṁ na hi sulabhadarśanā saṁbuddhāḥ ||",
    "san-lo-mvu26:117": "",
    "san-lo-mvu26:118": "atha ye me bhaṇanti varṇaṁ samādhito ca śīlato ca prajñāto ca adhigamanato ca niṣkramaṇato ca prayogato ca jātyato ca bhūtato ca bhavanti maheśākhyā ca kṛtapuṇyā tāsu tāsu jātīṣu ādeyavacanā ca bhavanti kīrtanīyā ca bahujanasya ||",
    "san-lo-mvu26:119": "",
    "san-lo-mvu26:120": "tenaiva kuśalamūlenāropitena uttariṁ |",
    "san-lo-mvu26:121": "prāvaraṇaṁ alpakisaraṁ teṣāṁ bhavati kāyikaṁ ||",
    "san-lo-mvu26:122": "tasmāt puṇyāni kuriyāt* nicayaṁ sāṁparāyikaṁ |",
    "san-lo-mvu26:123": "puṇyāni paralokasmiṁ niṣṭhā bhavati prāṇināṁ ||",
    "san-lo-mvu26:124": "",
    "san-lo-mvu26:125": "bhagavāṁ gaṁgām uttīrṇo vaiśālīye ca sīmām ākrānto || bhagavatā te amanuṣyakā palānā || māreṇa pāpīmatā bhagavato gacchantasya yat taṁ lecchavīhi mārgaṁ muktapuṣpāvakīrṇaṁ siktasaṁmṛṣṭaṁ pratijāgritaṁ taṁ sarvaṁ prāṇakehi sphuṭaṁ || nirmito kuṇḍalo nāma parivrājako || so bhagavato tena mārgeṇa gacchantasya āha || nivartāhi ||",
    "san-lo-mvu26:126": "",
    "san-lo-mvu26:127": "bahūhi prāṇehi mahī saṁvṛtā",
    "san-lo-mvu26:128": "aṇūhi sthūlehi ca madhyehi ca |",
    "san-lo-mvu26:129": "buddho yadā gacchati bhūtasaṁstṛte",
    "san-lo-mvu26:130": "vyathā tato upapadyati ākrame ||",
    "san-lo-mvu26:131": "",
    "san-lo-mvu26:132": "bhagavān āha ||",
    "san-lo-mvu26:133": "",
    "san-lo-mvu26:134": "mṛdu saṁsparśaḥ yo tathāgatānāṁ",
    "san-lo-mvu26:135": "tūrṇaṁ yathā otaritamārutānāṁ |",
    "san-lo-mvu26:136": "na hi buddhaśreṣṭhāna tathāgatānāṁ",
    "san-lo-mvu26:137": "śarīram āgamya vadho prajāyati ||",
    "san-lo-mvu26:138": "bhayacetanā nāsti viheṣṭhanā vā",
    "san-lo-mvu26:139": "prāṇeṣu so gacchati apratigho bhagavān* |",
    "san-lo-mvu26:140": "sarvehi bhūtehi nivāpaṣaṇḍaṁ",
    "san-lo-mvu26:141": "bhagavatā haritaśādvalaṁ nirmitaṁ ||",
    "san-lo-mvu26:142": "",
    "san-lo-mvu26:143": "bhagavāṁ upaviṣṭo bhikṣusaṁgho ca || te lecchavayo bhagavantaṁ pṛcchanti || kasya bhagavatā śuve āgāram adhivāsitaṁ abhyantaravaiśālakānāṁ bāhiravaiśālakānāṁ vā || bhagavān āha || na hi vāsiṣṭhāho abhyantaravaiśālakānāṁ tathāgatenādhivāsitaṁ na bāhiravaiśālakānāṁ || gośṛṁgīye manuṣyālāpiko śuko preṣito gaṁgāye pāraṁ | tena tathāgato saśrāvakasaṁgho gośṛṁgīye vacanena śuvetanāya bhaktena upanimantrito || tathāgatenādhivāsitaṁ || te dāni lecchavayo abhyantaravaiśālakā ca duvecaturaśīti rājāna sahasrāṇi anyo ca mahājanakāyo kṣatriyamahāśālā gṛhapatimahāśālā vismayasampannāḥ kathaṁ śuko jalpatīti || bhagavān āha || kim atrāścaryaṁ gośṛṁgīye śuko jalpati mānuṣikāya vācāya | anyehi pi vāsiṣṭhāho pakṣibhūtehi rājyaṁ vyavaharitaṁ ||"
}