{
    "sf79:0": "Kokanadasūtra",
    "sf79:1": "bhagavān rājagṛhe viharati veṇuvane kalandakanivāpe. athāyuṣmān ānandaḥ sa rātryā paścime yāme vyutthāya yena nadī tapodā tenopajagāma. upetya nadyās tapodāyās tīre cīvarakāṇy upanikṣipya nadīṁ tapodām abhyavagāhya gātrāṇi pariṣicya nadīṁ tapodāṁ pratyutthāya, ekacīvaraka asthād gātrāṇy āvāpayamānaḥ",
    "sf79:2": "tena khalu samayena kokanadaḥ parivrājako yena nadī tapodā tenopajagāma. aśrauṣīd āyuṣmān ānandaḥ kokanadasya parivrājakasya pariṣiñcanaśabdam. śrutvā ca punar āyuṣmatānandenotkāśanaśabdaḥ kṛtaḥ. aśrauṣīt kokanadaḥ parivrājako tasyotkāśanaśabdaṁ. śrutvā ca punar evam āha.",
    "sf79:3": "ko ’sy āyuṣman. ahaṁ śramaṇo ’smi. katameṣāṁ śramaṇānām. śākyaputrīyāṇām. pṛccheyam aham āyuṣmāṁ kañcid eva pradeśāmi saced avakāśaṁ kuryāḥ praśnasya vyākaraṇāya. pṛcchāyuṣman. śrutva te vedayiṣyāmi.",
    "sf79:4": "kin nv āyuṣman bhavati tathāgataḥ paraṁ maraṇāt. avyākṛtaṁ bhagavatā bhavati tathāgataḥ paraṁ maraṇāt. kin nv āyuṣman na bhavati bhavati ca na bhavati naiva bhavati naiva na bhavati tathāgataḥ paraṁ maraṇāt. avyākṛtaṁ bhagavatā na bhavati bhavati ca na na bhavati naiva bhavati naiva na bhavati tathāgataḥ paraṁ maraṇāt.",
    "sf79:5": "kin nv āyuṣman bhavati tathāgataḥ paraṁ maraṇād iti pṛṣṭa avyākṛtam iti vadasi. na bhavati bhavati ca na na bhavati naiva bhavati naiva na bhavati tathāgataḥ paraṁ maraṇād iti pṛṣṭaḥ avyākṛtam iti vadasi. kinv āyuṣman na jānāsi na paśyasi. nāham āyuṣman na jānāmi na paśyāmi. jānāmy ahaṁ paṣyāmi. kin nv āyuṣman jānāsi paśyasi.",
    "sf79:6": "… dṛṣṭir dṛṣṭisthānaṁ dṛṣṭisthāna … tam ahaṁ jānāmi tam ahaṁ paśyāmi. evaṁ cāham āyuṣman jānāmy evaṁ paśyāmi. kin nv ahaṁ na jānāmi na paśyāmi.",
    "sf79:7": "ko nāmāyuṣmaṁ. ānanda iti. āścaryaṁ yāvan mahācāryasya śrāvakeṇa sārdham antarākathāsamudāhāraḥ. saced ahaṁ sañjānīyām āyuṣmān ānanda iti etāvat pratibhāsya na haṁta bh. … evam uktvā prakrāntaḥ ||"
}