{
    "san-lo-mvu107:0": "",
    "san-lo-mvu107:1": "",
    "san-lo-mvu107:2": "",
    "san-lo-mvu107:3": "Mahāvastu",
    "san-lo-mvu107:4": "",
    "san-lo-mvu107:5": "107. The Jātaka of Asthisena",
    "san-lo-mvu107:6": "",
    "san-lo-mvu107:7": "asmābhir api bhagavan kathaṁ piṇḍāya caritavyaṁ bhavati bhikṣāṁ dehīti || bhagavān āha || na hoti tūṣṇībhūtena uddeśena sthātavyaṁ | evam āryāṇāṁ yācanaṁ ||",
    "san-lo-mvu107:8": "bhūtapūrvaṁ bhikṣavo atītamadhvāne ihaiva vārāṇasyāṁ nagare rājaputrasya asthiseno nāma purohitaputro vayasyo | so kāmeṣu ādīnavaṁ dṛṣṭvā parivrājakapravrajyāṁ pravrajito  kaumārabrahmacārī daśakuśalapathasamādāyavartī devapārago parivrājakaśāstreṣu gatiṁgato || so dāni rājaputro rājyaprāpto so naṁ asthisenaṁ purohitaputraṁ gāthāye adhyabhāṣe ||",
    "san-lo-mvu107:9": "",
    "san-lo-mvu107:10": "naiva dviṣanti saprajñā asthisena vanīpakaṁ |",
    "san-lo-mvu107:11": "brahmacāri priyo me si yāce brahme yad icchasi ||",
    "san-lo-mvu107:12": "",
    "san-lo-mvu107:13": "atha khalu bhikṣavo asthiseno vanīpako gāthāye pratyabhāṣe ||",
    "san-lo-mvu107:14": "",
    "san-lo-mvu107:15": "yācento apriyo bhavati adento bhavati apriyo |",
    "san-lo-mvu107:16": "tasmād bhavantaṁ na yācāmi mā me vidveṣaṇā bhavet* ||",
    "san-lo-mvu107:17": "",
    "san-lo-mvu107:18": "atha khalu bhikṣavaḥ sa kāśirājā asthisenaṁ vanīpakaṁ gāthāye pratyabhāṣe ||",
    "san-lo-mvu107:19": "",
    "san-lo-mvu107:20": "yo hi yācanako santo yācitavyaṁ na yācati |",
    "san-lo-mvu107:21": "paraṁ ca puṇyaṁ tyājeti ātmanā ca vihanyati ||",
    "san-lo-mvu107:22": "",
    "san-lo-mvu107:23": "atha khalu bhikṣavaḥ asthiseno vanīpako taṁ kāśirājaṁ pratyabhāṣe ||",
    "san-lo-mvu107:24": "",
    "san-lo-mvu107:25": "yācanāṁ rodanam āhu adānaṁ pratirodanaṁ |",
    "san-lo-mvu107:26": "tasmād bhavantaṁ na yācāmi mā me ārodanaṁ bhavet* ||",
    "san-lo-mvu107:27": "na vai yācati saprajño nāryo veditum arhati |",
    "san-lo-mvu107:28": "uddeśa āryā tiṣṭhanti eṣā āryāṇa yācanā ||",
    "san-lo-mvu107:29": "",
    "san-lo-mvu107:30": "atha khalu bhikṣavaḥ sa kāśirājā asthisenaṁ vanīpakaṁ gāthāye pratyabhāṣe ||",
    "san-lo-mvu107:31": "",
    "san-lo-mvu107:32": "dadāmi te brāhmaṇa rohiṇīnāṁ",
    "san-lo-mvu107:33": "pūrṇaṁ sahasraṁ saha puṅgavena |",
    "san-lo-mvu107:34": "āryo hi āryasya kathaṁ na dadyā",
    "san-lo-mvu107:35": "śrutvāna gāthāṁ kathitām subhāṣitāṁ ||",
    "san-lo-mvu107:36": "",
    "san-lo-mvu107:37": "bhagavān āha || nānyo bhikṣavas tadā sa kāśirājño asthiseno nāma purohitaputro parivrājako vayasyo abhūṣi | ahaṁ sa tadā asthiseno parivrājako abhūṣi ||",
    "san-lo-mvu107:38": "asthisenasya jātakaṁ samāptaṁ ||",
    "san-lo-mvu107:39": "bhagavān āha ||",
    "san-lo-mvu107:40": "",
    "san-lo-mvu107:41": "na vai yācati saprajño nāryo vedayitum arhati |",
    "san-lo-mvu107:42": "uddeśe āryās tiṣṭhante eṣā āryāṇa yācanā ||",
    "san-lo-mvu107:43": "",
    "san-lo-mvu107:44": "evaṁ bhikṣavaḥ piṇḍacāraṁ caritavyaṁ || te dāni bhikṣū bhagavantam āhansuḥ || kim asmābhir bhagavaṁ bhikṣāye labdhāye vaktavyaṁ svasti svastīti || bhagavān āha || na bhikṣavo yuṣmābhir ādiśitavyaṁ bhikṣāyāṁ labdhāyāṁ ||",
    "san-lo-mvu107:45": "",
    "san-lo-mvu107:46": "sarvapāpasyākaraṇaṁ kuśalasyopasaṁpadā |",
    "san-lo-mvu107:47": "svacittaparyādāpanaṁ etad buddhānuśāsanaṁ ||",
    "san-lo-mvu107:48": "",
    "san-lo-mvu107:49": "te dāni bhikṣū ṛṣivadane mṛgadāve varṣoṣitā diśodiśaṁ cārikāṁ prakrāntā || ṛṣivadane devatā teṣāṁ bhikṣūṇāṁ sthānāni caṁkramāṇi niṣadyāni śayyāni śūnyāni nirabhiramyāṇi dṛṣṭvā ratiṁ avindantī yena bhagavāṁs tenopasaṁkramitvā bhagavantaṁ gāthāye pratyabhāṣe ||",
    "san-lo-mvu107:50": "",
    "san-lo-mvu107:51": "arati me viṣaye dya khyāyati",
    "san-lo-mvu107:52": "śūnyaṁ dṛṣṭva viviktamānuṣaṁ |",
    "san-lo-mvu107:53": "te citrakathā bahuśrutā",
    "san-lo-mvu107:54": "kahiṁ te gautama śrāvakā gatā ||",
    "san-lo-mvu107:55": "",
    "san-lo-mvu107:56": "bhagavān āha ||",
    "san-lo-mvu107:57": "",
    "san-lo-mvu107:58": "magadhāṁ gatā kośalāṁ gatā",
    "san-lo-mvu107:59": "vajjibhūmiṁ ca athāpare gatā |",
    "san-lo-mvu107:60": "mṛgakā va asaṁgacāriṇo",
    "san-lo-mvu107:61": "praviviktā viharanti bhikṣavaḥ ||",
    "san-lo-mvu107:62": "",
    "san-lo-mvu107:63": "bhagavāṁ prasthito | nāvikena bhagavantaṁ dṛṣṭvā gaṁgātīram upasaṁkramantaṁ nāvā allīpitā || bhagavāṁ nāvam āruhya nāvikam āha ||",
    "san-lo-mvu107:64": "",
    "san-lo-mvu107:65": "siṁca bhikṣu imāṁ nāvāṁ maitrāye siktā te laghu bheṣyati |",
    "san-lo-mvu107:66": "chittvā rāgaṁ ca doṣaṁ ca tato nirvāṇam eṣyasi ||",
    "san-lo-mvu107:67": "siṁca bhikṣu imāṁ nāvāṁ karuṇāya siktā te laghu bheṣyati |",
    "san-lo-mvu107:68": "chittvā rāgaṁ ca doṣaṁ ca tato nirvāṇam eṣyasi ||",
    "san-lo-mvu107:69": "siṁca bhikṣu imāṁ nāvāṁ muditāya siktā te laghu bheṣyati |",
    "san-lo-mvu107:70": "chittvā rāgaṁ ca doṣaṁ ca tato nirvāṇam eṣyasi ||",
    "san-lo-mvu107:71": "siṁca bhikṣu imāṁ nāvāṁ upekṣāye siktā te laghu bheṣyati |",
    "san-lo-mvu107:72": "chittvā rāgaṁ ca doṣaṁ ca tato nirvāṇam eṣyasi ||",
    "san-lo-mvu107:73": "maitrāvihārī yo bhikṣuḥ prasanno buddhaśāsane |",
    "san-lo-mvu107:74": "adhigacchati padaṁ śāntaṁ asecanaṁ ca mocanaṁ ||",
    "san-lo-mvu107:75": "karuṇāvihārī yo bhikṣu prasanno buddhaśāsane |",
    "san-lo-mvu107:76": "adhigacchati padaṁ śāntaṁ apṛthagjanasevitaṁ ||",
    "san-lo-mvu107:77": "muditāvihārī yo bhikṣu prasanno buddhaśāsane |",
    "san-lo-mvu107:78": "adhigacchati padaṁ śāntaṁ akāpuruṣasevitaṁ ||",
    "san-lo-mvu107:79": "upekṣāvihārī yo bhikṣu prasanno buddhaśasane |",
    "san-lo-mvu107:80": "adhigacchati padaṁ śāntaṁ nirvāṇaṁ padam acyutaṁ ||",
    "san-lo-mvu107:81": "dharmārāmo dharmarato dharmam anuvicintayaṁ |",
    "san-lo-mvu107:82": "dharmaṁ samanusmaraṁ bhikṣu saddharmān na parihāyati ||",
    "san-lo-mvu107:83": "udagracitto sumanā abhibhūya priyāpriyaṁ |",
    "san-lo-mvu107:84": "tato prāmodyabahulo bhikṣu nirvāṇasantike ||",
    "san-lo-mvu107:85": "na śīlavratamātreṇa bāhuśrutyena vā punaḥ |",
    "san-lo-mvu107:86": "atha vā samādhilābhena prāntaśayyāsanena ca ||",
    "san-lo-mvu107:87": "spṛhayaṁ naiṣkramyasukhaṁ apṛthagjanasevitaṁ |",
    "san-lo-mvu107:88": "bhikṣu viśvāsam āpadye aprāpte āśravakṣaye ||",
    "san-lo-mvu107:89": "bhikṣu na tāvatā bhavati yāvatā bhikṣate parāṁ |",
    "san-lo-mvu107:90": "viṣamāṁ dharmāṁ samādāya bhikṣu bhoti na tāvatā ||",
    "san-lo-mvu107:91": "yo ca kāmāṁ ca pāpāṁ cādhikṛtvā brahmacaryavāṁ |",
    "san-lo-mvu107:92": "niḥśreṇībhūto saprajño sa vai bhikṣūti vuccati ||",
    "san-lo-mvu107:93": "yato care yato tiṣṭhe yato āse yato śaye |",
    "san-lo-mvu107:94": "yato saṁmiṁjaye kāyaṁ yato kāyaṁ prasāraye ||",
    "san-lo-mvu107:95": "yatayāyī yataseyyo asyā",
    "san-lo-mvu107:96": "yatasaṁkalpa dhyāyi apramatto |",
    "san-lo-mvu107:97": "adhyāyarato samāhito",
    "san-lo-mvu107:98": "eko saṁtuṣito tam āhu bhikṣuṁ ||",
    "san-lo-mvu107:99": "cakṣuṣā saṁvaro sādhu sādhu śrotreṇa saṁvaraḥ |",
    "san-lo-mvu107:100": "ghrāṇena saṁvaro sādhu sādhu jihvāya saṁvaro ||",
    "san-lo-mvu107:101": "kāyena saṁvaro sādhu manasā sādhu saṁvaraḥ |",
    "san-lo-mvu107:102": "sarvatra saṁvṛto bhikṣuḥ sarvaduḥkhā pramucyate ||",
    "san-lo-mvu107:103": "",
    "san-lo-mvu107:104": "so dāni bhagavatā vaśībhāvena vinīto | siṁca bhikṣu imāṁ nāvāṁ ti ābhāṣṭasya yat kiṁcid gṛhiliṁgaṁ gṛhiguptaṁ gṛhidhvajaṁ gṛhikalpaṁ sarvaṁ samantarhitaṁ tricīvaraṁ cāsya prādurbhavet suṁbhakaṁ ca pātraṁ prakṛtisvabhāvasaṁsthitā ca keśā īryāpathaṁ cāsya saṁsthihe tadyathāpi nāma varṣaśatopasaṁpannasya bhikṣusya || evaṁ āyuṣmato gaṁgeyakasya nāvikasya pravrajyā upasaṁpadā bhikṣubhāvo ||",
    "san-lo-mvu107:105": "taṁ tahiṁ bhagavāṁ visarjayati || so dāni bhagavantaṁ āha || yadi bhagavaṁ kenacit pṛcchiyeyaṁ ko tvaṁ ti kiṁ mayā bhagavaṁ vaktavyaṁ || bhagavān āha || śramaṇo pi tvaṁ brāhmaṇo pi tvaṁ vedako pi tvaṁ tārako pi tvaṁ pārago pi tvaṁ ||",
    "san-lo-mvu107:106": "śakro devānām indro māṇavakavarṇam ātmānaṁ ṛddhīye abhinirmiṇitvā prāsādiko darśanīyo śobhanehi jaṭehi nīlehi nīlamayūragrīvasaṁnikāśehi sauvarṇena yaṣṭikamaṇḍalunā bhagavato pātracīvarakuṇḍikam ādāya pṛṣṭhato gacchati || jano āha || ko svāyaṁ māṇavako prāsādiko darśanīyo || so dāni āha ||",
    "san-lo-mvu107:107": "",
    "san-lo-mvu107:108": "yo vīro dhṛtisaṁpanno dhyāyī apratipudgalo |",
    "san-lo-mvu107:109": "arhanto sugato loke tasyāhaṁ paricārako ||",
    "san-lo-mvu107:110": "yo vuhyamānaṁ tāreti dharmanāvāya gautamo |",
    "san-lo-mvu107:111": "uttīrṇo pārago buddho tasyāhaṁ paricārako ||",
    "san-lo-mvu107:112": "",
    "san-lo-mvu107:113": "bhagavāṁ pi śakraṁ devānām indraṁ visarjayati ||"
}