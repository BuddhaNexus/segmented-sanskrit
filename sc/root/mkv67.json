{
    "mkv67:0": "Mahākarmavibhaṅga",
    "mkv67:1": "67",
    "mkv67:2": "katame daśānuśaṁsā āsanapradānasya. ucyate. gurusthānīyo bhavati lokasya. priyadarśano bhavati. prāsādiko bhavati. paṇḍitajanābhigamyo bhavati. yaśaḥ kīrtiś cāsya loke prathitā bhavati. sukhasaumanasyabahulo bhavati. svadeśe ’bhiramati. āsanair avaikalyaṁ bhavati. upasthāyakair avaikalyaṁ bhavati. mahābhogaś ca bhavati. svargeṣūpapadyate. kṣipraṁ ca parinirvāti. ime daśa guṇā āsanapradānasya."
}