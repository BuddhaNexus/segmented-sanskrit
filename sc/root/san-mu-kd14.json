{
    "san-mu-kd14:0": "",
    "san-mu-kd14:1": "",
    "san-mu-kd14:2": "",
    "san-mu-kd14:3": "Sanskrit Mūlasarvāstivāda Vinaya",
    "san-mu-kd14:4": "Khandhaka",
    "san-mu-kd14:5": "",
    "san-mu-kd14:6": "Poṣadhasthāpanavastu",
    "san-mu-kd14:7": "",
    "san-mu-kd14:8": "",
    "san-mu-kd14:9": "poṣadhasthāpanavastūddānam |",
    "san-mu-kd14:10": "aśuddhapoṣadhād bhikṣur maudgalyāyaṇena nāśitaḥ |",
    "san-mu-kd14:11": "tataḥ śāstrāṇi vigarhitvā saṁghena pṛṣṭaḥ poṣadhaḥ ||",
    "san-mu-kd14:12": "eṣā uddānagāthā caṁpāyāṁ poṣadhasūtre vistareṇa |",
    "san-mu-kd14:13": "tac ca poṣadhasūtraṁ madhyamāgame saṁgītanipāte paṭhyate ||",
    "san-mu-kd14:14": "",
    "san-mu-kd14:15": "uddānam |",
    "san-mu-kd14:16": "codanāt smāraṇāc caiva avakāśo ’vacanīyataḥ |",
    "san-mu-kd14:17": "avavādaḥ prasthāpanaṁ poṣadhaś ca pravāraṇā ||",
    "san-mu-kd14:18": "uktaṁ bhagavatā saṁghasthavireṇa tv ardhamāsaṁ prātimokṣasūtroddeśa uddeṣṭavya iti | upadhivārikaḥ saṁghasthavirasya purastāt sthitvā kathayati | sthavira prātimokṣasūtroddeśam uddiśeti | sa kathayati | āyuṣman na śuddhā tāvad bhikṣuparṣat | ko ’tra sthavireṇāpariśuddho dṛṣṭaḥ | tvam eva tāvat | katham ahaṁ sthavireṇa dṛṣṭaḥ | divyena cakṣuṣā | hantedānīṁ naṣṭāḥ smaḥ | yatra bhikṣavo divyena cakṣuṣā dṛṣṭvā codayanti smārayanti | ity etat prakaraṇaṁ bhikṣavo bhagavata ārocayanti | bhagavān āha | asaṁvyavahāryaṁ bhikṣavo divyacakṣuḥ | tasmān na bhikṣuṇā divyena cakṣuṣā dṛṣṭvā bhikṣuś codayitavyaḥ smārayitavyaḥ | bhikṣur divyena cakṣuṣā dṛṣṭvā bhikṣuṁ codayati smārayati sātisāro bhavati |",
    "san-mu-kd14:19": "yathā divyena cakṣuṣā evaṁ divyena śrotreṇa |",
    "san-mu-kd14:20": "punar apy asāv upadhivārikaḥ saṁghasthavirasya purastāt sthitvā kathayati | sthavira prātimokṣasūtroddeśam uddiśeti | sa kathayati | āyuṣmann apariśuddhā tāvad bhikṣuparṣat | sthavira ko ’trāpariśuddhaḥ | tvam eva tāvat | sthavira katham nāma tvayā saṁghamadhye mama śirasi muṣṭir nipātitā | aho batāhaṁ tvayā ekānte coditaḥ syām iti | sa tūṣṇīm avasthitaḥ | etat prakaraṇaṁ bhikṣavo bhagavata ārocayanti | bhagavān āha | ekānte codayitavyo na saṁghamadhye | saced ekānte codyamāno na smarati smārayitavyaḥ | smāritaś cet kopam āpadyate | avakāśaḥ kārayitavyaḥ | avakāśaṁ kāryamāṇo ’nyenānyaṁ pratisarati | bhagavān āha | avacanīyaḥ kartavyaḥ | avacanīyaḥ kṛtaḥ | tathāpy anyenānyaṁ pratisarati | bhagavān āha | avavādo ’sya sthāpayitavyaḥ poṣadhaḥ pravāraṇā ca |",
    "san-mu-kd14:21": "ekam adhārmikaṁ poṣadhasthāpanam ekaṁ dhārmikam | dve adhārmike dve dhārmike | trīṇy adhārmikāṇi trīṇi dhārmikāṇi | catvāry adhārmikāṇi catvāri dhārmikāṇi | paṁcādhārmikāṇi paṁca dhārmikāṇi | ṣaḍ adhārmikāṇi ṣaḍ dhārmikāṇi | saptādhārmikāṇi sapta dhārmikāṇi | aṣṭāv adhārmikāṇi aṣṭau dhārmikāṇi | navādhārmikāṇi nava dhārmikāṇi | daśādhārmikāṇi daśa dhārmikāṇi poṣadhasthāpanāni |",
    "san-mu-kd14:22": "ekam adhārmikaṁ poṣadhasthāpanam ekaṁ dhārmikam | adhārmikaṁ katarat | amūlakena kṛtena poṣadhaṁ sthāpayati adhārmikaṁ poṣadhasthāpanam | dhārmikaṁ poṣadhasthāpanam katarat | samūlakena kṛtena poṣadhaṁ sthāpayati dhārmikaṁ poṣadhasthāpanam | idam ekam adhārmikaṁ poṣadhasthāpanam ekaṁ dhārmikam |",
    "san-mu-kd14:23": "dve adhārmike poṣadhasthāpane dve dhārmike | katame | amūlakenākṛtenāmūlakena kṛtena poṣadhaṁ sthāpayati adhārmikaṁ poṣadhasthāpanam | samūlakenākṛtena samūlakena kṛtena poṣadhaṁ sthāpayati dhārmikaṁ poṣadhasthāpanam | ime dve adhārmike poṣadhasthāpane dve dhārmike |",
    "san-mu-kd14:24": "trīṇy adhārmikāṇi trīṇi dhārmikāṇi poṣadhasthāpanāni | katamāni | amūlakena kṛtena amūlakenākṛtena amūlakena kṛtākṛtena poṣadhaṁ sthāpayati adhārmikaṁ poṣadhasthāpanam | samūlakena kṛtena samūlakenākṛtena samūlakena kṛtākṛtena poṣadhaṁ sthāpayati dhārmikaṁ poṣadhasthāpanam | imāni trīṇy adhārmikāṇi poṣadhasthāpanāni trīṇi dhārmikāṇi |",
    "san-mu-kd14:25": "catvāry adhārmikāṇi catvāri dhārmikāṇi poṣadhasthāpanāni | katamāni | amūlikayā śīlavipattyā dṛṣṭivipattyā ācāravipattyā ājīvavipattyā poṣadhaṁ sthāpayaty adhārmikaṁ poṣadhasthāpanam | samūlikayā śīlavipattyā dṛṣṭivipattyā ācāravipattyā ājīvavipattyā poṣadhaṁ sthāpayati dhārmikaṁ poṣadhasthāpanam | imāni catvāry adhārmikāṇi poṣadhasthāpanāni catvāri dhārmikāṇi |",
    "san-mu-kd14:26": "paṁcādhārmikāṇi paṁca dhārmikāṇi poṣadhasthāpanāni | katamāni | amūlikayā pārājikayā saṁghāvaśeṣayā pāyantikayā pratideśanikayā duṣkṛtayā poṣadhaṁ sthāpayaty adhārmikaṁ poṣadhasthāpanam | samūlikayā pārājikayā saṁghāvaśeṣayā pāyantikayā pratideśanikayā duṣkṛtayā poṣadhaṁ sthāpayati dhārmikaṁ poṣadhasthāpanam | imāni paṁcādhārmikāṇi poṣadhasthāpanāni paṁca dhārmikāṇi |",
    "san-mu-kd14:27": "ṣaḍ adhārmikāṇi poṣadhasthāpanāni ṣaḍ dhārmikāṇi poṣadhasthāpanāni | katamāni | amūlakena kṛtena amūlakenākṛtena amūlakena kṛtākṛtena | amūlakena kṛtena sāvaśeṣeṇa amūlakenākṛtena sāvaśeṣeṇa amūlakena kṛtākṛtena sāvaśeṣeṇa poṣadhaṁ sthāpayaty adhārmikaṁ poṣadhasthāpanam | samūlakena kṛtena samūlakenākṛtena samūlakena kṛtākṛtena | samūlakena kṛtena sāvaśeṣeṇa samūlakenākṛtena sāvaśeṣeṇa samūlakena kṛtākṛtena sāvaśeṣeṇa poṣadhaṁ sthāpayati dhārmikaṁ poṣadhasthāpanam | imāni ṣaḍ adhārmikāṇi poṣadhasthāpanāni ṣaḍ dhārmikāṇi |",
    "san-mu-kd14:28": "saptādhārmikāṇi poṣadhasthāpanāni sapta dhārmikāṇi poṣadhasthāpanāni | katamāni | amūlikayā śīlavipattyā dṛṣṭivipattyā ācāravipattyā ājīvavipattyā amūlakena dṛṣṭena śrutena pariśaṁkitena poṣadhaṁ sthāpayaty adhārmikaṁ poṣadhasthāpanam | samūlakikayā śīlavipattyā dṛṣṭivipattyā ācāravipattyā ājīvavipattyā samūlakena dṛṣṭena śrutena pariśaṁkitena poṣadhaṁ sthāpayati dhārmikaṁ poṣadhasthāpanam | imāni saptādhārmikāṇi sapta dhārmikāṇi poṣadhasthāpanāni |",
    "san-mu-kd14:29": "aṣṭāv adhārmikāṇi aṣṭau dhārmikāṇi poṣadhasthāpanāni | katamāni | amūlikayā pārājikayā saṁghāvaśeṣayā pāyantikayā pratideśanikayā duṣkṛtayā amūlakena dṛṣṭena śrutena pariśaṁkitena poṣadhaṁ sthāpayaty adhārmikaṁ poṣadhasthāpanam | samūlikayā pārājikayā saṁghāvaśeṣayā pāyantikayā pratideśanikayā duṣkṛtayā samūlakena dṛṣṭena śrutena pariśaṁkitena poṣadhaṁ sthāpayati dhārmikaṁ poṣadhasthāpanam | imāni aṣṭāv adhārmikāṇi poṣadhasthāpanāni aṣṭau dhārmikāṇi |",
    "san-mu-kd14:30": "navādhārmikāṇi nava dhārmikāṇi poṣadhasthāpanāni | katamāni | amūlakena kṛtena amūlakenākṛtena amūlakena kṛtākṛtena | amūlakena kṛtena sāvaśeṣeṇa amūlakenākṛtena sāvaśeṣeṇa amūlakena kṛtākṛtena sāvaśeṣeṇa | amūlakena kṛtena niravaśeṣeṇa amūlakenākṛtena niravaśeṣeṇa amūlakena kṛtākṛtena niravaśeṣeṇa poṣadhaṁ sthāpayaty adhārmikaṁ poṣadhasthāpanam | samūlakena kṛtena samūlakenākṛtena samūlakena kṛtākṛtena | samūlakena kṛtena sāvaśeṣeṇa samūlakenākṛtena sāvaśeṣeṇa samūlakena kṛtākṛtena sāvaśeṣeṇa | samūlakena kṛtena niravaśeṣeṇa samūlakenākṛtena niravaśeṣeṇa samūlakena kṛtākṛtena niravaśeṣeṇa poṣadhaṁ sthāpayati dhārmikaṁ poṣadhasthāpanam | imāni navādhārmikāṇi poṣadhasthāpanāni nava dhārmikāṇi |",
    "san-mu-kd14:31": "daśādhārmikāṇi daśa dhārmikāṇi poṣadhasthāpanāni | katamāni | pārājiko na bhavati | pārājikakathā na viprakṛtā bhavati | śikṣā na pratyākhyātā bhavati | śikṣāpratyākhyānakathā na na viprakṛtā bhavati | saṁgho na pratyākhyāto bhavati | saṁghapratyākhyānakathā na viprakṛtā bhavati | śīlavipanno na bhavati na dṛṣṭivipanno nācāravipanno nājīvavipannaḥ |",
    "san-mu-kd14:32": "kathaṁ pārājiko na bhavati | yair ākārair yair liṅgair yair nimittaiḥ pārājikām āpattim āpadyate taṁ ca bhikṣuḥ paśyati na tair ākārair na tair liṅgair na tair nimittaiḥ pārājikām āpattim āpadyamānam | sa cādṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ pārājiko na bhavati |",
    "san-mu-kd14:33": "kathaṁ pārājikakathā na viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā na lajjā bhavati na tanmayā na viprakṛtā | te ca bhikṣavaḥ utthāyāsanebhyo nānā viprakrāmanti | sa cādṛṣṭvā aśrutvā apariśaṁkya ca poṣadhaṁ sthāpayati | adhārmikaṁ poṣadhasthāpanam | evaṁ pārājikakathā na viprakṛtā bhavati |",
    "san-mu-kd14:34": "kathaṁ śikṣā na pratyākhyātā bhavati | yair ākārair yair liṅgair yair nimittaiḥ śikṣāpratyākhyānaṁ kriyate taṁ ca bhikṣuḥ paśyati na tair ākārair na tair liṅgair na tair nimittaiḥ śikṣāpratyākhyānaṁ kurvāṇam | sa cādṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ śikṣā pratyākhyātā na bhavati |",
    "san-mu-kd14:35": "kathaṁ śikṣāpratyākhyānakathā na viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā na lajjā bhavati na tanmayā na viprakṛtā bhavati | te ca bhikṣavaḥ utthāyāsanebhyo nānā viprakrāmanti | sa cādṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ śikṣāpratyākhyānakathā na viprakṛtā bhavati |",
    "san-mu-kd14:36": "kathaṁ saṁgho na pratyākhyāto bhavati | yair ākārair yair liṅgair yair nimittaiḥ saṁghaḥ pratyākhyāyate taṁ ca bhikṣuḥ paśyati na tair ākārair na tair liṅgair na tair nimittaiḥ saṁghapratyākhyānaṁ kurvantam | sa cādṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ saṁgho na pratyākhyāto na bhavati |",
    "san-mu-kd14:37": "kathaṁ saṁghapratyākhyānakathā na viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā na lajjā bhavati na tanmayā na viprakṛtā bhavati | te ca bhikṣavaḥ utthāyāsanebhyo nānā viprakrāmanti | sa cādṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ saṁghapratyākhyānakathā na viprakṛtā bhavati |",
    "san-mu-kd14:38": "kathaṁ na śīlavipanno bhavati | caturṇāṁ pārājikānām anyatamānyatamām āpattim āpanno bhavati | tasya ca bhikṣur adṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ na śīlavipanno bhavati |",
    "san-mu-kd14:39": "kathaṁ na dṛṣṭivipanno bhavati | dvāṣaṣṭer dṛṣṭigatānām anyatarānyatarāṁ dṛṣṭim anabhiniviṣṭo bhavati | tasya ca bhikṣur adṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ na dṛṣṭivipanno bhavati |",
    "san-mu-kd14:40": "kathaṁ nācāravipanno bhavati | ānulomikaiḥ śikṣānukūlair vacanapathair ucyamānaḥ samyak pratipadyate | tasya ca bhikṣur adṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ nācāravipanno bhavati |",
    "san-mu-kd14:41": "kathaṁ nājīvavipanno bhavati | ājīvo ’sya pariśuddho bhavati | tasya ca bhikṣur adṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ nājīvavipanno bhavati |",
    "san-mu-kd14:42": "śuklapakṣe pārājiko bhavati | pārājikakathā viprakṛtā bhavati | śikṣā pratyākhyātā bhavati | śikṣāpratyākhyānakathā viprakṛtā bhavati | saṁghaḥ pratyākhyāto bhavati | saṁghapratyākhyānakathā viprakṛtā bhavati | śīlavipanno bhavati dṛṣṭivipanna ācāravipanna ājīvavipannaḥ |",
    "san-mu-kd14:43": "kathaṁ pārājiko bhavati | yair ākārair yair liṅgair yair nimittaiḥ pārājikām āpattim āpadyate | taṁ ca bhikṣuḥ paśyati na tair ākārais tair liṅgais tair nimittaiḥ pārājikām āpattim āpadyamānam | sa dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ pārājiko na bhavati |",
    "san-mu-kd14:44": "kathaṁ pārājikakathā viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā lajjā bhavati tanmayā viprakṛtā | te ca bhikṣavas tathā saṁniṣaṇṇā eva | sa ca dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ pārājikakathā viprakṛtā bhavati |",
    "san-mu-kd14:45": "kathaṁ śikṣā pratyākhyātā bhavati | yair ākārair yair liṅgair yair nimittaiḥ śikṣāpratyākhyānaṁ kriyate taṁ ca bhikṣuḥ paśyati tair ākārais tair liṅgais tair nimittaiḥ śikṣāpratyākhyānaṁ kurvāṇam | sa ca dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ śikṣā pratyākhyātā bhavati |",
    "san-mu-kd14:46": "kathaṁ śikṣāpratyākhyānakathā viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā lajjā bhavati tanmayā viprakṛtā bhavati | te ca bhikṣavas tathā saṁniṣaṇṇā eva | sa ca dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ śikṣāpratyākhyānakathā viprakṛtā bhavati |",
    "san-mu-kd14:47": "kathaṁ saṁgho pratyākhyāto bhavati | yair ākārair yair liṅgair yair nimittaiḥ saṁghaḥ pratyākhyāyate taṁ ca bhikṣuḥ paśyati tair ākārais tair liṅgais tair nimittaiḥ saṁghapratyākhyānaṁ kurvāṇam | sa ca dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ saṁghaḥ pratyākhyāto bhavati |",
    "san-mu-kd14:48": "kathaṁ saṁghapratyākhyānakathā viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā lajjā bhavati tanmayā viprakṛtā bhavati | te ca bhikṣavas tathā saṁniṣaṇṇā eva | sa ca dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ saṁghapratyākhyānakathā viprakṛtā bhavati |",
    "san-mu-kd14:49": "kathaṁ śīlavipanno bhavati | caturṇāṁ pārājikānām anyatamānyatamām āpattim āpanno bhavati | tasya ca bhikṣur dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ śīlavipanno bhavati |",
    "san-mu-kd14:50": "kathaṁ dṛṣṭivipanno bhavati | dvāṣaṣṭer dṛṣṭigatānām anyatarānyatarāṁ dṛṣṭim abhiniviṣṭo bhavati | tasya ca bhikṣur dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ dṛṣṭivipanno bhavati |",
    "san-mu-kd14:51": "katham ācāravipanno bhavati | ānulomikaiḥ śikṣānukūlair vacanapathair ucyamāno na samyak pratipadyate | tasya ca bhikṣur dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evam ācāravipanno bhavati |",
    "san-mu-kd14:52": "katham ājīvavipanno bhavati | ājīvo ’syāpariśuddho bhavati | tasya ca bhikṣur dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evam ājīvavipanno bhavati |",
    "san-mu-kd14:53": "imāni daśādhārmikāṇi daśa dhārmikāṇi poṣadhasthāpanāni | yathā poṣadhasthāpanam evaṁ pravāraṇāsthāpanam |",
    "san-mu-kd14:54": "paṁceme bhikṣavaḥ saṁghāḥ | katame paṁca | alajjisaṁghaḥ eḍamūkasaṁghaḥ gaṇasaṁghaḥ saṁvṛtisaṁghaḥ paramārthasaṁghaś ca |",
    "san-mu-kd14:55": "alajjisaṁghaḥ katamaḥ | yatra sarve bhikṣavo duḥśīlāḥ pāpadharmāṇaḥ | eḍamūkasaṁghaḥ katamaḥ | yatra na sūtradharo na vinayadharo na mātṛkādharaḥ | gaṇasaṁghaḥ katamaḥ | yatra gaṇasaṁbandhena karmāṇi kriyante | saṁvṛtisaṁghaḥ katamaḥ | sarve pṛthagjanakalyāṇakāḥ | paramārthasaṁghaḥ katamaḥ | śaikṣāśaikṣā aṣṭau mahāpuruṣapudgalāḥ | tatra ye pūrvakās trayaḥ saṁghāḥ alajjinaḥ saṁghaḥ eḍamūkasaṁghaḥ gaṇasaṁghaś ca labhyam ebhir adharmeṇa karmaṇā kartum | yo ’yaṁ saṁvṛtisaṁgho labhyam anena dharmasaṁjñinā adharmeṇa karmaṇā kartum | yas tv ayaṁ paramārthasaṁgho na labhyam anenādharmeṇa karmaṇā kartum |",
    "san-mu-kd14:56": "poṣadhasthāpanavastu samāptam ||"
}