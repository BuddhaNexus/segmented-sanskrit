{
    "san-lo-bi-vb-ss6:0": "",
    "san-lo-bi-vb-ss6:1": "",
    "san-lo-bi-vb-ss6:2": "",
    "san-lo-bi-vb-ss6:3": "saṁghātiśeṣa-dharma 6",
    "san-lo-bi-vb-ss6:4": "",
    "san-lo-bi-vb-ss6:5": "grāmāntaraṁ eka-rātraṁ pi",
    "san-lo-bi-vb-ss6:6": "",
    "san-lo-bi-vb-ss6:7": "Origin story",
    "san-lo-bi-vb-ss6:8": "bhagavān rājagṛhe viharati | tatra dāni karmakāra-putraḥ śraddhā-prasannaḥ | tasya bhāryā śuklā nāma karmāra-dhītā prāsādikā darśanīyā | atha bhagavān kālasyaiva nivāsayitvā pātra-cīvaram ādāya rājagṛhaṁ piṇḍāya praviṣtaḥ | sāvadānam piṇḍāya caranto tasya gṛhaṁ gato uddeśe sthitaḥ | so dāni bhuñjati | sā pariviśantī āvṛtya sthitā | mā bhagavantam dṛṣṭvā viprakṛta utthāsyatīti | tasya dāni bhavati kin tāvad iyam āvṛtya tiṣṭhati | bhagavatā pi vaineya-vaśena prabhā te utsṛṣṭā | tena cāvalokitaṁ | tena bhagavān dṛṣṭo | so dān āha | aye hi asti nāma tvaṁ mama bhagavantam āvārayasi | an-arthakāmā tvaṁ | mama na tvam artha-kāmā | sā dān āha nāham ārya-putrasya an-artha-kāmā | bhagavantam ārādhayāmi | api tu mā viprakṛto bhagavantam dṛṣṭvā utthāsyasīti | tāye dāni bhavati dhig astu mama gṛhāvāsasya | yatra hi nāma priyaṁ kariṣyāmīti | apriyam uktā | sā dān āha ārya-putra gacchāmy ahaṁ | parvrajāmi | so dān āha | kasmin pravacane | āha | bauddhe | āha | pravrajāhīti |",
    "san-lo-bi-vb-ss6:9": "sā dāni utpalavarṇāya pravrajitā upasampāditā | tāya dāni aṣṭāhena pravrajitāya yuṁjantīya vyaṭayantīya vyāsayantīya tisro vidyāḥ ṣaḍ-abhijñāḥ | bala-vaśī-bhāvaḥ sākṣī-kṛto | sā dāni bala-vaśī-bhāva-prāptā | anyataraṁ vṛkṣa-mūlaṁ niśrayopaniṣannā | tāye dāni śakro ’mara-saṁgha-parivṛtto pāda-vando āgato | āha |",
    "san-lo-bi-vb-ss6:10": "",
    "san-lo-bi-vb-ss6:11": "imāṁ paśyatha dharma-sthāṁ",
    "san-lo-bi-vb-ss6:12": "śuklāṁ karmāra-dhītaraṁ |",
    "san-lo-bi-vb-ss6:13": "adya aṣṭāha-pravrajitā",
    "san-lo-bi-vb-ss6:14": "kṛta-kṛtyā nir-āśravā || Verse 1 ||",
    "san-lo-bi-vb-ss6:15": "suvinītotpalavarṇā",
    "san-lo-bi-vb-ss6:16": "mārge ārya praviśate |",
    "san-lo-bi-vb-ss6:17": "trai-vidyā ṛddhi ca prāptā",
    "san-lo-bi-vb-ss6:18": "cetoparyāya-kovidā || Verse 2 ||",
    "san-lo-bi-vb-ss6:19": "maharddhikā bhikṣuṇī tā",
    "san-lo-bi-vb-ss6:20": "vijitā indriyāṇī ca |",
    "san-lo-bi-vb-ss6:21": "ni ṣannā vṛkṣa-talaṁmi",
    "san-lo-bi-vb-ss6:22": "aniñjena samādhinā || Verse 3 ||",
    "san-lo-bi-vb-ss6:23": "tāṁ śakro ’mara-saṁghena",
    "san-lo-bi-vb-ss6:24": "upasaṁkramya vāsavo |",
    "san-lo-bi-vb-ss6:25": "namasyaty añjalī-bhūto",
    "san-lo-bi-vb-ss6:26": "śuklāṁ karmāra-dhītaraṁ || Verse 4 ||",
    "san-lo-bi-vb-ss6:27": "",
    "san-lo-bi-vb-ss6:28": "sā madhura-bhāṣiṇī gṛheṇa gṛhaṁ nīyate | apareṇa dāni upāsakena mahārheṇa paṭena chāditā | antarīkṣād devatā vācaṁ niścārayanti |",
    "san-lo-bi-vb-ss6:29": "",
    "san-lo-bi-vb-ss6:30": "lakṣmīvān ayam upāsako",
    "san-lo-bi-vb-ss6:31": "puṇyam prabhūtam an-alpakaṁ |",
    "san-lo-bi-vb-ss6:32": "sarva-grantha-prahīṇāye",
    "san-lo-bi-vb-ss6:33": "śuklāye adāsi cīvaraṁ || Verse 5 ||",
    "san-lo-bi-vb-ss6:34": "kiṁ rājagṛhe manuṣyā",
    "san-lo-bi-vb-ss6:35": "madhu-mattāvatiṣṭhanti |",
    "san-lo-bi-vb-ss6:36": "ye śuklān na paryupāsanti",
    "san-lo-bi-vb-ss6:37": "daivasikān dharmān uttamā || Verse 6 ||",
    "san-lo-bi-vb-ss6:38": "taṁ āsecanakaṁ śāntaṁ",
    "san-lo-bi-vb-ss6:39": "te vai aprativāṇīyaṁ |",
    "san-lo-bi-vb-ss6:40": "ājñeya-rūpo vijñehi",
    "san-lo-bi-vb-ss6:41": "bālehi avijāniyo || Verse 7 ||",
    "san-lo-bi-vb-ss6:42": "",
    "san-lo-bi-vb-ss6:43": "sā dāni gṛheṇa gṛhaṁ bhāṣaṇāya nīyati | tāye dāni lābha-satkāra-śloko ’bhyudgataḥ | tāye dāni bhikṣuṇīyo irṣyāpattiḥ | lābha-sat-kāram asahamānā tā dān āhaṁsuḥ | bhañjanaṁ etāya kṛtaṁ | tato ’syāḥ sarvo janakāyo śrotavyaṁ śraddhātavyam manyati | tāyo dāni bhagavato allīnā | etāya bhagavan jambhanaṁ sādhitaṁ | bhagavān āha | satyaṁ śukle evaṁ nāma tvayā jambhanaṁ sā | dhitaṁ | tena te jano śrotavyaṁ manyati | āha | ahaṁ bhagavān jambhanaṁ na jānāmi | kuto jambhanaṁ sādhayi ṣyāmi | bhagavān āha | na etāya jambhanaṁ sādhitaṁ | api tu asyāḥ praṇidhānaṁ idaṁ |",
    "san-lo-bi-vb-ss6:44": "bhūta-pūrvam atīte ’dhvānaṁ nagare vārāṇasīyaṁ bhagavati kāśyape tatra dāni rājā kṛkī nāmābhūt | tasya sapta dhītaro abhūṣi |",
    "san-lo-bi-vb-ss6:45": "",
    "san-lo-bi-vb-ss6:46": "śramaṇā śramaṇimitrā",
    "san-lo-bi-vb-ss6:47": "bhikṣuṇī bhikṣuṇīdāsikā |",
    "san-lo-bi-vb-ss6:48": "dharmā caiva sudharmā ca",
    "san-lo-bi-vb-ss6:49": "saṁghadāsī ca saptamā || Verse 1 ||",
    "san-lo-bi-vb-ss6:50": "caturdaśīm pañcadaśīṁ",
    "san-lo-bi-vb-ss6:51": "yā ca pakṣasya aṣṭamī |",
    "san-lo-bi-vb-ss6:52": "prātihāraka-pakṣañ ca",
    "san-lo-bi-vb-ss6:53": "aṣṭāṅgaṁ su-samāhitā || Verse 2 ||",
    "san-lo-bi-vb-ss6:54": "poṣadham upoṣadhan ti",
    "san-lo-bi-vb-ss6:55": "sadā śilena saṁvṛtā ||",
    "san-lo-bi-vb-ss6:56": "kāśināñ ca manāpo āsi",
    "san-lo-bi-vb-ss6:57": "bhadrako nāma mānavo || Verse 3 ||",
    "san-lo-bi-vb-ss6:58": "kuśalo nṛtta- gītasmiṁ",
    "san-lo-bi-vb-ss6:59": "tantrī-nṛtta-prabodhane |",
    "san-lo-bi-vb-ss6:60": "krīḍāyeti ramāyeti",
    "san-lo-bi-vb-ss6:61": "janan tatra samāgataṁ || Verse 4 ||",
    "san-lo-bi-vb-ss6:62": "taṁ ca kāla-gataṁ jñātvā",
    "san-lo-bi-vb-ss6:63": "sarvās tāḥ sapta kumāriyo |",
    "san-lo-bi-vb-ss6:64": "prāsādikā darśanīyāḥ",
    "san-lo-bi-vb-ss6:65": "rāja-kanyāḥ samāgatāḥ || Verse 5 ||",
    "san-lo-bi-vb-ss6:66": "rājānam upasaṁkramya",
    "san-lo-bi-vb-ss6:67": "idaṁ vacanam abravīt || Verse 6 ||",
    "san-lo-bi-vb-ss6:68": "āpṛcchāma vayaṁ tāta",
    "san-lo-bi-vb-ss6:69": "kaśīnāṁ rāṣṭra-vardhana |",
    "san-lo-bi-vb-ss6:70": "anujānātu mo deva",
    "san-lo-bi-vb-ss6:71": "śmaśānaṁ yāmaṁ prekṣitum || Verse 7 ||",
    "san-lo-bi-vb-ss6:72": "adya pañca-daśī deva",
    "san-lo-bi-vb-ss6:73": "divyā nakṣatra-mālinī |",
    "san-lo-bi-vb-ss6:74": "anujānātu mo nātha",
    "san-lo-bi-vb-ss6:75": "śmaśānaṁ yāmaṁ paśyituṁ || Verse 8 ||",
    "san-lo-bi-vb-ss6:76": "utrāsana-bhīṣaṇake",
    "san-lo-bi-vb-ss6:77": "durgandhe loma-harṣaṇe |",
    "san-lo-bi-vb-ss6:78": "ārodane manuṣyānāṁ",
    "san-lo-bi-vb-ss6:79": "śmaśāne kiṁ kariṣyatha || Verse 9 ||",
    "san-lo-bi-vb-ss6:80": "yatra bhe apeta-vijñānā",
    "san-lo-bi-vb-ss6:81": "para-bhakṣā acetanā |",
    "san-lo-bi-vb-ss6:82": "apaviddhā mṛtā śenti",
    "san-lo-bi-vb-ss6:83": "śmaśāne bahu-bhīṣaṇe || Verse 10 ||",
    "san-lo-bi-vb-ss6:84": "yatra gṛdhrā śṛgālāś ca",
    "san-lo-bi-vb-ss6:85": "kākolūkās tathā vṛkāḥ |",
    "san-lo-bi-vb-ss6:86": "aṅga-m-aṅgāni khādanti",
    "san-lo-bi-vb-ss6:87": "śmaśāne bahu-bhīṣaṇe || Verse 11 ||",
    "san-lo-bi-vb-ss6:88": "yatra gṛdhrā śṛgālāś ca",
    "san-lo-bi-vb-ss6:89": "kākolūkās tathā vṛkāḥ |",
    "san-lo-bi-vb-ss6:90": "astrān ādāya gacchanti",
    "san-lo-bi-vb-ss6:91": "śmaśāne kiṁ kariṣyatha || Verse 12 ||",
    "san-lo-bi-vb-ss6:92": "yatra asthīni dṛśyante",
    "san-lo-bi-vb-ss6:93": "vikṣiptāni diśo-diśaṁ |",
    "san-lo-bi-vb-ss6:94": "tiṣṭhanti śaṁkha-varṇāni",
    "san-lo-bi-vb-ss6:95": "śmaśāne kiṁ kariṣyatha || Verse 13 ||",
    "san-lo-bi-vb-ss6:96": "śūlāyutāni dṛśyante",
    "san-lo-bi-vb-ss6:97": "aśuci kheṭa-gandhikā |",
    "san-lo-bi-vb-ss6:98": "keśānām ākare raudre",
    "san-lo-bi-vb-ss6:99": "śmaśāne kiṁ kariṣyatha || Verse 14 ||",
    "san-lo-bi-vb-ss6:100": "dhūrtā-cārika-vikīrṇe",
    "san-lo-bi-vb-ss6:101": "caura-vyāla-niṣevite |",
    "san-lo-bi-vb-ss6:102": "durmanuṣyāna āvāse",
    "san-lo-bi-vb-ss6:103": "śmaśāne bahu-bhīṣaṇe || Verse 15 ||",
    "san-lo-bi-vb-ss6:104": "amanuṣyāna āvāse",
    "san-lo-bi-vb-ss6:105": "rākṣasānān niveśane |",
    "san-lo-bi-vb-ss6:106": "sarva-pretāna āvāse |",
    "san-lo-bi-vb-ss6:107": "śmaśāne bahu-bhīṣaṇe || Verse 16 ||",
    "san-lo-bi-vb-ss6:108": "te sukumālyābharaṇā",
    "san-lo-bi-vb-ss6:109": "maṇi-keyūra-dhāriṇo |",
    "san-lo-bi-vb-ss6:110": "bāhaṁ pragṛhya krandanti",
    "san-lo-bi-vb-ss6:111": "śmaśāne bahu-bhīṣaṇe || Verse 17 ||",
    "san-lo-bi-vb-ss6:112": "te sukumālyābharaṇā",
    "san-lo-bi-vb-ss6:113": "maṇi-keyūra-dhārino |",
    "san-lo-bi-vb-ss6:114": "keśā prakīrya krandanti",
    "san-lo-bi-vb-ss6:115": "śmaśāne bhaya-bhairave || Verse 18 ||",
    "san-lo-bi-vb-ss6:116": "yatra mātā pitā bhrātā",
    "san-lo-bi-vb-ss6:117": "bhaginī-jñāti-bāndhavāḥ |",
    "san-lo-bi-vb-ss6:118": "durmanā yatra nivartante",
    "san-lo-bi-vb-ss6:119": "śmaśāne bhaya-bhayānake || Verse 19 ||",
    "san-lo-bi-vb-ss6:120": "yatra mātā pitā bhrātā",
    "san-lo-bi-vb-ss6:121": "bhaginī-jñāti-bāndhavāḥ |",
    "san-lo-bi-vb-ss6:122": "an-āpṛcchati vartante",
    "san-lo-bi-vb-ss6:123": "śmaśāne ’tibhayānake || Verse 20 ||",
    "san-lo-bi-vb-ss6:124": "pāṇiya hāha nirghoṣe",
    "san-lo-bi-vb-ss6:125": "jñātīnāṁ paridevane |",
    "san-lo-bi-vb-ss6:126": "pūti-vikanthite ghore",
    "san-lo-bi-vb-ss6:127": "śmaśāne ’tibhayānake || Verse 21 ||",
    "san-lo-bi-vb-ss6:128": "vyajanī-tāla-vṛntāni",
    "san-lo-bi-vb-ss6:129": "vikṣiptānidiśo-diśaṁ |",
    "san-lo-bi-vb-ss6:130": "citā-dhūmākule raudre",
    "san-lo-bi-vb-ss6:131": "śmaśāne kiṁ kariṣyatha || Verse 22 ||",
    "san-lo-bi-vb-ss6:132": "ayaṁ prāsāda-varo",
    "san-lo-bi-vb-ss6:133": "kūṭāgāro sunirmito | 22a",
    "san-lo-bi-vb-ss6:134": "yatra annañ ca pānañ ca",
    "san-lo-bi-vb-ss6:135": "ratīyo ca upasthitāḥ |",
    "san-lo-bi-vb-ss6:136": "atra ramatha kanyāyo",
    "san-lo-bi-vb-ss6:137": "śmaśāne kiṁ kariṣyatha || Verse 23 ||",
    "san-lo-bi-vb-ss6:138": "imāṁ puṣkiriṇīṁ ramyāṁ",
    "san-lo-bi-vb-ss6:139": "cakravākopaśobhitāṁ |",
    "san-lo-bi-vb-ss6:140": "puṇḍarīkaiḥ su-saṁchannāṁ",
    "san-lo-bi-vb-ss6:141": "kumuda-saugandhikehi ca || Verse 24 ||",
    "san-lo-bi-vb-ss6:142": "nānā-dvija-gaṇākīrṇā",
    "san-lo-bi-vb-ss6:143": "nānā-svara-nikūjitāḥ |",
    "san-lo-bi-vb-ss6:144": "atra ramatha kanyāyo",
    "san-lo-bi-vb-ss6:145": "śmaśāne kiṁ kariṣyatha || Verse 25 ||",
    "san-lo-bi-vb-ss6:146": "kumāryo āhaṁsuḥ |",
    "san-lo-bi-vb-ss6:147": "vayaṁ pi tāta jānāmo",
    "san-lo-bi-vb-ss6:148": "śmaśāne bhaya-bhairave",
    "san-lo-bi-vb-ss6:149": "durgandhaṁ kuṇapaṁ caiva",
    "san-lo-bi-vb-ss6:150": "kovidāraṁ ca puṣpitaṁ || Verse 1 ||",
    "san-lo-bi-vb-ss6:151": "vayam api tātaṁ jahiṣyāmo",
    "san-lo-bi-vb-ss6:152": "tato ’py asmāṁ jahiṣyati |",
    "san-lo-bi-vb-ss6:153": "nānā-bhāvo vinā bhāvo",
    "san-lo-bi-vb-ss6:154": "na cireṇa bhaviṣyati || Verse 2 ||",
    "san-lo-bi-vb-ss6:155": "rājā āha |",
    "san-lo-bi-vb-ss6:156": "duḥkha-saṁjñā kumārīyo",
    "san-lo-bi-vb-ss6:157": "......................... |",
    "san-lo-bi-vb-ss6:158": "avavyābādhyena cittena",
    "san-lo-bi-vb-ss6:159": "praviśeṣātimuktakaṁ || Verse 3 ||",
    "san-lo-bi-vb-ss6:160": "anujñātā kṛkiṇā rājñā",
    "san-lo-bi-vb-ss6:161": "niryātāḥ kāśīnāṁ purāt |",
    "san-lo-bi-vb-ss6:162": "sarvās tāḥ ratham āruhya",
    "san-lo-bi-vb-ss6:163": "gatāḥ śmaśāna-prekṣikāḥ || Verse 4 ||",
    "san-lo-bi-vb-ss6:164": "tāyo addaśaṁsu mārgasmiṁ",
    "san-lo-bi-vb-ss6:165": "utsṛṣṭaṁ ujjhitaṁ śavaṁ |",
    "san-lo-bi-vb-ss6:166": "durgandhim aśuciṁ ------",
    "san-lo-bi-vb-ss6:167": "vidhavastañ ca vinīlakaṁ || Verse 5 ||",
    "san-lo-bi-vb-ss6:168": "tāyo yānād avataritvāna sarvāḥ sapta kumāriyo",
    "san-lo-bi-vb-ss6:169": "samantāt parivāretvā idam vacanam abravīt |",
    "san-lo-bi-vb-ss6:170": "sarvāsāṁ vo ayan dharmaḥ",
    "san-lo-bi-vb-ss6:171": "sarvīṣā eṣa dharmattā |",
    "san-lo-bi-vb-ss6:172": "eṣa asya śarīrasya",
    "san-lo-bi-vb-ss6:173": "sarvā gāthāṁ karomahe || Verse 6 ||",
    "san-lo-bi-vb-ss6:174": "ayam purā candana-lipta-gātro",
    "san-lo-bi-vb-ss6:175": "avadātā-vastro vaśitānucāri |",
    "san-lo-bi-vb-ss6:176": "chāyaṁ kulañ ca avekṣamāno so",
    "san-lo-bi-vb-ss6:177": "khajjate śivapathikāya madhye || Verse 7 ||",
    "san-lo-bi-vb-ss6:178": "asthi-kaṅkāla-nagaraṁ",
    "san-lo-bi-vb-ss6:179": "māṁsa-śoṇita-lepanaṁ |",
    "san-lo-bi-vb-ss6:180": "yatra rāgasya doṣasya",
    "san-lo-bi-vb-ss6:181": "mohasyāpi samūha yaḥ || Verse 8 ||",
    "san-lo-bi-vb-ss6:182": "imam nagaram utsṛjya",
    "san-lo-bi-vb-ss6:183": "nāgarīśo kahiṁ gataḥ || Verse 9 ||",
    "san-lo-bi-vb-ss6:184": "yo dvi-cakraṁ dvi-arañ ca",
    "san-lo-bi-vb-ss6:185": "imaṁ parihared rathaṁ |",
    "san-lo-bi-vb-ss6:186": "imaṁ rathaṁ samutsṛjya",
    "san-lo-bi-vb-ss6:187": "śārathī so kahiṁ gataḥ || Verse 10 ||",
    "san-lo-bi-vb-ss6:188": "ūrdhva-śākham adho mūlaṁ",
    "san-lo-bi-vb-ss6:189": "ya imaṁ parihare dhvajaṁ |",
    "san-lo-bi-vb-ss6:190": "imaṁ dhvajaṁ samutsṛjya",
    "san-lo-bi-vb-ss6:191": "dhavaja-hāro so kahiṁ gataḥ || Verse 11 ||",
    "san-lo-bi-vb-ss6:192": "ya imaṁ pariharet kāyaṁ",
    "san-lo-bi-vb-ss6:193": "aśvaṁ bhadram ca vāṇijo |",
    "san-lo-bi-vb-ss6:194": "imaṁ kāyaṁ samutsṛjya",
    "san-lo-bi-vb-ss6:195": "vāṇijo so kahiṁ gataḥ || Verse 12 ||",
    "san-lo-bi-vb-ss6:196": "ya imāṁ pariharen nāvaṁ",
    "san-lo-bi-vb-ss6:197": "asmimāne mahārṇave |",
    "san-lo-bi-vb-ss6:198": "imān nāvaṁ samutsṛjya",
    "san-lo-bi-vb-ss6:199": "nāviko so | kahiṁ gataḥ || Verse 13 ||",
    "san-lo-bi-vb-ss6:200": "yo ’yam | asmin ā | gāre",
    "san-lo-bi-vb-ss6:201": "vāsaṁ kalpeya adhvagaḥ |",
    "san-lo-bi-vb-ss6:202": "imam āgāraṁ samutsṛjya",
    "san-lo-bi-vb-ss6:203": "adhvago so | kahiṁ gataḥ || Verse 14 ||",
    "san-lo-bi-vb-ss6:204": "mama gāthā subhaṇitā",
    "san-lo-bi-vb-ss6:205": "mama gāthā subhaṇitā |",
    "san-lo-bi-vb-ss6:206": "tā anyonyaṁ viva rtanti",
    "san-lo-bi-vb-ss6:207": "śmaśāne atimuktake || Verse 15 ||",
    "san-lo-bi-vb-ss6:208": "tataś ca maghavān chakro",
    "san-lo-bi-vb-ss6:209": "deva-rājaḥ śacī-patiḥ |",
    "san-lo-bi-vb-ss6:210": "samvega-jātās tāḥ kanyāḥ",
    "san-lo-bi-vb-ss6:211": "dṛṣṭvā tā upasaṁkramet || Verse 16 ||",
    "san-lo-bi-vb-ss6:212": "sarvāsāṁ vo subhāṣitaṁ",
    "san-lo-bi-vb-ss6:213": "sarvāsāṁ vo subhaṇitaṁ |",
    "san-lo-bi-vb-ss6:214": "varaṁ varetha kanyāyo",
    "san-lo-bi-vb-ss6:215": "yat kiñcin manasepsitaṁ || Verse 17 ||",
    "san-lo-bi-vb-ss6:216": "ko nu divyena varṇena",
    "san-lo-bi-vb-ss6:217": "antarīkṣasmi tiṣṭhati |",
    "san-lo-bi-vb-ss6:218": "ko vā tvaṁ kasya vā putraḥ",
    "san-lo-bi-vb-ss6:219": "kathaṁ jānāma te vayaṁ || Verse 18 ||",
    "san-lo-bi-vb-ss6:220": "ahaṁ śakraḥ sahasrākṣo",
    "san-lo-bi-vb-ss6:221": "maghavān deva-kuñjaraḥ |",
    "san-lo-bi-vb-ss6:222": "yāṁ deva-saṁghā vandanti",
    "san-lo-bi-vb-ss6:223": "sudharmāyāṁ sa māgatāḥ || Verse 19 ||",
    "san-lo-bi-vb-ss6:224": "ahaṁ śakraḥ sahasrākṣo",
    "san-lo-bi-vb-ss6:225": "deva-rājā śacī-patiḥ |",
    "san-lo-bi-vb-ss6:226": "varaṁ varetha kanyāyo",
    "san-lo-bi-vb-ss6:227": "yat kiñcin manasepsitaṁ || Verse 20 ||",
    "san-lo-bi-vb-ss6:228": "śakraś ca vo varaṁ dadyāt",
    "san-lo-bi-vb-ss6:229": "trayastriṁśeśvaraḥ prabhūḥ |",
    "san-lo-bi-vb-ss6:230": "varaṁ varetha kanyāyo",
    "san-lo-bi-vb-ss6:231": "kṣipraṁ vyāharato mama || Verse 21 ||",
    "san-lo-bi-vb-ss6:232": "kumāryo āhaṁsuḥ |",
    "san-lo-bi-vb-ss6:233": "yasya mūle chavir nāsti",
    "san-lo-bi-vb-ss6:234": "patran nāsti kuto latā |",
    "san-lo-bi-vb-ss6:235": "yo dhīro bandhanān muktaḥ",
    "san-lo-bi-vb-ss6:236": "tan me śakra varaṁ dada || Verse 1 ||",
    "san-lo-bi-vb-ss6:237": "pāṁsu- kūla-dharaṁ bhikṣuṁ",
    "san-lo-bi-vb-ss6:238": "kṛśan dharma-nimantri taṁ |",
    "san-lo-bi-vb-ss6:239": "dhyāyantaṁ vṛkṣa-mūlasmi",
    "san-lo-bi-vb-ss6:240": "tan me śakra varaṁ dada || Verse 2 ||",
    "san-lo-bi-vb-ss6:241": "yasya rāgaś ca doṣaś ca",
    "san-lo-bi-vb-ss6:242": "avidyā ca pradālitā |",
    "san-lo-bi-vb-ss6:243": "kṣīṇāsravam arhantaṁ",
    "san-lo-bi-vb-ss6:244": "tan me śakra varaṁ dada || Verse 3 ||",
    "san-lo-bi-vb-ss6:245": "yasya śailopamaṁ cittaṁ",
    "san-lo-bi-vb-ss6:246": "sthitan na anu | kampati |",
    "san-lo-bi-vb-ss6:247": "yo vimuktiṁ saṁjāneyā",
    "san-lo-bi-vb-ss6:248": "tan me śakra varaṁ dada || Verse 4 ||",
    "san-lo-bi-vb-ss6:249": "yasyā ure ca pāre ca",
    "san-lo-bi-vb-ss6:250": "madhye nāsti na kiñcana |",
    "san-lo-bi-vb-ss6:251": "akiñcanam adānaṁ ca",
    "san-lo-bi-vb-ss6:252": "tan me śakra varaṁ dada || Verse 5 ||",
    "san-lo-bi-vb-ss6:253": "vāri puṣkara-patre vā",
    "san-lo-bi-vb-ss6:254": "ārāgre iva sarṣapaḥ |",
    "san-lo-bi-vb-ss6:255": "yo na lipyati kāmeṣu",
    "san-lo-bi-vb-ss6:256": "tan me śakra varaṁ dada || Verse 6 ||",
    "san-lo-bi-vb-ss6:257": "bahu-śrutaṁ citra-kathaṁ",
    "san-lo-bi-vb-ss6:258": "buddhasya paricārakaṁ |",
    "san-lo-bi-vb-ss6:259": "parṇa-bhāra-visaṁyuktaṁ",
    "san-lo-bi-vb-ss6:260": "tan me śakra varaṁ dada || Verse 7 ||",
    "san-lo-bi-vb-ss6:261": "śakra āha |",
    "san-lo-bi-vb-ss6:262": "nāham arhantam īśemi",
    "san-lo-bi-vb-ss6:263": "nāham arhanteṣv īśvaraḥ |",
    "san-lo-bi-vb-ss6:264": "anyaṁ varetha kanyāyo",
    "san-lo-bi-vb-ss6:265": "api candrama-sū ryayoḥ || Verse 8 ||",
    "san-lo-bi-vb-ss6:266": "kumāryo āhuḥ |",
    "san-lo-bi-vb-ss6:267": "asvāmiko svāmi-kāmo",
    "san-lo-bi-vb-ss6:268": "avaraṁ vara-dāyako |",
    "san-lo-bi-vb-ss6:269": "asvāmiko varaṁ dattvā",
    "san-lo-bi-vb-ss6:270": "kathaṁ śakra kariṣyasi || Verse 9 ||",
    "san-lo-bi-vb-ss6:271": "ubhau kūlau asaṁprāptaḥ",
    "san-lo-bi-vb-ss6:272": "atīrthe prataren nadīm |",
    "san-lo-bi-vb-ss6:273": "eṣa śakra viṣaṇṇo si",
    "san-lo-bi-vb-ss6:274": "paṇke-vāsi jarad-gavaḥ || Verse 10 ||",
    "san-lo-bi-vb-ss6:275": "śakra āha |",
    "san-lo-bi-vb-ss6:276": "upāsikā vo kanyāyo",
    "san-lo-bi-vb-ss6:277": "api ca ye upāsakā |",
    "san-lo-bi-vb-ss6:278": "dharmeṇa vo ahaṁ bhrātā",
    "san-lo-bi-vb-ss6:279": "anujānāmi vo varaṁ || Verse 11 ||",
    "san-lo-bi-vb-ss6:280": "kumāryo āhaṁsuḥ |",
    "san-lo-bi-vb-ss6:281": "naiva te śakra yācāmo",
    "san-lo-bi-vb-ss6:282": "nāpi unnodayāma te |",
    "san-lo-bi-vb-ss6:283": "svayam eva śakra jānāhi",
    "san-lo-bi-vb-ss6:284": "kiṁ vareṇa kumāriṇāṁ || Verse 12 ||",
    "san-lo-bi-vb-ss6:285": "",
    "san-lo-bi-vb-ss6:286": "atha bhagavān tāsāṁ bhikṣuṇīnāṁ pūrve nivāsa-pratisaṁyuktāṁ pratijñā-kathāṁ vyākārṣīt |",
    "san-lo-bi-vb-ss6:287": "",
    "san-lo-bi-vb-ss6:288": "kadāhaṁ vīṇāṁ vā madhurāṁ",
    "san-lo-bi-vb-ss6:289": "sapta-tantrī-yutāṁ manoramām |",
    "san-lo-bi-vb-ss6:290": "dharmaṁ pravyāhariṣyāmi",
    "san-lo-bi-vb-ss6:291": "tat kadā nu bhaviṣyati || Verse 1 ||",
    "san-lo-bi-vb-ss6:292": "",
    "san-lo-bi-vb-ss6:293": "samanvāharasi śukle | evaṁ hy etad bhagavan | eṣāpi tatraivāsi | etāye praṇidhānam abhūṣi | aparāpi tatraivāsi | tām api bhagavān vyākārṣīt |",
    "san-lo-bi-vb-ss6:294": "",
    "san-lo-bi-vb-ss6:295": "kadāhaṁ gaṅgā-yamunāya",
    "san-lo-bi-vb-ss6:296": "ca pātāla-pathodakaṁ |",
    "san-lo-bi-vb-ss6:297": "amajjamānā gamiṣyāma",
    "san-lo-bi-vb-ss6:298": "tat kadā nu bhaviṣyati || Verse 2 ||",
    "san-lo-bi-vb-ss6:299": "",
    "san-lo-bi-vb-ss6:300": "samanvāharasy utpalavarṇe | evaṁ hy etad bhagavan eṣāpi tatraivāsi | etasyāpy etaṁ pra | ṇidhānam abhūṣi | aparāpi tatraivāsi | tām api bhagavān vyākārṣīt |",
    "san-lo-bi-vb-ss6:301": "",
    "san-lo-bi-vb-ss6:302": "kadāhaṁ pāṁsu-kulāni",
    "san-lo-bi-vb-ss6:303": "saṁharitvā ma yā pathe |",
    "san-lo-bi-vb-ss6:304": "saṁghāṭīṁ kṛtvā dhārayiṣyaṁ",
    "san-lo-bi-vb-ss6:305": "tat kadā nu bhaviṣyati || Verse 3 ||",
    "san-lo-bi-vb-ss6:306": "kadāhaṁ giri-durgeṣu",
    "san-lo-bi-vb-ss6:307": "prahīṇa-bhaya-bhairavā |",
    "san-lo-bi-vb-ss6:308": "cittaṁ ṛjuṁ kariṣyāmi",
    "san-lo-bi-vb-ss6:309": "tat kadā nu bhaviṣyati || Verse 4 ||",
    "san-lo-bi-vb-ss6:310": "",
    "san-lo-bi-vb-ss6:311": "samanvāharasi paṭaccare | evam hy etad bhagavan | eṣāpi tatraivāsi | etasyāpy etaṁ praṇidhānam abhūṣi | aparāpi tatraivāsi | tām api bhagavān vyākārṣīt |",
    "san-lo-bi-vb-ss6:312": "",
    "san-lo-bi-vb-ss6:313": "kadāhaṁ muṇḍakaṁ śīrṣaṁ",
    "san-lo-bi-vb-ss6:314": "kṣura-dhārā-niṣevitaṁ |",
    "san-lo-bi-vb-ss6:315": "pāṇinā parimārjiṣyaṁ",
    "san-lo-bi-vb-ss6:316": "tat kadā nu bhaviṣyati || Verse 5 ||",
    "san-lo-bi-vb-ss6:317": "kadāhaṁ hemantikāṁ rātriṁ",
    "san-lo-bi-vb-ss6:318": "ovṛṣṭa-ārdra-civarā |",
    "san-lo-bi-vb-ss6:319": "piṇḍapātaṁ cariṣyāmi",
    "san-lo-bi-vb-ss6:320": "kadā nas tad bhaviṣyati || Verse 6 ||",
    "san-lo-bi-vb-ss6:321": "",
    "san-lo-bi-vb-ss6:322": "samanvāharasi kṛśa-gautami | evam etad bhagavan | eṣāpi tatraivāsi | etasyā pretaṁ praṇidhānam abhūṣi | aparāpi tatraivāsi | tām api bhagavān vyākārṣīt |",
    "san-lo-bi-vb-ss6:323": "",
    "san-lo-bi-vb-ss6:324": "kadāhaṁ tāraka-rājā va",
    "san-lo-bi-vb-ss6:325": "nakṣatra-parivāritā |",
    "san-lo-bi-vb-ss6:326": "saṁghaṁ parihariṣyāmi",
    "san-lo-bi-vb-ss6:327": "tat kadā nu bhaviṣyati || Verse 7 ||",
    "san-lo-bi-vb-ss6:328": "kadāhaṁ candro ca vimalo",
    "san-lo-bi-vb-ss6:329": "viprasanno anāvilo |",
    "san-lo-bi-vb-ss6:330": "śuddhaṁ cittaṁ adhiṣṭhihiṣyaṁ",
    "san-lo-bi-vb-ss6:331": "tat kadā nu bhaviṣyati || Verse 8 ||",
    "san-lo-bi-vb-ss6:332": "",
    "san-lo-bi-vb-ss6:333": "samanvāharasi mahāprajāpati | evaṁ hy etad bhagavan | eṣāpi tatraivāsi | etasyāpy etat praṇidhānam abhūṣi | aparāpi tatraivāsi | tām bhagavān vyākārṣīt |",
    "san-lo-bi-vb-ss6:334": "",
    "san-lo-bi-vb-ss6:335": "kadāhaṁ vihāraṁ śaraṇyaṁ",
    "san-lo-bi-vb-ss6:336": "....... sādhu niṣṭhitaṁ |",
    "san-lo-bi-vb-ss6:337": "saṁghe dānāni dāsyāmi",
    "san-lo-bi-vb-ss6:338": "tat kadā nu bhaviṣyati || Verse 9 ||",
    "san-lo-bi-vb-ss6:339": "kadāhaṁ mañcam vā pīṭham vā",
    "san-lo-bi-vb-ss6:340": "bisi catur-asrakāṇi vā |",
    "san-lo-bi-vb-ss6:341": "saṁghe dānāni dāsyāmi",
    "san-lo-bi-vb-ss6:342": "tat kadā nu bhaviṣyati || Verse 10 ||",
    "san-lo-bi-vb-ss6:343": "kadāhaṁ kāsikaṁ vastraṁ",
    "san-lo-bi-vb-ss6:344": "kṣauma-koṭumbakāni ca |",
    "san-lo-bi-vb-ss6:345": "saṁghe dānāni dāsyāmi",
    "san-lo-bi-vb-ss6:346": "tat kadā nu bhaviṣyati || Verse 11 ||",
    "san-lo-bi-vb-ss6:347": "kadāhaṁ sumbhakaṁ pātraṁ",
    "san-lo-bi-vb-ss6:348": "sukṛtaṁ sādhu niṣṭhitaṁ |",
    "san-lo-bi-vb-ss6:349": "saṁghe dānāni dāsyāmi",
    "san-lo-bi-vb-ss6:350": "tat kadā nu bhaviṣyati || Verse 12 ||",
    "san-lo-bi-vb-ss6:351": "kadāhaṁ vividhān bhakṣān",
    "san-lo-bi-vb-ss6:352": "nānā-rasānusevitān |",
    "san-lo-bi-vb-ss6:353": "saṁghe dānāni dāsyāmi",
    "san-lo-bi-vb-ss6:354": "tat kadā nu bhaviṣyati || Verse 13 ||",
    "san-lo-bi-vb-ss6:355": "kadāhaṁ śālinām odanaṁ",
    "san-lo-bi-vb-ss6:356": "śuci-māṁsopasevanaṁ |",
    "san-lo-bi-vb-ss6:357": "saṁghe dānāni dāsyāmi",
    "san-lo-bi-vb-ss6:358": "tat kadā nu bhaviṣyati || Verse 14 ||",
    "san-lo-bi-vb-ss6:359": "",
    "san-lo-bi-vb-ss6:360": "tatra tāsāṁ bhikṣuṇīnāṁ cakṣur gocaraṁ nāsti | yāṁ jānesuḥ | tāyo āhaṁsuḥ | kā puna sā bhagavan āsi | bhagavān āha | viśākhā mṛgāra-mātā |",
    "san-lo-bi-vb-ss6:361": "tena kālena tena samayena aparā hy etā bhikṣuṇīyo kṛkiṇo rājñaḥ sapta dhītaro abhūṣi | atha śuklā bhikṣuṇī gṛheṇa gṛhaṁ bhāṣaṇāya nīyati | sā dāni apareṇa gṛha-bhāṣaṇāya nītā bhikṣuṇīhi vipravustā | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ mahāprajāpatī gautamī bhagavato ārocayati | bhagavān āha | śabdāpayatha śuklāṁ | sā dāni śabdāpitā | bhagavān | āha | satyaṁ śukle | evaṁ nāma tvaṁ bhikṣuṇībhir vinā vipravasasi | tena hi na kṣamati bhikṣuṇīhi vinā vipravasituṁ ekāṁ rātrim pi |",
    "san-lo-bi-vb-ss6:362": "eṣaivārthotpattiḥ | bhagavāñ chrāvastīyaṁ viharati | vistareṇa nidānaṁ kṛtvā | bhikṣuṇī yo dāni adhvānaṁ gacchanti | tahin dāni aparā bhikṣuṇī jarā-durbalā vyādhi-durbalā sārthāt parihīṇā | sā rātriṁ vipravustā | tāya dāni kaukṛtyaṁ kṛtaṁ | kaukṛtyena bhikṣuṇīnāṁ vistareṇārocayati | yāvat mahāprajāpatī pi gautamī bhagavato ārocayati | bhagavān āha | tena hi an-āpattiḥ glānāya |",
    "san-lo-bi-vb-ss6:363": "eṣaivārthotpattiḥ | bhagavān śrāvastīyaṁ viharati | vistareṇa nidānaṁ kṛtvā | kāpilavāstavyehi śākiyehi saṁsthāgāraḥ kārāpitaḥ | na co aciraniṣṭhitaḥ | tehi dāni tahiṁ rakṣa-pālāḥ sthāpitāḥ | na kasyacit praveśo dātavyo ti bhagavān prathamaṁ paribhokṣyati | paścād vayaṁ paribhokṣyāmo ti | atha rājñaḥ prasenajitaḥ kośalasya putro virūḍhako nāma kumāraḥ kapilavastuṁ gatako mātulānām antike śikṣāmāṇāya | so dāni tehi rakṣapālehi pramattehi saṁsthāgāraṁ praviṣṭaḥ krīḍanāya | so dāni tehi rakṣapālehi anyehi ca śākiyehi dṛṣṭo | te dāni ruṣitā iti-kitikāya putra dāsī-putra kahiṁ praviṣṭo ’si ti | ocapeṭitaḥ | ekena hastena bāhāyāṁ gṛhītvā dvitīyena hastena grīvāyāṁ saṁsthāgārād bahiś choritaḥ | virūḍhako utkaṇṭhitaḥ | taṁ dāni tehi śākiyehi saṁsthāgāra puruṣa-mātrā-bhūmiṁ khānāpayitvā navena pāṁsunā pūrayitvā gandhodakena siktaḥ | virūḍhakena śrutaṁ | sa sutarāṁ ruṣitaḥ | āghāta-cittam utpāditavān | yady ahaṁ rājyaṁ pratilabheyaṁ śākiyānāṁ nidhanaṁ kariṣye | so dāni śrāvastīyam āgataḥ | tasya duḥkhaśāyī nāma baṭukaḥ sevako | so dāni tasyāha | yadāhaṁ rājye pratiṣṭhito bhaveyaṁ tadā me smārayiṣyasi śākiyānām antam gamiṣyaṁ | rātri trivantam eva vairam anuvicitayati | kadāci dāni rājā prasenajit kośalo udyāna-bhūmin nirgataḥ | tañ ca virūḍhake na nagara-dvāraṁ bandhāpitaṁ | śaṁkhā ādhmāsyanti ghuṣyanti | virūḍhako rājā virūḍhakasya rājyam iti | rājā prasenajit kośalo na bhūyaḥ praveśaṁ labhati | virūḍhakenāmātyānāṁ dūto pracito | yasya bhavanto gṛheṇārthaḥ putra-dāreṇa cārthaḥ sa praviśatu nagaraṁ | evam akriyamāṇe yuṣmākaṁ putra-dāraṁ vyasanam āpādayiṣyāmīti | amātyā rājānaṁ pṛcchanti | kim ājñāpayati devo yudhyāmaḥ | rājā bravīti | mā yudhyantu bhavantaḥ | idānim vā paścād vā etasyaiva etaṁ rājyaṁ gacchatha | etasyaiva ājānatha | mā paścād yuṣmākaṁ duḥkhaṁ utpādayiṣyati | te eka-dvi-kāya nagaraṁ praviṣṭāḥ | rājā dāni ātma-tṛtīyo, udyāna-bhūmīyaṁ saṁsthito pānīyapālo mallī ca rājā dṛṣṭa-satyo na paritasyati | vastu vistareṇa kartavyaṁ | yāvat virūḍhako mātyān āmantrayati | yo dāni bhaṇe rājānaṁ kṣatriyaṁ jugupseya tasya kiṁ daṇḍaḥ | āmātyā āhaṁsuḥ | vadho mahārāja | rāja āha | pūrvam ahaṁ kumāra-bhūtaḥ śākiyānāṁ saṁsthāgāraṁ praviṣṭaḥ tehi mama jugupsāya saṁsthāgāraṁ puruṣa-saṁsthāgāraṁ puruṣa-mātraṁ khānāpayitva pāṁsunā pūrayitvā kṣīra-gandhodakena bhittiyo tāyo dhovitāyo mayā teṣāṁ vairaṁ pratikartavyaṁ yadi bhagavāṁs teṣāṁ nānukampati | atha bhagavān anukampati | nāhaṁ śakṣyāmi kiñcit pratikartuṁ | āmātyā āhaṁsuḥ | śrūyate mahārāja | śramaṇo gautamo vīta-rāgaḥ | vīta-rāgaś ca jñātīnāṁ nir-apekṣā bhavanti | udyujyantu mahārāja | śakṣyāma vayaṁ teṣāṁ nigrahītuṁ | bhagavān dāni virūḍhakasya imam evaṁ rūpaṁ cetaḥ parivitarkam ājñāya kālasyaiva nivāsayitvā pātracīvaram ādāya śrāvastīye nagarīye piṇḍāya caritvā anyataraṁ śākhoṭa-vṛkṣaṁ niśrāya niṣīdati sma | atha khalu rājā virūḍhako catur-aṅga-bala-kāyaṁ sannāhayitvā hasti-kāyaṁ aśva-kāyaṁ ratha-kāyaṁ patti-kāyaṁ śrāvastyāṁ nagaryāṁ niryāti kapilavastuṁ nagaraṁ saṁprasthitaḥ | adrākṣīd rājā virūḍhako bhagavantaṁ śākhoṭaka-vṛkṣaṁ niśrāya niṣaṇṇaṁ dṛṣṭvā ca puna yena bhagavāṁs tena hasti-nāgaṁ prerayati | atha khalu rājā virūḍhako yāvad eva yānasya bhūmis tāvad yānena gatvā hasti-nāgāt pratyāruhya bhagavataḥ pādau śirasā vanditvā bhagavantam etad avocat | santi bhagavann anye vṛkṣāḥ | aśvattha-nyagrodha-saptaparṇādyāḥ śobhanāś ca śītalāś ca tān utsṛjya itarasya pratyavarasya virala-patrasya śākhoṭaka-vṛkṣasyā-dhastān niṣaṇṇaḥ | bhagavān āha | śītalā mahārāja jñātīnāṁ cchāyā | atha khalu rājño virūḍhakasya etad abhavat | anukampati bhagavān jñātīn iti | tato yeva pratinivartayitvā śrāvastīn nagaram anupraviṣṭaḥ |",
    "san-lo-bi-vb-ss6:364": "bhagavān dāni śrāvastīyaṁ yathābhiramyaṁ viharitvā kapilavastuṁ nagaraṁ prakrāmi | yāvac chākyān vinayati | vinayitvā tatraiva viharati nyagrodhārāme | virūḍhakīyaṁ sūtraṁ vistareṇa kartavyaṁ |",
    "san-lo-bi-vb-ss6:365": "eṣā evārthotpattiḥ | bhagavān śrāvastīyam viharati | rājā dāni virūḍhako śākīyān vadhitvā śākiya-kanyāyo ādāya śrāvastīṁ pratigataḥ tadyathā | cārū ca nāma | upacārū ca nāma | sumanā ca nāma | manoharā | sālavatī | abhayā ca nāma | so dāni sārdhaṁ krīḍanto ramanto paricārayantaḥ abhikṣṇaṁ vadati | nihatā me grāmakaṇṭakāḥ | śākiya-janapada-kaṇṭakāḥ | nihatā me pratyarthikāḥ pratyamitrāḥ | yad idam śākiyāḥ śākya-putrā iti |",
    "san-lo-bi-vb-ss6:366": "atha khalv abhayā rāja-dhītā rājānaṁ virūḍhakam etad avocat | mā deva evaṁ vada nihatā me grāmakaṇṭakāḥ śākiyā iti | santi deva śākiyāḥ kṣānti-sampannāḥ | sauratya-sampannāḥ | evaṁ śīla-śruta-tyāga-samādhi-prajñā-sampannāḥ | evaṁ buddhaṁ śaraṇaṁ gatāḥ | dharmaṁ śaraṇaṁ gatāḥ | buddhe ave tya prasādena samanvāgatāḥ | dharme saṁghe avetya prasādena samanvāgatāḥ | prāṇātipātāt prativiratāḥ | yāvad ārya-kānteḥ śīleḥ samanvāgatāḥ | santi deva śākiyāḥ śrota-āpannāḥ sakṛd-āgāmino nāgāminas te devena a-dūṣakā an-aparā-dhino jīvitād vyavaropitāḥ | tat te duḥkhaṁ vedanīyaṁ bhaviṣyati | bahu te pāpakaṁ karma kṛtaṁ | bahu te a-puṇyaṁ prasūtaṁ |",
    "san-lo-bi-vb-ss6:367": "atha rājā virūḍhakaḥ kupitaḥ yāvat kāraṇāntikaṁ mahāmātram āmantrayati | tvaṁ hi bhaṇe puruṣa mama bhogehi jāyayasi | mama sukhena jīvasi | kanyāyo śākiyāyinīyo mama pratyarthikāyo pratrasitāyo | mama jīvitaṁ necchanti | mama sukhaṁ nābhinandanti | so ’ham antaḥpura-madhya-gato pi etāsām aviśvastaḥ | śayana-gato pi śayyāṁ kalpayanto pi | tena hi bhaṇe mahā-mātra imāyo śākiyāyinīyo daṇḍa-hatāyo kṛtvā karṇanāsā-hasta-pāda-cchinnāyo kṛtvā taptena te lena kāyaṁ pariṣiñcitvā jīvantikāyo evaṁ parikhāyāṁ cchorayā | atha kāraṇāntikasya etad abhavat | yan dāni ahaṁ śākiyāyinīnāṁ āsi darśanaṁ pi na labhamāno tāyo etāyo mama hasta-gatāyo yan nūnam aham etāhi saha krīḍeyaṁ rameyaṁ paricārayeyaṁ | so dāni tāhi sārdhaṁ svake gṛhe pravicārayati | aśrauṣīd rājā virūḍhako kāraṇāntikas tāhi sārdhaṁ krīḍati yāvan na ca pi yathoktaṁ karotīti | atha khalu virūḍhakaḥ kāraṇāntikam āmantrayati | gaccha tāsāṁ śākiyāyinīnāṁ yathoktaṁ kuru | mā te jīvitād vyavaropayiṣyāmīti | atha kāraṇāntikaḥ yathoktam akārṣīt | yāvat parikhāyāṁ jīvantīyo eva choritāyo | tāyo tatra duḥkhaṁ tīvrāṁ kaṭukāṁ vedanāṁ vedayanti | anventi krandanti evan tānenti trātenti | bhaginī-jñātikā-priyaṁ śākiya-maṇḍalaṁ | ramaṇīyā bhavati to janma-bhūmiḥ | hā ramaṇīyo jambudvīpaḥ | sūkta-vādī bhagavān iti paridevanti | tahi dāni mahājana-kāyo sannipatito |",
    "san-lo-bi-vb-ss6:368": "atha khalu bhagavān kālasyaiva nivāsayitvā pātra-cīvaram ādāya śrāvastīn nagarīṁ piṇḍāya praviṣṭaḥ | yāvad āyuṣmantam ānandam āmantrayati | kasyaiṣā gautamī mātā | mahato jana-kāyasya nirghoṣo yāvad rājñā virūḍhakena ṣaṇṇāṁ śākiyāyinīnāṁ yāvat tasya kṛpaṇena yāvan sūkta-vādī bhagavān iti krandanti | sādhu bhagavān artha-kāmo jñātīnām anukampyārthaṁ upasaṁkrāmatu | apy eva nāma bhagavataḥ sammukhād dharmaṁ śruṇitvā api svargopigā bhaveṁsuḥ |",
    "san-lo-bi-vb-ss6:369": "atha khalu bhagavāṁ śakraṁ devānām indraṁ samanvāharati sma | atha khalu śakro devānām indraḥ śacim āmantrayati | eṣa śaci bhagavān jñātīnām upasaṁkramati anukampārthaṁ | gaccha śaci tāyo śākiyāyinīyo parikhāyā uddharitvā saṁprajānaṁ niṣīdāpehi vastreṇācchādehi bhagavān upasaṁkramiṣyati | atha khalu śacī tāyo śākiyāyinīyo parikhāyā uddharitvā saṁprajānan niṣīdāpayitvā vastreṇācchāditā |",
    "san-lo-bi-vb-ss6:370": "atha khalu bhagavān yāvat tāyo-m-aindryā spharitvā yat kiñcit kāyikaṁ caitasikaṁ ca duḥkha-vedanā-gataṁ sarvaṁ taṁ pratiprasraṁbheti | bhikṣūn āmantrayati | tṛpyatāṁ bhikṣavo bhagavatīṣu ko bhikṣavo bhavam abhinandeya ko upādiyeya anyatra bāla-pṛthag-janā-nāṁ andhānāṁ acakṣukānāṁ paśyatha | bhikṣavaḥ etāyo śākiyāyinīyo manuṣyakehi pañcahi kāma-guṇehi krīḍitvā ramitvā pravicārayitvā etarhi jñāti-kṣaye ca bhoga-kṣaye ca karmasya ca sammukhī-bhāvād duḥkhāṁ vedanāṁ vedayanti |",
    "san-lo-bi-vb-ss6:371": "atha bhagavāṁs tāyo śākiyāyinīyo āmantrayati | sacen manyatha bhaginīyo yad idaṁ yuṣmākaṁ hasto ca pādo ca chinno api tu te vedayanti vā na vā | no hīdaṁ bhagavan | asti ca tatpratyayā duḥkhā vedanā | evaṁ hy etad bhagavan sacen manyatha bhaginīyo cakṣuḥ sva-bhāvaṁ vedayati | yāvad asti ca tat-pratyayā duḥkhā vedanā | evaṁ hy etad bhagavan | evam aśiṣṭāny āyatanāni | evaṁ skandhadhātavaḥ | evaṁ keśā romā nakhā | evaṁ sarvā aśubha-pālī | evaṁ ca punar duḥkhā vedanā parādhīnā para-pratibaddhā pratyayādhīnā pratyaya-pratibaddhā iti viditvā dvā-triṁśatīhi ākārehi prakṛti-bhinnaḥ | saṁskāra-puñjaḥ parijñeyaḥ | ataś ca bhaginīyo ārya śrāvaka imesāṁ | pañcopādāna-skandhānāṁ nātmānaṁ samanupaśyati | ātmīyān yāvat pratyātmam eva parinirvāti | idam avocat bhagavān | yāvat tāyo paṭa śākiyāyinīyo dhītāṁ an-āgāmitāṁ sākṣāt kuryuḥ | pañcānāñ ca bhikṣu-śatānam anupādāyāsravebhyaś cittāni vimucyeyuḥ | anekeṣāñ ca devatā-śata-sahasrāṇāṁ dharmeṣu dharma-cakṣu viśuddhaṁ |",
    "san-lo-bi-vb-ss6:372": "athāyuṣmān vāg-īśas tasyām eva parṣadi yāvad bhagavān āha | pratibhātu te vāg-īśa yāvad adhyābhāṣi |",
    "san-lo-bi-vb-ss6:373": "",
    "san-lo-bi-vb-ss6:374": "pratīyaṁ śatkāra-gataṁ hi śūnyaṁ",
    "san-lo-bi-vb-ss6:375": "yatra vihanyate viparīta-grāhī |",
    "san-lo-bi-vb-ss6:376": "ahaṁ mameti tathā hi manyamāno",
    "san-lo-bi-vb-ss6:377": "te vardhayanti kaṭasīṁ punaḥ punaḥ || Verse 1 ||",
    "san-lo-bi-vb-ss6:378": "śūnyam asāram kañ ca kāyaṁ viditvā",
    "san-lo-bi-vb-ss6:379": "nirodha-kṣaya-dharmakaṁ tathā |",
    "san-lo-bi-vb-ss6:380": "saṁbhūtā vibhūtā ca bhava-gatītī",
    "san-lo-bi-vb-ss6:381": "ko bhava-gatīṣu rameta yukta-yogī || Verse 2 ||",
    "san-lo-bi-vb-ss6:382": "idañ ca duḥkhaṁ vedayitvā",
    "san-lo-bi-vb-ss6:383": "tasya mūlaṁ dṛṣṭvā ca utpadyati |",
    "san-lo-bi-vb-ss6:384": "duḥkha-mūle kāya-cittañ ca",
    "san-lo-bi-vb-ss6:385": "etaṁ anuśrota-gāminaṁ",
    "san-lo-bi-vb-ss6:386": "muktañ ca cittaṁ vihanenti māraṁ || Verse 3 ||",
    "san-lo-bi-vb-ss6:387": "",
    "san-lo-bi-vb-ss6:388": "atha khalv āyuṣmān ānando bhagavantam etad avocat | kiṁ bhagavann imāhi śākiyāyinīhi purā pāpaṁ karma kṛtam yena etāyo evaṁ duḥkhām vedanām vedayanti | bhagavān āha | bhūta-pūrvam ānanda etāyo śākiyāyinīyo ihaiva śrāvastyāṁ ṣaḍ gaṇikāyo abhūvan | ihaiva śrāvastīyaṁ kālo nāma pratyeka-bhuddho abhūṣi | so dāni piṇḍāya caranto tāhi gaṇikāhi ukto | ayaṁ dāni śramaṇo svayaṁ kāmān paribhuñjati | kāmānāṁ cāvarṇaṁ bhāṣati | tāhi hāsyābhiprāyāhi viheṭhanābhiprāyāhi anyehi dur-uktehi vacana-pathehi obhartsito aṅgāra-mallakehi cāvakīrṇaḥ | so dāni ānanda pratyekabuddho duḥkhāya vedanāya spṛṣṭaḥ kharāṁ kaṭukāṁ vedanāṁ vedayanto kāyena ca jīvitena ca ardiyanto tatraiva vihāya samabhyudgamya an-upādāya parinivṛtaḥ | pūrvādhiṣṭhitena ca svakena tejo-dhātunā tasya śarīraṁ vyāpinaṁ | tāyo dāni gaṇikāyo bhītayo pāpakam asmābhiḥ karmo-pacitaṁ | bahu apuṇyaṁ prasūtaṁ | īdṛśo mahā-bhāgo ṛṣir viheṭhitaḥ | tad asmākaṁ duḥkhaṁ vedanīyaṁ bhaviṣyati | tāhi dāni vipratisāraṁ jānāhi | tasya śarīraṁ parigṛhya stūpam akareṁsuḥ | chatradhvaja-patākāhi ca pūjayeṁsuḥ | puṣpa-dhūpa-gandhehi ca pūjayeṁsuḥ | evaṁ ca praṇidheṁsuḥ | an-āgatam adhvānam vayam etādṛśaṁ śāstāram ārāgayemaḥ | ye ṣāṁ pāñca-dharmāṇām ayaṁ lābhī | tān vayam api lapsyāma iti | tāyo etāyo tena pāpena karmeṇa kṛtena yāvan narakeṣūpapannāyo etāyo tahiṁ bahūni varṣa-sahasrāṇi duḥkham anubhaveṁsuḥ | etāhi ānanda bāla-pṛthag-janāhi hasantīhi pāpa-karma kṛtaṁ | yasya aśru-mukhā pi pāpakam pratisamvedayanti | yam etāhi sā pūjā kṛtā vipratisāraś cotpāditaḥ | yaṁ ca praṇidhānaṁ an-āgatam adhvānaṁ etādṛśaṁ śastāram ārāgayemaḥ | yeṣān dharmāṇām ayaṁ lābhī | tān vayam api lapsyāma iti | yāvat pañcānām avara-bhāgīyānāṁ saṁyojanānāṁ yāvat tatra parinirvāyinyaḥ | ko nāmāyaṁ bhagavan dharma-paryāyaḥ | kathaṁ caināṁ dhārayāmi | bhagavān āha | tasmāt tvam ānanda imaṁ dharma-paryāyaṁ kāraṇa-vaipulyan nāma dhāraya idam avocat |",
    "san-lo-bi-vb-ss6:389": "bhikṣuṇīyo dāni kapilavastu-nagare ruddhe virūḍha-kena | kāścid anto nagare nilīnāḥ kāścid bahir nirgatāḥ | bhikṣuṇīyo bhikṣuṇīhi vipravustāyo | tāsāṁ kaurkṛtyaṁ | yāvad bhagavān āha | tena hi an-āpattiḥ a-kāmikāye nagara-ruddhāye |",
    "san-lo-bi-vb-ss6:390": "bhagavāṁ śrāvastīyaṁ viharati | bhikṣuṇīyo adhvānaṁ gacchanti | tatra dāni bhikṣuṇī jarā-durbalā | vyādhi-durbalā | sārthāto parihīṇā ti | bhikṣuṇīyo atikrāntāyo | tā | yo dāni kaukṛtyaṁ | kaukṛtyena mahāprajāpatīye gautamīye ārocayeṁsuḥ | mahaprajāpatī gautamī bhagavantam ārocayati | bhagavān āha | tena hi an-āpattiḥ | a-kāmikāya | atha khalu bhagavān mahāprajāpatīṁ gautamīm āmantrayati | sannipātaya gautami bhikṣuṇīyo yāvat paryavadātāni bhaviṣyanti |",
    "san-lo-bi-vb-ss6:391": "Ruling",
    "san-lo-bi-vb-ss6:392": "yā puna bhikṣuṇī bhikṣuṇīya vinā ekarātram pi vipravaseya anyatra-samayena | tatrāyaṁ samayo glānā bhikṣuṇī bhavati | nagaroparodhe vā ruddhā bhavati | ayam atra samayo |",
    "san-lo-bi-vb-ss6:393": "Definitions",
    "san-lo-bi-vb-ss6:394": "",
    "san-lo-bi-vb-ss6:395": "yā | puna bhikṣuṇī ti yā | puna bhikṣuṇī ti upasaṁpannā |",
    "san-lo-bi-vb-ss6:396": "bhikṣuṇībhir vinā ti bhikṣuṇībhir vinā ti advitīyaṁ |",
    "san-lo-bi-vb-ss6:397": "ekaṁ rātram pi vipravaseyā ti ekaṁ rātram pi vipravaseyā ti aruṇa-m-udagame ca",
    "san-lo-bi-vb-ss6:398": "",
    "san-lo-bi-vb-ss6:399": "anyatra-samaye | tatrāyaṁ samayo",
    "san-lo-bi-vb-ss6:400": "",
    "san-lo-bi-vb-ss6:401": "a-kāmikā bhikṣuṇī bhavati | a-kāmikā bhikṣuṇī bhavati | jarā-burbalā vā vyādhi-durbalā vā nagaro parodho vā |",
    "san-lo-bi-vb-ss6:402": "",
    "san-lo-bi-vb-ss6:403": "Permutations",
    "san-lo-bi-vb-ss6:404": "etaṁ tāva nagaraṁ paracakreṇovaruddham bhavati | kiñcāpi bhikṣuṇī anto nagarato bahirdhā nirdhāvati bahirdhāto vā anto nagaraṁ praviśati | kiñcāpi praviśati an-āpattiḥ | sā eṣā bhikṣuṇī sa-sūrye vinā bhūtā bhikṣuṇīhi vipravustā aruṇa-m-udghāteti saṁghātiśeṣo | astam-ite sūrye vinā bhūtā aruṇa-m-udghātayati thūl’-accayaṁ | bhikṣuṇī-vihāre anyatra vā sarvāhi anto hasta-pāśasya pratikramitavyaṁ | trikkhatto rātrīya anyamanyasamavadhānaṁ dātavyaṁ | hastena parāmṛṣitavyaṁ | na khalu sakṛd eva |",
    "san-lo-bi-vb-ss6:405": "atha khalu yāme yāme purime yāme samavadhānaṁ na deti vinayātikramam āsādayati | madhyame yāme na deti vinayātikramam āsādayati | paścime yāme na deti vinayātikramam āsādayati | sarvatra dadāti an-āpattiḥ |",
    "san-lo-bi-vb-ss6:406": "atha dāni dvi-bhūmakaṁ bhavati ekā heṣṭhime pratikramati aparā uparime | trikkhatto rātrau avataritavyaṁ | tena bhagavān āha |",
    "san-lo-bi-vb-ss6:407": "Restatement of rule",
    "san-lo-bi-vb-ss6:408": "yā puna bhikṣuṇī bhikṣuṇībhi vinā eka-rātram pi vipravasiya anyatra-samaye | tatrāyaṁ samayo glānā bhikṣuṇī bhavati | nagaro parodhe vā ruddhā bhavati ayam atra samayo | ayaṁ pi dharmo prathamāpattiko saṁghātiśeṣo |"
}