{
    "divy35:0": "",
    "divy35:1": "",
    "divy35:2": "",
    "divy35:3": "Divyāvadānam",
    "divy35:4": "",
    "divy35:5": "35. cūḍāpakṣāvadānam",
    "divy35:6": "",
    "divy35:7": "buddho bhagavāñ śrāvastyāṁ viharati sma jetavane ’nāthapiṇḍadasyārāme |",
    "divy35:8": "śrāvastyāmanyatamo brāhmaṇaḥ prativasati |",
    "divy35:9": "tena sadṛśāt kulāt kalatramānītam |",
    "divy35:10": "sa tayā sārdhaṁ krīḍati tamate paricārayati |",
    "divy35:11": "tasyāpatyaṁ jātaṁ jātaṁ kālaṁ karoti |",
    "divy35:12": "athāpareṇa samayena tasya patnī āpannasattvā |",
    "divy35:13": "sa kare kapolaṁ dattvā cintāparo vyavasthitaḥ |",
    "divy35:14": "tasya nātidūre vṛddhayuvatiḥ prativasati |",
    "divy35:15": "tayā dṛṣṭaḥ |",
    "divy35:16": "sā kathayati—kasmāttvaṁ brāhmaṇa kare kapolaṁ datvā cintāparo vyavasthitah? sa kathayati—mamāpatyaṁ jātaṁ jātaṁ kālaṁ karoti |",
    "divy35:17": "mama cedānīṁ patnī āpannasattvā saṁvṛttā |",
    "divy35:18": "yadapyanyadapatyaṁ janayiṣyati, tadapi kālaṁ kariṣyati |",
    "divy35:19": "sa kathayati—yadā tava patvyāḥ prasavakālaḥ syāt, tadā māṁ śabdāpayethā iti |",
    "divy35:20": "athāpareṇa samayena tasya patnyāḥ prasavakāle jātaḥ |",
    "divy35:21": "tena sā vṛddhayuvatiḥ śabdāpitā |",
    "divy35:22": "tayā sā prasavāpitā |",
    "divy35:23": "putro jātaḥ |",
    "divy35:24": "tayā sa dārakaḥ snāpayitvā śuklena veṣṭayitvā navanītenāsyaṁ pūrayitvā dārikāyā haste ’nupradattaḥ |",
    "divy35:25": "sā dārikoktā—imaṁ dārakaṁ caturmahāpathe dhāraya |",
    "divy35:26": "yaṁ kaṁcit paśyasi brāhmaṇaṁ vā, sa vaktavyah—ayaṁ dārakaḥ pādābhivandanaṁ karotīti |",
    "divy35:27": "astaṁ gate āditye yadi jīvati, gṛhītvā āgaccha |",
    "divy35:28": "atha kālaṁ karoti, tatraivāropayitavyaḥ |",
    "divy35:29": "sā tamādāya caturmahāpathe gatvā sthitā |",
    "divy35:30": "ācaritaṁ tīrthyānāṁ kalyamevotthāya tīrthopasparśanāya gacchanti |",
    "divy35:31": "sā dārikā sagauravā sapratīśā pādabhivandanaṁ kṛtvā kathayati—ayaṁ dāraka āryāṇāṁ pādābhivandanaṁ karoti |",
    "divy35:32": "te kathayanti—ciraṁ jīva, dīrghamāyuḥ pālayatu, mātāpitrormanorathaṁ pūrayatu |",
    "divy35:33": "sthavirasthvirā bhikṣavaḥ pūrvāhṇakālasamaye nivāsya pātracīvaramādāya śrāvastyāṁ piṇḍāya praviśanti |",
    "divy35:34": "sā dārikā sagauravā sapratīśā pādābhivandanaṁ kṛtvā kathayati—ayaṁ dāraka āryāṇāṁ pādābhivandanaṁ karotīti |",
    "divy35:35": "sthavirāḥ kathayanti—suciraṁ jīvatu, dīrghamāyuḥ pālayatu, mātāpitromanorathaṁ pūrayatu |",
    "divy35:36": "bhagavān pūrvāhṇe nivāsya pātracīvaramādāya śrāvastīṁ piṇḍāya praviśati sma |",
    "divy35:37": "sā dārikā sagauravā sapratīśā pādābhivandanaṁ kṛtvā kathayati—bhagavān, ayaṁ dārako bhagavataḥ pādābhivandanaṁ karotīti |",
    "divy35:38": "bhagavānāha—ciraṁ jīvatu, dīrghamāyuḥ pālayatu, mātāpitromanorathaṁ pūrayatu |",
    "divy35:39": "vikālībhūte paśyati—yāvajjīvati |",
    "divy35:40": "sā taṁ gṛhītvā gṛhamāgatā |",
    "divy35:41": "sā taiḥ pṛṣṭā—jīvati dārakah? sā kathayati—jīvati |",
    "divy35:42": "te kathayanti—kutra dhāritah? asmin mahāpathe |",
    "divy35:43": "te kathayanti—kiṁ bhavatu dārakasya nāma? ayaṁ dārako mahāpathe dhāritaḥ |",
    "divy35:44": "bhavatu dāraksya mahāpanthaka iti nāma |",
    "divy35:45": "mahāpanthako dāraka unnīto vardhito mahān saṁvṛttaḥ |",
    "divy35:46": "sa yadā mahān saṁvṛttastadā lipyāmupanyastaḥ, saṁkhyāyāṁ gaṇanāyāṁ mudrāyāṁ brāhmaṇikāyāmīryāyāṁ śauce samudācāre bhasmagrahe autkare bhoskāre ṛgvede yajurvede sāmavede ’tharvavede yajane yājane ’dhyayane ’dhyāpane dāne pratigrahe |",
    "divy35:47": "ṣaṭkarmanirato brāhmaṇaḥ saṁvṛttaḥ |",
    "divy35:48": "sa pañcaśatagaṇaṁ brāhmaṇakarma oṁ vācayitumārabdhaḥ |",
    "divy35:49": "tasya bhūyaḥ krīḍato ramataḥ paricārayataḥ patnī āpannasattvā saṁvṛttā |",
    "divy35:50": "tasyāḥ prasavakālo jātaḥ |",
    "divy35:51": "tena sā vṛddhayuvatih śabdāpitā |",
    "divy35:52": "tayā prasavitā |",
    "divy35:53": "tasyāḥ putro jātaḥ |",
    "divy35:54": "tayā sa dārakaḥ snāpayitvā śuklena vastreṇa veṣṭayitvā navanītenāsyaṁ pūrayitvā dārikāyā haste dattaḥ |",
    "divy35:55": "sā dārikoktā—imaṁ tvaṁ dārakaṁ caturmahāpathe dhāraya |",
    "divy35:56": "yadi kaṁcitpaśyasi śramaṇaṁ brāhmaṇaṁ vā, sa vaktavyah—ayaṁ dāraka āryasya pādābhivandanaṁ karoti |",
    "divy35:57": "astaṁ gata āditye yadi jīvati, gṛhītvā āgaccha |",
    "divy35:58": "atha kālaṁ karoti, tatraivāropayitvā āgaccha |",
    "divy35:59": "sā dārikā alasajātīyā taṁ dārakamādāya panthalikāyāṁ sthitā |",
    "divy35:60": "ācaritaṁ tīrthyānāṁ kalyamevotthāya tīrthopasparśakā gacchanti |",
    "divy35:61": "sā dārikā sagauravā sapratīśā pādabhivandanaṁ kṛtvā kathayati—ārya, ayaṁ daraka āryāṇāṁ pādābhivandanaṁ karoti |",
    "divy35:62": "te kathayanti—ciraṁ jīvatu, dīrghamāyuḥ pālayatu, mātāpitromanorathaṁ pūrayatu |",
    "divy35:63": "sā taṁ vikālībhūte paśyati—yāvajjīvati |",
    "divy35:64": "sā taṁ gṛhītvā gṛhamāgatā |",
    "divy35:65": "sā taiḥ pṛṣṭā—jīvati dārakah? sā kathayati—jīvatīti |",
    "divy35:66": "te kathayanti—kutra tvayaiṣa dhāritah? sā kathayati—amuṣyāṁ panthalikāyām |",
    "divy35:67": "te kathayanti—kiṁ bhavatu dārakasya nāma? ayaṁ dārakaḥ panthalikāyāṁ dhāritaḥ |",
    "divy35:68": "bhavatu dārakasya nāmadheyaṁ panthaka iti |",
    "divy35:69": "panthako dāraka unnīto vardhito mahān saṁvṛttiḥ |",
    "divy35:70": "sa yadā mahān saṁvṛttastadā lipyamupanyastaḥ |",
    "divy35:71": "tasya sītyukte dhamiti vismarati |",
    "divy35:72": "atha tasyācāryaḥ kathayati—brāhmaṇa, mayā prabhūtadārakāḥ pāṭhayitavyāḥ |",
    "divy35:73": "na śakṣyāmyahaṁ panthakaṁ pāṭhayitum |",
    "divy35:74": "mahāpanthakasyālpamucyate prabhūtaṁ gṛhṇāti, asya tu panthakasya sītyukte dhamiti vismarati |",
    "divy35:75": "brāhmaṇaḥ saṁlakṣayati—sarve brāhmaṇā lipyakṣarakuśalā bhavanti, vedabrāhmaṇa eṣa bhaviṣyati |",
    "divy35:76": "sa tenādhyāpakasya vedaṁ pāṭhayituṁ samarpitaḥ |",
    "divy35:77": "tasya omityukte bhūriti vismarati, bhūrityukta omiti vismarati |",
    "divy35:78": "adhyāpakaḥ kathayati—prabhūtā māṇavakāḥ pāṭhayitavyā mayā |",
    "divy35:79": "na śakyāmyahaṁ panthakaṁ pāṭhayitum |",
    "divy35:80": "asya omityukte bhūriti vismarati, bhūrityukta omiti vismarati |",
    "divy35:81": "brāhmaṇaḥ saṁlakṣayati—na sarve brāhmaṇā vedapāragā bhavanti |",
    "divy35:82": "jātibrāhmaṇa evāyaṁ bhaviṣyatīti |",
    "divy35:83": "sa yatra kvacinnimantritako gacchati, tameva panthakamādāya gacchati |",
    "divy35:84": "atha tena samayena sa brāhmaṇo glānībhūtaḥ |",
    "divy35:85": "sa mūlagaṇḍapatraphalabhaiṣajyairupasthīyamāno hīyata eva |",
    "divy35:86": "sa tena mahāpanthaka uktah—putra, tvaṁ mamātyayādaśocyo ’si |",
    "divy35:87": "api tu tvayā panthakasya yogodvahanaṁ kartavyamiti |",
    "divy35:88": "ityuktvā— sarve kṣayāntā nicayāḥ patanāntāḥ samucchrayāḥ |",
    "divy35:89": "samyogā viprayogāntā maraṇāntaṁ ca jīvitam (1)|",
    "divy35:90": "iti sa kāladharmeṇa samyuktaḥ |",
    "divy35:91": "te taṁ nīlapītalohitāvadātairvastraiḥ śibikāmalaṁkṛtya mahatā satkāreṇa śmaśāne dhmāpayitvā śokavinodaṁ kṛtvā avasthitāḥ |",
    "divy35:92": "|",
    "divy35:93": "āyuṣmantau śāriputramaudgalyāyanau pañcaśataparivārau kosaleṣu jānapadeṣu cārikāṁ carantau śrāvastīmanuprāptau |",
    "divy35:94": "śrāvastyāṁ janakāyena śrutam—āyuṣmantau śāriputramaudgalyāyanau pañcaśataparivārau kosaleṣu jānapadeṣu cārikāṁ carantau śrāvastīmanuprāptau |",
    "divy35:95": "śrutvā ca punaḥ sa janakāyo bahir nirgantumārabdhaḥ |",
    "divy35:96": "mahāpanthako ’pi bahiḥ śrāvastyāmanyatamasmin vṛkṣamūle pañcamātrāṇi māṇavakaśatāni brāhmaṇakān mantrān vācayati |",
    "divy35:97": "tena sa janakāyaḥ śrāvastyā nirgacchan dṛṣṭaḥ |",
    "divy35:98": "sa tān māṇavakān pṛcchati—bhavantaḥ, ka eṣa mahājanakāyo nirgacchati? te tasya kathayanti—upādhyāya, bhadantau śāriputramaudgalyāyanau pañcaśataparivārau kosaleṣu janapadeṣu cārikāṁ caritvā iha śrāvastīmanuprāptau, taddarśanāyopasaṁkrāntaḥ |",
    "divy35:99": "kiṁ nu tau draṣṭavyau? yatredānīṁ tadagraṁ varṇamapahāya dvitīyavarṇasya śramaṇasya gautamasyāntike pravrajitau |",
    "divy35:100": "ekastatra māṇavakaḥ śrāddhaḥ |",
    "divy35:101": "sa kathayati—upādhyāya, maivaṁ vocaḥ |",
    "divy35:102": "mahānubhāvau tau |",
    "divy35:103": "yadyupādhyāyasteṣāṁ dharmaṁ śṛṇuyāt, sthānametadvidyate yadupādhyāyasyāpi rocate |",
    "divy35:104": "ācaritaṁ teṣāṁ māṇavakānām yadā apāṭhā bhavanti, te kadācinnagarāvalokanayā gacchanti |",
    "divy35:105": "kadācittīrthopasparśakā gacchanti |",
    "divy35:106": "kadācitsamidhāhārakā gacchanti |",
    "divy35:107": "apareṇa samayena te sarve apāṭhāḥ saṁvṛttāḥ |",
    "divy35:108": "te samidhāhārakāḥ saṁprasthitāḥ |",
    "divy35:109": "so ’pi mahāpanthako ’nyatamavṛkṣamūle caṁkramya sthitaḥ |",
    "divy35:110": "tatraikaṁ bhikṣumadrākṣīt |",
    "divy35:111": "sa tamupasaṁkramyaivamāha—bho bhikṣo, ucyatāṁ tāvatkiṁcidbuddhavacanam |",
    "divy35:112": "tena tasya daśa kuśalāḥ karmapathā vistareṇa saṁprakāśitāḥ |",
    "divy35:113": "so ’bhiprasannaḥ kathayati—bho bhikṣo, punarapyākhyāhi vistaram |",
    "divy35:114": "ityuktvā prakrāntaḥ |",
    "divy35:115": "apareṇa samayena bhūyaste apāṭhāḥ saṁvṛtāḥ |",
    "divy35:116": "te samidhāhātakāḥ saṁprasthitāḥ |",
    "divy35:117": "mahāpanthako ’pi bhikṣusakāśamupasaṁkrāntaḥ |",
    "divy35:118": "tena tasya dvādaśāṅgaḥ pratītyasamutpādo ’nulomapratilomo vistareṇa prakāśitaḥ |",
    "divy35:119": "so ’bhiprasannaḥ kathayati—bho bhikṣu, labheyāhaṁ svākhyāte dharmavinaye pravrajyāmupasampadaṁ bhikṣubhāvam |",
    "divy35:120": "careyamahaṁ śramaṇasya gautamasyāntike brahmacaryam |",
    "divy35:121": "sa bhikṣuḥ saṁlakṣayati—pravrājayāmi śāsane, dhuramunnāmayatīti |",
    "divy35:122": "sa tenoktah—brāhmaṇa, evaṁ kuruṣva |",
    "divy35:123": "mahāpanthakaḥ kathayati—bhikṣo, vayaṁ prajñātā brāhmaṇāḥ |",
    "divy35:124": "na śakṣyām ihaiva pravrajitum |",
    "divy35:125": "janapadaṁ gatvā pravrajāmaḥ |",
    "divy35:126": "sa tena janapadaṁ nītvā pravrajitah upasampāditaḥ, uktaśca |",
    "divy35:127": "dve bhikṣukarmaṇī dhyānamadhyayanaṁ ca |",
    "divy35:128": "kiṁ kariṣyasi? ubhayaṁ kariṣyāmi |",
    "divy35:129": "tena divā uddiśatā yoniśo bhāvayatā trīṇi piṭakāni, rātrau cintayatā tulayatā upaparīkṣamāṇena sarvakleśaprahāṇādarhatvaṁ sākṣātkṛtam |",
    "divy35:130": "arhan saṁvṛttastraidhatukavītarāgaḥ samaloṣṭakāñcana ākāśapāṇitalasamacitto vāsīcandanakalpo vidyāvidāritāṇḍakośo vidyābhijñāpratisaṁvitprāpto bhavalābhalobhasatkāraparāḍbhukhaḥ |",
    "divy35:131": "sendropendrāṇāṁ devānāṁ mānyaḥ pūjyo ’bhivādyaśca saṁvṛttaḥ |",
    "divy35:132": "|",
    "divy35:133": "yadā panthakasya bhogāstanutvaṁ parikṣayaṁ paryādānaṁ gatāḥ, sa kṛcchreṇa jīvikāṁ kalpayitumārabdhaḥ |",
    "divy35:134": "atha panthakasyaitadabhavat—yattāvanme śrutena prāptavyaṁ tanmayā… |",
    "divy35:135": "yannvahaṁ śrāvastīṁ gatvā bhagavantaṁ paryupāāsyāmi |",
    "divy35:136": "athāyuṣmān mahāpanthakaḥ pañcaśataparivāro yena śrāvastī tena cārikāṁ prakrāntaḥ |",
    "divy35:137": "anupūrveṇa cārikāṁ carañ śrāvastīmanuprāptaḥ |",
    "divy35:138": "śrāvastyāṁ janakāyena śrutam—āryo mahāpanthakaḥ pañcaśataparivāraḥ kosaleṣu janapadeṣu cārikāṁ carañ śrāvastīmanuprāptaḥ |",
    "divy35:139": "śrutvā ca punar nirgantumārabdhaḥ |",
    "divy35:140": "panthakena dṛṣṭaḥ |",
    "divy35:141": "sa pṛcchati—bhavantaḥ, kutreṣu mahājanakāyo gacchati? te kathayanti—āryo mahāpanthakaḥ pañcaśataparivātaḥ kosaleṣu janapadeṣu cārikāṁ carañ śrāvastīmanuprāptaḥ |",
    "divy35:142": "tameṣu mahājanakāyo darśanāyopasaṁkrāmati |",
    "divy35:143": "panthakaḥ saṁlakṣayati—eṣāmasau na bhrātā na jñātiḥ |",
    "divy35:144": "mamāsau bhrātā bhavati |",
    "divy35:145": "ahaṁ kasmāttaṁ na darśanāyopasaṁkrāmāmi? so ’pi taddarśanāyopasaṁkrāntaḥ |",
    "divy35:146": "sa tena dṛṣṭaḥ pṛṣṭaśca—panthaka, katham yāpayasi? kṛcchreṇa yāpayāmi? kiṁ na pravrajasi? sa kathayati—ahaṁ cūḍaḥ paramacūḍo dhanvaḥ paramadhanvaḥ |",
    "divy35:147": "ko māṁ pravrājayiṣyatīti? āyuṣmān mahāpanthakaḥ saṁlakṣayati—santyasya kānicitkuśalamūlāni? santi |",
    "divy35:148": "kenāyaṁ na yogyah? āgaccha, ahaṁ tvāṁ pravrājayiṣyāmi |",
    "divy35:149": "tena pravrājita upasampāditaḥ |",
    "divy35:150": "tena tasyoddeśo dattah— pāpaṁ na kuryānmanasā na vācā kāyena vā kiṁcana sarvaloke |",
    "divy35:151": "riktaḥ kāmaiḥ smṛtimān saṁprajānan duḥkhaṁ na sa vidyādanarthopasaṁhitam (1)|",
    "divy35:152": "tasyaiṣā gāthā traimāsyenāpi na vṛttā jātā |",
    "divy35:153": "anyeṣāṁ gopālakānāṁ paśupālakānāṁ śrutvā pravṛttā jātā |",
    "divy35:154": "sagauravaḥ sapratīśa upasaṁkramya praṣṭuṁ pravṛttaḥ |",
    "divy35:155": "te upasaṁharanti |",
    "divy35:156": "dharmatā khalu yathā buddhānāṁ bhagavatāṁ dvau śrāvakāṇāṁ saṁnipātau bhavataḥ, āṣāḍhyāṁ varṣopanāyikāyāṁ kārtikapūrṇamāsyām |",
    "divy35:157": "evaṁ mahāśrāvkāṇāmapi |",
    "divy35:158": "tatra ye āṣāḍhīvarṣopanāyikāyāmupasaṁkrāmanti, te tāṁstān manasikāraviśeṣānādāya tāsu tāsu grāmanigamarāṣṭrarājadhānīṣu varṣā upagacchanti |",
    "divy35:159": "ye kārtikyāṁ ca pūrṇamāsyāmupasaṁkramanti, te svādhyāyanikāṁ paripṛcchanikāṁ ca yācanti, yathādhigataṁ cārocayanti |",
    "divy35:160": "āyuṣmato mahāpanthakasya sārdhaṁvihāryantevāsikā bhikṣavo janapade varṣoṣitāḥ, te ’pyeva kārtikyāṁ pūrṇamāsyām yenāyuṣmān mahāpanthakastenopasaṁkrāntāḥ |",
    "divy35:161": "tatra kecitsvādhyāyinikām yācanti, kecitparipṛcchanti, kecidyathādhigatamārocayanti |",
    "divy35:162": "tatra ye cūḍā bhavanti paramacūḍā dhanvāḥ paramadhanvāḥ, te ṣaḍvargīyān sevante bhajante paryupāsante |",
    "divy35:163": "āyuṣmān panthakaḥ ṣaḍvargīyān sevate bhajate paryupāsate |",
    "divy35:164": "sa ṣaḍvargīyairucyate—āyuṣman panthaka, tava samānopādhyāyā upādhyāyasyāntikātsvadhyāyinikāṁ paripṛcchinikām yācanti |",
    "divy35:165": "gaccha, tvamapi tvadupādhyāyasyāntikātsvādhyāyinikāṁ paripṛcchanikām yācasva |",
    "divy35:166": "sa kathayati—mayā na kiṁcitpaṭhitaṁ traimāsye, na tvekā gāthā mama vṛttā jātā, kimahaṁ svādhyāyinikām yāceyamiti? te kathayanti—nanūktaṁ bhagavatā—asvādhyāyamānā mattā iti |",
    "divy35:167": "kiṁ tavāsvādhyāyamānasya gāthā anupravṛttā bhaviṣyati? gaccha, yācāhi |",
    "divy35:168": "sa gatvā kathayati—upādhyāya, svādhyāyinikāṁ tāvanme dehi |",
    "divy35:169": "āyuṣmān mahāpanthakaḥ saṁlakṣayati—kimasyedaṁ svaṁ pratibhānamāhosvit kenacitprayuktah? sa paśyati—yāvatprayuktaḥ |",
    "divy35:170": "āyuṣmān mahāpanthakaḥ saṁlakṣayati—kiṁ nvayamutsahanāvineya āhosvidavasāadanāvineyah? sa paśyati—yāvadavasādanāvineyaḥ |",
    "divy35:171": "sa tena grīvāayāṁ gṛhītvā bahirvihārasya niṣkāsitaḥ |",
    "divy35:172": "tvaṁ tāvaccūḍaḥ paramacūḍo dhanvaḥ paramadhanvaḥ |",
    "divy35:173": "kiṁ tvamasmiñ śāsane kariṣyasi? sa roditumārabdhaḥ |",
    "divy35:174": "idānīmahaṁ na gṛhī na pravrajitaḥ |",
    "divy35:175": "adrākṣīdbhagavānāyuṣmantaṁ pathakaṁ bahirvihārasya bhramantam |",
    "divy35:176": "dṛṣṭvā ca punarāgacchantamidamavocat—kasmāttvaṁ pathaka vahirvihārasya rodiṣyasi, aśrūṇi vartayasi? ahamasmi bhadanta upādhyāyena niṣkāsitaḥ |",
    "divy35:177": "idānīmahaṁ na gṛhī na pravrajitaḥ |",
    "divy35:178": "bhagavānāha—nedaṁ vatsa maunīndraṁ vacanaṁ tavopādhyāyena tribhiḥ kalpāsaṁkhyeyairaneikairduṣkaraśatasahasraiḥ ṣaṭ pāramitāḥ paripūrya samudānītam, api tu mayedaṁ maunīndraṁ pravacanaṁ tribhiḥ kalpāsaṁkhyeyairanaikairduṣkaraśatasahasraiḥ ṣaṭ pāramitāḥ paripūrya samudānītam |",
    "divy35:179": "na śakyasi tvaṁ tathāgatasyāntikātpaṭhitum? ahamasmi bhadanta cūḍaḥ paramacūḍo dhanvaḥ paramadhanvaḥ |",
    "divy35:180": "atha bhagavānasyāmutpattau gāthāṁ bhāṣate— yo bālo bālabhāvena paṇḍitastatra tena saḥ |",
    "divy35:181": "bālaḥ paṇḍitamānī tu sa vai bāla ihocyate (2)|",
    "divy35:182": "asthānamanavakāśo yadbuddhā bhagavantaḥ padaśo dharmaṁ vācayiṣyanti nedaṁ sthānaṁ vidyate |",
    "divy35:183": "tatra bhagavānāyuṣmantamānandamāmantrayate sma—imaṁ pāṭhaya tvamānanda panthakam |",
    "divy35:184": "āyuṣmānānandastaṁ pāṭhayitumārabdhaḥ |",
    "divy35:185": "sa na śaknoti pāṭhayitum |",
    "divy35:186": "āyuṣmānānando bhagavantamidamavocat—mayā tāvadbhadanta śāsturupasthānaṁ karaṇīyam, śrutamudgrahītavyam, gaṇo vācayitavyaḥ |",
    "divy35:187": "āgatagatānāṁ brāhmaṇagṛhapatīnāṁ dharmo deśayitavyam |",
    "divy35:188": "nāhaṁ śakṣyāmi panthakaṁ pāṭhayitum |",
    "divy35:189": "bhagavatā tasya dve pade datte—rajo harāmi, malaṁ harāmīti |",
    "divy35:190": "tasyaitatpadadvayaṁ na lebhe |",
    "divy35:191": "bhagavān saṁlakṣayati |",
    "divy35:192": "karmāpanayo ’sya kartavyamiti |",
    "divy35:193": "tatra bhagavānāyuṣmantamānandamāmantrayate—śakṣyasi tvaṁ panthaka bhikṣūṇāmupānahānmūlācca proñchitum |",
    "divy35:194": "paraṁ bhadanta śakṣyāmi |",
    "divy35:195": "gaccha proñchasva |",
    "divy35:196": "sa bhikṣūṇāmupānahānmūlācca proñchitumāradhaḥ |",
    "divy35:197": "tasya te bhikṣavo nānuprayacchanti |",
    "divy35:198": "bhagavānāha—anuprayacchata, karmāpanayo ’sya kartavya iti |",
    "divy35:199": "padadvayasya dāsye svādhyāyanikām, anuprayacchata |",
    "divy35:200": "sa bhikṣūṇāmupānahānmūlaṁ kramataśca proñchate |",
    "divy35:201": "tasya te bhikṣavaḥ padadvaysya svādhyāyanikāmanuprayacchanti |",
    "divy35:202": "tasyaitatpadadvayaṁ svādhyāyataḥ kālāntareṇa pravṛttaṁ jātam |",
    "divy35:203": "athāyuṣmataḥ panthakasya rātryāḥ pratyūṣasamaye etadabhavat—bhagavānevamāha—rajo harāmi, malaṁ harāmīti |",
    "divy35:204": "kiṁ nu bhagavānādhyātmikaṁ rajaḥ saṁdhāyāha āhosvidbāhyam? tasyaivaṁ cintayatastasyāṁ velāyāmaṣrutapūrvāstisro gāthā āmukhīpravṛttā jātāh— rajo ’tra rāgo na hi reṇureṣa rajo rāgasyādhivacanaṁ na reṇoḥ |",
    "divy35:205": "etadrajaḥ prativinudanti paṇḍitā na ye pramattāḥ sugatasya śāsane (3)|",
    "divy35:206": "rajo ’tra dveṣo na hi reṇureṣa rajo dveṣasyādhivacanaṁ na reṇoḥ |",
    "divy35:207": "etadrajaḥ prativinudanti paṇḍitā na ye pramattāḥ sugatasya śāsane (4)|",
    "divy35:208": "rajo ’tra moho na hi reṇureṣa rajo mohasyādhivacanaṁ na reṇoḥ |",
    "divy35:209": "etadrajaḥ prativinudanti paṇḍitā na ye pramattāaḥ sugatasya śāsane (5)|",
    "divy35:210": "tenodyacchamānena ghaṭamānena vyāyacchamānena sarvakleśaprahāṇādarhattvaṁ sākṣātkṛtam |",
    "divy35:211": "arhan saṁvṛttas traidhātukavītarāgaḥ samaloṣṭakāñcana ākāśapāṇitalasamacitto vāsīcandanakalpo vidyāvidāritāṇḍakośo vidyābhijñāpratisaṁvitprāpto bhavalābhalobhasatkāraparānmukhaḥ |",
    "divy35:212": "sendropendrāṇāṁ devānāṁ mānyaśca pūjyaścābhivādyaśca saṁvṛttaḥ |",
    "divy35:213": "dhyāne niṣaṇṇa āyuṣmatā mahāpanthakena dṛṣṭaḥ |",
    "divy35:214": "asamanvāhṛtyārhatāṁ jñānadarśanaṁ na pravartate |",
    "divy35:215": "sa tena bāhau gṛhītvoktah—āgaccha svādhyāyinikāṁ tāvatkuru, tataḥ paścāddhyāyiṣyasīti |",
    "divy35:216": "athāyuṣmatā panthakena sarvakleśaprahāṇādarhattvaṁ sākṣātkṛtam, gajabhujasadṛśo bāhurutsṛṣṭaḥ |",
    "divy35:217": "āyuṣmatā mahāpanthakena pṛṣṭato mukhaṁ vyavalokayatā dṛṣṭaḥ |",
    "divy35:218": "sa kathayati—āyuṣman panthaka, evaṁ te tvayā guṇagaṇā adhigatāh? adhigatāḥ |",
    "divy35:219": "|",
    "divy35:220": "yadā āyuṣmatā panthakena sarvakleśaprahāṇādarhattvaṁ sākṣātkṛtam, anyatīrthikā avadhyāyanti dhriyanti vivācayanti |",
    "divy35:221": "śramaṇo gautama evamāha—gambhīro me dharmo gambhīrāvabhāso durdṛśo durnubodho ’tarko ’tarkāvacaraḥ, sūkṣumo nipuṇapaṇḍitavijñavedanīyaḥ |",
    "divy35:222": "atredānīṁ kiṁ gambhīro ’sya, yasyedānīṁ panthakaprabhṛtayaścūḍāḥ paramacūḍā dhanvāḥ paramadhanvāḥ pravrajanti |",
    "divy35:223": "bhagavān saṁlakṣayati—sumeruprakhye mahāśrāvake mahājanakāyaḥ kṣāntiṁ gṛhṇāti |",
    "divy35:224": "guṇodbhāvanā asya kartavyā |",
    "divy35:225": "tatra bhagavānāyuṣmantamānandamāmantrayate—gaccha ānanda, panthakasya kathaya—bhikṣuṇyaste avavaditavyā iti |",
    "divy35:226": "evaṁ bhadantetyāyuṣmānānando bhagavataḥ pratiśrutya yenāyuṣmān panthakastenopasaṁkrāntaḥ |",
    "divy35:227": "upasaṁkramyāyuṣmantaṁ panthakamidamavocat—śāstā tvāmāyuṣman panthaka evamāha—bhikṣuṇyaste avavaditavyā iti |",
    "divy35:228": "āyuṣmān panthakaḥ kathayati—kimarthaṁ sthavirasthavirān bhikṣūnapahāya māṁ bhagavān bhikṣuṇyavavādakamājñāpayati? mamaiva guṇodbhāvanā kartavyeti śāsturmanorathaṁ paripūrayiṣyāmīti |",
    "divy35:229": "bhikṣuṇyaśchandahānisah(?) jetavanamāgatāḥ |",
    "divy35:230": "tā bhikṣūn pṛcchanti—bhagavatā ko ’smākamavavādaka ājñaptah? te kathayanti—āyuṣmān panthakaḥ |",
    "divy35:231": "tāḥ kathayanti—bhaginyaḥ, paśyata kathaṁ mātṛgrāmaḥ paribhūtaḥ |",
    "divy35:232": "yena tribhirmāsairekā gāthā paṭhitā, sāpi na pravṛttā |",
    "divy35:233": "bhikṣuṇyastripiṭā dhārmakathikā yuktamuktapratibhānāḥ |",
    "divy35:234": "sa kila bhikṣuṇīravavadiṣyatīti |",
    "divy35:235": "tāḥ parṣadamāgatā bhikṣuṇībhiḥ pṛṣṭāh—bhaginyaḥ, ko ’smākamavavaditumāgamiṣyati? tāḥ kathayanti—āryapanthakaḥ |",
    "divy35:236": "kimāryo mahāpanthakah? na hyayam, sa tvanyaścūḍāpanthakaḥ |",
    "divy35:237": "dvādaśavargīyābhiḥ śrutam |",
    "divy35:238": "tāvadavadhyāyanti |",
    "divy35:239": "bhaginyaḥ paśyata, kathaṁ mātṛgrāmaḥ paribhūtah? yena tribhirmāsairekā gāthā paṭhitā, sāpi na pravṛttā |",
    "divy35:240": "imā bhikṣuṇyastripiṭā dharmakathikā yuktamuktapratibhānāḥ, sa kila kimāsāmavavadiṣyatīti? tāḥ kathayanti—bhaginyaḥ, ṣaḍjanyo dvādaśahastikābhirlatābhiḥ siṁhāsanaṁ prajñapayantu |",
    "divy35:241": "ṣaḍjanyaḥ śrāvastyāṁ praviśya rathya rathyāvīthicatvaraśṛṅgāṭakeṣvārocayantu—so ’smākaṁ tādṛśo ’vavādaka āgamiṣyati, yo ’smākaṁ tanusatyāni na drakṣyati |",
    "divy35:242": "tena saṁsāre ciraṁ vastavyaṁ bhaviṣyatīti |",
    "divy35:243": "yena na kaścit putramoṭikāputro ’lpaśruta utsahate bhikṣuṇīravavaditum |",
    "divy35:244": "tāsāṁ ṣaḍbhir janībhir dvādaśahastikābhir latābhiḥ saṁhāsanaṁ prajñaptam, ṣaḍbhikṣuṇībhiḥ śrāvastīṁ praviśya rathyāvīthicatvaraśṛṅgāṭakeṣvārocitam—so ’smākaṁ tādṛśo ’vavādaka āgamiṣyati, yo ’smākaṁ tanusatyāni na drakṣyati |",
    "divy35:245": "tena saṁsāre ciraṁ vastavyaṁ bhaviṣyatīti |",
    "divy35:246": "āyuṣmān panthakaḥ pūrvāhṇe nivāsya pātracīvaramādāya śrāvastīṁ piṇḍāya prāvikṣat |",
    "divy35:247": "kṛtabhaktakṛtyaḥ paścādbhaktāpiṇḍapātrapratikrāntaḥ pātracīvaraṁ pratisamayya pādau prakṣālya vihāraṁ praviṣṭaḥ pratisamlayanāya |",
    "divy35:248": "athāyuṣmān panthakaḥ sāyāhne pratisamlayanāya vyutthāya saṁghāṭīmādāya anyatamena bhikṣuṇā paścāccramaṇena saṁprasthitaḥ |",
    "divy35:249": "anekāni prāṇiśatasahasrāṇi—kāni ca kutūhalajātāni, kānicit pūrvakaiḥ kuśalamūlaiḥ saṁcodyamānāni |",
    "divy35:250": "adrākṣīt sā pariṣat āyuṣmantaṁ panthakaṁ dūrādeva |",
    "divy35:251": "dṛṣṭvā ca punaḥ parasparaṁ pṛcchati—kataro ’tra bhikṣuṇyavavādakah? kiṁ puraḥśramaṇaḥ, āhosvit paścācchramaṇah? tatraike kathayanti—puraḥśramaṇaḥ |",
    "divy35:252": "te ’vadhyāyitumārabdhāh—paśyata bhadanta, saṁcintya vayaṁ bhikṣuṇībhirviheṭhitāḥ |",
    "divy35:253": "yena tribhirmāsairekā gāthā paṭhitā, sāpi na pravṛttā, sa kiṁ bhikṣuṇīravavadiṣyati, dharmaṁ vā vācayiṣyati? gacchāmaḥ |",
    "divy35:254": "apare kathayanti—tiṣṭhāmo yadi dharmaṁ deśayiṣyati, śroṣyāmaḥ |",
    "divy35:255": "atha na, gacchāmaḥ |",
    "divy35:256": "iti sā parṣat samavasthitā |",
    "divy35:257": "āyuṣmatā panthakena siṁhāsanaṁ dṛṣṭaṁ prajñaptakaṁ dṛṣṭvā saṁlakṣayati—kiṁ tāvat prasādajātābhiḥ prajñaptamāhosvit viheṭhanābhiprāyābhih? paśyati—yāvat viheṭhanābhiprayābhiḥ |",
    "divy35:258": "dṛṣṭvā saṁlakṣayati—kiṁ tāvat prasādajātābhiḥ prajñaptamāhosvit viheṭhanābhiprasāyābhih? paśyati—yāvat viheṭhanābhiprāyābhiḥ |",
    "divy35:259": "āyuṣmatā panthakena gajabhujasadṛśaṁ bāhumabhiprasārya taṁ siṁhāsanam yathāsthāne sthāpitam |",
    "divy35:260": "āyuṣmān panthakastatra niṣaṇṇaḥ |",
    "divy35:261": "sa niṣīdan kaiścit dṛṣṭah. kaiścit na dṛṣṭaḥ |",
    "divy35:262": "athātrastha āyuṣmān panthakastadrūpaṁ samādhiṁ samāpanno yathā samāhite citte sve āsane ’ntarhitaḥ, pūrvasyāṁ diśi uparivihāyasamabhyudgamya pūrvavat yāvat ṛddhiprātihāryāṇi vidarśya tān ṛddhyabhisaṁskārān pratiprasrabhya prajñapta evāsane niṣaṇṇaḥ |",
    "divy35:263": "niṣadya āyuṣmān panthakastā bhikṣuṇīrāmantrayate—mayā bhaginyastribhirmāsairekā gāthā paṭhitā |",
    "divy35:264": "utsahetavyāni(?) śrotumekagāthāyāḥ saptarātriṁdivasānyanyaiḥ padairvyañjanairarthaṁ vibhaktum? pāpaṁ na kuryānmanasā na vācā kāyena vā kiṁcana sarvaloke |",
    "divy35:265": "riktaḥ kāmeiḥ smṛtimān saṁprajānan duḥkhaṁ na sa vidyādanarthopasaṁhitam (6)|",
    "divy35:266": "iti |",
    "divy35:267": "sarvapāpasya bhagavān kāraṇamāha—yāvadgāthārthasyārthamadhītam yāti, tāvad dvādaśabhiḥ prāṇisahasraiḥ satyāni dṛṣṭāni |",
    "divy35:268": "kaiścicchrotāpattiphalaṁ sākṣātkṛtam, kaiścit sakṛdāgāmiphalam, kaiścidanāgāmiphalam, kaiścit pravrajya sarvakleśaprahāṇādarhattvaṁ sākṣātkṛtam, kaiścicchrāvakabodhau cittānyutpāditāni, kaiścit pratyekāyāṁ bodhau, kaiścidanuttarāyāṁ samyaksambodhau cittānyutpāditāni |",
    "divy35:269": "yadbhūyasā sā pariṣad buddhaniṁnādharmapravaṇā saṁghaprāgbhārā vyavasthitā |",
    "divy35:270": "athāyuṣmān panthakastāṁ pariṣadaṁ dharmyayā kathayā saṁdarśya samādāpya samuttejya saṁpraharṣyotthāyāsanāt prakrāntaḥ |",
    "divy35:271": "sa bhikṣubhirāgacchan dṛṣṭaḥ |",
    "divy35:272": "te saṁlakṣayanti—adyāyuṣmatā panthakena mahājanakāyaḥ prasādito bhaviṣyati |",
    "divy35:273": "te na ṣaknuvantyāyuṣmantaṁ panthakaṁ saṁmukhamapriyaṁ praṣṭum |",
    "divy35:274": "taiḥ paścācchramaṇaḥ pṛṣṭaḥ |",
    "divy35:275": "āyuṣman, adya āyuṣmatā panthakena kiṁ mahājanakāyo na prasādito vā prasāditah? āyuṣmatā na kaścit aprasāditaḥ |",
    "divy35:276": "bhagavatā vārāṇasyām ṛṣivadane mṛgadāve triparivartaṁ dvādaśākāraṁ dharmyaṁ cakraṁ pravartitam, tadadyāyuṣmatā panthakenānupravartitam |",
    "divy35:277": "yāvadgāthārthaṁ na vibhajati, tāvad dvādaśabhiḥ praṇisahasraiḥ satyāni dṛṣṭāni |",
    "divy35:278": "|",
    "divy35:279": "tatra bhagavāan bhikṣūnāmantrayate sma—eṣo ’gro me bhikṣavo bhikcūṇāṁ mama śrāvakāṇāṁ cetovivartakuśalānām yaduta panthako bhikṣuḥ |",
    "divy35:280": "bhikṣavo buddhaṁ bhagavantaṁ pṛcchanti—paśya bhadanta dvādaśavargīyābhirāyuṣmataḥ panthakasyānarthaṁ kariṣyāmi ityatha eva kṛtaḥ |",
    "divy35:281": "bhagavānāha—na bhikṣava etarhi yathā atīte ’pyadhvani ābhiranarthaṁ kariṣyāma ityartha eva kṛtaḥ |",
    "divy35:282": "tacchrūyatām |",
    "divy35:283": "|",
    "divy35:284": "bhūtapūrvamevaṁ bhikṣavo ’nyatamasmin karvaṭake brāhmaṇaḥ prativasati |",
    "divy35:285": "tena sadṛśātkulātkalatramānītam |",
    "divy35:286": "sa tayā sardhaṁ krīḍati ramate paricārayati |",
    "divy35:287": "tasya krīḍato ramamāṇasya paricārayato bhūyaḥ krīḍati ramate paricārayati yāvar dvādaśa putrā jātāḥ |",
    "divy35:288": "tena teṣāṁ niveśaḥ kṛtaḥ |",
    "divy35:289": "apareṇa samayena tasya patnī kālagatā |",
    "divy35:290": "so ’pi brāhmaṇo vṛddhāvasthāyāṁ jātaḥ |",
    "divy35:291": "andhībhūtasya snaṣā duścāriṇyaḥ |",
    "divy35:292": "yadā tāsāṁ svāmino bahir nirgatā bhavanti, tadā tāḥ parapuruṣaiḥ sārdhaṁ paricārayanti |",
    "divy35:293": "sa brāhmaṇaḥ śabde kṛtāvī |",
    "divy35:294": "sa jānāti—ayaṁ mama putrasya śabdaḥ, ayaṁ parapuruṣayeti |",
    "divy35:295": "sa puruṣāṇāṁ padaśabdāñ śrutvā tāḥ snuṣā garjayati. tāḥ saṁlakṣayanti—ayaṁ brāhmaṇp^smākamanarthāya pratipannaḥ |",
    "divy35:296": "tāstasya cakaṭyodanaṁ kāñjitakacchiṭiṁ cānuprayacchanti |",
    "divy35:297": "taistā uktāh—kiṁ kāraṇam yūyaṁ tātasya cakaṭyodanaṁ kāñjikacchiṭiṁ cānuprayacchata? tāḥ kathayanti—tasya puṇyāni parikṣīṇāni, asyārthe piparīkāyāṁ ta:ḍulāḥ prakṣiptā bhavanti, cakaṭyodanaṁ parivartate, dadhi prakṣiptaṁ kāñjikaṁ parivartate |",
    "divy35:298": "te kathayanti—kimetadevaṁ bhaviṣyati? tāḥ kathayanti—vayam yuṣmākaṁ pratyakṣīkariṣyāmaḥ |",
    "divy35:299": "tāḥ kathayanti—asmābhiḥ pratijñātamidānīṁ nirvoḍhavyam |",
    "divy35:300": "tābhiḥ kumbhakāara uktah—śakṣyasi tvaṁ bhadramukham ekamukhike dve sthālyau kartum? sa kathayati—śakṣyāmi |",
    "divy35:301": "tenaikamukhike dve sthālyau kṛte |",
    "divy35:302": "tābhirekasyāṁ sthālyāṁ cakaṭitaṇḍulāḥ prakṣiptāḥ, dvitīyāyāṁ kāñjikam |",
    "divy35:303": "tābhiḥ svāmināṁ purastādekasya sthālyāṁ taṇḍulāḥ prakṣiptā ekasyāṁ dadhi |",
    "divy35:304": "tābhiḥ sādhitam |",
    "divy35:305": "kathayanti—āryaputrasya kiṁ tāvattātastatprathamataḥ paribhuktāmāhosvit yūyam |",
    "divy35:306": "te kathayanti—tātastāvatparibhuktām |",
    "divy35:307": "tābhisteṣāṁ purastāttasyaukasyāḥ sthālyā uddhṛtya cakaṭyodanaṁ dattaṁ dvitīyāyāḥ kañjikam |",
    "divy35:308": "tata evaṁ tābhisteṣāmekasyāḥ sthālyā uddhṛtya śālyodanaṁ dattaṁ dvitīyāyā dadhi uddhṛtam |",
    "divy35:309": "te tasya kathayanti—tāta, tava puṇyāni parikṣīṇāni |",
    "divy35:310": "yata ekasyāṁ sthālyāṁ śālitaṇḍulāḥ prakṣiptāḥ, dvitīyasyāṁ dadhi, taccakaṭyodanaṁ kāñjikaṁ ca parivṛttam |",
    "divy35:311": "brāhmaṇaḥ saṁlakṣayati—mayā hastocchrayaśatairbhogāḥ samudānītāḥ |",
    "divy35:312": "kiṁ kāraṇaṁ mama puṇyāni parikṣīṇāni? tena tāsāmapratyakṣaṁ mahānasaṁ praviśya paryeṣamāṇena hastasaṁspatśenaikamukhe dve sthālyau labdhe |",
    "divy35:313": "tena gopāyite |",
    "divy35:314": "tena etṣāṁ putrāṇāmāgatānāṁ te pradarśite—paśyata, mama puṇyāni parikṣīṇāni |",
    "divy35:315": "gatvā paśyadhvamasmākaṁ gṛha eva ekamukhī sthālī |",
    "divy35:316": "putraka, anyeṣu geheṣu na shālīdvayaṁ tvakamukhamasmākaṁ mandabhāgyānām |",
    "divy35:317": "taistāḥ patnyaḥ sutāḍitāḥ |",
    "divy35:318": "tāḥ saṁlakṣayanti—ayaṁ brāhmaṇo ’smākamanarthāya pratipannakaḥ |",
    "divy35:319": "|",
    "divy35:320": "praghātayāma iti |",
    "divy35:321": "tena ca pradeśenāhituṇḍika āgataḥ |",
    "divy35:322": "tāḥ pṛcchanti—asti sarpa iti? sa kathayati—kīdṛśaṁ sarpaṁ mṛgayatha jīvantamāhosvit mṛtakamiti? tāḥ kathayanti—mṛtakam |",
    "divy35:323": "sa saṁlakṣayati—kemetā mṛtakena sarpeṇa kariṣyanti? nūnametā etaṁ vṛddhaṁ mārayitukāmā bhaviṣyanti |",
    "divy35:324": "dharmatā khalu sarpasya ruṣitasya dvayoḥ sthānayorviṣaṁ saṁkrāmati—śirasi pucche ca |",
    "divy35:325": "tena roṣitvā śiraḥ pucchaṁ svayaṁ chittvā tāsāṁ madhye sarpā dattaḥ |",
    "divy35:326": "tābhirjomāṁ sādhayitvā sa brāhmaṇa uktah—tāta, hilimāṁ joma pāsyasi? sa brāhmaṇaḥ saṁlakṣayati—kimetā me hilimāṁ jomāṁ dāsyanti? nūnaṁ kiṁcit abhaiṣajyaṁ dattaṁ bhaviṣyati |",
    "divy35:327": "sa saṁlakṣayati—pibāmi, yathā ca tathā marāmi |",
    "divy35:328": "tābhistasya hilimā jomā dattā |",
    "divy35:329": "tena pītā |",
    "divy35:330": "tasya bāṣpeṇa paṭale sphuṭite |",
    "divy35:331": "sa draṣṭumārabdhaḥ |",
    "divy35:332": "sa nipatyāvasthitaḥ |",
    "divy35:333": "kathayati ca—marāmi marāmīti |",
    "divy35:334": "tāḥ kathayanti—śīghraṁ mā pātu |",
    "divy35:335": "tāḥ kathayanti—tāta, bhūyaḥ pāsyasi? sa kathayati—pāsyāmīti |",
    "divy35:336": "tābhistasya bhūyo hilimā jomā dattā |",
    "divy35:337": "tena bhūyaḥ pītā |",
    "divy35:338": "tasya tena bāṣpeṇa bhūyasyā mātrayā paṭale sphuṭite |",
    "divy35:339": "sa spaṣṭataraṁ draṣṭumārabdhaḥ |",
    "divy35:340": "tāḥ pūrvam yathā tasyāndhasya tato viśvastā vihṛtavantyastathaiva vihartumārabdhāḥ |",
    "divy35:341": "sa daṇḍaṁ gṛhītvā utthitaḥ |",
    "divy35:342": "kathayati ca—kim yūyaṁ jānītha idānīmapyahaṁ na paśyāmi? paśyāmyahamidānīmiti |",
    "divy35:343": "tāḥ salajjā niṣpalāyitāḥ |",
    "divy35:344": "|",
    "divy35:345": "kiṁ manyadhve bhikṣavaḥ |",
    "divy35:346": "yo ’sau brāhmaṇaḥ, eṣa evāsau panthakastena kālena tena samayena |",
    "divy35:347": "yāstāstasya dvādaśa snuṣāḥ, etā eva tā dvādaśavargīyāḥ |",
    "divy35:348": "tadāpyābhirasyānarthaṁ kariṣyāma ityartha eva kṛtaḥ |",
    "divy35:349": "etarhyapi ābhirasyānarthaṁ kariṣyāma ityartham eva kṛtaḥ |",
    "divy35:350": "|",
    "divy35:351": "bhikṣavo buddhaṁ bhagavantaṁ pṛcchanti—paśya bhadanta bhagavatā āyuṣmān panthakaḥ parīttenāvavādenācodya saṁsārakāntārāduttārya atyantaniṣṭhe anuttare yogakṣeme nirvāṇe pratiṣṭāpitaḥ |",
    "divy35:352": "bhagavānāha—na bhikṣava etarhi yathā atīte ’pyadhvanyeṣo mayā parīttenāvavādenācodya mahatyaiśvaryādhipatye pratiṣṭhāpitāḥ |",
    "divy35:353": "tacchrayatām |",
    "divy35:354": "|",
    "divy35:355": "bhūtabhūtaṁ bhikṣavo ’nyatamasmin kartavaṭake gṛhapariḥ prativasati āḍyo sahādhano mahābhogaḥ |",
    "divy35:356": "tena sadṛśātkulātkalatramānītam |",
    "divy35:357": "sa tayā sārdhaṁ trīṭati ramate paticārayati |",
    "divy35:358": "tasya putro jātaḥ |",
    "divy35:359": "sa parnīmāmantrayate—bhadre, jāto ’smākam ṛṇaharaḥ |",
    "divy35:360": "gacchāmi, ahaṁ paṇyamādāya mahāsamudramavatarāmi |",
    "divy35:361": "sā āha—evaṁ kuruṣva |",
    "divy35:362": "sa gṛhapatiḥ saṁlakṣayati—yadahamasyai prabhūtānaṁ kārṣāpaṇān dāsyāmi, parapuruṣaiḥ sārdhaṁ vihariṣyati |",
    "divy35:363": "tena tasyāḥ kārṣāpaṇā na dattāḥ |",
    "divy35:364": "tasmin karpaṭake śreṣṭhī prativasati tasya gṛhapatervayasyaḥ |",
    "divy35:365": "tasya haste prabhūtāḥ kārṣāpaṇāḥ sthāpitāh—yadi mama patnyā bhaktācchādena yogodvahanaṁ kuryāḥ |",
    "divy35:366": "sa paṇyamādāya mahāsamudramavatīrṇaḥ |",
    "divy35:367": "tarraivānayena vyasanamāpannah. tayā sa dārako jñātibakena svahastabalena vā āyāpitā(payitvā) pālito vardhitaḥ |",
    "divy35:368": "sa mātaraṁ pṛcchati—amba, kimasmākaṁ pitā pitāmahāśca karmākārṣuh? sā saṁlakṣayati—yadyasya vakṣyāmi mahāsamudre potasaṁvyavahāriṇa āsann iti, sthānametadvidyate yadeṣo ’pi mahāsamudramavatariṣyatīti, tatraiva anayena vyasanamāpatsyate |",
    "divy35:369": "śrutamāhitastava putā ca pitāmahāśca ihaiva vāṇijyamakārṣuḥ |",
    "divy35:370": "sa kathayati—kārṣāpaṇān mamānuprayaccha, yairihaiva vāṇijyaṁ kariṣyāmi |",
    "divy35:371": "mātā kathayati—kuto mama kārṣāpaṇāh? tvaṁ mayā kathaṁcit jñātibalena svahastabakena āyāpitaḥ poṣitaḥ saṁvardhitaḥ |",
    "divy35:372": "kuto me kārṣāpaṇānāṁ vibhavah? api tvayaṁ śroṣṭī tava pitṛvayasyo bhavati |",
    "divy35:373": "asya sakāśāt kārṣāpaṇān gṛhītvā karma kuru |",
    "divy35:374": "sa tasya gṛhaṁ gataḥ |",
    "divy35:375": "tasyānyatamena puruṣeṇa yāvat dvirapi vināśitaḥ |",
    "divy35:376": "sa tamavasādayati |",
    "divy35:377": "tasya ca gṛhāt preṣyadārikāyāḥ saṁkāratalasyopari mṛtamūṣikāṁ dṛṣṭvā prayacchati cchorayitum |",
    "divy35:378": "sa śreṣṭhī tasya puruṣasya kathayati—yaḥ puruṣaḥ syāt, śakyate anayā mṛtamūṣikayā ātmānamuddhartum |",
    "divy35:379": "tena dārakeṇa śrutam |",
    "divy35:380": "sa saṁlakṣayati—mahātmaiṣaḥ |",
    "divy35:381": "na śakyamanena yadvā tadvā vaktum |",
    "divy35:382": "nūnaṁ śakyamanayā mṛtamūṣikayā ātmānamuddhartum |",
    "divy35:383": "sa tasyā dārikāyāḥ pṛṣṭhato nirgataḥ |",
    "divy35:384": "tayā dātikayā saṁkāre choritā |",
    "divy35:385": "sa tāṁ mṛtamūṣikāmādāya vīthīṁ gataḥ |",
    "divy35:386": "tatra vāṇijako biḍākena krīḍitvā sthitaḥ |",
    "divy35:387": "tena tasya biḍālasya mṛtamūṣikā darśitā |",
    "divy35:388": "sa tāṁdṛṣṭvā utpatitumārabdhaḥ |",
    "divy35:389": "tena vāṇijakena dāraka ucyate—anuprayaccha asya biḍālasya mṛtamūṣikām |",
    "divy35:390": "sa kathayati—kimayaṁ kalikayā dīyate? mūlyamanuprayaccha |",
    "divy35:391": "tena tasya kalāyānāmañjalipūroo dattaḥ |",
    "divy35:392": "sa saṁlakṣayati—yadyetān bhakṣayiṣyāmi, mūlameva bbhikṣitaṁ bhaviṣyati |",
    "divy35:393": "sa tān bhrāṣṭre bharjayitvā śītalasya pānīyasya vardhanīyasya pūrṇaṁ kṛtvā tadgṛhya tasmātsthānakānniṣkramya yasmin pradeśe kāṣṭhahārakā viśrāmyanti, tasmin pradeśe gatvāvasthitaḥ |",
    "divy35:394": "kāṣṭhahārakā āgatāḥ |",
    "divy35:395": "tenoktāh—mātulāḥ, arpayata kāṣṭhabhārakāḥ, muhūrtaṁ viśrāmyatām |",
    "divy35:396": "taiḥ kāṣṭhabhārāḥ sthipitāḥ |",
    "divy35:397": "tena teṣāṁ kalāyānāṁ stoktaṁ dattaṁ śītalaṁ ca pānīyaṁ pātam |",
    "divy35:398": "te kathayanti—bhāgineya, kva yāsyasi? kāṣṭhānām |",
    "divy35:399": "bhāgineya, vayaṁ tāvat kalyamevotthāya gatvā idānīmāgacchāmaḥ |",
    "divy35:400": "tvamidānīṁ gacchan kiyatā āgamiṣyasi? taistasyaikaikaṁ kāṣṭhamanupradattam |",
    "divy35:401": "tasya kāṣṭhamūlikā saṁpannā |",
    "divy35:402": "sa tāṁ gṛhītvā pratinivṛttaḥ |",
    "divy35:403": "sa tāṁ vikrīya kalāyānāṁ gṛhītvā bharjayitvā udakasya kumbhaṁ pūrayitvā tasminneva praveśe gatvāvasthitaḥ |",
    "divy35:404": "te kāṣṭhahārakāstathaiva tena kalāyaiḥ saṁvibhaktāḥ, śītalena pānīyena saṁtarpitāḥ |",
    "divy35:405": "te tasya kathayati—bhāgineya, divase divase tvaṁ kalāyān pānīyaṁ ca gṛhītvā āgamya atraiva tiṣṭham |",
    "divy35:406": "vayaṁ tavopari kāṣṭhamūlikāmānayiṣyāmaḥ |",
    "divy35:407": "sa divase divase tayaiva kartumārabdhaḥ |",
    "divy35:408": "sa teṣāṁ kathayati—mātula, mā yūyaṁ kāṣṭhabhārān vīrthāṁ nayatha |",
    "divy35:409": "mama gṛhe sthāpayata |",
    "divy35:410": "yuṣmākamevaṁ piṇḍitamūlyaṁ dāsyāmi |",
    "divy35:411": "taistasya gṛhe kāṣṭhabhārakāṇi sthāpitāḥ |",
    "divy35:412": "apareṇa samayena saptāhavardalikā jātāḥ |",
    "divy35:413": "tena tāni kāṣṭhabhārakāṇi vikrītāni |",
    "divy35:414": "tasya prabhūto lābhaḥ saṁpannaḥ |",
    "divy35:415": "sa saṁlakṣayati—etatpratikruṣṭataraṁ vāṇijyānām yaduta kāṣṭhavāṇijyam |",
    "divy35:416": "sa saṁlakṣayati—api candanakāṣṭhena kāṣṭhavāṇijyameva |",
    "divy35:417": "yannvahamukkarikāpaṇaṁ prasārayeyam |",
    "divy35:418": "tena ukkarikāpaṇaḥ prasāritaḥ |",
    "divy35:419": "sa dharmeṇa vyavaharati |",
    "divy35:420": "tasya tatprabhūto lābhaḥ sa saṁlakṣayati—etat pratikruṣṭataraṁ vāṇijyānām yaduta ukkarikāpaṇaḥ |",
    "divy35:421": "yannvahaṁ gāndhikāpaṇaṁ prasārayeyam |",
    "divy35:422": "tena gāndhikāpaṇaḥ prasāritaḥ |",
    "divy35:423": "tasya prabhūto lābhaḥ saṁpannaḥ |",
    "divy35:424": "sa saṁlakṣayati—etadapi pratikraṣṭataraṁ ca tadvāṇijyānāṁ pūrvavat |",
    "divy35:425": "tena sarve hairaṇyakā abhibhūtāḥ |",
    "divy35:426": "tasya mūṣikāhairaṇyako mūṣikāhairaṇyaka iti saṁjñā saṁvṛttā |",
    "divy35:427": "te hairaṇyakāḥ kathayanti—bhavantaḥ, sarve vayamanena mūṣikāhairaṇyakenābhibhūtāḥ |",
    "divy35:428": "vayamenaṁ mānaṁ prāhayāmaḥ, yathā mahāsamudramavataret tatraivānayena vyasanamāpatsyate tathā kariṣyāma iti |",
    "divy35:429": "te tasya nātidūre sthitvā svaiḥ kathāsamlāpena tiṣṭhanti—yathāpi nāma bhavantaḥ puruṣo hastigrīvāyāṁ gatvā aśvapṛṣṭhena gacchet, aśvapṛṭhena gatvā śibikāyāṁ gacchet, śibikāyāṁ gatvā padbhyāṁ gacchet, evamevāsya mūṣkikāhairaṇyikasya pitā ca pitāmahāśca samudre potasaṁvyavahātiṇa āsan |",
    "divy35:430": "eṣa idānīṁ kuṛcchreṇa jīvikāṁ kalpayati hairaṇyikāpaṇaṁ vāhayatīti |",
    "divy35:431": "śrutvā sa kathayati—kiṁ kathayata? te kathayanti—tava pitā ca pitāmahāśca potasaṁvyavahāriṇa āsan |",
    "divy35:432": "sa tvamidānīṁ kṛcchreṇa jīvikāṁ kalpayasi, hairaṇyikāpaṇaṁ vāhayasi? sa gṛhaṁ gatvā mātaraṁ pṛcchati—amba, satyamasmākaṁ pitā ca pitāmahāśca mahāsamudre petasaṁvyavahāriṇa āsan? sā saṁlakṣayati—nūnamanena kiṁcitkutaścit śrutaṁ syāt |",
    "divy35:433": "tadapratirūpaṁ syāt, yadahaṁ mṛṣāvādena vañcayeyam |",
    "divy35:434": "satyaṁ putra |",
    "divy35:435": "sa kathayati—anujānīṣva, ahamapi mahāsamudramavatariṣyāmi |",
    "divy35:436": "sā kathayati—putra, ihaiva tiṣṭha |",
    "divy35:437": "sa bhūyo bhūyaḥ kathayati—gacchāmi |",
    "divy35:438": "tasya nirbandhaṁ jñātvā anujñātaḥ |",
    "divy35:439": "tena ghaṇṭāvadhoṣaṇaṁ kṛtam—yo yuṣmākamutsahate mūṣikāhairaṇyena sārdhamaśulkenāgulmenātarapaṇyena mahāsamudramavataritum, sa mahāsamudragamanīyaṁ paṇyaṁ samudānayatu |",
    "divy35:440": "pañcamātrairvaṇikśatairmahāsamudragamanīyaṁ paṇyaṁ samudānītam |",
    "divy35:441": "atha mūṣilāhairaṇyikaḥ kṛtamaṅgalakaitūhalasvastyayanaḥ śakaṭairbhārairmūṭaiḥ piṭakairuṣṭrairgobhirgardabhaiḥ paṇyamāropya mahāsamudraṁ saṁprasthitaḥ |",
    "divy35:442": "so ’nupūrveṇa mahāsamudramavatarannanuprāptaḥ |",
    "divy35:443": "te vaṇijo mahāsamudraṁ dṛṣṭvā bhaītaḥ |",
    "divy35:444": "notsahante vahanamabhiroḍum |",
    "divy35:445": "sārthavāhaḥ karṇadhārasya kathayati—kathaya kathaya bhoḥ puruṣa yathābhūtaṁ mahāsamudrasya varṇam |",
    "divy35:446": "437.032ṭataḥ karṇadhāra uddhoṣayitumārabdhah—santyetasmin mahāsamudre imānyevamrūpāṇi ratnāni tadyathā—maṇayo muktā vaiḍūryaśaṅkhaśilāpravāla rajatajātarūpamaśmagarbho musāragalvo lohitakā dakṣiṇāvartaḥ |",
    "divy35:447": "yo yuṣmākamutsahate evamrūpai ratnairātmānaṁ samyaksukhena pratiṇayitum, mātāpitarau putradārān dāsīdāsakarmakarapauruṣeyaṁ motrāmātyajñātisālohitaṁ kālena kālaṁ śramaṇabrāhmaṇebhyo dakṣiṇāṁ pratiṣṭhāpayitum, mūrdhagāminīṁ saubhāsikīṁ sukhavipākāmāyatyāṁ svargasaṁvartanīm, sa mahāsamudramavataratu |",
    "divy35:448": "sampattikāmo lokaḥ |",
    "divy35:449": "mahājanakāyo ’bhirūḍho yatastadvahanamasahyaṁ jātam |",
    "divy35:450": "sārthavāhaḥ saṁlakṣayati—kimidānīṁ vakṣyāmi avatarateti? sa karṇadhārasya kathayati—ghoṣaya bhoḥ puruṣa mahāsamudrasya yathābhūtaṁ varṇam |",
    "divy35:451": "tataḥ karṇadhāra uddhoṣitumāravdhah—śṛṇvantu bhavanto jambudvīpakā vaṇijaḥ |",
    "divy35:452": "santyasmin mahāsamudre imānyevaṁtūpāṇi mahānti mahābhayāni, tadyadhā timibhayaṁ timiṁgalabhayaṁ timitimiṁgalabhayamāvartabhayaṁ kumbhīrabhayaṁ śiśumārabhayamantarjalagatānāṁ parvatānāmāghātabhayam |",
    "divy35:453": "caurā apyatrāgavvhanti nīlaiḥ sitairvanacāriṇaḥ, asmākaṁ sarveṇa sarvaṁ jīvitādvyavaropayiṣyanti |",
    "divy35:454": "yena yuṣmākaṁ priyamātmānaṁ parityaktvā mātāpitarau putradāraṁ dāsīdāsakarmakarapauruṣeyaṁ mitrāmātyañjātisālohitaṁ mahāsamudramavataratu |",
    "divy35:455": "alpāḥ śūrā bahavaḥ kātarāḥ |",
    "divy35:456": "mahājanakāyo ’vatīrṇaḥ, yatastadvahanaṁ sahyaṁ saṁvṛtam |",
    "divy35:457": "tataḥ karṇadhārastriruddḥpṣaṇāvaghoṣaṇaṁ kṛtvā tataḥ paścādekāṁ vastrāṁ muñcati, dvitrivastrāṁ muñjati, yatastadvahanaṁ mahākarṇadhārasaṁdhānabalavadvāyusampreritaṁ mahāmegha iva saṁprasthito ’nuguṇena vāyunā yāvad ratnadvīpamanuprāptam |",
    "divy35:458": "tataḥ karṇadhāra uddhoṣayitumārabdhah—śṛṇvantu bhavanto jambudvīpakā vaṇijaḥ, santyasmin ratnadvīpe kācamaṇayo ratnasadṛśāḥ |",
    "divy35:459": "te bhavadbhirupaparīkṣyopaparikṣya grahītavyāḥ |",
    "divy35:460": "mā vaḥ paścājjambudvīpaprāptānāṁ paścāttāpo bhaviṣyati |",
    "divy35:461": "asminneva ca ratnadvīpe kroñjakumārikā nāma rākṣasyaḥ prativasanti |",
    "divy35:462": "tāḥ puruṣaṁ tathā upalālayanti yathā tatraivānayena vyasanamāpadyante |",
    "divy35:463": "asminneva ratnadvīpe madanīyāni phaṇāni santi |",
    "divy35:464": "tāni yaḥ paribhuṅkte, sa saptarātraṁ mūrcchitastiṣṭhati |",
    "divy35:465": "tāni bhavadbhir na paribhoktavyāni |",
    "divy35:466": "asminneva ca ratnadvīpe ’manuṣyāḥ prativasanti |",
    "divy35:467": "te muṣyāṇāṁ saptāhaṁ marṣayanti |",
    "divy35:468": "saptāahasyātyayāt tādṛśaṁ vāyumutsṛjanti yena vahanamapahriyate yathāpi tadkṛtakāryāṇām |",
    "divy35:469": "yaṁ śrutvā te vaṇijo ’vahitā apramattā avasthitāḥ |",
    "divy35:470": "taistadvahanaṁ ratnānamupaparīkṣyopaparīkṣya pūritaṁ tadyathā tilataṇḍulakolakulatthānām |",
    "divy35:471": "te anuguṇena vāyunā jambudvīpamanuprāptāaḥ |",
    "divy35:472": "evam yāvat saptakṛtvaḥ saṁsiddhayāanapātra āgataḥ |",
    "divy35:473": "sa mātrā^bhihitah—putra, atra niveśas triyatāmiti |",
    "divy35:474": "sa kathayati—agradhanikaṁ tāvacchinadbhi, tataḥ paścānniveśaṁ kariṣyāmi |",
    "divy35:475": "sa tathā uktah—putra na tava putā na putāmaho dhanikaḥ kṛtaḥ, kutastava dhaniko jātah? sa kathayati—amba, ahameva jānāmi |",
    "divy35:476": "tena cāturatnamayyaścatasro mūṣikāḥ kāritāḥ |",
    "divy35:477": "tena suvarṇasya phelāṁ pūrayitvā catasno mūṣikāścaturṣu pārśveṣu sthāpayitvā śroṣṭhigṛhaṁ gataḥ |",
    "divy35:478": "sa śreṣṭhī tadā tasyaiva tadvarṇaṁ bhāṣamāṇastiṣṭhati—paśyata bhavanto mūṣikāhairaṇyikaḥ kathaṁ puṇyamaheśākhyo yam yameva gṛhṇāti tṛṇaṁ vā loṣṭaṁ vā sarvaṁ tat suvarṇaṁ saṁpadyate |",
    "divy35:479": "sa ca tathā kathāsamlāpena tiṣṭhati |",
    "divy35:480": "daivārikeṇa cāsya gatvā ārocitam—mūṣikāhairaṇyiko dvāritiṣṭhati |",
    "divy35:481": "sa kathayati—praviśatu, mūṣikāhairaṇyakaṁ vā ānayeti |",
    "divy35:482": "sa praviśya kathayati—idaṁ te mūlam, ayaṁ lābhaḥ |",
    "divy35:483": "pratigṛhyatām |",
    "divy35:484": "sa āha—vismarāmi, satyam yattva kiṁciddattakamiti |",
    "divy35:485": "ahaṁ te smārayiṣyāmi |",
    "divy35:486": "tena smāritam |",
    "divy35:487": "sa pṛcchati—kasya tvaṁ putra iti |",
    "divy35:488": "amukasya gṛhapateḥ |",
    "divy35:489": "śreṣṭhī kathayati—tvaṁ mama vayasyaputro bhavasi |",
    "divy35:490": "mayaiva tava dātavyam |",
    "divy35:491": "tava pitrā gacchatā mama hasto kārṣāpaṇāḥ sthāpitāḥ |",
    "divy35:492": "tena śreṣṭhinā duhitā sarvlamlāravibhūṣitā tasya bhāryārthamanupradattā |",
    "divy35:493": "|",
    "divy35:494": "kiṁ manyadhve bhikṣavo yo ’sau śreṣṭhī, ahameva tena kālena tena samayena |",
    "divy35:495": "yo ’sau mūṣikāhairaṇyakaḥ, eṣa eva panthakastena kālena tena samayena |",
    "divy35:496": "tadāpyeṣa mayā parīttenāvavādenācodya mahatyaiśvarye pratiṣṭhapitaḥ |",
    "divy35:497": "etarhyapyeṣa mayā parittenāvavādenāvavādya saṁsārakāntārāduttārya atyantaniṣṭhe ’nuttare yogakṣeme nirvāṇe pratiṣṭhāpitāḥ |",
    "divy35:498": "|",
    "divy35:499": "bhikṣavo buddhaṁ bhagavantaṁ pṛcchanti—kiṁ bhadanta panthakena karma kṛtam yasya karmaṇo vipākena dhanvaḥ paramadhanvaścūḍaḥ paramacūḍo jātah? panthakenaiva bhikṣavaḥ karmāṇi kṛtāni |",
    "divy35:500": "na bhikṣavaḥ karmāṇi kṛtānyupacitāni bāhye vipacyante, nābdhātau, na tejodhātau, na vāyudhātau, api tūpātteṣveva skandhadhātvāyataneṣu vipacyante śubhānyaśubhāni ca |",
    "divy35:501": "na praṇaśyanti karmaṇi kalpakoṭiśatairapi |",
    "divy35:502": "sāmagrīṁ prāpya kālaṁ ca phalanti khalu dehinām (7)|",
    "divy35:503": "bhūtapūrvaṁ bhikṣavo viṁśativarṣasahasrāyuṣi prajāyāṁ kāśyapo nāma śastā loka utpannastathāgato ’rhan samyaksambuddho vidyāciraṇasampannaḥ sugato lokavidanuttaraḥ puruṣadamyasārathiḥ śāstā devānāṁ ca manuṣyāṇāṁ ca buddho bhagavān |",
    "divy35:504": "sa viṁśatibhirbhikṣusahasraiḥ parivāro vārāṇasīmupaniśritya viharati sma |",
    "divy35:505": "tasyaiva pravacane bhikṣurāsīt tripiṭaḥ |",
    "divy35:506": "anena tatra mātsaryeṇa na kasyaciccatuṣpadikāpi gāthā uddiṣṭo |",
    "divy35:507": "bhūyo ’nyasmin karpaṭake saukarika āsīt |",
    "divy35:508": "tasmāt karpaṭakānnadīpāre dvitīyaṁ karpaṭakam |",
    "divy35:509": "tatra parvaṇī pratyupasthitā |",
    "divy35:510": "sa saṁlakṣayati—yadi sūkarān praghātya nayiṣyāmi, māṁsasya krayiko na bhaviṣyati, kledaṁ gamiṣyati |",
    "divy35:511": "jīvantameva gṛhītvā gacchāmi |",
    "divy35:512": "tatra tatra praghātya neṣyāmi, yatra yatra krāyiko ’sti |",
    "divy35:513": "sa prabhūtān sūkarāñ jānuṣu buddhvā nāvamāropya saṁprasthitaḥ |",
    "divy35:514": "sā naistaiḥ parispandamānairbāḍitā |",
    "divy35:515": "tatraivānayena vyasanamāpannaḥ |",
    "divy35:516": "so ’pi saukariko ’tra snotenohyamānaḥ |",
    "divy35:517": "tasyā nadyāstīre pañcapratyekabuddhaśatāni prativasanti |",
    "divy35:518": "teṣāmekaḥ pratyekabuddhaḥ pānīyasyārthe nadīṁ gataḥ |",
    "divy35:519": "tena sa dṛṣṭaḥ |",
    "divy35:520": "sa saṁlakṣayati—kiṁ tāvadayaṁ mṛtah āhosvijjīvatīti? paśyati yāvajjīvati |",
    "divy35:521": "sa tena gajamujasadṛśaṁ bāhumabhiprasārya uddhṛtya vālukāyāḥ shalaṁ kṛtvā tatrāvamūrdhakaḥ sthāpitāḥ |",
    "divy35:522": "tasya kāyāt pānīyaṁ niḥsṛtam |",
    "divy35:523": "sa vyutthitaḥ |",
    "divy35:524": "manuṣyapadāni paśyati |",
    "divy35:525": "sa tena pādānusāreṇa gato yāvatpaśyati pañcamātrāṇi pratyekabuddhaśatāni |",
    "divy35:526": "sa teṣāṁ patreṇa puṣpeṇa phalena dantakāṣṭhena copasthānaṁ kartumārabdhaḥ |",
    "divy35:527": "te tasya pātraśoṣamanuprayacchanti |",
    "divy35:528": "tena bhuktam |",
    "divy35:529": "atha te pratyekabuddhāḥ paryaṅka buddhvā dhyāyanti |",
    "divy35:530": "tadā so ’pyekānte sthitvā paryaṅkaṁ buddhcā dhyāyati |",
    "divy35:531": "sa tatrāsaṁjñikamutpādya asaṁjñisattveṣu deveṣūpapannaḥ |",
    "divy35:532": "|",
    "divy35:533": "kiṁ manyadhve bhikṣavaḥ |",
    "divy35:534": "yo ’sau kāśyapasya samyaksambuddhasya pravacane bhikṣastripiṭah āsīt, paścādasau saukarikaḥ, eṣa eva panthako bhikṣuḥ |",
    "divy35:535": "yadanena mātsaryeṇa na kasyaciccatuṣpadikā gāthā uddiṣṭā, yacca sūkarān praghātya yaccāsaṁjñisattvebhya ihopapannaḥ, tasya karmaṇo vipākena cūḍaḥ paramacūḍo dhanvaḥ paramadhanvaḥ saṁvṛttaḥ |",
    "divy35:536": "|",
    "divy35:537": "yadā āyuṣmān panthakaḥ svākhyāte dharmavinaye pravrajitaḥ, jīvakena śrutam—panthakaḥ svākhyāte dharmavinaye pravrajita iti |",
    "divy35:538": "sa saṁlakṣayati—yadi bhagavān rājagṛhamāgamiṣyati, ahaṁ buddhapramukhaṁ bhikṣusaṁghaṁ bhojayiṣyāmi sthāpayitvā bhadantaṁ panthakam |",
    "divy35:539": "bhagavān yathābhiramyaṁ śrāvastīṁ vihṛtya yena rājagṛhe tena cārikāṁ prakrāntaḥ |",
    "divy35:540": "anupūrveṇa cārikāṁ caran rājagṛhamanuprāptaḥ |",
    "divy35:541": "rājagṛhe viharati veṇuvane kalandakanivāpe |",
    "divy35:542": "aśrauṣījjīvakaḥ kumārabhūtah—bhagavān magadheṣu janapadacārikāṁ caran rājagṛhe viharati veṇuvane kalandakanivāpe |",
    "divy35:543": "śrutvā punaryena bhagavāṁstenopasaṁkrāntaḥ |",
    "divy35:544": "apasaṁkramya bhagavataḥ pādau śirasā vanditvaikānto niṣaṇṇaḥ |",
    "divy35:545": "ekāntaniṣaṇṇaṁ jīvakaṁ kumārabhūtaṁ bhagavān dharmyayā kathayā saṁdarśayati samādāpayati samuttejayati saṁpraharṣayati |",
    "divy35:546": "anekaparyāyeṇa dharmyayā kathayā saṁdarśya samādāpya samuttejya saṁpraharṣya tūṣṇīm |",
    "divy35:547": "atha jīvakaḥ kumārabhūtah utthāyāsanādekāṁsamuttarāsaṅgaṁ kṛtvā yena bhagavāṁstenāñjaliṁ praṇamya bhagavantametadvocat—adhivāsayatu me bhagavāñchvo ’ntargṛhe bhaktena sārdhaṁ bhikṣusaṁghena |",
    "divy35:548": "dūrāsadā buddhā bhagavanto duṣprasahāḥ |",
    "divy35:549": "sa na śaknoti bhagavantaṁ vaktuṁ sthāpayitvā bhadantaṁ panthakam |",
    "divy35:550": "atha jīvakaḥ kumārabhūto bhagavato bhāṣitamabhinandyānumodya bhagavato ’ntikāt prakrānto yenāyuṣmānāndastenopasaṁkrāntaḥ |",
    "divy35:551": "upasaṁkramyāyuṣmata ānandasya pādau śirasā vinditvā ekānte niṣaṇṇaḥ |",
    "divy35:552": "ekāntaniṣaṇṇo jīvakaḥ kumārabhūta āyucmantamānandimadamavocat—yatkhalu bhadanta ānanda jānīyāh—mayā buddhapramukho bhikṣusaṁghaḥ śvo ’ntargehe bhaktenopanimantritaḥ sthāpayitvā bhadantaṁ panthakam |",
    "divy35:553": "yathā te jīvaka kuśalānāṁ dharmāṇāṁ vṛddhirbhavati |",
    "divy35:554": "atha jīvakaḥ kumārabhūta āyuṣmata ānandasya bhāṣitamabhinandyānumodya āyuṣmata ānandasya pādau śirasā vanditvā prakrāntaḥ |",
    "divy35:555": "athāyuṣmānānando ’ciraprakrāntaṁ jīvakaṁ kumārabhūtaṁ viditvā yenāyuṣmān pathakastenopasaṁkrāntaḥ |",
    "divy35:556": "upasaṁkramyāyuṣmantaṁ panthakamidamavocat—yatkhalvāyuṣman panthaka jānīyāh—jīvakena kumārabhūtena buddhapramukho bhikṣusaṁghaḥ śvo ’ntargṛhe bhaktenopapanimantritaḥ shāpyitvā āyuṣmantaṁ panthakam |",
    "divy35:557": "yathāsya bhdantānanda kuśalānāṁ dharmāṇāṁ vṛddhirbhavati |",
    "divy35:558": "sa jīvakaḥ kumārabhūtastāmeva rātriṁ śuciṁ praṇītaṁ khādanīyaṁ bhojanīyaṁ samudānīya kalyamevotthāya āsanāni prajñapya udakamaṇīn pratiṣṭhāpya bhagavato dūtena kālamārocayati—samaye bhadanta, sajjaṁ bhaktam yasyedānīṁ bhagavān kālaṁ manyate |",
    "divy35:559": "atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṁghapuraskṛto yena jīvakasya kumārabhūtasya niveśanaṁ tenopasaṁkrāntaḥ |",
    "divy35:560": "upasaṁkramya purastādbhikṣusaṁghasya prajñapta evāsane niṣaṇṇaḥ |",
    "divy35:561": "niṣadya bhagavānāyuṣmantamānandamāmantrayate—panthakasyānugantī moktavyā |",
    "divy35:562": "jīvakaḥ kumārabhūtaḥ sauvarṇabhṛṅgāraṁ gṛhītvā vṛddhānte tiṣṭhati |",
    "divy35:563": "bhagavān vāridhārāṁ na pratigṛhṇāti |",
    "divy35:564": "jīvikaḥ kumārabhūtaḥ kathayati—kiṁ kāraṇaṁ bhagavan vāridhārāṁ na pratigṛhṇāti |",
    "divy35:565": "bhagavānāha—na tāvadbhikṣusaṁgham iti samagra iti |",
    "divy35:566": "jīvakaḥ kathayati—bhagavān, ko ’nāgata iti |",
    "divy35:567": "bhagavānāha—na panthako bhikṣuḥ saṁghaḥ |",
    "divy35:568": "jīvakaḥ kathayati—bhagavan, nāsau mayā nimantrita iti |",
    "divy35:569": "bhagavānāha—na tvayā jīvaka buddhapramukho bhikṣusaṁgho nimantritah? bhagavan, nimantritaḥ |",
    "divy35:570": "kimasau bhikṣusaṁghādbahir na vā? bhagavān kathayati jīvakam—gaccha tvaṁ śabdāpaya |",
    "divy35:571": "jīvakaḥ kumārabhūtaḥ saṁlakṣayati—kiṁ cāpyahaṁ bhagavato gauraveṇa śabdāpayāmi, na satkṛtya pariveṣayiṣyāmi |",
    "divy35:572": "tena dūto ’nupreṣitah—gaccha, śabdāpayasva |",
    "divy35:573": "āyuṣmānapi panthakaśca trayodaśabhikṣuśatāni nirmāyāvasthitaḥ |",
    "divy35:574": "tena dūtena gatvā panthaka iti śabdo muktaḥ |",
    "divy35:575": "anukairbhikṣubhiḥ prativacanaṁ dattam |",
    "divy35:576": "sa dūta āgatya jīvakasya kathayati—tathaiva veṇuvanaṁ kalandakanivāpo bhikṣūṇāṁ pūrṇastiṣṭhati |",
    "divy35:577": "bhagavānāha—gaccha tvaṁ kathaya yo bhūtapanthakaḥ sa āgacchatu |",
    "divy35:578": "sa gatvā kathayati—yo bhūtapanthakaḥ sa āgacchatu |",
    "divy35:579": "āyuṣmān panthakastatra gatvā svasyāṁ gatyāṁ niṣaṇṇāḥ |",
    "divy35:580": "jīvakaḥ kumārabhūto buddhapramukhaṁ bhikṣusaṁghaṁ pariveṣayitumārabdhaḥ |",
    "divy35:581": "āyuṣmantaṁ panthakaṁ na satkṛtya pativeṣayati |",
    "divy35:582": "bhagavān saṁlakṣayati—sumeruprakhye mahāśrāvake jīvakaḥ kumārabhūtaḥ kṣāntiṁ gṛhṇāti |",
    "divy35:583": "guṇodbhāvanā asya kartavyā |",
    "divy35:584": "bhagavatā āyuṣmat ānandasya pātraṁ nānupradattam |",
    "divy35:585": "dharmatā khalu na tāvat sthabirashtavirāṇāṁ bhikṣūṇāṁ pātrāṇi pratigṛhyante, yāvadbhagavataḥ pātrapratigrahī na bhaviṣyati |",
    "divy35:586": "āyuṣmān panthakaḥ saṁlakṣayati—kiṁ kāraṇaṁ bhagavataḥ sthavirasthavirāṇāṁ bhikṣūṇāṁ pātrāṇi na gṛhyante? mayā atra guṇodbhāvanā kartavyā |",
    "divy35:587": "āyuṣmatā panthakenādharmāsanaṁ kṛtvā gajabhujasadṛśaṁ bāhumabhiprasārya bhagavataḥ pātraṁ gṛhītam |",
    "divy35:588": "kumārabhūtena jīvakena vṛddhānte sthitena dṛṣṭham |",
    "divy35:589": "sa saṁlakṣayati—ko ’pyayaṁ sthaviro bhikṣuḥ |",
    "divy35:590": "ṛddhiprātihāryaṁ vidarśayati |",
    "divy35:591": "sa pātrānusāreṇa gato yāvatpaśyatyāyuṣmataṁ panthakam |",
    "divy35:592": "sa dṛṣṭvā mūrchitakastiṣṭhati |",
    "divy35:593": "sa jalapariṣekapratyāgataprāṇa āyuṣmataḥ panthakasya pādayor nipatya kṣamāpayati, gāthāṁ ca bhāṣate— nityaṁ caityaguṇo hi candanaraso nityaṁ sugandhayutpalaṁ nityaṁ bhāsati kāñcanasya vimalaṁ vaiḍūryaśuddham |",
    "divy35:594": "nityaṁ pāpajane hi krodhamatulaṁ pāṣāṇarekhopamaṁ nityaṁ cāryajaneṣu prātirvasate kṣāntirdhruvā hyarhatām (8)|",
    "divy35:595": "āyuṣmān panthakaḥ kathayati—kṣāntaṁ jīvaka |",
    "divy35:596": "|",
    "divy35:597": "bhikṣavo buddhaṁ bhagavantaṁ pṛcchanti—paśya bhadanta, yadā jīvakaḥ kumārabhūta āyuṣmataḥ panthakasya guṇānāmanabhijñastadā asatkāraḥ prayuktaḥ, yadā guṇānāmabhijñastadā pādayor nipatya kṣamāpayati |",
    "divy35:598": "bhagavānāh—na bhikṣava etarhi yathātīte ’dhvanyeṣo ’sya guṇānāmanabhijñah,tadā asatkāraṁ prayuktavān |",
    "divy35:599": "yadā guṇānāmabhijñastadā pādayor nipatya kṣamāpitavān |",
    "divy35:600": "tacchrūyatām |",
    "divy35:601": "|",
    "divy35:602": "bhūtapūrvaṁ bhikṣava uttarāpathāt sārthavāḥ pañcaśatamaśvapaṇyamādāya madhyadeśamāgataḥ |",
    "divy35:603": "tasya ca vaḍavāyāḥ kukṣāvaśvājāneyo ’vakrāntaḥ |",
    "divy35:604": "sa yameva divasamavakrāntastameva divasamupādāya te ’śvā na bhūyo heṣante |",
    "divy35:605": "sārthavahaḥ saṁlakṣayati—kiṁ ca mamāśvānāṁ kaścid rogaḥ prādurbhūto bhaviṣyati yena te na heṣante? apareṇa samayenāśvā vaḍavā prasūtā |",
    "divy35:606": "tasyāḥ kiśorako jātaḥ |",
    "divy35:607": "sa yameva divasamupādāya te ’śvāḥ saṁcartumapi nārabdhāḥ |",
    "divy35:608": "sārthavāhaḥ saṁlakṣayati—nūnamayaṁ daurbhāgyasattvo jātah asya doṣaṇa mamāśvānāṁ rogaḥ prādurbhūtaḥ |",
    "divy35:609": "sa tāṁ vaṭavāṁ nityameva vāhayati |",
    "divy35:610": "tasyā navayavasampannayogyāśanamanuprayacchati |",
    "divy35:611": "so ’nupūrveṇa pūjitaṁ nāmādhiṣṭhānamanuprāptaḥ |",
    "divy35:612": "tasya tatra vārṣāratryaḥ pratyupasthitāḥ |",
    "divy35:613": "sa saṁlakṣayati—yadi gamiṣyāmi, aśvānāṁ khurāḥ kledaṁ gamiṣyanti, apaṇyoobhaviṣyanti |",
    "divy35:614": "ihaiva varṣāṁ tiṣṭhāmi |",
    "divy35:615": "sa tasyaiva varṣāmuṣitasya tadvāsino yo śilpinaste svena śilpenopasthānaṁ kurvānti |",
    "divy35:616": "tasya gamanakāle śilpinn upasaṁkrāntāḥ |",
    "divy35:617": "teṣāṁ tena saṁvibhāgaḥ kṛtaḥ |",
    "divy35:618": "tatraikaḥ kumbhakāraḥ prativasati |",
    "divy35:619": "tenāpi tasya svena śilpenopasthānaṁ kṛtam |",
    "divy35:620": "sa patnyābhihitah—āryaputra, sa sārthavāho gacchati |",
    "divy35:621": "gaccha, tvaṁ gatvā kiṁcidyācasva |",
    "divy35:622": "tasmāccalitasya mṛtpiṇḍaṁ gṛhītvopasthitaḥ |",
    "divy35:623": "sa tena sārthavāhena dṛṣṭaḥ |",
    "divy35:624": "sa tasya kathayati—bhoḥ puruṣa, aticireṇa tvamāgataḥ |",
    "divy35:625": "mama kiṁciddātavyam |",
    "divy35:626": "sa āha—sarvaṁ gatam |",
    "divy35:627": "tasyāpi sārthavāhasya tasya kiśorasyāntike ’maṅgalabuddhiḥ |",
    "divy35:628": "sa kathayati—api tvayamekaḥ kiśorastiṣṭhati, yadi prayo ’si, gṛhītvā gaccha |",
    "divy35:629": "kumbhakāraḥ kathayati—śobhanam |",
    "divy35:630": "ahaṁ bhāṇḍāni kariṣyāmi, eṣa bhetsyate |",
    "divy35:631": "sa kiśorakastasya pādau jihvayā leḍhumārabdhaḥ |",
    "divy35:632": "tasyāśvasyāntike ’nunaya utpannaḥ |",
    "divy35:633": "sa taṁ gṛhītvā gataḥ |",
    "divy35:634": "sa patnyā uktah—asti kiṁcittvayā tasya sakāśāllabdham? labdham |",
    "divy35:635": "ayaṁ kiśorakaḥ |",
    "divy35:636": "tvaṁ bhāṇḍāni kariṣyasi, eṣa bhetsyate |",
    "divy35:637": "sa kiśorako ’syāḥ pādāni leḍhumārabdhaḥ |",
    "divy35:638": "tasyā api tasyāntike ’nunaya utpannaḥ |",
    "divy35:639": "sa pakkamānānāṁ bhāṇḍānāṁ madhye parisarpanna kiṁcidbhāṇḍaṁ bhinatti |",
    "divy35:640": "sā tasya patnī kathayati—śobhanam |",
    "divy35:641": "ayaṁ kiśorakaḥ saṁprajānan parisarpati |",
    "divy35:642": "apareṇa samayena kumbhakāro mṛttikārthamāgataḥ |",
    "divy35:643": "sa kiśorakastasya pṛṣṭhato ’nusarannanubaddhaḥ |",
    "divy35:644": "tena kumbhakāreṇa mṛttikāprasevakaḥ pūritaḥ |",
    "divy35:645": "tena kiśorakena pṛṣṭhamavanāmitam |",
    "divy35:646": "tena tasya mṛttikāyāḥ prasevakaḥ pṛṣṭhamāropitaḥ |",
    "divy35:647": "sa taṁ gṛhītvā gṛhamāgataḥ |",
    "divy35:648": "tena kumbhakāreṇa patnī uktā—bhadre, śobhanaḥ kiśorakaḥ |",
    "divy35:649": "na bhūyo mayā mṛttikā voḍhavyā bhaviṣyati |",
    "divy35:650": "ahamasya tatrāropayiṣyāmi, tvamihāvatārayiṣyasi |",
    "divy35:651": "sa tasya tuṣān kuṭiṁ cānuprayacchati |",
    "divy35:652": "|",
    "divy35:653": "tena kālena tena samayena vārāṇasyāṁ brahmadatto nāma rājā rājyaṁ kārayati ṛddhaṁ ca sphītaṁ ca bahujanamanuṣyaṁ ca |",
    "divy35:654": "tasyāśvājāneyaḥ kālagataḥ |",
    "divy35:655": "sāmantarājyaiḥ śrutam—brahmadattasya rājño ’śvājāneyaḥ kālagata iti |",
    "divy35:656": "taistasya saṁdiṣṭam—karapratyāyān vā anuprayaccha udyānam vā |",
    "divy35:657": "te nirgatakaṇṭake ’nuvarodhya ānayiṣyāmaḥ |",
    "divy35:658": "sa teṣāṁ karapratyāyān nānuprayacchati, nāpi taṁ sa udyānaṁ samāgataḥ |",
    "divy35:659": "sārthavāho ’śvapaṇyamādāya vārāṇasīmanuprāpta |",
    "divy35:660": "brahmadattena rājñā śrutam—uttarāpathāt sārthavāho ’śvapaṇyamādāya vārāṇasīmanuprāpta iti |",
    "divy35:661": "so ’mātyānāmantrayate sma—bhavantaḥ, kiyacciraṁ mayehaṁ praviṣṭena sthātavyam? gacchata, aśvājāneyaṁ paryeṣadhvam |",
    "divy35:662": "te sārthavāhasya sakāśaṁ gatāḥ |",
    "divy35:663": "taiste ’śvāḥ |",
    "divy35:664": "na cātra kaścidaśvājāneyo vidyate |",
    "divy35:665": "sārthavāhaṁ dṛṣṭvā te kathayanti—bhavanto ’śvāvaḍavāyā aśvājāneyo jātaḥ |",
    "divy35:666": "sa ca na dṛśyate |",
    "divy35:667": "sārthavāhamupasaṁkramya pṛcchanti—asti kaścidaśvastvayā vikrītaḥ kasyacidvā datta iti? sa kathayati—nāsti kaścidvikrītaḥ |",
    "divy35:668": "api tvasti mayā pūjitake ’dhiṣṭhāne ’maṅgalakaḥ kiśorakaḥ kumbhakārasya datta iti |",
    "divy35:669": "te ’nyonyaṁ kathayanti—bhavantaḥ, mahāmūrkho ’yaṁ sārthavāhaḥ, yo ’yaṁ maṅgalamapahāyāmaṅgalānevādāyāgata iti |",
    "divy35:670": "te rājānamavalokya pūjitakaṁ gatāḥ |",
    "divy35:671": "te taṁ kumbhakāramupasaṁkrāntāḥ |",
    "divy35:672": "upasaṁkramya kathayanti—kimanena kiśorakena karoṣi? sa āha—eṣa mama mṛttikāṁ vahati |",
    "divy35:673": "te kathayati—vayaṁ te tathā gardabhamanuprayacchāmaḥ, tvamasmākamamumanuprayacchasva |",
    "divy35:674": "kathayati—eṣa me śobhana iti |",
    "divy35:675": "caturgavayuktaṁ śakaṭamanuprayacchāmaḥ |",
    "divy35:676": "sa kathayati—eṣa mama śobhana iti |",
    "divy35:677": "te kathayanti—evaṁ cet saṁpradhāraya vayaṁ śvo bhūya āgamiṣyāmaḥ |",
    "divy35:678": "ityuktvā prakrāntāḥ |",
    "divy35:679": "sa kiśorakaḥ kathayati—kimarthaṁ nānuprayacchasi? kiṁ tvaṁ jānāsi mayā mṛttikā voḍhavyā tuṣāśca kuṭisakaṇṭaṁ bhakṣitavyam |",
    "divy35:680": "mayā rājā kṣatriyo mūrdhābhiṣikto vāḍhavyaḥ, sauvarṇasthāle madhumrākṣitakā mūlakā bhakṣitavyāḥ |",
    "divy35:681": "te yadi saṁkathayanti keśoraka iti, vaktavyāh—kiṁ lajjadhvaṁ vaktumaśvājāneya iti? śvaḥ punarāgatvā te kathayiṣyanti mūlyenānuprayaccheti |",
    "divy35:682": "vaktavyāh—suvarṇalakṣaṁ vānuprayacchatha yāvadvā dakṣiṇena sakthnā kariṣyati tāvadanuprayacchati |",
    "divy35:683": "te ’parasmin divase upasaṁkramya pṛcchanti—bhoḥ puruṣa, saṁpradhāritaṁ tvayā? saṁpradhāritam—kiṁ lajjadhvaṁ vaktumaśvājāneya iti? te kathayanti—mūrkhaḥ sa eṣaḥ |",
    "divy35:684": "kimeṣa jñāsyati? eṣa aśvājāneyo dhārayati |",
    "divy35:685": "etadeva tena sārthavāhenāsyārocitaṁ bhaviṣyati |",
    "divy35:686": "te kathayanti—aśvājāneyo bhavatu |",
    "divy35:687": "mūlyenānuprayaccha |",
    "divy35:688": "sa kathayati—suvarṇalakṣaṁ vānuprayaccḥ, yāvadvā suvarṇalakṣaṁ dakṣiṇena sakthnā kariṣyati |",
    "divy35:689": "te saṁlakṣayanti—balavāneṣaḥ |",
    "divy35:690": "sthānametadvidyate yat prabhūtataramākarṣayati |",
    "divy35:691": "suvarṇalakṣamanuprayacchāmaḥ |",
    "divy35:692": "tairbrahmadattasya rājñaḥ saṁdiṣṭaṁ suvarṇalakṣeṇa aśvājāneyo labhyate |",
    "divy35:693": "rājñāpi saṁdiṣṭam—yūyam yāvatā mūlyena tāvatā gṛhṇīta |",
    "divy35:694": "taiḥ suvarṇalakṣeṇa gṛhītaḥ |",
    "divy35:695": "te tamādāya vāraṇasīmāgatāḥ |",
    "divy35:696": "sa taiśca mandurāyāṁ pratiṣṭhāpitaḥ |",
    "divy35:697": "tasya paramayogyāśanaṁ dīyate |",
    "divy35:698": "sa taṁ na paribhuṅkte |",
    "divy35:699": "kiṁ sarogo bhavadbhiraśvājāneya ānītah? api tu samanuyuñjyāmahe tāvadenam |",
    "divy35:700": "atha sūto gāthāṁ bhāṣate— smarasi turaga ghaṭikarasya śālāṁ kimiha vidhairya viprayukraḥ |",
    "divy35:701": "pariśithilaśirāsthicarmagātraḥ svadaśānacūrṇitaghāsasya cārī (9)|",
    "divy35:702": "na carasi bahumatastadarthe māsidiha hi cara yānasahasrapūrṇayāyī |",
    "divy35:703": "hyavasanamidaṁ tṛṣāpanītaṁ na carasi kiṁ vada me ’dya sādhu pṛṣṭaḥ (10)|",
    "divy35:704": "tamakathayadamarṣitaḥ sakopaṁ paramayavārjavadhairyasamprayuktaḥ |",
    "divy35:705": "upaśamamatha saṁpracintya tasmāt turagavaro narasūtamaitrabuddhiḥ (11)|",
    "divy35:706": "tvamiha vidhihitapradābhimānī na ca vihito bhavato yathāvadasmi |",
    "divy35:707": "nidhanamahamiha prayāyamāśu na ca biduṣāya taraya pūrvyām (12)|",
    "divy35:708": "suciramapi hi na sajjanāvamāno yadi guṇavānasi saumya nāvamānaḥ |",
    "divy35:709": "kṣaṇamāpi khalu sajjanāvamāno yadi guṇavānasi nāvamānaḥ (13)|",
    "divy35:710": "sūto rājñaḥ kathayati—devasyānupūrvī na kṛtā yanaiṣa yavasayogyāśanaṁ na gṛhṇāti |",
    "divy35:711": "kāsyānupūrvī kṛtā? asyāyamupacāraḥ |",
    "divy35:712": "sārdhatṛtīyāni yojanāni mārgaśobhā kartavyā |",
    "divy35:713": "rājābhiṣiktaścaturaṅgena balakāyena sārdhaṁ pratyudgacchati |",
    "divy35:714": "yasmin pradeśe sthāpyate, sa pradeśastāmrapaṭṭairbadhyate |",
    "divy35:715": "rājño jyeṣṭhaputraḥ |",
    "divy35:716": "sa tasya śataśalākaṁ chatraṁ mūrdhni dhārayati |",
    "divy35:717": "rājño jyeṣṭhā duhitā sauvarṇena maṇivyajanena makṣikān vārayati |",
    "divy35:718": "rājño ’gramahiṣī sauvargasthāle madhumrakṣitakān mūlān bhakṣayato dhārayati |",
    "divy35:719": "rājño ’grāmātyaḥ sauvarṇena lakṣaṇena laḍḍīśchorayati |",
    "divy35:720": "rājā kathayati—eṣa nāma rājā, nāhaṁ sa rājeti |",
    "divy35:721": "sūtaḥ kathayati—deva, nāsya sarvakālameṣa upacāraḥ kriyate |",
    "divy35:722": "api tu saptāhasyātyayādvidheyo bhavati |",
    "divy35:723": "rājā kathayati—yattāvadatītaṁ na śakyaṁ tatpunaḥ kartum, yadavaśiṣṭaṁ tatkriyatām |",
    "divy35:724": "yasmin pradeśe tāmrapaḍḍairbaddhaḥ, tasya rājño jyeṣṭhaḥ putraḥ śataśalākāṁ dhārayati, rājño jyeṣṭhā duhitā sauvarṇamaṇimayavālavyajanena makṣikān vārayati, rājño ’gramāhiṣī sauvarṇena sthālena madhumrakṣitakān mūlān bhakṣayato dhārayati, rājño ’mātyaḥ sauvarṇena lakṣaṇena laḍḍīśchorayati |",
    "divy35:725": "tamanunayati pārthivaḥ |",
    "divy35:726": "sasṛtaparamasugandhivilepanānudhārī madhuramadhurakṛtāntarānurāgā nṛpamahiṣī turagottamāya dattā rājñā |",
    "divy35:727": "udyānabhūmiṁ nirgantukāmo ’syāścājāneya upagamya pṛṣṭhamunnāmayati |",
    "divy35:728": "rājā sūtaṁ pṛcchati—rājā asya pṛṣṭhaṁ duḥkhayati |",
    "divy35:729": "sa kathayati—kiṁ tu rājā duḥkhamadhirokṣyatīti |",
    "divy35:730": "yato ’nenāvanāmitaṁ sa rājā tamabhiruhya saṁprasthitaḥ |",
    "divy35:731": "tasya gacchataḥ pānīyamāgatam |",
    "divy35:732": "sa tatra nāvatarati |",
    "divy35:733": "rājā sūtaṁ pṛcchati—eṣo bibheti? deva, naiṣa bibheti |",
    "divy35:734": "api tu mā rājānaṁ pucchodakena sekṣyāmīti |",
    "divy35:735": "tasya tatpucchaṁ sauvarṇāyāṁ nālikāyāṁ prakṣiptam |",
    "divy35:736": "sa taṁ pānīyamuttīrṇaḥ |",
    "divy35:737": "sa udyānaṁ gatvā pramatto ’vasthitaḥ |",
    "divy35:738": "sāmantarājaiḥ śrutam—yathā rājā brahmadatta udyānaṁ gata iti |",
    "divy35:739": "tairāgatya nagarasya dvārāṇi bandhayanti |",
    "divy35:740": "rājñā brahmadattena śrutaṁ sāmantarājair nagaradvārāṇi nigṛhītānīti |",
    "divy35:741": "so ’śvājāneyamabhirūḍhaḥ |",
    "divy35:742": "antarā ca vārāṇasyantarā codyānamatrāntarā brahmavatī nāma puṣkiriṇyutpalakuṁdapuṇḍarīkasaṁchannā |",
    "divy35:743": "so ’śvājāneyaḥ padmopari saran vārāṇasīṁ praviṣṭaḥ |",
    "divy35:744": "rājā tuṣṭo ’matyānāṁ kathayati—bhavantaḥ, yorājñaḥ kṣatriyasya mūrdhnābhiṣiktasya jīvitamanuprayacchati, kiṁ tasya kartavyam? deva, upārdharājyaṁ dātavyam |",
    "divy35:745": "rājā kathayati—tiryageṣaḥ |",
    "divy35:746": "kimasyopārdharājyena? api tvenamāgamya saptāhaṁ dānāni dīyantām, puṇyāni kriyantām, akālakaumudī ca kriyatām |",
    "divy35:747": "amātyaiḥ saptāahaṁ dānāni dātumārabdhāni, puṇyāni kartumārabdhāni, saptāhamakālakaumudī prasthāpitā |",
    "divy35:748": "sārthavāhaḥ puruṣān pṛcchati—bhavantaḥ, kimakālakaumudī vartate? te ’sya kathayanti—pūjitaṁ nāmādhiṣṭhānam |",
    "divy35:749": "tataḥ kumbhakārasya sakāśāt suvarṇalakṣeṇāśvājāneyaṁ gṛhītvā ihānītam |",
    "divy35:750": "tenādya rājño jīvitaṁ dattam |",
    "divy35:751": "tamāgamya saptāhaṁ dānāni dātumārabdhāni, puṇyāni kriyante, akālakaumudī ca prasthāpitā |",
    "divy35:752": "sārthavāhaḥ saṁlakṣayati—yo mayā chorito nāma, sa eṣa kiśorako ’śvājāneyaḥ syāt? tattāvadgatvā paśyāmi |",
    "divy35:753": "sa tasya sakāśaṁ gataḥ |",
    "divy35:754": "sa tenāśvājāneyenoktah—bhoḥ puruṣa, kiṁ tvayā teṣāmaśvānāṁ sakāśāllabdham? mayaikākinaiva tasya kumbhakārasya suvarṇalakṣaṁ dattam |",
    "divy35:755": "sa mūrchitakaḥ pṛthivyāṁ nipatitaḥ |",
    "divy35:756": "jalapariṣekena pratyāgataprāṇaḥ pādayor nipatya kṣamāpitavān |",
    "divy35:757": "|",
    "divy35:758": "kiṁ manyadhve bḥkṣavo yo ’sau sārthavāhaḥ, eṣa eva jīvakastena kālena tena samayena |",
    "divy35:759": "yo ’śvājāneyaḥ, eṣa eva panthakastena kālena tena samayena |",
    "divy35:760": "tadāpi yadā asyaiṣa guṇānāmanabhijñaḥ, tadāsyāsatkāraṁ prayuktavān |",
    "divy35:761": "yadā tu guṇānāmabhijñaḥ, tadā pādayor nipatya kṣamāpitavān |",
    "divy35:762": "etarhyapyeṣa yadā guṇānāmanabhijñaḥ, tadā asatkāraṁ prayuktavān |",
    "divy35:763": "yadā guṇānāmabhijñaḥ, tadā pādayor nipatya kṣamapayati |",
    "divy35:764": "|",
    "divy35:765": "iti śrīdivyāvadāne cūḍāpakṣāvadānaṁ samāptam |",
    "divy35:766": "|"
}