{
    "san-lo-bi-vb-gd8:0": "guru-dharma 8",
    "san-lo-bi-vb-gd8:1": "pravāraṇā",
    "san-lo-bi-vb-gd8:2": "kin ti dāni varṣoṣitāhi bhikṣuṇīhi ubhayato saṁghe pravāraṇā pratyāśaṁsitavyā | yad-aho dāni saṁghasya pravāraṇā bhavati tad-aho bhikṣuṇīhi pravārayitavyaṁ | aparejjukāto pratipade kalyato ye ca nirdhāviya bhikṣu-vihāraṁ gantavyaṁ | yadi tāva samagro bhikṣusaṁgho bhavati na kṣamati sarvāhi bhikṣuṇīhi apūrvācarimaṁ prāvarayituṁ | atha khu ekā pravārāyikā saṁmanyitavyā | bhikṣuṇī pratibalā pravārāyikā |",
    "san-lo-bi-vb-gd8:3": "tato karma-kārikāya karma kartavyaṁ | śṛṇotu me āryasaṁgho | iyam itthan-nāmā bhikṣuṇī pratibalā pravārāyikā | yadi saṁghasya prāpta-kālaṁ saṁgho itthan-nāmāṁ bhikṣuṇīm saṁghasya pravārāyikāṁ saṁmanyeya | ovayikā eṣā jñaptiḥ |",
    "san-lo-bi-vb-gd8:4": "śṛ | ṇotu me ārya-saṁgho | iyam itthan-nāmā bhikṣuṇī pratibalā pravārāyikā | tāṁ saṁgho itthan-nāmāṁ bhikṣuṇīṁ saṁghasya pravārāyikāṁ saṁmanyati | yāsām āryamiśrikāṇāṁ kṣamati itthan-nāmāṁ bhikṣuṇīṁ saṁghasya pravārāyikāṁ saṁmanyiyamānāṁ saṁghena | sā tūṣṇīm asya | yasyā na kṣamati sā | bhāṣatu | iyaṁ prathamā karma-vācanā | evaṁ dvitīyā tṛtīyā karma-vācaneti | vaktavyaṁ | sammatā ārya mi-śrikāyo itthan-nāmā saṁghasya pravārāyikā saṁghena kṣamate taṁ saṁghasya yasmāt tūṣṇīm evaṁ dhārayāmi |",
    "san-lo-bi-vb-gd8:5": "tato sarvāhi vṛddhānte sthātavyaṁ | tato tāya pravārāyikāya vaktavyaṁ | samagro bhikṣuṇī-saṁgho samagraṁ bhikṣu-saṁghaṁ pravāreti dṛṣṭena śrutena pariśaṅkayā | ovadantu mo āryo saṁgho artha-kāmo hitaiṣī anukampako anukampām upādāya jānantyo paśyantyo smarantyo yathā dharma-vinayaṁ pratikariṣyāmaḥ | evaṁ dvitīyam pi tṛtīyam pi |",
    "san-lo-bi-vb-gd8:6": "atha dāni samagro bhikṣuṇī-saṁgho bhavati saṁbahulā bhikṣū bhavanti | vaktavyaṁ | samagro bhikṣuṇī-saṁgho saṁbahulān bhikṣūn pravāreti dṛṣṭena śrutena yāvat pratikariṣyāmaḥ | dvitīyam pi tṛtīyam pi |",
    "san-lo-bi-vb-gd8:7": "atha dāni samagro bhikṣuṇī-saṁgho bhavati eka bhikṣu ca bhavati | vaktavyaṁ | samagro bhikṣuṇī-saṁgho āryaṁ pravāretīti dṛṣṭena śrutena pariśaṅkayā yāvat pratikariṣyāmaḥ evaṁ dvitīyam pi tṛtīyam pi |",
    "san-lo-bi-vb-gd8:8": "atha dāni saṁbahulāyo bhikṣuṇīyo bhavanti | samagro ca bhikṣusaṁgho bhavati | vaktyavyaṁ | saṁbahulāḥ āryamiśrikāḥ samagraṁ bhikṣusaṁghaṁ pravārenti dṛṣṭena śrutena pariśaṅkayā yāvat pratikariṣyāmaḥ | evaṁ dvitīyam pi tṛtīyam pi |",
    "san-lo-bi-vb-gd8:9": "atha dāni saṁbahulā ca bhikṣuṇīyo bhavanti saṁbahulā ca bhikṣu bhavanti | vaktavyaṁ | saṁbahulā āryamiśrikāḥ saṁbahulān āryamiśrān pravārenti dṛṣṭena śrutena pariśaṅkayā yāvad | yathā dharmaṁ yathā vinayaṁ tathā pratikariṣyāmaḥ | evaṁ dvitīyam pi tṛtīyam pi |",
    "san-lo-bi-vb-gd8:10": "atha dāni saṁbahulā bhikṣuṇīyo bhavanti | eka bhikṣu ca bhavati | vaktavyaṁ | saṁbahulā āryamiśrikāḥ āryaṁ pravārenti dṛṣṭena śrutena pariśaṅkayā yāvad yathā dharmaṁ yathā vinayaṁ tathā pratikariṣyāmāḥ | evaṁ dvitīyam pi tṛtīyam pi |",
    "san-lo-bi-vb-gd8:11": "atha dāni ekā bhikṣuṇī bhavati | samagro ca saṁgho bhavati | vaktavyaṁ | aham itthan-nāmā saṁghaṁ pravāremi dṛṣṭena śrutena pariśaṅkayā | ovadatu mo āryo saṁgho yāvat pratikariṣyāmi evaṁ dvitīyam pi tṛtīyam pi |",
    "san-lo-bi-vb-gd8:12": "atha dāni ekā bhikṣuṇī bhavati | saṁbahulā ca bhikṣū bhavanti | vaktavyaṁ | aham ithan-nāmā saṁbahulān āryamiśrān pravāremi dṛṣṭena śrutena pariśaṅkayā | ovadantu me āryamiśrā yāvad yathā-dharmaṁ pratikariṣyāmi | evaṁ dvitīyam pi tṛtīyam pi |",
    "san-lo-bi-vb-gd8:13": "atha dāni ekā bhikṣuṇī bhavati | eka bhikṣu bhavati | vaktavyaṁ | aham itthan-nāmā āryaṁ pravāremi dṛṣṭena śrutena pariśaṅkayā | ovadatu me āryo artha kāmo hitaiṣī anukampako anukampām upādāya jānantī paśyanti smarantī yathā dharmaṁ yathā vinayaṁ tathā pratikariṣyāmi | evaṁ dvitīyam pi tṛtīyam pi |",
    "san-lo-bi-vb-gd8:14": "sā eṣā bhikṣuṇī ava | jñāya vā paribhavena vā koṇṭabhikṣū ti vā kṛtvā | vaidya-bhikṣū ti vā kṛtvā | cūḍa-bhikṣū ti vā kṛtvā akhalla-mahalla-akuśala-aprakṛtijño ti vā kṛtvā | varṣoṣitā ubhayato saṁgha-pravāraṇān na pratyāśaṁsayati guru-dharmam atikrāmati | evaṁ gautami varṣoṣitāhi bhikṣuṇīhi ubhayato saṁghe pravāraṇā pratyāśaṁsitavyā | ayaṁ gautami bhikṣuṇīnām aṣṭamo guru-dharmo yo bhikṣuṇīhi yāvaj-jīvaṁ satkartavyo guru-kartavyo mānayitavyo pūjayitavyo anatikramaṇīyo velā-m-iva mahā-samudreṇa |",
    "san-lo-bi-vb-gd8:15": "ime gautami bhikṣuṇīnām aṣṭau guru-dharmāḥ ye bhikṣuṇīhi yāvaj-jīvaṁ satkartavyā guru-kartavyā mānayitavyā pūjayitvyā anatikramaṇīyā velā-m-iva mahā-samudreṇa |"
}