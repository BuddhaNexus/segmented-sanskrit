{
    "san-lo-mvu71:0": "",
    "san-lo-mvu71:1": "",
    "san-lo-mvu71:2": "",
    "san-lo-mvu71:3": "Mahāvastu",
    "san-lo-mvu71:4": "",
    "san-lo-mvu71:5": "71. The Jātaka of Vijitāvi, King of Videha",
    "san-lo-mvu71:6": "",
    "san-lo-mvu71:7": "api ca bhikṣavaḥ na etarahiṁ evāhaṁ puṇyānāṁ varṇavādī | anyadāpi ahaṁ puṇyānāṁ varṇavādī || bhikṣū āhansuḥ || anyadāpi bhagavan* || bhagavān āha || anyadāpi bhikṣavaḥ ||",
    "san-lo-mvu71:8": "bhūtapūrvaṁ bhikṣavo atītam adhvānaṁ mithilāyāṁ rājā vijitāvī nāma rājyaṁ kārayati kṛtapuṇyo maheśākhyo susaṁgṛhītaparijano dānasaṁvibhāgaśīlo || tasya na kiṁcid aparityaktaṁ śramaṇehi brāhmaṇehi kṛpaṇehi vanīpakehi | yasya hastinā artho tasya hastiṁ deti | yasyāśvenārtho tasyāśvaṁ deti | yasya rathenārtho tasya rathaṁ deti | yasya yādṛśehi yānehi artho tasya tādṛśāni yānāni deti | yasya nārīhi artho tasya sarvālaṁkāravibhūṣitāṁ nāriṁ deti | yasya dāsīhi artho tasya  dāsīyo deti | yasya dāsehi artho tasya dāsāni deti | yasya vastrehi artho tasya vastrāṇi deti | yasya yādṛśehi bhājanehi artho tasya tādṛśāni bhājanāni deti | yasya dhenuhi artho tasya dhenuyo deti | yasya balivardehi artho tasya balivardaṁ deti | yasya hiraṇyenārtho tasya hiraṇyaṁ deti | yasya suvarṇārtho tasya suvarṇaṁ deti | yasya rūpyeṇa kāryaṁ tasya rūpyaṁ deti | yasya yasya yena yenārtho tasya tasya taṁ taṁ deti | na ca sa kiṁcid aparityajyaṁ na cāsya anyathābhāvo bhavati || atha khalu dadanto parityajanto āttamano bhavati na ca dattvā paścād anutapyati | atha khalu prītiprāmodyabahulo bhavati ||",
    "san-lo-mvu71:9": "so dāni atidānaṁ dadāti kośāni kṣīyantīti | gaṇakehi ca mahāpātrehi ca kumārāmātyehi ca naigamajānapadehi ca mahājanakāyena ca saṁnipatitvāna tato rājyato vipravāsito samāno anuhimavante mahāvanaṣaṇḍe || tatra gato tatra vanaṣaṇḍe āśramaṁ māpetvā tṛṇakuṭiparṇakuṭīni kṛtvā vāsaṁ kalpesi || tatrāpi āśrame prativasanto mūlāni ca pattrāṇi ca puṣpāṇi ca nānāprakārāṇi ca phalāni saṁharitvā prathamaṁ ṛṣīṇi bhojeti paścād ātmanāhāraṁ karoti sarvakālaṁ dharmakāmaḥ || atha śakro devānām indro rājño jijñāsanārthaṁ vanaṣaṇḍam upasaṁkrānto divyena varṇena antarīkṣe sthihitvā vaideharājaṁ dānāto viveceti || mahārāja na etaṁ dānaṁ paṇḍitehi varṇitaṁ sarvakālaṁ dānaṁ paṇḍitehi vigarhitaṁ || yo dānaṁ dadāti so dṛṣṭa eva dharme duḥkhito bhavati | manuṣyeṣu cavitvā narakeṣūpapadyati | yathā mahārājo etena dānena rājyato vipravāsito dṛṣṭadharmeṣu rājyahīno duḥkhena saṁyukto paratra pi etena dānaprabhāvena narakeṣūpapadyiṣyati || yadi me mahārāja mama śraddadhāsi yathā  iha dānaṁ dattvā paraloke narakeṣūpapadyiṣyasi tam ahaṁ mahārājasya pratyakṣaṁ upadarśayiṣyaṁ yatra dāyakadānapatiyo upapadyanti || śakreṇa ādīpto saṁprajvalito sajotībhūto mahānarako nirmito | tatra bahūni prāṇasahasrāṇi saṁpaccamānā saṁdarśitā bhīṣmasvaraṁ krandamānāḥ || so dāni rājño āha || mahārāja gaccha etān narake satvān upapannāṁ krandantāṁ pṛcchāhi kena karmeṇa atra narake upapannā ti || rājā tāni nairayikāni pṛcchati || kiṁ yuṣmābhir manuṣyabhūtehi pāpakarma kṛtaṁ yena bhīṣmasvaraṁ krandamānā edṛśāni narake duḥkhāni anubhavatha || te dāni nirmitā āhansuḥ || mahārāja vayaṁ manuṣyaloke dāyakadānapatiyo āsī asmābhiḥ śramaṇabrāhmaṇeṣu kṛpaṇavanīpakeṣu ca udārāṇi dānāni dinnāni vipulāni vistīrṇāni | te vayaṁ tasya prabhāvena manuṣyeṣu cavitvā iha narakeṣūpapannā || rājā āha || na mārṣa evaṁ etaṁ yathā yūyaṁ jalpatha | na hetu na pratyayo yaṁ dāyakadānapatir dānaṁ dattvā narakeṣūpapadyeya || atha khalu dāyakadānapati dānaṁ dattvā dānaprabhāvena kāyasya bhedāt svargeṣūpapadyanti | te tatra nānāprakārāṇi divyāni sukhāni anubhavanti | te deveṣu sukhāni divyāni anubhavitvā āyukṣayā deveṣu cavitvā manuṣyeṣu āḍhyeṣu kuleṣūpapadyanti | api ca kauśika yadā te ca yācanakā mama sakāśāto labdhalābhā paripūrṇasaṁkalpā pratigacchanti tena mama udāro prītiprāmodyo bhavati te ca prītā bhavanti | ahaṁ yadi narakeṣūpapadyāmi tataḥ utsahāmi dānaṁ dātuṁ || evaṁ śakro devānām indro taṁ vaideharājaṁ vijñāsitvā saṁrādhito || śobhanā mahārāja udārā te cetanā jijñāsanārthaṁ  mahārājasya ihāgato || evam uktvā śakro devānām indro tataḥ vanaṣaṇḍāto ntarhito trayastriṁśabhavane pratyasthāsi ||",
    "san-lo-mvu71:10": "tasya dāniṁ tahiṁ rājye mithilāyāṁ yad upādāya rājā vipravāsito tad upādāya devo na varṣati durbhikṣaṁ saṁvṛttaṁ caurehi ca pratirājānehi ca upadrutaṁ || tehi dāni kumārāmātyehi gaṇakamahāmātrehi ca naigamajānapadehi ca taṁ vanaṣaṇḍaṁ gatvā taṁ vaideharājaṁ anukṣamāpetvā mahatā rājarddhīye mahatā rājānubhāvena punaḥ mithilāyāṁ pratiṣṭhāpito tadā subhikṣam āsi ||",
    "san-lo-mvu71:11": "bhagavān āha || syāt khalu punar bhikṣavo yuṣmākam evama syād anyaḥ sa tena kālena tena samayena mithilāyāṁ vijitāvī nāma vaideharājā abhūṣi | na khalv etad evaṁ draṣṭavyaṁ | tat kasya hetoḥ | ahaṁ sa bhikṣavaḥ tena kālena tena samayena mithilāyāṁ vijitāvī nāma vaideharājā abhūṣi || tadāpi ahaṁ puṇyānāṁ varṇavādī etarahiṁ pi ahaṁ puṇyānāṁ varṇavādī ||",
    "san-lo-mvu71:12": "",
    "san-lo-mvu71:13": "abhūṣi rājā vijitāvī vaideho mithilādhipaḥ |",
    "san-lo-mvu71:14": "diśāsu viśruto dāne muktatyāgo amatsarī ||",
    "san-lo-mvu71:15": "hastyaśvarathayānaṁ nārīyo ca alaṁkṛtā |",
    "san-lo-mvu71:16": "jātarūpaṁ hiraṇyaṁ ca na kiṁcid na parityajet* ||",
    "san-lo-mvu71:17": "prītiprāmodyabahulo janeya saumanasyatāṁ |",
    "san-lo-mvu71:18": "dattvā āttamano bhoti dattvā ca nānutapyati ||",
    "san-lo-mvu71:19": "śramaṇaṁ brāhmaṇaṁ dṛṣṭvā kṛpaṇam atha vanīpakaṁ |",
    "san-lo-mvu71:20": "tarpito annapānena vastraśayyāsanena ca ||",
    "san-lo-mvu71:21": "gaṇakā mahāmātrā ca kumārāmātyā ca naigamā |",
    "san-lo-mvu71:22": "janakāyo samāgatvā rājyāto vipravāsayet* ||",
    "san-lo-mvu71:23": "so ca vipravāsito santo vanaṣaṇḍam upāgame | āśramaṁ māpayitvāna tatra vāsaṁ prakalpaye ||",
    "san-lo-mvu71:24": "tasmiṁ ca vanaṣaṇḍasmiṁ saṁharitvā phalāphalaṁ |",
    "san-lo-mvu71:25": "santarpayitvā ṛṣayo paścād bhuṁjati ātmanā ||",
    "san-lo-mvu71:26": "śakro divyena varṇena rājānam upasaṁkrame |",
    "san-lo-mvu71:27": "antarīkṣe sthihitvāna idaṁ vacanam abravīt* ||",
    "san-lo-mvu71:28": "na paṇḍitā praśaṁsanti dānaṁ vigarhitaṁ sadā |",
    "san-lo-mvu71:29": "etena atidānena rājyāto si pravāsito ||",
    "san-lo-mvu71:30": "dṛṣṭadharme si duḥkhito rājyahīno si kṣatriya |",
    "san-lo-mvu71:31": "paralokaṁ gato santo narakaṁ gansi pārthiva ||",
    "san-lo-mvu71:32": "sace mama na śraddadhāsi yatra gacchati dāyako |",
    "san-lo-mvu71:33": "saṁdarśayiṣyaṁ tāntuhyaṁ dāyakānāntu yā gatiḥ ||",
    "san-lo-mvu71:34": "sajyotībhūtaṁ jvalitaṁ nirayaṁ śakro ca nirmiṇi |",
    "san-lo-mvu71:35": "bahuprāṇasahasrāṇi paccamānāni darśaye ||",
    "san-lo-mvu71:36": "svayaṁ pṛccha mahārāja dahyamānāṁ imāṁ prajāṁ |",
    "san-lo-mvu71:37": "kena te vyasanaṁ prāptā duḥkhāṁ vedatha vedanāṁ ||",
    "san-lo-mvu71:38": "bhīṣmasvarā krandamānā duḥkhāṁ vedatha vedanāṁ |",
    "san-lo-mvu71:39": "etam arthaṁ hi pṛcchāhi kiṁ pāpaṁ akare purā ||",
    "san-lo-mvu71:40": "",
    "san-lo-mvu71:41": "te kathayanti ||",
    "san-lo-mvu71:42": "",
    "san-lo-mvu71:43": "vayaṁ dānapatī āsi manuṣyeṣu janādhipa |",
    "san-lo-mvu71:44": "bahu dānaṁ daditvāna anubhoma idaṁ duḥkhaṁ ||",
    "san-lo-mvu71:45": "",
    "san-lo-mvu71:46": "rājā kathayati ||",
    "san-lo-mvu71:47": "",
    "san-lo-mvu71:48": "na eṣo asti pratyayo na etaṁ sthānaṁ vidyati |",
    "san-lo-mvu71:49": "yatra dānapati santo cyuto gaccheya durgatiṁ ||",
    "san-lo-mvu71:50": "manuṣyeṣu cyavitvāna svargaṁ gacchanti dāyakā |",
    "san-lo-mvu71:51": "tatra amānuṣāṁ ṛddhiṁ anubhonti svayaṁkṛtāṁ ||",
    "san-lo-mvu71:52": "kāmaṁ pi duḥkhaṁ narakeṣu . .",
    "san-lo-mvu71:53": "analparūpam īdṛśaṁ + + + |",
    "san-lo-mvu71:54": "+ + + + + + narendra",
    "san-lo-mvu71:55": "dṛṣṭvā na taṁ yācanakaṁ prabhomi ||",
    "san-lo-mvu71:56": "kathaṁ girāṁ viyāharanto dāsyaṁ",
    "san-lo-mvu71:57": "saṁpūrṇasaṁkalpamanoratho sa |",
    "san-lo-mvu71:58": "māṁ prāpya prīto kathaṁ pratikrame ti",
    "san-lo-mvu71:59": "sā me ratir bhavatu sahasranetra ||",
    "san-lo-mvu71:60": "na taṁ bhave yaṁ na dadeha dānaṁ",
    "san-lo-mvu71:61": "aharahaṁ va pūraye tarpaye haṁ |",
    "san-lo-mvu71:62": "parāyaṇaṁ ahaṁ sa kalpavṛkṣo",
    "san-lo-mvu71:63": "+ + + parṇaphalopapeto ||",
    "san-lo-mvu71:64": "na me mano kupyati yācitasya",
    "san-lo-mvu71:65": "dattvā na socāmi nānutapyāmi |",
    "san-lo-mvu71:66": "na taṁ upaśrutaṁ yan na prayacche",
    "san-lo-mvu71:67": "yaṁ ca śrutaṁ kṣipram upānayāmi ||",
    "san-lo-mvu71:68": "+ + + + + + + + +",
    "san-lo-mvu71:69": "ekakṣaṇe sarvamanorathā me",
    "san-lo-mvu71:70": "pūrṇā mahyaṁ saṁjito ca sa tattvaṁ |",
    "san-lo-mvu71:71": "saptāhaṁ paryaṁke sukhopaviṣṭo",
    "san-lo-mvu71:72": "sthitaḥ muni śaila ivāprakaṁpyo ||",
    "san-lo-mvu71:73": "saptame divase nātho nirgato vyāhare girāṁ |",
    "san-lo-mvu71:74": "lokadhātusahasrāṇi vijñapento mahāmuniḥ ||",
    "san-lo-mvu71:75": "sukho vipāko puṇyānāṁ abhiprāyaś ca ṛdhyati",
    "san-lo-mvu71:76": "kṣipraṁ ca paramāṁ śāntiṁ nirvṛttiṁ cādhigacchati ||",
    "san-lo-mvu71:77": "",
    "san-lo-mvu71:78": "samāptaṁ vijitāvisya vaideharājño jātakaṁ ||"
}