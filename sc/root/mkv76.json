{
    "mkv76:0": "Mahākarmavibhaṅga",
    "mkv76:1": "76",
    "mkv76:2": "katame daśa guṇā gandhapradānasya. ucyate. gandhabhūto bhavati lokasya. ghrāṇendriyaṁ viśudhyati. kāyadaurgandhyam apaiti. saugandhyaṁ prādurbhavati. daśa diśaḥ śīlagandhaḥ pravāti. abhigamanīyo bhavati. lābhī ca bhavati iṣṭānāṁ dharmāṇām. mahābhogaś ca bhavati. svargeṣūpapadyate. kṣipraṁ ca parinirvāti.",
    "mkv76:3": "a) yathoktam abhidharme cakravartisūtre. kasya karmaṇo vipākena rājñaś cakravartinaḥ strīratnasya romakūpebhyaḥ śarīrād gandho nirgacchati. tadyathā gandhasamudgakasya. dīrgharātraṁ tayā striyā caityagarbhagṛheṣu gandhopalepanāni dattāni. surabhīṇi ca puṣpāṇi dhūpaś ca dattāḥ. stūpeṣu ca gandhasnāpanāni kṛtāni. tasya karmaṇo vipākena rājñaś cakravartinaḥ strīratnasya śarīrād evaṁrūpo gandho nirgacchati. tadyathā gandhakaraṇḍasya. ime daśa guṇā gandhapradānasya."
}