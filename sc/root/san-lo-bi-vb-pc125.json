{
    "san-lo-bi-vb-pc125:0": "pācattika-dharma 125",
    "san-lo-bi-vb-pc125:1": "kalaho",
    "san-lo-bi-vb-pc125:2": "Origin story",
    "san-lo-bi-vb-pc125:3": "bhagavān śrāvastīyam viharati | atha khalu mahāprajāpatī gautamī bhikṣuṇīnāṁ kalaha-jātānāṁ bhaṇḍana-jātānāṁ vigrahavivādam āpannānāṁ viharantīnāṁ vṛṣabhī samānā adhikaraṇāni na vyupaśamayati na vyupaśamāpayati na vyupaśamanāyautsukyaṁ karoti | etaṁ prakaraṇaṁ bhikṣuṇīyo bhagavato ārocayemsuḥ | yāvad bhagavān sarvaṁ pṛcchati | yāvad āma bhagavan | bhagavān āha | evaṁ nāma tvaṁ bhikṣuṇīnāṁ kalaha-jātānāṁ bhaṇḍana-jātānāṁ vigraha-vivādam āpannānāṁ vṛṣabhī samānā adhikaraṇāni na vyupasamayasi na vyupasamāpayasi na vyupasamanāyautsukyaṁ karosi | tena hi na kṣamati | atha khalu yāvat paryavadātāni bhaviṣyanti |",
    "san-lo-bi-vb-pc125:4": "Ruling",
    "san-lo-bi-vb-pc125:5": "yā puna bhikṣuṇī bhikṣuṇīnāṁ kalaha-jātānāṁ bhaṇḍana-jātānāṁ vigraha-vivādam āpannānāṁ viharantīnāṁ vṛṣabhī samanā adhikaraṇāni na vyupaśamayen na vyupa-samāpayen na vyupasamanāyautsukhyaṁ kuryāt pācattikaṁ |",
    "san-lo-bi-vb-pc125:6": "Definitions",
    "san-lo-bi-vb-pc125:7": "yā puna bhikṣuṇī ti yā puna bhikṣuṇī ti upasampannā |",
    "san-lo-bi-vb-pc125:8": "kalaha-jātānām iti kalaha-jātānām iti vācā-kalahaṁ kurvantīnāṁ vāta-yuktaṁ mama yuktam ity ādi |",
    "san-lo-bi-vb-pc125:9": "bhaṇḍana-jātānām iti bhaṇḍana-jātānām iti anyamanyaṁ mama ghaṭanaṁ kurvantīnāṁ |",
    "san-lo-bi-vb-pc125:10": "vigraha-vivādam āpannānāṁ viharantīnām iti vigraha-vivādam āpannānāṁ viharantīnām iti tadyathā | dharmo a-dharmo vinayo a-vinayo | āpattir an-āpattiḥ | gurukā laghukā sa-pratikarmā a-pratikarmā sāvaśeṣā nir-avaśeṣā | dharma-karma a-dharma-karma samagra-karma vyagra-karma yāvat sthānārhaṁ karma iti viharantīnāṁ |",
    "san-lo-bi-vb-pc125:11": "vṛṣabhī samānā ti vṛṣabhī samānā ti prabhū samānā |",
    "san-lo-bi-vb-pc125:12": "adhikaraṇāni na vyupasamayed iti adhikaraṇāni na vyupasamayed iti svayan |",
    "san-lo-bi-vb-pc125:13": "na vyupasam āpayed iti na vyupasam āpayed iti parehi |",
    "san-lo-bi-vb-pc125:14": "na vyupasamānāyautsukyaṁ kuryāt pācattikaṁ yāvat prajñaptiḥ |",
    "san-lo-bi-vb-pc125:15": "Permutations",
    "san-lo-bi-vb-pc125:16": "etā | dāni bhikṣuṇīyo kalaha-jātā bhaṇḍana-jātā vigraha-vivādam āpannā viharanti na dāni kṣamati tāyo adyupekṣituṁ | atha khu vyupasamitavyāḥ vyupasamāpayitavyāḥ | autsukyaṁ kartavyaṁ upasamanāya pratyāśaṁsitavyaṁ parasparaṁ kṣamāpayitavyāḥ prāpta-kālaṁ yathārūpaṁ paribhāṣayitavyāḥ samagrīkartvyāḥ | atha dāni na śaknoti anyā bhikṣuṇī adhyesitavyā udyojayitavyā upāsakopāsikāyo bhikṣu-bhikṣuṇīyo | atha tāny adhikaraṇāni karkkaśāni bhavanti dur-vyupasamāni teṣām eva adhikaraṇānāṁ kālam āgamayati samayam āgamayati paripākam āgamayati | kālaṁ ca samayam ca paripākaṁ cāgamya vyupaśamayaty anāpattiḥ bhikṣur api bhikṣūṇāṁ kalaha-jātānāṁ bhaṇḍaṇa-jātānāṁ vigraha-vivādam āpannānām viharantānāṁ vṛṣabho samāno adhikaraṇāni na vyupaśamayati na vyupasamāpayati na vyupasamānāyautsukyaṁ karoti vinayātikramam āsādayati | tena bhagavān āha |",
    "san-lo-bi-vb-pc125:17": "Restatement of rule",
    "san-lo-bi-vb-pc125:18": "yā puna bhikṣuṇī bhikṣuṇīnāṁ kalaha-jātānāṁ bhaṇḍana-jātānāṁ vigraha-vivādam āpannānāṁ viharantīnāṁ vṛṣabhī samānā adhikaraṇāni na vyupasamayen na vyupasamāpayen na vyupasamānāyautsukyaṁ kuryāt pācattikaṁ || 3 ||"
}