{
    "dk6:0": "",
    "dk6:1": "",
    "dk6:2": "",
    "dk6:3": "Dharmaskandha |",
    "dk6:4": "",
    "dk6:5": "6. nāmarūpapratyayaḥ sparśaḥ |",
    "dk6:6": "",
    "dk6:7": "nāmarūpapratyayaḥ sparśaḥ kataraḥ |",
    "dk6:8": "|| uddānaṁ",
    "dk6:9": "+ + yapratyayāc ca sparśaḥ phalgunaḥ svātir eva ca",
    "dk6:10": "rāgajaṁ dveṣajaṁ mohajam ānandena paṁcikāha |",
    "dk6:11": "cakṣuḥ pratītya rūpāṇi cotpadyate cakṣurvijñānaṁ | trayāṇāṁ sannipātaḥ sparśaḥ | tatra yac cakṣur yāni ca rūpāṇi idaṁ rūpasya tajjā vedanā saṁjñā saṁskārās tajjaṁ vijñānaṁ | idaṁ nāmasya tajjaṁ manasikāraṁ nāmapratyayaṁ cakṣuḥsaṁsparśasya | tad ucyate nāmarūpapratyayaḥ sparśaḥ |",
    "dk6:12": "evaṁ śrotraghrāṇajihvākāyamanaḥ pratītya dharmāṁś cotpadyate manovijñānaṁ | trāyāṇāṁ sannipātaḥ sparśaḥ | tatra ye rūpiṇo manovijñeyā dharmā idaṁ rūpasya tajjā vedanā saṁjñā saṁskārā vijñānaṁ | idaṁ nāmasya tajjaṁ manasikāraṁ nāmapratyayam manaḥsaṁsparśasya | tad ucyate nāmarūpapratyayaḥ sparśaḥ |",
    "dk6:13": "api khalv evam uktaṁ bhagavatā phalgunāvavāde vyākaraṇe |",
    "dk6:14": "vijñānaṁ phalgunāhāraṁ yāvad evāyatyāṁ punarbhavasyābhinirvṛttaye prādurbhāvāya |",
    "dk6:15": "tat katarad vijñānam | āha | yat tad gandharvasya caramaṁ cittaṁ manovijñānaṁ | vistareṇa yāvat | kalalam ātmabhāvam abhisaṁmūrcchatīti | idaṁ rūpasya tajjā vedanā saṁjñā saṁskārās tajjaṁ vijñānaṁ idaṁ nāmasya | ity etad ayoniśomanasikārasahitaṁ nāmarūpaṁ pratītya mātuḥ kukṣau sparśasyābhinirvṛttir bhavati prādurbhāvaḥ | tad ucyate nāmarūpapratyayaḥ sparśaḥ |",
    "dk6:16": "api khalv evam uktaṁ bhagavatā svātiṁ bhikṣuṁ kaivartapūrviṇam ārabhya |",
    "dk6:17": "trayāṇāṁ bhikṣavaḥ sannipātān mātuḥ kukṣau garbhasyāvakrāntir bhavati | vistareṇa yāvad | ayoniśomanasikārasahajaṁ nāmarūpaṁ pratītya mātuḥ kukṣau garbhasyāvakrāntir bhavati prādurbhāvas | tad ucyate nāmarūpapratyayaḥ sparśaḥ |",
    "dk6:18": "yathā khalv ihaikatyo rāgaparyavasthito dveṣaparyavasthito mohaparyavasthitaḥ kāyena duścaritaṁ carati | vācā manasā duścaritaṁ carati idaṁ rūpasya | manasā duścaritaṁ caratīti idaṁ nāmasya | ity etad akuśalaṁ nāmarūpaṁ pratītya duḥkhodayaṁ duḥkhavipākaṁ kāyasya bhedān narakeṣūpapadyate | tatra ca sparśam abhinirvartayati | tad ucyate nāmarūpapratyayaḥ sparśa iti |",
    "dk6:19": "yathā narakeṣv evaṁ tiryakpreteṣu |",
    "dk6:20": "yathā khalv ihaikatyo manuṣyasukhakeṣv avekṣāvān bhavati pratibaddhacitto | vistareṇa yāvat | kāyena vācā sucaritaṁ caratīti idaṁ rūpasya | manasā sucaritaṁ caratīti idaṁ rūpasya | manasā sucaritaṁ caratīti idaṁ nāmasyety | etat kuśalaṁ nāmarūpaṁ pratītya vistareṇa yāvat | tatra ca sparśam abhinirvartayati | tad ucyate nāmarūpapratyayaḥ sparśa iti |",
    "dk6:21": "yathā manuṣyasukhakeṣv evaṁ yāvat paranirmitavaśavartiṣu |",
    "dk6:22": "yathā khalv ihaikatyo brahmakāyikānāṁ devānām avekṣāvān bhavati pratibaddhacitto | yāvat | tathā samāpannasya yaḥ kāyasaṁvaro vāksaṁvaraḥ ājīvapariśuddhir idaṁ rūpasya tajjā vedanā saṁjñā saṁskārās tajjaṁ vijñānam idaṁ nāmasya | ity etat kuśalaṁ nāmarūpam pratītya vistareṇa yāvat | tatra ca sparśam abhinirvartayati | tad ucyate nāmarūpapratyayaḥ sparśaḥ |",
    "dk6:23": "yathā brahmakāyikānāṁ evaṁ yāvad asaṁjñisatvasaṁgṛhītānāṁ bṛhatphalānāṁ |",
    "dk6:24": "api khalv evam uktaṁ bhagavatā mahānidānaparyāyesmin vyākaraṇe āyuṣmate ānandāya |",
    "dk6:25": "asti pratyayam ānanda sparśa iti | vistareṇa yāvat* | yeṣām ānandākārāṇāṁ yeṣām uddeśānāṁ sati nāmakāyasya prajñaptir bhavati teṣām ākārāṇāṁ teṣām uddeśānām asaty api nu adhivacanasaṁsparśaḥ prajñāyeta | no bhadanta | yeṣām ānandākārāṇāṁ yeṣām uddeśānāṁ sati rūpakāyasya prajñaptir bhavati teṣām ākārāṇāṁ teṣām uddeśānāṁ asaty api nu pratighasaṁsparśaḥ prajñāyeta | no bhadanta | sarvaśo vā punar ānanda nāmakāyarūpakāyānām asati api nu sparśo vā prajñāyeta sparśaprajñaptir vā | no bhadanta | tasmād dhy ānandaitan nidānaṁ vistareṇa yāvad | idaṁ mayā yad uktam idaṁ me tat pratyuktaṁ |"
}