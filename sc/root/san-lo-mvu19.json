{
    "san-lo-mvu19:0": "",
    "san-lo-mvu19:1": "",
    "san-lo-mvu19:2": "",
    "san-lo-mvu19:3": "Mahāvastu",
    "san-lo-mvu19:4": "",
    "san-lo-mvu19:5": "19. Apparitions",
    "san-lo-mvu19:6": "",
    "san-lo-mvu19:7": "paropahārāṁś ca bho dhutadharmadhara upaharanti samyakasṁbuddhāḥ satvānām anugrahārthaṁ || tadyathā kaliṁgarājñaḥ kusumāye devyā paropahāraṁ bhagavāṁ dhruvasya śreṣṭhino vacanopahāraṁ bhagavāṁ vṛttavāṁ ||",
    "san-lo-mvu19:8": "",
    "san-lo-mvu19:9": "tathaiva ca rājagṛhe purottame",
    "san-lo-mvu19:10": "paropahāraṁ bhagavāṁ pravṛttavāṁ |",
    "san-lo-mvu19:11": "samutkarṣesi svavidhānakovido",
    "san-lo-mvu19:12": "upālino taṁ vacanopahāraṁ ||",
    "san-lo-mvu19:13": "tathā paraṁ merutaṭe samāgatāṁ",
    "san-lo-mvu19:14": "sa vādisiṁho vaśināṁ vaśī vaśī |",
    "san-lo-mvu19:15": "paropahāraṁ bhagavāṁ sa bhikṣu-",
    "san-lo-mvu19:16": "saṁghasya taṁ idam avacā mahāmunir iti ||",
    "san-lo-mvu19:17": "etāṁ sarvāṁ pravakṣyāmi upahārāṁ manoramāṁ |",
    "san-lo-mvu19:18": "tasya satvapradhānasya śṛṇu vikrīḍitaṁ śubhaṁ ||",
    "san-lo-mvu19:19": "utpanne puruṣaśreṣṭhe dharmacakre pravartite |",
    "san-lo-mvu19:20": "kaliṁgarājā kārayati rājyaṁ sphītam akaṇṭakaṁ ||",
    "san-lo-mvu19:21": "nāmena abhayo nāma tasyedaṁ darśanaṁ abhūt* |",
    "san-lo-mvu19:22": "śubhāśubhānāṁ karmāṇāṁ phalaṁ nāstīti niścayaḥ ||",
    "san-lo-mvu19:23": "paraloko tathā nāsti dānaphalaṁ kvacid yatra |",
    "san-lo-mvu19:24": "vītarāgo vītadoṣo vītamoho na vidyate ||",
    "san-lo-mvu19:25": "so taṁ ca darśanaṁ prāpya janatāṁ sannipātayet* |",
    "san-lo-mvu19:26": "svakāṁ dṛṣṭiṁ samākhyāti paścāc ca na nivartate ||",
    "san-lo-mvu19:27": "yadi mahyaṁ pitā bruyāt pratyakṣaṁ mama agrataḥ |",
    "san-lo-mvu19:28": "svayam upagamya evan tac chraddadhe tadā tathā ||",
    "san-lo-mvu19:29": "sarvadā sa tadā āsi śīlavāṁ maitramānaso |",
    "san-lo-mvu19:30": "yadi tasya phalam asti tasya devapuraṁ gatiḥ ||",
    "san-lo-mvu19:31": "devabhūto mama jñātvā imāṁ dṛṣṭiṁ vimocayet* |",
    "san-lo-mvu19:32": "ity uktvāsti paraloko dṛṣṭiṁ muñcāhi pāpakāṁ ||",
    "san-lo-mvu19:33": "yasya ca paralokasya pravṛttir nopalabhyate |",
    "san-lo-mvu19:34": "tasmāt pitā mamāgatvā saṁpraharṣayatu mānasaṁ ||",
    "san-lo-mvu19:35": "tato lokānukampārthaṁ kāruṇo mahadviśāradaḥ |",
    "san-lo-mvu19:36": "kaliṁgarājasya rūpaṁ nirmaṇati svayaṁ muniḥ ||",
    "san-lo-mvu19:37": "prāsādavaraṁ āruhya antaḥpuragato tathā |",
    "san-lo-mvu19:38": "antaḥpurasya darśeti yat taṁ prakṛtidarśanaṁ ||",
    "san-lo-mvu19:39": "tato sa nirmito rājā antarīkṣagatasthitaḥ |",
    "san-lo-mvu19:40": "rājānam abhayaṁ dhīro uvāca puruṣottamaḥ ||",
    "san-lo-mvu19:41": "parityajya svakāryāṇi parakāryeṣu vyāpṛtaḥ |",
    "san-lo-mvu19:42": "mithyādarśanasaṁyuktaṁ arājyaṁ rājyasaṁjñitaṁ ||",
    "san-lo-mvu19:43": "adya bhave gatī tubhyaṁ narako dāruṇo mahat* |",
    "san-lo-mvu19:44": "ye ca te darśayiṣyanti teṣām api ca sā gati ||",
    "san-lo-mvu19:45": "anyān* hi vihato hanti naṣṭo nāśayate parāṁ |",
    "san-lo-mvu19:46": "andhīkaroti anyā pi svayam andhavyapatrapo ||",
    "san-lo-mvu19:47": "sumuṣṭo muṣase anyā mṛto ca mārase parāṁ |",
    "san-lo-mvu19:48": "sukhitān api satvā tvaṁ duḥkhāpayasi durmate ||",
    "san-lo-mvu19:49": "nimagno kāmapaṁkasmiṁ gṛddhu kām eṣu mūrcchitaḥ |",
    "san-lo-mvu19:50": "paralokaṁ draṣṭukāmo dharmāṇāṁ nayanaṁ nṛpaḥ ||",
    "san-lo-mvu19:51": "asthānam etaṁ bhūmipati yas tvaṁ kāmaparāyaṇaḥ |",
    "san-lo-mvu19:52": "asamartho tahiṁ gantuṁ paralokam imaṁ prabho ||",
    "san-lo-mvu19:53": "āsvādaṁ pi tu kāmeṣu buddhvā doṣān tathaiva ca |",
    "san-lo-mvu19:54": "kāme niḥsaraṇajñasya te vai jāne paraṁparāṁ ||",
    "san-lo-mvu19:55": "etac chrutvā naraśreṣṭho abhayo kampito bhayāt* |",
    "san-lo-mvu19:56": "prahvo idam uvāca taṁ antarīkṣe sudarśanaṁ ||",
    "san-lo-mvu19:57": "śraddadhāmi taṁ te deva evam etaṁ nānyathā |",
    "san-lo-mvu19:58": "prasīda bhava me nātha abhayaṁ parimocaya ||",
    "san-lo-mvu19:59": "tadvasāntaḥpurāmātyaḥ śāstā me apratipudgalaḥ |",
    "san-lo-mvu19:60": "vinayavaśī tavāsmi tathānyā janatā bahu ||",
    "san-lo-mvu19:61": "paropahāra iti eṣas tena paramabuddhinā |",
    "san-lo-mvu19:62": "vṛtto anugrahārthāya satvānāṁ varabuddhinā ||",
    "san-lo-mvu19:63": "devī kusumbharājasya kusumā iti viśrutā |",
    "san-lo-mvu19:64": "iṣṭā kusumbharājasya strīsahasrāṇam uttamā ||",
    "san-lo-mvu19:65": "tasya mātā pitā caiva jīrṇā daṇḍaparāyaṇā |",
    "san-lo-mvu19:66": "dhītaram evam āhansu kusume putri he śṛṇu ||",
    "san-lo-mvu19:67": "vayaṁ jīrṇā tuvaṁ bālā kāmapralulitā asi |",
    "san-lo-mvu19:68": "icchema pratisṛjyantau icchema maraṇam ātmanaḥ ||",
    "san-lo-mvu19:69": "etac ca vacanaṁ śrutvā kusumā labhate mataṁ |",
    "san-lo-mvu19:70": "avarṇo yaṁ mama asyā yady ambātāto praghātyate ||",
    "san-lo-mvu19:71": "dāsyāmi viṣasaṁyuktaṁ bhaktam eṣāṁ sudāruṇaṁ |",
    "san-lo-mvu19:72": "bhuktvā yena ubhāv etau mariṣyanti na saṁśayaḥ ||",
    "san-lo-mvu19:73": "yadāsyā niścitā buddhi mātāpitṛṣu dāruṇā |",
    "san-lo-mvu19:74": "tato utpādaye śāstā kāruṇyaṁ kusumāṁ prati ||",
    "san-lo-mvu19:75": "tataḥ kusumāye śāstā mātaraṁ pitaraṁ tathā |",
    "san-lo-mvu19:76": "apanāmayati saṁbuddho anyau sthāpeti nirmitau ||",
    "san-lo-mvu19:77": "kusumā viṣasaṁyuktaṁ taṁ bhojanam āpadyati |",
    "san-lo-mvu19:78": "nirmitān āha bhuṁjantu ambā tāto ca bhojanaṁ ||",
    "san-lo-mvu19:79": "avikampamānā bhuṁjanti bhojanaṁ jinanirmitāḥ |",
    "san-lo-mvu19:80": "na caiṣāṁ bādhate kiṁcit kāyaṁ nirmitakā hi te ||",
    "san-lo-mvu19:81": "dvitīyaṁ divasaṁ caiva tṛtīyaṁ caturthaṁ paṁcamaṁ |",
    "san-lo-mvu19:82": "viṣasaṁyuktaṁ bhuktvāna sudhāṁ va yāpenti nirmitau ||",
    "san-lo-mvu19:83": "tataḥ kṛtāṁjalī bhūtvā kusumā nirmitāṁ bravīt* |",
    "san-lo-mvu19:84": "ātmānaṁ me nivedayatha anugrāhyā yadi ahaṁ ||",
    "san-lo-mvu19:85": "tāṁ yācamānāṁ prāñjalikāṁ kusumāṁ nirmitā bravīt* |",
    "san-lo-mvu19:86": "yā tavāpatti jānātha tathā ca anutiṣṭhatha ||",
    "san-lo-mvu19:87": "buddhaḥ puruṣaśārdūlaḥ dvātriṁśavaralakṣaṇaḥ |",
    "san-lo-mvu19:88": "utpannaḥ kulasaṁpannaḥ sarvavidyāguṇānvitaḥ ||",
    "san-lo-mvu19:89": "tasya sarvaṁ guṇābhūtaṁ atītānāgatasthitaṁ |",
    "san-lo-mvu19:90": "viditaṁ vādisiṁhasya atra vijaha saṁśayaṁ ||",
    "san-lo-mvu19:91": "prāsādavaram āruhya sastryāgāro sa pārthivaḥ |",
    "san-lo-mvu19:92": "yāced darśanam icchāma vayaṁ sarvārthadarśinaḥ ||",
    "san-lo-mvu19:93": "taṁ sarvaguṇasaṁpannaṁ vanditvā śaraṇaṁ vraje |",
    "san-lo-mvu19:94": "tato asmākaṁ yaṁ tatraiva pṛcchasi vakṣyate jino ||",
    "san-lo-mvu19:95": "sādhū ti pratiśrutvāna nirmitāṁ prati so tadā |",
    "san-lo-mvu19:96": "rājā sāntaḥpuro śīghraṁ prāsādam abhirūḍhavāṁ ||",
    "san-lo-mvu19:97": "satvaraṁ sa prahvo rājā sastryāgāro kṛtāṁjaliḥ |",
    "san-lo-mvu19:98": "imāṁ vyāharate rājā vācāṁ kusumayā saha ||",
    "san-lo-mvu19:99": "ye sarvaguṇasaṁpannā lokānām anukampakā |",
    "san-lo-mvu19:100": "gṛhītā atyantaṁ teṣāṁ sāñjalī saumanasyakā ||",
    "san-lo-mvu19:101": "tato amantraye śāstā śrāvakāṁ śāsane ratāṁ |",
    "san-lo-mvu19:102": "cāruvarṇaṁ siṁhahanuṁ dṛḍhabāhuṁ aninditaṁ ||",
    "san-lo-mvu19:103": "kīrtimantaṁ mahānāgaṁ ca cāturantaṁ mahābalaṁ |",
    "san-lo-mvu19:104": "nīlakeśaṁ ca buddhaṁ ca śāntaṁ sāstraviśāradaṁ ||",
    "san-lo-mvu19:105": "tathā śārasam atulyaṁ guptakāmam aninditaṁ |",
    "san-lo-mvu19:106": "siṁhanandiṁ viśālākṣaṁ lakṣaṇeyam anuttamaṁ ||",
    "san-lo-mvu19:107": "eṣa bhikṣavo gacchāmi śāstāram anubandhatha |",
    "san-lo-mvu19:108": "kusumāṁ pramukhāṁ kṛtvā vineṣyāmi bahuṁ janaṁ ||",
    "san-lo-mvu19:109": "sādhū ti te pratiśrutvā vaśībhūtā svayaṁbhuvaḥ |",
    "san-lo-mvu19:110": "parivārayitvā saṁbuddhaṁ idaṁ vacanam āhu te ||",
    "san-lo-mvu19:111": "asmākaṁ pi pādo vīrā vihaṁgamadhyam akramaḥ |",
    "san-lo-mvu19:112": "anuyāsyāma saṁbuddhaṁ yatra gacchati cakṣumāṁ ||",
    "san-lo-mvu19:113": "nimeṣāntareṇa saṁprāpto bhagavāṁ śiṣyasaṁvṛtaḥ |",
    "san-lo-mvu19:114": "nagaraṁ kusumāyās tu anukampāya prāṇināṁ ||",
    "san-lo-mvu19:115": "ākāraṁ vajrapāṇisya nāyako abhinirmiṇe |",
    "san-lo-mvu19:116": "devasaṁghaṁ ca manasā dhyāye dhyānaviśāradaḥ ||",
    "san-lo-mvu19:117": "prabhāmaṇḍalam utsṛje yojanāni caturdaśa |",
    "san-lo-mvu19:118": "devatā ca abhivādenti yātrāṁ paramabuddhinaḥ ||",
    "san-lo-mvu19:119": "tato ca kusumā devī prahvī sugatam abravīt* |",
    "san-lo-mvu19:120": "eṣā te prāñjalī nātha pādāṁ icchāmi vanditaṁ ||",
    "san-lo-mvu19:121": "tataḥ pratiṣṭhito śāstā prāsādavaramūrdhani |",
    "san-lo-mvu19:122": "prabhayā ca diśā sarvā abhibhūya yaśaskaraḥ ||",
    "san-lo-mvu19:123": "tato ca kusumā devī saha rājñā jinakramāṁ |",
    "san-lo-mvu19:124": "vandate parivāro ca deviye narapuṅgavaṁ ||",
    "san-lo-mvu19:125": "śaraṇaṁ tvāṁ naraśreṣṭha gacchāma suravandita |",
    "san-lo-mvu19:126": "mātaraṁ pitaraṁ hatvā kīdṛśaṁ labhate phalaṁ ||",
    "san-lo-mvu19:127": "śṛṇohi kusume satyaṁ mātāpitṛvadhe phalaṁ |",
    "san-lo-mvu19:128": "anantaraṁ mahāvīciṁ narakaṁ upapadyate ||",
    "san-lo-mvu19:129": "tato buddhānubhāvena śāstā vadathakovidaḥ |",
    "san-lo-mvu19:130": "kusumāyā mahāvīciṁ upadarśeti nāyakaḥ ||",
    "san-lo-mvu19:131": "tato ca kusumā devī nirayaṁ trasya dāruṇaṁ |",
    "san-lo-mvu19:132": "aśruvegaṁ pramuñcantī idaṁ vacanam abravīt* ||",
    "san-lo-mvu19:133": "mātāpitṛbhyāṁ kāruṇikā duṣṭacittasya kidṛśaṁ |",
    "san-lo-mvu19:134": "paraloke phalaṁ bhavati yat satyaṁ tad udīraya ||",
    "san-lo-mvu19:135": "duṣṭacittasya kusume taṁ cittaṁ syād amuñciyaṁ |",
    "san-lo-mvu19:136": "tad eva paralokasmiṁ phalaṁ sadyaṁ ca hiṁsayā ||",
    "san-lo-mvu19:137": "tato ca pratiniḥsṛjati kusumā dāruṇaṁ manaṁ |",
    "san-lo-mvu19:138": "purato dharmarājasya prītisukhasamarpitā ||",
    "san-lo-mvu19:139": "tato kāmāna āsvādaṁ bhāṣate sarvakovidaḥ |",
    "san-lo-mvu19:140": "ādīnavaṁ ca kāmānāṁ bhāṣate puruṣottamaḥ ||",
    "san-lo-mvu19:141": "tato kāmānāṁ niḥsaraṇaṁ bhāṣate cintyavikramaḥ |",
    "san-lo-mvu19:142": "guṇān vadati nirvāṇe adbhutāṁ bhūtadarśimān ||",
    "san-lo-mvu19:143": "kusumāṁ pramukhāṁ kṛtvā koṭīyo dvādaśa muniḥ |",
    "san-lo-mvu19:144": "mānuṣāṇāṁ vinayati upahāro ayaṁ iti ||",
    "san-lo-mvu19:145": "dhruvo nāma abhūc chreṣṭhī nagare kāśivardhane |",
    "san-lo-mvu19:146": "tasyedaṁ darśanaṁ pāpaṁ mātāpitṛsamāgame ||",
    "san-lo-mvu19:147": "yo mātaraṁ ca pitaraṁ ca jīrṇakaṁ gatayauvanaṁ |",
    "san-lo-mvu19:148": "jñātipakṣaṁ samānetvā bhakṣyabhojyena tarpayet* ||",
    "san-lo-mvu19:149": "agniskandhe ca jvalite dāhayeya pitṝn ubhau |",
    "san-lo-mvu19:150": "upahāro vidhātavyo tasya puṇyam anantakaṁ ||",
    "san-lo-mvu19:151": "rākṣasīnāṁ sahasrāṇi nāyako abhinirmiṇi |",
    "san-lo-mvu19:152": "prāsādavarasuptasya dhruvasya purataḥ sthitā ||",
    "san-lo-mvu19:153": "daṇḍahastā kaśāhastā śaktihastā tathaiva ca |",
    "san-lo-mvu19:154": "kuṭhārahastā asihastā ulkāhastā tathaiva ca ||",
    "san-lo-mvu19:155": "atha tomarahastā ca nārācaśatapāṇiyo |",
    "san-lo-mvu19:156": "kuntamudgarahastāś ca śreṣṭhisya purataḥ sthitāḥ ||",
    "san-lo-mvu19:157": "dhikkṛtāṁ dhikkṛtāṁ dṛṣṭiṁ prāpto ’si puruṣādhamā |",
    "san-lo-mvu19:158": "dhikkṛtaṁ mithyātvam āsādya na śraddadhitum arhasi |",
    "san-lo-mvu19:159": "ye te duṣkarakartāraḥ ye te pūrvopakāriṇaḥ |",
    "san-lo-mvu19:160": "maitracittā āpanneṣu teṣu tvaṁ vadham icchasi ||",
    "san-lo-mvu19:161": "yeṣāṁ na śakyaṁ pratikartuṁ apatyena kathaṁcana |",
    "san-lo-mvu19:162": "sarvaratnaṁ pi dadatā teṣāṁ tvaṁ vadham icchasi ||",
    "san-lo-mvu19:163": "jīvitāt te mṛtaṁ śreyo na ca darśanam īdṛśaṁ |",
    "san-lo-mvu19:164": "yaḥ tvaṁ supuruṣācīrṇaṁ darśanaṁ pratibādhase ||",
    "san-lo-mvu19:165": "adya te jīvitaṁ nāsti sabhāryasya sabandhunaḥ |",
    "san-lo-mvu19:166": "sabhṛtyasya saputrasya pretya ca nirayaṁ gatiḥ ||",
    "san-lo-mvu19:167": "imaṁhi nāma evaṁ vā māriṣa bhadram astu vaḥ |",
    "san-lo-mvu19:168": "mithyādarśanasampannaṁ mūḍḥāpaṇḍitamānasaṁ ||",
    "san-lo-mvu19:169": "parāṁ anyāṁ pi janatāṁ grāhentaṁ pāpadarśanaṁ |",
    "san-lo-mvu19:170": "dhruvaṁ śreṣṭhiṁ vināśema āryadarśanakutsakaṁ ||",
    "san-lo-mvu19:171": "etan tu vacanaṁ śrutvā dhruvo udvignamānasaḥ |",
    "san-lo-mvu19:172": "sasvinnagātro prahvaś ca babhūva trastamānasaḥ ||",
    "san-lo-mvu19:173": "bhrāntacitto diśovekṣī trasto bhavati mānasaḥ |",
    "san-lo-mvu19:174": "kṛtāñjalipuṭo bhūtvā idaṁ vacanam abravīt* ||",
    "san-lo-mvu19:175": "rakṣogaṇo prasīdaṁtu parivārasya mahya ca |",
    "san-lo-mvu19:176": "yuṣme gatiś ca lenaś ca mama śaraṇam eva ca ||",
    "san-lo-mvu19:177": "ājñāpayatha kiṁ kṛtvā mahyādya abhayaṁ bhave |",
    "san-lo-mvu19:178": "mama sabandhuvargasya na cāgaccheya durgatiṁ ||",
    "san-lo-mvu19:179": "te ca bravīnsu bhūtagaṇā dhruvaṁ śreṣṭhiṁ nabhe sthitā |",
    "san-lo-mvu19:180": "mā asmākaṁ śaraṇaṁ gaccha tam eva śaraṇaṁ vraja ||",
    "san-lo-mvu19:181": "hitaiṣiṇaṁ sarvabhūtānāṁ buddhaṁ dhutajanārcitaṁ |",
    "san-lo-mvu19:182": "sarvalokottaraṁ vādiṁ śākyasiṁhaṁ manoramaṁ ||",
    "san-lo-mvu19:183": "kahin nu so + + + + + + bhagavāṁ bhūtavandito |",
    "san-lo-mvu19:184": "vayaṁ pi taṁ naraśreṣṭhaṁ gacchema śaraṇaṁ muniṁ ||",
    "san-lo-mvu19:185": "eṣo sarvaguṇopetaḥ pure ratanakholake |",
    "san-lo-mvu19:186": "nānākusumasaṁcchanne udyāne gandhamādane ||",
    "san-lo-mvu19:187": "vaśībhūtasahasrāṇāṁ navatīhi puraskṛto |",
    "san-lo-mvu19:188": "vihārakuśalo dhīro tatra viharate muniḥ ||",
    "san-lo-mvu19:189": "taṁ tvaṁ śaraṇaṁ gacchāhi sarvehi jñātibhiḥ saha |",
    "san-lo-mvu19:190": "taṁ ca paśya narādityaṁ tāṁ ca dṛṣṭiṁ parityaja ||",
    "san-lo-mvu19:191": "yaṁ ca so deśate dharmaṁ dṛṣṭāntavihitaṁ śubhaṁ |",
    "san-lo-mvu19:192": "taṁ ca prajñāya paśyāhi evan te jīvitaṁ bhavet* ||",
    "san-lo-mvu19:193": "agatvā ca tuvaṁ śreṣṭhi na dhruvaṁ pratipatsyase |",
    "san-lo-mvu19:194": "idan te maraṇaṁ sadyaṁ taṁ śraddhāno samācara ||",
    "san-lo-mvu19:195": "tataḥ śreṣṭhi sabandhujano bhūtvā sudīnamānaso |",
    "san-lo-mvu19:196": "mūrdhinā patito bhūmau yato so puruṣottamaḥ ||",
    "san-lo-mvu19:197": "sarvākāraguṇopeto mahākāruṇiko muni |",
    "san-lo-mvu19:198": "sabandhupakṣo śaraṇaṁ upemi tvā mahāyaśā ||",
    "san-lo-mvu19:199": "bhītasya bhayāntakara abhayaṁ dātum arhasi |",
    "san-lo-mvu19:200": "sapakṣo bho mahāsatva ahaṁ bhayaparāyaṇo ||",
    "san-lo-mvu19:201": "icchāmi caraṇaṁ śāstuḥ vandituṁ vādināṁ vara |",
    "san-lo-mvu19:202": "draṣṭum icchāmi satpuruṣaṁ anugrāhyā yadi vayaṁ ||",
    "san-lo-mvu19:203": "tato abhyudgato śāstā vaśībhūtapuraskṛtaḥ |",
    "san-lo-mvu19:204": "nimeṣāntareṇa saṁprāpto satvānukampāya nāyakaḥ ||",
    "san-lo-mvu19:205": "taṁ dṛṣṭvā gagaṇe sthitaṁ dāntaṁ kṣāntaṁ puraskṛtaṁ |",
    "san-lo-mvu19:206": "saumanasyaṁ samutpannaṁ śreṣṭhisya saha bandhubhiḥ ||",
    "san-lo-mvu19:207": "śaraṇaṁ vādiśārdūlaṁ śreṣṭhī tatra upāgataḥ |",
    "san-lo-mvu19:208": "sujātadarśanatvaṁ ca śreṣṭhī paryadhigacchasi ||",
    "san-lo-mvu19:209": "tasyātyayaṁ naraśreṣṭho parigṛhya tathāgato |",
    "san-lo-mvu19:210": "satyavādī udīreti satyāni caturā muniḥ ||",
    "san-lo-mvu19:211": "śubhāśubhānāṁ karmāṇāṁ phalaṁ vistaraśo vibhuḥ |",
    "san-lo-mvu19:212": "prakāśaye narādityo siṁho vā nadate vane ||",
    "san-lo-mvu19:213": "siṁhanādaṁ imaṁ śrutvā śreṣṭhi parijanaiḥ saha |",
    "san-lo-mvu19:214": "prāpnoti madhuraṁ satyaṁ phalaṁ prathamake kṣaṇe ||",
    "san-lo-mvu19:215": "yat tasya parikarma tat kṛtaṁ pana maharṣiṇā |",
    "san-lo-mvu19:216": "tam āhur upahāro ti sarvadharmaviśāradāḥ ||",
    "san-lo-mvu19:217": "tarur nāma abhū rājā dvīpe kasmiṁ ci sāgare |",
    "san-lo-mvu19:218": "tasya darśanam utpannaṁ pāpakaṁ bāliśapriyaṁ ||",
    "san-lo-mvu19:219": "yo brāhmaṇaṁ vā śramaṇaṁ vā anyaṁ vāpi vanīyakaṁ |",
    "san-lo-mvu19:220": "āmantretvā na bhojayate tam āhuḥ śreṣṭhalakṣaṇaṁ ||",
    "san-lo-mvu19:221": "mahājanaṁ nimantretvā bahuṁ ca śūdrabrāhmaṇāṁ |",
    "san-lo-mvu19:222": "yo bubhukṣāyam āneti kṛtvā kārānibandhanaṁ ||",
    "san-lo-mvu19:223": "uttarāgamane kulavā maheśākhyo mahāyaśāḥ |",
    "san-lo-mvu19:224": "prabhūtavastrābharaṇo tatra so copapadyate ||",
    "san-lo-mvu19:225": "grāheti janatāṁ rājā evaṁ pāpena cetasā |",
    "san-lo-mvu19:226": "te tasya vacanaṁ śrutvā śraddadhāti mahājanaḥ ||",
    "san-lo-mvu19:227": "etaṁ darśanaṁ vijñāya devagandharvavanditaḥ |",
    "san-lo-mvu19:228": "paṁca bhikṣusahasrāṇi kṣaṇena nirmiṇe muniḥ ||",
    "san-lo-mvu19:229": "te taṁ dvīpam upāgamya tarur yatra janādhipaḥ |",
    "san-lo-mvu19:230": "rājyaṁ pālayate tatra caṁkramiṣu vaśīgaṇā ||",
    "san-lo-mvu19:231": "te tu narādhipo dṛṣṭvā nirmitā bhikṣuvarṇitā |",
    "san-lo-mvu19:232": "vāhanato taritvāna vanditvā pādam abravīt* ||",
    "san-lo-mvu19:233": "nimantrayāmi ṛṣayo prīto bhaktena tattvataḥ |",
    "san-lo-mvu19:234": "adhivāsensu me ṛṣayo anugrāhyā yadi vayaṁ ||",
    "san-lo-mvu19:235": "adhivāsitaṁ viditvā tato nirdhāvate punaḥ |",
    "san-lo-mvu19:236": "pādāṁ vanditvā ṛṣīṇāṁ gato rājakulaṁ svakaṁ ||",
    "san-lo-mvu19:237": "rātriṁ prabhātāṁ vijñāya rājapuruṣam abravīt* |",
    "san-lo-mvu19:238": "gaccha tvaṁ ṛṣayopagamya siddhena tvaṁ nimantraya ||",
    "san-lo-mvu19:239": "te ca praveśitā rājñā ṛṣi veśam atyadbhutaṁ |",
    "san-lo-mvu19:240": "śaraṇyaṁ guṇasaṁpannaṁ dṛḍhārgalasuyantritaṁ ||",
    "san-lo-mvu19:241": "saptāhe samatikrānte rājā tāṁ pratyavekṣate |",
    "san-lo-mvu19:242": "adīnamukhavarṇāś ca dhyāyante bhikṣuvarṇitā ||",
    "san-lo-mvu19:243": "so bhūyaḥ parivarjetvā nirmitā manujādhipaḥ |",
    "san-lo-mvu19:244": "dvitīyaṁ samatikramya dvitīye pratyavekṣate ||",
    "san-lo-mvu19:245": "tṛtīye ca caturthe ca paṁcame ṣaṣṭhasaptame |",
    "san-lo-mvu19:246": "navame daśame saptāhe idaṁ vacanam abravīt* ||",
    "san-lo-mvu19:247": "devā ca nāgā gandharvā yakṣā ca guhyakāsurā |",
    "san-lo-mvu19:248": "āgatā ṛṣirūpeṇa mama saṁvegakāraṇāt* ||",
    "san-lo-mvu19:249": "nivedayatha ātmānam anugrāhyā yadi vayaṁ |",
    "san-lo-mvu19:250": "athāsmākam anugrāhyo ātmānaṁ parivedaye ||",
    "san-lo-mvu19:251": "anugrāhyo ’si bhūmipate idaṁ vacanam uvāca te |",
    "san-lo-mvu19:252": "yad vayaṁ vacanaṁ brūma tathā tam anutiṣṭhata ||",
    "san-lo-mvu19:253": "eṣo kāśīpure śāstā vārāṇasyāṁ vane śubhe |",
    "san-lo-mvu19:254": "pāragaḥ sarvadharmāṇāṁ sarvasaṁśayasūdanaḥ ||",
    "san-lo-mvu19:255": "prāsādavaram āruhya yāce prahvaḥ sabāndhavaḥ |",
    "san-lo-mvu19:256": "icchāma puruṣaśreṣṭhaṁ draṣṭum apratipudgalaṁ ||",
    "san-lo-mvu19:257": "sa etat vacanaṁ śrutvā tatheti udapādayi |",
    "san-lo-mvu19:258": "atha vaihāyasaṁ śāstā taṁ dvīpam upasaṁkramīt* ||",
    "san-lo-mvu19:259": "vaśībhūtāś ca catvāro kuṁjaro karabhogajaḥ |",
    "san-lo-mvu19:260": "vāraṇo ’tha mahādhyāyī manāpo ’tha samāgatā ||",
    "san-lo-mvu19:261": "te paśyitūna saṁbuddhaṁ virocantaṁ śaśiprabhaṁ |",
    "san-lo-mvu19:262": "tathā stuvanti prāṁjaliyo bhūtadharmaguruṁ guru ||",
    "san-lo-mvu19:263": "prasannacittā sumanā sarvākāraguṇānvitā |",
    "san-lo-mvu19:264": "nātha marumanuṣyāṇāṁ namas te naralambaka ||",
    "san-lo-mvu19:265": "ko nāma tvaṁ mahāsatva mahātejā mahādyute |",
    "san-lo-mvu19:266": "mahābuddhi mahābāhu yathātatham udīraya ||",
    "san-lo-mvu19:267": "rājavaṁśasamutpanno dharmarājyapratiṣṭhitaḥ |",
    "san-lo-mvu19:268": "śaraṇaṁ sarvabhūtānāṁ ahaṁ buddha iti viduḥ ||",
    "san-lo-mvu19:269": "ahaṁ marumanuṣyāṇāṁ nātho netā cikitsakaḥ |",
    "san-lo-mvu19:270": "ahaṁ saṁśayāntakaraḥ saṁbuddho devavanditaḥ ||",
    "san-lo-mvu19:271": "etat śrutvā taru rājā saṁbuddham idam abravīt* |",
    "san-lo-mvu19:272": "namas te vādiśārdūla sarvasaṁśayasūdana ||",
    "san-lo-mvu19:273": "prāsādavaram āruhya sabandhupakṣo sajjanā |",
    "san-lo-mvu19:274": "sarāṣṭro śaraṇaṁ gacchāmi tasya no śaraṇaṁ bhava ||",
    "san-lo-mvu19:275": "svakaṁ ca darśanaṁ rājā samākhyāti maharṣiṇaḥ |",
    "san-lo-mvu19:276": "tac chrutvā naraśārdūlo rājānam idam abravīt* ||",
    "san-lo-mvu19:277": "na te lābhā bhūmipate yas tvaṁ durgatigāminaṁ |",
    "san-lo-mvu19:278": "pāpaṁ śraddadhase mārgantāṁ dṛṣṭiṁ pratiniḥsṛja ||",
    "san-lo-mvu19:279": "tāṁ dṛṣṭiṁ pratiniḥsṛjya rājā vacanam abravīt* |",
    "san-lo-mvu19:280": "dharmam ākhyāhi māṁ dhīra yatra duḥkhaṁ nirudhyate ||",
    "san-lo-mvu19:281": "tasya ca dharmasaṁyuktaṁ bhāvaye puruṣottamaḥ |",
    "san-lo-mvu19:282": "kuśalaṁ sarvasatvānāṁ buddhadharmaviśāradaḥ ||",
    "san-lo-mvu19:283": "so taṁ dharmaṁ vijānitvā rājā parijanaiḥ saha |",
    "san-lo-mvu19:284": "trīṇi saṁyojanāṁ tyaktvā prāptavāṁ prathamaṁ phalaṁ ||",
    "san-lo-mvu19:285": "asaṁkhyeyā ca janatā prāptavān prathamaṁ phalaṁ |",
    "san-lo-mvu19:286": "paśya satpuruṣā rājaṁ maitriyā balam uttamaṁ ||",
    "san-lo-mvu19:287": "ye tatra nirmitā bhikṣūḥ na caite bhikṣuṇo matā |",
    "san-lo-mvu19:288": "upahāraṁ vadanty etaṁ jinā śāstraviśāradāḥ ||",
    "san-lo-mvu19:289": "asthānam eva jinaputra yadā sthūlāhi bhūmihi |",
    "san-lo-mvu19:290": "tat pure adhigaccheyuḥ sarvajñatvaṁ tathāgatāḥ ||",
    "san-lo-mvu19:291": "kālaṁ va nātināmenti paripūrṇāhi bhūmihi |",
    "san-lo-mvu19:292": "darśensu vādiśārdūlā ity evaṁ puruṣottamā ||",
    "san-lo-mvu19:293": "vārāṇasīṁ vanaṁ gatvā buddhadharmapuraskṛto |",
    "san-lo-mvu19:294": "vistareṇa prakāśayati nāyako bhūmayo daśa ||",
    "san-lo-mvu19:295": "nayānayajñāḥ saṁbuddhāḥ sarvaparamataṁ viduḥ |",
    "san-lo-mvu19:296": "adhyāśayaṁ parīkṣanti jātakā sarvaprāṇināṁ ||",
    "san-lo-mvu19:297": "madhureṇa sugītena nayena guṇadarśinaḥ |",
    "san-lo-mvu19:298": "suvinītā bahu janatā saṁbuddhena prajānatā ||",
    "san-lo-mvu19:299": "na jāyanti na jīryanti na mṛyanti kathaṁcana |",
    "san-lo-mvu19:300": "paramaṁ mitram āsādya vinītā varabuddhinā ||",
    "san-lo-mvu19:301": "gambhīracaritaṁ dhīrā prajānanti parasparaṁ |",
    "san-lo-mvu19:302": "anantapratibhānaṁ ca sarve sarvāṅgaśobhanā iti ||",
    "san-lo-mvu19:303": "",
    "san-lo-mvu19:304": "iti śrīmahāvastu-avadāne abhiṣekavatī nāma daśamā bhūmiḥ samāptā ||",
    "san-lo-mvu19:305": "śikhare gṛddhakūṭasmiṁ pañcānāṁ vaśībhūtaśatānāṁ samavāye daśabhūmikaṁ nāma upadeśamukhaṁ bhāṣitaṁ ||",
    "san-lo-mvu19:306": "samāptaṁ daśabhūmikaṁ ||",
    "san-lo-mvu19:307": "ye satvā buddhatvāya praṇidhenti tehi uddeśitavyaṁ daśabhūmikaṁ bodhisatvānāṁ ca dṛṣṭasatyānāṁ śraddadhānānāṁ dātavyaṁ nānyeṣāṁ ete hy atra śraddadhānā anye vicikitseyuḥ ||",
    "san-lo-mvu19:308": "samāptā ādibhūmi yāvad daśamā daśabhūmayaḥ mahāvastuparisaraṁ ||"
}