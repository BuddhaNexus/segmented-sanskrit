{
    "san-lo-mvu63:0": "",
    "san-lo-mvu63:1": "",
    "san-lo-mvu63:2": "",
    "san-lo-mvu63:3": "Mahāvastu",
    "san-lo-mvu63:4": "",
    "san-lo-mvu63:5": "63. The First Avalokita Sūtra (cont.)",
    "san-lo-mvu63:6": "",
    "san-lo-mvu63:7": "atha khalu māro pāpīmāṁ duḥkhī daurmanasyajāto antaḥśalyaparidāghajāto ṣoḍaśākārasamanvāgataṁ mahāparidevitaṁ parideve || kathaṁ ca bhikṣavaḥ māro pāpīmāṁ duḥkhī daurmanasyajāto antaḥśalyaparidāghajāto ṣoḍaśākārasamanvāgataṁ mahāparidevitaṁ parideve || maharddhikaṁ vatāhaṁ samānaṁ mā heva śramaṇo abhibhaviṣyatīti māro  pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | mahāprabhāvaṁ vata me samānaṁ mā haiva me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | maheśākhyaṁ bata me samānaṁ mā haiva me śramaṇo gautamo abhibhaṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | mahāpratāpaṁ vata me samānaṁ mā haiva me śramaṇo gautamo abhibhaviṣyati iti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | mahāvṛṣabhitaṁ vata me samānaṁ mā haiva me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | mahāvikramaṁ vata me samānaṁ mā haiva me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | mahāsthāmaṁ bata me samānaṁ mā haiva me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | mahābalaṁ vata me samānaṁ mā haiva me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | manuṣyabhūto śramaṇo gautamo ahaṁ punar deviputro mā haiva me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | mātāpitṛsaṁbhavo śramaṇagautamasya kāyo audariko odanakulmāṣopacayo  ācchādanaparimardanasupanabhedanavikiraṇavidhvaṁsanadharmo mama punar manomayo kāyo mā haiva me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | ye pi te śūrā vīrā paramapuruṣās te pime imasya mānuṣyasya parinikṣepaṁ pi na jānanti mā heva me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | yathā yathā khalu punar me evaṁ bhavati adya ahaṁ śramaṇaṁ gautamaṁ abhibhaviṣyatīti tathā tathā me tena manasikāro me kṣipram eva nirudhyati mā haiva me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | vipadyati ca me senā mā haiva me śramaṇo gautamo abhibhaviṣyati iti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | srastāni vata me bhavanti gātrāṇi mā haiva me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | moghaṁ vata me utthānaṁ ākulo vata vyāyāmo mā haiva me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve | ye pi te me svaviṣayakāyikadevaputrā te śramaṇasya gautamasya abhyantaro parivāro mā hava me śramaṇo gautamo abhibhaviṣyatīti māro pāpīmāṁ duḥkhī daurmanasyajāto antaḥśalyaparidāghajāto mahāparidevitaṁ parideve || evaṁ khalu bhikṣavaḥ māro pāpīmāṁ duḥkhī daurmanasyajāto antaḥśalyaparidāghajāto ṣoḍaśākārasamanvāgataṁ mahāparidevitaṁ parideve ||",
    "san-lo-mvu63:8": "atha khalu bhikṣavaḥ bodhisatvo abhīto achhambhī vigatabhayaromaharṣo dvātriṁśatākārasamanvāgataṁ  āryamānaṁ pragṛhṇe || kathaṁ ca bhikṣavaḥ bodhisatvo abhīto acchaṁbhī vigatabhayaromaharṣo dvātriṁśatākārasamanvāgatam āryamānaṁ pragṛhṇe || mahāntam arthaṁ prārthayamāno bodhisatvo āryamānaṁ pragṛhṇe | pratipūraṁ arthaṁ prārthayamāno bodhisatvo āryamānaṁ pragṛhṇe | praṇītaṁ arthaṁ prārthayamāno bodhisatvo āryamānaṁ pragṛhṇe | pariśuddhaṁ arthaṁ prārthayamāno bodhisatvo āryamānaṁ pragṛhṇe | aviparītaṁ arthaṁ prārthayamāno bodhisatvo āryamānaṁ pragṛhṇe | apūrvaṁ arthaṁ prārthayamāno bodhisatvo āryamānaṁ pragṛhṇe | nairyāṇikam arthaṁ prārthayamāno bodhisatvo āryamānaṁ pragṛhṇe | lokottaraṁ arthaṁ prārthayamāno bodhisatvo āryamānaṁ pragṛhṇe | asādhāraṇaṁ arthaṁ prārthayamāno bodhisatvo āryamānaṁ pragṛhṇe | avyāvadhyaṁ arthaṁ prārthayamāno bodhisatvo āryamānaṁ pragṛhṇe | anāgataṁ arthaṁ prārthayamāno bodhisatvo āryamānaṁ pragṛhṇe | nāsti taṁ sukhaṁ yaṁ me na parityaktaṁ tasya arthasya āharaṇatāyai bodhisatvo āryamānaṁ pragṛhṇe | nāsti lokottaraloke sukhaṁ yaṁ me na parityaktaṁ tasya arthasya āharaṇatāyai bodhisatvo āryamānaṁ pragṛhṇe | nāsti loke taṁ duḥkhaṁ yaṁ me na upādinnaṁ tasya arthasya āharaṇatāyai bodhisatvo āryamānaṁ pragṛhṇe | nāsti sā loke ramaṇīyatā yā me na parityaktā tasya arthasya āharaṇatāye bodhisatvo āryamānaṁ pragṛhṇe | nāsti loke citrikaṁ yaṁ me na parityaktaṁ tasya arthasya āharaṇatāye bodhisatvo āryamānaṁ pragṛhṇe | nāsti taṁ loke aiśvaryaṁ yaṁ me na parityaktaṁ tasya arthasya āharaṇatāye bodhisatvo āryamānaṁ pragṛhṇe | na khalu punaḥ kāmaratihetoḥ bodhisatvo āryamānaṁ pragṛhṇe | atha khalu viraktaḥ sarvasaṁskāreṣu sarvasaṁskāravītikramaṁ prāpayiṣyāmīti bodhisatvo āryamānaṁ pragṛhṇe | pūrvotpādasaṁpanno bodhisatvo āryamānaṁ pragṛhṇe | agrotpādasaṁpanno bodhisatvo āryamānaṁ pragṛhṇe |  praṇidhisaṁpanno bodhisatvo āryamānaṁ pragṛhṇe | niḥśrayasaṁpanno bodhisatvo āryamānaṁ pragṛhṇe | upacārasaṁpanno bodhisatvo āryamānaṁ pragṛhṇe | upastambhasaṁpanno bodhisatvo āryamānaṁ pragṛhṇe | sambhārasampanno bodhisatvo āryamānaṁ pragṛhṇe | dṛḍhasamādāno ham asmīti kuśalehi dharmehi taṁ mayā samādānaṁ bhagnapūrvaṁ nāpi bhaṁjiṣyāmīti bodhisatvo āryamānaṁ pragṛhṇe | dṛḍhacitto ham asmi sthitacitto yā khalu punar dṛḍhacittena sthitacittena bhūmī adhigantavyā tāṁ bhūmim adhigamiṣyāmīti bodhisatvo āryamānaṁ pragṛhṇe | mahādrumo ham asmi aparimitacetaso yā khalu punaḥ mahādrumena aparimitacetasena bhūmī adhigantavyā tāṁ bhūmiṁ adhigamiṣyāmīti bodhisatvo āryamānaṁ pragṛhṇe | agreṇa punaḥ vīryeṇa agrāṁ bhūmiṁ adhigamiṣyaṁ agraṁ me vīryanti bodhisatvo āryamānaṁ pragṛhṇe | tāṁ bhūmim adhigamiṣyāmi yāṁ bhūmim adhigamya mahato janakāyasya arthaṁ kariṣyāmi bodhisatvo āryamānaṁ pragṛhṇe | evaṁ khalu bhikṣavo bodhisatvo abhīto acchambhī vigatabhayaromaharṣo dvātriṁśatākārasamanvāgataṁ āryamānaṁ pragṛhṇe ||",
    "san-lo-mvu63:9": "atha khalu bhikṣavo bodhisatvo abhīto acchaṁbhī vigatabhayaromaharṣo paṁcavidhaṁ āryasmitaṁ prādurkare || kathaṁ ca bhikṣavaḥ bodhisatvo abhīto acchaṁbhī vigatabhayaromaharṣo paṁcavidhaṁ āryasmitaṁ prādurakare | sayyathīdaṁ chandopastabdhaṁ vīryopastabdhaṁ smṛtyupastabdhaṁ samādhyupastabdhaṁ prajñopastabdhaṁ || evaṁ khalu bhikṣavo bodhisatvo abhīto acchaṁbhī vigatabhayaromaharṣo paṁcavidhaṁ āryasmitaṁ prādurakare ||",
    "san-lo-mvu63:10": "atha khalu bhikṣavo bodhisatvo abhīto acchaṁbhī vigatabhayaromaharṣo caturvidhaṁ  āryamahāsiṁhavilokitaṁ viloketi || kathaṁ ca bhikṣavo bodhisatvo abhīto acchambhī vigatabhayaromaharṣo caturvidhaṁ āryamahāsiṁhavilokitaṁ viloketi || sayyathīdaṁ asaṁvignaṁ viloketi | asaṁtrastaṁ ca viloketi | asaṁprabhītaṁ ca viloketi | vigatabhayaromaharṣaṁ ca viloketi || evaṁ khalu bhikṣavaḥ bodhisatvo caturvidhaṁ āryamahāsiṁhavilokitaṁ viloketi ||",
    "san-lo-mvu63:11": "atha khalu bhikṣavo bodhisatvo abhīto acchaṁbhī vigatabhayaromaharṣo caturvidhaṁ āryamahāsiṁhavijṛmbhitaṁ vijṛmbheti || kathaṁ ca bhikṣavaḥ bodhisatvo abhīto acchambhī vigatabhayaromaharṣo caturvidhaṁ āryamahāsiṁhavijṛmbhitaṁ vijṛmbheti || sayyathīdaṁ abhītaṁ ca vijṛmbheti avignaṁ ca vijṛmbheti asantrastaṁ ca vijṛmbheti trāsento ca puna māraṁ ca māraparṣadaṁ ca mahāsiṁhavijṛmbhitaṁ vijṛmbheti || evaṁ ca khalu bhikṣavo bodhisatvo caturvidhaṁ āryamahāsiṁhavijṛmbhitaṁ vijṛmbheti ||",
    "san-lo-mvu63:12": "atha khalu bhiksavo bodhisatvo abhīto acchambhī vigatabhayaromaharṣo mahāsiṁha-ukkāsitaṁ ukkāsi || kathaṁ ca bhikṣavo bodhisatvo abhīto acchambhī vigatabhayaromaharṣo āryamahāsiṁha-ukkāsitaṁ ukkāse || sayyathīdaṁ abhītaṁ ukkāse asaṁvignaṁ ca ukkāse asaṁtrastaṁ ca ukkāse acchambhī ca ukkāse || idaṁ ca punar bhikṣavo bodhisatvasya āryamahāsiṁha-ukkāsitaṁ | trisāhasramahāsāhasrāya lokadhātau ye janā sarve śabdaṁ aśroṣīt* || evaṁ khalu bhikṣavo bodhisatvo abhīto acchambhī vigatabhayaromaharṣo caturvidhaṁ āryamahāsiṁha-ukkāsitaṁ ukkāsi ||",
    "san-lo-mvu63:13": "atha khalu bhikṣavo māro pāpīmāṁ duḥkhī daurmanasyajāto antaḥśalyaparidāghajāto  mahatīṁ caturaṁginīṁ senāṁ sannāhayitvā yena bodhiyaṣṭis tenopasaṁkramitvā bodhisatvasya purato sthitvā mahāntaṁ ghoṣaṁ mahāntaṁ śabdaninādam akārṣīt* || sayyathīdaṁ imaṁ haratha imaṁ niharatha imaṁ vadhatha māragaṇā bhadram astu vo || atha khalu bhikṣavo bodhisatvo abhīto acchaṁbhī vigatabhayaromaharṣo suvarṇavarṇabāhāṁ cīvarāto nirnāmayitvā jālinā hastaratnena tāmranakhena sucitrarājikena lākṣārasaprasekavarṇena mṛdunā tūlasparśopamena anekakalpakoṭīkuśalamūlasamanvāgatena dakṣiṇena triṣkṛtvo śiram anuparimārje dakṣiṇena pāṇinā paryaṁkaṁ parimārjayitvā dakṣiṇena pāṇinā pṛthivīṁ parāhanati || atha khalu bhikṣavo bodhisatvena pāṇinā śīrṣe parāmṛṣṭe dakṣiṇena pāṇinā paryaṁke parāmṛṣṭe dakṣiṇena pāṇinā pṛthivīyaṁ parāhatāyāṁ iyaṁ mahāpṛthivī gambhīrabhīmarūpaṁ anunade anuraṇe | sayyathāpi nāma bhikṣavo mahatīye māgadhikāye kaṁsapātrīye girikandaragatāye śilāpaṭṭe saṁparāhatāye gambhīro bhīṣmarūpo ghoṣo anunade anuraṇe evam eva bhikṣavo bodhisatvena dakṣiṇena pāṇinā śire parāmṛṣṭe dakṣiṇena pāṇinā paryaṁke parāmṛṣṭe dakṣiṇena pāṇinā pṛthivīyaṁ parāhatāyaṁ (iyaṁ mahāpṛthivī gambhīrabhīmarūpaṁ anunade anuraṇe) || sā mārasenā tāvat susamṛddhā tāvat susaṁnaddhā bhītā trastā vyathitā saṁvignā saṁhṛṣṭaromajātā tena vicarensu tena vilayensu hastino pi sānaṁ saṁsīdensuḥ aśvā pi sānaṁ saṁsīdensuḥ rathā pi sānaṁ saṁsīdensuḥ padātā pi sānaṁ saṁsīdensuḥ praharaṇā pi sānaṁ saṁsīdenasuḥ | apare hasteṣu pratatensuḥ  apare omuddhakā prapatensuḥ apare apakubjakā prapatensuḥ apare uttānakā prapatensuḥ apare vāmena pārśvena prapatensuḥ apare dakṣiṇena pārśvena prapatensuḥ | māro ca pāpīmāṁ duḥkhī daurmanasyajāto antaḥśalyaparidāghajāto ekamante pradhyāye kāṇḍena bhūmiṁ vilikhanto || śramaṇo me gautamo viṣayaṁ atikramiṣyatīti ||",
    "san-lo-mvu63:14": "atha khalu bhikṣavo bodhisatvo abhīto acchaṁbhī vigatabhayaromaharṣo viviktam eva kāmair viviktaṁ pāpakair akuśalair dharmaiḥ savitarkaṁ savicāraṁ vivekajaṁ prītisukhaṁ prathamaṁ dhyānam upasaṁpadya vihare | savitarkānāṁ savicārāṇāṁ vyupaśamād adhyātmasaṁprasādā cetaso ekotibhāvād avitarkam avicāraṁ samādhijaṁ prītisukhaṁ dvitīyaṁ dhyānaṁ upasaṁpadya vihare | saprītivirāgād upekṣakaś ca vihare smṛtaḥ saṁprajānaṁ sukhaṁ ca kāye | yat tad āryā ācakṣate upekṣakaḥ smṛtimāṁ sukhavihārī tṛtīyaṁ dhyānaṁ upasaṁpadya vihare | so sukhasya ca prahāṇāt sarvasaumanasyadaurmanasyayor astaṁgamād aduḥkhāsukham upekṣya smṛtipariśuddhaṁ caturthaṁ dhyānam upasaṁpadya vihare ||",
    "san-lo-mvu63:15": "atha khalu bhikṣavo bodhisatvo abhīto acchaṁbhī vigatabhayaromaharṣo rātryā purime yāme divyacakṣujñānadarśanapratisaṁkhāya cittam abhinirhare abhinirnāmaye | sa divyena cakṣuṣā viśuddhenātikrāntamānuṣyakena satvāṁ paśyati cyavantāṁ upapadyantāṁ suvarṇāṁ durvarṇāṁ sugatāṁ durgatāṁ hīnāṁ praṇītāṁ yathākarmopagatāṁ sarvāṁ prajānati | ime bhavantaḥ satvā kāyaduścaritena samanvāgatā vācāduścaritena samanvāgatā manoduścaritena samanvāgatā āryāṇām apavādakā mithyādṛṣṭikā te mithyādṛṣṭikarmasamādānahetoḥ taddhetos tatpratyayāt kāyasya bhedāt paraṁ maraṇād apāyadurgativinipāte narakeṣūpapannāḥ | ime  punar bhavantaḥ satvāḥ kāyasucaritena samanvāgatā vācāsucaritena samanvāgatā manosucaritena samanvāgatā āryāṇām anapavādakāḥ samyagdṛṣṭikās te samyagdṛṣṭikarmasamādānahetos taddhetos tatpratyayāt kāyasya bhedāt paraṁ maraṇāt svargakāye deveṣūpapannāḥ | ime divyena cakṣuṣā viśuddhenātikrāntamānuṣyakena satvāṁ paśyati cyavantām upapadyantāṁ suvarṇāṁ durvarṇāṁ sugatāṁ durgatāṁ hīnāṁ praṇītāṁ yathākarmopagāṁ satvāṁ jānāti ||",
    "san-lo-mvu63:16": "atha khalu bhikṣavaḥ bodhisatvo ābhīto acchambhī vigatabhayaromaharṣo rātryā madhyame yāme pūrvanivāsānusmṛtijñānāye cittam abhinirhare abhinirnāmayesi | so nekavidhaṁ pūrvanivāsaṁ samanusmare | sayyathīdaṁ ekāṁ vā jātiṁ dve vā jātīṁ trīṇi vā jātīṁ catvāri vā jātīṁ paṁca vā jātīṁ daśa vā jātīṁ viṁśaṁ vā jātīṁ triṁśaṁ vā jātīṁ paṁcāśaṁ vā jātīṁ śataṁ vā jātīṁ sahasraṁ vā jātīṁ śatasahasraṁ vā jātīṁ saṁvartakalpaṁ vā vivartakalpaṁ vā saṁvartavivartakalpaṁ vā anekāny api saṁvartakalpāṁ anekāny api vivartakalpāṁ anekāny api saṁvartavivartakalpāṁ amutrāham āsiṁ evaṁnāmo evaṁgotro evaṁjātyo evamāhāro evamāyuḥparyanto evaṁsukhaduḥkhapratisaṁvedī iti sākāraṁ soddeśaṁ anekavidhaṁ pūrvanivāsam anusmarati ||",
    "san-lo-mvu63:17": "atha khalu bhikṣavo abhīto acchambhī vigatabhayaromaharṣo rātryā paścime yāme aruṇodghāṭasamaye nandīmukhāyāṁ rajanyāṁ yat kiṁcit puruṣeṇa satpuruṣeṇa mahāpuruṣeṇa puruṣarṣabheṇa puruṣadravyeṇa puruṣaśūrena puruṣavīreṇa puruṣanāgena puruṣasiṁhena puruṣapadumena puruṣakumudena puruṣapuṇḍarīkena puruṣājāneyena puruṣadhaureyeṇa anuttareṇa puruṣadamyasārathinā nikrāntena vikrāntena parākrāntena arthikena apramattena  ātāpinā prahitātmena vyapakṛṣṭena viharantena gatimatānusmṛtidhṛtimatā buddhimatā prajñāmatā sarvaśo sarvatratāye jñātavyaṁ prāptavyaṁ boddhavyaṁ abhisaṁboddhavyaṁ sarvantaṁ ekacittakṣaṇasamāyuktayā prajñayā anuttarāṁ samyaksaṁbodhim abhisaṁbuddhe | sayyathīdaṁ idaṁ duḥkhaṁ ayaṁ duḥkhasamudayo ayaṁ duḥkhanirodho ayaṁ duḥkhanirodhagāminī pratipat* | ime āśravā imo āśravasamudayo ayaṁ āśravanirodho ayaṁ āśravanirodhagāminī pratipat* | iha āśravā aśeṣā niravaśeṣā nirudhyanti vyupaśāmyanti prahāṇam astaṁgacchanti | yad idaṁ imasya sato idaṁ bhavati imasya asato idaṁ na bhavati | imasyotpādād idam utpadyate | imasya nirodhād idaṁ nirudhyati iti pi | avidyāpratyayāḥ saṁskārāḥ saṁskārapratyayaṁ vijñānaṁ vijñānapratyayaṁ nāmarūpaṁ nāmarūpapratyayaṁ ṣaḍāyatanaṁ ṣaḍāyatanapratyayaṁ sparśaḥ sparśapratyayā vedanā vedanāpratyayā tṛṣṇā tṛṣṇāpratyayam upādānaṁ upādānapratyayo bhavo bhavapratyayā jāti jātipratyayā jarāmaraṇaśokaparidevaduḥkhadaurmanasyopāyāsā bhavanti | evam asya kevalasya mahato duḥkhaskandhasya samudayo bhavati | ity api avidyānirodhāt saṁskāranirodhaḥ saṁskāranirodhād vijñānanirodhaḥ vijñānanirodhāt* nāmarūpanirodhaḥ nāmarūpanirodhāt* ṣaḍāyatananirodhaḥ ṣaḍāyatananirodhāt sparśanirodhaḥ sparśanirodhād vedanānirodhaḥ vedanānirodhāt tṛṣṇānirodhaḥ tṛṣṇānirodhād upādānanirodhaḥ upādānanirodhād bhavanirodhaḥ bhavanirodhāj jātinirodhaḥ jātinirodhāj jarāmaraṇaśokaparidevaduḥkhadaurmanasyopāyāsā nirudhyante | evam asya kevalasya mahato duḥkhaskandhasya nirodho bhavati || sarvasaṁskārā anityāḥ sarvasaṁskārā duḥkhā sarvadharmā anātmānaḥ || etaṁ śāntaṁ etaṁ praṇītaṁ etaṁ yathāvadetaṁ aviparītaṁ yam idaṁ sarvopadhipratiniḥsargo sarvasaṁskārasamathā dharmopacchedo tṛṣṇākṣayo virāgo nirodho nirvāṇaṁ ||",
    "san-lo-mvu63:18": "atha khalu bhikṣavo tathāgatast asmiṁ samaye idam udānam udānesi ||",
    "san-lo-mvu63:19": "",
    "san-lo-mvu63:20": "sukho puṇyasya vipāko abhiprāyaś ca ṛdhyati |",
    "san-lo-mvu63:21": "kṣipraṁ sa paramāṁ śāntiṁ nirvṛtiṁ cādhigacchati ||",
    "san-lo-mvu63:22": "purato ye upasargā devatā mārakāyikā |",
    "san-lo-mvu63:23": "antarāyaṁ na śaknonti kṛtapuṇyasya kartu vai ||",
    "san-lo-mvu63:24": "",
    "san-lo-mvu63:25": "ye bhavanti alpapuṇyasya vighnā te na bhavanti puṇyavato | balavāṁ bhavati samādhi sambhārato puṇyānāṁ | yad yad eva devaloke atha vā vasavartimanuṣyeṣu kṛtapuṇyaḥ prārthayate tathā ṛdhyate tasya | atha vā punar* prārthayati nirvāṇaṁ acyutapadam aśokaṁ mārgaṁ duḥkhapraśamanaṁ pratilabhate | alpakiśareṇa bodhi uttamā sparśitā iha mayā prajñāye vīryeṇa ca duḥkhaṁ mocitaṁ bhāramohitaṁ guruṁ prāptā ca sarvajñatā māro ca nihato sabalavāhano bhasmīkṛto antako tasmiṁ bodhidrumottame sthito haṁ ||",
    "san-lo-mvu63:26": "saptāhaṁ ekāsane devakoṭīsahasrāṇi pūjayensuḥ || tasmiṁ āsane divyaṁ candanacūrṇaṁ okirensuḥ puṣpehi ca māndāravehi okirensuḥ divyāni tūryāṇi upari aghaṭṭitāni pravādyensuḥ tadā devā ca divyāni candanacūrṇāni uparito prakirensuḥ divyāni ca agurucūrṇāni divyāni keśalacūrṇāni divyāni tamālapatracūrṇāni divyāni māndāravāṇi puṣpāṇi pravarṣensuḥ mahāmāndāravāṇi puṣpāṇi karkāravāṇi mahākarkāravāṇi rocamānāni mahārocamānāni bhīṣmāṇi mahābhīṣmāṇi samantagandhāni mahāsamantagandhāni maṁjūṣakāni mahāmaṁjūṣakāni pārijātakapuṣpāṇi divyāni suvarṇapuṣpāṇi  rupyapuṣpāṇi sarvaratanāmayāni puṣpāṇi pravarṣensuḥ divyāni triṁśacchatasahasrāṇi divyāni ratnamayāni antarīkṣasmiṁ prādurbhūtāni cchādayensuḥ jinakāyaṁ śailaṁ ratnāmayaṁ stūpaṁ vā suvarṇamayaṁ naikakalpakoṭikuśalamūlasamanvāgataṁ ||",
    "san-lo-mvu63:27": "atha khalu bhikṣavaḥ saṁbahulāś ca śuddhāvāsakāyikā devā yena tathāgatas tenopasaṁkramitvā tathāgatasya pādau śirasā vanditvā ekānte sthitāsuḥ sagauravā sapratīsā ekāṁśīkṛtā prāṁjalīkṛtās tathāgatam eva namasyamānā || ekānte sthitā bhikṣavaḥ te saṁbahulāḥ śuddhāvāsakāyikā devaputrā aśītihi ākārehi māraṁ pāpīmaṁ saṁmukhaṁ abhigarjensuḥ || katamehi aśītīhi || na nāma te pāpīmaṁ etad abhūṣi | na khalu punar ahaṁ paśyāmi śramaṇasya gautamasya kaṁcid devamanuṣyeṣu nikṣepaṇaṁ yan nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | ye pi ceme svaviṣayakāyikā devaputrāḥ śramaṇasya gautamasya abhyantaro parivāro yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ pūrvayogasaṁpannā bhavanti yaṁ nūnāhaṁ śramaṇe nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ nirvāṇasantikā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ dyutisaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ anūnācārasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ garbhāvakrāntisampannā bhavanti yaṁ nūnāhaṁ śramaṇe gautame nirvidya apakrameyaṁ || na nāma  te pāpīmaṁ etad abhūṣi | evaṁrūpāḥ satvā garbhasthitisaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ jātisaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ kulasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi || evaṁrūpāḥ satvā lakṣaṇasampannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi || evaṁrūpāḥ satvāḥ anuvyaṁjanasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ kṛtādhikārā dharmasampannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ kalyāṇasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ varṇasaṁpannā bhavanti yaṁ nūnāhaṁ śramaṇe gautame virvidya apakrameyaṁ || na nāma te pāpīmaṁ etad abhūṣi || evaṁrūpāḥ satvāḥ kāravarṇasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā adhyāśayasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi || evaṁrūpāḥ satvā sattvasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ sarvavibhūtisaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ kāyakarmasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā vācākarmasaṁpannā  bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāś cittakarmasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ sattvasārasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ sārapravarasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ aparihāṇidharmasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmann etad abhūṣi | evaṁrūpāḥ satvā abhirūhasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpās satvāḥ yāpanakasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāś cāritrasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvāḥ mahākaruṇāsaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā āvāsasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā maheśākhyatvasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā dharmaiśvaryasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā mahādharmasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi || evaṁrūpāḥ satvā lokasaṁpannā bhavanti yaṁ nūnāhaṁ śramaṇe gautame nirvidya apakrameyaṁ ||",
    "san-lo-mvu63:28": "na nāma te pāpīmann etad abhūṣi | evaṁrūpāḥ satvā lokavicayasaṁpannā bhavanti yannūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā lokapravicayasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmann etad abhūṣi | evaṁrūpāḥ satvā ṛddhisaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā bodhipakṣikadharmasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpās satvāḥ utthānasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā vīryasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmann etad abhūṣi | evaṁrūpāḥ satvā smṛtisaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvās samādhisaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā prajñāsaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā vimuktisaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā vimuktijñānadarśanasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā pratibhānasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmann etad abhūṣi | evaṁrūpā satvā vyākaraṇasaṁpannā bhavanti yaṁ nūnāhaṁ śramaṇe  gautame nirvidyāpakrameyaṁ || na nāma te pāpīmaṁ etad abhūṣi | evaṁrūpās satvā dharmadeśanāsaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma pāpīmaṁ etad abhūṣi | evaṁrūpāḥ satvā anavadyadharmadeśanāsaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmann etad abhūṣi | evaṁrūpāḥ satvā jñānasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmann etad abhūṣi | evaṁrūpāḥ satvā darśanasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmann etad abhūṣi | evaṁrūpāḥ satvā jñānadarśanasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā āniṁjyasaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpā satvāḥ paritrāṇasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā pūrvotpādasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā yugotpādasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvāḥ kalyāṇotpādasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā agrotpādasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā jyeṣṭhotpādasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā śreṣṭhotpādasaṁpannā bhavanti yaṁ nūnāhaṁ śramaṇe  gautame nirvidyāpakrameyaṁ || na nāma te pāpīmann etad abhūṣi | evaṁrūpāḥ satvāḥ praṇidhipūrvotpādasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā niḥśreyasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā upacayasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā upastambhanakuśalā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā saṁbhārasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā āryapaṁcāṁgikasamādhisaṁpannā bhavanti yaṁ nūnāhaṁ śramaṇe gautame nirvidya apakrameyaṁ || na nāma te pāpīmaṁ etad abhūṣi | evaṁrūpāḥ satvā āryamahāpaṁcāṁgikasamādhisaṁpannā bhavanti yaṁ nūṇāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā āryapaṁcajñātikasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā āryamahāpaṁcajñātikasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā ekāgramanasaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā araṇāsaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā arisainyapramardanasaṁpannā bhavanti yaṁ nūnāhaṁ śramaṇe  gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā svayambhūsaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā svayambhūdharmatāsaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā agrāye paramāye dharmatāye saṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā kṛtapuṇyatāsaṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā agrāye paramāye varṇasaṁpadāye saṁpannā bhavanti yaṁ nūnāhaṁ śramaṇe gautame nirvidyāpakrameyaṁ || na nāma te pāpīmaṁ etad abhūṣi | evaṁrūpāḥ satvā varṇasaṁpannā te punaḥ pāpīmaṁ satvā duṣpradharṣā bhavanti | paśya pāpīmaṁ yāvat* mahadayaṁ aparādhaṁ || ekamante sthitā bhikṣavaḥ śuddhāvāsakāyikā devā māraṁ pāpīmaṁ imehi aśītīhi ākārehi saṁmukhaṁ abhigarjensuḥ || idam avocad bhagavān rājagṛhe viharanto gṛddhakūṭe parvate imasmiṁś ca punar vyākaraṇe bhāṣyabhāṇe paṁcānāṁ bhikṣuśatānāṁ anupādāśravebhyaś cittāni vimuktāni āttamanasas te bhikṣū bhagavato bhāṣitam abhinandensuḥ ||",
    "san-lo-mvu63:29": "avalokitaṁ nāma sūtraṁ samāptaṁ ||"
}