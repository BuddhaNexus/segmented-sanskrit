{
    "arv14:0": "",
    "arv14:1": "",
    "arv14:2": "",
    "arv14:3": "Arthaviniścayasūtram",
    "arv14:4": "",
    "arv14:5": "14. Catvāri Samyak-Prahāṇāni",
    "arv14:6": "",
    "arv14:7": "Tatra bhikṣavaḥ katamāni catvāri samyak-prahāṇāni?",
    "arv14:8": "",
    "arv14:9": "Iha bhikṣavo bhikṣur-utpannānāṁ pāpakānām-akuśalānāṁ dharmāṇāṁ | prahāṇāya chandaṁ janayati | vyāyacchate, vīryam-ārabhate, cittaṁ pragṛhṇāti, samyak praṇidadhāti ||",
    "arv14:10": "Anutpannānāṁ ca pāpakānām-akuśalānāṁ dharmāṇāṁ | anutpādāya chandaṁ janayati | vyāyacchate, vīryam-ārabhate, cittaṁ pragṛhṇāti, samyak praṇidadhāti ||",
    "arv14:11": "Anutpannānāṁ kuśalānāṁ dharmāṇām utpādāya chandaṁ janayati | vyāyacchate, vīryam-ārabhate, cittaṁ pragṛhṇāti, samyak praṇidadhāti ||",
    "arv14:12": "Utpannānāṁ ca kuśalānāṁ dharmāṇāṁ sthitaye asaṁmoṣāya aprahāṇāya bhūyobhāvāya | vaipulyatāyai paripūryai chandaṁ janayati | vyāyacchate, vīryam-ārabhate, cittaṁ pragṛhṇāti, samyak praṇidadhāti ||",
    "arv14:13": "",
    "arv14:14": "Imāni bhikṣavaś-catvāri samyak-prahāṇāni ||"
}