{
    "san-sarv-bu-pm-tf11:0": "Sanskrittexte aus den Turfanfunden 11",
    "san-sarv-bu-pm-tf11:1": "sārvāstivāda prātimokṣasūtra",
    "san-sarv-bu-pm-tf11:2": "Preliminary",
    "san-sarv-bu-pm-tf11:3": "siddham",
    "san-sarv-bu-pm-tf11:4": "niṣkrāntā anupasaṁpannāḥ samagraḥ saṁghaḥ saṁnipatitaḥ kiṁ saṁghasya karaṇīyam anāgatānām āyuṣmantaś chandaṁ pariśuddhiṁ cārocayata ārocite ca pravedayataḥ",
    "san-sarv-bu-pm-tf11:5": "nirgatam āyuṣmanto grīṣmād ekarātrono māsaḥ saikarātrās trayo māsā avaśiṣṭāḥ |",
    "san-sarv-bu-pm-tf11:6": "ākramate jarāmaraṇaṁ pralujyati śāstuḥ śāsanam vilupyate jīvitendriyaṁ | nirgacchati saddharmaḥ sīdati pratip...ir jāyate śaithilyaṁ | vivṛyante apāyadvārā | pithīyante amṛtadvārā cchidyate dharmasetur bhidyate dharmapotaḥ saṁsīdati dharmaplavo | niśāmyate dharmolkā |",
    "san-sarv-bu-pm-tf11:7": "utpāṭyate dharmavṛkṣaḥ prapatati dharmadhvajaḥ ucchrapyate māradhvajaḥ śuṣyate dharmasamudro vikīryate jñānasumerur astaṁgacchaṁti vādiśārdūlā + + karṇādhārāḥ satpathopadeśakāḥ",
    "san-sarv-bu-pm-tf11:8": "acirād dhi manuṣyāṇāṁ mṛgasaṁjñā bh. .i + + + ti tasmāt sarvair āyuṣmadbhir udvignaiḥ saṁvegam āpannaiḥ tasyānuttaradaśabaladharadharmarājacakravartinaḥ paurāṇasucaritakarmavipākanirjātasya mṛṣāvādapaiśunyapāruṣyābaddhapralāpavivarjitasya satyānuvartivacana + + + māsāvavādānuśāsanaṁ śrotavyam",
    "san-sarv-bu-pm-tf11:9": "apramādenāyuṣmadbhir yogaḥ karaṇīyaḥ apramādādhigatā hi tathāgatānām arhatāṁ samyaksaṁbuddhānāṁ bodhir ye cāpy anye kuśalā dharmā bodhapakṣyāḥ ||",
    "san-sarv-bu-pm-tf11:10": "Introductory verses",
    "san-sarv-bu-pm-tf11:11": "śāsayatīti hi śāstraṁ proktaṁ samyak ca śāsayaty eṣaḥ",
    "san-sarv-bu-pm-tf11:12": "mokṣāya prātimokṣas tasmāc chāstraṁ pravaram etat Verse 1 |",
    "san-sarv-bu-pm-tf11:13": "kāryākāryam avācyaṁ vācyaṁ yac caiva bhikṣuṇā yuktam",
    "san-sarv-bu-pm-tf11:14": "tad iha nikhilena muninā prakāśitaṁ prātimokṣe ’smiṁ Verse 2 |",
    "san-sarv-bu-pm-tf11:15": "duścaritād vārayati trividhāt trividhe śubhe niyojayati |",
    "san-sarv-bu-pm-tf11:16": "bṛṁhayati kuśalapakṣaṁ kṣapayati doṣāṁ guṇasapatnāṁ Verse 3 |",
    "san-sarv-bu-pm-tf11:17": "mithyājīvam anāryaṁ vināśayati durgatipraṇetāram",
    "san-sarv-bu-pm-tf11:18": "svargāpavargamārgaṁ viśodhayati cānupūrveṇa Verse 4 |",
    "san-sarv-bu-pm-tf11:19": "yāvat sthāsyaty eṣaḥ prakāśitas tena lokanāthena |",
    "san-sarv-bu-pm-tf11:20": "tāvat sthāsyati dharmo loke ’smiṁ śākyasiṁhasya Verse 5 |",
    "san-sarv-bu-pm-tf11:21": "tasmād ātmahitārthaṁ sthityarthaṁ śāsanasya caiva ciram |",
    "san-sarv-bu-pm-tf11:22": "śṛṇuta muhūrtam avahitā vakṣyāmi prātimokṣam aham Verse 6 | ||",
    "san-sarv-bu-pm-tf11:23": "nidānam",
    "san-sarv-bu-pm-tf11:24": "śṛṇotu bhadantaḥ saṁghaḥ adya saṁghasya poṣathaḥ pāṁcadaśikaḥ sacet saṁghasya prāptakālaḥ kṣamate ājñā ca saṁghasya yat samagraḥ saṁgho ’dya poṣathaṁ kuryāt prātimokṣasūtram uddiśed eṣā jñaptiḥ poṣathaṁ vayam āyuṣmaṁtaḥ kariṣyāmaḥ prātimokṣasūtram uddekṣyāmas tat sarve saṁtaḥ śṛṇuta sādhu ca suṣṭhu ca manasikuruta yasya vaḥ syāt saty āpattiḥ sāviṣkartavyā asatyām āpattau tūṣṇīṁ bhavitavyaṁ tūṣṇīṁbhāvena vayam āyuṣmantaḥ pariśuddhā iti vedayiṣyāmo yathā ca pratyekapṛṣṭasya bhikṣor vyākaraṇaṁ bhavaty evam evaivaṁrūpāyāṁ bhikṣupariṣadi yāvat trir apy anuśrāvaṇā bhavati | yaḥ punar bhikṣur evaṁrūpāyāṁ bhikṣupariṣadi yāvat trir apy anuśrāvyamāṇe smaraṁ satīm āpattiṁ nāviṣkaroti saṁprajānamṛṣāvādo ’sya bhavati saṁprajānamṛṣāvādas tv āyuṣmanta antarāyiko dharma ity uktaṁ bhagavatā tasmād āpannena bhikṣuṇā viśuddhiprekṣiṇā smaratā satī āpattir āviṣkartavyā | āviṣkṛtvāsya phāṣaṁ bhavati nānāviṣkṛtvā ||",
    "san-sarv-bu-pm-tf11:25": "uddiṣṭaṁ mayāyuṣmantaḥ prātimokṣasūtroddeśasya nidānaṁ | tatrāham āyuṣmataḥ pṛcchāmi kaccit sthātra pariśuddhā dvir api trir api pṛcchāmi kaccit sthātra pariśuddhāḥ pariśuddhā atrāyuṣmanto yasmāt tūṣṇīm evam evāhaṁ dhārayāmi ||",
    "san-sarv-bu-pm-tf11:26": "4 pārājikā rules",
    "san-sarv-bu-pm-tf11:27": "ime punar āyuṣmantaś catvāraḥ pārājikā dharmā anvardhamāsaṁ prātimokṣasūtroddeśam āgacchanti |",
    "san-sarv-bu-pm-tf11:28": "pārājika 1",
    "san-sarv-bu-pm-tf11:29": "yaḥ punar bhikṣur bhikṣubhiḥ sārdhaṁ śikṣāsāmīcisamāpannaḥ śikṣām apratyākhyāya śikṣādaurbalyaṁ vānāviṣkṛtvā maithunaṁ dharmaṁ pratiṣeveta antatas tīryagyonigatayāpi sārdham ayaṁ bhikṣuḥ pārājiko bhavaty asaṁvāsyaḥ 1",
    "san-sarv-bu-pm-tf11:30": "pārājika 2",
    "san-sarv-bu-pm-tf11:31": "yaḥ punar bhikṣur adattaṁ steyasaṁkhyātam ādadyād yathārūpeṇādattādānena rājā hy enaṁ gṛhītvā hanyād vā badhnīyād vā pravāsayed vā evaṁ cainaṁ vadec coro ’si bālo ’si mūḍho ’si steyo ’sīty evaṁrūpaṁ bhikṣur adattam ādadānaḥ pārājiko bhavaty asaṁvāsyaḥ 2",
    "san-sarv-bu-pm-tf11:32": "pārājika 3",
    "san-sarv-bu-pm-tf11:33": "yaḥ punar bhikṣur manuṣyaṁ svahastena saṁcintya jīvitād vyaparopayec chastraṁ vainam ādhārayec chastrādhārakaṁ vāsya paryeṣayed evaṁ vainaṁ vaded dhambhoḥ puruṣa kiṁ tavānena pāpakena durjīvitena mṛtaṁ te jīvitād varam iti cittānumataṁ cittasaṁkalpitam anekaparyāyeṇa maraṇāya samādāpayen maraṇavarṇaṁ vāsyānusaṁvarṇayet sa ca tenopakrameṇa kālaṁ kuryād ayam api bhikṣuḥ pārājiko bhavaty asaṁvāsyaḥ 3",
    "san-sarv-bu-pm-tf11:34": "pārājika 4",
    "san-sarv-bu-pm-tf11:35": "yaḥ punar bhikṣur anabhijānann aparijānann uttarimanuṣyadharmam alamāryaviśeṣādhigamaṁ jñānaṁ vā darśanaṁ vā pratijānīyāj jānāmīti paśyāmīti so ’pareṇa samayena samanuyujyamāno vā asamanuyujyamāno vā evaṁ vaded ajānamāno ’ham avocaṁ jānāmīty apaśyann avocaṁ paśyāmīti tucchaṁ mṛṣā vilapitam anyatrābhimānād ayam api bhikṣuḥ pārājiko bhavaty asaṁvāsyaḥ 4 ||",
    "san-sarv-bu-pm-tf11:36": "",
    "san-sarv-bu-pm-tf11:37": "uddiṣṭā mayāyuṣmantaś catvāraḥ pārājikā dharmā yeṣāṁ bhikṣur anyatamānyatamaṁ dharmam āpanno na labhate bhikṣubhiḥ sārdhaṁ saṁvāsaṁ vā saṁbhogaṁ vā yathā pūrvaṁ tathā paścāt pārājiko bhavaty asaṁvāsyaḥ tatrāham āyuṣmataḥ pṛcchāmi kaccit sthātra pariśuddhā dvir api trir api pṛcchāmi kaccit sthātra pariśuddhāḥ pariśuddhā atrāyuṣmanto yasmāt tūṣṇīm evam evāhaṁ dhārayāmi ||",
    "san-sarv-bu-pm-tf11:38": "2. saṁghāvaśeṣā",
    "san-sarv-bu-pm-tf11:39": "ime punar āyuṣmantas trayodaśa saṁghāvaśeṣā dharmā anvardhamāsaṁ prātimokṣasūtroddeśam āgacchanti |",
    "san-sarv-bu-pm-tf11:40": "saṁghāvaśeṣa 1",
    "san-sarv-bu-pm-tf11:41": "saṁcintya śukravisargo ’nyatra svapnāntarāt saṁghāvaśeṣaḥ 1",
    "san-sarv-bu-pm-tf11:42": "saṁghāvaśeṣa 2",
    "san-sarv-bu-pm-tf11:43": "yaḥ punar bhikṣur udīrṇavipariṇatena cittena mātṛgrāmeṇa sārdhaṁ kāyasaṁsargaṁ samāpadyeta hastagrahaṇaṁ vā veṇīgrahaṇaṁ vā anyatamānyatamasya vāṅgajātasyāmarśanaṁ parāmarśanaṁ vā saṁghāvaśeṣaḥ 2",
    "san-sarv-bu-pm-tf11:44": "saṁghāvaśeṣa 3",
    "san-sarv-bu-pm-tf11:45": "yaḥ punar bhikṣur udīrṇavipariṇatena cittena mātṛgrāmaṁ duṣṭhulayā vācā ābhāṣeta pāpikayā asabhyayā maithunopasaṁhitayā yathāpi tad yuvā yuvatīm iti saṁghāvaśeṣaḥ 3",
    "san-sarv-bu-pm-tf11:46": "saṁghāvaśeṣa 4",
    "san-sarv-bu-pm-tf11:47": "yaḥ punar bhikṣur udīrṇavipariṇatena cittena mātṛgrāmasyāntike ātmanaḥ kāyaparicaryāyā varṇaṁ bhāṣeta eṣāgryā bhagini paricaryāṇāṁ yan mādṛśaṁ bhikṣuṁ śīlavantaṁ kalyāṇadharmāṇaṁ brahmacāriṇam anena dharmeṇa paricared yaduta maithunopasaṁhitena saṁghāvaśeṣaḥ 4",
    "san-sarv-bu-pm-tf11:48": "saṁghāvaśeṣa 5",
    "san-sarv-bu-pm-tf11:49": "yaḥ punar bhikṣuḥ saṁcāritraṁ samāpadyeta striyā vā puruṣamatena puruṣasya vā strīmatena jāyātvena vā jāritvena vā antatas tatkṣaṇam api saṁghāvaśeṣaḥ 5",
    "san-sarv-bu-pm-tf11:50": "saṁghāvaśeṣa 6",
    "san-sarv-bu-pm-tf11:51": "svayācitāṁ bhikṣuṇā kuṭiṁ kārayatā asvāmikām ātmoddeśikāṁ prāmāṇikā kuṭiḥ kārayitavyā tatredaṁ kuṭipramāṇaṁ dīrghato dvādaśa vitastayaḥ sugatavitastyā tīryak saptāntaratas tena bhikṣuṇā bhikṣavo ’bhinetavyā vāstu deśayitum abhinītair bhikṣubhir vāstu deśayitavyam anārambhaṁ saparākramaṁ sārambhe ced bhikṣur vāstuny aparākrame svayācitāṁ kuṭiṁ kārayamāṇa asvāmikām ātmoddeśikāṁ bhikṣūn nābhinayed vāstu deśayituṁ pramāṇaṁ vātikramet saṁghāvaśeṣaḥ 6",
    "san-sarv-bu-pm-tf11:52": "saṁghāvaśeṣa 7",
    "san-sarv-bu-pm-tf11:53": "mahallakaṁ bhikṣuṇā vihāraṁ kārayatā sasvāmikam ātmoddeśikaṁ tena bhikṣuṇā bhikṣavo ’bhinetavyā vāstu deśayitum abhinītair bhikṣubhir vāstu deśayitavyam anāraṁbhaṁ saparākramaṁ sāraṁbhe ced bhikṣur vāstuny aparākrame mahallakaṁ vihāraṁ kārayamāṇaḥ sasvāmikam ātmoddeśikaṁ bhikṣūn nābhinayed vāstudeśanāyai saṁghāvaśeṣaḥ 7",
    "san-sarv-bu-pm-tf11:54": "saṁghāvaśeṣa 8",
    "san-sarv-bu-pm-tf11:55": "yaḥ punar bhikṣur duṣṭo doṣād apratītaḥ śuddhaṁ bhikṣum anāpannam amūlakena pārājikena dharmeṇānudhvaṁsayed apy evainaṁ brahmacaryāc cyāvayeyam iti tasya sādhu ca suṣṭhu ca samanuyujyamānasya samanugāhyamānasya amūlaṁ caiva tad adhikaraṇaṁ bhaved bhikṣuś cānudhvaṁsayitā doṣe pratitiṣṭhed doṣeṇāvocam iti saṁghāvaśeṣaḥ 8",
    "san-sarv-bu-pm-tf11:56": "saṁghāvaśeṣa 9",
    "san-sarv-bu-pm-tf11:57": "yaḥ punar bhikṣur duṣṭo doṣād apratītaḥ anyathābhāgīyasyādhikaraṇasya kaṁcid eva leśamātraṁ dharmam upādāya apārājikaṁ bhikṣuṁ pārājikena dharmeṇānudhvaṁsayed apy evainaṁ brahmacaryāc cyāvayeyam iti tasya sādhu ca suṣṭhu ca samanuyujyamānasya samanugāhyamānasya anyathābhāgi tad adhikaraṇaṁ bhaved anyathābhāgīnaś cādhikaraṇāt kaścid eva leśamātro dharma upādatto bhaved bhikṣuś cānudhvaṁsayitā doṣe pratitiṣṭhed doṣeṇāvocam iti saṁghavaśeṣaḥ 9",
    "san-sarv-bu-pm-tf11:58": "saṁghāvaśeṣa 10",
    "san-sarv-bu-pm-tf11:59": "yaḥ punar bhikṣuḥ samagrasya saṁghasya bhedāya parākramed bhedasaṁvartanīyaṁ vādhikaraṇaṁ samādāya vigṛhya tiṣṭhet sa bhikṣur bhikṣubhir evaṁ syād vacanīyo mā tvam āyuṣmaṁ samagrasya saṁghasya bhedāya parākrama mā bhedasaṁvartanīyam adhikaraṇaṁ samādāya vigṛhya sthāḥ sametv āyuṣmaṁ sārdhaṁ saṁghena samagro hi saṁghaḥ sahitaḥ saṁmodamāna avivadamāna ekāgra ekoddeśa ekakṣīrodakībhūtaḥ sukhaṁ phāṣaṁ viharati niḥsṛja tvam āyuṣmaṁ saṁghabhedakaraṁ vastu | evaṁ cet sa bhikṣur bhikṣubhir ucyamānas tad eva vastu samādāya vigṛhya tiṣṭhen na pratiniḥsṛjet sa bhikṣur bhikṣubhir yāvat trir api samanuśāsitavyas tasya vastunaḥ pratiniḥsargāya sa yāvat trir api samanuśiṣyamāṇas tad vastu pratiniḥsṛjed ity evaṁ kuśalaṁ no cet pratiniḥsṛjet saṁghāvaśeṣaḥ 10",
    "san-sarv-bu-pm-tf11:60": "saṁghāvaśeṣa 11",
    "san-sarv-bu-pm-tf11:61": "tasya ced bhikṣor bhikṣavaḥ syur anuvartino vyagravādina eko vā dvau vā saṁbahulā vā te tāṁ bhikṣūn evaṁ vadeyur mā yūyam āyuṣmaṁta itthaṁnāmānaṁ bhikṣum atra vastuniḥ kiṁcid vadantu tat kasmād dhetor dharmavādī caiṣa bhikṣur vinayavādī ca asmākaṁ caiṣa cchandaṁ ca ruciṁ cādāyānuvyāharati | jānaṁ caiṣa bhikṣur bhāṣate nājānaṁ yac cāsya bhikṣo rocate ca kṣamate ca asmākam api tad rocate ca kṣamate ca | te bhikṣavo bhikṣubhir evaṁ syur vacanīyāḥ naiṣa bhikṣur dharmavādī na vinayavādī adharmaṁ caiṣo ’vinayaṁ cādāya vigṛhyānuvyāharati niḥsṛjaṁtv āyuṣmantaḥ saṁghabhedānuvartitāṁ vyagravāditāṁ samagro hi saṁghaḥ sahitaḥ saṁmodamāna avivadamāna ekāgra ekoddeśa ekakṣīrodakībhūtaḥ sukhaṁ phāṣaṁ viharati evaṁ cet te bhikṣavo bhikṣubhir ucyamānās tad eva vastu samādāya vigṛhya tiṣṭheyur na pratiniḥsṛjeyus te bhikṣavo bhikṣubhir yāvat trir api samanuśāsitavyās tasya vastunaḥ pratiniḥsargāya te yāvat trir api samanuśiṣyamāṇās tad vastu pratiniḥsṛjeyur ity evaṁ kuśalaṁ no cet pratiniḥsṛjeyuḥ saṁghāvaśeṣaḥ 11",
    "san-sarv-bu-pm-tf11:62": "saṁghāvaśeṣa 12",
    "san-sarv-bu-pm-tf11:63": "bhikṣuḥ punar anyatamaṁ grāmaṁ vā nigamaṁ vopaniḥśritya viharet sa ca syāt kuladūṣakaḥ pāpasamācāraḥ tasya kulāni duṣṭāni dṛśyeran vā śrūyeran vā prajñāyeran vā pāpakāś ca tasya samācārā dṛśyeran vā śrūyeran vā prajñāyeran vā kuladūṣakaś ca syāt pāpasamācāraḥ sa bhikṣur bhikṣubhir evaṁ syād vacanīyaḥ āyuṣmāṁ kuladūṣakaḥ pāpasamācāras tasya te kulāni duṣṭāni dṛśyante ’pi śrūyante ’pi prajñāyante ’pi pāpakāś ca te samācārā dṛśyante ’pi śrūyante ’pi prajñāyante ’pi kuladūṣakaś cāyuṣmāṁ pāpasamācāraḥ prakramatv āyuṣmāṁ asmād āvāsād alaṁ tavehoṣitena evaṁ cet sa bhikṣur bhikṣubhir ucyamānas tān bhikṣūn evaṁ vadec chandagāmina āyuṣmanto bhikṣavo dveṣagāmino bhayagāmino mohagāmino yatra hi nāma tādṛśīm evāpattim āpannān ekatyāṁ bhikṣūṁ pravāsayanty ekatyāṁ bhikṣūn na pravāsayanti sa bhikṣur bhikṣubhir evaṁ syād vacanīyaḥ neme bhikṣavaś chandagāmino na dveṣagāmino na bhayagāmino na mohagāmina api tv āyuṣmān eva kuladūṣakaḥ pāpasamācāraḥ tasya te kulāni duṣṭāni dṛśyante ’pi śrūyante ’pi prajñāyante ’pi pāpakāś ca te samācārā dṛśyante ’pi śrūyante ’pi prajñāyante ’pi kuladūṣakaś cāyuṣmān pāpasamācāraḥ niḥsṛjatv āyuṣmāṁś chandagāmi vacanaṁ dveṣagāmi bhayagāmi mohagāmi vacanaṁ evaṁ cet sa bhikṣur bhikṣubhir ucyamānas tad eva vastu samādāya vigṛhya tiṣṭhen na pratiniḥsṛjet sa bhikṣur bhikṣubhir yāvat trir api samanuśāsitavyas tasya vastunaḥ pratiniḥsargāya sa yāvat trir api samanuśiṣyamāṇas tad vastu pratiniḥsṛjed ity evaṁ kuśalaṁ no cet pratiniḥsṛjet saṁghāvaśeṣaḥ 12",
    "san-sarv-bu-pm-tf11:64": "saṁghāvaśeṣa 13",
    "san-sarv-bu-pm-tf11:65": "bhikṣuḥ punar ihaikatyo durvacajātīyaḥ syāt sa uddeśaparyāpannaiḥ śikṣāpadair bhikṣubhiḥ saha dharmeṇa saha vinayenocyamāna ātmānam avacanīyaṁ kuryān mā mām āyuṣmantaḥ kiṁcid vadantu kalyāṇaṁ vā pāpakaṁ vā aham apy āyuṣmato na kiṁcid vakṣyāmi kalyāṇaṁ vā pāpakaṁ vā viramantv āyuṣmanto madvacanād alaṁ vo m. + + ktena sa bhikṣur bhikṣubhir evaṁ syād vacanīyo mā tvam āyuṣmann uddeśaparyāpannaiḥ śikṣāpadair bhikṣubhiḥ saha dharmeṇa saha vinayenocyamāna ātmānam avacanīyaṁ kārṣīr vacanīyam evāyuṣmān ātmānaṁ karotu āyuṣmantam api bhikṣavo vakṣyanti saha dharmeṇa saha vinayena āyuṣmān api bhikṣūṁ vadatu saha dharmeṇa saha vinayena evaṁ saṁvṛddhā tasya bhagavataḥ pariṣad yadutānyonyavacanīyād anyonyāvavādād anyonyānuśāsanād anyonyāpattivyutthāpanān niḥsṛjatv āyuṣmān ātmana avacanīyakarmāntatāṁ evaṁ cet sa bhikṣur bhikṣubhir ucyamānas tad eva vastu samādāya vigṛhya tiṣṭhen na pratiniḥsṛjet sa bhikṣur bhikṣubhir yāvat trir api samanuśāsitavyas tasya vastunaḥ pratiniḥsargāya sa yāvat trir api samanuśiṣyamāṇas tad vastu pratiniḥsṛjed ity evaṁ kuśalaṁ no cet pratiniḥsṛjet saṁghāvaśeṣaḥ 13 ||",
    "san-sarv-bu-pm-tf11:66": "",
    "san-sarv-bu-pm-tf11:67": "uddiṣṭā mayāyuṣmantas trayodaśa saṁghāvaśeṣā dharmā nava prathamāpattayaś catvāro yāvattṛtīyakā yeṣāṁ bhikṣur anyatamānyatamaṁ dharmam āpanno yāvatkālaṁ jānaṁ praticchādayati tāvatkālam akāmaṁ parivastavyaṁ bhavati | paryuṣitaparivāsitena bhikṣuṇā uttaraṁ saṁghe ṣaḍrātraṁ mānāpyaṁ cartavyaṁ bhavati cīrṇamānāpyo bhikṣur ābṛhaṇāt pratibaddhaḥ kṛtānudharmo yatra syād viṁśatigaṇo bhikṣusaṁghas tatra sa bhikṣur ābṛhitavya ekenāpy ūno viṁśatigaṇo bhikṣusaṁghas taṁ bhikṣum ābṛhyāt sa ca bhikṣur anābṛhitas te ca bhikṣavo garhyā iyaṁ tatra sāmīciḥ tatrāham āyuṣmataḥ pṛcchāmi kaccit sthātra pariśuddhā dvir api trir api pṛcchāmi kaccit sthātra pariśuddhāḥ pariśuddhā atrāyuṣmanto yasmāt tūṣṇīm evam etad dhārayāmi || ||",
    "san-sarv-bu-pm-tf11:68": "2 aniyata rules",
    "san-sarv-bu-pm-tf11:69": "imau punar āyuṣmanto dvāv aniyatau dharmāv anvardhamāsaṁ prātimokṣasūtroddeśam āgacchataḥ ||",
    "san-sarv-bu-pm-tf11:70": "aniyata 1",
    "san-sarv-bu-pm-tf11:71": "yaḥ punar bhikṣur mātṛgrāmeṇa sārdham ekaikena rahasi praticchanne āsane niṣadyāṁ kalpayed alaṁ gamanīyena taṁ ca śrāddheyavacanopāsikā trayāṇāṁ dharmāṇām anyatamānyatamena dharmeṇa vadet pārājikena vā saṁghāvaśeṣeṇa vā pātayantikena vā niṣadyāṁ bhikṣuḥ pratijānamānas trayāṇāṁ dharmāṇām anyatamānyatamena dharmeṇa kārayitavyaḥ pārājikena vā saṁghāvaśeṣeṇa vā pātayantikena vā yena yena dharmeṇa vā śrāddheyavacanopāsikā taṁ bhikṣuṁ vadet tena tena sa bhikṣuḥ kārayitavyaḥ ayaṁ dharmo ’niyataḥ 1",
    "san-sarv-bu-pm-tf11:72": "aniyata 2",
    "san-sarv-bu-pm-tf11:73": "na ca rahasi praticchanne āsane niṣadyāṁ kalpayen nālaṁ gamanīyena api tu taṁ mātṛgrāmaṁ duṣṭhulayā vācā ābhāṣeta pāpikayā asabhyayā maithunopasaṁhitayā taṁ ca śrāddheyavacanopāsikā dvayor dharmayor anyatamānyatamena dharmeṇa vadet saṁghāvaśeṣeṇa vā pātayantikena vā niṣadyāṁ bhikṣuḥ pratijānamāno dvayor dharmayor anyatamānyatamena dharmeṇa kārayitavyaḥ saṁghāvaśeṣeṇa vā pātayantikena vā yena yena dharmeṇa vā śrāddheyavacanopāsikā taṁ bhikṣuṁ vadet tena tena sa bhikṣuḥ kārayitavyaḥ ayam api dharmo ’niyataḥ 2 |",
    "san-sarv-bu-pm-tf11:74": "",
    "san-sarv-bu-pm-tf11:75": "uddiṣṭau mayāyuṣmanto dvāv aniyatau dharmau tatrāham āyuṣmataḥ pṛcchāmi kaccit sthātra pariśuddhā dvir api trir api pṛcchāmi kaccit sthātra pariśuddhāḥ pariśuddhā atrāyuṣmanto yasmāt tūṣṇīm evam etad dhārayāmi || ||",
    "san-sarv-bu-pm-tf11:76": "30 niḥsargikāḥ pātayantikā rules",
    "san-sarv-bu-pm-tf11:77": "ime punar āyuṣmantas triṁśan niḥsargikāḥ pātayantikā dharmā anvardhamāsaṁ prātimokṣasūtroddeśam āgacchanti ||",
    "san-sarv-bu-pm-tf11:78": "niḥsargikā pātayantikā 1",
    "san-sarv-bu-pm-tf11:79": "niṣṭhitacīvareṇa bhikṣuṇā uddhṛte kaṭhine daśāhaparamam atiriktaṁ cīvaraṁ dhārayitavyaṁ tata uttaraṁ dhārayen niḥsargikā pātayantikā 1",
    "san-sarv-bu-pm-tf11:80": "niḥsargikā pātayantikā 2",
    "san-sarv-bu-pm-tf11:81": "niṣṭhitacīvaro bhikṣur uddhṛte kaṭhine ekarātram api trayāṇāṁ cīvarāṇām anyatamānyatamasmāc cīvarād vipravased anyatra saṁghasaṁmatyā niḥsargikā pātayantikā 2",
    "san-sarv-bu-pm-tf11:82": "niḥsargikā pātayantikā 3",
    "san-sarv-bu-pm-tf11:83": "niṣṭhitacīvarasya bhikṣor uddhṛte kaṭhine utpadyetākālacīvaram ākāṁkṣamāṇena tena bhikṣuṇā pratigṛhītavyaṁ pratigṛhya sacet paripūryeta kṣipram eva kṛtvā dhārayitavyaṁ no cet paripūryeta māsaparamaṁ tena bhikṣuṇā tac cīvaram upanikṣiptavyaṁ satyāṁ cīvarapratyāśāyām ūnasya vā paripūryārthaṁ tata uttaram upanikṣipen niḥsargikā pātayantikā 3",
    "san-sarv-bu-pm-tf11:84": "niḥsargikā pātayantikā 4",
    "san-sarv-bu-pm-tf11:85": "yaḥ punar bhikṣur ajñātyā bhikṣuṇyā purāṇacīvaraṁ dhāvayed vā rañjayed vā ākoṭayed vā niḥsargikā pātayantikā 4",
    "san-sarv-bu-pm-tf11:86": "niḥsargikā pātayantikā 5",
    "san-sarv-bu-pm-tf11:87": "yaḥ punar bhikṣur ajñātyā bhikṣuṇyāḥ santikāc cīvaraṁ pratigṛhṇīyād anyatra parivartakena niḥsargikā pātayantikā 5",
    "san-sarv-bu-pm-tf11:88": "niḥsargikā pātayantikā 6",
    "san-sarv-bu-pm-tf11:89": "yaḥ punar bhikṣur ajñātiṁ gṛhapatiṁ gṛhapatipatnīṁ vā cīvaraṁ vijñāpayed anyatra samayād abhiniṣpanne cīvare niḥsargikā pātayantikā 6 tatrāyaṁ samaya ācchinnacīvaro bhikṣuḥ syān naṣṭacīvaro vā dagdhacīvaro vā ūḍhacīvaro vā ayaṁ tatra samayaḥ 6",
    "san-sarv-bu-pm-tf11:90": "niḥsargikā pātayantikā 7",
    "san-sarv-bu-pm-tf11:91": "ācchinnacīvareṇa bhikṣuṇā naṣṭacīvareṇa vā dagdhacīvareṇa vā ūḍhacīvareṇa vā ajñātiṁ gṛhapatiṁ gṛhapatipatnīṁ vā cīvaraṁ vijñā... taṁ ced bhikṣuṁ śrāddho gṛhapatir gṛhapatipatnī vā saṁbahulaiś cīvaraiḥ pravārayed ākāṁkṣamāṇena tena bhikṣuṇā sāntarottaraparamaṁ tataś cīvaraṁ pratigṛhītavyaṁ tata uttaraṁ pratigṛhṇīyān niḥsargikā pātayantikā 7",
    "san-sarv-bu-pm-tf11:92": "niḥsargikā pātayantikā 8",
    "san-sarv-bu-pm-tf11:93": "bhikṣuṁ punar uddiśya ajñātinā gṛhapatinā gṛhapatipatnyā vā cīvaracetanakāny upaskṛtāni syur ebhir ahaṁ cīvaracetanakair evaṁrūpam evaṁrūpaṁ cīvaraṁ cetayitvā evaṁnāmānaṁ bhikṣum ācchādayiṣyāmīti tatra cet sa bhikṣuḥ pūrvam apravāritaḥ samānaḥ upasaṁkramya ajñātiṁ gṛhapatiṁ gṛhapatipatnīṁ vā kaṁcid eva vikalpam āpadyann evaṁ vaded yāni tāny āyuṣmatā mām uddiśya cīvaracetanakāny upaskṛtāny ebhiś cīvaracetanakair evaṁrūpam evaṁrūpaṁ cīvaraṁ cetayitvā evaṁnāmānaṁ bhikṣum ācchādayiṣyāmīti sādhv āyuṣmaṁs taiś cīvaracetanakair evaṁrūpam evaṁrūpaṁ cīvaraṁ cetayitvā cīvareṇa mām ācchādayeti kalyāṇakāmatām upādāya abhiniṣpanne cīvare niḥsargikā pātayantikā 8",
    "san-sarv-bu-pm-tf11:94": "niḥsargikā pātayantikā 9",
    "san-sarv-bu-pm-tf11:95": "bhikṣuṁ punar uddiśya dvābhyām ajñātibhyāṁ gṛhapatibhyāṁ gṛhapati patnībhyāṁ vā pratyekacīvaracetanakāny upaskṛtāni syur ebhir āvāṁ cīvaracetanakair evaṁrūpaṁ evaṁrūpaṁ pratyekacīvaraṁ cetayitvā evaṁnāmānaṁ bhikṣum ācchādayiṣyāvaḥ pratyekacīvarābhyām iti | tatra cet sa bhikṣuḥ pūrvam apravāritaḥ samāna upasaṁkramya tau dvāv ajñātī gṛhapatī gṛhapatipatnyau vā kaṁcid eva vikalpam āpadyann evaṁ vaded yāni tāny āyuṣmadbhyāṁ mām uddiśya cīvaracetanakāny upaskṛtāny ebhir āvāṁ cīvaracetanakair evaṁrūpam evaṁrūpaṁ pratyekacīvaraṁ cetayitvā evaṁnāmānaṁ bhikṣum ācchādayiṣyāvaḥ sādhv āyuṣmantau taiś cīvaracetanakair evaṁrūpam evaṁrūpaṁ pratyekacīvaraṁ cetayitvācchādayataṁ māṁ cīvareṇa ubhau bhūtvaikeneti kalyāṇakāmatām upādāyābhiniṣpanne cīvare niḥsargikā pātayantikā 9",
    "san-sarv-bu-pm-tf11:96": "niḥsargikā pātayantikā 10",
    "san-sarv-bu-pm-tf11:97": "bhikṣuṁ punar uddiśya rājñā vā rājamahāmātreṇa vā brāhmaṇena vā gṛhapatinā vā dūtasya haste cīvaracetanakāni preṣitāni syuḥ sa dūtas taṁ bhikṣum upasaṁkramyaivaṁ vaded imāni te āyuṣmaṁ rājñā vā rājamahāmātreṇa vā brāhmaṇena vā gṛhapatinā vā cīvaracetanakāni preṣitāni pratigṛhṇātv āyuṣmāṁ cīvaracetanakāny anukampām upādāya | sa bhikṣus taṁ dūtam evaṁ vaden nāyuṣman dūta kalpante bhikṣūṇāṁ cīvaracetanakāni pratigṛhītuṁ cīvaraṁ tu vayaṁ labdhvā kālena kalpikaṁ svahastaṁ pratigṛhya kṣipram eva kṛtvā dhārayāmaḥ sa dūtas taṁ bhikṣum evaṁ vaded asty āyuṣmatāṁ kaścid vaiyyāpatyakaro yo bhikṣūṇāṁ vaiyyāpatyaṁ karoti | cīvarārthikena bhikṣuṇā vaiyyāpatyakaro vyapadeṣṭavya ārāmiko vā upāsako vā eṣa bhikṣūṇāṁ vaiyyāpatyaṁ karoti | sa dūtas taṁ vaiyyāpatyakaram upasaṁkramyaivaṁ vaded imāny āyuṣmaṁ vaiyyāpatyakara cīvaracetanakāni rājñā vā rājamahāmātreṇa vā brāhmaṇena vā gṛhapatinā vā evaṁnāmānaṁ bhikṣum uddiśya preṣitāni sādhv āyuṣmaṁ vaiyyāpatyakara tvam ebhiś cīvaracetanakair evaṁrūpam evaṁrūpaṁ cīvaraṁ cetayitvā | sa bhikṣus tvām upasaṁkramiṣyati kālena taṁ tvam ācchādaya cīvareṇa kalpikeneti | evaṁ sa dūtas taṁ vaiyyāpatyakaraṁ sādhu ca suṣṭhu ca samanuśiṣya taṁ bhikṣum upasaṁkramyaivaṁ vaded yo sāv āyuṣmatā vaiyyāpatyakaro vyapadiṣṭaḥ samanuśiṣṭaḥ sa mayā | taṁ tvam upasaṁkrama kālena ācchādayiṣyati tvāṁ cīvareṇa kalpikeneti | cīvarārthikena bhikṣuṇā vaiyyāpatyakaram upasaṁkramya dvis triś codayitavyaḥ smārayitavyaḥ artho me vaiyyāpatyakara cīvareṇa dvis triś codayataḥ smārayataḥ saced abhiniṣpadyeta cīvaram ity evaṁ kuśalaṁ no ced abhiniṣpadyeta catuṣpañcaṣaṭkṛtvāparamaṁ tūṣṇīm uddeśe sthātavyaṁ tūṣṇīm uddeśe sthitasya saced abhiniṣpadyeta cīvaram ity evaṁ kuśalaṁ no ced abhiniṣpadyeta tata uttaraṁ vyāyameta cīvarasyābhiniṣpattaye abhiniṣpanne cīvare niḥsargikā pātayantikā | no ced abhiniṣpadyeta tena bhikṣuṇā yatas tāni cīvaracetanakāny ānītāni tatra svayaṁ vā gantavyaṁ dūto vā preṣitavyo yāni tāny āyuṣmatā mām uddiśya cīvaracetanakāni preṣitāni na tāny asmākaṁ kaṁcid arthaṁ prakurvanti prajānātv āyuṣmāṁ svam arthaṁ mā te praṇaśyed iyaṁ tatra sāmīciḥ 10 ||",
    "san-sarv-bu-pm-tf11:98": "niḥsargikā pātayantikā 11",
    "san-sarv-bu-pm-tf11:99": "yaḥ punar bhikṣur navaṁ kauśeyaṁ saṁstaraṁ kārayen niḥsargikā pātayantikā 11",
    "san-sarv-bu-pm-tf11:100": "niḥsargikā pātayantikā 12",
    "san-sarv-bu-pm-tf11:101": "yaḥ punar bhikṣuḥ śuddhakāḍānām eḍakalomnāṁ navaṁ saṁstaraṁ kārayen niḥsargikā pātayantikā 12",
    "san-sarv-bu-pm-tf11:102": "niḥsargikā pātayantikā 13",
    "san-sarv-bu-pm-tf11:103": "navaṁ punar bhikṣuṇā saṁstaraṁ kārayatā dvau bhāgau śuddhakāḍānām eḍakalomnām ādātavyau tṛtīyo ’vadātānāṁ caturtho gocarikānām anādāya ced bhikṣur dvau bhāgau śuddhakāḍānām eḍakalomnām tṛtīyam avadātānāṁ caturthaṁ gocarikānāṁ navaṁ saṁstaraṁ kārayet kalyāṇakāmatām upādāya niḥsargikā pātayantikā 13",
    "san-sarv-bu-pm-tf11:104": "niḥsargikā pātayantikā 14",
    "san-sarv-bu-pm-tf11:105": "navaṁ punar bhikṣuṇā saṁstaraṁ kārayitvā akāmaṁ ṣaḍ varṣāṇi dhārayitavyaṁ arvāk ced bhikṣuḥ ṣaḍbhyo varṣebhyaḥ purāṇasaṁstaraṁ niḥsṛjya vā aniḥsṛjya vā anyaṁ navaṁ saṁstaraṁ kārayed anyatra saṁghasaṁmatyā kalyāṇakāmatām upādāya niḥsargikā pātayantikā 14",
    "san-sarv-bu-pm-tf11:106": "niḥsargikā pātayantikā 15",
    "san-sarv-bu-pm-tf11:107": "navaṁ bhikṣuṇā niṣīdanasaṁstaraṁ kārayatā purāṇaniṣīdanasaṁstarasāmantakāt sugatavitastir ādātavyā navasya durvarṇīkaraṇāya anādāya ced bhikṣuḥ purāṇaniṣīdanasaṁstarasāmantakāt sugatavitastiṁ navasya durvarṇīkaraṇāya navaṁ niṣīdanasaṁstaraṁ kārayet kalyāṇakāmatām upādāya niḥsargikā pātayantikā 15",
    "san-sarv-bu-pm-tf11:108": "niḥsargikā pātayantikā 16",
    "san-sarv-bu-pm-tf11:109": "bhikṣoś ced adhvānamārgapratipannasyotpadyerann eḍakalomāni ākāṅkṣatā tena bhikṣuṇā pratigṛhītavyāni pratigṛhya yāvat triyojanaparamaṁ svayaṁ hartavyāny asati hartari tata uttaraṁ haren niḥsargikā pātayantikā 16",
    "san-sarv-bu-pm-tf11:110": "niḥsargikā pātayantikā 17",
    "san-sarv-bu-pm-tf11:111": "yaḥ punar bhikṣur ajñātyā bhikṣuṇyā eḍakalomāni dhāvayed vā rañjayed vā vijaṭayed vā niḥsargikā pātayantikā 17",
    "san-sarv-bu-pm-tf11:112": "niḥsargikā pātayantikā 18",
    "san-sarv-bu-pm-tf11:113": "yaḥ punar bhikṣuḥ svahastaṁ rūpyam udgṛhṇīyād vā udgrāhayed vā niḥsargikā pātayantikā 18",
    "san-sarv-bu-pm-tf11:114": "niḥsargikā pātayantikā 19",
    "san-sarv-bu-pm-tf11:115": "yaḥ punar bhikṣur nānāprakāraṁ rūpyavyavahāraṁ samāpadyeta niḥsargikā pātayantikā 19",
    "san-sarv-bu-pm-tf11:116": "niḥsargikā pātayantikā 20",
    "san-sarv-bu-pm-tf11:117": "yaḥ punar bhikṣur nānāprakāraṁ krayavikrayaṁ samāpadyeta niḥsargikā pātayantikā 20 ||",
    "san-sarv-bu-pm-tf11:118": "niḥsargikā pātayantikā 21",
    "san-sarv-bu-pm-tf11:119": "daśāhaparamaṁ bhikṣuṇā atiriktaṁ pātraṁ dhārayitavyaṁ tata uttaraṁ dhārayen niḥsargikā pātayantikā 21",
    "san-sarv-bu-pm-tf11:120": "niḥsargikā pātayantikā 22",
    "san-sarv-bu-pm-tf11:121": "yaḥ punar bhikṣuḥ sati pāribhogīye pātre ūnapañcabandhane anyaṁ navaṁ pātraṁ vijñāpayet kalyāṇakāmatām upādāya niḥsargikā pātayantikā | tena bhikṣuṇā tat pātraṁ bhikṣupariṣadi niḥsṛṣṭavyaṁ yas tasyāṁ bhikṣupariṣadi pātraparyantaḥ sa tasyānupradātavyaḥ idaṁ te bhikṣo pātraṁ na visarjayitavyaṁ na vikalpayitavyaṁ yāvad bhedād dhārayitavyaṁ iyaṁ tatra sāmīciḥ 22",
    "san-sarv-bu-pm-tf11:122": "niḥsargikā pātayantikā 23",
    "san-sarv-bu-pm-tf11:123": "yaḥ punar bhikṣuḥ svayācitaṁ sūtraṁ vijñapya ajñātinā tantravāyena cīvaraṁ vāyayen niḥsargikā pātayantikā 23",
    "san-sarv-bu-pm-tf11:124": "niḥsargikā pātayantikā 24",
    "san-sarv-bu-pm-tf11:125": "bhikṣuṁ ced uddiśya ajñātir gṛhapatir gṛhapatipatnī vā tantravāyena cīvaraṁ vāyayet tatra cet sa bhikṣuḥ pūrvam apravāritaḥ samāna upasaṁkramya taṁ tantravāyaṁ kaṁcid eva vikalpam āpadyann evaṁ vaded yad āyuṣmaṁ tantravāya jānāsi idaṁ cīvaraṁ mām uddiśya ūyate sādhv āyuṣmān etac cīvaraṁ sūtaṁ ca karotu sulikhitaṁ ca suvistṛtaṁ ca sutakṣitaṁ ca apy eva vayam āyuṣmataḥ kiṁcid eva mātram upasaṁhariṣyāmaḥ piṇḍapātaṁ vā piṇḍapātamātraṁ vā piṇḍapātasaṁvaraṁ vā evaṁ cet sa bhikṣus taṁ tantravāyaṁ saṁjñapya vā saṁjñāpya vā tataḥ paścāt kiṁcid eva mātram upasaṁhared piṇḍapātaṁ vā piṇḍapātamātraṁ vā piṇḍapātasaṁvaraṁ vā cīvarasyābhiniṣpattaye abhiniṣpanne cīvare niḥsargikā pātayantikā 24",
    "san-sarv-bu-pm-tf11:126": "niḥsargikā pātayantikā 25",
    "san-sarv-bu-pm-tf11:127": "yaḥ punar bhikṣur bhikṣoḥ pātraṁ vā cīvaraṁ vā dattvā tataḥ paścād abhiṣaktaḥ kupitaś caṇḍīkṛto ’nāptamanā ācchindyād ācchedayed vā ānaya bhikṣo cīvaraṁ na te bhūyo dadāmīti tena bhikṣuṇā sa vastuśeṣo niḥsṛṣṭavyo bhavati cāsya niḥsargikā pātayantikā 25",
    "san-sarv-bu-pm-tf11:128": "niḥsargikā pātayantikā 26",
    "san-sarv-bu-pm-tf11:129": "māsaśeṣe grīṣme bhikṣuṇā varṣāśāṭīcīvaraṁ paryeṣitavyaṁ yāvad ardhamāsakṛtāsu varṣāsu dhārayitavyaṁ | arvāk ced bhikṣur māsaśeṣād grīṣmād varṣāśāṭīcīvaraṁ paryeṣeta ūrdhvaṁ cārdhamāsakṛtāsu varṣāsu dhārayen niḥsargikā pātayantikā 26",
    "san-sarv-bu-pm-tf11:130": "niḥsargikā pātayantikā 27",
    "san-sarv-bu-pm-tf11:131": "daśāhānāgatāyāṁ pravāraṇāyāṁ bhikṣor utpadyetākālacīvaram ākāṁkṣatā tena bhikṣuṇā pratigṛhītavyaṁ pratigṛhya yāvac cīvarakālasamayān nikṣiptavyaṁ tata uttaram upanikṣipen niḥsargikā pātayantikā 27",
    "san-sarv-bu-pm-tf11:132": "niḥsargikā pātayantikā 28",
    "san-sarv-bu-pm-tf11:133": "trayomāsānāgate kārttike pūrṇamāse ūnavarṣāraṇyako bhikṣur āraṇyakeṣu śayyāsaneṣūpagataḥ syāt sāśaṅkasaṁmateṣu sabhayasaṁmateṣu sapratibhayabhairavasaṁmateṣu ākāṁkṣatāraṇyakena bhikṣuṇā trayāṇāṁ cīvarāṇām anyatamānyatamaṁ cīvaram antargṛhe upanikṣiptavyaṁ syād āraṇyakasya bhikṣos tathārūpapratyayo bahiḥsīmaṁ gantuṁ ṣaḍrātraparamam āraṇyakena bhikṣuṇā tataś cīvarād vipravastavyaṁ tata uttaraṁ vipravasen niḥsargikā pātayantikā 28",
    "san-sarv-bu-pm-tf11:134": "niḥsargikā pātayantikā 29",
    "san-sarv-bu-pm-tf11:135": "yaḥ punar bhikṣur jānaṁ sāṁghikaṁ lābhaṁ pariṇatam ātmanaḥ pariṇāmayen niḥsargikā pātayantikā 29",
    "san-sarv-bu-pm-tf11:136": "niḥsargikā pātayantikā 30",
    "san-sarv-bu-pm-tf11:137": "yāni tāni bhagavatā glānānāṁ bhikṣūṇāṁ sāṁpreyāṇi pratiṣevanīyāni bhaiṣajyāny anujñātāni tadyathā sarpis tailaṁ madhu phāṇitaṁ saptāhaparamaṁ tāni glānena bhikṣuṇā saṁnidhikāraparibhogena paribhoktavyāni tata uttaraṁ paribhuñjīta niḥsargikā pātayantikā 30 ||",
    "san-sarv-bu-pm-tf11:138": "",
    "san-sarv-bu-pm-tf11:139": "uddiṣṭā mayāyuṣmantas triṁśan niḥsargikāḥ pātayantikā dharmās tatrāham āyuṣmataḥ pṛcchāmi kaccit sthātra pariśuddhā dvir api trir api pṛcchāmi kaccit sthātra pariśuddhāḥ pariśuddhā atrāyuṣmanto yasmāt tūṣṇīm evam etad dhārayāmi || ||",
    "san-sarv-bu-pm-tf11:140": "90 pātayantikā rules",
    "san-sarv-bu-pm-tf11:141": "ime punar āyuṣmanto navati pātayantikā dharmā anvardhamāsaṁ prātimokṣasūtroddeśam āgacchanti |",
    "san-sarv-bu-pm-tf11:142": "pātayantikā 1",
    "san-sarv-bu-pm-tf11:143": "saṁprajānamṛṣāvādāt pātayantikā 1",
    "san-sarv-bu-pm-tf11:144": "pātayantikā 2",
    "san-sarv-bu-pm-tf11:145": "apakarṣavādāt pātayantikā 2",
    "san-sarv-bu-pm-tf11:146": "pātayantikā 3",
    "san-sarv-bu-pm-tf11:147": "bhikṣupaiśunyāt pātayantikā 3",
    "san-sarv-bu-pm-tf11:148": "pātayantikā 4",
    "san-sarv-bu-pm-tf11:149": "yaḥ punar bhikṣur jānaṁ saṁghena yathādharmaṁ nikṣiptam adhikaraṇaṁ punaḥ karmaṇy utkoṭayet pātayantikā 4",
    "san-sarv-bu-pm-tf11:150": "pātayantikā 5",
    "san-sarv-bu-pm-tf11:151": "yaḥ punar bhikṣur mātṛgrāmasyottaraṁṣaṭpañcikayā vācā dharmaṁ deśayed anyatra vijñapuruṣāt pātayantikā 5",
    "san-sarv-bu-pm-tf11:152": "pātayantikā 6",
    "san-sarv-bu-pm-tf11:153": "yaḥ punar bhikṣur anupasaṁpannena pudgalena sārdhaṁ padaśo dharmaṁ vācayet pātayantikā 6",
    "san-sarv-bu-pm-tf11:154": "pātayantikā 7",
    "san-sarv-bu-pm-tf11:155": "yaḥ punar bhikṣur anupasaṁpannasya pudgalasyottaraṁmanuṣyadharmam ārocayed bhūtaṁ pātayantikā 7",
    "san-sarv-bu-pm-tf11:156": "pātayantikā 8",
    "san-sarv-bu-pm-tf11:157": "yaḥ punar bhikṣur bhikṣor jānaṁ duṣṭhūlām āpattim anupasaṁpannasya pudgalasyāntike ārocayed anyatra saṁghasaṁmatyā pātayantikā 8",
    "san-sarv-bu-pm-tf11:158": "pātayantikā 9",
    "san-sarv-bu-pm-tf11:159": "yaḥ punar bhikṣuḥ pūrvaṁ samanujñako bhūtvā tataḥ paścād evaṁ vaded yathā saṁstutānām ime bhikṣavaḥ sāṁghikaṁ lābhaṁ pariṇāmayantīti pātayantikā 9",
    "san-sarv-bu-pm-tf11:160": "pātayantikā 10",
    "san-sarv-bu-pm-tf11:161": "yaḥ punar bhikṣuḥ prātimokṣasūtroddiśyamāne evaṁ vadet kiṁ punar ebhiḥ kṣudrānukṣudraiḥ śikṣāpadair uddiṣṭair yāni bhikṣūṇāṁ kaukṛtyāya vilekhāya viheṭhāya saṁvartantīti śikṣāvidaṇḍanāt pātayantikā 10 ||",
    "san-sarv-bu-pm-tf11:162": "pātayantikā 11",
    "san-sarv-bu-pm-tf11:163": "bījagrāmabhūtagrāmapātanāt pātayantikā 11",
    "san-sarv-bu-pm-tf11:164": "pātayantikā 12",
    "san-sarv-bu-pm-tf11:165": "avadhyānakṣipaṇāt pātayantikā 12",
    "san-sarv-bu-pm-tf11:166": "pātayantikā 13",
    "san-sarv-bu-pm-tf11:167": "anyavādaviheṭhanāt pātayantikā 13",
    "san-sarv-bu-pm-tf11:168": "pātayantikā 14",
    "san-sarv-bu-pm-tf11:169": "yaḥ punar bhikṣuḥ sāṁghikaṁ śayyāsanaṁ pīṭhaṁ vā mañcaṁ vā brisiṁ vā kurcaṁ vā abhyavakāśe prajñapya tataḥ prakramen noddharen noddhārayed vā pātayantikā 14",
    "san-sarv-bu-pm-tf11:170": "pātayantikā 15",
    "san-sarv-bu-pm-tf11:171": "yaḥ punar bhikṣuḥ sāṁghike vihāre śayyāṁ saṁstīrya vā saṁstārayed vā tataḥ prakramen noddharen noddhārayed vā pātayantikā 15",
    "san-sarv-bu-pm-tf11:172": "pātayantikā 16",
    "san-sarv-bu-pm-tf11:173": "yaḥ punar bhikṣur abhiṣaktaḥ kupitaś caṇḍīkṛto ’nāptamanāḥ sāṁghikād vihārād bhikṣuṁ niṣkarṣen niṣkarṣayed vā cara pareṇa mohapuruṣa naśya tvaṁ na tvayeha vastavyam idam eva pratyayaṁ kṛtvā nānyathāt pātayantikā 16",
    "san-sarv-bu-pm-tf11:174": "pātayantikā 17",
    "san-sarv-bu-pm-tf11:175": "yaḥ punar bhikṣuḥ sāṁghike vihāre jānaṁ pūrvopagatāṁ bhikṣūṁ paścād āgatyānupraskadya śayyāṁ kalpayed yasya saṁbādhaṁ bhaviṣyati sa prakramiṣyatīti idam eva pratyayaṁ kṛtvā nānyathāt pātayantikā 17",
    "san-sarv-bu-pm-tf11:176": "pātayantikā 18",
    "san-sarv-bu-pm-tf11:177": "yaḥ punar bhikṣuḥ sāṁghike vihāre uparivihāyasikuṭikāyām ahāryapādake pīṭhe vā mañce vā balena niṣīded vā nipadyed vā pātayantikā",
    "san-sarv-bu-pm-tf11:178": "pātayantikā 19",
    "san-sarv-bu-pm-tf11:179": "yaḥ punar bhikṣuḥ saprāṇakenodakena tṛṇaṁ vā mṛttikaṁ vā siṁcet secayed vā pātayantikā",
    "san-sarv-bu-pm-tf11:180": "pātayantikā 20",
    "san-sarv-bu-pm-tf11:181": "mahallakaṁ bhikṣuṇā vihāraṁ kārayatā yāvad dvārakośārgaḍasthāpana ālokasaṁdhibhūmiparikarm|||...|||nā dvau trayo vācchādanapathāḥ saṁcaro|||...|||vyādhiṣṭhātavyā tata uttaram adhitiṣṭhet pātayantikā ||",
    "san-sarv-bu-pm-tf11:182": "pātayantikā 21",
    "san-sarv-bu-pm-tf11:183": "yaḥ punar bhikṣur asaṁmataḥ saṁghena bhikṣuṇīr avavadet pātayantikā 21",
    "san-sarv-bu-pm-tf11:184": "pātayantikā 22",
    "san-sarv-bu-pm-tf11:185": "saṁmato ’trāpi bhikṣur yāvat sūryāstaṁgamanakālasamayād bhikṣuṇīr avavadet pātayantikā 22",
    "san-sarv-bu-pm-tf11:186": "pātayantikā 23",
    "san-sarv-bu-pm-tf11:187": "yaḥ punar bhikṣur evaṁ vaded āmiṣahetor bhikṣavo bhikṣuṇīr avavadantīti pātayantikā 23",
    "san-sarv-bu-pm-tf11:188": "pātayantikā 24",
    "san-sarv-bu-pm-tf11:189": "yaḥ punar bhikṣur bhikṣuṇyā sārdhaṁ saṁvidhāya samānamārgaṁ pratipadyetāntato grāmāntaram api anyatra samayāt pātayantikā tatrāyaṁ samayaḥ sārthagamanīyo mārgo bhavati sāśaṅkasaṁmataḥ sabhayasaṁmataḥ sapratibhayabhairavasaṁmato ’yaṁ tatra samayaḥ 24",
    "san-sarv-bu-pm-tf11:190": "pātayantikā 25",
    "san-sarv-bu-pm-tf11:191": "yaḥ punar bhikṣur bhikṣuṇyā sārdhaṁ saṁvidhāyaikanāvam abhiruhed ūrdhvagāminīṁ vādhogāminīṁ vānyatra tīryakpārasaṁtaraṇāt pātayantikā 25",
    "san-sarv-bu-pm-tf11:192": "pātayantikā 26",
    "san-sarv-bu-pm-tf11:193": "yaḥ punar bhikṣur ajñātyā bhikṣuṇyāś cīvaraṁ kuryāt pātayantikā 26",
    "san-sarv-bu-pm-tf11:194": "pātayantikā 27",
    "san-sarv-bu-pm-tf11:195": "yaḥ punar bhikṣur ajñātyā bhikṣuṇyāś cīvaraṁ dadyāt pātayantikā 27",
    "san-sarv-bu-pm-tf11:196": "pātayantikā 28",
    "san-sarv-bu-pm-tf11:197": "yaḥ punar bhikṣur bhikṣuṇyā sārdham ekākī rahasi praticchanne niṣadyāṁ kalpayet pātayantikā 28",
    "san-sarv-bu-pm-tf11:198": "pātayantikā 29",
    "san-sarv-bu-pm-tf11:199": "yaḥ punar bhikṣur ekākī mātṛgrāmeṇa sārdham abhyavakāśe niṣadyāṁ kalpayet pātayantikā 29",
    "san-sarv-bu-pm-tf11:200": "pātayantikā 30",
    "san-sarv-bu-pm-tf11:201": "yaḥ punar bhikṣur bhikṣuṇīparipācitaṁ piṇḍapātaṁ paribhuṁjītānyatra prāggṛhisamārambhāt pātayantikā 30 ||",
    "san-sarv-bu-pm-tf11:202": "pātayantikā 31",
    "san-sarv-bu-pm-tf11:203": "paraṁparabhojanam anyatra samayāt pātayantikā tatrāyaṁ samayo glānasamayaś cīvaradānakālasamayo ’yaṁ tatra samayaḥ 31",
    "san-sarv-bu-pm-tf11:204": "pātayantikā 32",
    "san-sarv-bu-pm-tf11:205": "ekāvasathoṣitena bhikṣuṇā aglānenaikaḥ piṇḍapātaḥ paribhoktavyas tata uttaraṁ paribhuṁjīta pātayantikā 32",
    "san-sarv-bu-pm-tf11:206": "pātayantikā 33",
    "san-sarv-bu-pm-tf11:207": "bhikṣavaḥ punaḥ saṁbahulāḥ kulāny upasaṁkrameyus tāṁś cec chrāddhā brāhmaṇagṛhapatayo yāvadarthaṁ pravārayeyuḥ pūpair vā manthair vā ākāṁkṣamāṇais tair bhikṣubhir dvau trayo vā pātrapūrāḥ pratigṛhītavyās tata uttaraṁ pratigṛhṇīyuḥ pātayantikā | dvau trīṁ vā pātrapūrāṁ pratigṛhya bahir ārāmaṁ niṣkramya santo bhikṣavaḥ saṁvedayitavyā iyaṁ tatra sāmīciḥ 33",
    "san-sarv-bu-pm-tf11:208": "pātayantikā 34",
    "san-sarv-bu-pm-tf11:209": "yaḥ punar bhikṣur bhuktavāṁ pravāritaḥ akṛtātiriktaṁ khādanīyabhojanīyaṁ khāded vā bhuṁjīta vā pātayantikā 34",
    "san-sarv-bu-pm-tf11:210": "pātayantikā 35",
    "san-sarv-bu-pm-tf11:211": "yaḥ punar bhikṣur jānaṁ bhikṣuṁ bhuktavantaṁ pravāritam akṛtātiriktena khādanīyabhojanīyena yāvadarthaṁ pravārayed idam āyuṣmaṁ khādeti bhuṁkṣvety āsādanaprekṣī kaccid eṣa bhikṣur muhūrtam apy āsāditaḥ syād idam eva pratyayaṁ kṛtvā nānyathā pātayantikā 35",
    "san-sarv-bu-pm-tf11:212": "pātayantikā 36",
    "san-sarv-bu-pm-tf11:213": "gaṇabhojanam anyatra samayāt pātayantikā tatrāyaṁ samayo glānasamayaś cīvaradānakālasamayaḥ adhvānamārgasamayaḥ nāvādhirohaṇaṁ mahāsamājaśramaṇabhaktasamayo ’yaṁ tatra samayaḥ 36",
    "san-sarv-bu-pm-tf11:214": "pātayantikā 37",
    "san-sarv-bu-pm-tf11:215": "yaḥ punar bhikṣur akāle khādanīyabhojanīyaṁ khāded vā bhuṁjīta vā pātayantikā 37",
    "san-sarv-bu-pm-tf11:216": "pātayantikā 38",
    "san-sarv-bu-pm-tf11:217": "yaḥ punar bhikṣuḥ saṁnihitaṁ khādanīyabhojanīyaṁ khāded vā bhuṁjīta vā pātayantikā 38",
    "san-sarv-bu-pm-tf11:218": "pātayantikā 39",
    "san-sarv-bu-pm-tf11:219": "yaḥ punar bhikṣur aparigṛhītam āhāraṁ mukhadvāreṇāhared anyatrodakadantakāṣṭhābhyāṁ pātayantikā 39",
    "san-sarv-bu-pm-tf11:220": "pātayantikā 40",
    "san-sarv-bu-pm-tf11:221": "yāni punas tāni kuleṣu praṇītabhojanāny anujñātāni tadyathā kṣīraṁ dadhi navanītaṁ sarpis tailaṁ matsyo māṁsavallūrā yaḥ punar bhikṣur evaṁrūpāṇi praṇītabhojanāny ātmārtham aglāno vijñapayet pātayantikā 40 ||",
    "san-sarv-bu-pm-tf11:222": "pātayantikā 41",
    "san-sarv-bu-pm-tf11:223": "yaḥ punar bhikṣur jānaṁ saprāṇakam udakaṁ paribhuṁjīta pātayantikā 41",
    "san-sarv-bu-pm-tf11:224": "pātayantikā 42",
    "san-sarv-bu-pm-tf11:225": "yaḥ punar bhikṣuḥ sabhojane kule anupraskadya āsane niṣadyāṁ kalpayet pātayantikā 42",
    "san-sarv-bu-pm-tf11:226": "pātayantikā 43",
    "san-sarv-bu-pm-tf11:227": "yaḥ punar bhikṣuḥ sabhojane kule ekākī ekayā rahasi praticchanne niṣadyāṁ kalpayet pātayantikā 43",
    "san-sarv-bu-pm-tf11:228": "pātayantikā 44",
    "san-sarv-bu-pm-tf11:229": "yaḥ punar bhikṣur acelakasya parivrājakasya vā parivrājikāyā vā svahastaṁ khādanīyabhojanīyaṁ dadyāt pātayantikā 44",
    "san-sarv-bu-pm-tf11:230": "pātayantikā 45",
    "san-sarv-bu-pm-tf11:231": "yaḥ punar bhikṣur udyuktāṁ senāṁ darśanāyopasaṁkramed anyatras tathārūpapratyayāt pātayantikā 45",
    "san-sarv-bu-pm-tf11:232": "pātayantikā 46",
    "san-sarv-bu-pm-tf11:233": "syād bhikṣos tathārūpapratyayo yenodyuktāṁ senāṁ gacched dvirātraparamaṁ tena bhikṣuṇā tatra senāyāṁ vastavyaṁ tata uttaraṁ vaset pātayantikā 46",
    "san-sarv-bu-pm-tf11:234": "pātayantikā 47",
    "san-sarv-bu-pm-tf11:235": "dvirātraparamaṁ ced bhikṣuḥ senāyāṁ vasaty udyūthikāṁ senāṁ darśanāyopasaṁkramed dhvajāgraṁ vā balāgraṁ vā senāvyūhaṁ vā anīkadarśanaṁ vā pātayantikā 47",
    "san-sarv-bu-pm-tf11:236": "pātayantikā 48",
    "san-sarv-bu-pm-tf11:237": "yaḥ punar bhikṣur abhiṣaktaḥ kupitaś caṇḍībhūto ’nāptamanā bhikṣoḥ prahāraṁ dadyāt pātayantikā 48",
    "san-sarv-bu-pm-tf11:238": "pātayantikā 49",
    "san-sarv-bu-pm-tf11:239": "yaḥ punar bhikṣur abhiṣaktaḥ kupitaś caṇḍībhūto ’nāptamanā bhikṣos talaśaktikayā prahāram avaguret pātayantikā 49",
    "san-sarv-bu-pm-tf11:240": "pātayantikā 50",
    "san-sarv-bu-pm-tf11:241": "yaḥ punar bhikṣur bhikṣor jānaṁ duṣṭhūlāpattiṁ praticchādayed antata ekarātram api pātayantikā 50",
    "san-sarv-bu-pm-tf11:242": "pātayantikā 51",
    "san-sarv-bu-pm-tf11:243": "yaḥ punar bhikṣur bhikṣum evaṁ vaded ehy āyuṣmaṁ kulāny upasaṁkramiṣyāvas tatra te dāpayiṣyāmi praṇītaṁ khādanīyabhojanīyaṁ sa tasya bhikṣor adāpayitvā tataḥ paścād evaṁ vaded gaccha tvam āyuṣman na me tvayā sārdhaṁ phāṣaṁ kathā vā niṣadyā vā ekākino me phāṣaṁ kathā vā niṣadyā vā udyojanaprekṣī kaccid eṣa bhikṣur muhūrtam apy udyojitaḥ syād etad eva pratyayaṁ kṛtvā nānyathā pātayantikā 51",
    "san-sarv-bu-pm-tf11:244": "pātayantikā 52",
    "san-sarv-bu-pm-tf11:245": "yaḥ punar bhikṣur aglāno vitapanaprekṣī abhyavakāśe jyotiḥ samindhyāt samedhayed vānyatra pratyayāt pātayantikā 52",
    "san-sarv-bu-pm-tf11:246": "pātayantikā 53",
    "san-sarv-bu-pm-tf11:247": "yaḥ punar bhikṣur anupasaṁpannena pudgalena sārdham uttaraṁdvirātraṁ sahāgāraśayyāṁ kalpayet pātayantikā 53",
    "san-sarv-bu-pm-tf11:248": "pātayantikā 54",
    "san-sarv-bu-pm-tf11:249": "yaḥ punar bhikṣur dhārmike saṁghakaraṇīye cchandaṁ dattvā tataḥ paścāt kṣepadharmam āpadyeta pātayantikā 54",
    "san-sarv-bu-pm-tf11:250": "pātayantikā 55",
    "san-sarv-bu-pm-tf11:251": "yaḥ punar bhikṣur evaṁ vadet tathāhaṁ bhagavato dharmaṁ deśitam ājānāmi ye antarāyikā dharmās tāṁ pratiṣevato nālam antarāyāyeti sa bhikṣur bhikṣubhir evaṁ syād vacanīyo mā tvam āyuṣmann evaṁ vada tathāhaṁ bhagavato dharmaṁ deśitam ājānāmi ye antarāyikā dharmās tāṁ pratiṣevato nālam antarāyāyeti mā bhagavantaṁ vivada mā bhagavantam abhyākhyāhi na sādhu bhagavato ’bhyākhyānaṁ bhavati na ca punar bhagavān evaṁ vaded anekaparyāyeṇa bhagavatā antarāyikā dharmāḥ samānā antarāyikā dharmā ity uktās tāṁś ca pratiṣevato ’lam antarāyāyeti niḥsṛja tvam āyuṣmann idam evaṁrūpaṁ pāpakaṁ dṛṣṭigatam evaṁ cet sa bhikṣur bhikṣubhir ucyamānas tad vastu pratiniḥsṛjed ity evaṁ kuśalaṁ na cet pratiniḥsṛjed dvir api trir api samanuśāsitavyas tasya vastunaḥ pratiniḥsargāya dvir api trir api samanuśiṣyamāṇas tad vastu pratiniḥsṛjed ity evaṁ kuśalaṁ no cet pratiniḥsṛjet pātayantikā 55",
    "san-sarv-bu-pm-tf11:252": "pātayantikā 56",
    "san-sarv-bu-pm-tf11:253": "yaḥ punar bhikṣur jānaṁs tathāvādinaṁ pudgalam akṛtānudharmāṇam apratiniḥsṛṣṭena pāpakena dṛṣṭigatena saṁbhuṁjīta vā saṁvased vā tena vā sārdhaṁ sahāgāraśayyāṁ kalpayet pātayantikā 56",
    "san-sarv-bu-pm-tf11:254": "pātayantikā 57",
    "san-sarv-bu-pm-tf11:255": "śramaṇoddeśaś ced evaṁ vadet tathāhaṁ bhagavato dharmaṁ deśitam ājānāmi yat kāmāṁ pratiṣevato nālam antarāyāyeti | sa śramaṇoddeśo bhikṣubhir evaṁ syād vacanīyo mā tvam āyuṣmaṁ śramaṇoddeśa evaṁ vada tathāhaṁ bhagavato dharmaṁ deśitam ājānāmi yat kāmāṁ pratiṣevato nālam antarāyāyeti mā bhagavantaṁ vivada mā bhagavantam abhyākhyāhi na sādhu bhagavato ’bhyākhyānaṁ bhavati na ca punar bhagavān evaṁ vaded anekaparyāyeṇa bhagavatā antarāyikāḥ kāmāḥ samānā antarāyikā ity uktās tāṁś ca pratiṣevato ’lam antarāyāyeti niḥsṛja tvaṁ śramaṇoddeśa idam evaṁrūpaṁ pāpakaṁ dṛṣṭigatam evaṁ cet sa śramaṇoddeśo bhikṣubhir ucyamānas tat pāpakaṁ dṛṣṭigataṁ pratiniḥsṛjed ity evaṁ kuśalaṁ no cet pratiniḥsṛjed dvir api trir api samanuśāsitavyas tasya vastunaḥ pratiniḥsargāya sa yāvad dvir api trir api samanuśiṣyamāṇaḥ sacet pratiniḥsṛjed ity evaṁ kuśalaṁ no cet pratiniḥsṛjet sa śramaṇoddeśo bhikṣubhir evaṁ syād vacanīyaḥ",
    "san-sarv-bu-pm-tf11:256": "adyāgreṇa te śramaṇoddeśa na sa bhagavāṁ śāstā vyapadeṣṭavyo nāpy anye bhikṣavaḥ samanubandhitavyā yām apy anye śramaṇoddeśā labhante bhikṣubhiḥ sārdhaṁ dvirātraṁ sahāgāraśayyāṁ sāpi te adyāgreṇa nāsti cara pareṇa mohapuruṣa naśya tvaṁ na tvayeha vastavyam iti |",
    "san-sarv-bu-pm-tf11:257": "yaḥ punar bhikṣur jānaṁs tathānāśitaṁ śramaṇoddeśam upasthāpayed vā upalāḍayed vā tena vā sārdhaṁ sahāgāraśayyāṁ kalpayet pātayantikā 57",
    "san-sarv-bu-pm-tf11:258": "pātayantikā 58",
    "san-sarv-bu-pm-tf11:259": "yaḥ punar bhikṣu ratnaṁ vā ratnasaṁmataṁ vā svahastam udgṛhṇīyād udgrāhayed vā anyatrādhyārāmagatād vā adhyāvāsagatād vā pātayantikā adhyārāmagataṁ adhyāvāsagataṁ ratnaṁ vā ratnasaṁmataṁ vā evaṁcittenodgṛhītavyam udgrāhayitavyaṁ vā yasya bhaviṣyati sa enaṁ hariṣyati iyaṁ tatra sāmīciḥ 58",
    "san-sarv-bu-pm-tf11:260": "pātayantikā 59",
    "san-sarv-bu-pm-tf11:261": "navacīvarapratilābhād bhikṣuṇā trayāṇāṁ durvarṇīkaraṇānām anyatamānyatamam ādātavyaṁ navasya durvarṇīkaraṇāya nīlaṁ vā kardamo vā kāḍiśāmo vā anādāya ced bhikṣus trayāṇāṁ durvarṇīkaraṇānām anyatamānyatamaṁ durvarṇīkaraṇaṁ navaṁ cīvaraṁ paribhuṁjīta pātayantikā 59",
    "san-sarv-bu-pm-tf11:262": "pātayantikā 60",
    "san-sarv-bu-pm-tf11:263": "ardhamāsikaṁ snātram anyatra samayāt tadatikrāmataḥ pātayantikā tatrāyaṁ samayaḥ sārdho māsaḥ śeṣo grīṣmasya pūrvo māso varṣāṇām etau sārdhau dvau māsau paridāghasamayaḥ avaśiṣṭaṁ glānasamayaḥ karmasamayo vātasamayo vṛṣṭisamayo ’dhvānamārgasamayo ’yaṁ tatra samayaḥ 60 ||",
    "san-sarv-bu-pm-tf11:264": "pātayantikā 61",
    "san-sarv-bu-pm-tf11:265": "yaḥ punar bhikṣuḥ saṁcintya tīryagyonigataṁ prāṇinaṁ jīvitād vyaparopayet pātayantikā 61",
    "san-sarv-bu-pm-tf11:266": "pātayantikā 62",
    "san-sarv-bu-pm-tf11:267": "yaḥ punar bhikṣur bhikṣoḥ saṁcintya kaukṛtyam upasaṁhared viheṭhanāprekṣī kaccid asya bhikṣor muhūrtam api tāvad aphāṣaṁ bhaved idam eva pratyayaṁ kṛtvā nānyathā pātayantikā 62",
    "san-sarv-bu-pm-tf11:268": "pātayantikā 63",
    "san-sarv-bu-pm-tf11:269": "aṅgulipratodanāt pātayantikā 63",
    "san-sarv-bu-pm-tf11:270": "pātayantikā 64",
    "san-sarv-bu-pm-tf11:271": "udakaharṣaṇāt pātayantikā 64",
    "san-sarv-bu-pm-tf11:272": "pātayantikā 65",
    "san-sarv-bu-pm-tf11:273": "yaḥ punar bhikṣur mātṛgrāmeṇa sārdhaṁ sahāgāraśayyāṁ kalpayet pātayantikā 65",
    "san-sarv-bu-pm-tf11:274": "pātayantikā 66",
    "san-sarv-bu-pm-tf11:275": "yaḥ punar bhikṣur bhikṣuṁ bhīṣayed bhīṣāpayed vā antato hāsyaprekṣyam api pātayantikā 66",
    "san-sarv-bu-pm-tf11:276": "pātayantikā 67",
    "san-sarv-bu-pm-tf11:277": "yaḥ punar bhikṣur bhikṣoḥ pātraṁ vā cīvaraṁ vā kuñcikaṁ vā upānahaṁ vā sūcīgharakaṁ vā anyatamānyatamaṁ vā śrāmaṇakaṁ pariṣkāram upanidadhyād upanidhāpayed vā antato hāsyaprekṣyam api pātayantikā 67",
    "san-sarv-bu-pm-tf11:278": "pātayantikā 68",
    "san-sarv-bu-pm-tf11:279": "yaḥ punar bhikṣur bhikṣoḥ pātraṁ vā cīvaram vā dattvā tataḥ paścād apratyuddhārya paribhuṁjīta pātayantikā 68",
    "san-sarv-bu-pm-tf11:280": "pātayantikā 69",
    "san-sarv-bu-pm-tf11:281": "yaḥ punar bhikṣur bhikṣum amūlakena saṁghāvaśeṣeṇa dharmeṇānudhvaṁsayet pātayantikā 69",
    "san-sarv-bu-pm-tf11:282": "pātayantikā 70",
    "san-sarv-bu-pm-tf11:283": "yaḥ punar bhikṣur mātṛgrāmeṇa sārdhaṁ saṁvidhāya samānamārgaṁ pratipadyeta antato grāmāntaram api pātayantikā 70 ||",
    "san-sarv-bu-pm-tf11:284": "pātayantikā 71",
    "san-sarv-bu-pm-tf11:285": "yaḥ punar bhikṣuḥ steyasārthena sārdhaṁ saṁvidhāya samānamārgaṁ pratipadyeta antato grāmāntaram api pātayantikā 71",
    "san-sarv-bu-pm-tf11:286": "pātayantikā 72",
    "san-sarv-bu-pm-tf11:287": "yaḥ punar bhikṣur ūnaviṁśativarṣaṁ pudgalaṁ bhikṣubhāvenopasaṁpādayet pātayantikā sa ca pudgalo ’nupasaṁpannas te ca bhikṣavo garhyā iyaṁ tatra sāmīciḥ 72",
    "san-sarv-bu-pm-tf11:288": "pātayantikā 73",
    "san-sarv-bu-pm-tf11:289": "yaḥ punar bhikṣuḥ pṛthivīṁ khanyāt khānayed vā pātayantikā 73",
    "san-sarv-bu-pm-tf11:290": "pātayantikā 74",
    "san-sarv-bu-pm-tf11:291": "caturmāsikā bhikṣuṇā pravāraṇā sādhayitavyā anyatra nityapravāraṇāyā anyatra punaḥpunaḥpravāraṇāyā anyatra pratyekapravāraṇāyā tata uttaraṁ sādhayet pātayantikā 74",
    "san-sarv-bu-pm-tf11:292": "pātayantikā 75",
    "san-sarv-bu-pm-tf11:293": "yaḥ punar bhikṣur bhikṣubhir ucyamāna iha te śikṣāyāṁ śikṣitavyam ity evaṁ vaden nāhaṁ yuṣmākaṁ bālānāṁ mūḍhānāṁ duṣprajñānāṁ vacanenātra śikṣāyāṁ śikṣiṣyāmi anyān ahaṁ bhikṣūṁ prakṣyāmi sūtradharān vinayadharān mātṛkādharān iti pātayantikā | ājñātukāmena bhikṣuṇā tatra śikṣāyāṁ śikṣitavyaṁ bhikṣavaś ca praṣṭavyāḥ sūtradharā vinayadharā mātṛkādharāḥ | iyaṁ tatra sāmīciḥ 75",
    "san-sarv-bu-pm-tf11:294": "pātayantikā 76",
    "san-sarv-bu-pm-tf11:295": "yaḥ punar bhikṣur bhikṣūṇāṁ kalahajātānāṁ bhaṇḍanajātānāṁ vigṛhītānāṁ vivādam āpannānāṁ tūṣṇīm upaśrutikas tiṣṭhed yad ete bhikṣavo vakṣyanti tad ahaṁ śrutvā tathānuvyāhariṣyāmīti pātayantikā 76",
    "san-sarv-bu-pm-tf11:296": "pātayantikā 77",
    "san-sarv-bu-pm-tf11:297": "yaḥ punar bhikṣuḥ saṁghasya niścitāyāṁ kathāyāṁ vartamānāyāṁ tūṣṇīm utthāya prakramet saṁtaṁ bhikṣum anavalokya pātayantikā 77",
    "san-sarv-bu-pm-tf11:298": "pātayantikā 78",
    "san-sarv-bu-pm-tf11:299": "anādareyakāt pātayantikā 78",
    "san-sarv-bu-pm-tf11:300": "pātayantikā 79",
    "san-sarv-bu-pm-tf11:301": "surāmaireyamadyapānāt pātayantikā 79",
    "san-sarv-bu-pm-tf11:302": "pātayantikā 80",
    "san-sarv-bu-pm-tf11:303": "yaḥ punar bhikṣur akāle grāmaṁ praviśet santaṁ bhikṣum anavalokyānyatra tathārūpapratyayāt pātayantikā 80 ||",
    "san-sarv-bu-pm-tf11:304": "pātayantikā 81",
    "san-sarv-bu-pm-tf11:305": "yaḥ punar bhikṣuḥ sabhaktaṁ kuleṣūpanimantritaḥ pūrvabhaktaṁ paścādbhaktaṁ kuleṣu cāritram āpadyeta pātayantikā 81",
    "san-sarv-bu-pm-tf11:306": "pātayantikā 82",
    "san-sarv-bu-pm-tf11:307": "yaḥ punar bhikṣu rājñaḥ kṣatriyasya mūrdhābhiṣiktasya aniṣkrānte rājñi anirgṛhīteṣu ratneṣu indrakīlaṁ vā indrakīlabhūmiṁ vā samatikramed anyatra tathārūpapratyayāt pātayantikā 82",
    "san-sarv-bu-pm-tf11:308": "pātayantikā 83",
    "san-sarv-bu-pm-tf11:309": "yaḥ punar bhikṣuḥ prātimokṣasūtroddiśyamāne evaṁ vaded idānīm ahaṁ jānāmi yad ayaṁ dharmaḥ sūtragataḥ sūtraparyāpanna iti taṁ ca bhikṣavo jānīyuḥ saṁniṣaṇṇapūrvo ’yam āyuṣmāṁ dvis triḥ prātimokṣasūtroddeśe kaḥ punar vādo bhūya iti tasya punar bhikṣor nāsty ajñānān mokṣo yāṁ cāpattim āpannaḥ syāt tāṁ yathādharmaṁ kārayitavya uttarañ ca saṁvejayitavyas tasya te āyuṣmann alābho na lābhaḥ durlabdho na sulabdhaḥ yo hi nāma tvam anvardhamāsaṁ prātimokṣasūtroddiśyamāne na satkṛtyārthīkṛtvā na gurukṛtvā na manasīkṛtvā naikāgracitto nāvahitaśrotro na sarvacetasā samanvāhṛtya śṛṇoṣi iyaṁ tasya saṁvejanāt pātayantikā 83",
    "san-sarv-bu-pm-tf11:310": "pātayantikā 84",
    "san-sarv-bu-pm-tf11:311": "yaḥ punar bhikṣur asthimayaṁ dantamayaṁ viṣāṇamayaṁ vā sūcīgharakaṁ kārayet pātayantikā 84",
    "san-sarv-bu-pm-tf11:312": "pātayantikā 85",
    "san-sarv-bu-pm-tf11:313": "pīṭhaṁ vā bhikṣuṇā mañcaṁ vā kārayatā sugatāṣṭāṅgulipramāṇāḥ pādāḥ kārayitavyā anyatrāraṇyās tata uttaraṁ kārayet pātayantikā 85",
    "san-sarv-bu-pm-tf11:314": "pātayantikā 86",
    "san-sarv-bu-pm-tf11:315": "yaḥ punar bhikṣus tūlasaṁstṛtāṁ śayyām avanahed avanāhayed vā pātayantikā 86",
    "san-sarv-bu-pm-tf11:316": "pātayantikā 87",
    "san-sarv-bu-pm-tf11:317": "varṣāśāṭīcīvaraṁ bhikṣuṇā kārayatā prāmāṇikaṁ kārayitavyaṁ tatredaṁ pramāṇaṁ dīrghataḥ ṣaḍ vitastayaḥ sugatavitastyā tīryak sārdhe dve tata uttaraṁ kārayet pātayantikā 87",
    "san-sarv-bu-pm-tf11:318": "pātayantikā 88",
    "san-sarv-bu-pm-tf11:319": "kaṇḍupraticchādanaṁ bhikṣuṇā kārayatā prāmāṇikaṁ kārayitavyaṁ tatredaṁ pramāṇaṁ dīrghataś catasro vitastayaḥ sugatavitastyā tīryag dve tata uttaraṁ kārayet pātayantikā 88",
    "san-sarv-bu-pm-tf11:320": "pātayantikā 89",
    "san-sarv-bu-pm-tf11:321": "niṣīdanaṁ bhikṣuṇā kārayatā prāmāṇikaṁ kārayitavyaṁ tatredaṁ pramāṇaṁ dīrghato vitastī dve sugatavitastyā tīryak sārdhavitastir daśānāṁ ca vitastis tata uttaraṁ kārayet pātayantikā 89",
    "san-sarv-bu-pm-tf11:322": "pātayantikā 90",
    "san-sarv-bu-pm-tf11:323": "yaḥ punar bhikṣuḥ sugatacīvarapramāṇena cīvaraṁ kārayed uttaraṁ vā sugatacīvarāt pātayantikā | tatredaṁ sugatacīvarapramāṇaṁ dīrghato nava vitastayaḥ sugatavitastyā tīryak ṣaḍ idaṁ tatra sugatacīvarapramāṇaṁ 90 ||",
    "san-sarv-bu-pm-tf11:324": "",
    "san-sarv-bu-pm-tf11:325": "uddiṣṭā mayāyuṣmanto navati pātayantikā dharmās tatrāham āyuṣmataḥ pṛcchāmi kaccit sthātra pariśuddhā dvir api trir api pṛcchāmi kaccit sthātra pariśuddhā pariśuddhā atrāyuṣmanto yasmāt tūṣṇīm evam etad dhārayāmi ||",
    "san-sarv-bu-pm-tf11:326": "4 pratideśanīyā rules",
    "san-sarv-bu-pm-tf11:327": "ime punar āyuṣmantaś catvāraḥ pratideśanīyā dharmā anvardhamāsaṁ prātimokṣasūtroddeśam āgacchanti ||",
    "san-sarv-bu-pm-tf11:328": "pratideśanīya 1",
    "san-sarv-bu-pm-tf11:329": "yaḥ punar bhikṣur aglāno ’ntargṛhaṁ piṇḍāya carantyā ajñātyā bhikṣuṇyāḥ santikāt svahastaṁ khādanīyabhojanīyaṁ pratigṛhṇīyāt tena bhikṣuṇā bhikṣūṇām antike pratideśayitavyaṁ garhaṇīyam āyuṣmantaḥ sthānam āpanno ’smi asāṁpreyaṁ pratideśanīyaṁ taṁ dharmaṁ pratideśayāmi ayaṁ dharmaḥ pratideśanīyaḥ 1",
    "san-sarv-bu-pm-tf11:330": "pratideśanīya 2",
    "san-sarv-bu-pm-tf11:331": "bhikṣavaḥ punaḥ saṁbahulāḥ kuleṣūpanimantritā bhuṁjīraṁs tatra ced bhikṣuṇī vyapadiśamānā sthitā syād ihaudanaṁ dehi iha sūpaṁ dehi iha bhūyo dehīti sā bhikṣuṇī bhikṣubhir evaṁ syād vacanīyā āgamaya tāvat tvaṁ bhaginī yāvad ime bhikṣavo bhuṁjantām ity ekabhikṣor api cen na pratibhāyāt tāṁ bhikṣuṇīm evaṁ vaktum āgamaya tāvat tvaṁ bhaginī yāvad ime bhikṣavo bhuṁjantām iti sarvais tair bhikṣubhir bhikṣūṇām antike pratideśayitavyaṁ garhaṇīyam āyuṣmantaḥ sthānam āpannāḥ sma asāṁpreyaṁ pratideśanīyaṁ taṁ dharmaṁ pratideśayāma ayaṁ dharmaḥ pratideśanīyaḥ 2",
    "san-sarv-bu-pm-tf11:332": "pratideśanīya 3",
    "san-sarv-bu-pm-tf11:333": "yāni punas tāni saṁghasya śaikṣasaṁmatāni kulāni bhavanti śaikṣasaṁvṛtisaṁmatāni yaḥ punar bhikṣus tathārūpebhyaḥ kulebhyaḥ śaikṣasaṁvṛtisaṁmatebhyaḥ pūrvam animantritaḥ samānaḥ khādanīyabhojanīyaṁ pratigṛhṇīyāt tena bhikṣuṇā bhikṣūṇām antike pratideśayitavyaṁ garhaṇīyam āyuṣmantaḥ sthānam āpanno ’smi asāṁpreyaṁ pratideśanīyaṁ taṁ dharmaṁ pratideśayāmi ayaṁ dharmaḥ pratideśanīyaḥ 3",
    "san-sarv-bu-pm-tf11:334": "pratideśanīya 4",
    "san-sarv-bu-pm-tf11:335": "yāni punas tāni saṁghasyāraṇyakāni śayyāsanāni bhavanti sāśaṁkasaṁmatāni sabhayasaṁmatāni sapratibhayabhairavasaṁmatāni | yaḥ punar bhikṣus tathārūpeṣu saṁghasyāraṇyakeṣu śayyāsaneṣu pūrvapratisaṁvedakaḥ asaṁmataḥ saṁghena bahir ārāmasya svahastaṁ khādanīyabhojanīyaṁ apratigṛhya antar ārāme pratigṛhṇīyāt tena bhikṣuṇā bhikṣūṇām antike pratideśayitavyaṁ garhaṇīyam āyuṣmantaḥ sthānam āpanno ’smi asāṁpreyaṁ pratideśanīyaṁ taṁ dharmaṁ pratideśayāmi ayam api dharmaḥ pratideśanīyaḥ 4 ||",
    "san-sarv-bu-pm-tf11:336": "",
    "san-sarv-bu-pm-tf11:337": "uddiṣṭā mayāyuṣmantaś catvāraḥ pratideśanīyā dharmās tatrāham āyuṣmataḥ pṛcchāmi kaccid sthātra pariśuddhā dvir api trir api pṛcchāmi kaccit sthātra pariśuddhāḥ pariśuddhā atrāyuṣmanto yasmāt tūṣṇīm evam etad dhārayāmi ||",
    "san-sarv-bu-pm-tf11:338": "113 śaikṣā rules",
    "san-sarv-bu-pm-tf11:339": "ime punar āyuṣmantaḥ saṁbahulāḥ śaikṣā dharmā anvardhamāsaṁ prātimokṣasūtroddeśam āgacchanti ||",
    "san-sarv-bu-pm-tf11:340": "Chapter 1",
    "san-sarv-bu-pm-tf11:341": "śaikṣa 1",
    "san-sarv-bu-pm-tf11:342": "nātyutkṛṣṭaṁ cīvaraṁ nivāsayiṣyāma iti śikṣā karaṇīyā 1.1",
    "san-sarv-bu-pm-tf11:343": "śaikṣa 2",
    "san-sarv-bu-pm-tf11:344": "nātyavakṛṣṭaṁ cīvaraṁ nivāsayiṣyāma iti śikṣā karaṇīyā 1.2",
    "san-sarv-bu-pm-tf11:345": "śaikṣa 3",
    "san-sarv-bu-pm-tf11:346": "na vikīrṇaṁ cīvaraṁ nivāsayiṣyāma iti śikṣā karaṇīyā 1.3",
    "san-sarv-bu-pm-tf11:347": "śaikṣa 4",
    "san-sarv-bu-pm-tf11:348": "na vāsijhaḍakaṁ cīvaraṁ nivāsayiṣyāma iti śikṣā karaṇīyā 1.4",
    "san-sarv-bu-pm-tf11:349": "śaikṣa 5",
    "san-sarv-bu-pm-tf11:350": "na tālapatraṁ cīvaraṁ nivāsayiṣyāma iti śikṣā karaṇīyā 1.5",
    "san-sarv-bu-pm-tf11:351": "śaikṣa 6",
    "san-sarv-bu-pm-tf11:352": "na hastiśuṇḍaṁ cīvaraṁ nivāsayiṣyāma iti śikṣā karaṇīyā 1.6",
    "san-sarv-bu-pm-tf11:353": "śaikṣa 7",
    "san-sarv-bu-pm-tf11:354": "na kunmāṁsapiṇḍaṁ cīvaraṁ nivāsayiṣyāma iti śikṣā karaṇīyā 1.7",
    "san-sarv-bu-pm-tf11:355": "śaikṣa 8",
    "san-sarv-bu-pm-tf11:356": "na kalāpakaṁ cīvaraṁ nivāsayiṣyāma iti śikṣā karaṇīyā 1.8",
    "san-sarv-bu-pm-tf11:357": "śaikṣa 9",
    "san-sarv-bu-pm-tf11:358": "na dundumaṁ cīvaraṁ nivāsayiṣyāma iti śikṣā karaṇīyā 1.9",
    "san-sarv-bu-pm-tf11:359": "śaikṣa 10",
    "san-sarv-bu-pm-tf11:360": "na milimaṁ cīvaraṁ nivasayiṣyāma iti śikṣā karaṇīyā 1.10",
    "san-sarv-bu-pm-tf11:361": "śaikṣa 11",
    "san-sarv-bu-pm-tf11:362": "na cūrṇasūtraṁ cīvaraṁ nivāsayiṣyāma iti śikṣā karaṇīyā 1.11",
    "san-sarv-bu-pm-tf11:363": "śaikṣa 12",
    "san-sarv-bu-pm-tf11:364": "parimaṇḍalaṁ cīvaraṁ nivāsayiṣyāma iti śikṣā karaṇīyā 1.12",
    "san-sarv-bu-pm-tf11:365": "śaikṣa 13",
    "san-sarv-bu-pm-tf11:366": "nātyutkṛṣṭaṁ cīvaraṁ prāvariṣyāma iti śikṣā karaṇīyā 1.13",
    "san-sarv-bu-pm-tf11:367": "śaikṣa 14",
    "san-sarv-bu-pm-tf11:368": "nātyavakṛṣṭaṁ cīvaraṁ prāvariṣyāma iti śikṣā karaṇīyā 1.14",
    "san-sarv-bu-pm-tf11:369": "śaikṣa 15",
    "san-sarv-bu-pm-tf11:370": "na vikīrṇaṁ cīvaraṁ prāvariṣyāma iti śikṣā karaṇīyā 1.15",
    "san-sarv-bu-pm-tf11:371": "śaikṣa 16",
    "san-sarv-bu-pm-tf11:372": "parimaṇḍalaṁ cīvaraṁ prāvariṣyāma iti śikṣā karaṇīyā 1.16 ||",
    "san-sarv-bu-pm-tf11:373": "Chapter 2",
    "san-sarv-bu-pm-tf11:374": "śaikṣa 17",
    "san-sarv-bu-pm-tf11:375": "susaṁvṛtā antargṛhaṁ pravekṣyāma iti śikṣā karaṇīyā 2.1",
    "san-sarv-bu-pm-tf11:376": "śaikṣa 18",
    "san-sarv-bu-pm-tf11:377": "susaṁvṛtā antargṛhe niṣatsyāma iti śikṣā karaṇīyā 2.2",
    "san-sarv-bu-pm-tf11:378": "śaikṣa 19",
    "san-sarv-bu-pm-tf11:379": "supraticchannā antargṛhaṁ pravekṣyāma iti śikṣā karaṇīyā 2.3",
    "san-sarv-bu-pm-tf11:380": "śaikṣa 20",
    "san-sarv-bu-pm-tf11:381": "supraticchannā antargṛhe niṣatsyāma iti śikṣā karaṇīyā 2.4",
    "san-sarv-bu-pm-tf11:382": "śaikṣa 21",
    "san-sarv-bu-pm-tf11:383": "notkṣiptacakṣuṣo ’ntargṛhaṁ pravekṣyāma iti śikṣā karaṇīyā 2.5",
    "san-sarv-bu-pm-tf11:384": "śaikṣa 22",
    "san-sarv-bu-pm-tf11:385": "notkṣiptacakṣuṣo ’ntargṛhe niṣatsyāma iti śikṣā karaṇīyā 2.6",
    "san-sarv-bu-pm-tf11:386": "śaikṣa 23",
    "san-sarv-bu-pm-tf11:387": "alpaśabdā antargṛhaṁ pravekṣyāma iti śikṣā karaṇīyā 2.7",
    "san-sarv-bu-pm-tf11:388": "śaikṣa 24",
    "san-sarv-bu-pm-tf11:389": "alpaśabdā antargṛhe niṣatsyāma iti śikṣā karaṇīyā 2.8",
    "san-sarv-bu-pm-tf11:390": "śaikṣa 25",
    "san-sarv-bu-pm-tf11:391": "noccagghikayā antargṛhaṁ pravekṣyāma iti śikṣā karaṇīyā 2.9",
    "san-sarv-bu-pm-tf11:392": "śaikṣa 26",
    "san-sarv-bu-pm-tf11:393": "noccagghikayā antargṛhe niṣatsyāma iti śikṣā karaṇīyā 2.10",
    "san-sarv-bu-pm-tf11:394": "śaikṣa 27",
    "san-sarv-bu-pm-tf11:395": "notkuṭukā antargṛhaṁ pravekṣyāma iti śikṣā karaṇīyā 2.11",
    "san-sarv-bu-pm-tf11:396": "śaikṣa 28",
    "san-sarv-bu-pm-tf11:397": "notkuṭukā antargṛhe niṣatsyāma iti śikṣā karaṇīyā 2.12",
    "san-sarv-bu-pm-tf11:398": "śaikṣa 29",
    "san-sarv-bu-pm-tf11:399": "na veṣṭitaśiraso ’ntargṛhaṁ pravekṣyāma iti śikṣā karaṇīyā 2.13",
    "san-sarv-bu-pm-tf11:400": "śaikṣa 30",
    "san-sarv-bu-pm-tf11:401": "na veṣṭitaśiraso ’ntargṛhe niṣatsyāma iti śikṣā karaṇīyā 2.14",
    "san-sarv-bu-pm-tf11:402": "śaikṣa 31",
    "san-sarv-bu-pm-tf11:403": "nāvaguṇḍikākṛtā antargṛhaṁ pravekṣyāma iti śikṣā karaṇīyā 2.15",
    "san-sarv-bu-pm-tf11:404": "śaikṣa 32",
    "san-sarv-bu-pm-tf11:405": "nāvaguṇḍikākṛtā antargṛhe niṣatsyāma iti śikṣā karaṇīyā 2.16",
    "san-sarv-bu-pm-tf11:406": "śaikṣa 33",
    "san-sarv-bu-pm-tf11:407": "na kambhākṛtā antargṛhaṁ pravekṣyāma iti śikṣā karaṇīyā 2.17",
    "san-sarv-bu-pm-tf11:408": "śaikṣa 34",
    "san-sarv-bu-pm-tf11:409": "na kambhākṛtā antargṛhe niṣatsyāma iti śikṣā karaṇīyā 2.18",
    "san-sarv-bu-pm-tf11:410": "śaikṣa 35",
    "san-sarv-bu-pm-tf11:411": "notkṛṣṭikākṛtā antargṛhaṁ pravekṣyāma iti śikṣā karaṇīyā 2.19",
    "san-sarv-bu-pm-tf11:412": "śaikṣa 36",
    "san-sarv-bu-pm-tf11:413": "notkṛṣṭikākṛtā antargṛhe niṣatsyāma iti śikṣā karaṇīyā 2.20",
    "san-sarv-bu-pm-tf11:414": "śaikṣa 37",
    "san-sarv-bu-pm-tf11:415": "nātyastikākṛtā antargṛhaṁ pravekṣyāma iti śikṣā karaṇīyā 2.21",
    "san-sarv-bu-pm-tf11:416": "śaikṣa 38",
    "san-sarv-bu-pm-tf11:417": "nātyastikākṛtā antargṛhe niṣatsyāma iti śikṣā karaṇīyā 2.22",
    "san-sarv-bu-pm-tf11:418": "śaikṣa 39",
    "san-sarv-bu-pm-tf11:419": "na vinyastikākṛtā antargṛhaṁ pravekṣyāma iti śikṣā karaṇīyā 2.23",
    "san-sarv-bu-pm-tf11:420": "śaikṣa 40",
    "san-sarv-bu-pm-tf11:421": "na vinyastikākṛtā antargṛhe niṣatsyāma iti śikṣā karaṇīyā 2.24",
    "san-sarv-bu-pm-tf11:422": "śaikṣa 41",
    "san-sarv-bu-pm-tf11:423": "na vikṣiptikākṛtā antargṛhaṁ pravekṣyāma iti śikṣā karaṇīyā 2.25",
    "san-sarv-bu-pm-tf11:424": "śaikṣa 42",
    "san-sarv-bu-pm-tf11:425": "na vikṣiptikākṛtā antargṛhe niṣatsyāma iti śikṣā karaṇīyā 2.26",
    "san-sarv-bu-pm-tf11:426": "śaikṣa 43",
    "san-sarv-bu-pm-tf11:427": "na pallatthikākṛtā antargṛhaṁ pravekṣyāma iti śikṣā karaṇīyā 2.27",
    "san-sarv-bu-pm-tf11:428": "śaikṣa 44",
    "san-sarv-bu-pm-tf11:429": "na pallatthikākṛtā antargṛhe niṣatsyāma iti śikṣā karaṇīyā 2.28",
    "san-sarv-bu-pm-tf11:430": "śaikṣa 45",
    "san-sarv-bu-pm-tf11:431": "na bāhupracālakā antargṛhaṁ pravekṣyāma iti śikṣā karaṇīyā 2.29",
    "san-sarv-bu-pm-tf11:432": "śaikṣa 46",
    "san-sarv-bu-pm-tf11:433": "na bāhupracālakā antargṛhe niṣatsyāma iti śikṣā karaṇīyā 2.30",
    "san-sarv-bu-pm-tf11:434": "śaikṣa 47",
    "san-sarv-bu-pm-tf11:435": "na cāṁsapracālakā antargṛhaṁ pravekṣyāma iti śikṣā karaṇīyā 2.31",
    "san-sarv-bu-pm-tf11:436": "śaikṣa 48",
    "san-sarv-bu-pm-tf11:437": "na cāṁsapracālakā antargṛhe niṣatsyāma iti śikṣā karaṇīyā 2.32",
    "san-sarv-bu-pm-tf11:438": "śaikṣa 49",
    "san-sarv-bu-pm-tf11:439": "na śīrṣapracālakā antargṛhaṁ pravekṣyāma iti śikṣā karaṇīyā 2.33",
    "san-sarv-bu-pm-tf11:440": "śaikṣa 50",
    "san-sarv-bu-pm-tf11:441": "na śīrṣapracālakā antargṛhe niṣatsyāma iti śikṣā karaṇīyā 2.34",
    "san-sarv-bu-pm-tf11:442": "śaikṣa 51",
    "san-sarv-bu-pm-tf11:443": "na kāyapracālakā antargṛhaṁ pravekṣyāma iti śikṣā karaṇīyā 2.35",
    "san-sarv-bu-pm-tf11:444": "śaikṣa 52",
    "san-sarv-bu-pm-tf11:445": "na kāyapracālakā antargṛhe niṣatsyāma iti śikṣā karaṇīyā 2.36",
    "san-sarv-bu-pm-tf11:446": "śaikṣa 53",
    "san-sarv-bu-pm-tf11:447": "na hastasaṁlagnikayāntargṛhaṁ pravekṣyāma iti śikṣā karaṇīyā 2.37",
    "san-sarv-bu-pm-tf11:448": "śaikṣa 54",
    "san-sarv-bu-pm-tf11:449": "na hastasaṁlagnikayāntargṛhe niṣatsyāma iti śikṣā karaṇīyā 2.38",
    "san-sarv-bu-pm-tf11:450": "śaikṣa 55",
    "san-sarv-bu-pm-tf11:451": "na viḍaṅgikayāntargṛhaṁ pravekṣyāma iti śikṣā karaṇīyā 2.39",
    "san-sarv-bu-pm-tf11:452": "śaikṣa 56",
    "san-sarv-bu-pm-tf11:453": "na viḍaṅgikayāntargṛhe niṣatsyāma iti śikṣā karaṇīyā 2.40",
    "san-sarv-bu-pm-tf11:454": "śaikṣa 57",
    "san-sarv-bu-pm-tf11:455": "na pāde pādam ādhāyāntargṛhe niṣatsyāma iti śikṣā karaṇīyā 2.41",
    "san-sarv-bu-pm-tf11:456": "śaikṣa 58",
    "san-sarv-bu-pm-tf11:457": "na sakthni sakthy āropyāntargṛhe niṣatsyāma iti śikṣā karaṇīyā 2.42",
    "san-sarv-bu-pm-tf11:458": "śaikṣa 59",
    "san-sarv-bu-pm-tf11:459": "na pāṇau hanum upādāyāntargṛhe niṣatsyāmo gṛhiṇo hāsyaprekṣiṇa iti śikṣā karaṇīyā 2.43 ||",
    "san-sarv-bu-pm-tf11:460": "Chapter 3",
    "san-sarv-bu-pm-tf11:461": "śaikṣa 60",
    "san-sarv-bu-pm-tf11:462": "satkṛtyaudanaṁ pratigṛhīṣyāma iti śikṣā karaṇīyā 3.1",
    "san-sarv-bu-pm-tf11:463": "śaikṣa 61",
    "san-sarv-bu-pm-tf11:464": "satkṛtya sūpaṁ pratigṛhīṣyāma iti śikṣā karaṇīyā 3.2",
    "san-sarv-bu-pm-tf11:465": "śaikṣa 62",
    "san-sarv-bu-pm-tf11:466": "na stūpākāraṁ piṇḍapātaṁ paribhokṣyāma iti śikṣā karaṇīyā 3.3",
    "san-sarv-bu-pm-tf11:467": "śaikṣa 63",
    "san-sarv-bu-pm-tf11:468": "samatittikaṁ piṇḍapātaṁ paribhokṣyāma iti śikṣā karaṇīyā 3.4",
    "san-sarv-bu-pm-tf11:469": "śaikṣa 64",
    "san-sarv-bu-pm-tf11:470": "samasūpikaṁ piṇḍapātaṁ paribhokṣyāma iti śikṣā karaṇīyā 3.5",
    "san-sarv-bu-pm-tf11:471": "śaikṣa 65",
    "san-sarv-bu-pm-tf11:472": "na stūpyavaguṇṭhīkṛtaṁ piṇḍapātaṁ paribhokṣyāma iti śikṣā karaṇīyā 3.6",
    "san-sarv-bu-pm-tf11:473": "śaikṣa 66",
    "san-sarv-bu-pm-tf11:474": "na vyutkaṇṭhaśaḥ piṇḍapātaṁ paribhokṣyāma iti śikṣā karaṇīyā 3.7",
    "san-sarv-bu-pm-tf11:475": "śaikṣa 67",
    "san-sarv-bu-pm-tf11:476": "nātimahāntam ālopaṁ kariṣyāma iti śikṣā karaṇīyā 3.8",
    "san-sarv-bu-pm-tf11:477": "śaikṣa 68",
    "san-sarv-bu-pm-tf11:478": "parimaṇḍalam ālopaṁ kariṣyāma iti śikṣā karaṇīyā 3.9",
    "san-sarv-bu-pm-tf11:479": "śaikṣa 69",
    "san-sarv-bu-pm-tf11:480": "nānāgate ālope mukhadvāraṁ vivariṣyāma iti śikṣā karaṇīyā 3.10",
    "san-sarv-bu-pm-tf11:481": "śaikṣa 70",
    "san-sarv-bu-pm-tf11:482": "na sālopena mukhadvāreṇa vyāhariṣyāma iti śikṣā karaṇīyā 3.11",
    "san-sarv-bu-pm-tf11:483": "śaikṣa 71",
    "san-sarv-bu-pm-tf11:484": "na kabaḍacchedakaṁ piṇḍapātaṁ paribhokṣyāma iti śikṣā karaṇīyā 3.12",
    "san-sarv-bu-pm-tf11:485": "śaikṣa 72",
    "san-sarv-bu-pm-tf11:486": "na śuśukkārakaṁ piṇḍapātaṁ paribhokṣyāma iti śikṣā karaṇīyā 3.13",
    "san-sarv-bu-pm-tf11:487": "śaikṣa 73",
    "san-sarv-bu-pm-tf11:488": "na cucukkārakaṁ piṇḍapātaṁ paribhokṣyāma iti śikṣā karaṇīyā 3.14",
    "san-sarv-bu-pm-tf11:489": "śaikṣa 74",
    "san-sarv-bu-pm-tf11:490": "na phuphukkārakaṁ piṇḍapātaṁ paribhokṣyāma iti śikṣā karaṇī yā 3.15",
    "san-sarv-bu-pm-tf11:491": "śaikṣa 75",
    "san-sarv-bu-pm-tf11:492": "na gṛṣmakārakaṁ piṇḍapātaṁ paribhokṣyāma iti śikṣā karaṇīyā 3.16",
    "san-sarv-bu-pm-tf11:493": "śaikṣa 76",
    "san-sarv-bu-pm-tf11:494": "nojjighrantaḥ piṇḍapātaṁ paribhokṣyāma iti śikṣā karaṇīyā 3.17",
    "san-sarv-bu-pm-tf11:495": "śaikṣa 77",
    "san-sarv-bu-pm-tf11:496": "na jihvāniścārakaṁ piṇḍapātaṁ paribhokṣyāma iti śikṣā karaṇīyā 3.18",
    "san-sarv-bu-pm-tf11:497": "śaikṣa 78",
    "san-sarv-bu-pm-tf11:498": "na hastāvalehakaṁ piṇḍapātaṁ paribhokṣyāma iti śikṣā karaṇīyā 3.19",
    "san-sarv-bu-pm-tf11:499": "śaikṣa 79",
    "san-sarv-bu-pm-tf11:500": "na pātrāvalehakaṁ piṇḍapātaṁ paribhokṣyāma iti śikṣā karaṇīyā 3.20",
    "san-sarv-bu-pm-tf11:501": "śaikṣa 80",
    "san-sarv-bu-pm-tf11:502": "na hastāvadhūnakaṁ piṇḍapātaṁ paribhokṣyāma iti śikṣā karaṇīyā 3.21",
    "san-sarv-bu-pm-tf11:503": "śaikṣa 81",
    "san-sarv-bu-pm-tf11:504": "na śistavikiraṁ piṇḍapātaṁ paribhokṣyāma iti śikṣā karaṇīyā 3.22",
    "san-sarv-bu-pm-tf11:505": "śaikṣa 82",
    "san-sarv-bu-pm-tf11:506": "na sāmiṣeṇa pāṇinā pānīyasthālakaṁ pratigṛhīṣyāma iti śikṣā karaṇīyā 3.23",
    "san-sarv-bu-pm-tf11:507": "śaikṣa 83",
    "san-sarv-bu-pm-tf11:508": "nātmārtham aglānā odanaṁ vā sūpaṁ vā vijñāpayiṣyāma iti śikṣā karaṇīyā 3.24",
    "san-sarv-bu-pm-tf11:509": "śaikṣa 84",
    "san-sarv-bu-pm-tf11:510": "naudanena sūpaṁ praticchādayiṣyāmo bhūyaskāmatām upādāya iti śikṣā karaṇīyā 3.25",
    "san-sarv-bu-pm-tf11:511": "śaikṣa 85",
    "san-sarv-bu-pm-tf11:512": "nāvadhyānaprekṣiṇa anantarikasya pātraṁ vyavalokayiṣyāma iti śikṣā karaṇīyā 3.26",
    "san-sarv-bu-pm-tf11:513": "śaikṣa 86",
    "san-sarv-bu-pm-tf11:514": "pātrasaṁjñinaḥ piṇḍapātaṁ paribhokṣyāma iti śikṣā karaṇīyā 3.27",
    "san-sarv-bu-pm-tf11:515": "śaikṣa 87",
    "san-sarv-bu-pm-tf11:516": "sāvadānaṁ piṇḍapātaṁ paribhokṣyāma iti śikṣā karaṇīyā 3.28",
    "san-sarv-bu-pm-tf11:517": "śaikṣa 88",
    "san-sarv-bu-pm-tf11:518": "na sāmiṣaṁ pātrodakam antargṛhe chorayiṣyāmo gṛhiṇam anavalokyeti śikṣā karaṇīyā 3.29 ||",
    "san-sarv-bu-pm-tf11:519": "Chapter 4",
    "san-sarv-bu-pm-tf11:520": "śaikṣa 89",
    "san-sarv-bu-pm-tf11:521": "na yānādhirūḍhasyāglānasya dharmaṁ deśayiṣyāma iti śikṣā karaṇīyā 4.1",
    "san-sarv-bu-pm-tf11:522": "śaikṣa 90",
    "san-sarv-bu-pm-tf11:523": "na purato gacchataḥ pṛṣṭhato ’nugacchanta aglānasya dharmaṁ deśayiṣyāma iti śikṣā karaṇīyā 4.2",
    "san-sarv-bu-pm-tf11:524": "śaikṣa 91",
    "san-sarv-bu-pm-tf11:525": "na mārgaṁ gacchato hy amārgaṁ gacchanta aglānasya dharmaṁ deśayiṣyāma iti śikṣā karaṇīyā 4.3",
    "san-sarv-bu-pm-tf11:526": "śaikṣa 92",
    "san-sarv-bu-pm-tf11:527": "na sthitā niṣaṇṇasyāglānasya dharmaṁ deśayiṣyāma iti śikṣā karaṇīyā 4.4",
    "san-sarv-bu-pm-tf11:528": "śaikṣa 93",
    "san-sarv-bu-pm-tf11:529": "na nīcāsane niṣaṇṇā uccāsane niṣaṇṇasyāglānasya dharmaṁ deśayiṣyāma iti śikṣā karaṇīyā 4.5",
    "san-sarv-bu-pm-tf11:530": "śaikṣa 94",
    "san-sarv-bu-pm-tf11:531": "na niṣaṇṇā nipannasyāglānasya dharmaṁ deśayiṣyāma iti śikṣā karaṇīyā 4.6",
    "san-sarv-bu-pm-tf11:532": "śaikṣa 95",
    "san-sarv-bu-pm-tf11:533": "na veṣṭitaśirasa aglānasya dharmaṁ deśayiṣyāma iti śikṣā karaṇīyā 4.7",
    "san-sarv-bu-pm-tf11:534": "śaikṣa 96",
    "san-sarv-bu-pm-tf11:535": "nāvaguṇḍikākṛtasyāglānasya dharmaṁ deśayiṣyāma iti śikṣā karaṇīyā 4.8",
    "san-sarv-bu-pm-tf11:536": "śaikṣa 97",
    "san-sarv-bu-pm-tf11:537": "na kaṁbhākṛtasyāglānasya dharmaṁ deśayiṣyāma iti śikṣā karaṇīyā 4.9",
    "san-sarv-bu-pm-tf11:538": "śaikṣa 98",
    "san-sarv-bu-pm-tf11:539": "notkṛṣṭikākṛtasyāglānasya dharmaṁ deśayiṣyāma iti śikṣa karaṇīyā 4.10",
    "san-sarv-bu-pm-tf11:540": "śaikṣa 99",
    "san-sarv-bu-pm-tf11:541": "nātyastikākṛtasyāglānasya dharmaṁ deśayiṣyāma iti śikṣā karaṇīyā 4.11",
    "san-sarv-bu-pm-tf11:542": "śaikṣa 100",
    "san-sarv-bu-pm-tf11:543": "na vinyastikākṛtasyāglānasya dharmaṁ deśayiṣyāma iti śikṣā karaṇīyā 4.12",
    "san-sarv-bu-pm-tf11:544": "śaikṣa 101",
    "san-sarv-bu-pm-tf11:545": "na vikṣiptikākṛtasyāglānasya dharmaṁ deśayiṣyāma iti śikṣā karaṇīyā 4.13",
    "san-sarv-bu-pm-tf11:546": "śaikṣa 102",
    "san-sarv-bu-pm-tf11:547": "na pallatthikākṛtasyāglānasya dharmaṁ deśayiṣyāma iti śikṣā karaṇīyā 4.14",
    "san-sarv-bu-pm-tf11:548": "śaikṣa 103",
    "san-sarv-bu-pm-tf11:549": "na sopānahakasyāglānasya dharmaṁ deśayiṣyāma iti śikṣā karaṇīyā 4.15",
    "san-sarv-bu-pm-tf11:550": "śaikṣa 104",
    "san-sarv-bu-pm-tf11:551": "na sapādukasyāglānasya dharmaṁ deśayiṣyāma iti śikṣā karaṇīyā 4.16",
    "san-sarv-bu-pm-tf11:552": "śaikṣa 105",
    "san-sarv-bu-pm-tf11:553": "na daṇḍapāṇer aglānasya dharmaṁ deśayiṣyāma iti śikṣā karaṇīyā 4.17",
    "san-sarv-bu-pm-tf11:554": "śaikṣa 106",
    "san-sarv-bu-pm-tf11:555": "na cchatrapāṇer aglānasya dharmaṁ deśayiṣyāma iti śikṣā karaṇīyā 4.18",
    "san-sarv-bu-pm-tf11:556": "śaikṣa 107",
    "san-sarv-bu-pm-tf11:557": "na śastrapāṇeḥ sarvathā dharmaṁ deśayiṣyāma iti śikṣā karaṇīyā 4.19",
    "san-sarv-bu-pm-tf11:558": "śaikṣa 108",
    "san-sarv-bu-pm-tf11:559": "na khaḍgapāṇeḥ sarvathā dharmaṁ deśayiṣyāma iti śikṣā karaṇīyā 4.20",
    "san-sarv-bu-pm-tf11:560": "śaikṣa 109",
    "san-sarv-bu-pm-tf11:561": "nāyudhapāṇeḥ sarvathā dharmaṁ deśayiṣyāma iti śikṣā karaṇīyā 4.21",
    "san-sarv-bu-pm-tf11:562": "śaikṣa 110",
    "san-sarv-bu-pm-tf11:563": "na harita uccāraprasrāvaṁ kheṭaṁ śiṅghāṇakaṁ kariṣyāma iti śikṣā karaṇīyā 4.22",
    "san-sarv-bu-pm-tf11:564": "śaikṣa 111",
    "san-sarv-bu-pm-tf11:565": "na kalpika udake pāribhogīye uccāraprasrāvaṁ kheṭaṁ śiṅghāṇakaṁ kariṣyāma iti śikṣā karaṇīyā 4.23",
    "san-sarv-bu-pm-tf11:566": "śaikṣa 112",
    "san-sarv-bu-pm-tf11:567": "na sthitā aglānā uccāraprasrāvaṁ kariṣyāma iti śikṣā karaṇīyā 4.24",
    "san-sarv-bu-pm-tf11:568": "śaikṣa 113",
    "san-sarv-bu-pm-tf11:569": "na sādhikapauruṣaṁ vṛkṣam ārokṣyāmo ’nyatra pratyayād iti śikṣā karaṇīyā 4.25 | |",
    "san-sarv-bu-pm-tf11:570": "",
    "san-sarv-bu-pm-tf11:571": "uddiṣṭā mayāyuṣmantaḥ saṁbahulāḥ śaikṣā dharmās tatrāham āyuṣmataḥ pṛcchāmi kaccit sthātra pariśuddā dvir api trir api pṛcchāmi kaccit sthātra pariśuddhāḥ pariśuddhā atrāyuṣmanto yasmāt tūṣṇīm evam etad dhārayāmi ||",
    "san-sarv-bu-pm-tf11:572": "7 adhikaraṇaśamathā",
    "san-sarv-bu-pm-tf11:573": "ime punar āyuṣmantaḥ saptādhikaraṇaśamathā dharmā anvardhamāsaṁ prātimokṣasūtroddeśam āgacchanti |",
    "san-sarv-bu-pm-tf11:574": "adhikaraṇaśamatha 1",
    "san-sarv-bu-pm-tf11:575": "saṁmukhavinayārhasya saṁmukhavinayaṁ dāsyāmaḥ 1",
    "san-sarv-bu-pm-tf11:576": "adhikaraṇaśamatha 2",
    "san-sarv-bu-pm-tf11:577": "smṛtivinayārhasya smṛtivinayaṁ dāsyāmaḥ 2",
    "san-sarv-bu-pm-tf11:578": "adhikaraṇaśamatha 3",
    "san-sarv-bu-pm-tf11:579": "amūḍhavinayārhasya amūḍhavinayaṁ dāsyāmaḥ 3",
    "san-sarv-bu-pm-tf11:580": "adhikaraṇaśamatha 4",
    "san-sarv-bu-pm-tf11:581": "pratijñāvinayārhasya pratijñāṁ kārayiṣyāmaḥ 4",
    "san-sarv-bu-pm-tf11:582": "adhikaraṇaśamatha 5",
    "san-sarv-bu-pm-tf11:583": "tatsvabhāvaiṣikārhasya tatsvabhāvaiṣikāṁ dāsyāmaḥ 5",
    "san-sarv-bu-pm-tf11:584": "adhikaraṇaśamatha 6",
    "san-sarv-bu-pm-tf11:585": "yadbhūyeṣikārhasya yadbhūyeṣikaṁ dāsyāmaḥ 6",
    "san-sarv-bu-pm-tf11:586": "adhikaraṇaśamatha 7",
    "san-sarv-bu-pm-tf11:587": "utpannotpannāny adhikaraṇāni tṛṇaprastārakena vyupaśamayiṣyāmo dharmeṇa .i... 7 ||",
    "san-sarv-bu-pm-tf11:588": "uddiṣṭā mayāyuṣmantaḥ saptādhikaraṇaśamathā dharmās tatrāham āyuṣmataḥ pṛcchāmi kaccit sthātra pariśuddhā dvir api trir api pṛcchāmi kaccit sthātra pariśuddhāḥ pariśuddhā atrāyuṣmanto yasmāt tūṣṇīm evam evāhaṁ dhārayāmi ||",
    "san-sarv-bu-pm-tf11:589": "Conclusion",
    "san-sarv-bu-pm-tf11:590": "uddiṣṭaṁ mayāyuṣmantaḥ prātimokṣasūtrasya | | nidānaṁ uddiṣṭāś catvāraḥ pārājikā dharmā uddiṣṭās trayodaśa saṁghāvaśeṣā dharmā uddiṣṭau dvāv aniyatau dharmau uddiṣṭās triṁśan niḥsargikāḥ pātayantikā dharmā uddiṣṭā navati pātayantikā dharmā uddiṣṭāś catvāraḥ pratideśanīyā dharmā uddiṣṭāḥ saṁbahulāḥ śaikṣā dharmā uddiṣṭāḥ saptādhikaraṇaśamathā dharmāḥ |",
    "san-sarv-bu-pm-tf11:591": "etāvat tasya bhagavataḥ sūtragataṁ sūtraparyāpannam anvardhamāsaṁ prātimokṣasūtroddeśam āgacchati iti yo vā punar anyo ’py āgacched dharmasyānudharmas tatra vaḥ sahitaiḥ samagraiḥ saṁmodamānair avivadamānair ekāgrair ekoddeśair ekakṣīrodakībhūtaiḥ sukhaṁ phāṣaṁ vihartavyam iti śikṣā karaṇīyā ||",
    "san-sarv-bu-pm-tf11:592": "Concluding verses",
    "san-sarv-bu-pm-tf11:593": "kṣāntiḥ paramaṁ tapas titīkṣā",
    "san-sarv-bu-pm-tf11:594": "nirvāṇaṁ paramaṁ vadanti buddhāḥ",
    "san-sarv-bu-pm-tf11:595": "na hi pravrajitaḥ paropatāpī",
    "san-sarv-bu-pm-tf11:596": "śramaṇo bhavati parān viheṭhayānaḥ Verse 1",
    "san-sarv-bu-pm-tf11:597": "cakṣuṣmān viṣamānīva vidyamāne parākrame",
    "san-sarv-bu-pm-tf11:598": "paṇḍito jīvaloke ’smin pāpāni parivarjayet Verse 2",
    "san-sarv-bu-pm-tf11:599": "nopavādī nopaghātī prātimokṣe ca saṁvaraḥ",
    "san-sarv-bu-pm-tf11:600": "mātrajñatā ca bhakteṣu prāntaṁ ca śayanāsanam",
    "san-sarv-bu-pm-tf11:601": "adhicitte samāyoga etad buddhasya śāsanam Verse 3",
    "san-sarv-bu-pm-tf11:602": "yathāpi bhramaraḥ puṣpād varṇagandhāv aheṭhayan",
    "san-sarv-bu-pm-tf11:603": "paraiti rasam ādāya tathā grāmāṁ muniś caret Verse 4",
    "san-sarv-bu-pm-tf11:604": "na pareṣāṁ vilomāni na pareṣāṁ kṛtākṛtam",
    "san-sarv-bu-pm-tf11:605": "ātmanas tu samīkṣeta samāni viṣamāni ca Verse 5",
    "san-sarv-bu-pm-tf11:606": "adhicetasi mā pramadyata pratataṁ maunapadeṣu śikṣata",
    "san-sarv-bu-pm-tf11:607": "śokā na bhavanti tāyino hy upaśāntasya sadā smṛtātmanaḥ Verse 6",
    "san-sarv-bu-pm-tf11:608": "sarvapāpasyākaraṇaṁ kuśalasyopasaṁpadaḥ",
    "san-sarv-bu-pm-tf11:609": "svacittaparyavadanam etad buddhasya śāsanaṁ Verse 7",
    "san-sarv-bu-pm-tf11:610": "kāyena saṁvaraḥ sādhu sādhu vācā ca saṁvaraḥ",
    "san-sarv-bu-pm-tf11:611": "manasā saṁvaraḥ sādhu sādhu sarvatra saṁvaraḥ",
    "san-sarv-bu-pm-tf11:612": "sarvatra saṁvṛto bhikṣuḥ sarvaduḥkhāt pramucyate Verse 8",
    "san-sarv-bu-pm-tf11:613": "vācānurakṣī manasā susaṁvṛtaḥ",
    "san-sarv-bu-pm-tf11:614": "kāyena caivākuśalaṁ na kuryāt",
    "san-sarv-bu-pm-tf11:615": "etāṁ śubhāṁ karmapathāṁ viśodhayann",
    "san-sarv-bu-pm-tf11:616": "ārādhayen mārgam ṛṣipraveditam Verse 9",
    "san-sarv-bu-pm-tf11:617": "kṣiptaḥ kṣipen naiva hato na hanyād",
    "san-sarv-bu-pm-tf11:618": "vairaprasaṁgeṣu bhaved avairaḥ",
    "san-sarv-bu-pm-tf11:619": "duṣṭeṣu ca syāt satataṁ prasannaḥ",
    "san-sarv-bu-pm-tf11:620": "svayaṁ na kuryāt paragarhitaṁ yat Verse 10",
    "san-sarv-bu-pm-tf11:621": "saptabhir lokanāyakair buddhavīrair mahātmabhiḥ",
    "san-sarv-bu-pm-tf11:622": "prātimokṣaḥ samuddiṣṭo nirdiṣṭaś ca maharṣiṇā Verse 11",
    "san-sarv-bu-pm-tf11:623": "atra sagauravā buddhā buddhānāṁ śrāvakāś ca ye",
    "san-sarv-bu-pm-tf11:624": "atra sagauravā bhūtvā tathānyonyasagauravā",
    "san-sarv-bu-pm-tf11:625": "hrīravatrāpyasaṁpannāḥ prāpnuvanti hy asaṁskṛtam Verse 12",
    "san-sarv-bu-pm-tf11:626": "ārabhadhvaṁ niṣkramadhvaṁ yujyadhvaṁ buddhaśāsane |",
    "san-sarv-bu-pm-tf11:627": "dhunadhvaṁ mṛtyunaḥ sainyaṁ naḍāgāram iva kuñjaraḥ Verse 13",
    "san-sarv-bu-pm-tf11:628": "yo hy asmiṁ dharmavinaye apramatto bhaviṣyati",
    "san-sarv-bu-pm-tf11:629": "prahāya jātisaṁsāraṁ duḥkhasyāntaṁ sa yāsyati Verse 14",
    "san-sarv-bu-pm-tf11:630": "yasyārthe sūtram uddiṣṭaṁ yasyārthe poṣathaḥ kṛtaḥ",
    "san-sarv-bu-pm-tf11:631": "tac chīlam anurakṣadhvaṁ vālāgraṁ camaro yathā Verse 15",
    "san-sarv-bu-pm-tf11:632": "uddiṣṭaḥ prātimokṣaḥ kṛtaḥ samagreṇa saṁghena poṣatha iti ||",
    "san-sarv-bu-pm-tf11:633": "prātimokṣasūtraṁ samāptam ||"
}