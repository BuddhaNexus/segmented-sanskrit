{
    "san-lo-mvu89:0": "",
    "san-lo-mvu89:1": "",
    "san-lo-mvu89:2": "",
    "san-lo-mvu89:3": "Mahāvastu",
    "san-lo-mvu89:4": "",
    "san-lo-mvu89:5": "89. After the Enlightenment",
    "san-lo-mvu89:6": "",
    "san-lo-mvu89:7": "bhagavān anuttaraṁ samyaksaṁbodhim abhisaṁbuddhitvā tatraiva bodhimūle tṛṇasaṁstarake niṣaṇṇo paryaṁkam abhidyanto prītisukhena saptāhaṁ āsati || iha mayā bodhidrume agratā prāptā  saptāhaṁ pūrṇo saṁbodhiṁ buddhitvā jātijarāmaraṇagahanakāntārasya paryantaṁ kṛtaṁ | iha mayā kleśamāro bhagno devaputramāro bhagno iha mama aparimitam asaṁkhyeyapraṇihitā praṇidhi samṛddhā | ihāhaṁ bodhidrume anavarāgrasya + + + + + +",
    "san-lo-mvu89:8": "",
    "san-lo-mvu89:9": "[saptāhapūraṁ saṁbuddho bodhiṁ buddhitvā] uttamāṁ |",
    "san-lo-mvu89:10": "āsanāto na utthesi sarvalokasya cetiyo ||",
    "san-lo-mvu89:11": "devakoṭīsahasrāṇi gagaṇasmiṁ samāgatā |",
    "san-lo-mvu89:12": "puṣpavarṣaṁ pravarṣensuḥ saptarātram anūnakaṁ ||",
    "san-lo-mvu89:13": "utpalāṁ padumāṁ divyāṁ puṇḍarīkāṁ manoramāṁ |",
    "san-lo-mvu89:14": "sahasrapatrāṁ rucirāṁ tatra devā pravarṣati ||",
    "san-lo-mvu89:15": "māraś ca durmanā āsi kāṇḍena likhate mahīṁ |",
    "san-lo-mvu89:16": "jito smi devadevena śākyasiṁhena tāyinā ||",
    "san-lo-mvu89:17": "trayastriṁśā ca yāmā ca tuṣitā ye ca nirmitā |",
    "san-lo-mvu89:18": "paranirmitā devā ca kāmadhātupratiṣṭhitā ||",
    "san-lo-mvu89:19": "lohitaṁ candanaṁ divyaṁ aguruṁ tatha campakaṁ |",
    "san-lo-mvu89:20": "divyā ca puṣpavarṣāṇi antarīkṣāto okire ||",
    "san-lo-mvu89:21": "divyaṁ ca ratanacūrṇaṁ antarīkṣāto osire |",
    "san-lo-mvu89:22": "akṣamātrāhi dhārāhi buddhakṣetraṁ spharī imaṁ ||",
    "san-lo-mvu89:23": "brahmakoṭīsahasrāṇi gaganasmiṁ samāgatā |",
    "san-lo-mvu89:24": "varṣaṁti sūkṣmaṁ cūrṇaṁ hi divyaṁ lohitacaṁdanaṁ ||",
    "san-lo-mvu89:25": "bhūmyāṁ devāṁ upādāya śuddhāvāsāṁ svayaṁprabhāṁ |",
    "san-lo-mvu89:26": "eṣā paraṁparā āsi devatāhi parisphuṭā ||",
    "san-lo-mvu89:27": "chattradhvajapatākāhi antarīkṣaṁ parisphuṭaṁ |",
    "san-lo-mvu89:28": "karonti pūjanāṁ śreṣṭhāṁ saṁbuddhasya śirīmato ||",
    "san-lo-mvu89:29": "ābhā ca vipulā muktā buddhakṣetraṁ parisphuṭaṁ |",
    "san-lo-mvu89:30": "bhavāgralokadhātūyo agniśubhrā va tiṣṭhati ||",
    "san-lo-mvu89:31": "praśāntā nirayā āsi buddharaśmibhi sarvaśo |",
    "san-lo-mvu89:32": "śītībhūtā ca aṁgāni sarve ca sukhitā abhūt* ||",
    "san-lo-mvu89:33": "yeṣāṁ nairayikaṁ duḥkhaṁ parikṣīṇaṁ tad anantaraṁ |",
    "san-lo-mvu89:34": "nirayeṣu cyavitvāna deveṣu upapadyiṣu ||",
    "san-lo-mvu89:35": "saṁjīve kālasūtre ca tapane ca pratāpane |",
    "san-lo-mvu89:36": "praśānto raurave agnir lokanāthasya raśmibhiḥ ||",
    "san-lo-mvu89:37": "avīcyām atha saṁghāte pratyekanirayeṣu ca |",
    "san-lo-mvu89:38": "praśānto sarvaśo agnir lokanāthasya raśmibhiḥ ||",
    "san-lo-mvu89:39": "yāvantā lokadhātūṣu pratyekanirayā abhūt* |",
    "san-lo-mvu89:40": "praśānto sarvaśo agnir lokanāthasya raśmibhiḥ ||",
    "san-lo-mvu89:41": "ye ca tiracchānayonīyaṁ mānsarudhirabhojanā |",
    "san-lo-mvu89:42": "maitrāya sphuṭa buddhena na hiṁsanti parasparaṁ ||",
    "san-lo-mvu89:43": "chattradhvajapatākābhiḥ bodhivṛkṣo alaṁkṛto |",
    "san-lo-mvu89:44": "kūṭāgārehi saṁchanno devaputrehi nirmito ||",
    "san-lo-mvu89:45": "khaṇḍakāntārakā pi ca śarkarasikatā pi ca |",
    "san-lo-mvu89:46": "samantā bodhimaṇḍāto heṣṭā bhūmau pratiṣṭhitā ||",
    "san-lo-mvu89:47": "ratnāmayīye bhūmīye bodhimaṇḍaṁ parisphuṭo |",
    "san-lo-mvu89:48": "yā nābhi buddhakṣetrasya devaputrehi nirmitā ||",
    "san-lo-mvu89:49": "devaputrasahasrāṇi dharaṇīye pratiṣṭhitā |",
    "san-lo-mvu89:50": "dhūpanetrāṁ grahetvāna pūjayanti lokanāyakaṁ ||",
    "san-lo-mvu89:51": "heṣṭā ca dharaṇī sarvā padmehi ca parisphuṭā |",
    "san-lo-mvu89:52": "jāmbunadasuvarṇasya buddhatejena udgatā ||",
    "san-lo-mvu89:53": "ye cāpi vyādhiduḥkhārttā alenā aparāyaṇā |",
    "san-lo-mvu89:54": "arogā sukhitā bhūtā buddharaśmiparisphuṭā ||",
    "san-lo-mvu89:55": "jātyandhā rūpā paśyensu labdhvā cakṣuṁ viśāradaṁ |",
    "san-lo-mvu89:56": "parasparaṁ cālapensuḥ bodhiprāptasya tāyino ||",
    "san-lo-mvu89:57": "rāgaś cāpy api ca doṣo mohaś ca antakīkṛtaḥ |",
    "san-lo-mvu89:58": "yaṁ kālaṁ śākyasiṁhena prāptā bodhi maharṣiṇā ||",
    "san-lo-mvu89:59": "prāsādā ca vimānā ca kūṭāgārā manoramā |",
    "san-lo-mvu89:60": "sarve tatomukhā āsi bodhisatvasya tāyino ||",
    "san-lo-mvu89:61": "yāvanto buddhakṣetrasmiṁ naranārī ca kinnarā |",
    "san-lo-mvu89:62": "sarve tatomukhā āsi yena bodhi maharṣiṇaḥ ||",
    "san-lo-mvu89:63": "devatā devaputrāś ca devakanyā ca śobhanā |",
    "san-lo-mvu89:64": "sarve tatomukhā āsi yena so puruṣottamaḥ ||",
    "san-lo-mvu89:65": "nāgāś cāpy atha gandharvā yakṣā kumbhāṇḍarākṣasā |",
    "san-lo-mvu89:66": "sarve tatomukhā āsi yena bodhi maharṣiṇo ||",
    "san-lo-mvu89:67": "dārakā dārikā caiva śayyāyaṁ avaropitā |",
    "san-lo-mvu89:68": "tatomukhā saṁsthihaṁsu yena bodhi maharṣiṇo ||",
    "san-lo-mvu89:69": "ye cāpy ābharaṇā divyā viśiṣṭā ratanāmayā |",
    "san-lo-mvu89:70": "ābaddhā āsi devānāṁ sarve tatomukhā abhū ||",
    "san-lo-mvu89:71": "nāgānāṁ atha yakṣāṇāṁ piśācarākṣasāna ca |",
    "san-lo-mvu89:72": "abhū ābharaṇā sarve yena bodhi niriṁgitā ||",
    "san-lo-mvu89:73": "devānām atha nāgānāṁ yakṣāṇāṁ rākṣasāna ca |",
    "san-lo-mvu89:74": "tatomukhā vimānābhū yena bodhi maharṣiṇo ||",
    "san-lo-mvu89:75": "nūpurā valayā caiva atha vā pārihārakā |",
    "san-lo-mvu89:76": "bodhiprāptasya buddhasya yena bodhi niriṁgitā ||",
    "san-lo-mvu89:77": "valaṁjitā ca niṣkāni kaṇṭhe hārā ca śobhanā |",
    "san-lo-mvu89:78": "ābaddhakā manuṣyāṇāṁ yena bodhi niriṁgitā ||",
    "san-lo-mvu89:79": "muktāhārā ca ābaddhā citrā ca maṇikuṇḍalā |",
    "san-lo-mvu89:80": "oguṇṭhikā mudrikā ca yena bodhi niriṁgitā ||",
    "san-lo-mvu89:81": "yāvanti buddhakṣetrasmiṁ satvadhātū acintiyā |",
    "san-lo-mvu89:82": "jānantā ca ajānantā yena bodhi niriṁgitā ||",
    "san-lo-mvu89:83": "vātā ca śītalā vāye maṁjugandhā manoramā |",
    "san-lo-mvu89:84": "samantā bodhikṣetrasmiṁ bodhiprāptasya tāyino ||",
    "san-lo-mvu89:85": "ekaputrasmiṁ yaṁ premnaṁ śuśrūṣā ca pratiṣṭhitā |",
    "san-lo-mvu89:86": "mātāpitṝṇāṁ iṣṭasmiṁ evaṁ āsīt tad anantaraṁ ||",
    "san-lo-mvu89:87": "yāvanti buddhakṣetrasmiṁ devā nāgā ca mānuṣā |",
    "san-lo-mvu89:88": "asurā ca kinnarā yakṣā sarve paśyanti nāyakaṁ ||",
    "san-lo-mvu89:89": "dhūpanetrāṁ grahetvāna sarve tena sukhasthitā |",
    "san-lo-mvu89:90": "pūjenti lokapradyotaṁ [bodhimaṇḍe pratiṣṭhitaṁ] ||",
    "san-lo-mvu89:91": "aṁjalīhi namasyanti gāthāhi ca stavanti te |",
    "san-lo-mvu89:92": "pūjāṁ karonti buddhasya bodhimaṇḍe pratiṣṭhitā ||",
    "san-lo-mvu89:93": "sarve āsannaṁ paśyanti lokanāthaṁ prabhaṁkaraṁ |",
    "san-lo-mvu89:94": "na kaścid dūre saṁjāne vyāmamātre yathā sthitaṁ ||",
    "san-lo-mvu89:95": "na kaścit pṛṣṭhato buddhaṁ lokadhātūya paśyati |",
    "san-lo-mvu89:96": "sarvadiśā hi buddhasya samantā paśyati mukhaṁ ||",
    "san-lo-mvu89:97": "vāmadakṣiṇapārśvena na kaścil lokanāyakaṁ |",
    "san-lo-mvu89:98": "saṁjānati mahāvīraṁ sarve paśyanti saṁmukhaṁ ||",
    "san-lo-mvu89:99": "dhūpanaṁ buddhakṣetrasmiṁ dhūpitaṁ ca tad anantaraṁ |",
    "san-lo-mvu89:100": "samantā buddhakṣetrāṇāṁ gandhena koṭiyo sphuṭā ||",
    "san-lo-mvu89:101": "na śakyaṁ gaṇanāṁ kartuṁ ettiyā satvakoṭiyo |",
    "san-lo-mvu89:102": "paśyitvā śiriṁ buddhasya ye bodhim abhiprasthitāḥ ||",
    "san-lo-mvu89:103": "tṛṇā ca ye kecid asti auṣadhīyo vanaspati |",
    "san-lo-mvu89:104": "sarve tatomukhā āsi yena bodhi maharṣiṇo ||",
    "san-lo-mvu89:105": "ko imāṁ edṛśāṁ dharmaṁ lokanāthena deśitāṁ |",
    "san-lo-mvu89:106": "śruṇitvā na siyā tuṣṭo anyatra mārapakṣikāt* ||",
    "san-lo-mvu89:107": "na śakyā sarvam ākhyātuṁ vācāya ṛddhibhāṣataḥ |",
    "san-lo-mvu89:108": "yā śirī āsi buddhasya bodhiprāptasya tāyino ||",
    "san-lo-mvu89:109": "yehi ca dṛṣṭo saṁbuddho bodhimaṇḍe pratiṣṭhitaḥ |",
    "san-lo-mvu89:110": "pūjitaś ca mahāvīro te śrutvā tuṣṭa paṇḍitā ||",
    "san-lo-mvu89:111": "śīlaskandhena acchidrā ye ca bhikṣū pratiṣṭhitā |",
    "san-lo-mvu89:112": "teṣāṁ śrutvā idaṁ sūtraṁ mahāharṣaṁ janeṣyati ||",
    "san-lo-mvu89:113": "bhadrakakṣāntisaurabhyasaṁpannā adīnamānasā |",
    "san-lo-mvu89:114": "arthikā buddhajñānena teṣāṁ tuṣṭir bhaviṣyati ||",
    "san-lo-mvu89:115": "ye hi āśvāsitā satvā moceṣyāmi upadrutā |",
    "san-lo-mvu89:116": "buddhitvam uttamāṁ bodhiṁ teṣān tuṣṭir bhaviṣyati ||",
    "san-lo-mvu89:117": "yehi te purimā buddhā satkṛtā dvipadottamā |",
    "san-lo-mvu89:118": "te idaṁ sūtraṁ śrutvāna teṣān tuṣṭir bhaviṣyati ||",
    "san-lo-mvu89:119": "harṣitā yehi te satvā annapānena tarpitā |",
    "san-lo-mvu89:120": "te pīdaṁ sūtraṁ śrutvāna buddhe kāhinti gauravaṁ ||",
    "san-lo-mvu89:121": "yehi te adhanā satvā dhanena abhicchāditā |",
    "san-lo-mvu89:122": "te idaṁ śrutvāna sūtraṁ buddhe kāhinti gauravaṁ ||",
    "san-lo-mvu89:123": "yehi ca pūrvabuddhānāṁ cetiyā māpitā śubhā |",
    "san-lo-mvu89:124": "udviddhā varaprāsādā te khu bhaviṣyanti prīṇitā ||",
    "san-lo-mvu89:125": "yehi pralujyanto saddharmo lokanāthāna dhārito |",
    "san-lo-mvu89:126": "tyajitvā lābhasatkāraṁ te khu bheṣyanti prīṇitāḥ ||",
    "san-lo-mvu89:127": "ye te asaṁskṛtāyuś ca daṇḍakarmehi varjitā |",
    "san-lo-mvu89:128": "urasā lokanāthasya te khu bheṣyanti harṣitā ||",
    "san-lo-mvu89:129": "ye te maitreyaṁ saṁbuddhaṁ paśyitvo bhaviṣyatio bhaviṣyati ||",
    "san-lo-mvu89:130": "",
    "san-lo-mvu89:131": "",
    "san-lo-mvu89:132": "ye te maitreyaṁ saṁbuddhaṁ paśyitvā dvipadottamaṁ |",
    "san-lo-mvu89:133": "kāhinti vipulāṁ pūjāṁ teṣāṁ harṣā bhaviṣyati ||",
    "san-lo-mvu89:134": "ye te siṁhaṁ mahānāgaṁ paśyitvā lokacetiyaṁ |",
    "san-lo-mvu89:135": "kāhinti vipulāṁ pūjāṁ teṣāṁ harṣo bhaviṣyati ||",
    "san-lo-mvu89:136": "ketusya lokanāthasya ye kariṣyanti pūjanāṁ |",
    "san-lo-mvu89:137": "arthikā buddhajñānena teṣāṁ harṣo bhaviṣyati ||",
    "san-lo-mvu89:138": "pradyotasya ca buddhasya ye kariṣyanti pūjanāṁ |",
    "san-lo-mvu89:139": "arthikā buddhajñānena teṣāṁ harṣo bhaviṣyati ||",
    "san-lo-mvu89:140": "jyotīvaraṁ ca ye buddhaṁ paśyitvā aparājitaṁ |",
    "san-lo-mvu89:141": "mahatīṁ pūjāṁ kāhinti teṣāṁ harṣo bhaviṣyati ||",
    "san-lo-mvu89:142": "sunetraṁ lokapradyotaṁ dṛṣṭvā ye satkariṣyati |",
    "san-lo-mvu89:143": "arcamānāya pūjāya teṣāṁ harṣo bhaviṣyati ||",
    "san-lo-mvu89:144": "dvau buddhau kusumanāmau lokanāthau tathāgatau |",
    "san-lo-mvu89:145": "ye dṛṣṭvā satkariṣyanti teṣāṁ harṣo bhaviṣyati ||",
    "san-lo-mvu89:146": "meruṁ ca dvipadaśreṣṭhaṁ saṁbuddhaṁ vadatāṁ varaṁ |",
    "san-lo-mvu89:147": "ye dṛṣṭvā satkariṣyanti teṣāṁ harṣo bhaviṣyati ||",
    "san-lo-mvu89:148": "puṣpaṁ ye cāgrasaṁbuddhaṁ paśyitvā dvipadottamaṁ |",
    "san-lo-mvu89:149": "kāhinti paramāṁ pūjāṁ teṣāṁ harṣo bhaviṣyati ||",
    "san-lo-mvu89:150": "caturṇāṁ ca narendrāṇāṁ ye saṁghaṁ satkariṣyati |",
    "san-lo-mvu89:151": "imasmiṁ bhadrakalpasmiṁ te udagrā bhaviṣyati ||",
    "san-lo-mvu89:152": "ye gṛddhā lābhasatkāre jihmavijñānaniśritā |",
    "san-lo-mvu89:153": "bahvicchā taṁ śruṇitvāna teṣāṁ trāso bhaviṣyati ||",
    "san-lo-mvu89:154": "ye ca saṁgaṇikārāmā gaṇavāse pratiṣṭhitā |",
    "san-lo-mvu89:155": "vivekaṁ śrutvā buddhena teṣāṁ ca saumanasyatā ||",
    "san-lo-mvu89:156": "ye ca duḥśīla śrutvāna evaṁ buddhena bhāṣitaṁ |",
    "san-lo-mvu89:157": "natā lokapradīpasmiṁ tīvraṁ kāhinti gauravaṁ ||",
    "san-lo-mvu89:158": "ye te vyākṛtā buddhena bodhisatvā anāgatā |",
    "san-lo-mvu89:159": "sūratā sukhasaṁvāsā teṣāṁ tuṣṭir bhaviṣyati ||",
    "san-lo-mvu89:160": "yeṣāṁ vivartanā nāsti buddhajñānāto sarvaśaḥ |",
    "san-lo-mvu89:161": "te idaṁ sūtraṁ śrutvāna bhaviṣyanti sukhitā narāḥ ||",
    "san-lo-mvu89:162": "ye hi purimabuddha satvasārā",
    "san-lo-mvu89:163": "gurukṛtā satkṛtā pūjitā narendrā |",
    "san-lo-mvu89:164": "praṇatamanā śiṣṭa buddhajñāne",
    "san-lo-mvu89:165": "naravaravarṇa śruṇitva tuṣṭa bhonti ||",
    "san-lo-mvu89:166": "yeṣām avikalā samanta śraddhā",
    "san-lo-mvu89:167": "varaguṇakoṭiśatehi ye upetā |",
    "san-lo-mvu89:168": "ye ca dhārayi dharma lujjamānaṁ",
    "san-lo-mvu89:169": "muditamanā sugatasya śāsanasmiṁ ||",
    "san-lo-mvu89:170": "ye ca acapalā anuddhatā ca",
    "san-lo-mvu89:171": "amukharā abhū akīrṇavācā |",
    "san-lo-mvu89:172": "susakhilavācā na mānupetā",
    "san-lo-mvu89:173": "jinavaravarṇa śruṇitva tuṣṭa bhonti ||",
    "san-lo-mvu89:174": "yeṣām aparityaktaṁ buddhajñānaṁ",
    "san-lo-mvu89:175": "evaṁ virajā anantatulyabodhi |",
    "san-lo-mvu89:176": "ye ca vrataṁ caranti apramatta",
    "san-lo-mvu89:177": "jinavarajñāna śruṇitvā tuṣṭa bhonti ||",
    "san-lo-mvu89:178": "",
    "san-lo-mvu89:179": "atha khalu bhagavāṁ saptāhasyātyayena siṁhāsanāto utthāya bodhidrumaṁ nāgavilokitena vilokayanto animiṣāye dṛṣṭīye prītisukhena dvitīyaṁ saptāhaṁ anāhāro asthāsi bodhidrumaṁ animiṣāye dṛṣṭīye nirīkṣanto iha mama bodhidrume anavarāgrasya jātijarāmaraṇasaṁsāragahanakāntārasya paryantaṁ kṛtaṁ iha mama kleśamāro bhagno mṛtyumāro bhagno skandhamāro bhagno devaputramāro bhagno iha mamāparimitamasaṁkhyeyapraṇihitā praṇidhi samuddhā ihāhaṁ bodhidrume loke agratāṁ prāptaḥ loke śreṣṭhatāṁ prāpto satvasāratāṁ prāptaḥ ||",
    "san-lo-mvu89:180": "bhagavāṁ saptāhaṁ prītisukhena bodhidrumaṁ animiṣāye dṛṣṭīye nidhyāyitvā tṛtīyaṁ saptāhaṁ prītisukhena dīrghaṁ caṁkramaṁ caṁkrame ||",
    "san-lo-mvu89:181": "tena khalu punaḥ samayena māro pāpīmāṁ bhagavato avidūre saṁniṣaṇṇo abhūṣi duḥkhī durmano vipratisārī kāṇḍena bhūmiṁ vilikhanto śramaṇo me gautamo viṣayāto upātivṛtto śramaṇo me gautamo viṣayāto upātivṛtto ti || atha khalu tantrī ca māradhītā aratī ca māradhītā yena māro pāpīmāṁs tenopasaṁkramitvā māraṁ pāpīmaṁ gāthāye adhyabhāṣati ||",
    "san-lo-mvu89:182": "",
    "san-lo-mvu89:183": "kāmaṁ tvaṁ durmano tāta puruṣaṁ ānayāmy ahaṁ |",
    "san-lo-mvu89:184": "rāgapāśehi baṁdhitvā araṇyādiva kuṁjaraṁ ||",
    "san-lo-mvu89:185": "prabandhitvāna ānemi vaśiko te bhaviṣyati ||",
    "san-lo-mvu89:186": "",
    "san-lo-mvu89:187": "atha khalu māro pāpīmāṁ dhītaro gāthāye pratyabhāṣati ||",
    "san-lo-mvu89:188": "",
    "san-lo-mvu89:189": "arahāṁ sugato loke na rāgeṇa suvānayo |",
    "san-lo-mvu89:190": "viṣayo me atikrānto tasmāc chocāmy ahaṁ bhṛśaṁ ||",
    "san-lo-mvu89:191": "",
    "san-lo-mvu89:192": "atha khalu tā māradhītaro pitur mārasya vacanaṁ akaritvā yena bhagavāṁs tenopasaṁkramitvā bhagavantaṁ caṁkramantam anucaṁkramensuḥ | pādān te bhagavan paricaremha pādān te sugata paricaremha || bhagavāṁ tāṁ na cittīkāraye yathāpīdaṁ anuttare upadhisaṁkṣaye samyak suvimuktacitto || atha tā māradhītaro ekāntam upasaṁkramya mantrā mantrayensuḥ uccāvacaṁ puruṣāṇāṁ chando uccāvacaṁ puruṣāṇāṁ chandaḥ yaṁ nūnaṁ vayaṁ sayyathāpi nāma paṁcadaśavarṣadeśikā vā ṣoḍaśavarṣadeśikā vā evaṁrūpā evaṁrūpāṇāṁ ekaśataṁ ekaśataṁ ṛddhyā abhinirmiṇitvā yena śramaṇo gautamas tenopasaṁkramitvā śramaṇaṁ gautamaṁ caṁkramantam anucaṁkramensuḥ | pādān te bhagavaṁ paricaremha pādāṁ te sugata paricaremha | na ca sānaṁ bhagavāṁ cittīkāraye yathāpīdaṁ anuttare upadhisaṁkṣaye samyak suvimuktacitto || atha khalu tā māradhītaro ekamantam upasaṁkramya mantrā mantrayensuḥ uccāvacaṁ puruṣāṇāṁ chando uccāvacaṁ puruṣāṇāṁ chaṁdo yaṁ nūnaṁ vayaṁ sayyathāpi nāma ekaprasūtā vā dviprasūtā vā evaṁrūpā evaṁrūpāṇāṁ ekaśataṁ ekaśataṁ nirmiṇitvā yena śramaṇo gautamas  tenopasaṁkramitvā śramaṇaṁ gautamaṁ caṁkramantam anucaṁkramensuḥ | pādān te bhagavan paricaremha pādān te sugata paricaremha | na ca sānaṁ bhagavāṁ cittīkāraye yathāpīdaṁ anuttara upadhisaṁkṣaye samyak suvimuktacitto || atha khalu tā māradhītaro ekāntam upasaṁkramya mantrā mantrayensuḥ uccāvacaṁ puruṣāṇāṁ chando uccāvacaṁ puruṣāṇāṁ chando yaṁ nūnaṁ vayaṁ sayyathāpi nāma madhyastrīyāyo evaṁrūpā evaṁrūpāṇāṁ ekaśataṁ ekaśataṁ ṛddhyā abhinirmiṇitvā yena bhagavāns tenopasaṁkramitvā bhagavantaṁ caṁkramantam anucaṁkramensuḥ | pādān te bhagavan paricaremha pādān te sugata paricaremha | na ca sānaṁ bhagavāṁ cittīkāraye sayyathāpīdaṁ anuttare upadhisaṁkṣaye samyak suvimuktacitto || atha khalu tā māradhītaro ekāntam upasaṁkramya mantrā mantrayensuḥ aho paramavayovarṇanibhaṁ abhinirmiṇantī abhinirmiṇeyaṁ | yaṁ nūnaṁ vayaṁ jīrṇā bhavitvā vṛddhikā bhavitvā sthavirikā bhavitvā palitikā bhavitvā kubjagopānasīvaṁkā daṇḍam avalaṁbya yena śramaṇo gautamas tenopasaṁkramitvā śramaṇasya gautamasya pādau śirasā vanditvā śramaṇaṁ gautamaṁ pratyekā praśnaṁ pṛcchema || atha khalu tā māradhītaro jīrṇikā vṛddhikā sthavirikā palitikā kubjagopānasīvaṁkā bhavitvā daṇḍam avaṣṭabhya yena bhagavāṁs tenopasaṁkramitvā bhagavataḥ pādau śirasā vanditvā ekānte asthānsuḥ || ekānte sthitā tantrī māradhītā bhagavantaṁ gāthāye adhyabhāṣati ||",
    "san-lo-mvu89:193": "",
    "san-lo-mvu89:194": "kathaṁvihārī bahulīha bhikṣu",
    "san-lo-mvu89:195": "paṁcoghatīrṇo taratīha ṣaṣṭaṁ |",
    "san-lo-mvu89:196": "kathaṁdhyāyī bahulī kāmasaṁjñā",
    "san-lo-mvu89:197": "paribāhito bhavati alabdhagāḍhā ||",
    "san-lo-mvu89:198": "",
    "san-lo-mvu89:199": "atha khalu bhagavāṁ tantrīṁ māradhītarāṁ gāthāye pratyabhāṣati ||",
    "san-lo-mvu89:200": "",
    "san-lo-mvu89:201": "aññāya dharmaṁ avitarkadhyāyī",
    "san-lo-mvu89:202": "no rajyate no saratīha thīnaṁ |",
    "san-lo-mvu89:203": "evaṁvihārī bahulīha bhikṣu",
    "san-lo-mvu89:204": "paṁcoghatīrṇo taratīha ṣaṣṭaṁ ||",
    "san-lo-mvu89:205": "praśrabdhakāyo suvimuktacitto",
    "san-lo-mvu89:206": "smṛtimānakopyo apanītamāno |",
    "san-lo-mvu89:207": "avaṁdhyāyī bahulī kāmasaṁjñā",
    "san-lo-mvu89:208": "paribāhito bhavati alabdhagāḍhā ||",
    "san-lo-mvu89:209": "",
    "san-lo-mvu89:210": "atha khalu aratī māradhītā bhagavantaṁ gāthāye adhyabhāṣati ||",
    "san-lo-mvu89:211": "",
    "san-lo-mvu89:212": "sokābhitunno va vanasmiṁ dhyāyasi",
    "san-lo-mvu89:213": "citāya jīvaṁ abhiprārthayanto |",
    "san-lo-mvu89:214": "āsādya grāmyā na karoṣi sākhyaṁ",
    "san-lo-mvu89:215": "kasmāj jane na karoṣi sākhyaṁ ||",
    "san-lo-mvu89:216": "",
    "san-lo-mvu89:217": "atha khalu bhagavāṁ aratīṁ māradhītāraṁ gāthāye adhyabhāṣe ||",
    "san-lo-mvu89:218": "",
    "san-lo-mvu89:219": "śokasya mūlaṁ parikhanya sarvaṁ",
    "san-lo-mvu89:220": "sarvaṁ prahāya bhavalobham āpsye |",
    "san-lo-mvu89:221": "arthasya prāptiṁ hṛdayasya śāntiṁ",
    "san-lo-mvu89:222": "dhyānānuyukto sukhasārabuddhiḥ |",
    "san-lo-mvu89:223": "tasmāj jane na karomi sākhyaṁ",
    "san-lo-mvu89:224": "sākhyaṁ na saṁvidyate tena asme ||",
    "san-lo-mvu89:225": "",
    "san-lo-mvu89:226": "atha khalu aratī māradevī bhagavantaṁ gāthāye adhyabhāṣe ||",
    "san-lo-mvu89:227": "",
    "san-lo-mvu89:228": "ācchetva tṛṣṇāṁ guṇasaṁpracārī",
    "san-lo-mvu89:229": "bahv atra raktā kariṣyanti cchandaṁ |",
    "san-lo-mvu89:230": "bahuṁ vatāyaṁ janatāṁ suvedha",
    "san-lo-mvu89:231": "ācchetva + + + + + + mṛtyurājño",
    "san-lo-mvu89:232": "nayiṣyati acyutapadam aśokaṁ ||",
    "san-lo-mvu89:233": "",
    "san-lo-mvu89:234": "atha khalu bhagavāṁ tāṁ māradhītaro gāthāye pratyabhāṣati ||",
    "san-lo-mvu89:235": "",
    "san-lo-mvu89:236": "giriṁ nakhehi khanatha ayo dantehi khādatha |",
    "san-lo-mvu89:237": "parvataṁ śirasā hanatha agāḍhe gāḍham eṣatha |",
    "san-lo-mvu89:238": "kimu anvetha pāpīyo api buddhāsūyā sadā ||",
    "san-lo-mvu89:239": "",
    "san-lo-mvu89:240": "atha khalu tā māradhītaro jānāti māṁ śramaṇo gautamo ti duḥkhī durmanā vipratisārī yena pitā māras tenopasaṁkramitvā pitaraṁ māraṁ gāthāye adhyabhāṣe ||",
    "san-lo-mvu89:241": "",
    "san-lo-mvu89:242": "adya me vadhaṁ pi tāta na rāgeṇa sa āniye |",
    "san-lo-mvu89:243": "viṣayaṁ me atikrāntaḥ tasmāc chocāmy ahaṁ bhṛśaṁ ||",
    "san-lo-mvu89:244": "",
    "san-lo-mvu89:245": "anyo va tāta puruṣo avītasaṁgo asmākaṁ tena rūpeṇa samanvāgatānāṁ paśyitva  so jitaṁ mūrchitvā prapatiṣyad vā uṣṇaṁ vāsya śoṇitaṁ mukhato āgacche tenaiva ca ābādhena kālaṁ akariṣyat* cittakṣayaṁ vā prāpuṇe śramaṇo punar* tāta gautamo araho vigatarāgo vigatadoṣo vigatamoho abhibhūya bhūto ||",
    "san-lo-mvu89:246": "atha māro pāpīmāṁ yena bhagavāṁs tenopasaṁkramitvā ekānte asthāsi | ekāntasthito māro pāpīmāṁ bhagavantaṁ gāthāye adhyabhāṣe ||",
    "san-lo-mvu89:247": "",
    "san-lo-mvu89:248": "ihāgatā harṣayantī tantrī ca aratī ratī |",
    "san-lo-mvu89:249": "tā praṇude mahāvīro tūlaṁ bhrāntaṁ va mārutaṁ ||",
    "san-lo-mvu89:250": "",
    "san-lo-mvu89:251": "ittham uktvā ca māro pāpīmāṁ duḥkhī durmanā vipratisārī tatraivāntarahāye ||"
}