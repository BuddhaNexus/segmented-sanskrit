{
    "sf273:0": "Mahāparinirvāṇasūtra (2nd)",
    "sf273:1": "vitarkā viditā utpadyaṁte viditās tiṣṭaṁti viditā adhyastaṁgacchaṁti |",
    "sf273:2": "idam api yūyam ānanda tathāgatasyāścaryādbhutadharmaṁ dhārayata | evam āścaryādbhutadharmasamanvāgata ānanda tathāgataḥ |",
    "sf273:3": "atha bhagavān āyuṣmantam ānandam āmaṁtrayāmāsa | āgamayānanda yena gandhamādanaṁ caityaṁ tenopasaṁkramiṣyāvaḥ |",
    "sf273:4": "evaṁ bhadaṁta āyuṣmān ānando bhagavataḥ pratyaśrauṣīt |",
    "sf273:5": "atha bhagavān utthāyāsanād yena gandhamādanaṁ caityaṁ tenopasaṁkramati | āyuṣmān ānando niṣīdanam aṁsenāropya bhagavaṁtaṁ pṛṣṭhataḥ pṛṣṭhataḥ samanubaddhaḥ … myānulomatayā |",
    "sf273:6": "atha bhagavāṁ gandhamādanaṁ caityam abhyavagāhya yenānyatamaṁ vṛkṣamūlaṁ tenopasaṁkramati | upasaṁkramya āyuṣmaṁtam ānandam āmaṁtrayāmāsa |",
    "sf273:7": "prajñapayānandāsmiṁ vṛkṣamūle tathāgatasya niṣīdanaṁ pṛṣṭhī me āglāyati tāṁ tāvad āyāmayiṣye |",
    "sf273:8": "evaṁ bhadaṁtāyuṣmān ānando bhagavataḥ pratiśrutya tasmiṁ vṛkṣamūle bhagavato niṣīdanaṁ prajñapayāmāsa |",
    "sf273:9": "nyaṣīdad bhagavāṁ prajñapta evāsane |āyuṣmān apy ānando bhagavata ekāṁte nyaṣīdat |",
    "sf273:10": "niṣadya bhagavāṁ āyuṣmaṁtam ānandam āmantrayāmāsa |",
    "sf273:11": "yāvaṁta ānanda bhikṣavo gandhamādanaṁ caityam upaniḥśṛtya viharaṁti tān sarvān upasthānaśālāyāṁ saṁnipātaya |",
    "sf273:12": "evaṁ bhadaṁtāyuṣmān ānanda bhagavataḥ pratiśrutya yāvaṁto bhikṣavo gandhamādanaṁ caityam upaniḥṣṛtya viharaṁti tān sarvān upasthānaśālāyāṁ saṁnipātayāmāsa | saṁnipātya śirasā bhagavataḥ pādau vaṁttvaikānte asthāt |",
    "sf273:13": "ekāntasthita āyuṣmān ānando bhagavaṁtam idam avocat |",
    "sf273:14": "yāvaṁto bhadanta bhikṣavo gandhamādanacaityam upaniḥśṛtya viharaṁti sarve te upasthānaśālāyāṁ saṁnipatitāḥ | yasyedānīṁ bhagavān kālaṁ manyate |",
    "sf273:15": "atha bhagavān utthāyāsanād yenopasthānaśālā tenopasaṁkrānta upasaṁkramya prajñapta evāsane nyaṣīdat |",
    "sf273:16": "niṣaṇṇo bhagavāṁ bhikṣūn āmaṁtrayāmāsa |",
    "sf273:17": "tasmāt tarhi bhikṣavo ye mayā dharmāḥ svayam abhijñāya sākṣīkṛtvopasaṁpadya praveditās tadyathā catvāri smṛtyupasthānāni catvāri samyakprahāṇāni catvāro ṛddhipādāḥ pañcendriyāṇi pañca balāni sapta bodhyṅgāny āryāṣṭāṅgo mārgaḥ tatra vaḥ sarvaiḥ sahitaiḥ samagraiḥ saṁmodamānair avivadadbhir ekāgrair ekoddeśair ekakṣīrodakabhūtaiḥ … dīpayamānaiḥ sukhasparśaṁ vihartavyam |",
    "sf273:18": "tasmāt tarhi bhikṣavo ye mayā dharmā ākhyātās tadyathā sūtraṁ geyaṁ vyākaraṇaṁ gāthodānā nidānāvadānā itivṛttakajātakavaipulyādbhutadharmopadeśās te dharmā bhavadbhiḥ sādhu ca suṣṭhu codgrahītavyā udgṛhya dhārayitavyā dhārayitvā tulayitavyāḥ tulayitvā niśāmayitavyā niśāmya tathā tathā pratipattavyam |",
    "sf273:19": "tat kasmād dhetoḥ | acireṇa tathāgatasya parinirvāṇaṁ bhaviṣyati | trayāṇāṁ māsānām atyayena tathāgatasya parinirvāṇaṁ bhaviṣyati kuśinagaryupavartane mallānāṁ sālavane antare yamakasālayoḥ |",
    "sf273:20": "atha te bhikṣavo bhagavatontikād idaṁ evaṁrūpaṁ vākyaṁ śrutvā ekatyā bhikṣavaḥ cchinnaprapāta … pṛthivyāṁ nipetuś cetobh samarpitāḥ atikṣipraṁ …"
}