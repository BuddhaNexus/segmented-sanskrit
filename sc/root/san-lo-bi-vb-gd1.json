{
    "san-lo-bi-vb-gd1:0": "",
    "san-lo-bi-vb-gd1:1": "",
    "san-lo-bi-vb-gd1:2": "",
    "san-lo-bi-vb-gd1:3": "guru-dharma 1",
    "san-lo-bi-vb-gd1:4": "",
    "san-lo-bi-vb-gd1:5": "varṣa-śatopasampannā",
    "san-lo-bi-vb-gd1:6": "",
    "san-lo-bi-vb-gd1:7": "bhagavān āha | labhyā | āha | kinti dānī gautamī varṣa-śatopa-sampannāye bhikṣuṇīye tad-ahopasampannasya bhikṣusya abhivādanavandana-pratyutthānāñjalī-karma samīcī-karma kartavyaṁ | na dāniṁ bhikṣuṇīye āgamitavyaṁ | yadāhaṁ varsa-śatopasampannā bhaviṣyaṁ bhikṣu ca tad ahopasampanno bhaviṣyati tadāham abhivādana-vandana-pratyutthāna-m-añjalī-karma sāmīci-karma kariṣyaṁ |",
    "san-lo-bi-vb-gd1:8": "atha khalu sarvāhi bhikṣuṇīhi sthavirīhi vā navāhi vā madhyamāhi vā sarveṣāṁ bhikṣūṇām stherāṇāṁ navānāṁ ma | dhyamānāṁ abhivādana-vandana-pratyutthānāñjalī-karma sāmīci-karma kartavyaṁ || ete dāni bhikṣū bhikṣūṇī-upāśrayaṁ praviṣṭā bhavanti | sarvāhi bhikṣuṇīhi stherīhi vā navāhi vā madhyamāhi vā sarveṣāṁ bhikṣūṇāṁ stherāṇāṁ navānāñ ca madhyamānām abhivādana-vandana-pratyutthānāñjalīkarma sāmīcī-karma kartavyaṁ ||",
    "san-lo-bi-vb-gd1:9": "atha dāni bhikṣuṇī jarā-durbalā vā bhavati vyādhidurbalā vā yattakānāṁ abhisaṁbhuṇoti tattakānāṁ pādā śirasā vanditavyā | śiṣṭhakānāṁ mūrdhni añjaliṁ kṛtvā vaktavyaṁ | sarveṣāṁ āryamiśrāṇāṁ pādāṁ vandāmi | etāyo bhikṣuṇīyo bhikṣu-vihāraṁ nirdhāvanti sarvāhi bhikṣuṇīhi stherīhi vā navāhi vā madhyamāhi vā sarveṣāṁ bhikṣūṇāṁ therāṇāṁ navānāṁ madhyamānāṁ pādā śirasā vanditavyā | atha dāni bhikṣuṇī jarā-durbalā bhavati vyādhi-durbalā vā yattakānām abhisaṁ bhuṇoti tattakānāṁ pādā śirasā vanditavyā śiṣṭakānāṁ mūrdhni añjalīṁ kṛtvā vaktavyaṁ | sarveṣāṁ āryamiśrāṇāṁ pādā śirasā vandāmi |",
    "san-lo-bi-vb-gd1:10": "sā eṣā bhikṣuṇī avajñāya paribhavane na koṇṭa-bhikṣū ti vā kṛtvā ḍhossa-bhikṣū ti vā kṛtvā vaidya-bhikṣū ti vā kṛtvā akhalla-mahalle ti vā akuśalo ti vā apratikṛti-jño ti vā kṛtvā na śirasā pādān vandati guru-dharmam atikrāmati | evaṁ gautamī varṣa-śatopasampannāye bhikṣuṇīye tadahopasampannasya bhikṣusya śirasā vanditavyaṁ | ayaṁ gautamī bhikṣuṇīnāṁ prathamo guru-dharmo yāvajjīvaṁ sat-kartavyo guru-kartavyo mānayitavyo pūjayitavyo an-atikramaṇīyo velā-m-iva samudreṇa ||"
}