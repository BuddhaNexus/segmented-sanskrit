{
    "arv26:0": "Arthaviniścayasūtram",
    "arv26:1": "26. Dvā-Triṁśan-Mahā-Puruṣa-Lakṣaṇāni",
    "arv26:2": "Tatra katamāni Tathāgatasya dvā-triṁśan-mahā-puruṣa-lakṣaṇāni?",
    "arv26:3": "Yad-uta:",
    "arv26:4": "Supratiṣṭhita-pādatā |",
    "arv26:5": "adhastāt-pāda-talayoś-cakrāṅkita-pāda-talatā |",
    "arv26:6": "āyata-pārṣṇy-utsaṅga-pādatā |",
    "arv26:7": "dīrghāṅgulitā |",
    "arv26:8": "jāla-hasta-pādatā |",
    "arv26:9": "mṛdu-taruṇa-hasta-pādatā |",
    "arv26:10": "saptotsada-śarīratā |",
    "arv26:11": "eṇeyya-jaṅghatā |",
    "arv26:12": "kośa-gata-vasti-guhyatā |",
    "arv26:13": "siṁha-pūrvārdha-kāyatā |",
    "arv26:14": "citāntarāṁsatā |",
    "arv26:15": "sama-vṛtta-skandhatā |",
    "arv26:16": "anavanata-pralamba-bāhutā |",
    "arv26:17": "viśuddha-gātratā |",
    "arv26:18": "kambu-grīvatā |",
    "arv26:19": "siṁha-hanutā |",
    "arv26:20": "sama-catvāriṁśad-dantatā |",
    "arv26:21": "samāvirala-dantatā |",
    "arv26:22": "suśukla-dantatā |",
    "arv26:23": "prabhūta-jihvatā |",
    "arv26:24": "rasa-rasāgratā |",
    "arv26:25": "brahma-svara-kalaviṅka-ruta-svaratā |",
    "arv26:26": "abhinīla-netratā |",
    "arv26:27": "go-pakṣma-netratā |",
    "arv26:28": "sūkṣmac-chavitā |",
    "arv26:29": "suvarṇac-chavitā |",
    "arv26:30": "ekaika-romakūpatā |",
    "arv26:31": "ūrdhvāgra-pradakṣiṇāvarta-romatā |",
    "arv26:32": "indra-nīla-keśatā |",
    "arv26:33": "suśukla-bhrūmukhāntarorṇālalāṭatā |",
    "arv26:34": "uṣṇīṣa-śiras-katā |",
    "arv26:35": "nyagrodha-parimaṇḍalatā ||",
    "arv26:36": "Imāni dvā-triṁśan-mahā-puruṣa-lakṣaṇāni ||",
    "arv26:37": "Supratiṣṭhita-pādatā:",
    "arv26:38": "Tathāgatasyedaṁ mahā-puruṣasya mahā-puruṣa-lakṣaṇaṁ pūrvaṁ dṛḍha-samādānatayā nirvṛttam ||",
    "arv26:39": "Adhastāt-pāda-talayoś-cakrāṅkita-pāda-talatā:",
    "arv26:40": "Tathāgatasyedaṁ mahā-puruṣasya mahā-puruṣa-lakṣaṇaṁ tatra pūrve vicitra-dānopacayena nirvṛttam ||",
    "arv26:41": "Āyata-pārṣṇy-utsaṅga-pādatā:",
    "arv26:42": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve para-sattvājihma-karaṇatayā nirvṛttam ||",
    "arv26:43": "Dīrghāṅgulitā:",
    "arv26:44": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve sattvānāṁ Dharma-rakṣāvaraṇa-gupti-karaṇatayā nirvṛttam ||",
    "arv26:45": "Jāla-hasta-pādatā:",
    "arv26:46": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve paraparivārābhedanatayā nirvṛttam ||",
    "arv26:47": "Mṛdu-taruṇa-hasta-pādatā:",
    "arv26:48": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve vividha-prāvaraṇānupradānatayā nirvṛttam ||",
    "arv26:49": "Saptotsada-śarīratā:",
    "arv26:50": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve vipulānnapānānupradānatayā nirvṛttam ||",
    "arv26:51": "Eṇeyya-jaṅghatā:",
    "arv26:52": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve Buddha-dharma-parigrahaṇatayā nirvṛttam ||",
    "arv26:53": "Kośa-gata-vasti-guhyatā:",
    "arv26:54": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve guhya-mantra-rakṣaṇatayā | maithuna-dharma-prativisarjanatayā ca nirvṛttam ||",
    "arv26:55": "Siṁha-pūrvārdha-kāyatā:",
    "arv26:56": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve subha-karmānupūrvācaraṇatayā nirvṛttam ||",
    "arv26:57": "Citāntarāṁsatā:",
    "arv26:58": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve kuśala-dharma-samācaraṇatayā nirvṛttam ||",
    "arv26:59": "Sama-vṛtta-skandhatā:",
    "arv26:60": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve pareṣām-abhayāśvāsadānatayā nirvṛttam ||",
    "arv26:61": "Anavanata-pralamba-bāhutā:",
    "arv26:62": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve parakiṅkaraṇīyotsukatayā nirvṛttam ||",
    "arv26:63": "Viśuddha-gātratā:",
    "arv26:64": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve daśa-kuśala-karma-pathātapta-samādānatayā nirvṛttam ||",
    "arv26:65": "Kambu-grīvatā:",
    "arv26:66": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve glāneṣu vividha-bhaiṣajyānupradānatayā nirvṛttam ||",
    "arv26:67": "Siṁha-hanutā:",
    "arv26:68": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve kuśala-mūla-prayoga-paripūryā nirvṛttam ||",
    "arv26:69": "Sama-catvāriṁśad-dantatā:",
    "arv26:70": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve sarva-sattvāśvāsa-prayogatayā nirvṛttam ||",
    "arv26:71": "Samāvirala-dantatā:",
    "arv26:72": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve bhinna-sattva-sandhānatayā nirvṛttam ||",
    "arv26:73": "Suśukla-dantatā:",
    "arv26:74": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve svārakṣita-kāya-vāṅ-manas-karmatayā nirvṛttam ||",
    "arv26:75": "Prabhūta-jihvatā:",
    "arv26:76": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve satya-vacana-saṁrakṣaṇatayā nirvṛttam ||",
    "arv26:77": "Rasa-rasāgratā:",
    "arv26:78": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve ’pramāṇa-puṇya-skandho(pasevitā)tmatayā parānupradānatayā nirvṛttam ||",
    "arv26:79": "Brahma-svara-kalaviṅka-ruta-svaratā:",
    "arv26:80": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve snigdha-vacana-satya-pālanatayā ānanda-vacana-śrāvaṇatayā ca nirvṛttam ||",
    "arv26:81": "Abhinīla-netratā:",
    "arv26:82": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve maitravat sattva-saṁrakṣaṇatayā nirvṛttam ||",
    "arv26:83": "Go-pakṣma-netratā:",
    "arv26:84": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve ’kṛtrim-āśayatayā nirvṛttam ||",
    "arv26:85": "Sūkṣma-chavitā:",
    "arv26:86": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve Dharma-saṁgīti-citta-karmaṇyatayā nirvṛttam ||",
    "arv26:87": "Suvarṇa-chavitā:",
    "arv26:88": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve śayyāsana-staraṇa-manāpa-vastrānupradānatayā nirvṛttam ||",
    "arv26:89": "Ekaika-romakūpatā:",
    "arv26:90": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve saṁgaṇikā-parivarjanatayā nirvṛttam ||",
    "arv26:91": "Ūrdhvāgra-pradakṣiṇāvarta-romatā:",
    "arv26:92": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve ācāryopādhyāya-kalyāṇa-mitrānuśāsani-pradakṣiṇa-grāhitayā nirvṛttam ||",
    "arv26:93": "Indra-nīla-keśatā:",
    "arv26:94": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve sarva-prāṇānukampanatayā nihita-loṣṭa-daṇḍa-śastratayā ca nirvṛttam ||",
    "arv26:95": "Suśukla-bhrūmukhāntarorṇalālaṭatā:",
    "arv26:96": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve varṇārhānāṁ varṇa-bhāṣaṇatayā nirvṛttam ||",
    "arv26:97": "Uṣṇīṣa-śiras-katā:",
    "arv26:98": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve guru-gaurava-praṇāmatayā nirvṛttam ||",
    "arv26:99": "Nyagrodha-parimaṇḍalatā:",
    "arv26:100": "Tathāgatasyedaṁ mahā-puruṣasya mahā-puruṣa-lakṣaṇaṁ pūrve ātmanaḥ para-sattvānāṁ ca samādhau niyojanatayā nirvṛttam ||",
    "arv26:101": "Apramāṇaiḥ kuśala-mūlaireśu dharmeṣu vaśavartitvāt Tathāgatasya dvā-triṁśan-mahā-puruṣa-lakṣaṇāni kāye nirvṛttāni ||"
}