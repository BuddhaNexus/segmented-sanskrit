{
    "sf173:0": "",
    "sf173:1": "",
    "sf173:2": "Bhūtamidaṁsūtra",
    "sf173:3": "",
    "sf173:4": "tatra bhagavān āyuṣmantaṁ śāriputram āmantrayati |",
    "sf173:5": "uktam idaṁ śāriputra mayā parāyaṇeṣv ajitapraśneṣu |",
    "sf173:6": "ye ca saṅkhyātadharmāṇi ye ca śaikṣāḥ pṛthagvidhāḥ | teṣāṁ me nipakasyeryāṁ pṛṣṭaḥ prabrūhi māriṣa || ||",
    "sf173:7": "ke śāriputra śaikṣāḥ ke ca saṅkhyātadharmāṇi |",
    "sf173:8": "evam ukta āyuṣmāñ chāriputras tūṣṇī |",
    "sf173:9": "dvir api trir api bhagavān āyuṣmantaṁ śāriputram idam avocat |",
    "sf173:10": "uktam idaṁ śāriputra mayā parāyaṇesv ajitapraśneṣu |",
    "sf173:11": "ye ca saṅkhyātadharmāḥ pūrvavat |",
    "sf173:12": "dvir api trir apy āyuṣmāñ chāriputras tūṣṇīm abhūt |",
    "sf173:13": "tatra bhagavān āyuṣmantaṁ śāriputram āmantrayati |",
    "sf173:14": "bhūtam idaṁ śāriputra |",
    "sf173:15": "evam etad bhūtaṁ bhadanta | bhūtasya bhadanta bhikṣur nirvide virāgāya nirodhāya pratipanno bhavati |",
    "sf173:16": "tadāhārasaṁbhavaḥ | tadāhārasaṁbhavasya bhikṣur nirvide virāgāya nirodhāya pratipanno bhavati |",
    "sf173:17": "tadāhāranirodha iti | yad bhūtaṁ tan nirodhadharmam iti viditvā nirodhadharmasya bhikṣur nirvide virāgāya nirodhāya pratipanno bhavati |",
    "sf173:18": "ima ucyante śaikṣāḥ |",
    "sf173:19": "bhūtam idaṁ śāriputra |",
    "sf173:20": "evam etad bhūtaṁ bhadanta | bhūtasya bhadanta bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati |",
    "sf173:21": "tadāhārasaṁbhavaḥ | tadāhārasaṁbhavasya bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati |",
    "sf173:22": "tadāhāranirodha iti | yad bhūtaṁ tan nirodhadharmam iti viditvā nirodhadharmasya bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati |",
    "sf173:23": "ima ucyante saṅkhyātadharmāṇaḥ |",
    "sf173:24": "evam etac cchāriputra bhūtam | evam etac cchāriputra bhūtasya bhikṣur nirvide virāgāya pūrvavad yāvat saṅkhyātadharmāṇaḥ |",
    "sf173:25": "atha bhagavān utthāyāsanād vihāraṁ prāviśat pratisaṁlayanāya |",
    "sf173:26": "athāyuṣmāñ chāriputro ’ciraprakrāntaṁ bhagavantaṁ viditvā bhikṣūn āmantrayati |",
    "sf173:27": "apratisaṁviditaṁ mām āyuṣmanto bhagavān etaṁ prathamaṁ praśnaṁ pṛṣṭavān | tasya me ’bhūd apūrvaṁ dhandhāyitatvam |",
    "sf173:28": "yataś ca me bhagavāṁs tat prathamaṁ praśnavyākaraṇam abhyanumoditavān tasya me etad abhavat |",
    "sf173:29": "sacet kevalikāṁ rātriṁ bhagavān etam evārtham anyaiḥ padair anyair vyañjanaiḥ praśnaṁ pṛcchet kevalikām apy ahaṁ rātriṁ bhagavata etam evārtham anyaiḥ padair anyair vyañjanaiḥ praśnaṁ pṛṣṭo vyākuryām |",
    "sf173:30": "saced ekam divasam | ekaṁ rātridivasam | saptāpi rātridivasāni bhagavān mām etam evārtham anyaiḥ padair anyair vyañjanaiḥ praśnaṁ pṛcchet | saptāpy ahaṁ rātridivasāni bhagavata etam evārtham anyaiḥ padair anyair vyañjanaiḥ praśnaṁ pṛṣṭo vyākuryām |",
    "sf173:31": "athānyataro bhikṣur yena bhagavāṁs tenopajagāma | upetya bhagavatpādau śirasā vanditvaikānte ’sthāt | ekāntasthitaḥ sa bhikṣur bhagavantam idam avocat |",
    "sf173:32": "āyuṣmatā bhadanta śāriputreṇa udārārṣahī vāg bhāṣitaikāṁśa udgṛhītaḥ pariṣadi samyaksiṁhanādo nāditaḥ |",
    "sf173:33": "apratisaṁviditaṁ mām āyuṣmanto bhagavān etaṁ pūrvavat |",
    "sf173:34": "sacet kevalikām apy ahaṁ rātrim āyuṣmantaṁ śāriputram etam evārtham anyaiḥ padair anyair vyañjanaiḥ praśnaṁ pṛccheyaṁ yāvat saptāpi rātridivasāni śāriputra etam evārtham anyaiḥ padair anyair vyañjanaiḥ praśnaṁ pṛṣṭo vyākuryāt |",
    "sf173:35": "tathā hi śāriputrasya bhikṣor dharmadhātuḥ supratividdhaḥ |"
}