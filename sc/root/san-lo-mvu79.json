{
    "san-lo-mvu79:0": "Mahāvastu",
    "san-lo-mvu79:1": "79. The Jātaka of Princess Nalinī",
    "san-lo-mvu79:2": "atha khalu bhagavān tāni ṣaṣṭhī asuranayutāni anuttarāye samyaksaṁbodhīye vyākaritvā bahūni ca prāṇisahasrāṇi āryadharmeṣu pratiṣṭhāpayitvā rājānaṁ śuddhodanaṁ ca saparivāraṁ ca udyojaye || atha khalu rājā śuddhodano saparivāro utthāyāsanāto bhagavataḥ pādau śirasā vanditvā prakrame | tathā sarvo janakāyo ||",
    "san-lo-mvu79:3": "atha khalu rājā śuddhodano tasyaiva rātriye atyayena prabhūtaṁ khādanīyaṁ bhojanīyaṁ pratijāgaritvā kapilavastunagaraṁ siktasaṁmṛṣṭaṁ kṛtvā apagatarajaṁ apagatapāṣāṇaśarkarakaṭhallaṁ muktapuṣpāvakīrṇaṁ gandhaghaṭikādhūpitadhūpanaṁ citraparikṣiptaṁ vitatavitānaṁ osaktapaṭṭadāmakalāpaṁ | yāvac ca kapilavastuṁ yāvac ca nyagrodhārāmaṁ naṭanartakaṛllamallapāṇisvarikāṁ kumbhatūṇikaśobhikāṁ dvistvalavelambakāṁ deśedeśeṣu sthāpayitvā mahatā rājānubhāvena mahatā rāja-ṛddhīyena bhagavato nagaraṁ praveśitaṁ karoti || atha khalu rājā śuddhodano bhagavantaṁ saśrāvakasaṁghaṁ puraskṛtvā rājakulaṁ praveśeti ||",
    "san-lo-mvu79:4": "atha khalu bhagavāṁ śuddhodanasya niveśanaṁ praviśitvā prajñapta evāsane niṣīde yathāsano ca bhikṣusaṁgho || atha khalu rājā śuddhodano bhgavantaṁ svahastaṁ praṇītena prabhūtena khādanīyabhojanīyena santarpayati saṁpravāreti mitrāmātyā ca bhikṣusaṁghaṁ || atha khalu bhagavāṁ bhuktāvī dhautahasto apanītapātro rājānaṁ śuddhodanaṁ dharmyā kathayā saṁdarśayitvā samādāpayitvā samuttejayitvā utthāyāsanāto prakrame || aparaṁ divasaṁ mahāprajāpatī gautamī bhagavato saśrāvakasaṁghasya bhaktaṁ karoti | aparaṁ divasaṁ yaśodharā bhaktaṁ karoti | aparaṁ divasaṁ antaḥpurikā | aparaṁ divasaṁ śākiyamaṇḍalaṁ bhagavato saśrāvakasaṁghasya bhaktaṁ karoti ||",
    "san-lo-mvu79:5": "yaśodharāye dāni bhagavato saśrāvakasaṁghasya modakaṁ sajjīkṛtaṁ sarvaṁ jñātivargaṁ nimantritaṁ || bhagavāṁ kālajño velajño samayajño pudgalaparāparajño kālyasyaiva nivāsayitvā pātracīvaram ādāya bhikṣusaṁghaparivṛto bhikṣusaṁghapuraskṛto yaśodharāye niveśanaṁ praviśitvā niṣīde prajñapte evāsane yathāsano ca bhikṣusaṁgho || atha khalu yaśodharā rāhulamātā mahāprajāpatīgautamīye sārdhaṁ jñātivargeṇa ca bhagavantaṁ saśrāvakasaṁghaṁ praṇītena khādanīyabhojanīyena santarpayati saṁpravārayati || tāye dāni yaśodharāye rāhulasya haste pratyagro praṇīto modako varṇagandharasopeto dinnaḥ gaccha imaṁ modakaṁ pitur dehīti || tena gacchitvā bhagavato pātre prakṣipitvā bhagavato chāyāyāṁ niṣīditvā mātaram etad uvāca || sukhā khalv amba śramaṇasya iyaṁ chāyā || atha khalu yaśodharā rāhulaṁ kumāram etad uvāca || yāca putra paitṛkaṁ dhanaṁ || atha khalu rāhulo kumāro bhagavantam etad uvāca || dehi me śramaṇa paitṛkaṁ dhanaṁ || bhagavān āha || rāhula pravrajāhi tato paitṛkaṁ dhanaṁ dāsyāmi || atha khalu rājā sāntaḥpuro  śākyā ca saparivārā hṛṣṭā abhūnsuḥ tuṣṭā udagrā bhagavato rāhulo putro vinaye yaśodharāye kiṁ doṣo tti || yaśodharā dāni sarvālaṁkārehi ātmānam alaṁkṛtvā bhagavantaṁ pariviṣati kathaṁ punar āryaputro agāram adhyāvasati na ca bhagavato cittasyānyathābhāvo || atha khalu bhagavāṁ bhuktāvī dhautapāṇi apanītapātro rājānaṁ śuddhodanaṁ sāntaḥpuraṁ mahāprajāpatīṁ gautamīṁ ca yaśodharāṁ ca rāhulamātaraṁ saparivārāṁ dharmyā kathayā saṁdarśayitvā samādāpayitvā samuttejayitvā saṁpraharṣayitvā utthāyāsanāto prakrame ||",
    "san-lo-mvu79:6": "bhikṣū bhagavantam āhansuḥ || paśya bhagavaṁ yaśodharā modakehi lobheti || bhagavān āha || na bhikṣavo etarahi eva eṣā yaśodharā mama modakehi lobheti || bhikṣū āhansuḥ || anyadāpi bhgavaṁ || bhagavān āha || anyadāpi bhikṣavo ||",
    "san-lo-mvu79:7": "bhūtapūrvaṁ bhikṣavo atītam adhvānaṁ nagare vārāṇasī kāśijanapade tasya uttareṇa anuhimavante sāhaṁjanī nāma āśramapadaṁ śāntaṁ viviktaṁ vigatajanapadaṁ manuṣyaraheyaṁ pratisaṁlayanasāropyaṁ mūlopetaṁ patropetaṁ puṣpopetaṁ pānīyopetaṁ || tahiṁ kāśyapo nāma ṛṣiḥ prativasati paṁcābhijño caturdhyānalābhī maharddhiko mahānubhogo || tena grīṣmāṇāṁ paścime māse kṣudrapākāni phalāni bhuktāni tṛṣitena ca bahutaraṁ pānīyaṁ pītaṁ | tasya abhiṣyaṇṇā vātātapā saṁvṛttā | tena upalakuṇḍake saśukraṁ prasrāvaṁ kṛtaṁ || aparāye mṛgīye tṛṣitāye taṁ prasrāvaṁ pānīyasaṁjñāya pītaṁ || ṛtumatīye tāye mṛgīye aśucimrakṣitena mukhatuṇḍena saśukraṁ yonimukhaṁ jihvāya pralīḍhaṁ | tāye saṁmūrchayitvā kukṣiṁ pratilabdhaṁ || so ca ṛṣi maitrīvihārī tasya mṛgapakṣī pi na  santrasanti mṛgapakṣiśatāni āśramasya parisamante caranti prativasanti ca sāpi mṛgī tasyaiva āśramasya parisamantena carati tatraiva parikramati || sā dāni kālena samayena dārakaṁ prajāyati || tena ṛṣiṇā dṛṣṭā tasyaitad abhūṣi | kuto imasyā tiricchānagatāye mṛgīye mānuṣo apatyo ti || samanvāharitvā ṛṣīṇāṁ jñānaṁ pravartati | so dāni ṛṣi samanvāharati | amukaṁ kālaṁ maye adhimātraṁ kṣudrapākāni phalāni parimuktāni bahutarakaṁ ca me pānīyaṁ pītaṁ tato me abhiṣyaṇṇehi dhātūhi apalakuṇḍake saśukraṁ prasrāvaṁ kṛtaṁ | etāye mṛgīye tṛṣitāye pānīyasaṁjñāye pītaṁ ṛtumatīye tato ca tāye kukṣiṁ pratilabdhaṁ | mamaivaiṣo aṁganisrāvo ti | tena dāni garbharūpaṁ ajinakena gṛhṇīya taṁ āśramapadaṁ praveśito ||",
    "san-lo-mvu79:8": "sā dāni mṛgī pṛṣṭhato anveti | tena tasya garbharūpasya phalakena nābhi cchinnā tailena ca abhyaṁgito sukhodakena taṁ garbhamalaṁ paridhautaṁ || so ṛṣi taṁ garbharūpaṁ tasyā mṛgīye stane allīpeti sāpi mṛgī pāyeti | ṛṣiṇāpi tasyā mṛgīye stanaṁ tasya dārakasya mukhe prakṣipyati || yaṁ kālaṁ so dārako āsito bhavati tataḥ sā mṛgī tasya āśramasya parisamantena caritvā pānīyaṁ ca pibitvā punaḥ garbharūpaṁ stanaṁ pāyeti jihvāgreṇa naṁ parilehati || yaṁ kālaṁ so garbharūpo pādehi pi aṇvitaḥ tato svayan tasyā mṛgīye stanaṁ gṛhṇitvā pibati || ekacaraṁ śṛṁgakaṁ jātanti tena ṛṣiṇā ekaśṛṁgo ti nāmaṁ kṛtaṁ || so dāni yathā se mātā mṛgehi sārdham aṇvati tathā so pi ekaśṛṁgako ṛṣikumāro aṇvati mṛgehi ca mṛgapotakehi ca sārdhaṁ krīḍamāno | yato yataḥ sā mātā mṛgagaṇehi sārdhaṁ aṇvati tataḥ tato pi ekaśṛṁgo ṛṣikumāro  aṇvati | mṛgapotakehi sārdhaṁ krīḍanto aṇviya aṇviya mṛgehi mṛgapotakehi ca sārdhaṁ punas taṁ ṛṣisya āśramapadaṁ āgacchati | tato naṁ ṛṣi kṣudrakṣudrāṇi phalāni varṇagandharasopetāni deti || yadā so ṛṣikumāro āśramapade śayito bhavati tato bahū mṛgā ca mṛgapotakā ca tam ṛṣikumāram anuparivāretvā śayanti || yaṁ velaṁ te mṛgā ca mṛgapotakā ca caritukāmā bhavanti tataḥ tam ṛṣikumāraṁ śayamānaṁ mukhatuṇḍakena pratibodhayanti || evan te mṛgā ca mṛgapotakā ca nānāprakārā ca pakṣī tena ṛṣikumāreṇa sārdhaṁ tatra āśramapade abhiramanti || yaṁ kālaṁ so ekaśṛṁgako ṛṣikumāro vijñaprāptaḥ saṁjāto tasya ṛṣisya taṁ āśramaṁ siṁcati saṁmārjati mūlāni nānāprakārāṇi āneti patrāṇi āneti udakaṁ āneti kāṣṭhāni āneti tam ṛṣiṁ parimardati snāpeti agnihotraṁ pratijāgareti | tam ṛṣiṁ parivisati nānāprakārāhi mūlavikṛtīhi patravikṛtīhi puṣpavikṛtīhi phalavikṛtīhi pānīyaṁ upanāmeti | prathamaṁ taṁ ṛṣiṁ parivisitvā tāṁ ca mṛgīṁ mātaraṁ paścāt svayam āhāraṁ karoti || tena ṛṣiṇā tasya ṛṣikumārasya dhyānānāṁ ca abhijñānāṁ ca mārgam upadiṣṭaṁ || tena dāni ṛṣikumāreṇa pūrvarātrāpararātraṁ jāgarikāyogam anuyuktena viharantena ghaṭantena vyāyamantena catvāri dhyānāny utpāditāni paṁca cābhijñā sākṣīkṛtā || so dāni ṛṣikumāro caturdhyānalābhī paṁcābhijño kaumārabrahmacārī maharddhiko mahānubhāvo saṁjāto abhijñāto devamanuṣyāṇāṁ ||",
    "san-lo-mvu79:9": "ekaśṛṁgako ṛṣikumāro anuhimavante gaṁgāye nadīye kūle sāhaṁjanī-āśramapade prativasati | vārāṇasīyaṁ ca nagare kāśirājño putro na bhavati || tena dāni bahū iṣṭiprakriyāsthānāni kṛtāni putrārthāya yathā me putro bhaveya na cāsya putro saṁbhavati  vistīrṇe antaḥpure dhītaro va asti || tena dāni kāśirājñā śrutaṁ | gaṁgāya kūle sāhaṁjanī nāma āśramapadaṁ tatra kāśyapo nāma ṛṣi prativasati tasya rāja-ṛṣisya tatra āśramapade prativasantasya mṛgīye sakāśāto ekaśṛṁgako nāma ṛṣikumāro utpanno ti | yan nūnāhaṁ nalinīdhītarāṁ rājakulakumārīṁ ekaśṛṁgasya ṛṣikumārasya dadeyaṁ so me putro bhaviṣyati jāmātiko ca || atha khalu bhikṣavo sa kāśirājā brahmaṇapurohitam āha || tatra kāśyapi nāma ṛṣiḥ prativasati |tasya rājarṣisya tatra āśramapade prativasantasya mṛgīye sakāśāto ekaśṛṁgako nāma ṛṣikumāro utpanno ti | yaṁ nūnāhaṁ nalinīdhītāṁ rājakumārīṁ ekaśṛṁgasya ṛṣikumārasya dadeyaṁ so me putro bhaviṣyati jāmātiko ca ||",
    "san-lo-mvu79:10": "atha khalu bhikṣavaḥ sa kāśirājā brāhmaṇaṁ purohitaṁ rājācāryaṁ āmantrayati | gacchatha purohita imāṁ nalinīṁ rājakanyāṁ ekaśṛṁgasya ṛṣikumārasya detha | so me putro bhaviṣyati jāmātiko ca ||",
    "san-lo-mvu79:11": "atha khalu bhikṣavo brāhmaṇapurohito rājācāryaḥ nalinīṁ rājakumārīṁ saparivārāṁ aśvarathe ārūḍhayitvā prabhūtaṁ cānnapānaṁ modakāni ca nānāprakārāṇi khādanīyabhojanīyāni ādāya sāhaṁjanīṁ āśramapadaṁ āgame || te ca dāni sāhaṁjanīm āśramapadaṁ gatvā āśramasya nātidūreṇāpi samīpe gatā || tatra nalinī rājakumārī sakhīhi sārdhaṁ krīḍati hasati tāni ca krīḍamānāni dṛṣṭvā tāni mṛgapakṣigaṇāni santrasanti diśodiśaṁ paridhāvanti || atha khalu bhikṣavaḥ ekaśṛṁgasya ṛṣikumārasya etad abhūṣi || kiṁ nu khalv ime dya mṛgapakṣiṇāḥ santrasanti diśodiśaṁ ca paridhāvanti || atha khalu bhikṣavaḥ ekaśṛṁgo ṛṣikumāraḥ yena nalinī rājakanyā tenāgami || adrākṣīd bhikṣava ekaśṛṁgako ṛṣikumāro nalinīṁ rākakumārīṁ sakhīhi sārdhaṁ krīḍantīṁ  svalaṁkṛtāṁ subhūṣitāṁ mahārahehi vastrehi | dṛṣṭvā ca punaḥ tasyaitad abhūṣi || śobhanā khalv ime ṛṣikumārā udārāṇi tāsāṁ ajināni jaṭāni ca ajinamekhalāni ca || nidhyāyati rājakanyānāṁ | so dāni rājakanyānāṁ ajinamekhalāni atiriva kāye vibhāsantāni paśyati || so dāni ekaśṛṁgako nalinīṁ pṛcchati || śobhanāni yuṣmākaṁ ajināni jaṭāni mekhalāni ca kaṇṭhāsūtrāṇi ca || sā dāni nilanī rājakumārī ekaśṛṁgaṁ ṛṣikumāraṁ haste gṛhya āha || etāni edṛśāni asmākaṁ ajināni ca mekhalāni ca kaṇṭhasūtrāṇi ca hastasūtrāṇi ca || sā dāni tasya ṛṣikumārasya modakāni pānaṁ ca anupradāsi idam asmākaṁ haste modakaṁ paribhuṁjāhīti || tena dāni tāni modakāni paribhuktāni pānakaṁ pi ca pītaṁ || tasya tahiṁ āśramapade kaṭukaṣāyehi phalaphalehi jihvendriyapratyāhatasya tehi modakehi paribhuṁjamānasya atiriva raseṣu āsvādo nugṛhīto || tāni ca pānakapibanāni pītvā so dāni āha || śobhanāni yuṣmākam imāni phalāphalāni pānīyaṁ ca ajinamekhalāni ca kaṇṭhasūtrāṇi ca hastasūtrāṇi ca udārāṇi na bhojanāni asmākaṁ āśrame edṛśāni ||",
    "san-lo-mvu79:12": "atha khalu bhikṣavo nalinī rājakumārī ekaśṛṁgaṁ ṛṣikumāraṁ etad uvāca || āgaccha ṛṣikumāra idam asmākaṁ uṭajāni saṁcārimāni yena icchāma tena etāni uṭajāni ādāya gacchāma āgaccha asmākaṁ uṭajaṁ praviśa āśramaṁ te ca upadarśayiṣyāmi || sā dāni nalinī tatra yānaṁ abhiruhitvā ekaśṛṁgasya hastaṁ praṇāmi āgaccha praviśāhi idam asmākaṁ uṭajaṁ āśramaṁ pravekṣyāma tti || so dāni tatra yāne aśvāni āyuktāni dṛṣṭvā āha || mama mṛgī mātā imaṁ ca uṭajaṁ mṛgā  vahanti nāhaṁ atra praviśāmi || sā dāni nalinī ekaśṛṁgasya ṛṣikumārasya haste lagnati kaṇṭhe lagnati āliṁgati cumbati pralobheti ca ṛṣikumāro ca tāye nalinīye mūrdhāto upādāya yāvat pādeṣu nimittaṁ paśyati | anyādṛśā svakāni jaṭāni anyādṛśāni nalinīye anyādṛśaṁ rūpaṁ paśyati anyādṛśaṁ nalinīye anyādṛśaṁ svakaṁ muṁjamekhalaṁ anyādṛśaṁ nalinīye anyādṛśāni svakāni hastaputrāṇi paśyati anyadṛśāni nalinīye || sā dāni ṛṣikumāreṇa sārdhaṁ ālāpasamālāpaṁ kṛtvā viśvāsaṁ ca saṁbhāvayitvā premnaṁ ca saṁjanayitvā yathoktaṁ bhagavatā ||",
    "san-lo-mvu79:13": "pūrvevāsanivāsena pratyutpannahitena vā |",
    "san-lo-mvu79:14": "evan taṁ saṁjāyate premnaṁ utpalaṁ vā yathodake ||",
    "san-lo-mvu79:15": "yatra manaṁ nivasati cittaṁ vāpi prasīdati |",
    "san-lo-mvu79:16": "niṣṭhāṁ paṇḍito gaccheyā saṁtuṣṭā me pure saha ||",
    "san-lo-mvu79:17": "teṣāṁ saṁsāre sansarantānāṁ dīrgharātraṁ janmasahasrakoṭībhiḥ paraspareṣāṁ samāgamo āsi bhāryāpatiṣāṁ tasmāt teṣāṁ saha darśanena parasparaṁ premnaṁ nipatati || sā dāni nalinī ekaśṛṁgasya ṛṣikumārasya pralobhanābhiprāyā rājārhāṇi modakāni khādanīyabhojanīyāni ca paribhuṁjāpetvā praṇītāni ca pānakāni pāyetvā ālambitvā ca cuṁbayitvā ca kaṇṭhasamālagnato ca kṛtvā aśvayānaṁ abhiruhitvā vārāṇasīṁ pratyāgatā || etāṁ prakṛtiṁ vistareṇārocayati || ekaśṛṁgako ṛṣikumāro pi āśramaṁ gatvā tāṁ nalinīṁ rājadhītāṁ mūrdhnāto samupādāya yāvat pādeṣu raṁjanīyāni nimittāni manasikaronto āsati naiva mūlaphalāni āneti na udakaṁ na kāṣṭhāni na āśramapadaṁ saṁmārjati agnihotraṁ paṭijāgareti ||",
    "san-lo-mvu79:18": "",
    "san-lo-mvu79:19": "so dāni ṛṣiḥ taṁ kumāraṁ cintāparaṁ dṛṣṭvā pṛcchati || na te kāṣṭhāni bhinnāni na te udakaṁ āhṛtaṁ agnihotraṁ na juhitaṁ kin tuvaṁ dhyānaṁ dhyāyasi || ṛṣikumāro āha || iha anyāto āśramāto ṛṣikumāro saṁbahulehi ṛṣikumārehi sārdhaṁ āgato prāsādiko darśanīyo śobhanehi jaṭehi ajinehi śobhanehi kaṇṭhasūtrehi hastasūtrehi śobhanehi muṁjamekhalehi mṛṣṭāni ca sānaṁ phalaphalāni pānīyaṁ ca na edṛśaṁ yathāsmākaṁ mṛgayukte pi uṭaje aṇvanti te mayā āśramasya amukasmiṁ pradeśe dṛṣṭā tena ca me ṛṣikumāreṇa sārdhaṁ prīti saṁjātā kaṇṭhe ca so gṛhya mama prakāśaṁ vaktreṇa vaktraṁ praṇidhāya śabdaṁ karoti taṁ me janaye praharṣaṁ tam ahaṁ smaranto paridīnavaktro tena vinā na ramāmi āśrame || ṛṣiṇo dāni ṛṣikumārasya śrutvā tad abhūṣi || yādṛśaṁ ayaṁ ṛṣikumāro teṣāṁ varṇasaṁsthānaṁ ācikṣati na te ṛṣikumārā strīhi tāhi bhavitavyaṁ || so dāni ṛṣi taṁ ekaśṛṁgakaṁ ṛṣikumāraṁ āha || putra na te ṛṣikumārā striyās tāyo ṛṣīn ālobhenti tapāto vārayanti | ṛṣibhis tāyo dūrāto parivarjayitavyā antarāyakarāyo brahmacāriṇāṁ | mā tehi sārdhaṁ samaṁ karohi āśiviṣasamā tāyo viṣapatrasamā tāyo aṁgārakarṣūpamā tāyo ||",
    "san-lo-mvu79:20": "so dāni kāśirājā taṁ purohitaṁ āha || nāvāsu aśokavanikāni ropetvā puṣpaphalopetehi vṛkṣehi gaṁgāye pratiśrotena taṁ āśramapadaṁ gacchāhi nalinīye saparivārāye sārdhaṁ tato tam ṛṣikumāraṁ nāvāyam ārūpitvā ānehi || so dāni purohito kāśirājñaḥ pratiśrutvā nalinīṁ rājakanyāṁ purimāṁtāṁgikacetiṣṭhāhi nāvāhi vitatavitānāhi citraduṣyaparikṣiptāhi osaktapaṭṭadāmakalāpāhi dhūpanadhūpitāhi  muktapuṣpāvakīrṇāhi saparivārāṁ ārūpitvā gaṁgāye pratiśrotena taṁ sāhaṁjaniṁ āśramapadaṁ gato || tena dāni tasya āśramapadasya samīpe nāvāni sthāpetvā sā nalinī rājakanyā ekaśṛṁgasya ṛṣikumārasya sakāśaṁ visarjitā gaccha tvaṁ ṛṣikumāram ānehi || sā dāni nalinī rājakumārī nāvāto oruhitvā saparivārā tatrāśramapade nānāprakārāṇi vanakusumāni ca vanakisalayāni ca pralāventī āsati | tāṁ pi ca dṛṣṭvā tato āśramāto mṛgapakṣigaṇā svakasvakāni rutāni muṁcantāni diśodiśaṁ pradhāvanti || ṛṣikumāro pi tāni mṛgapakṣigaṇāni santrasantāni dṛṣṭvā taṁ pradeśaṁ gataḥ | tato tāṁ paśyati nalinīṁ rājakumārīṁ saparivārāṁ vanakusumāni ca vaanakisalāni ca pralāventīṁ || dṛṣṭvā ca punar yena nalinī rājakumārī tenopasaṁkrānto || nalinīye ṛṣikumāro bhūyo abhinandito kaṇṭhe ca lagnā bhūyo ca āliṁgito cuṁbito ca modakāni ca khajjakaprakārāṇi ca paribhuṁjitvā rājārhāṇi ca pānakāni pibitvā nalinīye sārdhaṁ tān nāvāṁ ārūḍho || nalinī āha || ime asmākaṁ āśrame udake saṁcaranti || so tāye pralobhetvā nāvāyānena vārāṇasīm ānīto | purohitena ṛṣikumārasya nalinī pāṇigrahaṁ kṛtvā dinnā || so tāye nalinīye sārdhaṁ āsati krīḍati na pana saṁyogaṁ gacchati | jānāti vayasyo me ṛṣikumāro ti ||",
    "san-lo-mvu79:21": "so dāni tāye nalinīye sārdhaṁ tasyāṁ nāvāyāṁ sāhaṁjanim āśramapadaṁ gataḥ tāye ca mātare mṛgīye ekaśṛṁgako ṛṣikumāro nalinīye rājakumārīye sārdhaṁ āgacchanto dṛṣṭaḥ || sā dāni putraṁ pṛcchati | putra kahiṁ si gato ti || so dāni āha || imasya me vayasyasya āśramaṁ gato ti || eṣo me vayasya agniṁ pradakṣiṇīkṛtvā udakena pāṇinā gṛhīto ti || tasyā dāni mṛgīye etad abhūṣi || na khalu  punar ayam ṛṣikumāro vayasyaṁ jānāti bhāryāṁ vā iyaṁ ca kanyā ayaṁ ca ṛṣikumāro puruṣottamo etena tu eṣā bhāryā agniṁ pradakṣiṇīkṛtvā udakena pāṇigṛhītā bhāryā labdhā ti || tatra ko se ṛṣikumārasya etam arthaṁ saṁbodhaye yathā na eṣa ṛṣikumāro kāśirājño eṣā dhītā nalinī nāma tava bhāryā dinnā ti || tatra ca sāhaṁjanisya āśramapadasya heṣṭā gaṁgākūle prativratānāṁ tāpasīnāṁ āśramapadaṁ praviśanto ṛṣikumāro tāpasīhi vāriyati || mā tuvaṁ atra āśramapade praviśāhi tvaṁ puruṣo eṣo ca strīṇāṁ prativratānāṁ brahmacāriṇīṇāṁ āśramo ti na labhyaṁ atra puruṣeṇa praviśituṁ || so dāni ṛṣikumāro tāṁ tāpasīṁ pṛcchati || ko vā strī puruṣo vā ti || tasya tāye tāpasīye strīdharmā ca ācikṣitā na eṣa tava vayasyo na eṣa ṛṣikumāro eṣā strī nalinī nāma rājakumārī kāśirājño dhītā tvaṁ puruṣo mṛgīto utpanno tato tvaṁ na jānāsi eṣā tava udakena bhāryā dinnā tvaṁ ca etasyā pati no labhyā yuṣmābhiḥ anyamanyaṁ tyajituṁ ||",
    "san-lo-mvu79:22": "so dāni ṛṣikumāro tāsān tāpasīnāṁ śrutvā nalinīye sārdhaṁ sāhaṁjaniṁ āśramapadaṁ pituḥ kāśyapasya ṛṣisya sakāśaṁ gato pituḥ pādāṁ vanditvā sārdhaṁ nalinīye etāṁ prakṛtiṁ sarvāṁ ārocayati || ṛṣisya etad abhūṣi || na śakyati ṛṣikumāro nalinīye vinā iha āśramapade prativasituṁ parasparasya ete baddhasaṁjātā snehasaṁjātā || so dāni taṁ putraṁ ekaśṛṁgaṁ ṛṣikumāraṁ āha || putra eṣā tava nalinī rājakumārī agnidevaṁ sākṣīkṛtvā udakena pāṇigṛhītā dinnā | eṣā te bhāryā tvaṁ ca etasyā patiḥ | na labhyā yuṣmābhiḥ parasparasya tyajituṁ | gaccha etāya sārdhaṁ vārāṇasīṁ nagaraṁ || te dāni ṛṣisya pādāṁ vanditvā pradakṣinīṁ ca kṛtvā  mātaraṁ ca abhivādetvā vārāṇasīṁ gatā gatvā kāśirājño upasaṁkrāntā || rājñā ṛṣikumārasya anurūpaṁ gṛhaṁ dinnaṁ parivāraṁ ca upastaraṇapratyāstaraṇaṁ ca sarvāṇi ca upabhogaparibhogāni ca yuvarājyenābhiṣikto ||",
    "san-lo-mvu79:23": "sarve kṣayāntā nicayāḥ patanāntā samucchrayāḥ |",
    "san-lo-mvu79:24": "saṁyogā viprayogāntā maraṇāntaṁ pi jīvitaṁ ||",
    "san-lo-mvu79:25": "so dāni kāśirājā kāladharmeṇa saṁyukto kālagato ekaśṛṁgeṇa vārāṇasyāṁ rājyaṁ pratilabdhaṁ ||",
    "san-lo-mvu79:26": "tena dāni nalinīye mūlāto yamajātā dvātriṁśatputrā jātā | aparāṇāṁ pi devīnāṁ mūlāto sātirekaṁ putraśataṁ jātaṁ || dharmeṇa rājyam anuśāsayitvā ciraṁ dīrgharātraṁ jyeṣṭhaputraṁ rājye bhiṣiṁcitvā punaḥ ṛṣipravrajyāṁ pravrajito || tena dāni pūrvarātrāpararātraṁ jāgarikāyogasamanuyuktena yujyantena ghaṭantena vyāyamantena bāhitakena mārgeṇa catvāri dhyānāny utpāditāni paṁcābhijñā sākṣātkṛtā || so dāni kāmadhātuṁ samatikramitvā kāyasya bhedāt* brahmadevanikāye utpanno ||",
    "san-lo-mvu79:27": "bhagavān āha || yas tena kālena kāśyapo ṛṣir eṣu sa śuddhodano abhūṣi | yā sā mṛgī eṣā sā bhikṣavo mahāprajāpatī abhūṣi | yaś ca kāśirājo bhūd eṣaiva mahānāmo śākyo bhūt* | yaś caikaśṛṁgako ṛṣikumāras tadāhaṁ eva babhūva | yā ca nalinī nāma rājakanyā eṣaiva yaśodharā abhūṣi || tadāpi eṣā ātmānaṁ alaṁkṛtvā mama pralobheti | etarahiṁ pi eṣātmānaṁ alaṁkṛtvā mama pralobheti ||",
    "san-lo-mvu79:28": "nalinīye rājakumārīye jātakaṁ samāptaṁ ||"
}