{
    "divy34:0": "",
    "divy34:1": "",
    "divy34:2": "",
    "divy34:3": "Divyāvadānam",
    "divy34:4": "",
    "divy34:5": "34. dānādhikaraṇamahāyānasūtram",
    "divy34:6": "",
    "divy34:7": "evaṁ mayā śrutam |",
    "divy34:8": "ekasmin samaye bhagavāñchrāvastyāṁ viahrati jetavane ’nāthapiṇḍadasyārāme mahatā bhikṣusaṁghena sārdham |",
    "divy34:9": "tatra bhagavān bhikṣūnāmantrayate sma—saptagtriṁśatā bhikṣava ākāraiḥ paṇḍito dānaṁ dadāti |",
    "divy34:10": "kāle dānaṁ dadāti tathāgatānujñātam |",
    "divy34:11": "kalpitaṁ dānaṁ dadāti trivastupariśuddham |",
    "divy34:12": "satkutya dānaṁ dadāti sarvadoṣavikṣepavigamārtham |",
    "divy34:13": "svahastena dānaṁ dadātyasārātkāyātsārasaṁgrahārtham |",
    "divy34:14": "skandhaṁ dānaṁ dadāti mahātyāgabhogavipākapratilābhasaṁvartanīyam |",
    "divy34:15": "varṇasampannaṁ dānaṁ dadāti prāsādikavipākapratisaṁvartanīyam |",
    "divy34:16": "gandhasampannaṁ dānaṁ dadāti gandhavipākapratilābhasaṁvartanīyam |",
    "divy34:17": "rasasampannaṁ dānaṁ dadāti rasarasāgravyañjanavipākapratilābhasaṁvartanīyam |",
    "divy34:18": "praṇītaṁ dānaṁ dadāti praṇītabhogavipākapratilābhasaṁvartanīyam |",
    "divy34:19": "vipulaṁ dānaṁ dadāti vipulabhogavipākapratilābhasaṁvartanīyam |",
    "divy34:20": "annadānaṁ dadāti kṣuttarṣavicchedavipākapratilābhasaṁvartanīyam |",
    "divy34:21": "pānadānaṁ dadāti sarvatra jātiṣu tṛḍvicchedavipākapratilābhasaṁvartanīyam |",
    "divy34:22": "vastradānaṁ dadāti praṇītavastrabhogavipākapratilābhasaṁvartanīyam |",
    "divy34:23": "pratiśrayaṁ dānaṁ dadāti harmyakūṭāgāraprāsādabhavanavimānodyānārāmaviśeṣavipākapratilābhasaṁvartanīyam |",
    "divy34:24": "śayyādānaṁ dadātyuccakulabhogavipākapratilābhasaṁvartanīyam |",
    "divy34:25": "yānaṁ dānaṁ dadāti ṛddhipādavipākapratilābhasaṁvartanīyam |",
    "divy34:26": "bhaiṣajyadānaṁ dadāti ajarāmaraṇaviśokasaṁkliṣṭanirodhanivāṇavipākapratilābhasaṁvartanīyam |",
    "divy34:27": "dharmadānaṁ dadāti jātismarapratilābhasaṁvartanīyam |",
    "divy34:28": "puṣpadānaṁ dadāti bodhyaṅgapuṣpavipākapratilābhasaṁvartanīyam |",
    "divy34:29": "mālyadānaṁ dadāti rāgadveṣamohaviśuddhavipākapratilābhasaṁvartanīyam |",
    "divy34:30": "gandhadānaṁ dadāti divyagandhasukhopapattivipākapratilābhasaṁvartanīyam |",
    "divy34:31": "dhūpadānaṁ dadāti saṁkleśadaurgandhaprahāṇavipākapratilābhasaṁvartanīyam |",
    "divy34:32": "chatradānaṁ dadāti dharmaiśvaryādhipatyavipākapratilābhasaṁvartanīyam |",
    "divy34:33": "ghaṇṭādānaṁ dadāti manojñasvaravipākapratilābhasaṁvartanīyam |",
    "divy34:34": "vādyadānaṁ dadāti brahmasvaranirghoṣavipākapratilābhasaṁvartanīyam |",
    "divy34:35": "paṭṭadānaṁ dadāti devamanuṣyābhiṣekapaṭṭabandhavipākapratilābhasaṁvartanīyam |",
    "divy34:36": "tathāagatacaityeṣu tathāgatabimbeṣu ca sugandhodakasnānaṁ dānaṁ dadāti dvātriṁśanmahāpuruṣalakṣaṇāśītyanuvyañjanavipākapratilābhasaṁvartanīyam |",
    "divy34:37": "sūtradānaṁ dadāti sarvatra jātiṣūtpasyatā grāhyakuleṣūpapadya samantaprāsādikavipākapratilābhasaṁvartanīyam |",
    "divy34:38": "pañcasāradānaṁ dadāti sarvatra jātiṣu mahābalavipākapratilābhasaṁvartanīyam |",
    "divy34:39": "maitryātmakadānaṁ dadāti vyāpādaprahāṇavipākapratilābhasaṁvartanīyam |",
    "divy34:40": "karuṇāśritadānaṁ dadāti mahāsukhavipākapratilābhasaṁvartanīyam |",
    "divy34:41": "muditāśritadānaṁ dadāti sarvathā muditānandavipākapratilābhasaṁvartanīyam |",
    "divy34:42": "upekṣāśritaṁ dānaṁ dadāti aratiprahāṇavipākapratilābhasaṁvartanīyam |",
    "divy34:43": "vicitropacitraṁ dānaṁ dadāti nānābahuvidhavicitropabhogavipākapratilābhasaṁvartanīyam |",
    "divy34:44": "sarvārthaparityāgaṁ dānaṁ dadāti anuttarasamyaksambodhivipākapratilābhasaṁvartanīyam |",
    "divy34:45": "ebhirbhikṣavaḥ saptatriṁśatprakāraiḥ paṇḍito dānaṁ dadāti |",
    "divy34:46": "|",
    "divy34:47": "idamavocadbhagavān |",
    "divy34:48": "āttamanasaste bhikṣavo bhagavato bhāṣitamabhyanandan |",
    "divy34:49": "|",
    "divy34:50": "iti śrīdivyāvadāne dānādhikaraṇamahāyānasūtraṁ samāptam |",
    "divy34:51": "|"
}