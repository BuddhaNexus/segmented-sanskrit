{
    "divy36:0": "",
    "divy36:1": "",
    "divy36:2": "",
    "divy36:3": "Divyāvadānam",
    "divy36:4": "",
    "divy36:5": "36. mākandikāvadānam",
    "divy36:6": "",
    "divy36:7": "buddho bhagavān kuruṣu janapadacārikāṁ carat kalmāṣadamyamanuprāptaḥ |",
    "divy36:8": "tena khalu punaḥ samayena kalmāṣadamye mākandiko nāma parivrājakaḥ prativasati |",
    "divy36:9": "tasya sākalir nāma patnī |",
    "divy36:10": "tasya duhitā jātā abhirūpā darśanīyā prāsādikā sarvāṅgapratyaṅgopetā |",
    "divy36:11": "tasyā asthīni sūkṣmāṇi susūkṣmāṇi, na śakyata upamā kartum |",
    "divy36:12": "tasyāstrīṇi saptāhānyekaviṁśatiṁ divasān vistareṇa jātimahī saṁvṛttā yāvajjātamahaṁ kṛtvā nāmadheyaṁ vyavasthāpyate—kiṁ bhavatu dārikāyā nāmeti? jñātaya ūcuh—iyaṁ dārikā abhirūpā darśanīyā prāsādikā sarvāṅgapratyaṅgopetā |",
    "divy36:13": "tasyā asthīni sūkṣmāṇi susūkṣmāṇi, na śakyate upamā kartum |",
    "divy36:14": "bhavatu dārikāyā anupameti nāma |",
    "divy36:15": "tasyā anupameti nāmadheyaṁ vyavasthāpitam |",
    "divy36:16": "sonnītā vardhitā |",
    "divy36:17": "mākandikaḥ saṁlakṣayati—iyaṁ dārikā na mayā kasyacit kulena dātavyā na dhanena nāpi śrutena, kiṁ tu yo ’syā rūpeṇa samo vāpyadhiko vā, tasya mayā dātavyeti |",
    "divy36:18": "|",
    "divy36:19": "atrāntare bhagavān kuruṣu janapadeṣu cārikāṁ caran kalmāṣadamyamanuprāptaḥ |",
    "divy36:20": "kalmāṣadamye viharati kurūṇāṁ nigame viharati |",
    "divy36:21": "atha bhagavān pūrvāhṇe nivāsya pātracīvaramādāya kalmāṣadamyaṁ piṇḍāya prāvikṣat |",
    "divy36:22": "kalmāṣadamyaṁ piṇḍāya caritvā kṛtabhaktakṛtyaḥ paścādbhaktapiṇḍapātraḥ pratikrāntaḥ |",
    "divy36:23": "pātracīvaraṁ pratiśāmya pādau prakṣāmya anyatamavṛkṣamūlaṁ niśritya niṣaṇṇaḥ suptoragarājabhogaparipiṇḍīkṛtaṁ paryaṅkaṁ baddhvā |",
    "divy36:24": "tena khalu samayena mākandikaḥ parivrajakaḥ puṣpasamidhasyārthe nirgato ’bhut |",
    "divy36:25": "adrākṣīnmākandikaḥ parivrājako bhagavantaṁ dūradevānyataravṛkṣamūlaṁ niśritya suptoragarājabhogaparipiṇḍīkṛtaṁ paryaṅka baddhvā niṣaṇṇaṁ bhagavantaṁ dūrādevānyataravṛkṣamūlaṁ niśritya suptoragarājabhogaparipiṇḍīlṛtaṁ paryaṅkaṁ baddhvā niṣaṇṇaṁ prāsādikaṁ pradarśanīyaṁ śāntendriyaṁ śāntamānasaṁ parameṇa cittavyupaśamena samanvāgataṁ suvarṇayūpamiva śriyā jvalantam |",
    "divy36:26": "dṛṣṭvā ca punaḥ prītiprāmodyajātaḥ |",
    "divy36:27": "sa saṁlakṣayati—yādṛśo ’yaṁ śramaṇaḥ prāsādikaḥ pradarśanīyaḥ sakalajanamanohārī, durlabhastu sarvastrījanasya patiḥ pratirūpaḥ prāgeva anupamāyāḥ |",
    "divy36:28": "labdho me jāmāteti |",
    "divy36:29": "yena svaṁ niveśanaṁ tenopasaṁkrāntaḥ |",
    "divy36:30": "upasaṁkramya patnīmāmantrayate—yatkhalu bhadre jānīyāh—labdho me duhiturjāmātā |",
    "divy36:31": "alaṁkuruṣva, anupamāṁ dadāmīti |",
    "divy36:32": "sā kathyati—kasya prayacchasīti? sa kathayati—śramaṇasya gautamasyeti |",
    "divy36:33": "sā kathayati—gacchāvastāvatpaśyāva iti |",
    "divy36:34": "mākandikastayā sārdhaṁ gataḥ |",
    "divy36:35": "dūrāttayā dṛṣṭaḥ |",
    "divy36:36": "tasyā antarmārge smṛtirupapannā |",
    "divy36:37": "gāthāṁ bhāṣate— dṛṣṭo mayā vipra sa piṇḍahetoḥ kalmāṣadamye vicaranmaharṣiḥ |",
    "divy36:38": "bhūratnabhā santi tasya pragacchato ’tyunnamate na caiva(?) (1)|",
    "divy36:39": "nāsau bhaktāṁ bhajate kumārikām |",
    "divy36:40": "nivarta, yāsyāmaḥ svakaṁ niveśanam |",
    "divy36:41": "so ’pi gāthāṁ bhāsate— amaṅgale sākalike tvaṁ māṁgalayakāle vadase hyamaṅgalam |",
    "divy36:42": "saceddruta samadhikṛtaṁ bhaviṣyati punarapyasau kāmaguṇyeṣu raṁsyate (2)|",
    "divy36:43": "iti |",
    "divy36:44": "sā ānupamāṁ vastrāmlakārairalaṁkṛtya saṁprasthitā |",
    "divy36:45": "bhagavānapi tasnādvanaṣaṇḍādanyavanaṣaṇḍaṁ saṁprashtitaḥ |",
    "divy36:46": "adrākṣīnmākandikaḥ parivrājako bhagavantaṁ tṛṇasaṁstaraṇakam |",
    "divy36:47": "dṛṣṭvā ca punaḥ patnīmāmantrayate—yatkhalu bhavati jānīyāh—eṣa te duhitustṛṇasaṁstaraka iti |",
    "divy36:48": "sā gāthāṁ bhāṣate— raktasya śayyā bhavatativikopitā dviṣṭasya śayyā sahasā nipīḍitā |",
    "divy36:49": "sūḍhasya śayyā khalu pādato gatā suvītarāgeṇa nisevitā nviyam |",
    "divy36:50": "nāsau bhartā bhajate kumārikāṁ nirvata, yāsyāmaḥ svaṁ niveśanam (3)|",
    "divy36:51": "amaṅgale sākalike tvaṁ maṅgalyakāle vadase hyamaṅgalam |",
    "divy36:52": "sāceddrutaṁ samadhikṛtaṁ bhaviṣyati punarapyasau kāmaguṇeṣu raṁsyate (4)|",
    "divy36:53": "adrākṣīnmākandikaḥ parivrājakaḥ |",
    "divy36:54": "bhagavataḥ padāni dṛṣṭvā punaḥ patnīmāmantrayate—imāni te bhavanti bhadre duhiturjāmātuḥ padāni |",
    "divy36:55": "gāthāṁ bhāṣate— raktasya puṁsaḥ padamutpaṭaṁ syānnipīḍitaṁ dveṣavataḥ padaṁ ca |",
    "divy36:56": "padaṁ hi mūḍhasya visṛṣṭadehaṁ suvītarāgasya padaṁ tvihedṛśam |",
    "divy36:57": "nāsau bhartā bhajate kumārikām |",
    "divy36:58": "nivarta, yāsyāmaḥ svakaṁ niveśanam (5)|",
    "divy36:59": "amaṅgale sākalike pūrvavat |",
    "divy36:60": "bhagavatotkaśaśabdaḥ kṛtaḥ |",
    "divy36:61": "aśrauṣīnmākandikaḥ parivrājako bhagavata utkāśanaśabdaṁ śuśrāva |",
    "divy36:62": "śrutvā ca punaḥ punaḥ patnīmāmantrayate—eṣa te bhavati huhiturjāmāturutkāśanaśabda iti |",
    "divy36:63": "sā gāthāṁ bhāṣate— rakto naro bhavati hi gadadasvaro dviṣṭo naro bhavati hi khakkhaṭāsvaraḥ |",
    "divy36:64": "mūḍho naro hi bhavati samākulasvaro buddho hyayaṁ brāhmaṇadundubhisvaraḥ |",
    "divy36:65": "nāsau bhartā bhajate kumārikāṁ nivarta yāsyāmaḥ svakaṁ niveśanam (3)|",
    "divy36:66": "amaṅgale sākalike pūrvavat |",
    "divy36:67": "bhagavatā mākandikaḥ parivrājako dūrādivalokitaḥ |",
    "divy36:68": "adrākṣīnmākandikaḥ parivrājako bhagavantamavalokayantam |",
    "divy36:69": "dṛṣṭvā ca punaḥ patnīmāmantrayate sma—eṣa te bhavati duhiturjāmātā nirīkṣata iti |",
    "divy36:70": "sa gāthāṁ bhāṣate— rakto naro bhavati hi cañcalekṣaṇo dviṣṭo bhujagaghoraviṣo yathekṣate |",
    "divy36:71": "mūḍo naraḥ saṁtamasīva paśyati dvijavītarāgo yugamātradarśī |",
    "divy36:72": "na eṣa bhartā bhajate kumārikāṁ nivarta yāsyāmaḥ svakaṁ niveśanam (7)|",
    "divy36:73": "amaṅgale sākalike pūrvavat |",
    "divy36:74": "bhagavāṁścakramyate |",
    "divy36:75": "adrākṣīnmākandikaḥ parivrājako bhagavantaṁ caṁkramyamāṇam |",
    "divy36:76": "dṛṣṭvā ca punaḥ patnīmāmantrayate—eṣa duhiturjāmātā caṁkramyata iti |",
    "divy36:77": "sā gāthāṁ bhāṣate— yathāsya tetre ca yathāvalekitam yathāsya kāle sthita eva gacchataḥ |",
    "divy36:78": "yathaiva padmaṁ stimite jale ’sya netraṁ viśiṣṭe vadane virājate |",
    "divy36:79": "na eṣa bhartā bhajate kumārikāṁ nivarta yāsyāmaḥ svakaṁ niveśanam (8)|",
    "divy36:80": "amaṅgale sākalike tvaṁ maṅgalakāle vadase hyamaṅgalam |",
    "divy36:81": "saceddrutaṁ samadhikṛtaṁ bhaviṣyati punarapyayaṁ kāmaguṇeṣu raṁsyate (9)|",
    "divy36:82": "vaśiṣṭhośīramaunalāyanā(?) apatyahetoratatkāmamohitāḥ |",
    "divy36:83": "dharmo munīnāṁ hi sanātano hyayamapatyamutpāditavān sanātanaḥ (10)|",
    "divy36:84": "atha mākandikaḥ parivrājako yena bhagavāṁstenopasaṁkrāntaḥ |",
    "divy36:85": "upasaṁkramya bhagavantamidamavocat— imāṁ bhagavān paśyatu me sūtāṁ satīṁ rūpopapannāṁ pramadāmalaṁkṛtām |",
    "divy36:86": "kāmārthinīm yadbhavate pradīyate sahānayā sādhurivācaratāṁ bhavān |",
    "divy36:87": "sametya candro nabhasīva rohiṇīm (11)|",
    "divy36:88": "bhagavān saṁlakṣayati—yadyahamanupamāyā anunayavacanaṁ brūyām, sthānametadvidyate yadanupamā rāgeṇa svinnā kālaṁ kurvāṇā bhaviṣyati |",
    "divy36:89": "tattasyāḥ pratighavacanaṁ brūyāmiti viditvā gāthāṁ bhāṣate— dṛṣṭā mayā mārasutā hi vipra tṛṣṇā na me nāpi tathā ratiśca |",
    "divy36:90": "chando na me kāmaguṇeṣu kaścit |",
    "divy36:91": "tasmādimāṁ mūtrapurīṣapūrṇāṁ praṣṭuṁ hi yattāmapi notsaheyam (12)|",
    "divy36:92": "mākandiko gāthāṁ bhāṣate— sutāmimāṁ paśyasi kiṁ madīyāṁ hīnāṅginīṁ rūpaguṇairviyuktām |",
    "divy36:93": "chandaṁ na yenātra karoṣi cārau viviktabhāveṣviva kāmabhogī (13)|",
    "divy36:94": "iti |",
    "divy36:95": "bhagavānapi gāthāṁ bhāṣate— yasmādihārthī viṣayeṣu mūṭaḥ sa prārthayedvipra sutāṁ tavemām |",
    "divy36:96": "rūpopapannāṁ viṣayeṣu saktāmavītarāgo ’tra janaḥ pramūḍaḥ (14)|",
    "divy36:97": "ahaṁ tu buddho munisattamaḥ kṛtī prāptā mayā bodhiranuttarā śivā |",
    "divy36:98": "padmam yathā vārikaṇairaliptaṁ carāmi loke ’nupalipta eva (15)|",
    "divy36:99": "nīlāmbujaṁ kardamavārimadhye yathā ca paṅkena va nopaliptam |",
    "divy36:100": "tathā hyahaṁ brāhmaṇa lokamadhye carāmi kāmeṣu viviktah eva (16)|",
    "divy36:101": "iti |",
    "divy36:102": "athānupamā bhagavatā mūtrapurīṣavādena samudācaritā vītaharṣā durmanāḥ saṁvṛttā |",
    "divy36:103": "tasyā yadrāgaparyavasthānaṁ tadvigatam, dveṣaparyavasthānamutpannam, sthūlībhūtāryasthītikāvarībhūtekṣiṇī(?) |",
    "divy36:104": "tena sa khalu samayenānyatamo mahallo, bhagavataḥ pṛṣṭhataḥ sthito ’bhūt |",
    "divy36:105": "atha mahallo bhagavantamidamavocat— samantadṛṣṭe pratigṛhya nārīmasmatsametāṁ bhagavan prayaccha |",
    "divy36:106": "ratā vayaṁ hi pramadāmalaṁkṛtāṁ bhokṣyāmahe ghīra yathānulomam (17)|",
    "divy36:107": "iti |",
    "divy36:108": "evamukte bhaganāṁstaṁ mahallamidamavocat—apehi puruṣa, mā me puratastiṣṭheti |",
    "divy36:109": "sa ruṣito gāthāṁ bhāṣate— idaṁ ca te pātramidaṁ ca cīvaram yaṣṭiśca kuṇḍī ca vrajantu niṣṭhām |",
    "divy36:110": "imāṁ ca śikṣāṁ svayameva dhāraya dhātrī yathā hyaṅkagataṁ kumārakam (18)|",
    "divy36:111": "iti |",
    "divy36:112": "evamukte sa mahallaḥ śikṣāṁ pratyākhyāya mahānanāryo ’yamiti matvā yena mākandikaḥ parivrājakastenopasaṁkrāntaḥ |",
    "divy36:113": "upasaṁkramya mākandikaṁ parivrājakamidamavocat—anuprayacchamamāntike ’nupamāmiti |",
    "divy36:114": "sa paryavasthitaḥ kathayati—mahalla, draṣṭamapi te na prayacchāmi, prāgeva sparcṭumiti |",
    "divy36:115": "evamuktasya mākandikasya parivrājakasyāntike tādṛśaṁ paryavasthānamupannam yenoṣṇaṁ śoṇitaṁ chardayitvā kālagato narakeṣūpapannaḥ |",
    "divy36:116": "|",
    "divy36:117": "tato bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ papracchuh—paśya bhadanta, bhagavatā anupamā labhyamānā na pratigṛhīteti |",
    "divy36:118": "bhagavānāha—na bhikṣava etarhi, yathā atīte ’pyadhvanyeṣā mayā labhyamānā na pratigṛhītā |",
    "divy36:119": "tacchrūyatām |",
    "divy36:120": "|",
    "divy36:121": "bhūtapūrvaṁ bhikṣavo ’nyatamasmiṅkarvaṭake ’yaskāraḥ prativasati |",
    "divy36:122": "tena sadṛśātkulāt kalatramānītam |",
    "divy36:123": "pūrvavadyāvadduhitā jātā abhirūpā darśanīyā prāsādikā |",
    "divy36:124": "unnītā vardhitā mahānītaṁ saṁvṛttā |",
    "divy36:125": "ayaskāraḥ saṁlakṣayati—mayaiṣā duhitā na kasyacit kulena dātavyā, na rūpeṇa na dhanena, api tu yo mama śilpena samo ’bhyadhiko vā, tasyāhamenāṁ dāsyāmīti |",
    "divy36:126": "yāavadanyatamo māṇavo bhikṣārthī tasya gṛhaṁ praviṣṭaḥ |",
    "divy36:127": "sā dārikā bhaikṣamādāya nirgatā |",
    "divy36:128": "sa māṇavastāṁ dṛṣṭvā kathayati—dārike, tvaṁ kasyaciddattā āhosvinna datteti? sā kathayati—yadā jātāhaṁ tadaiva matpitaivāṅgīkṛtya vadati—duṣkaramasau māṁ kasyaciddāsyati |",
    "divy36:129": "kiṁ tava pitā vadati? yo mama śilpena samo ’bhyadhiko vā, asyāhamenāṁ dāsyāmīti |",
    "divy36:130": "tava pitā kīdṛśaṁ śilpaṁ jānīte? sūcīmīdṛśāṁ karoti yāvadudake plavate |",
    "divy36:131": "sa māṇavaḥ saṁlakṣayati—kiṁ cāpyahamanayānarthī, madāpanayo ’sya kartavya iti |",
    "divy36:132": "kuśalo ’sau teṣu teṣu śilpasthānakarmasthāneṣu |",
    "divy36:133": "tenāyaskārabhāṇḍikām yācitvā anyatra gṛhe susūkṣmāḥ sūcyo ghaṭitāḥ, yā udake plavante |",
    "divy36:134": "ekā ca mahatī ghaṭitā yasyāṁ sapta sūcyaḥ pratikṣiptāḥ saha tayā plavante |",
    "divy36:135": "sa tāḥ kṛtvā tasyāyaskārasya gṛhamāgataḥ |",
    "divy36:136": "sa kathayati—sūcyaḥ sūcya iti |",
    "divy36:137": "tayā dārikayā dṛṣṭāḥ |",
    "divy36:138": "sā gāthāṁ bhāṣate— unmattakastvaṁ kaṭuko ’tha vāsi acetanaḥ |",
    "divy36:139": "ayaskāragṛhe yastvaṁ sūcīṁ viktretumāgataḥ (19)|",
    "divy36:140": "iti |",
    "divy36:141": "so ’pi gāthāṁ bhāṣate— nāhamunmattako vāsmi kaṭuko ’hamacetanaḥ |",
    "divy36:142": "mānāvatāraṇārthaṁ tu mayā śilpaṁ pradṛśyate (20)|",
    "divy36:143": "sacetpitā te jānīyācchilpaṁ mama hi yādṛśam |",
    "divy36:144": "tvāṁ caivānuprayaccheta anyacca vipratam (vipulam?) dhanam (21)|",
    "divy36:145": "iti |",
    "divy36:146": "sā kathayati—kīdṛśaṁ tvaṁ śilpaṁ jānīṣe? īdṛṣīṁ sūcīṁ karomi yodake plavate |",
    "divy36:147": "tayā mātur niveditam—amba, śilpakarmātrāgata iti |",
    "divy36:148": "sā kathayati—praveśayeti |",
    "divy36:149": "tayā praveśitaḥ |",
    "divy36:150": "ayaskārabhāryā kathayati—kīdṛśaṁ tvaṁ śilpaṁ jānīṣe? tena samākhyātam |",
    "divy36:151": "tayā svāmine niveditaḥ |",
    "divy36:152": "āryaputra, ayaṁ śilpadārakaḥ |",
    "divy36:153": "īdṛśaṁ jānīta iti |",
    "divy36:154": "sa kathayati—yadyevamānaya pānīyam, paśyāmīti |",
    "divy36:155": "tayā pānīyasya bhājanaṁ pūrayitvopanāmitam |",
    "divy36:156": "tenaikā sūcī prakṣiptā |",
    "divy36:157": "sā plotumārabdhā |",
    "divy36:158": "evaṁ dvitīyā, tṛtīyā |",
    "divy36:159": "tataḥ sā mahatī sūcī prakṣiptā |",
    "divy36:160": "sāpi plotumārabdhā |",
    "divy36:161": "punastasyāmekā sūcī prakṣiptā |",
    "divy36:162": "tathāpi plotumārabdhā |",
    "divy36:163": "evaṁ dvitīyāṁ tṛtīyām yāvat saptasūcīṁ prakṣipya prakṣiptāstathāpi plotumārabdhāḥ |",
    "divy36:164": "ayaskāraḥ saṁlakṣayati—mamaiṣo ’dhikataraḥ śilpena |",
    "divy36:165": "asmai duhitaramanuprayacchām |",
    "divy36:166": "iti viditvā tāṁ dārikāṁ sarvālaṁkāravibhūṣitāṁ kṛtvā vāmena pāṇinā gṛhītvā dakṣiṇena pāṇinā bhṛṅgārakamādāya māṇavasya purataḥ sthitvā kathayati—imāṁ te ’haṁ māṇavaka duhitaramanuprayacchāmi bhāryārthāyeti |",
    "divy36:167": "sa kathayati—nāhamanayārthī, kiṁ tu tavaiva madāpanayaḥ kartavya iti mayā śilpamupadarśitamiti |",
    "divy36:168": "|",
    "divy36:169": "bhagavānāha—kiṁ manyadhve bhikṣavo yo ’sau māṇavaḥ, ahameva sa tena kālena tena samayena |",
    "divy36:170": "yo ’sāvayaskāraḥ, eṣa eva mākandikastena kālena tena samayena |",
    "divy36:171": "yāsāvayaskārabhāryā, eṣaivāsau mākandikabhāryā tena kālena tena samayena |",
    "divy36:172": "yāsāvayaskāraduhitā, eṣaivāsāvanupamā tena kālena tena samayena |",
    "divy36:173": "tadāpyeṣā mayā labhyamānā na pratigṛhītā |",
    "divy36:174": "etarhyapyeṣā mayā labhyamānā na pratigṛhītā |",
    "divy36:175": "|",
    "divy36:176": "punarapi bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ papracchuh—paśya bhadanta ayaṁ mahallako ’nupamāmāgamyānayena vyasanamāpanna iti |",
    "divy36:177": "bhagavānāha—bhikṣava etarhi yathātīte ’pyadhvanyeṣa anupamāmāgamya sāntaḥpuro ’nayena vyasanamāpannaḥ |",
    "divy36:178": "tacchrūyatām |",
    "divy36:179": "|",
    "divy36:180": "bhūtapūrvaṁ bhikṣavaḥ siṁhakalpāyāṁ siṁhakesarī nāma rājā rājyaṁ kārayati ṛddhaṁ ca sphītaṁ ca kṣemaṁ ca subhikṣaṁ ca ākīrṇabahujanaṁ pūrvavadyāvaddharmeṇa rājyaṁ kārayati |",
    "divy36:181": "tena khalu samayena siṁhakalpāyāṁ siṁhako nāma sārthavāhaḥ prativasati āḍhyo mahādhano mahābhogo vistīrṇaviśālaparigrahaḥ pūrvavadyāvattena kalatramānītam |",
    "divy36:182": "sā āpannasattvā saṁvṛttā |",
    "divy36:183": "na cāsyāḥ kiṁcidamano ’jñaśabdaśravaṇam yāvadgarbhasya paripākāya |",
    "divy36:184": "sā aṣṭānāṁ vā navānāṁ vā māsānāmatyayāt prasūtā |",
    "divy36:185": "dārako jātah abhirūpo darśanīyaḥ prāsādiko gauraḥ kanakavarṇah chatrākāraśirāḥ pralambabāhurvidtīrṇalalāṭa uccaghoṇa saṁgatabhrūs tuṅganāsaḥ sarvāṅgapratyaṅgopetaḥ |",
    "divy36:186": "tasya trīṇi saptakānyekaviṁśatiṁ divasān vistareṇa tasya jātasya jātimahaṁ kṛtvā nāmadheyaṁ vyavasthāpyate—kiṁ bhavatu dārakasya nāmeti? jñātaya ūcuh—ayaṁ dārakaḥ siṁhasya sārthavahasya putraḥ |",
    "divy36:187": "bhavatu siṁhala iti nāma |",
    "divy36:188": "tasya siṁhala iti nāmadheyaṁ vyavasthāpitam |",
    "divy36:189": "siṁhalo dārako ’ṣṭābhyo dhātrībhyo dattaḥ pūrvavadyāvadaṣṭāsu parīkṣāsu ghaṭako vācakaḥ piṇḍitaḥ paṭupracāraḥ saṁvṛttaḥ |",
    "divy36:190": "tasya pitrā trīṇi vāsagṛhāṇi māpitāni haimantikaṁ graiṣmikaṁ vārṣikam |",
    "divy36:191": "trīṇyantaḥpurāṇi vyavasthāpitāni jyeṣṭhaṁ madhyaṁ kanīyasam |",
    "divy36:192": "so ’pareṇa samayena pitaramāhvayate—tāta, anujānīhi, mahāsamudramavatarāmīti |",
    "divy36:193": "sa kathayati—putra, tāvatprabhūtaṁ me dhanajātamasti yadi tvaṁ tilataṇḍulakulatthādiparibhogena ratnāni me paribhokṣyase, tathāpi me bhogā na tanutvaṁ parikṣayaṁ paryādānaṁ gamiṣyanti |",
    "divy36:194": "tadyāvadahaṁ jīvāmi, tāvat krīḍa ramasva paricāraya |",
    "divy36:195": "mamātyayād dhanenopārjitaṁ kariṣyasīti |",
    "divy36:196": "sa bhūyo bhūyaḥ kathayati—tāta, anujānīhi, mahāsamudramavatarāmīti |",
    "divy36:197": "sa tenāvaśyanirbandhaṁ jñātvā uktah—putra, evaṁ kuru |",
    "divy36:198": "kiṁ tu bhayabhairavasahiṣṇunā te bhavitavyamiti |",
    "divy36:199": "tena siṁhakalpāyāṁ rājadhānyāṁ ghaṇṭāvaghoṣaṇaṁ kāritam—śṛṇvantu bhavantaḥ siṁhakalpanivāsino vaṇijo nānādeśābhyāgatāśca |",
    "divy36:200": "siṁhalasārthavāho mahāsamudramavatariṣyatīti |",
    "divy36:201": "yo yuṣmākamutsahate siṁhalena sārthavāhena sārdhamaśulkenātarapaṇyena mahāsamudramavatartum, sa mahāsamudragamanīyaṁ paṇyaṁ samudānayatviti |",
    "divy36:202": "tataḥ pañcabhirvaṇikśatairmahāsamudragamanīyaṁ paṇyaṁ samudānītam |",
    "divy36:203": "mātāpitarau bhṛtyāṁśca suhṛtsambandhibāndhavānavalokya divasatithimuhūrtaprayogeṇa kṛtakautukama.ṅgalasvastyayanaḥ śakaṭairbhāraiḥ piṭakair mūṭairuṣṭrairgobhirgardabhaiḥ prabhūtaṁ mahāsamudragamanīyaṁ paṇyamādāya pañcabhirvaṇikśataiḥ saparivāraḥ saṁprasthitaḥ |",
    "divy36:204": "so ’nupūrveṇa grāmanagaranigamarāṣṭrājadhānīṣu cañcūryamāṇaḥ pattanānyavalokayan samudratīramanuprāptaḥ |",
    "divy36:205": "vistareṇa rākṣasīsūtraṁ sarvaṁ vācyam |",
    "divy36:206": "sarve te vaṇijo bālahāśvarājātpatitāḥ, tābhiśca rākṣasībhirbhakṣitāḥ |",
    "divy36:207": "siṁhalaka ekaḥ svastikṣemābhyāṁ jambudvīpamanuprāptaḥ |",
    "divy36:208": "siṁhalabhāryā yā rākṣasī sā rākṣasībhirucyate—bhagini, asmābhiḥ svakasvakāḥ svāmino bhikṣitāḥ, tvayā svāmī nirvāhitaḥ |",
    "divy36:209": "yadi tāvattamānayiṣyasītyevaṁ kuśalam, no cetvāṁ bhakṣayām iti |",
    "divy36:210": "sā saṁtrastā kathayati—yadi yuṣmākameṣa nirbandho māṁ dhariṣyatha ānayāmīti |",
    "divy36:211": "tāḥ kathayanti—śobhanam |",
    "divy36:212": "evaṁ kuruṣveti |",
    "divy36:213": "sā paramabhīṣaṇarūpamabhinirmāya laghuladhveva gatvā siṁhalasya sārthavāhasya purato gatvā sthitā |",
    "divy36:214": "siṁhalena sārthavahena niṣkoṣamasiṁ kṛtvā saṁtrāsitā apakrāntā |",
    "divy36:215": "yāvanmadhyadeśāt sārtha āgataḥ |",
    "divy36:216": "sā rākṣasī sārthavāhasya pādayor nipatyāha—sārthavāha, ahaṁ tāmradvīpakasya rājño duhitā |",
    "divy36:217": "tenāhaṁ siṁhalasārthavāhasya bhāryārthaṁ dattā |",
    "divy36:218": "tasya mahāsamudramadhyagatasya makareṇa matsyajātena yānapātraṁ bhagnam |",
    "divy36:219": "tenāhamamaṅgaleti kṛtvā choritā |",
    "divy36:220": "tadarhasi taṁ mamopasaṁvarayitumiti |",
    "divy36:221": "tenādhivāsitaṁ kṣamāpayāmīti |",
    "divy36:222": "sa tasya sakāśaṁ gataḥ |",
    "divy36:223": "viśrambhakathālāpena muhūrtaṁ sthitvā kathayati—vayasya, rājaduhitāsau tvayā pariṇitā |",
    "divy36:224": "mā tāmasthāne parityaja, kṣamasveti |",
    "divy36:225": "sa kathayati—vayasya, nāsau rājaduhitā, tāmradvīpādasau rākṣasī |",
    "divy36:226": "atha kathamihāgatā? tena vṛttamārocitam |",
    "divy36:227": "sa tūṣṇīmavasthitaḥ |",
    "divy36:228": "siṁhalaḥ sārthavāho ’nukramataḥ svagṛhamanuprāptaḥ |",
    "divy36:229": "sāpi rākṣasī svayamatīvarūpayauvanasampannamahāsundarīmānuṣīrūpamāsthāya siṁhalasadṛśanirviśeṣasundaraṁ putraṁ nirmāya taṁ putramādāya siṁhakalpāṁ rājadhānīmanuprāptā |",
    "divy36:230": "siṁhalasya sārthavāhasya svagṛhadvāramūle ’vasthitā |",
    "divy36:231": "janakāyenāsau mukhabimbakena pratyabhijñātaḥ |",
    "divy36:232": "te kathayanti—bhavantaḥ, jñāyantāmayaṁ dārakaḥ siṁhalasya sārthavāhasya putra iti |",
    "divy36:233": "rākṣasī kathayati—bhavantaḥ, parijñāto yuṣmābhiḥ |",
    "divy36:234": "tasyaivāyaṁ putra iti |",
    "divy36:235": "te kathayanti—bhagini, kuta āgatā, kasya vā duhitā tvamiti? sā kathayati—bhavantaḥ, ahaṁ tāmradvīparājasya duhitā siṁhalasya sārthavāhasya bhāryārthaṁ dattā |",
    "divy36:236": "mahāsamudramadhyagatasya sārthavāhasya matsyajātena yānapātraṁ bhagnam |",
    "divy36:237": "tenāhamamaṅgaleti kṛtvā asthāne chotitā, kathaṁcidiha saṁprāptā |",
    "divy36:238": "kṣudraputrāham |",
    "divy36:239": "arhatha siṁhalaṁ sārthavāhaṁ kṣamayitumiti |",
    "divy36:240": "taistasya mātāpitror niveditam |",
    "divy36:241": "sa tābhyāmuktah—putra, mainām tyajaduhitaraṁ rājñaḥ, kṣudraputreyaṁ tapasvinī, kṣameti |",
    "divy36:242": "sa kathayati—tāta, naiṣā rājaduhitā, rākṣasyeṣā tāmradvīpādihāgateti |",
    "divy36:243": "tau kathayatah—putra, sarvā eva striyo rākṣasyaḥ |",
    "divy36:244": "kṣameti |",
    "divy36:245": "tāta, yadyeṣā yuṣmākamabhipretā, etāṁ gṛhe dhārayata |",
    "divy36:246": "ahamapyanyatra gacchāmīti |",
    "divy36:247": "tau kathayatah—putra, sutarāṁ vayamenāṁ tavaivārthāya dhārayāmaḥ |",
    "divy36:248": "yadyeṣā tava nābhipretā, kimasmākamanayā? na dhārayāma iti |",
    "divy36:249": "tābhyāṁ niṣkāsitā |",
    "divy36:250": "sā siṁhakesaiṇo rājñaḥ sakāśaṁ gatā |",
    "divy36:251": "amātyai rājño niveditam—deva, īdṛśī rūpayauvanasampannā strī rājadvāre tiṣṭhatīti |",
    "divy36:252": "rājā kathayati—praveśayeti |",
    "divy36:253": "paśyāma iti |",
    "divy36:254": "sā taiḥ praveśitā |",
    "divy36:255": "hāriṇīndriyāṇi |",
    "divy36:256": "rājā tāṁ dṛṣṭvā rāgenotkṣiptaḥ |",
    "divy36:257": "svāgatavādasamudācāreṇa tāṁ samudācarya kathayati—kutaḥ kathamatrāgatā, kasya vā tvamiti |",
    "divy36:258": "sā pādayor nipatya kathayati—deva, ahaṁ tāmradvīpakasya rājño duhitā siṁhalasya sārthavāhasya bhārvārthaṁ dattā |",
    "divy36:259": "tasya mahāsamudramadhyagatasya makareṇa matsyajātena yānapātraṁ bhagnam |",
    "divy36:260": "tenāhamamaṅgaleti śrutvā asthāne chotitā, kathaṁcidiha saṁprāptā |",
    "divy36:261": "kṣudraputrāham |",
    "divy36:262": "tadarhasi deva tameva siṁhalaṁ sārthavāhaṁ kṣamāpayitumarhasi |",
    "divy36:263": "tena rājñā samāśvāsitā |",
    "divy36:264": "amātyānāmājñā dattā—gacchantu bhavantaḥ, siṁhalaṁ sārthavāhaṁ śabdayateti |",
    "divy36:265": "tairasau śabditaḥ |",
    "divy36:266": "rājā kathayati—siṁhala, enāṁ rājāduhitaraṁ dhāraya, kṣamasveti |",
    "divy36:267": "sa kathayati—deva, naiṣā rājaduhitā, rākṣasyeṣā tāmradvīpādihāgateti |",
    "divy36:268": "rājā kathayati—sārthavāha, sarvā eva striyo rākṣasyaḥ, kṣamasva |",
    "divy36:269": "atha tava nābhipretā, mamānuprayaccheti |",
    "divy36:270": "sārthavāhaḥ kathayati—deva, rākṣasyeṣā |",
    "divy36:271": "nāhaṁ dadāmi, na varayāmīti |",
    "divy36:272": "sā rājñā antaḥpuraṁ praveśitā |",
    "divy36:273": "tayā rājā vaśīkṛtaḥ |",
    "divy36:274": "yāvadapareṇa samayena rājñaḥ sāntaḥpurasyāsvāpanaṁ datvā tāsāṁ rākṣasīnāṁ sakāśaṁ gatvā kathayati—bhaginyaḥ, kim yuṣmākaṁ siṁhalena sārthavāhena? mayā siṁhakesariṇo rājñaḥ sāntaḥpurasyāsvāpanaṁ dattam |",
    "divy36:275": "āgaccchata, taṁ bhakṣayāma iti |",
    "divy36:276": "tā vikṛtakaracaraṇanāsāḥ paramabhairavamātmānamabhinirmāya rātrau siṁhakalpamāgatāḥ |",
    "divy36:277": "tābhirasau rājā sāntaḥpuraparivāro bhakṣitaḥ |",
    "divy36:278": "prabhātāyāṁ rājanyāṁ rājadvāraṁ na mucyate |",
    "divy36:279": "rājagṛhasyopariṣṭātkuṇapakhādakāḥ pakṣiṇaḥ paribhrāmitumārabdhāḥ |",
    "divy36:280": "amātyā bhaṭabalāgranaigamajanapadāśca rājadvāre tiṣṭhanti |",
    "divy36:281": "eṣa śabdaḥ siṁhakalpāyāṁ rājadhānyāṁ samantato visṛtah—rājadvāraṁ na mucyate |",
    "divy36:282": "rājagṛhasyopariṣṭātkuṇapakhādakāḥ pakṣiṇaḥ paribhramanti |",
    "divy36:283": "amātyā bhaṭabalagraṁ naigamajanapadāśca rājadvāre tiṣṭhantīti |",
    "divy36:284": "siṁhalena sārthavāhena śrutam |",
    "divy36:285": "sa tvaritatvaritaṁ khaṅgamādāya gataḥ |",
    "divy36:286": "sa kathayati—bhavantaḥ, kṣamaṁ cintayata |",
    "divy36:287": "tayā rākṣasyā rājā khādita iti |",
    "divy36:288": "amātyāḥ kathayanti—kathamatra pratipattavyamiti? sa kathayati—niśrayaṇīmānayata, paśyāmīti |",
    "divy36:289": "tairānītā |",
    "divy36:290": "siṁhalaḥ sārthavāhaḥ khaṅgamādāya nirūṭhaḥ |",
    "divy36:291": "tena tāḥ saṁtrāsitāḥ |",
    "divy36:292": "tāsāṁ kāściddhastapādānādāya niṣpalāyitāḥ, kāścicchiraḥ |",
    "divy36:293": "tataḥ siṁhalena sārthavāhena rājakuladvārāṇi bhuktāni |",
    "divy36:294": "amātyai rājakulaṁ śodhitam |",
    "divy36:295": "paurāmātyajanapadāḥ saṁnipatya kathayanti—bhavantaḥ, rājā sāntaḥpuraparivāro rākṣasībhirbhakṣitaḥ |",
    "divy36:296": "kumāro nāsya, kamatrābhiṣiñcāma iti? tatraike kathayanti—yaḥ sāttvikaḥ prajñaśceti |",
    "divy36:297": "apare kathayanti—siṁhalātsārthavāhāt ko ’nyaḥ sāttvikaḥ prajñaśca? siṁhalaṁ sārthavāhamabhiṣiñcāma iti |",
    "divy36:298": "evaṁ kurmaḥ |",
    "divy36:299": "taiḥ siṁhalaḥ sārthavāha uktah—sārthavāha, rājyaṁ pratīccheti |",
    "divy36:300": "sa kathayati—ahaṁ vaṇiksaṁvyavahāropajīvī |",
    "divy36:301": "kiṁ mama rājyeneti? te kathayanti—sārthavāha, nānyaḥ śaknoti rājyaṁ dhārayitum |",
    "divy36:302": "pratīccheti |",
    "divy36:303": "sa kathayati—samayena pratīcchāmi yadi mama vacanānusāriṇo bhavatha |",
    "divy36:304": "pratīccha, bhavāmaḥ, śobhanaṁ te |",
    "divy36:305": "taurasau nagaraśobhāṁ kṛtvā mahatā satkāreṇa rājye ’bhiṣiktaḥ |",
    "divy36:306": "tena nānādeśanivāsino vidyāvādikā āhūya bhūyasyā mātrayā vidyā śikṣitā, evamiṣvastrācāryā iṣvastrāṇi |",
    "divy36:307": "amātyānāṁ cājñā dattā—sajjīkriyatāṁ bhavantaścaturaṅgabalakāyaṁ saṁnāhitam |",
    "divy36:308": "siṁhalo rājā caturaṅgādbalakāyādvaravarāṅgān hastino ’śvān rathān manuṣyāśca vahaneṣvaropya tāmradvīpaṁ saṁprasthitaḥ |",
    "divy36:309": "snupūrveṇa samudratīramanuprāptaḥ |",
    "divy36:310": "tāsāṁ rakṣasīnāmāpaṇasthānīyo dhvajaḥ kampitumārabdhaḥ |",
    "divy36:311": "tāḥ saṁjalpaṁ kartumārabdhāh—bhavatyaḥ, āpaṇasthānīyo dhvajaḥ kampate |",
    "divy36:312": "nūnaṁ jāmbudvīpakā manuṣyā yuddhabhinandina āgatāḥ |",
    "divy36:313": "samanveṣāma iti |",
    "divy36:314": "tāḥ samudratīraṁ gatāḥ |",
    "divy36:315": "yāvat paśyanti anekaśatāni yānapātrāṇi samudratīramanuprāptāni |",
    "divy36:316": "dṛṣṭvā ca punastā ardhena pratyudgatāḥ |",
    "divy36:317": "tato vidyādhāribhirāviṣṭā iṣvastrācāryaiḥ saṁpraghātitāḥ |",
    "divy36:318": "avaśiṣṭāḥ siṁhalasya rājñaḥ pādayor nipatya kathayanti—deva, kṣamasveti |",
    "divy36:319": "sa kathayati—samayena kṣame, yadi yūyametannagaramutkīlayitvā anyatra gacchatha, na ca madvijite kasyacidaparādhyatheti |",
    "divy36:320": "tāḥ kathayanti—deva, evaṁ kurmaḥ |",
    "divy36:321": "śobhanam |",
    "divy36:322": "taṁ nagaramutkīlayitvā anyatra gatvāvasthitāḥ |",
    "divy36:323": "siṁhalenāpi rājñā āvāsitamiti siṁhaladvīpaḥ siṁhaladvīpa iti saṁjñā saṁvṛttā |",
    "divy36:324": "|",
    "divy36:325": "kiṁ manyadhve bhikṣavo yo ’sau simihalaḥ, ahameva sa tena kālena tena samayena |",
    "divy36:326": "yo ’sau siṁhakesarī rājā, eṣa eva sa mahallastena kālena tena samayena |",
    "divy36:327": "yā sā rākṣasī, eṣaivānupamā tena kālena tena samayena |",
    "divy36:328": "tadāpyeca anupamāyā arthe anayena vyavasanamāpannaḥ |",
    "divy36:329": "etarhyapyeṣa anupamāyā arthe anayena vyasanamāpannaḥ |",
    "divy36:330": "|",
    "divy36:331": "mākandikaḥ parivrājako ’nupamāmādāya kauśāmbīṁ gataḥ |",
    "divy36:332": "anyatamasminnudyāne ’vasthitaḥ |",
    "divy36:333": "udyānapālakapuruṣeṇa rājña udayanasya vatsarājasya niveditam—deva, strī abhirūpā darśanīyā prāsādikā udyāne tiṣṭhati |",
    "divy36:334": "devasyaiṣā yogyeti śrutvā rājā tadudyānaṁ gataḥ |",
    "divy36:335": "tenāsau dṛṣṭā |",
    "divy36:336": "hārīṇīndriyāṇi |",
    "divy36:337": "sahadarśanādevākṣiptahṛdayaḥ |",
    "divy36:338": "tena mākandikaḥ parivrājaka uktah—kasyeyaṁ dārikā? sa āha—deva, madduhitā deva, na kasyacid |",
    "divy36:339": "mama kasmānna dīyate? deva, dattā bhavatu rājñaḥ |",
    "divy36:340": "śobhanam |",
    "divy36:341": "mahārājasya bahavaḥ paṇyapariṇītāḥ |",
    "divy36:342": "tasya puṣpadantasya pariṇītā |",
    "divy36:343": "tasyāḥ puṣpadantasya prāsādasyārthaṁ dattam, pañcopasthāyikāśatāni dattāni, pañca ca kārṣāpaṇaśatāni dine dine gandhamālyanimittam |",
    "divy36:344": "mākandikaḥ parivrājako ’grāmātyaḥ sthāpitaḥ |",
    "divy36:345": "tena khalu punaḥ samayenodayanasya rājñastrayo ’grāmātyā yogandharāyaṇo ghoṣilo mākandika iti |",
    "divy36:346": "yāvadapareṇa samayena udayanasya rājñaḥ puruṣa upasaṁkrāntaḥ |",
    "divy36:347": "rājñā pṛṣṭah—kastvamiti? sa kathayati—deva priyākhyāyīti |",
    "divy36:348": "amātyānāmājñā dattā—bhavantaḥ, prayacchata priyākhyāyino vṛttimiti |",
    "divy36:349": "taistasya vṛttirdattā |",
    "divy36:350": "yāvadaparaḥ puruṣa upasaṁkrāntaḥ |",
    "divy36:351": "so ’pi rājñā pṛṣṭah—kastvamiti? sa kathayati—deva apriyākhyāyīti |",
    "divy36:352": "rājñā amātyānāmājñā dattā—bhavantaḥ, prayacchatāasyāpyapriyākhyāyino vṛttimiti |",
    "divy36:353": "te kathayanti—mā kadāciddevo ’priyaṁ śṛṇuyāt |",
    "divy36:354": "sa kathayati—bhavantaḥ, vistīrṇāni rājakāryāṇi |",
    "divy36:355": "priyacchateti |",
    "divy36:356": "taistasyāpi vṛttirdattā |",
    "divy36:357": "yāvadapareṇa samayena rājā udayanaḥ śyāmāvatī anupamā caikasmin sthāne tiṣṭhanti |",
    "divy36:358": "tadā rājñā kṣutaṁ kṛtam |",
    "divy36:359": "śyāmāvatyoktam—namo buddhāyeti |",
    "divy36:360": "anupamayā namo devasyeti |",
    "divy36:361": "anupamā kathayati—mahārāja, śyāmāavatī devasya santakaṁ bhaktaṁ bhuṅkte, śramaṇasya gautamasya namaskāraṁ karotīti |",
    "divy36:362": "rājā kathayati—anupame, nātra hyevam |",
    "divy36:363": "śyāmāvatyupāsikā |",
    "divy36:364": "avaśyaṁ śramaṇasya gautamasya namaskāraṁ karotīti |",
    "divy36:365": "sā tūṣṇīmavasthitā |",
    "divy36:366": "tasyāḥ preṣyadārikā uktā—dārike, yadā devaḥ śyāmāvatī ahaṁ ca rahasi tiṣṭhema, tadā tvaṁ sopānake kāṁsikāṁ pātayiṣyasīti |",
    "divy36:367": "evamastviti |",
    "divy36:368": "tayā teṣāṁ rahasyavasthitānāṁ sopānake kāṁsikā pātitā |",
    "divy36:369": "śyāmāvatyoktam—namo buddhāyeti |",
    "divy36:370": "anupamā namo devasyetyuktvā kathayati—devasya santakaṁ bhavatī bhuṅkte, śramaṇasya gautamasya namaskāraṁ karotīti |",
    "divy36:371": "rājā kathayati—anupame, atra mā saṁrambhaṁ kuru, upāsikaiṣā, nātra doṣa iti |",
    "divy36:372": "rājā udayana ekasmin divase śyāmāvatyā sakāśam bhuṅkte, dvitīyadivase ’nupamāyāḥ |",
    "divy36:373": "rājñā śākunikasyājñā dattā—yasmin divase śyāmāvatyā bhojanavāraḥ, tasmin divase jīvantaḥ kapiṁjalā ānetavyā iti |",
    "divy36:374": "śākunikena jīvantaḥ kapiṁjalā rājña upanītāḥ |",
    "divy36:375": "rājā kathayati—anupamāyāḥ samarpayeti |",
    "divy36:376": "anupamayā śrutam |",
    "divy36:377": "sā kathayati—deva, na mama vāraḥ |",
    "divy36:378": "śyāmāvatyā vāra iti |",
    "divy36:379": "rājā kathayati—gaccha bhoḥ puruṣa, śyāmāvatyāḥ samarpayeti |",
    "divy36:380": "tena śyāmāvatyāḥ sakāśamupanītah—devasyārthāya sādhayeti |",
    "divy36:381": "sā kathayati—kimahaṁ śākunikāyinī? na mama prāṇātipātaḥ kalpate |",
    "divy36:382": "gaccheti |",
    "divy36:383": "tena rājñe gatvā niveditam—deva, śyāmāvatī kathayati—kimahaṁ śākunikāyinī? na mama prāṇātipātaḥ kalpate |",
    "divy36:384": "gaccheti |",
    "divy36:385": "anupamā śrutvā kathayati—deva, yadyasāvucyate śramaṇasya gautamasyārthāya sādhayeti sāmprataṁ saparivārā sādhayet |",
    "divy36:386": "rājā saṁlakṣayati—syādevam |",
    "divy36:387": "tenāsau puruṣa uktah—gaccha bhoḥ puruṣa, evaṁ vada—bhagavato ’rthāya sādhayeti |",
    "divy36:388": "saṁprasthito ’nupamayā pracchannamuktah—praghātayitvānayeti |",
    "divy36:389": "tena praghātayitvā śyāmāvatyā upanītāḥ |",
    "divy36:390": "deva kathayati—bhagavato ’rthāya sādhayeti |",
    "divy36:391": "sā saparivārā udyuktā |",
    "divy36:392": "śākunikena gatvā rājñe niveditam—sā deva saparivārā udyukteti |",
    "divy36:393": "anupamā kathayati—śrutaṁ devena? yadi tāvatprāṇātipāto na kalpate, śramaṇasyārthāya na kalpate, devasyāpi kalpate? devasya na kalpate iti kuta etat? rājā paryavasthito dhanuḥ pūrayitvā saṁprathitaḥ |",
    "divy36:394": "mitāmitramadhyamo lokaḥ |",
    "divy36:395": "aparayā śyāmāvatyā niveditam—devo ’tyarthaṁ paryavasthito dhanuḥ pūrayitvā āgacchati, kṣamayeti |",
    "divy36:396": "tayā svopaniṣaduktā—bhaginyaḥ, sarvā yūyaṁ maitrīṁ samāpadyadhvamiti |",
    "divy36:397": "tāḥ sarvā maitrīsamāpannāḥ |",
    "divy36:398": "rājñā ā karṇāddhanuḥ pūrayitvā śaraḥ kṣiptaḥ |",
    "divy36:399": "so ’rdhamārge patitaḥ |",
    "divy36:400": "dvitīyaḥ kṣiptaḥ |",
    "divy36:401": "sa nivartya rājñaḥ samīpe patitaḥ |",
    "divy36:402": "tṛtīyaṁ kṣeptumārabdhaḥ |",
    "divy36:403": "śyāmāvatī kathayati—deva, mā kṣepsyasi |",
    "divy36:404": "mā sarveṇa sarvaṁ na bhaviṣyatīti |",
    "divy36:405": "rājā vinītaḥ kathayati—tvaṁ devī nāgī yakṣiṇī gandharvī kinnarī mahoragīti? sā kathayati—na |",
    "divy36:406": "atha kā tvam? bhagavataḥ śrāvikā anāgāminī |",
    "divy36:407": "maya bhagavato ’ntike ’nāgāmiphalaṁ sākṣātkṛtam, ebhiśca pañcabhiḥ strīśataiḥ satyāni dṛṣṭānīti |",
    "divy36:408": "rājā abhiprasannaḥ kathayati—varaṁ te ’nuprayacchāmīti |",
    "divy36:409": "sā kathayati—yadi devo ’bhiprasannaḥ, yadā devo ’ntaḥpuraṁ praviśati, tadā mamāntike dharmānvayamupasthāpayediti |",
    "divy36:410": "rājā kathayati—śobhanam |",
    "divy36:411": "evaṁ bhavatviti |",
    "divy36:412": "so ’nupamāyāḥ śyāmāvatyā antike dharmānvayaṁ prasādayati |",
    "divy36:413": "yānyasya navasasyāni navaphalāni navartukāni samāpadyante, tāni tatprathamataḥ śyāmāvatyāḥ prayacchati |",
    "divy36:414": "īṣryāprakṛtirmātṛgrāmaḥ |",
    "divy36:415": "anupamā saṁlakṣayati—ayaṁ rājā maya sārthaṁ ratikrīḍāṁ pratyanubhavati |",
    "divy36:416": "śyāmāvatyā navaiḥ phalair navaiḥ sasyakair navartukaiḥ kārāṁ karoti |",
    "divy36:417": "tadupāyasaṁvidhānaṁ kartavyam yenaiṣā praghātyata iti |",
    "divy36:418": "sā ca tasyāḥ praghātanāya randhrānveṣaṇatatparā avasthitā |",
    "divy36:419": "rājñaścānyatamaḥ kārvaṭiko viruddhaḥ |",
    "divy36:420": "tenaikaṁ daṇḍasthānaṁ preṣitam |",
    "divy36:421": "taddhatuprahatamāgatam |",
    "divy36:422": "evaṁ dvitīyaṁ tṛtīyam |",
    "divy36:423": "amātyāḥ kathayanti—devasya balaṁ hīyate, kārvaṭikasya balaṁ varthate |",
    "divy36:424": "yadi devaḥ svayameva na gacchati, sthānametadvidyate yat sarvathāsau durdamyo bhaviṣyati |",
    "divy36:425": "tena kauśāmbyāṁ ghaṇṭāvaghoṣaṇaṁ kāritam—yo mama vijite kaścicchastropajīvī prativasati, tena sarveṇa gantavyamiti |",
    "divy36:426": "tena saṁprasthitena yogandharāyaṇa uktah—tvamiha tiṣṭheti |",
    "divy36:427": "sa na saṁpratipadyate |",
    "divy36:428": "sa kathayati—devenaiva sārdhaṁ gacchāmīti |",
    "divy36:429": "ghoṣilo ’pyukta evameva kathayati |",
    "divy36:430": "rājñā mākandikaḥ sthāpita uktaśca—śyāmāvatyā yogodvahanaṁ kartavyamiti |",
    "divy36:431": "saṁprasthitenāpyanuvrajan sa evamevoktaḥ |",
    "divy36:432": "nivartamānenāpi tena saṁpratipannam |",
    "divy36:433": "so ’nupamāyāḥ sakāśaṁ gataḥ |",
    "divy36:434": "tayā pṛṣṭah—tāta, ka iha devena sthāpitah? aham |",
    "divy36:435": "sā saṁlakṣayati—śobhanam |",
    "divy36:436": "śakyamanena sahāyena vairaniryātanaṁ kartumiti viditvā kathayati—nānujānīṣe śyāmāvatī kā mama bhavatīti |",
    "divy36:437": "putri, jāne sapatnīti |",
    "divy36:438": "tāta satyamevam |",
    "divy36:439": "nānujānīṣe kataro dharmo ’tyarthaṁ bādhata iti? putri, jāne īrṣyā mātsaryaṁ ca |",
    "divy36:440": "tāta yadyevam, śyāmāvatīṁ praghātaya |",
    "divy36:441": "sa kathayati—kiṁ me dve śirasī? yāvat trirapyahaṁ rājñā siṁdiṣṭah—śyāmāvatyā yogodvāhanaṁ kariṣyasīti |",
    "divy36:442": "bhavatu nāmāpi na gṛhītumiti |",
    "divy36:443": "sā kathayati—tāta, īdṛśo ’pi tvaṁ mūrkhah? asti kaścitpitā duhiturarthe vimukhaḥ, yaḥ sapatnyāḥ sakāśe atīva snehaṁ karoti? praghātayasītyevaṁ kuśalam |",
    "divy36:444": "no cedahaṁ paurāṇe sthāne sthāpayāmīti |",
    "divy36:445": "sa bhītaḥ saṁlakṣayati—strīvaśagā rājānaḥ |",
    "divy36:446": "syādevamiti |",
    "divy36:447": "sā kathayati—śobhanam |",
    "divy36:448": "evaṁ kuru |",
    "divy36:449": "sa śyāmāvatyāḥ sakāśaṁ gataḥ |",
    "divy36:450": "sa kathayati—devi, kiṁ te karaṇīyamasti? sā kathayati—mākandika, na kiṁcitkaraṇīyamasti |",
    "divy36:451": "api tvetā dārikā rātrau pradīpena buddhavacanaṁ paṭhanti, atra bhūrjena prayojanaṁ tailena masinā kalamayā tulena |",
    "divy36:452": "sa kathayati—devi, śobhanam |",
    "divy36:453": "upāvartayāmīti |",
    "divy36:454": "tena prabhūtamupāvartya praveśitam, dvārakoṣṭhake rāśirvyavasthāpitaḥ |",
    "divy36:455": "śyāmāvatī kathayati—mākandika, alaṁ paryāptaṁtī |",
    "divy36:456": "mākandikaḥ kathayati—devi praveśayāmi, na bhūyo bhūyaḥ praveśitavyam |",
    "divy36:457": "tenapaścime bhūrjabhārake ’gniṁ prakṣipya śaraḥ praveśitaḥ |",
    "divy36:458": "etna saṁdhukṣitena dvārakoṣṭhakaḥ prajvālitaḥ |",
    "divy36:459": "kauśāmbīnivāsī janakāyaḥ pradhāvito nirvāpayitum |",
    "divy36:460": "mākandiko niṣkoṣamasiṁ kṛtvā janakāyaṁ nirvāsayitumārabdhaḥ |",
    "divy36:461": "tiṣṭhata, kim yūyaṁ rājño ’ntaḥpuraṁ draṣṭum? kauśāmbyām yantrakarācāryaḥ kathayati—ahamenaṁ dvārakoṣṭhakaṁ jvalantam yantreṇānyasthānaṁ saṁkramayāmīti |",
    "divy36:462": "so ’pi mākandikenaivamevokto nivartitaḥ |",
    "divy36:463": "śyāmāvatī ṛddhyā ākāśamutplutya kathayati—bhaginyaḥ, asmābhirevaitāni karmāṇi kṛtānyupacitāni labdhasambhārāṇi pariṇatapratyayānyoghavatpratyupasthitānyavaśyambhāvīni |",
    "divy36:464": "asmābhireva kṛtyānyupacitāni |",
    "divy36:465": "ko ’nyaḥ pratyanubhaviṣyati? uktaṁ ca bhagavatā— naivāntarikṣe na samudramadhye na parvatānāṁ vivaraṁ praviśya |",
    "divy36:466": "na vidyate pṛthivīpradeśo yatra sthitaṁ na prasaheta karma (22)|",
    "divy36:467": "iti |",
    "divy36:468": "tatkarmaparāyaṇairvo bhavitavyamityuktvā gāthāṁ bhāṣate— dṛṣṭo mayā sa bhagavāṁs tiryakprākārasaṁnibhaḥ |",
    "divy36:469": "ājñātāni ca satyāni kṛtaṁ buddhasya śāsanam (23)|",
    "divy36:470": "iti |",
    "divy36:471": "śyāmāvatīpramukhāstāḥ striyaḥ pataṅga ivotplutyāgnau nipatitāḥ |",
    "divy36:472": "iti tatra śyāmāvatīpramukhāni pañca strīśatāni dagdhāni |",
    "divy36:473": "kubjottarā sasambhrameṇa niṣpalāyitā |",
    "divy36:474": "mākandikena teṣāṁ pañcānāṁ strīśatānāṁ kalevarāṇi śmaśāne choritāni |",
    "divy36:475": "rājakulaṁ sāntarbahiḥ śodhitam |",
    "divy36:476": "kauśāmbīnivāsī janakāyo nānādeśābhyāgataśca vikrośannivāritaḥ |",
    "divy36:477": "|",
    "divy36:478": "atha saṁbahulā bhikṣavaḥ pūrvāhṇe nivāsya pātracīvaramādāya kauśāmbīṁ piṇḍāya prāvikṣan |",
    "divy36:479": "aśrauṣuḥ saṁbahulā bhikṣavaḥ kauśāmbīnagare udayanasya vatsarājasya janapadān gatasya antaḥpuramagninā dagdhaṁ pañcamātrāṇi strīśatāni śyāmāvatīpramukhāni |",
    "divy36:480": "śrutvā ca punaḥ kauśāmbīṁ piṇḍāya praviśyā caritvā pratikramya punaryena bhagavāṁstenopasaṁkrāntā etadūcuh—aśrauṣma vayaṁ bhadanta saṁbahulā bhikṣavo kauśāmbīṁ piṇḍāya caranta udayanasya vatsarājasyāntaḥpuramagninā dagdhaṁ pañcamātrāṇi strīśatāni śyāmāvatīpramukhāni dagdhāni |",
    "divy36:481": "|",
    "divy36:482": "bhagavānāha—bahu bhikṣavastena mohapuruṣeṇāpuṇyaṁ prasūtam yenodayanasya vatsarājasya janapadagatasyāntaḥpuramagninā dagdhaṁ pañcamātrāṇi strīśatāni śyāmāvatīpramukhāni |",
    "divy36:483": "kiṁ cāpi bhikṣavastena mohapuruṣeṇa bahvapuṇyaṁ prasūtam, api tu na tā durgatiṁ gatāḥ |",
    "divy36:484": "sarvāḥ śuddhapudgalāḥ kālagatāḥ |",
    "divy36:485": "tatkasya hetoh? santi tasminnantaḥpure striyo yāḥ pañcānāmavarabhāgīyānāṁ samyojanānāṁ prahāṇādupapādukāḥ |",
    "divy36:486": "tatra parinirvāyiṇyo ’nāgāminyo ’nāvṛttikadharmiṇyaḥ punarimaṁ lokam |",
    "divy36:487": "evamrūpāstasminnantaḥpure striyaḥ santi |",
    "divy36:488": "santi tasminnantaḥpure striyo yāstrayāṇāṁ samyojanānāṁ prahāṇādrāgadveṣamohānāṁ kālaṁ kṛtvā sakṛdāgāminyaḥ, sakṛdimaṁ lokamāgamya duḥkhasyāntaṁ kariṣyanti |",
    "divy36:489": "evamrūpāstasminnantaḥpure striyaḥ santi |",
    "divy36:490": "santi tasminnantaḥpure striyo yāstrayāṇāṁ samyojanānāṁ prahāṇācchrotāpannā avinipātadharmiṇyo niyatasamādhiparāyaṇāḥ saptakṛtvo bhavaparamāḥ saptakṛtvo devāṁśca manuṣyāṁśca saṁdhāvya saṁsṛtya duḥkhasyāntaṁ kariṣyanti |",
    "divy36:491": "evamrūpāstasminnantaḥpure striyaḥ santi |",
    "divy36:492": "santi tasminnantaḥpure striyo yāḥ svajīvitahetorapi śikṣāṁ na vyatikrāntāḥ |",
    "divy36:493": "ityevamrūpāstasminnantaḥpure striyaḥ santi |",
    "divy36:494": "santi tasminnantaḥpure striyo yā mamāntike prasannacittālaṁkāraṁ kṛtvā kāyasya bhedātsugatau svargaloke deveṣūpapannāḥ |",
    "divy36:495": "evamrūpāstasminnantaḥpure striyaḥ santi |",
    "divy36:496": "āgamyata bhikṣavo yena śyāmāvatīpramukhānāṁ pañcastrīśatānāṁ kalevarāṇi |",
    "divy36:497": "evaṁ bhadanteti bhikṣavo bhagavataḥ pratyaśrauṣuḥ |",
    "divy36:498": "atha khalu bhagavān saṁbahulairbhikṣubhiḥ sārdham yena tāsāṁ pañcānāṁ strīśatāṇāṁ kalevarāṇi tenopasaṁkrāntaḥ |",
    "divy36:499": "upasaṁkramya bhikṣūnāmantrayate sma—etāni bhikṣavastāni pañcaśatakalevarāṇi yatra udayano vatsarājo raktaḥ sakto gṛddho grathito mūrcchito ’dhyavasāyamāpannaḥ |",
    "divy36:500": "tatra naiva prājñadhīḥ pādenāpi spṛśet |",
    "divy36:501": "gāthāṁ ca bhāṣate—mohasaṁvardhano loko bhavyarūpa iva dṛśyate |",
    "divy36:502": "upadhibandhanā balāstamasā parivāritāḥ |",
    "divy36:503": "asatsaditi paśyanti paśyatāṁ nāsti kiṁcana (24)|",
    "divy36:504": "iti |",
    "divy36:505": "evaṁ cāha—tasmāttarhi bhikṣava evaṁ śikṣitavyam, yaddagdhasthūṇāyāmapi cittaṁ na pradūṣayiṣyāmaḥ prāgeva savijñānake kāye |",
    "divy36:506": "ityevaṁ vo bhikṣavaḥ śikṣitavyam |",
    "divy36:507": "|",
    "divy36:508": "atha kauśāmbīnivāsinaḥ paurāḥ saṁnipatya saṁjalpitumārabdhāh—bhavantaḥ, rājña īdṛśo ’narthaḥ saṁvṛtta |",
    "divy36:509": "tatko nvasmākaṁ rājña ārocayiṣyatīti? tatrekai kathayanti—yo ’sāvapriyākhyāyī sa ārocayiṣyati |",
    "divy36:510": "taṁ śabdayāma iti |",
    "divy36:511": "apare kathayanti—evaṁ kurmaḥ |",
    "divy36:512": "tairasāvāhūyoktah—devasyedamīdṛśamapriyamanupūrvyā nivedayeti |",
    "divy36:513": "vṛttirdiyatām |",
    "divy36:514": "kimapriyākhyāyino vṛttirdīyata ityayaṁ sa kālaḥ |",
    "divy36:515": "yūyameva nivedayata |",
    "divy36:516": "te kathayanti—atorthameva tava vṛttirdattā |",
    "divy36:517": "kāryaṁ nivedayeti |",
    "divy36:518": "samayato nivedayāmi yadahaṁ bravīmi tatkurudhvam? brūhi, kariṣyāmaḥ |",
    "divy36:519": "evamanupūrveṇāsya nivedayitavyam—pañcahastiśatāni prayacchata, pañcahastinīśatāni pañcāśvaśatāni pañcavaḍavāśatāni pañcakumāraśatāni pañcakumārikāśatāni suvarṇalakṣaṁ kauśāmbyadhiṣṭhānam |",
    "divy36:520": "459.013 paṭe lekhayata puṣpadantaprāsādam yathā mākandikena bhūrjaṁ kalamā tailaṁ tūlamasirapaścime ca bhūrjabhāge ’gniḥ prakṣiptaḥ |",
    "divy36:521": "yathā dvārakoṣṭhakaḥ prajvālitaḥ, yathā kauśāmbīnivāsī janakāyo nirvāpayituṁ pradhāvitaḥ, yathā mākandikena niṣkoṣamasiṁ kṛtvā nivāritaḥ |",
    "divy36:522": "yathā yantrakalācārya āgatya kathayati—dvārakoṣṭhakaṁ jvalantamanyat sthānaṁ saṁkramayāmīti |",
    "divy36:523": "so ’pi mākandikena nivāritaḥ |",
    "divy36:524": "yathā śyamāvatīpramukhāni pañcastrīśatānyutplutya nipatitāni |",
    "divy36:525": "te kathayati—evaṁ kurmaḥ |",
    "divy36:526": "taiḥ pañcahastiśatānyupasthāpitāni pañcahastinīśatāni pañcāśvaśatāni pañcavaḍavāśatāni pañcakumāraśatāni pañcakumārikāśatāni suvarṇasya lakṣaṁ kauśāmbyadhiṣṭhānaṁ paṭe likhitaṁ puṣpadantaprāsādaḥ |",
    "divy36:527": "yathā mākandikena bhūrjaṁ kalamā tailaṁ tūlamasirapaścime bhūrjabhārake ’gniḥ prakṣipto yathā dvārako ’ṣṭhake prajvālitaḥ |",
    "divy36:528": "yathā kauśāmbīnivāsī janakāyo nivārpayituṁ pradhāvitaḥ |",
    "divy36:529": "yathā mākandikena niṣkoṣamasiṁ kṛtvā nivāritaḥ |",
    "divy36:530": "yathā yantrakalācārya āgatah—ahamenaṁ dvārakoṣṭhakaṁ jvalantamanyat sthānaṁ saṁkramayāmīti, so ’pi mākandikena nivāritaḥ |",
    "divy36:531": "yathā śyāmāvatīpramukhāni pañcastrīśatānyagnāvutplutya nipatitāni, tatsarvaṁ paṭe likhitam |",
    "divy36:532": "tato ’priyākhyāyino ’mātyānāṁ lekho ’nupreṣito rājña īdṛśo ’nartha utpanno ’hamasyānenopāyena nivedayiṣyāmi |",
    "divy36:533": "yuṣmābhiḥ sāhāyyaṁ kalpayitavyamiti |",
    "divy36:534": "sa teṣāṁ lekhāṁ lekhayitvā caturaṅgabalakāyayukto ’nyatamasmin pradeśe gatvāvasthitaḥ |",
    "divy36:535": "udayanasya ca lekho ’nupreṣitah—deva, ahamanuṣmin pradeśe rājā |",
    "divy36:536": "mama ca putro mṛtyunāpahṛtaḥ |",
    "divy36:537": "tadahaṁ tena sārthaṁ saṁgrāmaṁ saṁgrāmayiṣyāmi |",
    "divy36:538": "yadi tāvattvaṁ śaknoṣi yuddhena niyoktumityevaṁ kuśalam, no cetpañcahastinīśatāni pañcāśvaśatāni pañcavaḍavāśatāni pañcakumāraśatāni pañcakumārikāśatāni suvarṇasya lakṣaṁ datvā tamāneṣyāmīti |",
    "divy36:539": "rājña udayanasya sa kārvaṭiko balavān saṁnāmaṁ na gacchati |",
    "divy36:540": "so ’mātyānāṁ kathayati—bhavantaḥ, īdṛśo ’pi rājā mūrkhah? asti kaśṣinmṛtyunāpahṛtaḥ śakyata ānetum? tadgatam |",
    "divy36:541": "etattasyaivaṁ likhitam—mamaivaṁnāmā kārvaṭikaḥ saṁnāmaṁ na gacchati |",
    "divy36:542": "sa tvamasmākaṁ tāvatsāhāyyaṁ kalpaya, paścāttavāpi sāhayyaṁ karomīti |",
    "divy36:543": "so ’mātyaistasyaivaṁ lekho ’nupreṣitaḥ |",
    "divy36:544": "sa lekhaśravaṇādevāgatya kārvaṭikasya nātidūre vyavasthāpitaḥ |",
    "divy36:545": "kārvaṭikena śrutam |",
    "divy36:546": "sa saṁlakṣayati—ekena tāvadahaṁ rājñā daśa diśo viśrāntaḥ, ayaṁ ca dvitīyaḥ |",
    "divy36:547": "sarvathā punarapi viṣayānna tu prāṇānnirgacchāmīti |",
    "divy36:548": "sa kaṇṭhe ’siṁ baddhvā nirgatya rājña udayanasya pādayor nipatitaḥ |",
    "divy36:549": "sa rājñā udayanena karado vyavasthāpitaḥ |",
    "divy36:550": "athasāvapriyākhyāyī rājalīlayā rājña udayanasya sakāśaṁ gatvā kathayati—deva, mama putro mṛtyunā apahṛtaḥ |",
    "divy36:551": "tvaṁ mama devaḥ sāhāyyaṁ kalpayatu |",
    "divy36:552": "ahaṁ tena sārdhaṁ saṁgrāmaṁ saṁgrāmayiṣyāmīti |",
    "divy36:553": "yadi tāvattvaṁ śaknoṣi yuddhena nirjetumiyevaṁ kuśalam, no cetpañcahastiśatāni pañcahastinīśatāni pañcavaḍavāśatāni pañcakumāraśatāni pañcakumārikāśatāni suvarṇasya lakṣaṁ datvā tamāneṣyāmīti |",
    "divy36:554": "udayano rājā kathayati—priyavayasya, mūrkhastvam |",
    "divy36:555": "asti kaścicchakyate mṛtyoḥ sakāśādānetumiti? sa kathayati—deva, na śakyate |",
    "divy36:556": "yadyevam, imaṁ paṭaṁ paśyeti |",
    "divy36:557": "tena paṭaḥ prasātitaḥ |",
    "divy36:558": "rājā paṭaṁ nirīkṣya marmavedhaviddha iva ruṣyamāṇaḥ kathayati—bhoḥ kim? kathayati—bhoḥ puruṣa, kiṁ kathayasi śyāmāvatīpramukhāni pañca strīśatānyagninā dagdhānīti? sa paṭṭaṁ mauliṁ cāpanīya gāthāṁ bhāṣate— nāhaṁ narendro na narendraputraḥ pādopajīvī tava deva mṛtyaḥ |",
    "divy36:559": "athāpriyasyeva nivedanārthamihāgato ’haṁ tava pādamūlam (25)|",
    "divy36:560": "iti |",
    "divy36:561": "rājā sutarāṁ nirīkṣya vicārayati |",
    "divy36:562": "iyaṁ kauśāmbī nagarī, idaṁ rājakulam, ayaṁ mākandikaḥ puṣpadantaṁ prāsādaṁ bhūrjādinā prayogeṇa dahati, imāni śyāmāvatīpramukhāni pañca strīśatānyagninā dahyamānānyutplutya nipatitānīti |",
    "divy36:563": "vicārya kathayati—bhoḥ puruṣa, kiṁ kathayasi śyāmāvatī dagdheti? deva, nāhaṁ kathayāmi api tu deva eva kathayati |",
    "divy36:564": "bhoḥ puruṣa, upāyena me tvayā niveditam, anyathā te mayāsinā nikṛntitamūlaṁ śiraḥ kṛtvā pṛthivyāṁ nipātitamanvabhavisyadityutkvā mūrcchitaḥ pṛthivyāṁ nipatitaḥ |",
    "divy36:565": "tato jalapariṣekeṇa pratyāgataprāṇaḥ kathayati—saṁnāhayata bhavantaścaturaṅgabalakāyam |",
    "divy36:566": "kauśāmbīṁ gacchāma iti |",
    "divy36:567": "amātyaiścaturaṅgabalakāyaṁ saṁnāhitam |",
    "divy36:568": "rājā kauśāmbīṁ saṁprasthitaḥ |",
    "divy36:569": "anupūrveṇa saṁprāptaḥ |",
    "divy36:570": "tena paurāṇāṁ sakāśāt sarvaṁ śrutam |",
    "divy36:571": "tairamarṣitam |",
    "divy36:572": "tamārāgitam |",
    "divy36:573": "tato yogandharāyaṇasyājñā dattā—gaccha mākandikamanupamayā saha yantragṛhe prakṣipya dahyatām |",
    "divy36:574": "tato yogandharāyaṇena suguptaṁ bhūmigṛhe prakṣipya sthāpitaḥ |",
    "divy36:575": "rājñaḥ saptame divase śoko vigataḥ |",
    "divy36:576": "sa vigataśokaḥ |",
    "divy36:577": "sa kathayati—yogandharāyaṇa, kutrānupameti? tena yathāvṛttaṁ niveditam |",
    "divy36:578": "rājā kathayati—śobhanam |",
    "divy36:579": "mākandikena śyāmāvatī praghātitā, tvayāpyanupamayā saparivārayā sārdhaṁ mayā pravrajitavyaṁ jātamiti |",
    "divy36:580": "yogandharāyaṇaḥ kathayati—deva, ityarthameva mayā asau bhūmigṛhe prakṣipya sthāpitā |",
    "divy36:581": "paśyāmi tāvadyadi jīvatīti |",
    "divy36:582": "tenāsau bhūmigṛhādānītā tadavasthānākliṣṭā amlānaśarīrā |",
    "divy36:583": "rājā dṛṣṭvā saṁlakṣayati—yatheyamamlānā, neiṣā nirāhārā |",
    "divy36:584": "nūnamanayā parapuruṣeṇa sārdhaṁ paricāritamiti viditvā kathayati—anupame, anyena paricāritamiti? sā kathayati—śāntaṁ pāpam, nāhamevaṁkāriṇī |",
    "divy36:585": "kathaṁ jāne? abhiśraddadhasi tvaṁ bhagavatah? abhiśraddadhe gautame |",
    "divy36:586": "tatttadā śramaṇo gautamaḥ, idānīṁ bhagavān |",
    "divy36:587": "api tu kiṁ navaśavāyā arthe bhagavantaṁ pravakṣyāmi, śyāmāvatyā arthe pravakṣyāmīti viditvā yena bhagavāṁstenopasaṁkrāntaḥ |",
    "divy36:588": "upasaṁkramya bhagavataḥ pādau śirasā vanditvaikānte niṣaṇṇaḥ |",
    "divy36:589": "udayano vatsarājo bhagavantamidamavocat—kiṁ bhadanta śyāmāvatīpramukhaiḥ pañcabhiḥ strīśataiḥ karma kṛtam yenāgninā dagdhāni? kubjottarā anukrameṇa niṣpalāyiteti |",
    "divy36:590": "bhagavānāha—ābhireva mahārāṭ karmāṇi kṛtānyupacitāni labdhasambhārāṇi pariṇatapratyayāni pūrvavadyāvatphalanti khalu dehinām |",
    "divy36:591": "|",
    "divy36:592": "bhūtapūrvaṁ mahārāja vārāṇasyāṁ nagaryā brahmadatto rājā rājyaṁ kārayati ṛddhaṁ ca sphītaṁ ca kṣemaṁ ca pūrvavadyāvaddharmeṇa rājyaṁ kārayati |",
    "divy36:593": "asati buddhānāmutpāde pratyekabuddhā loka utpadyante hīnadīnānukampakāḥ prāntaśayanāsanabhaktā ekadakṣiṇīyā lokasya |",
    "divy36:594": "yāvadanyatamaḥ pratyekabuddho janapadacārikāṁ caran vārāṇasīmanuprāptaḥ |",
    "divy36:595": "so ’nyatamasminnudyāne kuṭikāyāmavasthitaḥ |",
    "divy36:596": "rājā ca brahmadattaḥ sāntaḥpuraparivārastadudyānaṁ nirgataḥ |",
    "divy36:597": "tā antaḥpurikās trīḍāpuṣkiriṇyāṁ snātvā śītenānubaddhāḥ |",
    "divy36:598": "tato ’gramāhiṣyā preṣyadārikoktā—dārike, śītenātīva bādhyāmahe |",
    "divy36:599": "gaccha, etasyāaṁ kuṭikāyāmagniṁ prajvalayeti |",
    "divy36:600": "sā ulkāṁ prajvalya gatā |",
    "divy36:601": "paśyati taṁ pratyekabuddham |",
    "divy36:602": "tayā tasyā niveditam—devi, pravrajito ’syāṁ tiṣṭhatīti |",
    "divy36:603": "sā kathayati—pravrajito vā tiṣṭhatu, agniṁ datvā tāṁ prajvalayeti |",
    "divy36:604": "tayā na dattam |",
    "divy36:605": "tatastayā kupitayā svayameva dattam |",
    "divy36:606": "sa pratyekabuddho nirgataḥ |",
    "divy36:607": "ābhiḥ sarvābhirantaḥpurikābhiranumoditam |",
    "divy36:608": "devi, śobhanaṁ tvayā yadagnirdattaḥ |",
    "divy36:609": "sarvā vayaṁ prataptā iti |",
    "divy36:610": "sa pratyekabuddhaḥ saṁlakṣayati—kṣatā etāstapasvinya upahatāśca |",
    "divy36:611": "mā atyantakṣatā etā bhaviṣyanti |",
    "divy36:612": "anugrahamāsāṁ karomīti |",
    "divy36:613": "sa tāsāmanukampārthaṁ tata evākāśamutplutya tapanavarṣaṇavidyotanaprātihāryāṇi kartumārabdhaḥ |",
    "divy36:614": "āśu pṛthagjanasya ṛddhirāvarjanakarī |",
    "divy36:615": "tā mūlanikṛntita iva drumaḥ pādayor nipatya kṣamayitumārabdhāḥ |",
    "divy36:616": "avatarāvatara sadbhūtadakṣiṇīya, asmākaṁ kāmapaṅkanimagnānāṁ hastoddhāramanuprayaccheti |",
    "divy36:617": "sa tāsāmanukampārthamavatīrṇaḥ |",
    "divy36:618": "tāni tasmin kārāṁ kṛtvā praṇidhānaṁ kārtumārabdhāh—yadasmābhirevaṁ sadbhūtadakṣiṇīye ’pakāraḥ kṛtaḥ, mā asya karmaṇo vipākamanubhavema |",
    "divy36:619": "yattu kārāḥ kṛtāḥ, anena vayaṁ kuśalamūlenaivaṁvidhānāṁ dharmāṇāṁ lābhinyo, bhavema, prativiśiṣṭataraṁ cātaḥ śāstāramāragayema iti |",
    "divy36:620": "|",
    "divy36:621": "kiṁ manyase mahārāja tadā sāsau rājño brahmadattasyāgramahiṣī, eṣaiva sā śyāmāvatī tena kālena tena samayena |",
    "divy36:622": "yāni pañca strīśatāni, etānyeva tāni pañca strīśatāni tāni tena kālena tena samayena |",
    "divy36:623": "yā sā preṣyadārikā, eṣaivāsau kubjottarā tena kālena tena samayena |",
    "divy36:624": "yadābhiḥ pratyekabuddhasya kuṭikāṁ dagdhvā anumoditam, tasya karmaṇo vipākena bahūni varṣāṇi narakeṣu patkā yāvadetarhyapi dṛṣṭasatyā agninā dagdhāḥ |",
    "divy36:625": "kubjottarā anukrameṇa niṣpalāyitā |",
    "divy36:626": "yatpraṇidhānaṁ kṛtaṁ mamāntike satyadarśanaṁ kṛtam |",
    "divy36:627": "iti hi mahārāja ekāntakṛṣṇānāṁ karmāṇāṁ pūrvavadyāvadevamābhogaḥ karaṇīyaḥ |",
    "divy36:628": "ityevaṁ te mahārāja śikṣitavyam |",
    "divy36:629": "atrodayano vatsarājo bhagavato bhāṣitamabhinindyānumodya bhagavataḥ pādau śirasā vanditvā bhagavato ’ntikātprakrāntaḥ |",
    "divy36:630": "bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ papracchuh—kiṁ bhadanta kubjottarayā karma kṛtam yena kubjā saṁvṛttā? bhagavānāha—kubjottarayaiva bhikṣavaḥ karmāṇi kṛtānyupacitāni pūrvavadyāvad phalanti khalu dehinām |",
    "divy36:631": "bhūtapūrvaṁ bhikṣavo vārāṇasyāṁ nagaryāṁ brahmadatto nāma rājā rājyaṁ kārayati pūrvavadyāvaddharmeṇa rājyaṁ kārayati |",
    "divy36:632": "naimittikairdvādaśavārṣikā anāvṛṣṭirādiṣṭā |",
    "divy36:633": "rājñā vārāṇasyāmevaṁ ghaṇṭāvaghoṣaṇaṁ kāritam—yasya dvādaśavārṣikaṁ bhaktamasti, tena sthātavyam |",
    "divy36:634": "yasya nāsti tenānyatra gantavyamiti yataḥ kolenāgantavyamiti |",
    "divy36:635": "tena khalu samayena vārāṇasyāṁ saṁdhāno nāma gṛhapatiḥ prativasati āḍhyo mahādhano mahābhoga iti vistaraḥ pūrvavadyāvad vaiśravaṇadhanapratispardhī |",
    "divy36:636": "tena koṣṭhāgārika āhūyoktah—bhoḥ puruṣa, bhaviṣyati mama saparivārasya dvādaśa varṣāṇi bhaktamiti? sa kathayati—ārya, bhaviṣyatīti |",
    "divy36:637": "asati buddhānāmutpāde pratyekabuddhā loka utpadyante pūrvavadyāvadbhoḥ puruṣa, vinyasya pravrajitasahasrasya mama dvādaśa varṣāṇi bhaktamiti |",
    "divy36:638": "sa kathayati—ārya, bhabiṣyatīti |",
    "divy36:639": "tena teṣāṁ pratijñātam |",
    "divy36:640": "dānaśālā māpitāḥ |",
    "divy36:641": "pūrvavattatra dine dine pratyekabuddhasahasraṁ bhuṅkte |",
    "divy36:642": "tatraikaḥ pratyekabuddho glānaḥ |",
    "divy36:643": "so ’nyatamasmin dine nāgacchati |",
    "divy36:644": "sandhānasya duhitā kathayati—tāta, eko ’dya pravrajito nāgata iti |",
    "divy36:645": "sa kathayati—putri, kīdṛśa iti |",
    "divy36:646": "sā pṛṣṭhaṁ vināmayitvā kathayati—tāta, īdṛśa iti |",
    "divy36:647": "yadanayā pratyekabuddho vināḍitaḥ, tasya karmaṇo vipākena kubjā saṁvṛttā |",
    "divy36:648": "punarapi bhikṣavo buddhaṁ bhagavantaṁ papracchuh—kiṁ bhadanta, kubjottarayā karma kṛtam yena śrutadharāa jāteti? bhagavānāha—tena kālena tena samayena pratyekabuddhānām yaḥ saṁghasthaviraḥ sa vāyvādhikaḥ |",
    "divy36:649": "tasya muñjānasya pātraṁ kampate |",
    "divy36:650": "tasya saṁdhānaduhitrā hastāt kaṭānavatārya sa pratyekabuddha uktah—ārya, taistatpātraṁ sthāpayeti |",
    "divy36:651": "tena tatra sthāpitam |",
    "divy36:652": "niṣkampamavasthitam |",
    "divy36:653": "tayā pādayor nipatya praṇidhānaṁ kṛtam |",
    "divy36:654": "yathaiva tatpātraṁ niṣkampamavasthitam, evameva mamāpi saṁtāne ye dharmāḥ praviśeyuḥ, te niṣkrampaṁ tiṣṭhantvati |",
    "divy36:655": "yattayā praṇidhānaṁ kṛtaṁ tasya karmaṇo vipākena śrutadharā saṁvṛtā |",
    "divy36:656": "|",
    "divy36:657": "punarapi bhikṣavo bhagavantaṁ papracchuh—kiṁ bhadanta kubjottarayā karma kṛtam yena dāsīsaṁvṛtteti? bhagavānāha—anayā bhikṣavastatraiśvaryamadamattayā parijano dāsīvādena samudācaritaḥ |",
    "divy36:658": "tasya karmavipākena dāsī saṁvṛttā |",
    "divy36:659": "|",
    "divy36:660": "punarapi bhikṣavo bhagavantaṁ papracchuh—kiṁ bhadanta anupamayā karma yadeṣā nirāhārā bhūmigṛhe sthāpitā amlānagātrī cotthitā |",
    "divy36:661": "bhagavānāha—anupamayaiva bhikṣavaḥ karmāṇi kṛtānyupacitāni pūrvavadyāvatphalanti khalu dehinām |",
    "divy36:662": "|",
    "divy36:663": "bhūtapūrvaṁ bhikṣavo ’nyatamasmin karvaṭake dve dārike anyonyasaṁstutike kṣatriyadārikā brāhmaṇadārikā ca |",
    "divy36:664": "asti buddhānāmutpāde pratyekabuddhā loke utpadyante hīnadīnānukampakāḥ prāntaśayanāsanabhaktā ekadakṣiṇīyā lokasya |",
    "divy36:665": "yāvadanyatamaḥ pratyekabuddho ’nyatamasmiñchānte pradeśe rātriṁ vāsamupagataḥ |",
    "divy36:666": "aparasmin divase pūrvāhṇe nivāsya piṇḍārthī pracalitaḥ |",
    "divy36:667": "taṁ dṛṣṭvā te dārike prasādite, asmai praṇītānnapūrṇaṁ pātraṁ prayacchataḥ |",
    "divy36:668": "tatkarmaṇo vipālenānupamā jātā, ekā ghoṣilasya gṛhapaterduhitā jātā mahāsundarī śrīmatī nāma |",
    "divy36:669": "ekasmin samaye rājñā dṛṣṭā pṛṣṭā ca—kasyeyaṁ kanyā? māntribhiḥ kathiyam—ghoṣilasya gṛhapateḥ |",
    "divy36:670": "tato ghoṣilo gṛhapatiḥ samāhūyoktah—gṛhapate, tava duhiteyaṁ kanyā? sa prāha—mama deva |",
    "divy36:671": "kasmānmama na dīyate? dīyatāṁ mahyam |",
    "divy36:672": "sa prāha—deva, dattā bhavatu |",
    "divy36:673": "ghoṣilena gṛhapatinā dattā |",
    "divy36:674": "udayanena vatsarājenāntaḥpuraṁ praveśya mahatā śrīsamudayena pariṇītā |",
    "divy36:675": "apareṇa samayena rājā uktah—deva, bhikṣudarśanamabhikāṅkṣāmīti |",
    "divy36:676": "sa kathayati—ākāṅkṣase kiṁ tu bhikṣavo rājakulaṁ praviśānti |",
    "divy36:677": "deva, ahaṁ nāma dārakaṁ praveśitā |",
    "divy36:678": "sarvathā yadi bhikṣudarśanaṁ na labhe, adyāgreṇa na bhokṣye na pāsya iti |",
    "divy36:679": "sā anāhāratāṁ pratipannā |",
    "divy36:680": "rājñā ghoṣilo gṛhapatiruktah—gṛhapate, na tvaṁ duhitaraṁ pratyavekṣase? deva, kim? anāhāratāṁ pratipannā |",
    "divy36:681": "kimartham? bhikṣudarśanamākāṅkṣate |",
    "divy36:682": "tadātmano gṛhe bhaktaṁ sādhitvā kāyām(?) bhikṣusaṁghamupanimantrya bhojaya, antareṇa ca dvāraṁ chedayeti |",
    "divy36:683": "rājño ghoṣilasya ca saṁsaktasīmaṁ gṛham |",
    "divy36:684": "ghoṣilena gṛhapatinā dvāraṁ chinnam |",
    "divy36:685": "tato bhūri karma kārayitvā yena bhagavāṁstenopasaṁkrāntaḥ |",
    "divy36:686": "upasaṁkramya bhagavataḥ pādau śirasā vanditvaikānte niṣaṇṇaḥ |",
    "divy36:687": "ekāntaniṣaṇṇaṁ ghoṣilaṁ gṛhapatiṁ bhagavān dharmyayā kathayā saṁdarśayati samādāpayati samuttejayati saṁpraharṣayati |",
    "divy36:688": "anekaparyāyeṇa dharmyayā kathayā saṁdarśya samādāpya samuttejya saṁpraharṣya tuṣṇīm |",
    "divy36:689": "atha ghoṣilo gṛhapatirutthāyāsanādyena bhagavāṁstenāñjaliṁ praṇamya bhagavantamidamavocat—adhivāsayatu me bhagavāñchvo ’ntargṛhe bhaktena mama nimantritaṁ sārdhaṁ bhikṣusaṁghena |",
    "divy36:690": "pūrvavadyāvadbhagavato dūtena kālamārocayati—samayo bhadanta, sajjaṁ bhaktam yasyedānīṁ bhagavān kālāṁ manyata iti |",
    "divy36:691": "463.0bhagavānaupadhike sthitaḥ |",
    "divy36:692": "śāriputrapramukho bhiṣusaṁghaḥ saṁprasthitaḥ |",
    "divy36:693": "pañcabhiḥ kāraṇairbuddhā bhagavanta aupadhike tiṣṭhanti—abhinirhṛtaṁ manrtayate sma |",
    "divy36:694": "caturṇāmāyuṣmanta ājñā akopyā tathāgatasyārhataḥ samyaksambuddhasya, arahato bhikṣoḥ kṣīṇāśravasya upadhivārakasya, rājñaśca kṣatriyasya mūrdhnābhiṣiktasya |",
    "divy36:695": "smṛtimupasthāpayati—praviśāmeti |",
    "divy36:696": "sa praviśya purastād bhikṣusaṁghasya prajñapta evāsane niṣaṇṇaḥ |",
    "divy36:697": "atha śrīmatī devī sukhopaniṣaṇṇaṁ śāriputrapramukhaṁ bhikṣusaṁghaṁ viditvā pūrvavadyāvannīcataramāsanaṁ gṛhītvā purastānniṣaṇṇā dharmaśravaṇāya |",
    "divy36:698": "athāyuṣmāñchāriputraḥ śrīmatīṁ devīṁ dharmyayā kathayā saṁdarśayati samādāpayati samuttejayati saṁpraharṣayati |",
    "divy36:699": "sā satyāni na paśyati |",
    "divy36:700": "āyuṣmāñchāriputraḥ saṁlakṣayati—kimāsyāḥ santi kānicitkuśalamūlāni? na santīti paśyati |",
    "divy36:701": "santi kasyāntike pratibaddhāni? paśyatyātmanaḥ |",
    "divy36:702": "tasya dharmaṁ deśayato vicārayataśca sūryāstaṁgamanasamayo jātaḥ |",
    "divy36:703": "bhikṣava utthāyāsanātprakrāntāḥ |",
    "divy36:704": "āyuṣmāñchāriputraḥ saṁlakṣayati—kiṁ cāpi bhagavatā nānujñātam, sthānametadvidyate yadetadeva pratyakṣaṁ kṛtvā anujñāsyatīti |",
    "divy36:705": "sa vineyāpekṣayā tatraivāvasthitaḥ |",
    "divy36:706": "tena tasyā āśayānuśayaṁ dhātuṁ ca prakṛtiṁ ca jñātvā tādṛśī dharmadeśanā kṛtā, yāṁ śrutvā śrīmatyā viṁśatiśikharasamudgataṁ satkāyadṛṣṭiśailaṁ pūrvavadyāvatsarvaṁ vādyaṁ triśaraṇagamabhiprasannam |",
    "divy36:707": "athāyuṣmāñchāriputraḥ śrīmatīṁ satyeṣu pratiṣṭhāpya prakrānto yena bhagavāṁstenopasaṁkrāntaḥ |",
    "divy36:708": "upasaṁkramya bhagavataḥ pādau śirasā vanditvaikānte niṣaṇṇaḥ |",
    "divy36:709": "ekānte niṣaṇṇa āyuṣmāñchāriputra etatprakaraṇaṁ bhikṣavo bhagavate vistaraṇārocayati |",
    "divy36:710": "bhagavānāha—sādhu sādhu śāriputra, saptānāmājñā akopyā—tathāgatasyārhataḥ samyaksambuddhasya, arhato bhikṣoḥ kṣīṇāśravasya, rājñaḥ kṣatriyasya mūrdhnābhiṣiktasya, saṁghasthavirasya, upadhivārikasya, ācāryasya, upādhyāyasya |",
    "divy36:711": "atha bhagavāñchikṣākāmatayā varṇaṁ bhāṣitvā pūrvavadyāvat pūrvikā prajñaptaḥ |",
    "divy36:712": "iyaṁ cābhyanujñātā—evaṁ ca me śrāvakairvinayaśikṣāpadamupadeṣṭavyam |",
    "divy36:713": "yaḥ punarbhikṣuranirgatāyāṁ rajanyāmanudgate ’ruṇe anirhṛteṣu ratneṣu ratnasaṁmateṣu vā rājñaḥ kṣatriyasya mūrdhnābhiṣiktasya indrakīlaṁ vā idrakīlasāmantaṁ vā samatikrāmedanyatra tadrūpātpratyayāt pāpāntiketi |",
    "divy36:714": "yaḥ punarbhikṣurityudāyī iti, so vā punaranyo ’pyevaṁjātīyah anirgatāyāṁ rajanyāmityaprabhātāyām, anudgata ityanudite aruṇe iti, aruṇo nīlāruṇaḥ pītāruṇas tāmrāruṇaḥ |",
    "divy36:715": "tatra nīlāruṇo nīlābhāsaḥ, pītāruṇaḥ pītābhāsaḥ, tāmrāruṇas tāmrābhāsaḥ |",
    "divy36:716": "iha tu tāmrāruṇo ’bhipretaḥ |",
    "divy36:717": "ratneṣu veti ratnānyucyante maṇayo muktā vaiḍūryaṁ pūrvavadyāvaddakṣiṇāvartaḥ |",
    "divy36:718": "ratnasaṁmateṣu veti ratnasaṁmatamucyate sarvaṁ saṁgrāmāvacaraśastraṁ sarvaṁ ca gandharvāvacaraṁ bhāṇḍam |",
    "divy36:719": "rājñaḥ kṣatriyasya mūrdhābhiṣiktasyeti vā rājye stryapi rājyābhiṣikeṇābhiṣiktā bhavati, rājā sā kṣatriyo mūrdhnābhiṣiktaḥ |",
    "divy36:720": "kṣatriyo ’pi brāhmaṇo ’pi vaiśyo ’pi śūdro ’pi rājyābhiṣekeṇābhiṣikto bhavati rājā kṣatriyo mūrdhnābhiṣiktaḥ |",
    "divy36:721": "indrakīlaṁ veti traya indrakīlaḥ |",
    "divy36:722": "nagare indrakīlo rājakule indrakīlo ’ntaḥpura indrakīlaśca |",
    "divy36:723": "indrakīlasāmantaṁ veti tatsamīpam |",
    "divy36:724": "samatikramedapi vigacchet |",
    "divy36:725": "anyatra tadrūpātpratyayāditi tadrūpaṁ pratyayaṁ sthāpayitvā |",
    "divy36:726": "pāpāntiketi dahati pacati yātayati pūrvavat |",
    "divy36:727": "tatrāpattiḥ kathaṁ bhavati? bhikṣuraprabhāte prabhātasaṁjñī nagarendrakīlaṁ samatikrāmati, āpadyate duṣkṛtām |",
    "divy36:728": "aprabhāte vaimatikaḥ, āpadyate duṣkṛtam |",
    "divy36:729": "prabhāte aprabhātasaṁjñī, athāpadyate duṣkṛtam |",
    "divy36:730": "prabhāte vaimatikaḥ, āpadyate duṣkṛtam |",
    "divy36:731": "bhikṣuraprabhāte aprabhātasaṁjñī antaḥpurendrakīlam asmatikrāmati āpadyate pāpāntikam |",
    "divy36:732": "prabhāte ’prabhātasaṁjñī āpadyate duṣkṛtam |",
    "divy36:733": "prabhāte vaimatikaḥ, āpadyate duṣkṛtam |",
    "divy36:734": "anāpattih—rājā śabdayati—devyaḥ kumārā āmātyā aṣṭānāmantarāyāṇāmantyatamānyatamamupathitaṁ bhavati rājā cauramanuṣyāmanuṣyavyālāgnyudakānām |",
    "divy36:735": "anāpattirādikarmikasyeti pūrvavat |",
    "divy36:736": "|",
    "divy36:737": "iti śrīdivyāvadāne mākandikāvadānaṁ samāptam |",
    "divy36:738": "|"
}