{
    "sf189:0": "Ekottarikāgama 7",
    "sf189:1": "tadyathā udakapātrī śevālapaṇavaparyavanaddhā syāt | tatra cakṣuṣmān puruṣaḥ svaṁ mukhanimittaṁ pratyavekṣamāṇo na paśyet | tat kasya hetor | āvilatvād udakapātryāḥ |",
    "sf189:2": "evam eva sa bata āvilena cittena ātmārthaṁ vā jñāsyati parārthaṁ vā ubhayārthaṁ vā uttaraṁ vā manuṣyadharmam alamāryaviśeṣādhigamaṁ jñānaṁ vā darśanaṁ vā sparśavihāratāṁ vā jñāsyati vā drakṣyati vā nedaṁ sthānaṁ vidyate | tat kasya hetor | āvilatvāc cittasya |",
    "sf189:3": "tasmāt tarhy evaṁ śikṣitavyaṁ yan na naś cittam āvilaṁ bhaviṣyaty evaṁ vo bhikṣavaḥ śikṣitavyaṁ ||",
    "sf189:4": "tadyathā udakapātrī na śevālapaṇavaparyavanaddhā syāt | tatra cakṣuṣmān puruṣaḥ svaṁ mukhanimittaṁ pratyavekṣamāṇo paśyet | tat kasya hetor | anāvilatvād udakapātryāḥ |",
    "sf189:5": "evam eva sa bata āvilena cittena ātmārthaṁ vā jñāsyati parārthaṁ vā ubhayārthaṁ vā uttaraṁ vā manuṣyadharmam alamāryaviśeṣādhigamaṁ vā jñānaṁ vā darśanaṁ vā sparśavihāratāṁ vā jñāsyati vā drakṣyati vā sthānam etad vidyate | tat kasya hetor | anāvilatvāc cittasya |",
    "sf189:6": "tasmāt tarhy evaṁ śikṣitavyaṁ yac cittaṁ no ’nāvilaṁ bhaviṣyaty evaṁ vo bhikṣavaḥ śikṣitavyaṁ || ||"
}