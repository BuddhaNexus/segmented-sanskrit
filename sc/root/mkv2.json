{
    "mkv2:0": "",
    "mkv2:1": "",
    "mkv2:2": "",
    "mkv2:3": "Mahākarmavibhaṅga",
    "mkv2:4": "",
    "mkv2:5": "2",
    "mkv2:6": "",
    "mkv2:7": "tatra katamat karma dīrghāyuḥsaṁvartanīyam. ucyate. prāṇātipātān nivṛttiḥ. prāṇātipātanivṛttau varṇavāditā. tatra samādāpanam. tadvarṇavāditā. vadhyaprāptānāṁ manuṣyapaśusūkarakukkuṭādīnāṁ parimocanam. bhītānāṁ sattvānām abhayapradānam anāthānāṁ sattvānāṁ madhye kāruṇyacittatā. glānānāṁ sattvānāṁ madhye maitracittatā. anyeṣāṁ ca bālavṛddhānām. teṣām eva bhojanapradānam. pratigrāhakeṣu ca maitracittatā. yat pūrvoktaṁ kuśalapakṣeṇa yuddhadarśanādi. tathā stūpacaityavihārāṇāṁ śīrṇānāṁ pratisaṁskaraṇam. ataevoktam.",
    "mkv2:8": "",
    "mkv2:9": "akālamṛtyur na bhavet tasya",
    "mkv2:10": "yo bhagnaśīrṇaṁ pratisaṁskaroti.",
    "mkv2:11": "",
    "mkv2:12": "a) tathā bakapratyekabrahmasūtraṁ varṇayanti sma. tena kila ṛṣibhūtena pañcābhijñena tṛṣṇārtasya sārthasya pathabhraṣṭasya upari ṛddhyā varṣaṁ pātitam. tadarthaṁ ca bhagavatā gāthā bhāṣitā.",
    "mkv2:13": "",
    "mkv2:14": "tat te purāṇaṁ vrataśīlavṛttaṁ",
    "mkv2:15": "svapnād vibuddho ’ham iha smarāmi.",
    "mkv2:16": "tatra ca sārthe bodhisattvaḥ sārthavāho ’bhūt.",
    "mkv2:17": "ya eṇīkūlej anatāṁ gṛhītām.",
    "mkv2:18": "",
    "mkv2:19": "eṇī nāma nadī yasyā anukūle rājā kaścid gṛhītaḥ pratyamitreṇa himavantam anupraviśya sa nīyamāna eva vadhyaṁ prāptaḥ sabalavāhanaḥ. tena ṛṣibhūtena ṛddhyā vātavarṣaṁ muktam. sa copāyena pratyamitrajanakāyo vibhrāmitaḥ. sa rājā mokṣitaḥ.",
    "mkv2:20": "",
    "mkv2:21": "tat te dvitīyaṁ vrataśīlavṛttaṁ",
    "mkv2:22": "svapnād vibuddho ’nusmarāmi.",
    "mkv2:23": "sa ca rājā bodhisattvo babhūva.",
    "mkv2:24": "gaṅgāsrotasi nāvā gṛhītā",
    "mkv2:25": "nāgena ghoreṇa ṛddhikena.",
    "mkv2:26": "",
    "mkv2:27": "sa ca tadā ṛṣir gaṅgākūle maharddhikaḥ pañcābhijñaḥ pratiśarati. tena ca kāyaḥ krandamāno jīvitena nirāśas tato mokṣitaḥ.",
    "mkv2:28": "",
    "mkv2:29": "tat te tṛtīyaṁ vrataśīlavṛttaṁ",
    "mkv2:30": "svapnād vibuddho ’nusmarāmi.",
    "mkv2:31": "",
    "mkv2:32": "tasyāṁ ca nāvāyāṁ nausvāmī bodhisattvas tena kālenābhūt. evaṁ vidhaṁ te trividhaṁ karma kṛtam, tato ’tīva dīrghāyuḥ.",
    "mkv2:33": "b) yathā kecid ācāryāḥ kathayanti. bhagavān āha. bhūtapūrvaṁ bhikṣavo jambudvīpe sarvajanapadamārī vartate sma. athānyatareṇa sattvenānyalokadhātau sthitena ṛddhimataḥ sakāśāc chrutam. yathā jambudvīpe sarvamārī pātiteti. tena kṛtapuṇyena praṇidhānaṁ kṛtam. jambudvīpe upapadyāhaṁ sarvasattvānāṁ vyādhipraṇāśāya jāyeyeti. sa tatropapannaḥ. ye ca sattvās tṛṣitās teṣāṁ pānīyena vyādhiṁ nāśayati. ye ca bubhukṣitās teṣāṁ bhaktena vyādhiṁ nāśayati. evaṁ yena yasyārthas tenaiva tasya vyādhiṁ nāśayati. na nāma tasya kiṁcid apy anauṣadhaṁ. yad yad eva gṛhya prayacchati tat tad evauṣadham. tasya jambudvīpakair manuṣyaiḥ sarvauṣadhir ekanāma kṛtam. atha bhikṣavaḥ sarvauṣadhivaidyarājo bahūnāṁ sattvasahasrāṇāṁ jīvitāni dattvā kālagataḥ. kālāntareṇa mithilāyāṁ rājakule upapannaḥ. tato ’pi tena mahādevabhūtena aśītikṣatriyasahasrāṇi dharmadeśanayā pravrajitāni. jambudvīpe ’śītivarṣasahasrāṇi manuṣyāṇām āyur na parikṣīṇam. tataś cyutaḥ kālāntareṇa kuśīnagaryāṁ māndhātā saṁvṛttaḥ. bhūyaś ca saptasūryopadeśe sunetro nāma mānavo vijñeyaḥ. ahaṁ sa bhikṣavas tena kālena sarvauṣadhivaidyarājo ’bhūt. tasya karmaṇo vipākena mahādevasyāyuḥpramāṇaṁ yojayitavyam. māndhātṛsunetrābhyām apy evāyuḥpramāṇaṁ yojayitavyam. idaṁ karma dīrghāyuḥsaṁvartanīyam."
}