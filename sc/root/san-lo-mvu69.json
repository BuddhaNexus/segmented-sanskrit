{
    "san-lo-mvu69:0": "Mahāvastu",
    "san-lo-mvu69:1": "69. The Jātaka of the Monkey (2)",
    "san-lo-mvu69:2": "bhikṣū bhagavantam āhansuḥ || kathaṁ bhagavān anuttarāye samyaksaṁbodhiye prajñāviśeṣeṇa mārasya viṣayāto atikrānto || bhagavān āha || na bhikṣavo etarahim evāhaṁ prajñāviśeṣeṇa svastinā mārasya viṣayāto atikrānto anyadāpi ahaṁ vānarabhūto santo prajñāviśeṣeṇa etasya mārasya viṣayāto mūrdhe pādāṁ kṛtvā svastinā atikrānto || bhikṣū āhansuḥ || anyadāpi bhagavan* || bhagavān āha || anyadāpi bhikṣavaḥ ||",
    "san-lo-mvu69:3": "bhūtapūrvaṁ bhikṣavo atītam adhvānaṁ anuhimavante vānaro mahāntaṁ vānarayūthaṁ pariharati || so dāni grīṣmāṇāṁ paścime māse tena vānarayūthena sārdhaṁ tato himavantāto nānāprakārāṇi phalāni paribhuṁjitvā tṛṣito udakahradaṁ pānīyapāyo āgato || so ca udakahrado śvabhritakūlo nāsti okāśo otarituṁ natthituṁ || so yūthapatiḥ tasya udakahradasya samantena vikāśaṁ mārganto anukramanto pānīyatṛṣāye tataḥ upalānāṁ paṭāṁ chittvā tahiṁ udakahrade patito || tasya ca udakasya abhyantare ajagarasya bilaṁ | tatra bile mahānto ajagaro prativasati || tatra tasya prativasantasya alpakisareṇa āhāro utpadyati | yo tatra udakapāyo āgacchati mṛgo vā pakṣī vā vānaro vā taṁ so bhakṣayati || tena so vānarādhipo tahiṁ udake patanto dṛṣṭo | tena tato bilāto grīvā nikkālitā etaṁ vānaraṁ grahīṣyāmīti | taṁ vānaraṁ gāthāye adhyabhāṣe ||",
    "san-lo-mvu69:4": "utpanno punar ayaṁ bhakṣyo vānaro vanagocaro |",
    "san-lo-mvu69:5": "yo yaṁ bilānte kūlasmiṁ pānīyaṁ pātum icchati ||",
    "san-lo-mvu69:6": "so dāni vānarādhipo tahiṁ udake na kiṁcit pratiṣṭhāṁ labhati yatra pādaṁ pratiṣṭhāpetvā  udakāto sthalaṁ krameya | tasyaivaṁ bhavati | yady eṣa ajagaro grīvāṁ parāṅmukhāṁ parivarteya etasya evājagarasya mūrdhne pādaṁ kṛtvā thalaṁ krameyaṁ || so dāni ajagaraṁ gāthāye adhyabhāṣe ||",
    "san-lo-mvu69:7": "aham eva na te bhakṣyo imā na paśyase pṛthū |",
    "san-lo-mvu69:8": "yo mām abhimukhaṁ tarje yaṁ bhāṣasi girām imāṁ ||",
    "san-lo-mvu69:9": "tena dāni ajagareṇa yena te vānarā yūthapatinā upadarśitā tataḥmukhaṁ se grīvā parivartitā tāni vānarāṇi draṣṭuṁ | samantaraṁ tenājagareṇa parāṅmukhī grīvā parivartitā so ca vānarādhipo tasya ajagarasya parāṅmukhasya mūrdhne pādaṁ kṛtvā tataḥ udakāto svastinā sthalaṁ prakrānto || so dāni ajagaro tasya vānarasya buddhiviśeṣeṇa vismito || etasya vānarasya iha udakahrade pādasya pratiṣṭhānaṁ nāsti yatra pādaṁ pratiṣṭhāpetvā ito udakāto thalaṁ prakrameya | tato tena mama ete vānarā upadarśitā | tathā eṣa ato mukhaṁ parivarteti mama ca grīvā yena ete vānarā tena parivṛttā | eṣo ca buddhiviśeṣeṇa mama eva mūrdhne pādāṁ kṛtvā sthale prakrānto || so taṁ vānarādhipatiṁ gāthāye pratyabhāṣe ||",
    "san-lo-mvu69:10": "lahuṁ ca tvaye kṣipraṁ ca niruddhaṁ punar* cintataṁ |",
    "san-lo-mvu69:11": "yo māṁ parāṅmukhaṁ jñātvā śūro vīro ajāyithā ||",
    "san-lo-mvu69:12": "yasyeme caturo dharmā vānarendra yathā tava |",
    "san-lo-mvu69:13": "vīryaṁ buddhiṁ smṛtiḥ prajñā so duḥkham apavartati ||",
    "san-lo-mvu69:14": "syāt khalu punaḥ bhikṣavaḥ yuṣmākam evam asyād anyaḥ sa tena kālena tena samayena anuhimavante  vānarādhipo abhūṣi | so haṁ tena kālena tena samayena vānarādhipo abhūṣi || anyaḥ sa tatra udakahrade ajagaro abhūṣi | na khalv etad evaṁ draṣṭavyaṁ | tat kasya hetoḥ | eṣa bhikṣavaḥ pāpīmāṁ māro tena kālena tena samayena tahiṁ udakahrade ajagaro naivāsiko abhūṣi || tadāpi ahaṁ etasya udakahradāto buddhiviśeṣeṇa mūrdhne pādaṁ kṛtvā sthalam atikrāntaḥ | etarahi pi ahaṁ etasya mārasya viṣayāto buddhiviśeṣeṇātikrāntaḥ ||",
    "san-lo-mvu69:15": "vānarajātakaṁ samāptaṁ ||"
}