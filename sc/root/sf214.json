{
    "sf214:0": "",
    "sf214:1": "",
    "sf214:2": "Ekottarikāgama 23",
    "sf214:3": "",
    "sf214:4": "adhārmikīṁ ca vo bhiṣavaḥ parṣadaṁ deśayiṣyāmi dhārmikīṁ ca | tac chṛṇuta sādhu ca suṣṭhu ca manasikuruta bhāṣiṣye |",
    "sf214:5": "adhārmikī parṣat katamā | yeyaṁ parṣat prāṇātipātikā adattādāyikā kāmamithyācārikā surāmaireyamadyapramādasthānikā | iyam ucyate adhārmikī parṣat |",
    "sf214:6": "dhārmikī parṣat katamā | yeyaṁ parṣat prāṇātipātāt prativiratā adattādānāt kāmamithyācārāt surāmaireyamadyapramādasthānāt prativiratā | iyam ucyate dhārmikī parṣat |",
    "sf214:7": "adhārmikīṁ ca vaḥ parṣadaṁ deśayiṣyāmi dhārmikīṁ ceti me yad uktam idaṁ me tat pratyuktam ||",
    "sf214:8": "evaṁ",
    "sf214:9": "mṛṣāvādikā piśunavācikā paruṣyavācikā saṁbhinnapralāpinī | mṛṣāvādāt prativiratā paiśunyāt paruṣyāt saṁbhinnapralāpāt prativiratā |",
    "sf214:10": "chandād agatiṁ gacchanti dveṣān mohād bhāyād agatiṁ gacchati | na chandād agatiṁ gacchanti na dveṣān na mohān na bhāyād gacchati ||",
    "sf214:11": "ananuyujya aparyavagāhyāvarṇārhasya varṇaṁ bhāṣate varṇārhasyāvarṇaṁ bhāṣate aprasādanīye sthāne prasīdati prasādanīye sthāne na prasīdati | anuyujya paryavagāhyāvarṇārhasyāvarṇaṁ bhāṣate varṇārhasya varṇaṁ bhāṣate aprasādanīye sthāne na prasīdati prasādanīye sthāne prasīdati ||",
    "sf214:12": "adrṣṭe dṛṣṭavādinī aśrute amate avijñāte vijñātavādinī | adṛṣṭe adṛṣṭavādinī aśrute amate avijñāte avijñātavādinī ||",
    "sf214:13": "drṣṭe adṛṣṭavādinī śrute mate vijñāte avijñātavādinī | drṣṭe dṛṣṭavādinī śrute mate vijñāte vijñātavādinī ||",
    "sf214:14": "mithyādṛṣṭikā mithyāsaṁkalpā mithyāvāg mithyākarmāntā | samyagdṛṣṭikā samyaksaṁkalpā samyagvāk samyakkarmāntā ||",
    "sf214:15": "mithyājīvā mithyāvyāyāmā mithyāsmṛtiḥ mithyāsamādhiḥ | samyagājīvā samyagvyāyāmā samyagsmṛtā samyaksamāhitā ||",
    "sf214:16": "na śīlasaṁpannā na samādhisaṁpannā na prajñāsaṁpannā na vimuktisaṁpannā | śīlasaṁpannā samādhisaṁpannā prajñāsaṁpannā vimuktisaṁpannā || ||",
    "sf214:17": "uddānaṁ",
    "sf214:18": "śikṣāpadaiḥ paṁca tathendriyāṇi",
    "sf214:19": "balaśraddhāśīlāsaṁpadā ||"
}