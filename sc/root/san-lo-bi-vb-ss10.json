{
    "san-lo-bi-vb-ss10:0": "saṁghātiśeṣa-dharma 10",
    "san-lo-bi-vb-ss10:1": "utkṣiptakā",
    "san-lo-bi-vb-ss10:2": "Origin story",
    "san-lo-bi-vb-ss10:3": "bhagavān śrāvastīyam viharati | tahiṁ kālī nāma bhikṣuṇī grāma-cārikāṁ gatā | tasyā gatāya antevāsinīye bhikṣuṇī-saṁghena utkṣepanīya-karma kṛtaṁ | sā grāma-cārikāṁ caritvā āgatā | sā | dān āha | ārye saṁghena utkṣepanīyaṁ karma kṛtaṁ | naivam eva dharma-saṁbhogena saṁbhuñjanti nāmiṣa-saṁbhogena | sā dān āha | tūṣṇīkā bhava yā vat bhikṣuṇīyo sannipātayanti | | sā dān āha | sannipātetha āryamiśrikāyo | sā dāni anyadā cānyadā ca yadā grāmacārikāṁ caritvā āgatā bhavati | tato bhikṣuṇīnāṁ vaibhaṅgikaṁ dadāti | tāyo bhikṣuṇīyo sannipatathety uktā śīghraṁ śīghraṁ sannipatitāḥ kiñcid vaibhaṅgikaṁ dāsyatīti | sā dān āha | śṛṇotu me āryamiśrikā saṁgho | iyaṁ itthan-nāmā bhikṣuṇī | tasyāḥ saṁghena utkeṣepanīyaṁ karma kṛtaṁ | yadi saṁghasya prāpta-kālaṁ saṁgho itthannāmāṁ bhikṣuṇīṁ pratyosareya | ovayikā eṣā jñaptiḥ | śṛṇotu me āryamiśrikā saṁgho | iyam itthan-nāmā bhikṣuṇī | tasyāḥ saṁghe na utkṣepanīyaṁ karma kṛtaṁ | saṁgho tāṁ itthan-nāmāṁ bhikṣuṇīṁ pratyosārayati | yasyā āryamiśrikānāṁ kṣamati itthan-nāmāṁ bhikṣuṇīṁ pratyosāryamāṇāṁ saṁghena sā tūṣṇīm asya yasyā na kṣamati sā bhāṣetu | iyaṁ prathamā karma-vācanā | evaṁ trai-vācikaṁ pratyosāritā ārya-miśrikā iyam itthan-nāmā bhikṣuṇī | utkṣepanīyaṁ karma kṛtam saṁghena | kṣamati taṁ saṁghasya yasmāt tūṣṇīm evam etaṁ dhārayāmi |",
    "san-lo-bi-vb-ss10:4": "atha sā dhṛṣṭā ca mukharā ca | pragalbhā ceti na kācit pratikṣipati | atha tā bhikṣuṇyo pīḍitā āhuḥ | kin tāvad iman ti | aparā āhuḥ | vayam api na jānīmaḥ | etaṁ prakaraṇaṁ bhikṣuṇyo mahāprajāpatyā gautamyā ārocayeyuḥ | mahāprajāpatī gautamī bhagavataḥ ārocayati | bhagavān āha | śabdāpayatha kāliṁ | yāvad etam evārthaṁ pṛcchitā | āha | ām bhagavan | bhagavān āha | duṣkṛtaṁ te kāli evan nāma tvaṁ jānantī bhikṣuṇīṁ samagreṇa saṁghena dharmato vinayato utkṣiptām a-pratikṛtāṁ | akṛtvā pūrva-kṛtyaṁ | an-avalokayitvā bhikṣuṇī-saṁghaṁ pratyosārayasi | tena hi na kṣamati | peyālaṁ | atha khalu bhagavān mahāprajāpatīṁ gautamīm āmantrayati | sannipātaya yāvat paryavadātāni bhaviṣyanti |",
    "san-lo-bi-vb-ss10:5": "Ruling",
    "san-lo-bi-vb-ss10:6": "yā puna bhikṣuṇī jānantī bhikṣuṇīṁ samagreṇa saṁghena dharmato vinayato utkṣiptāṁ a-pratikṛtāṁ | akṛtvā pūrvakṛtyaṁ | an-avalokayitvā bhikṣuṇī-saṁghaṁ | svayam eva pratyosārayati | ayaṁ pi dharmo prathamāpattiko |",
    "san-lo-bi-vb-ss10:7": "Definitions",
    "san-lo-bi-vb-ss10:8": "yā puna bhikṣuṇī ti yā puna bhikṣuṇī ti upasampannā yāvad ubhayataḥ saṁghena |",
    "san-lo-bi-vb-ss10:9": "sā eṣā bhikṣuṇī jānantī ti sā eṣā bhikṣuṇī jānantī ti | svayam vā jāne parato vā śrutvā |",
    "san-lo-bi-vb-ss10:10": "bhikṣuṇīṁ samagreṇa saṁghene ti bhikṣuṇīṁ samagreṇa saṁghene ti a-vyagreṇa |",
    "san-lo-bi-vb-ss10:11": "dharmato vinayato ti dharmato vinayato ti | sati āpatyā a-darśanena | a-pratidharmeṇa | trayāṇāṁ dṛṣṭīnāṁ a-pratinissargāya |",
    "san-lo-bi-vb-ss10:12": "utkṣiptam ti utkṣiptam ti a-saṁbhoga-kṛtaṁ |",
    "san-lo-bi-vb-ss10:13": "a-pratikṛtan ti a-pratikṛtan ti a-pratyosāritaṁ |",
    "san-lo-bi-vb-ss10:14": "akṛtvā pūrva-kṛtyaṁ ti akṛtvā pūrva-kṛtyaṁ ti prakṛti-sthā bhikṣuṇīyo a-saṁjñāpayitvā |",
    "san-lo-bi-vb-ss10:15": "an-avalokayitvā bhikṣuṇī-saṁghaṁ ti an-avalokayitvā bhikṣuṇī-saṁghaṁ ti | saṁgha-madhye avalokanām akṛtvā svayam eva pratyosārayet |",
    "san-lo-bi-vb-ss10:16": "ayam api dharmaḥ yāvat prajñaptiḥ |",
    "san-lo-bi-vb-ss10:17": "Permutations",
    "san-lo-bi-vb-ss10:18": "sā eṣā bhikṣuṇī jānan tī bhikṣuṇīṁ samagreṇa saṁghena dharmato vinayato utkṣiptāṁ | a-pratikṛtāṁ | akṛtvā pūrva-kṛtyaṁ | an-avalokayitvā bhikṣuṇī-saṁghaṁ svayam eva pratyosārayati | saṁghātiśeṣam āsādayati |",
    "san-lo-bi-vb-ss10:19": "sā eṣā bhikṣuṇī samagreṇa saṁghena utkṣiptā bhavati | yā tasyā upādhyāyī vā ācāryāyiṇī vā ca yā prakṛti-sthā bhikṣuṇyāḥ tā saṁjñāpayitavyāḥ |",
    "san-lo-bi-vb-ss10:20": "kasyātyayāḥ na vidyante",
    "san-lo-bi-vb-ss10:21": "ko naro nāparādhyati |",
    "san-lo-bi-vb-ss10:22": "ko na gacchati sammohaṁ",
    "san-lo-bi-vb-ss10:23": "kasya buddhir dhruvā sthitā ||",
    "san-lo-bi-vb-ss10:24": "evaṁ tayā a-jñānatayā kṛtaṁ | na punar evaṁ kariṣyati |",
    "san-lo-bi-vb-ss10:25": "yadā saṁjñaptā bhavanti tadāvaloka nā kartavyā | śṛṇotu me ārya-miśrikā saṁghaḥ | iyam itthan-nāmā bhikṣuṇī | tasyāḥ saṁghena amukasmin vastuni utkṣepanīyaṁ karma kṛtaṁ | sā vartaṁ vartayati | lomaṁ pātayati | niḥsaraṇaṁ pravartayati | yadi saṁghasya prāptakālaṁ saṁgham itthan-nāmā pratyosāraṇāṁ yāceya | yāciṣyati itthan-nāmā saṁghaṁ pratyosāraṇāṁ | kṣamate taṁ saṁghasya yasmāt tūṣṇīṁ | evam etaṁ dhārayāmi | tāya yāca yitavyaṁ | peyālaṁ | atha tatra kācit pṛatihati karma-kriyamāṇe prakṛtisthābhir bhikṣuṇībhiḥ saṁjñāpayitavyāḥ | asmākaṁ bhaṇantīnāṁ kṣamasveti |",
    "san-lo-bi-vb-ss10:26": "bhikṣur api jānan bhikṣuṁ samagreṇa saṁghena dharmato vinayato utkṣiptaṁ svayam eva pratyosārayati sthūlātyayam āsādayati | tena bhagavān āha |",
    "san-lo-bi-vb-ss10:27": "Restatement of rule",
    "san-lo-bi-vb-ss10:28": "yā puna bhikṣuṇī jānan ti bhikṣuṇīṁ samagreṇa saṁghena dharmato vinayato utkṣiptāṁ a-pratikṛtāṁ a-kṛtāṁ akṛtvā pūrvakṛtyaṁ an-avalokayitvā bhikṣuṇī-saṁghaṁ svayam eva pratyosārayati | ayam api dharmo prathamāpattiko saṁghātiśeṣo ||"
}