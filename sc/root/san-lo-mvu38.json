{
    "san-lo-mvu38:0": "",
    "san-lo-mvu38:1": "",
    "san-lo-mvu38:2": "",
    "san-lo-mvu38:3": "Mahāvastu",
    "san-lo-mvu38:4": "",
    "san-lo-mvu38:5": "38. Lizard Jātaka",
    "san-lo-mvu38:6": "",
    "san-lo-mvu38:7": "bhikṣū bhagavantam āhansuḥ | kathaṁ bhagavaṁ yaśodharā na śakyati toṣayituṁ || bhagavatā kumārabhūtena kanyānām alaṁkārāṁ pi viśrāṇayantena yaśodharāye śatasahasramūlyaṁ hāraṁ dinnaṁ | sā ca āha | ettakamātraṁ arhāmi || kumāreṇa bhūyo śatasahasramūlyaṁ aṁgulīyakaṁ dinnaṁ tathāpi na santuṣyati || kathaṁ yaśodharā atṛptā na śakyati rādhayituṁ || bhagavān āha || eṣā bhikṣavo yaśodharā na idānīm eva atṛptā anyadāpi eṣā atṛptā ||",
    "san-lo-mvu38:8": "bhūtapūrvaṁ bhikṣavo atītam adhvāne nagare vārāṇasī kāśijanapade rājā suprabho nāma rājyaṁ kārayesi | tasya kumāro sutejo nāma kṛtapuṇyo maheśākhyo nivāto sukhasaṁsparśo pūrvālāpī priyabhāṣī amātyānāṁ bhaṭṭabalāgrasya śreṣṭhisya naigamasthānāṁ sarvasya iṣṭo bahumataś ca || rājño utpanno | imo sarvajanakāyo kumārasya guṇagṛhīto kadācid ete mama jīvitād vyaparopayitvā kumāraṁ rājye pratiṣṭāpayensuḥ | tena rājñā so kumāro vipravāsito || so dāni kumāro bhāryāya sārdhaṁ anuhimavante  anyatarasmiṁ vanakhaṇḍe tṛṇakuṭiṁ ca parṇakuṭiṁ ca kṛtvā prativasati mūlapatraphalodakena yāpento sukhopapannāni ca mṛgavarāhamānsāni paribhuṁjanto || tasya dāni āśramāto [nirgatasya] mārjāreṇa vaṭharāṁ godhāṁ māretvā tasya bhāryāye agrato nikṣipitvā gataṁ || sā tāṁ godhāṁ pāṇināpi ca na spṛśati || kumāro mūlapatraphalāni ādāya āśramaṁ gato paśyati ca āśrame tāṁ godhāṁ raudrāṁ vaṭharāṁ | so tāṁ rājadhītāṁ pṛcchati kuto imā godhā || sā āha || eṣā mārjāreṇa ānītā || kumāro āha || kiṁ dāni eṣā godhā siddhā || sā naṁ āha || gomayo ti kṛtvā na siddhā || kumāro āha || na eṣā godhā abhakṣyā bhakṣyā eṣā manuṣyāṇāṁ || sā dāni godhā tena kumāreṇa nirchavikṛtvā pakvā | pacitvā drumaśākhāyām olaṁbitā || sā cāsya bhāryā ghaṭam ādāya udakahāriṁ gatā | gacchāmi ahaṁ udakam āhariṣyāmi | tataḥ āhāraṁ kariṣyāmi ||",
    "san-lo-mvu38:9": "tāyo tāṁ godhāṁ pakvāṁ samānāṁ dṛṣṭā varṇasaṁpannāṁ ca gandhasaṁpannāṁ ca alūhāṁ ca pratyagrāṁ ca abhilāṣam utpannaṁ | kumārasyāpi tāye bhāryāye etad abhūṣi | eṣā rājadhītā imāṁ godhāṁ asiddhāṁ hastenāpi na icchati spṛśayituṁ | yatra ca velāṁ pakvā tataḥ abhinandati bhoktuṁ | yadi etāya mama mūle premā bhave tad eṣā godhā mayā phalahāragatena siddhā bhaveyā | nāsyā ato godhāye kiṁcit saṁvibhajiṣyaṁ godhāṁ paribhuṁjiṣyāmi || tena sā godhā tāye rājadhītare udakahāriṁ gatāye khāditā rājadhītā ca udakaghaṭam ādāya āgatā || sā dāni kumārasyāha || āryaputra kahiṁ sā godhā || kumāra āha || palāyitā || sā cinteti | kathaṁ pakvā godhā vṛkṣaśākhāyām  ālagnā palāyitā ti || tasyā rājadhītāye etad abhūṣi | nāhaṁ kumārasya iṣṭā || tasyā taṁ daurmanasyaṁ hṛdayaṁ praviṣṭaṁ ||",
    "san-lo-mvu38:10": "",
    "san-lo-mvu38:11": "sarvasatvā mariṣyanti maraṇāntaṁ hi jīvitaṁ |",
    "san-lo-mvu38:12": "yathākarma kariṣyanti puṇyapāpaphalopagā ||",
    "san-lo-mvu38:13": "narakaṁ ca pāpakarmāṇo kṛtapuṇyā ca svargatiṁ |",
    "san-lo-mvu38:14": "apare ca mārgaṁ bhāvetvā nirvāsyanti anāśravāḥ ||",
    "san-lo-mvu38:15": "",
    "san-lo-mvu38:16": "so dāni rājā suprabho kāladharmeṇa saṁyukto | amātyehi sutejo kumāro vanāto ānetvā rājye vārāṇasīyaṁ abhiṣikto || rājño sutejasya devīya mūle na kiṁcid aparityaktaṁ | na kiṁcit tatra rājye ratnasaṁmataṁ | sarvaṁ devīye upanāmeti yāni vastrāṇi udārāṇi ābharaṇāni hārārdhahārāṇi tāni devīye upanāmayati na ca śaknoti ārādhayituṁ | tāye ca naṁ godhā hṛdayaṁ gatā || tasya rājño sutejasya bhavati | ahaṁ devīye na sā kiṁcid guṇajātī yāṁ na karomi na sā kiṁcit priyatā yāṁ na darśemi na ca śaknomi toṣayituṁ || so tām āha || devi ahaṁ tava na kiṁcid guṇajātī yāṁ na karomi na sā ca priyatā yāṁ na darśemi na ca śaknomi toṣituṁ na paribuddhyāmi kim atra antaraṁ | jalpatu devī || sā dāni devī taṁ sutejaṁ rājānaṁ gāthayā vādhyabhāṣati ||",
    "san-lo-mvu38:17": "",
    "san-lo-mvu38:18": "adyāpi te taṁ vanasmiṁ avabuddhyāmi kṣatriyā",
    "san-lo-mvu38:19": "yasya te dhanuhastasya sānubaddhakalāpino |",
    "san-lo-mvu38:20": "olagnā drumaśākhāyāṁ pakvā godhā palāyitā ||",
    "san-lo-mvu38:21": "",
    "san-lo-mvu38:22": "rājā āha ||",
    "san-lo-mvu38:23": "",
    "san-lo-mvu38:24": "name namantasya bhaje bhajantaṁ",
    "san-lo-mvu38:25": "kṛtānukāryasya kareya arthaṁ |",
    "san-lo-mvu38:26": "asaṁbhajantaṁ ca na saṁbhajeya",
    "san-lo-mvu38:27": "nānarthakāmasya kareya arthaṁ ||",
    "san-lo-mvu38:28": "tyaje tyajantaṁ satataṁ na gacche",
    "san-lo-mvu38:29": "apetabhāvena na saṁvaseyā |",
    "san-lo-mvu38:30": "dvijo drumaṁ kṣīṇaphalaṁ vinditvā",
    "san-lo-mvu38:31": "anyaṁ parīkṣeya mahāṁ hi loko ||",
    "san-lo-mvu38:32": "",
    "san-lo-mvu38:33": "syāt khalu punar bhikṣavaḥ yuṣmākam evam asyād anyo so tena kālena tena samayena sutejo nāma rājā abhūṣi | na khalv evaṁ draṣṭavyaṁ || tat kasya hetoḥ || ahaṁ so tena kālena tena samayena vārāṇasīyaṁ sutejo nāma rājā abhūṣi || anyā sā rājño sutejasya devī abhūṣi agramahiṣī | na khalv etad evaṁ draṣṭavyaṁ | eṣā sā bhikṣavaḥ yaśodharā rājño sutejasya devī agramahiṣī abhūṣi | tadāpi eṣā atṛptā na śakyati toṣayituṁ | etarahiṁ pi eṣā atṛptā na śakyati toṣayituṁ ||",
    "san-lo-mvu38:34": "iti śrīgodhājātakaṁ samāptaṁ ||"
}