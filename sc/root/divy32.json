{
    "divy32:0": "",
    "divy32:1": "",
    "divy32:2": "",
    "divy32:3": "Divyāvadānam",
    "divy32:4": "",
    "divy32:5": "32. rūpāvatyavadānam",
    "divy32:6": "",
    "divy32:7": "evaṁ mayā śrutam |",
    "divy32:8": "ekasmin samaye bhagavāñ śrāvastyāṁ viharati sma jetavane ’nāthapiṇḍadasyārāme mahatā bhikṣusaṁghena sārdhamardhatrayodaśabhirbhikṣuśataiḥ |",
    "divy32:9": "satkṛto bhagavān gurukṛto mānitaḥ pūjito bhikṣubhibhikṇyupāsakopāsikai rājñā rājamātrair nānāvaṇikchramaṇabrāhmaṇaparivrājakanaigamajanapadair nāgairyakṣairgandharvairasuragatuḍakinnaramahoragaiḥ |",
    "divy32:10": "lābhī ca bhagavān prabhutānāṁ praṇītānāṁ cīvarapiṇḍapātaśayanāsanaglānapratyayabhaiṣajyapariṣkārāṇāṁ divyānāṁ ca manuṣyāṇāṁ ca, taiśca bhagavānanupaliptaḥ padmamiva vāriṇā |",
    "divy32:11": "tena khalu punaḥ samayena ayameva bhagavato ’nurūpa udāraḥ kalyāṇakīrtiśabda śloko ’bhyudgatah—ityapi sa bhagavāṁstathāgato ’rhan samyaksambuddho vidyācaraṇasampannaḥ sugato lokavidanuttaraḥ puruṣadamyasārathiḥ śāstā devānāṁ ca buddho bhagavān |",
    "divy32:12": "sa imāṁ sadevakaṁ samārakaṁ sabrahmakaṁ saśramaṇabrāhmaṇīṁ prajāṁ sadevamanuṣīṁ svayamabhijñāya sākṣātkṛtvopasampadya viharati |",
    "divy32:13": "sa dharmaṁ deśayatyādau kalyāṇaṁ madhye kalyāṇāṁ paryavasāne kalyāṇam |",
    "divy32:14": "svarthaṁ suvyañjanaṁ kevalaṁ paripūrṇaṁ pariśuddhaṁ paryavadātaṁ brahmacaryaṁ saṁprakāśayati sma |",
    "divy32:15": "tatra bhagavān bhikṣūnāmantrayate sma—evaṁ ca bhikṣavaḥ sattvā jānīyuh—dānaṁ dānaphalaṁ dānasaṁvibhāgasya ca vipākam, apīdānīm yo ’sau caramaḥ kavalaḥ paścima ālopaḥ, tamapi nāsaṁvibhajya pariṣvātmanā vā paribhuñjīran, na cotpannaṁ mātsaryaṁ cittaṁ paryādāya tiṣṭheyuḥ |",
    "divy32:16": "yasmāttarhi bhikṣavaḥ sattvā na jānanti dānasya phalaṁ dānasaṁvibhāgasya ca phalavipākam yathāhaṁ jāne dānasya phalaṁ dānasaṁvibhāgasya ca phalavipākam, tasmātsattvā yo ’sau caramaḥ kavalaḥ paścima ālopaḥ, tamevādattvā imamasaṁvibhajya pareṣvātmanā vā paribhuñjate, utpannaṁ cauṣāṁ mātsaryamalaṁ cittaṁ paryādāya tiṣṭhati |",
    "divy32:17": "|",
    "divy32:18": "bhikṣavaḥ sarvasaṁśayajātāḥ sarvasaṁśayānāṁ chettāraṁ buddhaṁ bhagavantamapṛcchan—āścaryaṁ bhadanta yāvacca bhagavata etarhi yācakāḥ priyāḥ |",
    "divy32:19": "na bhikṣava etarhi mama, yathā atīte ’pyadhvani yācanakāḥ priyāḥ |",
    "divy32:20": "taccrūyatām |",
    "divy32:21": "|",
    "divy32:22": "bhūtapūrvaṁ bhikṣavo ’tīte ’dhvanyuttarāpatheṣu janapadeṣu utpalāvatī nāṁ nagarī rājadhānī babhūva ṛddhā ca sphaītā ca kṣemā ca ākīrṇabahujanamanuṣyā ca |",
    "divy32:23": "athāpareṇa samayena utpalāvatyāṁ nagararājadhānyāṁ durbhikṣamabhūd durjīvaṁ durlabhapiṇḍaṁ nasukaramapatāne pragrahaṇe yāpayitum |",
    "divy32:24": "tena khalu samayenotpalāvatyāṁ rājadhānyāṁ rūpāvatī nāma strī babhūva abhirūpā darśanīyā prāsādikā śubhavarṇapuṣkalanayā samanvāgatā |",
    "divy32:25": "atha rūpāvatī strī svānniveśanānniṣkramya utpalāvatyāṁ rājadhānyāṁ jaṅghāvihāramanukrāmati |",
    "divy32:26": "anyataradapavarakaṁ prāviśat |",
    "divy32:27": "tasmin khalu samaye tasminnapavarake strī prasūtā, dārakaṁ prajātā abhirūpaṁ prāsādikaṁ śubhavarṇapuṣkalatayā samanvāgatam |",
    "divy32:28": "taṁ sā strī kṣutkṣāmaparītā raikṣacittā dārakaṁ gṛhṇāti, icchati ca svāni putramāṁsāni bhikṣayitum |",
    "divy32:29": "tāṁ dṛṣṭvā rūpāvatī strī etadavovat—kimidaṁ bhagini kartukāmāsi? sā āha—jighatsitāsmi bhagini |",
    "divy32:30": "icchāmi svakāni putramāṁsāni bhakṣayitum |",
    "divy32:31": "rūpāvatī āha—tenabhagini niveśane kiṁcitsaṁvidyate ’nnaṁ vā pānaṁ vā bhojanaṁ vā svādanīyaṁ vā? durlabhaḥ putraśabdo lokasya |",
    "divy32:32": "na me bhagini kiṁcitsaṁvidyate niveśane annaṁ vā pānaṁ vā khādyaṁ vā bhojanaṁ vā svādanīyaṁ vā lehyaṁ vā |",
    "divy32:33": "durlabhaṁ jīvitaṁ lokasya |",
    "divy32:34": "rūpāvatyāha—tena hi bhagini muhūrtamāgamaya, yāvadahaṁ niveśanaṁ gatvā tavārthāya bhojanamānayiṣyāmi |",
    "divy32:35": "sā āha—yatkhalu bhagini jānīyāh—kukṣirme lupyati, pṛthivī me sphuṭati, hṛdayaṁ me dhūmāyati, diśo me na pratibhānti |",
    "divy32:36": "na tāvattvaṁ dvāraśālāyā nirgatā bhaviṣyasi yāvanme vāyava ākramiṣyanti |",
    "divy32:37": "yathā rūpāvatyā etadabhavat—yadi dārakaṁ gṛhītvā gamiṣyāmi, eṣā strī kṣutkṣāmaparītā kālaṁ kariṣyati |",
    "divy32:38": "atha dārakamapahāya yāsyāmi, niyataṁ dārakaṁ bhakṣayiṣyati |",
    "divy32:39": "yathākathaṁ punarmama kurvantyā dvayorjīvitalābhaḥ syāt? tasyā etadabhavat—anaparādhyāśayavati saṁsāre bahūni duḥkhānyanubhūtāni asakṛ nnarakeṣvasakṛttiryakṣvasakṛd yamaloke ’sakṛ nmanuṣyalokeṣu hastacchedāḥ pādacchedāḥ karṇacchedā karṇanāsācchedā aṅgapratyaṅgacchedāstathānyāni vividhāni bahūni duḥkhanyanubhūtāni |",
    "divy32:40": "ko mayā tenārtho ’nuprāpto yadā āhamātmanaḥ sthāmaṁ ca balaṁ ca vīryaṁ ca saṁjanayitvā imāṁ striyaṁ svena rudhireṇa māṁsena saṁtarpya imaṁ dārakaṁ parimocayeyam |",
    "divy32:41": "rūpāvatī pṛcchati—asti te bhagini niveśane śastram? sā strī āha—astīti |",
    "divy32:42": "tena hi yatra bhavati, tadupadarśaya |",
    "divy32:43": "sā taṁ pradeśamupadarśayāmāsa |",
    "divy32:44": "tato rūpāvatyā svayameva śastraṁ tīkṣṇaṁ gṛhītvā tau stanau cchittvā tāṁ striyaṁ svakena māṁsarudhireṇa saṁtarpayati sma |",
    "divy32:45": "saṁtarpya ca tāṁ striyametadavocat—yatkhalu bhagini jānīyāh—ayaṁ dārako mayā svakena māṁsarudhireṇa krītaḥ |",
    "divy32:46": "sāhaṁ tava nikṣepamanuprayacchāmi—mā bhūyo dārakaṁ bhakṣayiṣyasi, yāvadahaṁ niveśanaṁ gatvā tavārthāya bhojanamānayiṣyāmi |",
    "divy32:47": "sā āha—adya tāvan bhūyaḥ |",
    "divy32:48": "atha rūpāvatī strī rudhireṇoddharatā yena svaṁ niveśanaṁ tenopasaṁkrāntā |",
    "divy32:49": "adrākṣīdrūpāvatyāḥ striyāḥ svāmī rūpāvatīm, strīṁ rudhireṇoddharatā pradharatā dūrata eva agacchantīm |",
    "divy32:50": "dṛṣṭvā ca punā rūpāvatīmetadavocat—kenedamevamrūpaṁ rūpāvati viprakāraṁ kṛtam? sautāṁ prakṛtiṁ vistareṇārocayati sma |",
    "divy32:51": "ārocayitvā etadavocat—prajñapaya āryaputra tasyā striyā bhaktam |",
    "divy32:52": "sa āha—prajñapaya āryaduhitastasyā bhaktam |",
    "divy32:53": "api tu satyavacanaṁ tāvatkariṣyāmi |",
    "divy32:54": "yenāryaduhitaḥ satyena satyavacanena ayamevamrūpa āścaryādbhuto dharmo na kadācid dṛṣṭo vā śruto vā, tena satyena satyavacanena ubhau tava stanau yathāpaurāṇau prādurbhavetām |",
    "divy32:55": "sahakṛtenāsminnevamrūpe satyavacane tasyā asminneva kṣaṇe ubhau stanau yathāpaurāṇau prādurbhūtau |",
    "divy32:56": "|",
    "divy32:57": "atha śakrasya devānāmindrasyaitadabhavat—atityāgo ’tityāgagauravatā yā rūpāvatyā striyā kṛtaḥ |",
    "divy32:58": "mā haiva sā rūpāvatī strī ataḥ śakrabhavanāccyāvayet |",
    "divy32:59": "yannvahamenāṁ mīmāṁseyam |",
    "divy32:60": "atha śakro devendra udārabrāhmaṇarūpamātmānamabhinirmāya sauvarṇadaṇḍakamaṇḍalumādāya suvarṇadaṇḍena maṇivālavyajanena vījyamānastadyathā balavān puruṣaḥ saṁmiñjitaṁ bāhuṁ prasārayet prasāritaṁ saṁmiñjayet, evameva śakro devānāmindro deveṣu trāyastriṁśeṣvantarhita utpalāvatyām rājadhānyāṁ pratyasthāt |",
    "divy32:61": "atha śakro devānāmindra utpalāvatyāṁ rājadhānyāṁ bhaikṣyamanvāhiṇḍan yana rūpāvatyāḥ striyā niveśanaṁ tenopasaṁkramya dvāri sthitvā bhaikṣyamutkrośate |",
    "divy32:62": "tato rūpāvatī strī bhaikṣamādāya yena sa brāhmaṇaveṣadharaḥ śakraḥ, tenopasaṁkramya bhaikṣamupanāmayate |",
    "divy32:63": "atha sa śakro devānāmindro rūpāvatīṁ striyametadvocat—satyaṁ te rūpāvari dārakasyārthāyobhau stanau parityaktau? sā āha—ārya brāhmaṇa satyam |",
    "divy32:64": "sa tāmāh—evaṁ te rūpāvatī ubhau stanau parityajāmīti parityajantyāḥ parityajya vā abhūccittasya vipratisārah? sā āha—na me ubhau stanau parityajantyā abhūccittasya vipratisāraḥ |",
    "divy32:65": "śakra aha—atra kaḥ śraddhāsyati? rūpāvatyāha—tena hi brāhmaṇa satyavacanaṁ kariṣyāmi |",
    "divy32:66": "yena satyena brahman satyavacanenobhau stanau parityajāmīti parityajantyāḥ parityajya vā nābhūccittasyānyathātvam, nābhūccittasya vipratisāraḥ, api ca brahman yena satyena mayā dārakasyārthāyobhau stanau parityaktau, na rājyārthaṁ na bhogārthaṁ na śakrārthaṁ na rājñāṁ cakravartināṁ viṣayārthaṁ nānyatrāhamanuttarāṁ samyaksambodhimabhisambudhya adāntān damayeyam, amuktān mocayeyam, anāśvastānāśvāsayeyam, aparinirvṛtān parinirvāpayeyam, tena satyena satyavacanena mama strīndriyamantardhāya puruṣendriyaṁ prādurbhavet |",
    "divy32:67": "tasyāstasminneva kṣaṇe strīndriyamantarhitam, puruṣendriyaṁ prādurbhūtam |",
    "divy32:68": "atha khalu śakro devendrastuṣṭa udagra āttamanāḥ pramuditaḥ prītisaumanasyajātas tata eva ṛddhyā vaihāyasamabhyudgamyodānamudānayati—rūpāvatyāḥ strīndriyamantarhitam, puruṣendriyaṁ prādurbhūtam |",
    "divy32:69": "rūpāvatyāḥ striyo rūpāvataḥ kumāra iti saṁjñā utpāditā |",
    "divy32:70": "|",
    "divy32:71": "athāpareṇa samayenopalāvatyāṁ rājadhānyāṁ nagaryāṁ rājā aputraḥ kālagataḥ |",
    "divy32:72": "tatra piṇḍatajātīyānāṁ mahāmātrāṇāmetadabhūt—yannu vayamutpalāvatyāṁ rāhadhānyāṁ rāhānaṁ sthāpayema |",
    "divy32:73": "teṣāmetadabhūt—nānyatra rūpāvatakumārātkṛtapuṇyātkṛtakuśalāt |",
    "divy32:74": "te rūpāvataṁ kumāramutpalāvatyāṁ rājadhānyāṁ rājānaṁ sthāpayanti |",
    "divy32:75": "atha sa ṣaṣṭivarṣāṇi rājyaṁ kārayati |",
    "divy32:76": "dharmeṇa rājyaṁ kārayitvā kālamakārṣīt |",
    "divy32:77": "kāyasya bhedāttasyāmevotpalāvatyāṁ rājadhānyāmanyatamasya śroṣṭhino gṛhapateragramahiṣyāḥ kukṣāvupapannaḥ |",
    "divy32:78": "sā pūrṇānāmaṣṭānāṁ vā navānāṁ vā māsānāmatyayāddārakaṁ janayati abhirūpaṁ darśanīyaṁ prāsādikaṁ śubhavarṇapuṣkalatayā samanvāgatam |",
    "divy32:79": "tasya jātamātrasya tādṛśī kāyātprabhā muktā, yayā prabhayā candrasya prabhā niṣprabhīkṛtā |",
    "divy32:80": "athānyatarā strī yena sa śreṣṭhī gṛhapatistenopasaṁkrāntā |",
    "divy32:81": "upasaṁkramya śreṣṭhinaṁ gṛhapatimetadavocat—yatkhalu gṛhapate jānīyāh—te dārako jāto ’bhirūpo darśanīyaḥ prāsādikaḥ śubhayā varṇapuṣkalatayā samanvāgataḥ |",
    "divy32:82": "tasya jātamātrasya tādṛśī kāyātprabhā pramuktā, yayā candrasya prabhā niṣprabhīkṛtā |",
    "divy32:83": "atha sa śreṣṭhī gṛhapatistuṣṭa udagra āttamanāḥ prītasaumanasyajātas tasyā eva rātryā atyayādye jānanti brahmaṇā lakṣaṇyā naibhittikā vaipañcikā bhūmyantarikṣamantrakuśalā nakṣatraśukragrahacaritajñāḥ, sa tān saṁnipātya dārakamupadarśayati—yatkhalu brāhmaṇā jānīdhvam—ayamagramahiṣyā dārako jāto ’bhirūpo darśanīyaḥ prasādikāḥ śubhayā varṇapuṣkalatayā samanvāgataḥ |",
    "divy32:84": "etasya jātamātrasya tādṛśī kāyātprabhā muktā, yayā candrasya prabhā niṣprabhīkṛtā |",
    "divy32:85": "tadasya brāhmaṇā dārakasya lakṣaṇāni prekṣya nāma avasthāpayati |",
    "divy32:86": "tasye ta brāhmaṇā lakṣaṇanaimittikā vipañcikā bhūmyantarīkṣamantrakuśalā nakṣatraśukragrahacatiteṣu kovidā dārakamupagatāḥ |",
    "divy32:87": "310.002ṭe saṁlakṣya vadanti—te gṛhapate dārako jāto ’bhirūpo darśanīyaḥ prasādikaḥ śubhayā varṇapuṣkalatayā samanvāgaraḥ |",
    "divy32:88": "asya jātamātrasya tādṛśī kāyātprabhā muktā yayā candraprabhā niṣprabhīkṛtā |",
    "divy32:89": "tadbhavatvasya candraprabha iti nāma |",
    "divy32:90": "atha śreṣṭhī gṛhapatistān brāhmaṇān bhojayitvā visarjya candraprabhasya dārakasya catasro dhātrīranuprayacchati aṅkadhātrī maladhātrī stanadhātrī karīḍāpaṇilā dhātrī |",
    "divy32:91": "aṅkadhātrītyucyate yā dārakamaṅkena parikarṣayati, aṅkapratyaṅgāni ca saṁsthāpayati |",
    "divy32:92": "maladhātrītyucyate yā dārakaṁ snāapayati, cīvarakānmalaṁ prapātayati |",
    "divy32:93": "stanyadhātryucyate yā dārakaṁ stanyaṁ pāyayati |",
    "divy32:94": "krūḍāpanikā dhātryucyate yāni tāni dārakāṇāṁ dakṣakāṇāṁ taruṇakānāṁ ktīḍāpanikāni bhavanti, yadyathā—akāyikā sakāyikā vitkoḍikā(?) syapeṭārikā vaṁśaghaṭikā saṁdhāvaṇikā hastivigrahā aśvavigrahā balīvardavigrahāḥ kathayanti dhanurgrahāḥ kāṇḍakaṭacchupūrakūrcabhaiṣajyasthavikāśca purataḥ patikṛṣyante |",
    "divy32:95": "sa ābhiścatasṛbhirunnīyate vardhyate mahatā śrīsaubhāgyena |",
    "divy32:96": "yadā candraprabho dārako ’ṣṭavarṣo jātyā saṁvṛttaḥ, tadainaṁ mātāpitarau susnātaṁ suviliptaṁ sarvālaṁkāravibhūṣitaṁ kṛtvā saṁbahulairdārakaiḥ parivṛttaṁ lipiṁ prāpayante |",
    "divy32:97": "tena khalu samayena tasyāṁ lipiśālāyāṁ pañcamātrakadārakaśatāni lipiṁ śikṣanti |",
    "divy32:98": "atha candraprabho dārakastān dārakānetadavocat—etaddārakā vayaṁ sarve ’nuttarāṁ samyaksambodhimabhisambodhau cittamutpādayema |",
    "divy32:99": "te āhuh—kiṁ candraprabha bodhisattvena karaṇīyam? sa āha—ṣaṭ pāramitāḥ paripūrayitavyāḥ |",
    "divy32:100": "katamāḥ ṣaṭ? tadyathā—dānapāramitā śīlapāramitā kṣāntipāramitā vīryapāramitā dhyānapāramitā prajñāpāramitā |",
    "divy32:101": "tadahaṁ dānaṁ dadāmi, yannvahaṁ tiryagyonigatebhyo ’pi dānaṁ dadyām |",
    "divy32:102": "310.19. sa tīkṣṇaṁ śastramādāya madhusarpiśca yenānyataraṁ mahāśmaśānaṁ tenopasaṁkrāntaḥ |",
    "divy32:103": "śastreṇātmanaḥ kāyaṁ kṣaṇitvā madhusarpiṣā mrakṣayitvā tasmin sa mahāśmaśāne ātmānaṁ vadhāyotsṛjati |",
    "divy32:104": "tena ca samayena tasmin mahāśmaśāne uccaṁgamaḥ pakṣī prativasati |",
    "divy32:105": "sa candraprabhasya dārakasyāṅge sthitvā dakṣiṇaṁ nayanaṁ gṛhītvā utpāṭayati, punarmuñcati |",
    "divy32:106": "dvirapi trirapi uccaṁgamaḥ prāṇī candraprabhasya dārakasya dakṣiṇaṁ nayanaṁ gṛhītvā utpāṭayitvā punarmuñcati |",
    "divy32:107": "atha candraprabho dāraka uccaṁgamaṁ pakṣiṇamidamavocat—kimidaṁ pakṣi mama nayanaṁ gṛhītvā utpāṭayitvā utpāṭayitvā punaḥ pramuñcasi? sa āha—na mama candraprabha kiṁcidevāmiṣye(?) yathā manuṣyākṣi |",
    "divy32:108": "taṁ manye candraprabha vārayiṣyasi? candraprabha āha—sacenmama pakṣī sahasrakṛtvo nayanaṁ gṛhītvā utpāṭayatu, punarmuñca (tu), na tvevāhaṁ vārayeyam |",
    "divy32:109": "ityuktvā tāvantaḥ pakṣiṇaḥ saṁnipatitāḥ |",
    "divy32:110": "yena candraprabho nirmāṁso ’sthiśakalīkṛtaḥ |",
    "divy32:111": "sa kālamakārṣīt |",
    "divy32:112": "tasyāmevotpalāvatyāṁ rājadhānyāmanyatarasya brāhmaṇamahāśālasyāgramahiṣyāḥ kukṣau upapannaḥ |",
    "divy32:113": "sā pūrṇānāṁ navānāṁ māsānāmatyayāddārakaṁ janayati, abhirūpaṁ darśanīyaṁ prāsādikāṁ śubhayā varṇapuṣkalatayā samanvāgatam |",
    "divy32:114": "tasya mātāpitarau brāhmaprabha iti nāma sthāpitavantau |",
    "divy32:115": "yadā brāhmaprabho nāma māṇavako ’ṣṭavarṣajātīyaḥ saṁvṛttaḥ, tena sarve brāhmaṇakā mantrā adhītāḥ |",
    "divy32:116": "yadā brahmaprabho māṇavako dvādaśavarṣajātīyaḥ saṁvṛttaḥ, sa pañcamātrāṇi māṇavakāni svayameva mantrān vācayati |",
    "divy32:117": "yadā brahmaprabho māṇavakaḥ ṣoḍaśavarṣo jātyā saṁvṛttaḥ, tadainaṁ mātāpitarau āhatuh—brahmaprabha, tavārthāya niveśanaṁ kariṣyāvaḥ |",
    "divy32:118": "sa āha—amba tāta, na tāvanmama niveśanena prayojanam |",
    "divy32:119": "tau āhatuh—kiṁ punastvaṁ brahmaprabha kariṣyasi? sa āha—icchāmyahaṁ sattvānāmarthāya tapastaptuṁ duṣkaraṁ caritum |",
    "divy32:120": "tau āhatuh—yasyedānīṁ brahmaprabha kālaṁ manyase |",
    "divy32:121": "brahmaprabhamāṇavako mātāpitroḥ pādau śirasā vanditvā triṣkṛtvaḥ pradakṣiṇīkṛtya utpalāvatyā rājadhānyā niṣkramya yenānyataradvanaṣaṇḍaṁ tenopasaṁkrāntaḥ |",
    "divy32:122": "tena khalu samayena tasmin vanaṣaṇḍe dvau brāhmaṇarṣī prativasataḥ |",
    "divy32:123": "apaśyatāṁ brāhmaṇarṣīṁ brahmaprabhaṁ māṇavakaṁ dūrata evāgacchantam |",
    "divy32:124": "dṛṣṭvā ca brahmaprabhaṁ māṇavakametadavocat—ehi brahmaprabha, svāgatam, mā śrānto ’si, mā klāntaḥ |",
    "divy32:125": "kimarthamidaṁ vanaṣaṇṭamabhyāgatah? sa āha—icchāmyahaṁ sarvasattvānāmarthāya tapastaptuṁ duṣkaraṁ caritum |",
    "divy32:126": "tau āhatuh—evamastu, bhavatu, ṛddhyantāṁ saṁkalpāḥ, paripūryantāṁ manorathāḥ |",
    "divy32:127": "|",
    "divy32:128": "atha brahmaprabho māṇavako ’nyatarasmin pradeśe kuṭīṁ kārayitvā caṁkramaṁ pratiṣṭhāpya sattvānāmarthāya tapastaptavān |",
    "divy32:129": "athāpareṇa samayena brahmaprabhasya kuṭyā nātidūre vyāghrī gurviṇī vāsamupagatā |",
    "divy32:130": "tāṁ brahmaprabho māṇavako ’drākṣīt |",
    "divy32:131": "tāṁ dṛṣṭvā ca yena punastau dvau brahmarṣī tenopasaṁkrāntaḥ |",
    "divy32:132": "upasaṁkramya tau ca brahmarṣī etadavocat—yatkhalu ṛṣī jānītām—iha me kuṭyā nātidūre vyāghrī gurviṇī vāsamupagatā |",
    "divy32:133": "tasyāḥ ka utsahate bhaktaṁ dātum? tau āhatuh—āvāṁ tasyā bhaktaṁ dāsyāvaḥ |",
    "divy32:134": "athāpareṇa samayena vyāghrī prasūtā kṣutkṣāmaparītā icchati svakau potakau bhakṣayitum |",
    "divy32:135": "ekaṁ potakaṁ gṛhṇāti dvitīyaṁ muñcati, na bhakṣayati |",
    "divy32:136": "tāṁ brahmaprabho māṇavako ’paśyat |",
    "divy32:137": "dṛṣṭvā ca punaryena tau brahmarṣī tenopasaṁkrāntaḥ |",
    "divy32:138": "upasaṁkramya punaryena tau dvau brahmarṣī tenopasaṁkrāntaḥ |",
    "divy32:139": "upasaṁkramya dvau brahmarṣī etadavocat—yatkhalu brāhmaṇau jānītām—sā vyāghrī prasūtā kṣutkṣāmaparītā svakau potakau bhakṣayitumicchati |",
    "divy32:140": "ekaṁ potakaṁ gṛhītvā dvitīyaṁ muñcati na bhakṣayati |",
    "divy32:141": "tasyāḥ ka utsahate bhaktaṁ dātum? tau āhatuh—āvāṁ tasyā bhaktaṁ dāsyāvaḥ |",
    "divy32:142": "atha tau brahmarṣī yena sā vyāghrī tenopasaṁkrāntau |",
    "divy32:143": "apaśyatsā vyāghrī brahmarṣī dūrata evāgacchantau |",
    "divy32:144": "dṛṣṭvā ca kṣutkṣāmaparītā abhidravitukāmā |",
    "divy32:145": "tayoretadabhūt—ka utsahate tiryagyonigarasyārthāya jīvitaṁ parityaktumiti? tau tata eva ṛddhyā vaihāyasamabhinirgatau |",
    "divy32:146": "brahmaprabho māṇavako ’drākṣīt |",
    "divy32:147": "dṛṣṭvā ca punastau brahmarṣī etadavocat—nanu brāhmaṇau, yuvābhyāmetaduktam—āvāmasyā bhaktaṁ dāsyāva iti |",
    "divy32:148": "etatkhalu brāhmaṇau yuvayorbrāhmaṇajātyoḥ satyam? tau āhatuh—ka utsahate tiryagyonigatasyārthāya jīvitaṁ parityaktum? brahmaprabho māṇavaka āha—ahamutsahetiryagyonigatasyārthāya jīvitaṁ parityaktum |",
    "divy32:149": "atha sa brahmaprabho māṇavako yena sā vyāghrī tenopasaṁkrāntaḥ |",
    "divy32:150": "tasyā vyāghryāḥ purata ātmānamavasṛjati sma |",
    "divy32:151": "brahmaprabho māṇavo bhaitrīvihārī babhūva |",
    "divy32:152": "sā taṁ na śaktābhidrotu(gdhu)m |",
    "divy32:153": "atha brahmaprabhasya māṇavasyaitadabhavat—iyaṁ mama vyāghrī sāvijñānakaṁ kāyaṁ na bhakṣayati |",
    "divy32:154": "sa itaścetaśca vilokitavān |",
    "divy32:155": "tatastīkṣṇaṁ ca veṇupeśīṁ tīkṣṇāṁ gṛhītvā idamevaṁ rūpaṁ satyavacanamakarot—samanvāharantu me ye ’smin vanaṣaṇḍe ’dhyuṣitā udārā devā nāgā yakṣā asurā garuḍāḥ kinnarā mahoragāḥ, te ’pi sarve samanvāharantu |",
    "divy32:156": "ayamahaṁ tyāgaṁ kariṣyāmi, atityāgaṁ tyāgātityāgaṁ svayaṁ galaparityāgam |",
    "divy32:157": "api tu yenāhaṁ satyena satyavacanena parityajāmi, na rājyārthaṁ na bhogārthaṁ na śakrāthaṁ na rājacakravartiviṣayārtham, anyatra kathamahamanuttarāṁ samyaksambodhidhimabhisambudhya adāntān damayeyam, atirṇāṁs tārayeyam, amuktān mocayeyam, anāśvastānāśvāsayeyam, aparinirvṛtān parinirvāpayeyam, tena satyena satyavacanena mā me parityāgo niṣphalo bhūditi kṛtvā svayameva galaṁ chittvā tasyā vyāghryā purata upanikṣipati |",
    "divy32:158": "vyāghrīnakhāvalivilāsavilupyamānā vakṣaḥsthalī kṣaṇamalakṣyata vīkṣayārā(?) |",
    "divy32:159": "romāñcacarcitatanostuhināṁśuśubhrasattvā prakāśakiraṇāṅkurapūriteva (1)|",
    "divy32:160": "312.012ṭasyāmiṣāharaṇaśoṇitapānamattāṁ vyāghrīṁ sahasramavalokayataścakāra |",
    "divy32:161": "dīrghapravāsasamayākulitā muhūrtaṁ kaṇṭhāvalambanadhṛtiṁ nijajīvavṛttiḥ (2)|",
    "divy32:162": "sahaparityakte khalu bhikṣavo brahmaprabheṇa māṇavena svake gale, ayaṁ rtisāhasramahāsāhasro lokadhātuḥ kampati saṁkampati saṁprakampati, calati saṁcalati, vedhati saṁvedhati saṁpravedhati, pūrvā digunnamati paścimā avanamati, paścimā digunnamati pūrvā digunnamati, dakṣiṇā digunnamati uttarā digavanamati, uttarā digunnamati dakṣiṇā digavanamati, madhyamunnamati, anto ’vanamati, anta unnamati, madhyamavanamati, sūryacandramasau na tapato na bhāsato na virājataḥ |",
    "divy32:163": "|",
    "divy32:164": "syādyuṣmākaṁ bhikṣavo ’nyā sā tena samayenottarāpatheṣu janapadeṣūtpalāvatīnāṁ nagarīrājadhānī babhūva |",
    "divy32:165": "na hyevaṁ draṣṭavyam |",
    "divy32:166": "puṣkalāvataṁ tena kālena tena samayenotpalāvataṁ nāma nagaraṁ rājadhānī babhūva |",
    "divy32:167": "syādbhikṣavo yuṣmākaṁ kāṅkṣā vimatirvā—anyaḥ sa tena kālena tena samayenotpalāvate nagare rājadhānyāṁ rūpāvatī strī babhūva |",
    "divy32:168": "na hyevaṁ draṣṭavyam |",
    "divy32:169": "ahaṁ sa tena kālena tena samayena rūpāvatī nāma strī babhūva |",
    "divy32:170": "syādbhikṣavo yuṣmākaṁ kāṅkṣā vā vimatirvā—anyā sā tena kālena tena samayenāpavarake strī prasūtā |",
    "divy32:171": "na caivaṁ draṣṭavyam |",
    "divy32:172": "candraprabhamāṇavikā tena kālena tena samayenāpavarake strī prasūtā |",
    "divy32:173": "syādyuṣmākaṁ bhikṣavaḥ kāṅkṣā vā vimatirvā—anyastena kālena tena samayena dārako babhūva |",
    "divy32:174": "na hyevaṁ draṣṭavyam |",
    "divy32:175": "rāhulaḥ kumāraḥ sa tena kālena tena samayena dārako ’bhūt |",
    "divy32:176": "syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena candraprabho nāma dārako babhūva |",
    "divy32:177": "na hyevaṁ draṣṭavyam |",
    "divy32:178": "ahameva sa tena kālena tena samayena candraprabho nāma dārako babhūva |",
    "divy32:179": "syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena pañcamātrāṇi dārakaśatānyabhūvan |",
    "divy32:180": "na hyevaṁ draṣṭavyam |",
    "divy32:181": "imāni tāni pañca etadbhadrikaśatāni tena kālena tena samayena pañcamātrāṇi dārakaśatāni abhūvan |",
    "divy32:182": "syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena tasmin mahāśmaśāne uccaṁgamo nāma pakṣī babhūva |",
    "divy32:183": "na hyevaṁ draṣṭavyam |",
    "divy32:184": "kauṇḍinyo bhikṣustena kālena tena samayenoñcaṁgamo nāma pakṣī babhūva |",
    "divy32:185": "syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena brahmaprabho nāma māṇavo ’bhūt |",
    "divy32:186": "na haivaṁ draṣṭavyam |",
    "divy32:187": "ahameva sa tena kālena tena samayena brahmaprabho nāma māṇavo ’bhūt |",
    "divy32:188": "syādyuṣmākaṁ bhikṣavaḥ kāṅkṣā vā vimatirvā—anyau tau tena kālena tena samayena brahmaprabhasya māṇavasya mātāpitarau abhūtām |",
    "divy32:189": "na haivaṁ draṣṭavyam |",
    "divy32:190": "rājā śuddhodano māyādevī tena kālena tena samayena brahmaprabhasya māṇavasya mātāpitarau abhūvatām |",
    "divy32:191": "syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena vanamabhūt |",
    "divy32:192": "… syādbhikṣavo yuṣmākaṁ kāṅkṣā vā vimatirvā—anyau tau tena kālena tena samayena dvau brahmarṣī abhūtām |",
    "divy32:193": "na haivaṁ draṣṭavyam |",
    "divy32:194": "maitreyo bodhisattvaḥ suprabhaśca buddhastena kālena tena samayena tasmin vanaṣaṇḍe dvau brahmarṣī abhūtām |",
    "divy32:195": "syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena vyāghrī babhūva |",
    "divy32:196": "na haivaṁ draṣṭavyam |",
    "divy32:197": "kauṇḍinyo bhikṣuḥ sa tena kālena tena samayena dvau vyāghrapotau babhūvatuḥ |",
    "divy32:198": "na haivaṁ draṣavyam |",
    "divy32:199": "nando bhikṣū rāhulaśca tena kālena tena samayena vyāghrapotakau abhūtām |",
    "divy32:200": "tadā me bhikṣavaścatvāriṁśatkalpasamprasthito maitreyo bodhisattva ekena galaparityāgena paścānmukhīkṛtaḥ |",
    "divy32:201": "tadanena bhikṣavaḥ paryāyeṇa veditavyam |",
    "divy32:202": "evaṁ sacet sarve sattvā jānīyuh—dānasya phalaṁ dānasaṁvibhāgasya ca vipākam yathā ahaṁ jānābhi dānasya phalaṁ dānasaṁvibhāgasya ca vipākam, yo ’sau caramaḥ kavalaḥ paścima ālopaḥ, tamāpi nādattvā nāsaṁvibhajyāpareṣvātmanā nopabhuñjīran, nāpyutpannaṁ mātsaryaṁ cittaṁ paryādāya tiṣṭhet |",
    "divy32:203": "yasmāttarhi bhikṣavaḥ sattvā na jānanti dānasya phalaṁ dānasaṁvibhāgasya ca vipākam, tasmātsattvā yo ’sau caramaḥ kavalaḥ paścima ālopaḥ, tamapyadattvā asaṁvibhajya apareṣāmātmanā paribhuñjate, utpannaścaiṣāṁ mātsaryamalaścittaṁ paryādāya tiṣṭhati |",
    "divy32:204": "|",
    "divy32:205": "punākṛtaṁ na paśyati no śubhāśubhaṁ na sevitam |",
    "divy32:206": "na paśyati paṇḍite jane na nāśametyāryagaṇe (3)|",
    "divy32:207": "śubhāśubhaṁ kṛtaṁ kṛtajñeṣu na jātu naśyati |",
    "divy32:208": "sukṛtaṁ śobhanaṁ karma duṣkṛtaṁ cāpyaśobhanam |",
    "divy32:209": "ubhayasya vipāko ’sti hyavaśyaṁ dāsyate phalam (4)|",
    "divy32:210": "idamavocadbhagavān |",
    "divy32:211": "āttamanaso bhikṣavo bhikṣuṇya upāsakā upāsikā devanāgayakṣāsuragaruḍakinnaramahoragāḥ sarvāvatī ca pariṣadbhagavato bhāṣitamabhyanandan |",
    "divy32:212": "|",
    "divy32:213": "rūpāvatyavadānaṁ dvātriṁśattamam |",
    "divy32:214": "|"
}