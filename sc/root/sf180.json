{
    "sf180:0": "Ekottarikāgama 3",
    "sf180:1": "nāham ekadharmam api samanupaśyāmi yad evam adāntam aguptam arakṣitam asaṁvṛtam abhāvitam āyatyāṁ duḥkhavipākaṁ bhavati yathedaṁ cittam | cittaṁ hi bhikṣavaḥ adāntam aguptam arakṣitam asaṁvṛtam abhāvitam āyatyāṁ duḥkhavipākaṁ bhavati |",
    "sf180:2": "tasmāt tarhy evaṁ śikṣitavyaṁ yan na naś cittam adāntam aguptam arakṣitam asaṁvṛtam abhāvitam āyatyāṁ duḥkhavipākaṁ bhaviṣyati evaṁ vo bhikṣavaḥ śikṣitavyaṁ ||",
    "sf180:3": "nāham ekadharmam api samanupaśyāmi yad evam sudāntaṁ suguptaṁ surakṣitaṁ susaṁvṛtaṁ subhāvitam āyatyāṁ sukhavipākaṁ bhavati yathedaṁ cittam | cittaṁ hi bhikṣavaḥ sudāntaṁ suguptaṁ surakṣitaṁ susaṁvṛtaṁ subhāvitam āyatyāṁ sukhavipākaṁ bhavati |",
    "sf180:4": "tasmāt tarhy evaṁ śikṣitavyaṁ yac cittaṁ naḥ sudāntaṁ suguptaṁ surakṣitaṁ susaṁvṛtaṁ subhāvitam āyatyāṁ sukhavipākaṁ bhaviṣyaty evaṁ vo bhikṣavaḥ śikṣitavyaṁ ||",
    "sf180:5": "yathā duḥkhavipākaṁ sukhavipākam eva anarthāya arthāya ahitāya hitāya duḥkhāya sukhāya vyasanāya saṁpade vipattaye saṁpattaye asamṛddhaye samṛddhaye apāripūraye pāripūraye pārihāṇāya apārihāṇāya || ||",
    "sf180:6": "nāham ekadharmam api samanupaśyāmi yad evam adāntam aguptam arakṣitam asaṁvṛtam abhāvitaṁ saṁrāgāya saṁvartate yathedaṁ cittam | cittaṁ hi bhikṣavaḥ adāntam aguptam arakṣitam asaṁvṛtam abhāvitaṁ saṁrāgāya saṁvartate |",
    "sf180:7": "tasmāt tarhy evaṁ śikṣitavyaṁ yan na naś cittam adāntam aguptam arakṣitam asaṁvṛtam abhāvitaṁ saṁrāgāya saṁvartsyati evaṁ vo bhikṣavaḥ śikṣitavyaṁ ||",
    "sf180:8": "nāham ekadharmam api samanupaśyāmi yad evam sudāntaṁ suguptaṁ surakṣitaṁ susaṁvṛtaṁ subhāvitam asaṁrāgāya saṁvartate yathedaṁ cittaṁ | cittaṁ hi bhikṣavaḥ sudāntaṁ suguptaṁ surakṣitaṁ susaṁvṛtaṁ subhāvitam asaṁrāgāya saṁvartate |",
    "sf180:9": "tasmāt tarhy evaṁ śikṣitavyaṁ yac cittaṁ naḥ sudāntaṁ suguptaṁ surakṣitaṁ susaṁvṛtaṁ subhāvitam asaṁrāgāya saṁvartsyati evaṁ vo bhikṣavaḥ śikṣitavyaṁ ||",
    "sf180:10": "yathā saṁrāgāya asaṁrāgāya evaṁ sadveṣāya asadveṣāya saṁmohāya asaṁmohāya saṁyogāya visaṁyogāya saṁkleśāya vyavadānāya ācayāya apacayāya upādānāya anupādānāya ucchedāya anucchedāya saṁśreṇanāya viśreṇanāya saṁdhūpanāya vidhūpanāya bāhulyāya saṁlekhāya saṁsargāya asaṁsargāya prapañcāya niṣprapañcāya ālayāya anālayāya avyupaśamāya vyupaśamāya || ||"
}