{
    "san-lo-mvu44:0": "Mahāvastu",
    "san-lo-mvu44:1": "44. The Jātaka of Amarā, the Smith’s Daughter",
    "san-lo-mvu44:2": "bhikṣū bhagavantam āhansuḥ || kathaṁ bhagavatā yaśodharā śilpena labdhā || bhagavān āha || na bhikṣavo idāniṁ eva mayā yaśodharā śilpena labdhā anyadāpi mayā yaśodharā śilpena labdhā || bhikṣū āhansuḥ || anyadāpi bhagavan* || bhagavān āha || anyadāpi bhikṣavaḥ ||",
    "san-lo-mvu44:3": "bhūtapūrvaṁ bhikṣavo atītam adhvāvaṁ mithilāyā ardhayojanaṁ yavakacchakaṁ nāma grāmaṁ | tasya yavakacchakasya vāhyena ekaṁ karmāragrāmaṁ || tahiṁ karmāragrāmikasya dhītā amarā nāma prāsādikā darśanīyā ca paṇḍitā pratibhānasaṁpannā ca || yavakacchakagrāmikasya mahauṣadho nāma putro prāsādiko darśanīyo kṛtapuṇyo maheśākhyo | tena kṣetrāraṇyaṁ aṇvantena amarā karmāradārikā dṛṣṭā bhaktam ādāya gacchantī || tāṁ  mahauṣadho pṛcchati || bhadre kā nāma tvaṁ kin te nāma || amarā āha || yenatathāgataṁ nāma || mahauṣadho āha || bhadre keṣāṁ tvaṁ || sā āha || yehi oṣiṇo teṣām ahaṁ || mahauṣadho āha || bhadre kena gacchasi || sā āha || yacchatraṁ tana gacchāmi || mahauṣadho āha || bhadre kahiṁgami || amarā āha || saṁśritāyāntaṁ tahiṁgami || atha khalu mahauṣadho agrapaṇḍito amarāṁ karmāradārikāṁ gāthayā adhyabhāṣe ||",
    "san-lo-mvu44:4": "amarā nūnaṁ te nāma karmārasyāsi dārikā |",
    "san-lo-mvu44:5": "cittena bhūtaṁ prajānāsi kṣetraṁ vo dakṣiṇādiśi ||",
    "san-lo-mvu44:6": "tasyā dāni dārikāye ca trayo va śīrṣo akṣī ca aṁjitā vastrā ca śuddhā kṣudrāye ca yvāgūye ghaṭikā haste || atha khalu mahauṣadho agrapaṇḍito amarāṁ karmāradārikāṁ gāthāye adhyamāṣe ||",
    "san-lo-mvu44:7": "kena te aṁjitaṁ śīrṣaṁ kenaṁ akṣī aṁjitā ca te |",
    "san-lo-mvu44:8": "vastrā ca kena te śuddhā yvāgu kṣudrā ca kena te ||",
    "san-lo-mvu44:9": "atha khalu amarā karmāradārikā mahauṣadhaṁ mahāprājñaṁ gāthāye adhyabhāṣe ||",
    "san-lo-mvu44:10": "sutailā + + + śīrṣaṁ abhyaṁjanaṁ ca lāsakaṁ |",
    "san-lo-mvu44:11": "vastra-avastratā śuddhā yvāgū kṣudrā ca nodako ||",
    "san-lo-mvu44:12": "atha khalu bhikṣavo mahauṣadho mahāprājño amarāṁ karmāradārikāṁ gāthayā adhyabhāṣati ||",
    "san-lo-mvu44:13": "yadi taṁ nūnaṁ te tailaṁ aṁjanaṁ cāpi lolikā |",
    "san-lo-mvu44:14": "vastrā ca utsavikā te alpe devena varṣitā ||",
    "san-lo-mvu44:15": "sā dāni karmāradārikā bhaktasya rasakuṇḍaṁ pāṇḍarāye śāṭikāye ochannaṁ varṣeṇa ādāya gacchati || atha khalu mahauṣadho mahāprājño amarāṁ karmāradārikāṁ gāthāye adhyabhāṣati ||",
    "san-lo-mvu44:16": "tuvaṁ yam etaṁ himapāṇḍareṇa",
    "san-lo-mvu44:17": "channaṁ kuṇḍaṁ harasi jīvanāye |",
    "san-lo-mvu44:18": "pṛcchāmi te abhare etam arthaṁ",
    "san-lo-mvu44:19": "kasya taṁ bhaktaṁ harasi manojñe ||",
    "san-lo-mvu44:20": "atha khalu bhikṣavo amarā karmāradārikā mahauṣadhaṁ mahāprājñaṁ gāthāye pratyabhāṣe ||",
    "san-lo-mvu44:21": "+ + + + + + + + + + + + + + +",
    "san-lo-mvu44:22": "+ + + + + + bhaktaṁ harāmi pādape ||",
    "san-lo-mvu44:23": "atha khalu bhikṣavo mahauṣadho mahāprājño amarāṁ karmāradārikāṁ gāthāyāṁ pratyabhāṣe ||",
    "san-lo-mvu44:24": "pitā te varṣatriṁśatko nelāyako pitāmaho |",
    "san-lo-mvu44:25": "daśavarṣāsi jātīye evaṁ dhāremi dārike ||",
    "san-lo-mvu44:26": "mahauṣadho āha ||",
    "san-lo-mvu44:27": "yasmiṁ pravutthe duḥkhitā te mātā bhavati durmanā |",
    "san-lo-mvu44:28": "te taṁ mātā ca mārgate kahiṁ so amare gato ||",
    "san-lo-mvu44:29": "atha khalu bhikṣavaḥ amarā karmāradārikā mahauṣadhaṁ mahāprājñaṁ gāthayā pratyabhāṣe ||",
    "san-lo-mvu44:30": "yatra mṛtāś ca śvasanti dagdho ca puna dahyati |",
    "san-lo-mvu44:31": "jñātibhir vadhyate jñātis tatra mahyaṁ pitā gato ||",
    "san-lo-mvu44:32": "atha khalu bhikṣavo mahauṣadho mahāprājño amarāṁ karmāradārikāṁ gāthayā pratyabhāṣe ||",
    "san-lo-mvu44:33": "karmārabhastrāḥ śvasanti aṁgāraṁ puna dahyati |",
    "san-lo-mvu44:34": "lohaṁ lohena pīḍeti karmāraśālāṁ pitā gato ||",
    "san-lo-mvu44:35": "mārgaṁ pṛcchitā ākhyāhi kṣemaṁ akuṭilaṁ ṛjuṁ |",
    "san-lo-mvu44:36": "akaṇṭakaṁ ca no bhadre gaṁsāmi yavakacchakaṁ ||",
    "san-lo-mvu44:37": "atha khalu bhikṣavo karmāradārikā mahauṣadhaṁ mahāprājñaṁ gāthayā pratyabhāṣe ||",
    "san-lo-mvu44:38": "yena saptābhiraṁgā ca dviguṇaplāśā ca pādapāḥ |",
    "san-lo-mvu44:39": "yena aśeśi na tena vrajesi na tena aśesi ||",
    "san-lo-mvu44:40": "eṣo mārgo yavakacchakasya yadi paṇḍito si jānāhi || atha khalu bhikṣavo mahauṣadho mahāprājño amarāṁ karmāradārikāṁ gāthāye pratyabhāṣe ||",
    "san-lo-mvu44:41": "yato yavā kadākhyā ca kovidārā ca phullitā |",
    "san-lo-mvu44:42": "vāmaṁ mārgaṁ grahetvāna gacchāmi yavakacchakaṁ ||",
    "san-lo-mvu44:43": "atha khalu bhikṣavo amarā karmāradārikā mahauṣadhaṁ mahāprājñaṁ gāthayā pratyabhāṣati ||",
    "san-lo-mvu44:44": "gaccha brāhmaṇa mārgeṇa bhakto taṁ bhakṣayiṣyasi |",
    "san-lo-mvu44:45": "pitṝhi putrā sidhyanti teṣāṁ māsena bhokṣyasi ||",
    "san-lo-mvu44:46": "atha khalu bhikṣavo mahauṣadho mahāprājño amarāṁ karmāradārikāṁ gāthayā pratyabhāṣe ||",
    "san-lo-mvu44:47": "śuṣkaṁ indhanaṁ veṇūhi karīraṁ tatra sidhyati |",
    "san-lo-mvu44:48": "teṣāṁ māsena bhokṣyāmi eṣa gaṁsāmi vo gṛhaṁ ||",
    "san-lo-mvu44:49": "atha khalu bhikṣavo amarā karmāradārikā mahauṣadhaṁ maḥāprājñaṁ gāthayā pratyabhāṣati ||",
    "san-lo-mvu44:50": "vasa brāhmaṇa mo gṛhe yajño yam atra bheṣyati |",
    "san-lo-mvu44:51": "mātā me devarājena mahāyajñaṁ yajiṣyati ||",
    "san-lo-mvu44:52": "atha khalu bhikṣavo mahauṣadho mahāprājño amarāṁ karmāradārikāṁ gāthayā pratyabhāṣati ||",
    "san-lo-mvu44:53": "mātu te devarājasya yaṁ yajitaṁ yajiṣyati |",
    "san-lo-mvu44:54": "taṁ yajñam anubheṣyāmi eṣa gaṁsāmi te gṛhaṁ ||",
    "san-lo-mvu44:55": "atha khalu bhikṣavo mahauṣadho mahāprājño amarāṁ karmāradārikāṁ mātāpitṝṇāṁ sakāśāto bhāryārthaṁ yācayati || te amarāye mātāpitarā āhaṁsu || na vayaṁ dārikām akarmārasya dadāma ||",
    "san-lo-mvu44:56": "mahauṣadho ca bhikṣavo mahāprājño sarvaśilpehi abhijño | tasya bhavati || kiṁ karmārāṇāṁ sarvacūrṇakarmaṁ | sūcīyo | karmāro yo śaknoti sūcī pi kartuṁ so ācariyo || mahauṣadhena kośaprakṣiptā sūcī kṛtā ekatra kośake sapta sūcīyo prakṣipyanti | te sarve aṣṭa sūcīyo ekā sūcī bhavanti | sāpi ekā aṣṭa sūcīyo bhavati || mahauṣadho tāṁ sūcīm ādāya taṁ karmāragrāmaṁ gato vikriṇituṁ || karmāragrāmikasya pathā gatvā ghoṣeti || sūcī vikreyā yasya kāryaṁ sa kriṇātu ||",
    "san-lo-mvu44:57": "nikkaṭṭakacchā sukṛtā tīkṣṇāgrā vaṭṭayāsikā |",
    "san-lo-mvu44:58": "sūcī karmāragrāmasmiṁ vikrīṇāmi vikrītha me ||",
    "san-lo-mvu44:59": "sā dārikā mahauṣadhasya śabdaṁ śrutvā nirdhāvitā | sā mahauṣadhaṁ gāthayā adhyabhāṣe ||",
    "san-lo-mvu44:60": "atra śaktīyo kriyanti nārācā atha tomarā |",
    "san-lo-mvu44:61": "ihaiva tāni kriyanti sūcīyo vaḍiśāni ca ||",
    "san-lo-mvu44:62": "unmattako si puruṣa athavāsi vicittako |",
    "san-lo-mvu44:63": "yo tvaṁ karmāragrāmasmiṁ sūcī kriṇitum icchasi ||",
    "san-lo-mvu44:64": "atha khalu mahauṣadho mahāprājño amarāṁ karmāradārikāṁ gāthayā pratyabhāṣi ||",
    "san-lo-mvu44:65": "sūcī karmāragrāmasmiṁ vikretavyā prajānatā |",
    "san-lo-mvu44:66": "ācāryā eva jānanti karmaṁ sukaraduṣkaraṁ ||",
    "san-lo-mvu44:67": "sacet te bhadre jāneyā pitā sūcī mayā kṛtā |",
    "san-lo-mvu44:68": "svayaṁ va me pravāreyā prattaṁ te ca pitu varaṁ ||",
    "san-lo-mvu44:69": "atha khalu bhikṣavo amarā karmāradārikā pitaraṁ gāthayā adhyabhāṣati ||",
    "san-lo-mvu44:70": "imaṁ tāta niśāmehi śilpako yatha bhāṣati |",
    "san-lo-mvu44:71": "karmāraputro nipuṇo kuśalo sūcikārako ||",
    "san-lo-mvu44:72": "atha khalu bhikṣavo amarāye karmāradhītāye pitā tāṁ sūciṁ dṛṣṭvā vismayamāpanno || so tāṁ dhītaram ādāya mahauṣadhaṁ mahāprājñaṁ gāthāye adhyabhāṣati ||",
    "san-lo-mvu44:73": "na me śrutā vā dṛṣṭā vā sūcī etādṛśā mayā |",
    "san-lo-mvu44:74": "tuṣṭo smi etena karmeṇa imāṁ kanyāṁ dadāmi te ||",
    "san-lo-mvu44:75": "bhagavān āha || syāt khalu punar bhikṣavaḥ yuṣṁākam evaṁ asyād anyaḥ sa tena kālena tena samayena mahauṣadho mahāprājño | na khalv evaṁ draṣṭavyaṁ | tat kasya hetoḥ | ahaṁ so bhikṣavaḥ tena kālena tena samayena mahauṣadho nāma abhūṣi || syāt khalu punaḥ bhikṣavo yuṣmākam evam asyād anyas sa tena kālena tena samayena karmāragrāmiko abhūṣi | na khalu etad evaṁ draṣṭavyaṁ | tat kasya hetoḥ | eṣa bhikṣavaḥ mahānāmaśākyo tena kālena tena samayena so karmāragrāmiko abhūṣi || syāt khalu punar bhikṣavar yuṣmākam evam asyād anyā sā tena kālena tena samayena amarā nāma karmāragrāmikadhītā abhūṣi | na khalv etad evaṁ draṣṭavyaṁ | tat kasya hetoḥ | eṣā sā bhikṣavo yaśodharā tena kālena tena samayena karmāradhītā abhūṣi || tadāpi eṣā mayā śilpena labdhā etarahiṁ pi mayā śilpena labdhā ||",
    "san-lo-mvu44:76": "samāptaṁ amarāye karmāradhītāye jātakaṁ ||"
}