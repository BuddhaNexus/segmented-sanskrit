{
    "san-lo-mvu39:0": "Mahāvastu",
    "san-lo-mvu39:1": "39. The Gift of a Necklace to Yaśodharā",
    "san-lo-mvu39:2": "bhikṣū bhagavantam āhansuḥ | bhagavatā kumārabūtena udyāne kanyānām ābharaṇāni viśrāṇayan tena yaśodharāye eva bahukaṁ dinnaṁ || bhagavān āha || na bhikṣavo idānīm eva mayā yaśodharāye bahukaṁ dinnaṁ || bhikṣū āhansuḥ || anyadāpi bhagavan || bhagavān āha || anyadāpi bhikṣavaḥ ||",
    "san-lo-mvu39:3": "bhūtapūrvaṁ bhikṣavo atītamadhvāne nagare vārāṇasī kāśijanapade rājā rājyaṁ kārayati kṛtapuṇyo maheśākho saṁgṛhītaparijano dānasaṁvibhāgaśīlo mahābalo mahākośo mahāvāhano | tasya taṁ rājyaṁ ṛddhaṁ ca sphītaṁ ca kṣemaṁ ca subhikṣaṁ cākīrṇajanamanuṣyaṁ  ca sukhibahujanamanuṣyaṁ ca praśāntadaṇḍaḍamaraṁ sunigṛhītataskaraṁ vyavahārasaṁpannaṁ || tasya dāni rājño pañcaśatam antaḥpuraṁ | tasya yā agramahiṣī sā sarvasyāntaḥpurasyātīva prāsādikā ca darśanīyā ca paṇḍitā ca vidhijñā ca sarvakalāsamanvāgatā ca || so rājā abhīkṣṇaṁ antaḥpurasya vastrāṇi ca ābharaṇāni ca viśrāṇeti | tasyāpi rājño śatasahasramūlyo hāro ābaddhako tasya ca hārasya madhye maṇiratnaṁ yatra catvāri mahādvīpā dṛśyanti jambudvīpo pūrvavideho aparagodānīyo uttarakuruḥ sumeruś ca parvarājā | anekaśatasahasramūlyaṁ taṁ maṇiratnaṁ tasya mahāhārasya madhye || tāṁ devīṁ pṛcchati ābharaṇāni viśrāṇento || devi atīva tvaṁ me manaṁ harasi | ko tra upāyo yena devī me manaṁ harati || sā dāni hevī taṁ rājānaṁ gāthayādhyabhāṣati |",
    "san-lo-mvu39:4": "ceṣṭālīlāsamācārā nimittasya ca grāhaṇaṁ |",
    "san-lo-mvu39:5": "kautūhālena capalāstribhir ārajyanti pārthiva ||",
    "san-lo-mvu39:6": "syāt khalu punar bhikṣavaḥ yuṣmākam evam asyād anyaḥ sa tena kālena tena samayena kāśirājā abhūṣi | na khālv etad evaṁ draṣṭavyaṁ | tat kasya hetoḥ | ahaṁ sa bhikṣavas tena kālena tena samayena kāśirājā abhūṣi | anyā sā tena kālena tena samayena kāśirājasyāgramahiṣī | na khalv etad evaṁ draṣṭavyaṁ | tat kasya hetoḥ | eṣā sā bhagavatī yaśodharā tena kālena tena samayena kāśirājasyāgramahiṣī abhūṣi | tadāpi etasyā mayā bahuṁ dinnaṁ ||",
    "san-lo-mvu39:7": "iti śrīyaśodharāye hārapradānajātakaṁ samāptaṁ ||"
}