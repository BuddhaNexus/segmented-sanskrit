{
    "GE07bhgce__u:0": "dhṛtarāṣṭra uvāca Bhg_01.001 [=MBh_06,023.001]",
    "GE07bhgce__u:1": "dharmakṣetre kurukṣetre samavetā yuyutsavaḥ Bhg_01.001a [=MBh_06,023.001a]",
    "GE07bhgce__u:2": "māmakāḥ pāṇḍavāś caiva kim akurvata saṃjaya Bhg_01.001c [=MBh_06,023.001c]",
    "GE07bhgce__u:3": "saṃjaya uvāca Bhg_01.002 [=MBh_06,023.002]",
    "GE07bhgce__u:4": "dṛṣṭvā tu pāṇḍavānīkaṃ vyūḍhaṃ duryodhanas tadā Bhg_01.002a",
    "GE07bhgce__u:5": "ācāryam upasaṃgamya rājā vacanam abravīt Bhg_01.002c [=MBh_06,023.002c]",
    "GE07bhgce__u:6": "paśyaitāṃ pāṇḍuputrāṇām ācārya mahatīṃ camūm Bhg_01.003a",
    "GE07bhgce__u:7": "vyūḍhāṃ drupadaputreṇa tava śiṣyeṇa dhīmatā Bhg_01.003c [=MBh_06,023.003c]",
    "GE07bhgce__u:8": "atra śūrā maheṣvāsā bhīmārjunasamā yudhi Bhg_01.004a [=MBh_06,023.004a]",
    "GE07bhgce__u:9": "yuyudhāno virāṭaś ca drupadaś ca mahārathaḥ Bhg_01.004c [=MBh_06,023.004c]",
    "GE07bhgce__u:10": "dhṛṣṭaketuś cekitānaḥ kāśirājaś ca vīryavān Bhg_01.005a [=MBh_06,023.005a]",
    "GE07bhgce__u:11": "purujit kuntibhojaś ca śaibyaś ca narapuṃgavaḥ Bhg_01.005c",
    "GE07bhgce__u:12": "yudhāmanyuś ca vikrānta uttamaujāś ca vīryavān Bhg_01.006a",
    "GE07bhgce__u:13": "saubhadro draupadeyāś ca sarva eva mahārathāḥ Bhg_01.006c",
    "GE07bhgce__u:14": "asmākaṃ tu viśiṣṭā ye tān nibodha dvijottama Bhg_01.007a",
    "GE07bhgce__u:15": "nāyakā mama sainyasya saṃjñārthaṃ tān bravīmi te Bhg_01.007c",
    "GE07bhgce__u:16": "bhavān bhīṣmaś ca karṇaś ca kṛpaś ca samitiṃjayaḥ Bhg_01.008a",
    "GE07bhgce__u:17": "aśvatthāmā vikarṇaś ca saumadattis tathaiva ca Bhg_01.008c",
    "GE07bhgce__u:18": "anye ca bahavaḥ śūrā madarthe tyaktajīvitāḥ Bhg_01.009a [=MBh_06,023.009a]",
    "GE07bhgce__u:19": "nānāśastrapraharaṇāḥ sarve yuddhaviśāradāḥ Bhg_01.009c [=MBh_06,023.009c]",
    "GE07bhgce__u:20": "aparyāptaṃ tad asmākaṃ balaṃ bhīṣmābhirakṣitam Bhg_01.010a",
    "GE07bhgce__u:21": "paryāptaṃ tv idam eteṣāṃ balaṃ bhīmābhirakṣitam Bhg_01.010c",
    "GE07bhgce__u:22": "ayaneṣu ca sarveṣu yathābhāgam avasthitāḥ Bhg_01.011a [=MBh_06,023.011a]",
    "GE07bhgce__u:23": "bhīṣmam evābhirakṣantu bhavantaḥ sarva eva hi Bhg_01.011c",
    "GE07bhgce__u:24": "tasya saṃjanayan harṣaṃ kuruvṛddhaḥ pitāmahaḥ Bhg_01.012a",
    "GE07bhgce__u:25": "siṃhanādaṃ vinadyoccaiḥ śaṅkhaṃ dadhmau pratāpavān Bhg_01.012c",
    "GE07bhgce__u:26": "tataḥ śaṅkhāś ca bheryaś ca paṇavānakagomukhāḥ Bhg_01.013a",
    "GE07bhgce__u:27": "sahasaivābhyahanyanta sa śabdas tumulo 'bhavat Bhg_01.013c",
    "GE07bhgce__u:28": "tataḥ śvetair hayair yukte mahati syandane sthitau Bhg_01.014a",
    "GE07bhgce__u:29": "mādhavaḥ pāṇḍavaś caiva divyau śaṅkhau pradadhmatuḥ Bhg_01.014c",
    "GE07bhgce__u:30": "pāñcajanyaṃ hṛṣīkeśo devadattaṃ dhanaṃjayaḥ Bhg_01.015a [=MBh_06,023.015a]",
    "GE07bhgce__u:31": "pauṇḍraṃ dadhmau mahāśaṅkhaṃ bhīmakarmā vṛkodaraḥ Bhg_01.015c",
    "GE07bhgce__u:32": "anantavijayaṃ rājā kuntīputro yudhiṣṭhiraḥ Bhg_01.016a [=MBh_06,023.016a]",
    "GE07bhgce__u:33": "nakulaḥ sahadevaś ca sughoṣamaṇipuṣpakau Bhg_01.016c [=MBh_06,023.016c]",
    "GE07bhgce__u:34": "kāśyaś ca parameṣvāsaḥ śikhaṇḍī ca mahārathaḥ Bhg_01.017a",
    "GE07bhgce__u:35": "dhṛṣṭadyumno virāṭaś ca sātyakiś cāparājitaḥ Bhg_01.017c",
    "GE07bhgce__u:36": "drupado draupadeyāś ca sarvaśaḥ pṛthivīpate Bhg_01.018a [=MBh_06,023.018a]",
    "GE07bhgce__u:37": "saubhadraś ca mahābāhuḥ śaṅkhān dadhmuḥ pṛthak pṛthak Bhg_01.018c",
    "GE07bhgce__u:38": "sa ghoṣo dhārtarāṣṭrāṇāṃ hṛdayāni vyadārayat Bhg_01.019a",
    "GE07bhgce__u:39": "nabhaś ca pṛthivīṃ caiva tumulo vyanunādayan Bhg_01.019c",
    "GE07bhgce__u:40": "atha vyavasthitān dṛṣṭvā dhārtarāṣṭrān kapidhvajaḥ Bhg_01.020a",
    "GE07bhgce__u:41": "pravṛtte śastrasaṃpāte dhanur udyamya pāṇḍavaḥ Bhg_01.020c",
    "GE07bhgce__u:42": "hṛṣīkeśaṃ tadā vākyam idam āha mahīpate Bhg_01.021a [=MBh_06,023.021a]",
    "GE07bhgce__u:43": "senayor ubhayor madhye rathaṃ sthāpaya me 'cyuta Bhg_01.021c",
    "GE07bhgce__u:44": "yāvad etān nirīkṣe 'haṃ yoddhukāmān avasthitān Bhg_01.022a",
    "GE07bhgce__u:45": "kair mayā saha yoddhavyam asmin raṇasamudyame Bhg_01.022c",
    "GE07bhgce__u:46": "yotsyamānān avekṣe 'haṃ ya ete 'tra samāgatāḥ Bhg_01.023a",
    "GE07bhgce__u:47": "dhārtarāṣṭrasya durbuddher yuddhe priyacikīrṣavaḥ Bhg_01.023c",
    "GE07bhgce__u:48": "evam ukto hṛṣīkeśo guḍākeśena bhārata Bhg_01.024a [=MBh_06,023.024a]",
    "GE07bhgce__u:49": "senayor ubhayor madhye sthāpayitvā rathottamam Bhg_01.024c",
    "GE07bhgce__u:50": "bhīṣmadroṇapramukhataḥ sarveṣāṃ ca mahīkṣitām Bhg_01.025a",
    "GE07bhgce__u:51": "uvāca pārtha paśyaitān samavetān kurūn iti Bhg_01.025c [=MBh_06,023.025c]",
    "GE07bhgce__u:52": "tatrāpaśyat sthitān pārthaḥ pitṝn atha pitāmahān Bhg_01.026a",
    "GE07bhgce__u:53": "ācāryān mātulān bhrātṝn putrān pautrān sakhīṃs tathā Bhg_01.026c",
    "GE07bhgce__u:54": "śvaśurān suhṛdaś caiva senayor ubhayor api Bhg_01.027a [=MBh_06,023.027a]",
    "GE07bhgce__u:55": "tān samīkṣya sa kaunteyaḥ sarvān bandhūn avasthitān Bhg_01.027c",
    "GE07bhgce__u:56": "kṛpayā parayāviṣṭo viṣīdann idam abravīt Bhg_01.028a [=MBh_06,023.028a]",
    "GE07bhgce__u:57": "dṛṣṭvemān svajanān kṛṣṇa yuyutsūn samavasthitān Bhg_01.028c",
    "GE07bhgce__u:58": "sīdanti mama gātrāṇi mukhaṃ ca pariśuṣyati Bhg_01.029a [=MBh_06,023.029a]",
    "GE07bhgce__u:59": "vepathuś ca śarīre me romaharṣaś ca jāyate Bhg_01.029c [=MBh_06,023.029c]",
    "GE07bhgce__u:60": "gāṇḍīvaṃ sraṃsate hastāt tvak caiva paridahyate Bhg_01.030a",
    "GE07bhgce__u:61": "na ca śaknomy avasthātuṃ bhramatīva ca me manaḥ Bhg_01.030c",
    "GE07bhgce__u:62": "nimittāni ca paśyāmi viparītāni keśava Bhg_01.031a [=MBh_06,023.031a]",
    "GE07bhgce__u:63": "na ca śreyo 'nupaśyāmi hatvā svajanam āhave Bhg_01.031c [=MBh_06,023.031c]",
    "GE07bhgce__u:64": "na kāṅkṣe vijayaṃ kṛṣṇa na ca rājyaṃ sukhāni ca Bhg_01.032a",
    "GE07bhgce__u:65": "kiṃ no rājyena govinda kiṃ bhogair jīvitena vā Bhg_01.032c",
    "GE07bhgce__u:66": "yeṣām arthe kāṅkṣitaṃ no rājyaṃ bhogāḥ sukhāni ca Bhg_01.033a",
    "GE07bhgce__u:67": "ta ime 'vasthitā yuddhe prāṇāṃs tyaktvā dhanāni ca Bhg_01.033c",
    "GE07bhgce__u:68": "ācāryāḥ pitaraḥ putrās tathaiva ca pitāmahāḥ Bhg_01.034a",
    "GE07bhgce__u:69": "mātulāḥ śvaśurāḥ pautrāḥ syālāḥ saṃbandhinas tathā Bhg_01.034c",
    "GE07bhgce__u:70": "etān na hantum icchāmi ghnato 'pi madhusūdana Bhg_01.035a",
    "GE07bhgce__u:71": "api trailokyarājyasya hetoḥ kiṃ nu mahīkṛte Bhg_01.035c [=MBh_06,023.035c]",
    "GE07bhgce__u:72": "nihatya dhārtarāṣṭrān naḥ kā prītiḥ syāj janārdana Bhg_01.036a",
    "GE07bhgce__u:73": "pāpam evāśrayed asmān hatvaitān ātatāyinaḥ Bhg_01.036c [=MBh_06,023.036c]",
    "GE07bhgce__u:74": "tasmān nārhā vayaṃ hantuṃ dhārtarāṣṭrān sabāndhavān Bhg_01.037a",
    "GE07bhgce__u:75": "svajanaṃ hi kathaṃ hatvā sukhinaḥ syāma mādhava Bhg_01.037c",
    "GE07bhgce__u:76": "yady apy ete na paśyanti lobhopahatacetasaḥ Bhg_01.038a [=MBh_06,023.038a]",
    "GE07bhgce__u:77": "kulakṣayakṛtaṃ doṣaṃ mitradrohe ca pātakam Bhg_01.038c [=MBh_06,023.038c]",
    "GE07bhgce__u:78": "kathaṃ na jñeyam asmābhiḥ pāpād asmān nivartitum Bhg_01.039a",
    "GE07bhgce__u:79": "kulakṣayakṛtaṃ doṣaṃ prapaśyadbhir janārdana Bhg_01.039c",
    "GE07bhgce__u:80": "kulakṣaye praṇaśyanti kuladharmāḥ sanātanāḥ Bhg_01.040a [=MBh_06,023.040a]",
    "GE07bhgce__u:81": "dharme naṣṭe kulaṃ kṛtsnam adharmo 'bhibhavaty uta Bhg_01.040c",
    "GE07bhgce__u:82": "adharmābhibhavāt kṛṣṇa praduṣyanti kulastriyaḥ Bhg_01.041a",
    "GE07bhgce__u:83": "strīṣu duṣṭāsu vārṣṇeya jāyate varṇasaṃkaraḥ Bhg_01.041c",
    "GE07bhgce__u:84": "saṃkaro narakāyaiva kulaghnānāṃ kulasya ca Bhg_01.042a [=MBh_06,023.042a]",
    "GE07bhgce__u:85": "patanti pitaro hy eṣāṃ luptapiṇḍodakakriyāḥ Bhg_01.042c [=MBh_06,023.042c]",
    "GE07bhgce__u:86": "doṣair etaiḥ kulaghnānāṃ varṇasaṃkarakārakaiḥ Bhg_01.043a",
    "GE07bhgce__u:87": "utsādyante jātidharmāḥ kuladharmāś ca śāśvatāḥ Bhg_01.043c",
    "GE07bhgce__u:88": "utsannakuladharmāṇāṃ manuṣyāṇāṃ janārdana Bhg_01.044a [=MBh_06,023.044a]",
    "GE07bhgce__u:89": "narake niyataṃ vāso bhavatīty anuśuśruma Bhg_01.044c [=MBh_06,023.044c]",
    "GE07bhgce__u:90": "aho bata mahat pāpaṃ kartuṃ vyavasitā vayam Bhg_01.045a [=MBh_06,023.045a]",
    "GE07bhgce__u:91": "yad rājyasukhalobhena hantuṃ svajanam udyatāḥ Bhg_01.045c",
    "GE07bhgce__u:92": "yadi mām apratīkāram aśastraṃ śastrapāṇayaḥ Bhg_01.046a [=MBh_06,023.046a]",
    "GE07bhgce__u:93": "dhārtarāṣṭrā raṇe hanyus tan me kṣemataraṃ bhavet Bhg_01.046c",
    "GE07bhgce__u:94": "evam uktvārjunaḥ saṃkhye rathopastha upāviśat Bhg_01.047a",
    "GE07bhgce__u:95": "visṛjya saśaraṃ cāpaṃ śokasaṃvignamānasaḥ Bhg_01.047c [=MBh_06,023.047c]",
    "GE07bhgce__u:96": "saṃjaya uvāca Bhg_02.001 [=MBh_06,024.001]",
    "GE07bhgce__u:97": "taṃ tathā kṛpayāviṣṭam aśrupūrṇākulekṣaṇam Bhg_02.001a [=MBh_06,024.001a]",
    "GE07bhgce__u:98": "viṣīdantam idaṃ vākyam uvāca madhusūdanaḥ Bhg_02.001c [=MBh_06,024.001c]",
    "GE07bhgce__u:99": "śrībhagavān uvāca Bhg_02.002 [=MBh_06,024.002]",
    "GE07bhgce__u:100": "kutas tvā kaśmalam idaṃ viṣame samupasthitam Bhg_02.002a",
    "GE07bhgce__u:101": "anāryajuṣṭam asvargyam akīrtikaram arjuna Bhg_02.002c [=MBh_06,024.002c]",
    "GE07bhgce__u:102": "klaibyaṃ mā sma gamaḥ pārtha naitat tvayy upapadyate Bhg_02.003a",
    "GE07bhgce__u:103": "kṣudraṃ hṛdayadaurbalyaṃ tyaktvottiṣṭha paraṃtapa Bhg_02.003c",
    "GE07bhgce__u:104": "arjuna uvāca Bhg_02.004 [=MBh_06,024.004]",
    "GE07bhgce__u:105": "kathaṃ bhīṣmam ahaṃ saṃkhye droṇaṃ ca madhusūdana Bhg_02.004a",
    "GE07bhgce__u:106": "iṣubhiḥ pratiyotsyāmi pūjārhāv arisūdana Bhg_02.004c [=MBh_06,024.004c]",
    "GE07bhgce__u:107": "gurūn ahatvā hi mahānubhāvāñ; śreyo bhoktuṃ bhaikṣam apīha loke Bhg_02.005a [=MBh_06,024.005a]",
    "GE07bhgce__u:108": "hatvārthakāmāṃs tu gurūn ihaiva; bhuñjīya bhogān rudhirapradigdhān",
    "GE07bhgce__u:109": "na caitad vidmaḥ kataran no garīyo; yad vā jayema yadi vā no jayeyuḥ",
    "GE07bhgce__u:110": "yān eva hatvā na jijīviṣāmas; te 'vasthitāḥ pramukhe dhārtarāṣṭrāḥ Bhg_02.006c [=MBh_06,024.006c]",
    "GE07bhgce__u:111": "kārpaṇyadoṣopahatasvabhāvaḥ; pṛcchāmi tvāṃ dharmasaṃmūḍhacetāḥ Bhg_02.007a",
    "GE07bhgce__u:112": "yac chreyaḥ syān niścitaṃ brūhi tan me; śiṣyas te 'haṃ śādhi māṃ tvāṃ",
    "GE07bhgce__u:113": "prapannam Bhg_02.007c [=MBh_06,024.007c]",
    "GE07bhgce__u:114": "na hi prapaśyāmi mamāpanudyād; yac chokam ucchoṣaṇam indriyāṇām",
    "GE07bhgce__u:115": "avāpya bhūmāv asapatnam ṛddhaṃ; rājyaṃ surāṇām api cādhipatyam Bhg_02.008c",
    "GE07bhgce__u:116": "saṃjaya uvāca Bhg_02.009 [=MBh_06,024.009]",
    "GE07bhgce__u:117": "evam uktvā hṛṣīkeśaṃ guḍākeśaḥ paraṃtapa Bhg_02.009a [=MBh_06,024.009a]",
    "GE07bhgce__u:118": "na yotsya iti govindam uktvā tūṣṇīṃ babhūva ha Bhg_02.009c",
    "GE07bhgce__u:119": "tam uvāca hṛṣīkeśaḥ prahasann iva bhārata Bhg_02.010a [=MBh_06,024.010a]",
    "GE07bhgce__u:120": "senayor ubhayor madhye viṣīdantam idaṃ vacaḥ Bhg_02.010c",
    "GE07bhgce__u:121": "śrībhagavān uvāca Bhg_02.011 [=MBh_06,024.011]",
    "GE07bhgce__u:122": "aśocyān anvaśocas tvaṃ prajñāvādāṃś ca bhāṣase Bhg_02.011a",
    "GE07bhgce__u:123": "gatāsūn agatāsūṃś ca nānuśocanti paṇḍitāḥ Bhg_02.011c [=MBh_06,024.011c]",
    "GE07bhgce__u:124": "na tv evāhaṃ jātu nāsaṃ na tvaṃ neme janādhipāḥ Bhg_02.012a",
    "GE07bhgce__u:125": "na caiva na bhaviṣyāmaḥ sarve vayam ataḥ param Bhg_02.012c",
    "GE07bhgce__u:126": "dehino 'smin yathā dehe kaumāraṃ yauvanaṃ jarā Bhg_02.013a",
    "GE07bhgce__u:127": "tathā dehāntaraprāptir dhīras tatra na muhyati Bhg_02.013c",
    "GE07bhgce__u:128": "mātrāsparśās tu kaunteya śītoṣṇasukhaduḥkhadāḥ Bhg_02.014a",
    "GE07bhgce__u:129": "āgamāpāyino 'nityās tāṃs titikṣasva bhārata Bhg_02.014c [=MBh_06,024.014c]",
    "GE07bhgce__u:130": "yaṃ hi na vyathayanty ete puruṣaṃ puruṣarṣabha Bhg_02.015a",
    "GE07bhgce__u:131": "samaduḥkhasukhaṃ dhīraṃ so 'mṛtatvāya kalpate Bhg_02.015c",
    "GE07bhgce__u:132": "nāsato vidyate bhāvo nābhāvo vidyate sataḥ Bhg_02.016a [=MBh_06,024.016a]",
    "GE07bhgce__u:133": "ubhayor api dṛṣṭo 'ntas tv anayos tattvadarśibhiḥ Bhg_02.016c",
    "GE07bhgce__u:134": "avināśi tu tad viddhi yena sarvam idaṃ tatam Bhg_02.017a",
    "GE07bhgce__u:135": "vināśam avyayasyāsya na kaś cit kartum arhati Bhg_02.017c",
    "GE07bhgce__u:136": "antavanta ime dehā nityasyoktāḥ śarīriṇaḥ Bhg_02.018a [=MBh_06,024.018a]",
    "GE07bhgce__u:137": "anāśino 'prameyasya tasmād yudhyasva bhārata Bhg_02.018c",
    "GE07bhgce__u:138": "ya enaṃ vetti hantāraṃ yaś cainaṃ manyate hatam Bhg_02.019a",
    "GE07bhgce__u:139": "ubhau tau na vijānīto nāyaṃ hanti na hanyate Bhg_02.019c",
    "GE07bhgce__u:140": "na jāyate mriyate vā kadā cin; nāyaṃ bhūtvā bhavitā vā na bhūyaḥ",
    "GE07bhgce__u:141": "ajo nityaḥ śāśvato 'yaṃ purāṇo; na hanyate hanyamāne śarīre Bhg_02.020c",
    "GE07bhgce__u:142": "vedāvināśinaṃ nityaṃ ya enam ajam avyayam Bhg_02.021a [=MBh_06,024.021a]",
    "GE07bhgce__u:143": "kathaṃ sa puruṣaḥ pārtha kaṃ ghātayati hanti kam Bhg_02.021c",
    "GE07bhgce__u:144": "vāsāṃsi jīrṇāni yathā vihāya; navāni gṛhṇāti naro 'parāṇi Bhg_02.022a",
    "GE07bhgce__u:145": "tathā śarīrāṇi vihāya jīrṇāny; anyāni saṃyāti navāni dehī Bhg_02.022c",
    "GE07bhgce__u:146": "nainaṃ chindanti śastrāṇi nainaṃ dahati pāvakaḥ Bhg_02.023a",
    "GE07bhgce__u:147": "na cainaṃ kledayanty āpo na śoṣayati mārutaḥ Bhg_02.023c",
    "GE07bhgce__u:148": "acchedyo 'yam adāhyo 'yam akledyo 'śoṣya eva ca Bhg_02.024a",
    "GE07bhgce__u:149": "nityaḥ sarvagataḥ sthāṇur acalo 'yaṃ sanātanaḥ Bhg_02.024c",
    "GE07bhgce__u:150": "avyakto 'yam acintyo 'yam avikāryo 'yam ucyate Bhg_02.025a",
    "GE07bhgce__u:151": "tasmād evaṃ viditvainaṃ nānuśocitum arhasi Bhg_02.025c [=MBh_06,024.025c]",
    "GE07bhgce__u:152": "atha cainaṃ nityajātaṃ nityaṃ vā manyase mṛtam Bhg_02.026a",
    "GE07bhgce__u:153": "tathāpi tvaṃ mahābāho nainaṃ śocitum arhasi Bhg_02.026c [=MBh_06,024.026c]",
    "GE07bhgce__u:154": "jātasya hi dhruvo mṛtyur dhruvaṃ janma mṛtasya ca Bhg_02.027a",
    "GE07bhgce__u:155": "tasmād aparihārye 'rthe na tvaṃ śocitum arhasi Bhg_02.027c",
    "GE07bhgce__u:156": "avyaktādīni bhūtāni vyaktamadhyāni bhārata Bhg_02.028a [=MBh_06,024.028a]",
    "GE07bhgce__u:157": "avyaktanidhanāny eva tatra kā paridevanā Bhg_02.028c [=MBh_06,024.028c]",
    "GE07bhgce__u:158": "āścaryavat paśyati kaś cid enam; āścaryavad vadati tathaiva cānyaḥ",
    "GE07bhgce__u:159": "āścaryavac cainam anyaḥ śṛṇoti; śrutvāpy enaṃ veda na caiva kaś cit",
    "GE07bhgce__u:160": "dehī nityam avadhyo 'yaṃ dehe sarvasya bhārata Bhg_02.030a",
    "GE07bhgce__u:161": "tasmāt sarvāṇi bhūtāni na tvaṃ śocitum arhasi Bhg_02.030c",
    "GE07bhgce__u:162": "svadharmam api cāvekṣya na vikampitum arhasi Bhg_02.031a",
    "GE07bhgce__u:163": "dharmyād dhi yuddhāc chreyo 'nyat kṣatriyasya na vidyate Bhg_02.031c",
    "GE07bhgce__u:164": "yadṛcchayā copapannaṃ svargadvāram apāvṛtam Bhg_02.032a [=MBh_06,024.032a]",
    "GE07bhgce__u:165": "sukhinaḥ kṣatriyāḥ pārtha labhante yuddham īdṛśam Bhg_02.032c",
    "GE07bhgce__u:166": "atha cet tvam imaṃ dharmyaṃ saṃgrāmaṃ na kariṣyasi Bhg_02.033a",
    "GE07bhgce__u:167": "tataḥ svadharmaṃ kīrtiṃ ca hitvā pāpam avāpsyasi Bhg_02.033c",
    "GE07bhgce__u:168": "akīrtiṃ cāpi bhūtāni kathayiṣyanti te 'vyayām Bhg_02.034a",
    "GE07bhgce__u:169": "saṃbhāvitasya cākīrtir maraṇād atiricyate Bhg_02.034c [=MBh_06,024.034c]",
    "GE07bhgce__u:170": "bhayād raṇād uparataṃ maṃsyante tvāṃ mahārathāḥ Bhg_02.035a",
    "GE07bhgce__u:171": "yeṣāṃ ca tvaṃ bahumato bhūtvā yāsyasi lāghavam Bhg_02.035c",
    "GE07bhgce__u:172": "avācyavādāṃś ca bahūn vadiṣyanti tavāhitāḥ Bhg_02.036a [=MBh_06,024.036a]",
    "GE07bhgce__u:173": "nindantas tava sāmarthyaṃ tato duḥkhataraṃ nu kim Bhg_02.036c",
    "GE07bhgce__u:174": "hato vā prāpsyasi svargaṃ jitvā vā bhokṣyase mahīm Bhg_02.037a",
    "GE07bhgce__u:175": "tasmād uttiṣṭha kaunteya yuddhāya kṛtaniścayaḥ Bhg_02.037c",
    "GE07bhgce__u:176": "sukhaduḥkhe same kṛtvā lābhālābhau jayājayau Bhg_02.038a",
    "GE07bhgce__u:177": "tato yuddhāya yujyasva naivaṃ pāpam avāpsyasi Bhg_02.038c",
    "GE07bhgce__u:178": "eṣā te 'bhihitā sāṃkhye buddhir yoge tv imāṃ śṛṇu Bhg_02.039a",
    "GE07bhgce__u:179": "buddhyā yukto yayā pārtha karmabandhaṃ prahāsyasi Bhg_02.039c",
    "GE07bhgce__u:180": "nehābhikramanāśo 'sti pratyavāyo na vidyate Bhg_02.040a [=MBh_06,024.040a]",
    "GE07bhgce__u:181": "svalpam apy asya dharmasya trāyate mahato bhayāt Bhg_02.040c",
    "GE07bhgce__u:182": "vyavasāyātmikā buddhir ekeha kurunandana Bhg_02.041a [=MBh_06,024.041a]",
    "GE07bhgce__u:183": "bahuśākhā hy anantāś ca buddhayo 'vyavasāyinām Bhg_02.041c",
    "GE07bhgce__u:184": "yām imāṃ puṣpitāṃ vācaṃ pravadanty avipaścitaḥ Bhg_02.042a",
    "GE07bhgce__u:185": "vedavādaratāḥ pārtha nānyad astīti vādinaḥ Bhg_02.042c [=MBh_06,024.042c]",
    "GE07bhgce__u:186": "kāmātmānaḥ svargaparā janmakarmaphalapradām Bhg_02.043a [=MBh_06,024.043a]",
    "GE07bhgce__u:187": "kriyāviśeṣabahulāṃ bhogaiśvaryagatiṃ prati Bhg_02.043c [=MBh_06,024.043c]",
    "GE07bhgce__u:188": "bhogaiśvaryaprasaktānāṃ tayāpahṛtacetasām Bhg_02.044a [=MBh_06,024.044a]",
    "GE07bhgce__u:189": "vyavasāyātmikā buddhiḥ samādhau na vidhīyate Bhg_02.044c",
    "GE07bhgce__u:190": "traiguṇyaviṣayā vedā nistraiguṇyo bhavārjuna Bhg_02.045a",
    "GE07bhgce__u:191": "nirdvaṃdvo nityasattvastho niryogakṣema ātmavān Bhg_02.045c",
    "GE07bhgce__u:192": "yāvān artha udapāne sarvataḥ saṃplutodake Bhg_02.046a [=MBh_06,024.046a]",
    "GE07bhgce__u:193": "tāvān sarveṣu vedeṣu brāhmaṇasya vijānataḥ Bhg_02.046c [=MBh_06,024.046c]",
    "GE07bhgce__u:194": "karmaṇy evādhikāras te mā phaleṣu kadā cana Bhg_02.047a [=MBh_06,024.047a]",
    "GE07bhgce__u:195": "mā karmaphalahetur bhūr mā te saṅgo 'stv akarmaṇi Bhg_02.047c",
    "GE07bhgce__u:196": "yogasthaḥ kuru karmāṇi saṅgaṃ tyaktvā dhanaṃjaya Bhg_02.048a",
    "GE07bhgce__u:197": "siddhyasiddhyoḥ samo bhūtvā samatvaṃ yoga ucyate Bhg_02.048c",
    "GE07bhgce__u:198": "dūreṇa hy avaraṃ karma buddhiyogād dhanaṃjaya Bhg_02.049a",
    "GE07bhgce__u:199": "buddhau śaraṇam anviccha kṛpaṇāḥ phalahetavaḥ Bhg_02.049c",
    "GE07bhgce__u:200": "buddhiyukto jahātīha ubhe sukṛtaduṣkṛte Bhg_02.050a [=MBh_06,024.050a]",
    "GE07bhgce__u:201": "tasmād yogāya yujyasva yogaḥ karmasu kauśalam Bhg_02.050c",
    "GE07bhgce__u:202": "karmajaṃ buddhiyuktā hi phalaṃ tyaktvā manīṣiṇaḥ Bhg_02.051a",
    "GE07bhgce__u:203": "janmabandhavinirmuktāḥ padaṃ gacchanty anāmayam Bhg_02.051c",
    "GE07bhgce__u:204": "yadā te mohakalilaṃ buddhir vyatitariṣyati Bhg_02.052a [=MBh_06,024.052a]",
    "GE07bhgce__u:205": "tadā gantāsi nirvedaṃ śrotavyasya śrutasya ca Bhg_02.052c",
    "GE07bhgce__u:206": "śrutivipratipannā te yadā sthāsyati niścalā Bhg_02.053a [=MBh_06,024.053a]",
    "GE07bhgce__u:207": "samādhāv acalā buddhis tadā yogam avāpsyasi Bhg_02.053c [=MBh_06,024.053c]",
    "GE07bhgce__u:208": "arjuna uvāca Bhg_02.054 [=MBh_06,024.054]",
    "GE07bhgce__u:209": "sthitaprajñasya kā bhāṣā samādhisthasya keśava Bhg_02.054a",
    "GE07bhgce__u:210": "sthitadhīḥ kiṃ prabhāṣeta kim āsīta vrajeta kim Bhg_02.054c",
    "GE07bhgce__u:211": "śrībhagavān uvāca Bhg_02.055 [=MBh_06,024.055]",
    "GE07bhgce__u:212": "prajahāti yadā kāmān sarvān pārtha manogatān Bhg_02.055a",
    "GE07bhgce__u:213": "ātmany evātmanā tuṣṭaḥ sthitaprajñas tadocyate Bhg_02.055c",
    "GE07bhgce__u:214": "duḥkheṣv anudvignamanāḥ sukheṣu vigataspṛhaḥ Bhg_02.056a",
    "GE07bhgce__u:215": "vītarāgabhayakrodhaḥ sthitadhīr munir ucyate Bhg_02.056c",
    "GE07bhgce__u:216": "yaḥ sarvatrānabhisnehas tat tat prāpya śubhāśubham Bhg_02.057a",
    "GE07bhgce__u:217": "nābhinandati na dveṣṭi tasya prajñā pratiṣṭhitā Bhg_02.057c",
    "GE07bhgce__u:218": "yadā saṃharate cāyaṃ kūrmo 'ṅgānīva sarvaśaḥ Bhg_02.058a",
    "GE07bhgce__u:219": "indriyāṇīndriyārthebhyas tasya prajñā pratiṣṭhitā Bhg_02.058c",
    "GE07bhgce__u:220": "viṣayā vinivartante nirāhārasya dehinaḥ Bhg_02.059a [=MBh_06,024.059a]",
    "GE07bhgce__u:221": "rasavarjaṃ raso 'py asya paraṃ dṛṣṭvā nivartate Bhg_02.059c",
    "GE07bhgce__u:222": "yatato hy api kaunteya puruṣasya vipaścitaḥ Bhg_02.060a [=MBh_06,024.060a]",
    "GE07bhgce__u:223": "indriyāṇi pramāthīni haranti prasabhaṃ manaḥ Bhg_02.060c",
    "GE07bhgce__u:224": "tāni sarvāṇi saṃyamya yukta āsīta matparaḥ Bhg_02.061a [=MBh_06,024.061a]",
    "GE07bhgce__u:225": "vaśe hi yasyendriyāṇi tasya prajñā pratiṣṭhitā Bhg_02.061c",
    "GE07bhgce__u:226": "dhyāyato viṣayān puṃsaḥ saṅgas teṣūpajāyate Bhg_02.062a [=MBh_06,024.062a]",
    "GE07bhgce__u:227": "saṅgāt saṃjāyate kāmaḥ kāmāt krodho 'bhijāyate Bhg_02.062c",
    "GE07bhgce__u:228": "krodhād bhavati saṃmohaḥ saṃmohāt smṛtivibhramaḥ Bhg_02.063a",
    "GE07bhgce__u:229": "smṛtibhraṃśād buddhināśo buddhināśāt praṇaśyati Bhg_02.063c",
    "GE07bhgce__u:230": "rāgadveṣaviyuktais tu viṣayān indriyaiś caran Bhg_02.064a",
    "GE07bhgce__u:231": "ātmavaśyair vidheyātmā prasādam adhigacchati Bhg_02.064c",
    "GE07bhgce__u:232": "prasāde sarvaduḥkhānāṃ hānir asyopajāyate Bhg_02.065a [=MBh_06,024.065a]",
    "GE07bhgce__u:233": "prasannacetaso hy āśu buddhiḥ paryavatiṣṭhate Bhg_02.065c",
    "GE07bhgce__u:234": "nāsti buddhir ayuktasya na cāyuktasya bhāvanā Bhg_02.066a",
    "GE07bhgce__u:235": "na cābhāvayataḥ śāntir aśāntasya kutaḥ sukham Bhg_02.066c",
    "GE07bhgce__u:236": "indriyāṇāṃ hi caratāṃ yan mano 'nuvidhīyate Bhg_02.067a [=MBh_06,024.067a]",
    "GE07bhgce__u:237": "tad asya harati prajñāṃ vāyur nāvam ivāmbhasi Bhg_02.067c",
    "GE07bhgce__u:238": "tasmād yasya mahābāho nigṛhītāni sarvaśaḥ Bhg_02.068a [=MBh_06,024.068a]",
    "GE07bhgce__u:239": "indriyāṇīndriyārthebhyas tasya prajñā pratiṣṭhitā Bhg_02.068c",
    "GE07bhgce__u:240": "yā niśā sarvabhūtānāṃ tasyāṃ jāgarti saṃyamī Bhg_02.069a",
    "GE07bhgce__u:241": "yasyāṃ jāgrati bhūtāni sā niśā paśyato muneḥ Bhg_02.069c",
    "GE07bhgce__u:242": "āpūryamāṇam acalapratiṣṭhaṃ; samudram āpaḥ praviśanti yadvat Bhg_02.070a",
    "GE07bhgce__u:243": "tadvat kāmā yaṃ praviśanti sarve; sa śāntim āpnoti na kāmakāmī Bhg_02.070c",
    "GE07bhgce__u:244": "vihāya kāmān yaḥ sarvān pumāṃś carati niḥspṛhaḥ Bhg_02.071a",
    "GE07bhgce__u:245": "nirmamo nirahaṃkāraḥ sa śāntim adhigacchati Bhg_02.071c [=MBh_06,024.071c]",
    "GE07bhgce__u:246": "eṣā brāhmī sthitiḥ pārtha naināṃ prāpya vimuhyati Bhg_02.072a",
    "GE07bhgce__u:247": "sthitvāsyām antakāle 'pi brahmanirvāṇam ṛcchati Bhg_02.072c",
    "GE07bhgce__u:248": "arjuna uvāca Bhg_03.001 [=MBh_06,025.001]",
    "GE07bhgce__u:249": "jyāyasī cet karmaṇas te matā buddhir janārdana Bhg_03.001a",
    "GE07bhgce__u:250": "tat kiṃ karmaṇi ghore māṃ niyojayasi keśava Bhg_03.001c [=MBh_06,025.001c]",
    "GE07bhgce__u:251": "vyāmiśreṇaiva vākyena buddhiṃ mohayasīva me Bhg_03.002a [=MBh_06,025.002a]",
    "GE07bhgce__u:252": "tad ekaṃ vada niścitya yena śreyo 'ham āpnuyām Bhg_03.002c",
    "GE07bhgce__u:253": "śrībhagavān uvāca Bhg_03.003 [=MBh_06,025.003]",
    "GE07bhgce__u:254": "loke 'smin dvividhā niṣṭhā purā proktā mayānagha Bhg_03.003a",
    "GE07bhgce__u:255": "jñānayogena sāṃkhyānāṃ karmayogena yoginām Bhg_03.003c [=MBh_06,025.003c]",
    "GE07bhgce__u:256": "na karmaṇām anārambhān naiṣkarmyaṃ puruṣo 'śnute Bhg_03.004a",
    "GE07bhgce__u:257": "na ca saṃnyasanād eva siddhiṃ samadhigacchati Bhg_03.004c",
    "GE07bhgce__u:258": "na hi kaś cit kṣaṇam api jātu tiṣṭhaty akarmakṛt Bhg_03.005a",
    "GE07bhgce__u:259": "kāryate hy avaśaḥ karma sarvaḥ prakṛtijair guṇaiḥ Bhg_03.005c",
    "GE07bhgce__u:260": "karmendriyāṇi saṃyamya ya āste manasā smaran Bhg_03.006a",
    "GE07bhgce__u:261": "indriyārthān vimūḍhātmā mithyācāraḥ sa ucyate Bhg_03.006c",
    "GE07bhgce__u:262": "yas tv indriyāṇi manasā niyamyārabhate 'rjuna Bhg_03.007a",
    "GE07bhgce__u:263": "karmendriyaiḥ karmayogam asaktaḥ sa viśiṣyate Bhg_03.007c",
    "GE07bhgce__u:264": "niyataṃ kuru karma tvaṃ karma jyāyo hy akarmaṇaḥ Bhg_03.008a",
    "GE07bhgce__u:265": "śarīrayātrāpi ca te na prasidhyed akarmaṇaḥ Bhg_03.008c [=MBh_06,025.008c]",
    "GE07bhgce__u:266": "yajñārthāt karmaṇo 'nyatra loko 'yaṃ karmabandhanaḥ Bhg_03.009a",
    "GE07bhgce__u:267": "tadarthaṃ karma kaunteya muktasaṅgaḥ samācara Bhg_03.009c",
    "GE07bhgce__u:268": "sahayajñāḥ prajāḥ sṛṣṭvā purovāca prajāpatiḥ Bhg_03.010a",
    "GE07bhgce__u:269": "anena prasaviṣyadhvam eṣa vo 'stv iṣṭakāmadhuk Bhg_03.010c",
    "GE07bhgce__u:270": "devān bhāvayatānena te devā bhāvayantu vaḥ Bhg_03.011a [=MBh_06,025.011a]",
    "GE07bhgce__u:271": "parasparaṃ bhāvayantaḥ śreyaḥ param avāpsyatha Bhg_03.011c",
    "GE07bhgce__u:272": "iṣṭān bhogān hi vo devā dāsyante yajñabhāvitāḥ Bhg_03.012a",
    "GE07bhgce__u:273": "tair dattān apradāyaibhyo yo bhuṅkte stena eva saḥ Bhg_03.012c",
    "GE07bhgce__u:274": "yajñaśiṣṭāśinaḥ santo mucyante sarvakilbiṣaiḥ Bhg_03.013a",
    "GE07bhgce__u:275": "bhuñjate te tv aghaṃ pāpā ye pacanty ātmakāraṇāt Bhg_03.013c",
    "GE07bhgce__u:276": "annād bhavanti bhūtāni parjanyād annasaṃbhavaḥ Bhg_03.014a",
    "GE07bhgce__u:277": "yajñād bhavati parjanyo yajñaḥ karmasamudbhavaḥ Bhg_03.014c",
    "GE07bhgce__u:278": "karma brahmodbhavaṃ viddhi brahmākṣarasamudbhavam Bhg_03.015a",
    "GE07bhgce__u:279": "tasmāt sarvagataṃ brahma nityaṃ yajñe pratiṣṭhitam Bhg_03.015c",
    "GE07bhgce__u:280": "evaṃ pravartitaṃ cakraṃ nānuvartayatīha yaḥ Bhg_03.016a [=MBh_06,025.016a]",
    "GE07bhgce__u:281": "aghāyur indriyārāmo moghaṃ pārtha sa jīvati Bhg_03.016c [=MBh_06,025.016c]",
    "GE07bhgce__u:282": "yas tv ātmaratir eva syād ātmatṛptaś ca mānavaḥ Bhg_03.017a",
    "GE07bhgce__u:283": "ātmany eva ca saṃtuṣṭas tasya kāryaṃ na vidyate Bhg_03.017c",
    "GE07bhgce__u:284": "naiva tasya kṛtenārtho nākṛteneha kaś cana Bhg_03.018a [=MBh_06,025.018a]",
    "GE07bhgce__u:285": "na cāsya sarvabhūteṣu kaś cid arthavyapāśrayaḥ Bhg_03.018c",
    "GE07bhgce__u:286": "tasmād asaktaḥ satataṃ kāryaṃ karma samācara Bhg_03.019a",
    "GE07bhgce__u:287": "asakto hy ācaran karma param āpnoti pūruṣaḥ Bhg_03.019c [=MBh_06,025.019c]",
    "GE07bhgce__u:288": "karmaṇaiva hi saṃsiddhim āsthitā janakādayaḥ Bhg_03.020a",
    "GE07bhgce__u:289": "lokasaṃgraham evāpi saṃpaśyan kartum arhasi Bhg_03.020c [=MBh_06,025.020c]",
    "GE07bhgce__u:290": "yad yad ācarati śreṣṭhas tat tad evetaro janaḥ Bhg_03.021a",
    "GE07bhgce__u:291": "sa yat pramāṇaṃ kurute lokas tad anuvartate Bhg_03.021c [=MBh_06,025.021c]",
    "GE07bhgce__u:292": "na me pārthāsti kartavyaṃ triṣu lokeṣu kiṃ cana Bhg_03.022a",
    "GE07bhgce__u:293": "nānavāptam avāptavyaṃ varta eva ca karmaṇi Bhg_03.022c [=MBh_06,025.022c]",
    "GE07bhgce__u:294": "yadi hy ahaṃ na varteyaṃ jātu karmaṇy atandritaḥ Bhg_03.023a",
    "GE07bhgce__u:295": "mama vartmānuvartante manuṣyāḥ pārtha sarvaśaḥ Bhg_03.023c",
    "GE07bhgce__u:296": "utsīdeyur ime lokā na kuryāṃ karma ced aham Bhg_03.024a [=MBh_06,025.024a]",
    "GE07bhgce__u:297": "saṃkarasya ca kartā syām upahanyām imāḥ prajāḥ Bhg_03.024c",
    "GE07bhgce__u:298": "saktāḥ karmaṇy avidvāṃso yathā kurvanti bhārata Bhg_03.025a",
    "GE07bhgce__u:299": "kuryād vidvāṃs tathāsaktaś cikīrṣur lokasaṃgraham Bhg_03.025c",
    "GE07bhgce__u:300": "na buddhibhedaṃ janayed ajñānāṃ karmasaṅginām Bhg_03.026a",
    "GE07bhgce__u:301": "joṣayet sarvakarmāṇi vidvān yuktaḥ samācaran Bhg_03.026c",
    "GE07bhgce__u:302": "prakṛteḥ kriyamāṇāni guṇaiḥ karmāṇi sarvaśaḥ Bhg_03.027a",
    "GE07bhgce__u:303": "ahaṃkāravimūḍhātmā kartāham iti manyate Bhg_03.027c [=MBh_06,025.027c]",
    "GE07bhgce__u:304": "tattvavit tu mahābāho guṇakarmavibhāgayoḥ Bhg_03.028a [=MBh_06,025.028a]",
    "GE07bhgce__u:305": "guṇā guṇeṣu vartanta iti matvā na sajjate Bhg_03.028c [=MBh_06,025.028c]",
    "GE07bhgce__u:306": "prakṛter guṇasaṃmūḍhāḥ sajjante guṇakarmasu Bhg_03.029a [=MBh_06,025.029a]",
    "GE07bhgce__u:307": "tān akṛtsnavido mandān kṛtsnavin na vicālayet Bhg_03.029c",
    "GE07bhgce__u:308": "mayi sarvāṇi karmāṇi saṃnyasyādhyātmacetasā Bhg_03.030a [=MBh_06,025.030a]",
    "GE07bhgce__u:309": "nirāśīr nirmamo bhūtvā yudhyasva vigatajvaraḥ Bhg_03.030c",
    "GE07bhgce__u:310": "ye me matam idaṃ nityam anutiṣṭhanti mānavāḥ Bhg_03.031a",
    "GE07bhgce__u:311": "śraddhāvanto 'nasūyanto mucyante te 'pi karmabhiḥ Bhg_03.031c",
    "GE07bhgce__u:312": "ye tv etad abhyasūyanto nānutiṣṭhanti me matam Bhg_03.032a",
    "GE07bhgce__u:313": "sarvajñānavimūḍhāṃs tān viddhi naṣṭān acetasaḥ Bhg_03.032c",
    "GE07bhgce__u:314": "sadṛśaṃ ceṣṭate svasyāḥ prakṛter jñānavān api Bhg_03.033a",
    "GE07bhgce__u:315": "prakṛtiṃ yānti bhūtāni nigrahaḥ kiṃ kariṣyati Bhg_03.033c",
    "GE07bhgce__u:316": "indriyasyendriyasyārthe rāgadveṣau vyavasthitau Bhg_03.034a",
    "GE07bhgce__u:317": "tayor na vaśam āgacchet tau hy asya paripanthinau Bhg_03.034c",
    "GE07bhgce__u:318": "śreyān svadharmo viguṇaḥ paradharmāt svanuṣṭhitāt Bhg_03.035a",
    "GE07bhgce__u:319": "svadharme nidhanaṃ śreyaḥ paradharmo bhayāvahaḥ Bhg_03.035c",
    "GE07bhgce__u:320": "arjuna uvāca Bhg_03.036 [=MBh_06,025.036]",
    "GE07bhgce__u:321": "atha kena prayukto 'yaṃ pāpaṃ carati pūruṣaḥ Bhg_03.036a",
    "GE07bhgce__u:322": "anicchann api vārṣṇeya balād iva niyojitaḥ Bhg_03.036c [=MBh_06,025.036c]",
    "GE07bhgce__u:323": "śrībhagavān uvāca Bhg_03.037 [=MBh_06,025.037]",
    "GE07bhgce__u:324": "kāma eṣa krodha eṣa rajoguṇasamudbhavaḥ Bhg_03.037a [=MBh_06,025.037a]",
    "GE07bhgce__u:325": "mahāśano mahāpāpmā viddhy enam iha vairiṇam Bhg_03.037c [=MBh_06,025.037c]",
    "GE07bhgce__u:326": "dhūmenāvriyate vahnir yathādarśo malena ca Bhg_03.038a [=MBh_06,025.038a]",
    "GE07bhgce__u:327": "yatholbenāvṛto garbhas tathā tenedam āvṛtam Bhg_03.038c [=MBh_06,025.038c]",
    "GE07bhgce__u:328": "āvṛtaṃ jñānam etena jñānino nityavairiṇā Bhg_03.039a [=MBh_06,025.039a]",
    "GE07bhgce__u:329": "kāmarūpeṇa kaunteya duṣpūreṇānalena ca Bhg_03.039c [=MBh_06,025.039c]",
    "GE07bhgce__u:330": "indriyāṇi mano buddhir asyādhiṣṭhānam ucyate Bhg_03.040a",
    "GE07bhgce__u:331": "etair vimohayaty eṣa jñānam āvṛtya dehinam Bhg_03.040c [=MBh_06,025.040c]",
    "GE07bhgce__u:332": "tasmāt tvam indriyāṇy ādau niyamya bharatarṣabha Bhg_03.041a",
    "GE07bhgce__u:333": "pāpmānaṃ prajahihy enaṃ jñānavijñānanāśanam Bhg_03.041c [=MBh_06,025.041c]",
    "GE07bhgce__u:334": "indriyāṇi parāṇy āhur indriyebhyaḥ paraṃ manaḥ Bhg_03.042a",
    "GE07bhgce__u:335": "manasas tu parā buddhir yo buddheḥ paratas tu saḥ Bhg_03.042c",
    "GE07bhgce__u:336": "evaṃ buddheḥ paraṃ buddhvā saṃstabhyātmānam ātmanā Bhg_03.043a",
    "GE07bhgce__u:337": "jahi śatruṃ mahābāho kāmarūpaṃ durāsadam Bhg_03.043c [=MBh_06,025.043c]",
    "GE07bhgce__u:338": "śrībhagavān uvāca Bhg_04.001 [=MBh_06,026.001]",
    "GE07bhgce__u:339": "imaṃ vivasvate yogaṃ proktavān aham avyayam Bhg_04.001a [=MBh_06,026.001a]",
    "GE07bhgce__u:340": "vivasvān manave prāha manur ikṣvākave 'bravīt Bhg_04.001c",
    "GE07bhgce__u:341": "evaṃ paraṃparāprāptam imaṃ rājarṣayo viduḥ Bhg_04.002a [=MBh_06,026.002a]",
    "GE07bhgce__u:342": "sa kāleneha mahatā yogo naṣṭaḥ paraṃtapa Bhg_04.002c [=MBh_06,026.002c]",
    "GE07bhgce__u:343": "sa evāyaṃ mayā te 'dya yogaḥ proktaḥ purātanaḥ Bhg_04.003a",
    "GE07bhgce__u:344": "bhakto 'si me sakhā ceti rahasyaṃ hy etad uttamam Bhg_04.003c",
    "GE07bhgce__u:345": "arjuna uvāca Bhg_04.004 [=MBh_06,026.004]",
    "GE07bhgce__u:346": "aparaṃ bhavato janma paraṃ janma vivasvataḥ Bhg_04.004a [=MBh_06,026.004a]",
    "GE07bhgce__u:347": "katham etad vijānīyāṃ tvam ādau proktavān iti Bhg_04.004c",
    "GE07bhgce__u:348": "śrībhagavān uvāca Bhg_04.005 [=MBh_06,026.005]",
    "GE07bhgce__u:349": "bahūni me vyatītāni janmāni tava cārjuna Bhg_04.005a [=MBh_06,026.005a]",
    "GE07bhgce__u:350": "tāny ahaṃ veda sarvāṇi na tvaṃ vettha paraṃtapa Bhg_04.005c",
    "GE07bhgce__u:351": "ajo 'pi sann avyayātmā bhūtānām īśvaro 'pi san Bhg_04.006a",
    "GE07bhgce__u:352": "prakṛtiṃ svām adhiṣṭhāya saṃbhavāmy ātmamāyayā Bhg_04.006c",
    "GE07bhgce__u:353": "yadā yadā hi dharmasya glānir bhavati bhārata Bhg_04.007a",
    "GE07bhgce__u:354": "abhyutthānam adharmasya tadātmānaṃ sṛjāmy aham Bhg_04.007c",
    "GE07bhgce__u:355": "paritrāṇāya sādhūnāṃ vināśāya ca duṣkṛtām Bhg_04.008a [=MBh_06,026.008a]",
    "GE07bhgce__u:356": "dharmasaṃsthāpanārthāya saṃbhavāmi yuge yuge Bhg_04.008c",
    "GE07bhgce__u:357": "janma karma ca me divyam evaṃ yo vetti tattvataḥ Bhg_04.009a",
    "GE07bhgce__u:358": "tyaktvā dehaṃ punarjanma naiti mām eti so 'rjuna Bhg_04.009c",
    "GE07bhgce__u:359": "vītarāgabhayakrodhā manmayā mām upāśritāḥ Bhg_04.010a [=MBh_06,026.010a]",
    "GE07bhgce__u:360": "bahavo jñānatapasā pūtā madbhāvam āgatāḥ Bhg_04.010c [=MBh_06,026.010c]",
    "GE07bhgce__u:361": "ye yathā māṃ prapadyante tāṃs tathaiva bhajāmy aham Bhg_04.011a",
    "GE07bhgce__u:362": "mama vartmānuvartante manuṣyāḥ pārtha sarvaśaḥ Bhg_04.011c",
    "GE07bhgce__u:363": "kāṅkṣantaḥ karmaṇāṃ siddhiṃ yajanta iha devatāḥ Bhg_04.012a",
    "GE07bhgce__u:364": "kṣipraṃ hi mānuṣe loke siddhir bhavati karmajā Bhg_04.012c",
    "GE07bhgce__u:365": "cāturvarṇyaṃ mayā sṛṣṭaṃ guṇakarmavibhāgaśaḥ Bhg_04.013a",
    "GE07bhgce__u:366": "tasya kartāram api māṃ viddhy akartāram avyayam Bhg_04.013c",
    "GE07bhgce__u:367": "na māṃ karmāṇi limpanti na me karmaphale spṛhā Bhg_04.014a",
    "GE07bhgce__u:368": "iti māṃ yo 'bhijānāti karmabhir na sa badhyate Bhg_04.014c",
    "GE07bhgce__u:369": "evaṃ jñātvā kṛtaṃ karma pūrvair api mumukṣubhiḥ Bhg_04.015a",
    "GE07bhgce__u:370": "kuru karmaiva tasmāt tvaṃ pūrvaiḥ pūrvataraṃ kṛtam Bhg_04.015c",
    "GE07bhgce__u:371": "kiṃ karma kim akarmeti kavayo 'py atra mohitāḥ Bhg_04.016a",
    "GE07bhgce__u:372": "tat te karma pravakṣyāmi yaj jñātvā mokṣyase 'śubhāt Bhg_04.016c",
    "GE07bhgce__u:373": "karmaṇo hy api boddhavyaṃ boddhavyaṃ ca vikarmaṇaḥ Bhg_04.017a",
    "GE07bhgce__u:374": "akarmaṇaś ca boddhavyaṃ gahanā karmaṇo gatiḥ Bhg_04.017c",
    "GE07bhgce__u:375": "karmaṇy akarma yaḥ paśyed akarmaṇi ca karma yaḥ Bhg_04.018a",
    "GE07bhgce__u:376": "sa buddhimān manuṣyeṣu sa yuktaḥ kṛtsnakarmakṛt Bhg_04.018c",
    "GE07bhgce__u:377": "yasya sarve samārambhāḥ kāmasaṃkalpavarjitāḥ Bhg_04.019a",
    "GE07bhgce__u:378": "jñānāgnidagdhakarmāṇaṃ tam āhuḥ paṇḍitaṃ budhāḥ Bhg_04.019c",
    "GE07bhgce__u:379": "tyaktvā karmaphalāsaṅgaṃ nityatṛpto nirāśrayaḥ Bhg_04.020a",
    "GE07bhgce__u:380": "karmaṇy abhipravṛtto 'pi naiva kiṃ cit karoti saḥ Bhg_04.020c",
    "GE07bhgce__u:381": "nirāśīr yatacittātmā tyaktasarvaparigrahaḥ Bhg_04.021a [=MBh_06,026.021a]",
    "GE07bhgce__u:382": "śārīraṃ kevalaṃ karma kurvan nāpnoti kilbiṣam Bhg_04.021c",
    "GE07bhgce__u:383": "yadṛcchālābhasaṃtuṣṭo dvaṃdvātīto vimatsaraḥ Bhg_04.022a",
    "GE07bhgce__u:384": "samaḥ siddhāv asiddhau ca kṛtvāpi na nibadhyate Bhg_04.022c",
    "GE07bhgce__u:385": "gatasaṅgasya muktasya jñānāvasthitacetasaḥ Bhg_04.023a [=MBh_06,026.023a]",
    "GE07bhgce__u:386": "yajñāyācarataḥ karma samagraṃ pravilīyate Bhg_04.023c [=MBh_06,026.023c]",
    "GE07bhgce__u:387": "brahmārpaṇaṃ brahmahavir brahmāgnau brahmaṇā hutam Bhg_04.024a",
    "GE07bhgce__u:388": "brahmaiva tena gantavyaṃ brahmakarmasamādhinā Bhg_04.024c",
    "GE07bhgce__u:389": "daivam evāpare yajñaṃ yoginaḥ paryupāsate Bhg_04.025a [=MBh_06,026.025a]",
    "GE07bhgce__u:390": "brahmāgnāv apare yajñaṃ yajñenaivopajuhvati Bhg_04.025c [=MBh_06,026.025c]",
    "GE07bhgce__u:391": "śrotrādīnīndriyāṇy anye saṃyamāgniṣu juhvati Bhg_04.026a",
    "GE07bhgce__u:392": "śabdādīn viṣayān anya indriyāgniṣu juhvati Bhg_04.026c [=MBh_06,026.026c]",
    "GE07bhgce__u:393": "sarvāṇīndriyakarmāṇi prāṇakarmāṇi cāpare Bhg_04.027a [=MBh_06,026.027a]",
    "GE07bhgce__u:394": "ātmasaṃyamayogāgnau juhvati jñānadīpite Bhg_04.027c [=MBh_06,026.027c]",
    "GE07bhgce__u:395": "dravyayajñās tapoyajñā yogayajñās tathāpare Bhg_04.028a [=MBh_06,026.028a]",
    "GE07bhgce__u:396": "svādhyāyajñānayajñāś ca yatayaḥ saṃśitavratāḥ Bhg_04.028c",
    "GE07bhgce__u:397": "apāne juhvati prāṇaṃ prāṇe 'pānaṃ tathāpare Bhg_04.029a [=MBh_06,026.029a]",
    "GE07bhgce__u:398": "prāṇāpānagatī ruddhvā prāṇāyāmaparāyaṇāḥ Bhg_04.029c [=MBh_06,026.029c]",
    "GE07bhgce__u:399": "apare niyatāhārāḥ prāṇān prāṇeṣu juhvati Bhg_04.030a [=MBh_06,026.030a]",
    "GE07bhgce__u:400": "sarve 'py ete yajñavido yajñakṣapitakalmaṣāḥ Bhg_04.030c",
    "GE07bhgce__u:401": "yajñaśiṣṭāmṛtabhujo yānti brahma sanātanam Bhg_04.031a [=MBh_06,026.031a]",
    "GE07bhgce__u:402": "nāyaṃ loko 'sty ayajñasya kuto 'nyaḥ kurusattama Bhg_04.031c",
    "GE07bhgce__u:403": "evaṃ bahuvidhā yajñā vitatā brahmaṇo mukhe Bhg_04.032a [=MBh_06,026.032a]",
    "GE07bhgce__u:404": "karmajān viddhi tān sarvān evaṃ jñātvā vimokṣyase Bhg_04.032c",
    "GE07bhgce__u:405": "śreyān dravyamayād yajñāj jñānayajñaḥ paraṃtapa Bhg_04.033a",
    "GE07bhgce__u:406": "sarvaṃ karmākhilaṃ pārtha jñāne parisamāpyate Bhg_04.033c",
    "GE07bhgce__u:407": "tad viddhi praṇipātena paripraśnena sevayā Bhg_04.034a [=MBh_06,026.034a]",
    "GE07bhgce__u:408": "upadekṣyanti te jñānaṃ jñāninas tattvadarśinaḥ Bhg_04.034c",
    "GE07bhgce__u:409": "yaj jñātvā na punar moham evaṃ yāsyasi pāṇḍava Bhg_04.035a",
    "GE07bhgce__u:410": "yena bhūtāny aśeṣeṇa drakṣyasy ātmany atho mayi Bhg_04.035c",
    "GE07bhgce__u:411": "api ced asi pāpebhyaḥ sarvebhyaḥ pāpakṛttamaḥ Bhg_04.036a",
    "GE07bhgce__u:412": "sarvaṃ jñānaplavenaiva vṛjinaṃ saṃtariṣyasi Bhg_04.036c [=MBh_06,026.036c]",
    "GE07bhgce__u:413": "yathaidhāṃsi samiddho 'gnir bhasmasāt kurute 'rjuna Bhg_04.037a",
    "GE07bhgce__u:414": "jñānāgniḥ sarvakarmāṇi bhasmasāt kurute tathā Bhg_04.037c",
    "GE07bhgce__u:415": "na hi jñānena sadṛśaṃ pavitram iha vidyate Bhg_04.038a [=MBh_06,026.038a]",
    "GE07bhgce__u:416": "tat svayaṃ yogasaṃsiddhaḥ kālenātmani vindati Bhg_04.038c",
    "GE07bhgce__u:417": "śraddhāvāṃl labhate jñānaṃ tatparaḥ saṃyatendriyaḥ Bhg_04.039a",
    "GE07bhgce__u:418": "jñānaṃ labdhvā parāṃ śāntim acireṇādhigacchati Bhg_04.039c",
    "GE07bhgce__u:419": "ajñaś cāśraddadhānaś ca saṃśayātmā vinaśyati Bhg_04.040a",
    "GE07bhgce__u:420": "nāyaṃ loko 'sti na paro na sukhaṃ saṃśayātmanaḥ Bhg_04.040c",
    "GE07bhgce__u:421": "yogasaṃnyastakarmāṇaṃ jñānasaṃchinnasaṃśayam Bhg_04.041a",
    "GE07bhgce__u:422": "ātmavantaṃ na karmāṇi nibadhnanti dhanaṃjaya Bhg_04.041c",
    "GE07bhgce__u:423": "tasmād ajñānasaṃbhūtaṃ hṛtsthaṃ jñānāsinātmanaḥ Bhg_04.042a",
    "GE07bhgce__u:424": "chittvainaṃ saṃśayaṃ yogam ātiṣṭhottiṣṭha bhārata Bhg_04.042c",
    "GE07bhgce__u:425": "arjuna uvāca Bhg_05.001 [=MBh_06,027.001]",
    "GE07bhgce__u:426": "saṃnyāsaṃ karmaṇāṃ kṛṣṇa punar yogaṃ ca śaṃsasi Bhg_05.001a",
    "GE07bhgce__u:427": "yac chreya etayor ekaṃ tan me brūhi suniścitam Bhg_05.001c",
    "GE07bhgce__u:428": "śrībhagavān uvāca Bhg_05.002 [=MBh_06,027.002]",
    "GE07bhgce__u:429": "saṃnyāsaḥ karmayogaś ca niḥśreyasakarāv ubhau Bhg_05.002a",
    "GE07bhgce__u:430": "tayos tu karmasaṃnyāsāt karmayogo viśiṣyate Bhg_05.002c [=MBh_06,027.002c]",
    "GE07bhgce__u:431": "jñeyaḥ sa nityasaṃnyāsī yo na dveṣṭi na kāṅkṣati Bhg_05.003a",
    "GE07bhgce__u:432": "nirdvaṃdvo hi mahābāho sukhaṃ bandhāt pramucyate Bhg_05.003c",
    "GE07bhgce__u:433": "sāṃkhyayogau pṛthag bālāḥ pravadanti na paṇḍitāḥ Bhg_05.004a",
    "GE07bhgce__u:434": "ekam apy āsthitaḥ samyag ubhayor vindate phalam Bhg_05.004c",
    "GE07bhgce__u:435": "yat sāṃkhyaiḥ prāpyate sthānaṃ tad yogair api gamyate Bhg_05.005a",
    "GE07bhgce__u:436": "ekaṃ sāṃkhyaṃ ca yogaṃ ca yaḥ paśyati sa paśyati Bhg_05.005c",
    "GE07bhgce__u:437": "saṃnyāsas tu mahābāho duḥkham āptum ayogataḥ Bhg_05.006a",
    "GE07bhgce__u:438": "yogayukto munir brahma nacireṇādhigacchati Bhg_05.006c [=MBh_06,027.006c]",
    "GE07bhgce__u:439": "yogayukto viśuddhātmā vijitātmā jitendriyaḥ Bhg_05.007a [=MBh_06,027.007a]",
    "GE07bhgce__u:440": "sarvabhūtātmabhūtātmā kurvann api na lipyate Bhg_05.007c",
    "GE07bhgce__u:441": "naiva kiṃ cit karomīti yukto manyeta tattvavit Bhg_05.008a",
    "GE07bhgce__u:442": "paśyañ śṛṇvan spṛśañ jighrann aśnan gacchan svapañ śvasan Bhg_05.008c",
    "GE07bhgce__u:443": "pralapan visṛjan gṛhṇann unmiṣan nimiṣann api Bhg_05.009a",
    "GE07bhgce__u:444": "indriyāṇīndriyārtheṣu vartanta iti dhārayan Bhg_05.009c [=MBh_06,027.009c]",
    "GE07bhgce__u:445": "brahmaṇy ādhāya karmāṇi saṅgaṃ tyaktvā karoti yaḥ Bhg_05.010a",
    "GE07bhgce__u:446": "lipyate na sa pāpena padmapatram ivāmbhasā Bhg_05.010c [=MBh_06,027.010c]",
    "GE07bhgce__u:447": "kāyena manasā buddhyā kevalair indriyair api Bhg_05.011a",
    "GE07bhgce__u:448": "yoginaḥ karma kurvanti saṅgaṃ tyaktvātmaśuddhaye Bhg_05.011c",
    "GE07bhgce__u:449": "yuktaḥ karmaphalaṃ tyaktvā śāntim āpnoti naiṣṭhikīm Bhg_05.012a",
    "GE07bhgce__u:450": "ayuktaḥ kāmakāreṇa phale sakto nibadhyate Bhg_05.012c [=MBh_06,027.012c]",
    "GE07bhgce__u:451": "sarvakarmāṇi manasā saṃnyasyāste sukhaṃ vaśī Bhg_05.013a",
    "GE07bhgce__u:452": "navadvāre pure dehī naiva kurvan na kārayan Bhg_05.013c [=MBh_06,027.013c]",
    "GE07bhgce__u:453": "na kartṛtvaṃ na karmāṇi lokasya sṛjati prabhuḥ Bhg_05.014a",
    "GE07bhgce__u:454": "na karmaphalasaṃyogaṃ svabhāvas tu pravartate Bhg_05.014c",
    "GE07bhgce__u:455": "nādatte kasya cit pāpaṃ na caiva sukṛtaṃ vibhuḥ Bhg_05.015a",
    "GE07bhgce__u:456": "ajñānenāvṛtaṃ jñānaṃ tena muhyanti jantavaḥ Bhg_05.015c [=MBh_06,027.015c]",
    "GE07bhgce__u:457": "jñānena tu tad ajñānaṃ yeṣāṃ nāśitam ātmanaḥ Bhg_05.016a",
    "GE07bhgce__u:458": "teṣām ādityavaj jñānaṃ prakāśayati tatparam Bhg_05.016c [=MBh_06,027.016c]",
    "GE07bhgce__u:459": "tadbuddhayas tadātmānas tanniṣṭhās tatparāyaṇāḥ Bhg_05.017a",
    "GE07bhgce__u:460": "gacchanty apunarāvṛttiṃ jñānanirdhūtakalmaṣāḥ Bhg_05.017c",
    "GE07bhgce__u:461": "vidyāvinayasaṃpanne brāhmaṇe gavi hastini Bhg_05.018a [=MBh_06,027.018a]",
    "GE07bhgce__u:462": "śuni caiva śvapāke ca paṇḍitāḥ samadarśinaḥ Bhg_05.018c [=MBh_06,027.018c]",
    "GE07bhgce__u:463": "ihaiva tair jitaḥ sargo yeṣāṃ sāmye sthitaṃ manaḥ Bhg_05.019a",
    "GE07bhgce__u:464": "nirdoṣaṃ hi samaṃ brahma tasmād brahmaṇi te sthitāḥ Bhg_05.019c",
    "GE07bhgce__u:465": "na prahṛṣyet priyaṃ prāpya nodvijet prāpya cāpriyam Bhg_05.020a",
    "GE07bhgce__u:466": "sthirabuddhir asaṃmūḍho brahmavid brahmaṇi sthitaḥ Bhg_05.020c",
    "GE07bhgce__u:467": "bāhyasparśeṣv asaktātmā vindaty ātmani yat sukham Bhg_05.021a",
    "GE07bhgce__u:468": "sa brahmayogayuktātmā sukham akṣayam aśnute Bhg_05.021c [=MBh_06,027.021c]",
    "GE07bhgce__u:469": "ye hi saṃsparśajā bhogā duḥkhayonaya eva te Bhg_05.022a [=MBh_06,027.022a]",
    "GE07bhgce__u:470": "ādyantavantaḥ kaunteya na teṣu ramate budhaḥ Bhg_05.022c",
    "GE07bhgce__u:471": "śaknotīhaiva yaḥ soḍhuṃ prāk śarīravimokṣaṇāt Bhg_05.023a",
    "GE07bhgce__u:472": "kāmakrodhodbhavaṃ vegaṃ sa yuktaḥ sa sukhī naraḥ Bhg_05.023c",
    "GE07bhgce__u:473": "yo 'ntaḥsukho 'ntarārāmas tathāntarjyotir eva yaḥ Bhg_05.024a",
    "GE07bhgce__u:474": "sa yogī brahmanirvāṇaṃ brahmabhūto 'dhigacchati Bhg_05.024c",
    "GE07bhgce__u:475": "labhante brahmanirvāṇam ṛṣayaḥ kṣīṇakalmaṣāḥ Bhg_05.025a",
    "GE07bhgce__u:476": "chinnadvaidhā yatātmānaḥ sarvabhūtahite ratāḥ Bhg_05.025c",
    "GE07bhgce__u:477": "kāmakrodhaviyuktānāṃ yatīnāṃ yatacetasām Bhg_05.026a [=MBh_06,027.026a]",
    "GE07bhgce__u:478": "abhito brahmanirvāṇaṃ vartate viditātmanām Bhg_05.026c [=MBh_06,027.026c]",
    "GE07bhgce__u:479": "sparśān kṛtvā bahir bāhyāṃś cakṣuś caivāntare bhruvoḥ Bhg_05.027a",
    "GE07bhgce__u:480": "prāṇāpānau samau kṛtvā nāsābhyantaracāriṇau Bhg_05.027c [=MBh_06,027.027c]",
    "GE07bhgce__u:481": "yatendriyamanobuddhir munir mokṣaparāyaṇaḥ Bhg_05.028a [=MBh_06,027.028a]",
    "GE07bhgce__u:482": "vigatecchābhayakrodho yaḥ sadā mukta eva saḥ Bhg_05.028c",
    "GE07bhgce__u:483": "bhoktāraṃ yajñatapasāṃ sarvalokamaheśvaram Bhg_05.029a [=MBh_06,027.029a]",
    "GE07bhgce__u:484": "suhṛdaṃ sarvabhūtānāṃ jñātvā māṃ śāntim ṛcchati Bhg_05.029c",
    "GE07bhgce__u:485": "śrībhagavān uvāca Bhg_06.001 [=MBh_06,028.001]",
    "GE07bhgce__u:486": "anāśritaḥ karmaphalaṃ kāryaṃ karma karoti yaḥ Bhg_06.001a",
    "GE07bhgce__u:487": "sa saṃnyāsī ca yogī ca na niragnir na cākriyaḥ Bhg_06.001c",
    "GE07bhgce__u:488": "yaṃ saṃnyāsam iti prāhur yogaṃ taṃ viddhi pāṇḍava Bhg_06.002a",
    "GE07bhgce__u:489": "na hy asaṃnyastasaṃkalpo yogī bhavati kaś cana Bhg_06.002c",
    "GE07bhgce__u:490": "ārurukṣor muner yogaṃ karma kāraṇam ucyate Bhg_06.003a [=MBh_06,028.003a]",
    "GE07bhgce__u:491": "yogārūḍhasya tasyaiva śamaḥ kāraṇam ucyate Bhg_06.003c [=MBh_06,028.003c]",
    "GE07bhgce__u:492": "yadā hi nendriyārtheṣu na karmasv anuṣajjate Bhg_06.004a",
    "GE07bhgce__u:493": "sarvasaṃkalpasaṃnyāsī yogārūḍhas tadocyate Bhg_06.004c [=MBh_06,028.004c]",
    "GE07bhgce__u:494": "uddhared ātmanātmānaṃ nātmānam avasādayet Bhg_06.005a [=MBh_06,028.005a]",
    "GE07bhgce__u:495": "ātmaiva hy ātmano bandhur ātmaiva ripur ātmanaḥ Bhg_06.005c",
    "GE07bhgce__u:496": "bandhur ātmātmanas tasya yenātmaivātmanā jitaḥ Bhg_06.006a",
    "GE07bhgce__u:497": "anātmanas tu śatrutve vartetātmaiva śatruvat Bhg_06.006c",
    "GE07bhgce__u:498": "jitātmanaḥ praśāntasya paramātmā samāhitaḥ Bhg_06.007a [=MBh_06,028.007a]",
    "GE07bhgce__u:499": "śītoṣṇasukhaduḥkheṣu tathā mānāvamānayoḥ Bhg_06.007c [=MBh_06,028.007c]",
    "GE07bhgce__u:500": "jñānavijñānatṛptātmā kūṭastho vijitendriyaḥ Bhg_06.008a [=MBh_06,028.008a]",
    "GE07bhgce__u:501": "yukta ity ucyate yogī samaloṣṭāśmakāñcanaḥ Bhg_06.008c [=MBh_06,028.008c]",
    "GE07bhgce__u:502": "suhṛnmitrāryudāsīnamadhyasthadveṣyabandhuṣu Bhg_06.009a [=MBh_06,028.009a]",
    "GE07bhgce__u:503": "sādhuṣv api ca pāpeṣu samabuddhir viśiṣyate Bhg_06.009c [=MBh_06,028.009c]",
    "GE07bhgce__u:504": "yogī yuñjīta satatam ātmānaṃ rahasi sthitaḥ Bhg_06.010a [=MBh_06,028.010a]",
    "GE07bhgce__u:505": "ekākī yatacittātmā nirāśīr aparigrahaḥ Bhg_06.010c [=MBh_06,028.010c]",
    "GE07bhgce__u:506": "śucau deśe pratiṣṭhāpya sthiram āsanam ātmanaḥ Bhg_06.011a",
    "GE07bhgce__u:507": "nātyucchritaṃ nātinīcaṃ cailājinakuśottaram Bhg_06.011c [=MBh_06,028.011c]",
    "GE07bhgce__u:508": "tatraikāgraṃ manaḥ kṛtvā yatacittendriyakriyaḥ Bhg_06.012a",
    "GE07bhgce__u:509": "upaviśyāsane yuñjyād yogam ātmaviśuddhaye Bhg_06.012c [=MBh_06,028.012c]",
    "GE07bhgce__u:510": "samaṃ kāyaśirogrīvaṃ dhārayann acalaṃ sthiraḥ Bhg_06.013a",
    "GE07bhgce__u:511": "saṃprekṣya nāsikāgraṃ svaṃ diśaś cānavalokayan Bhg_06.013c",
    "GE07bhgce__u:512": "praśāntātmā vigatabhīr brahmacārivrate sthitaḥ Bhg_06.014a",
    "GE07bhgce__u:513": "manaḥ saṃyamya maccitto yukta āsīta matparaḥ Bhg_06.014c",
    "GE07bhgce__u:514": "yuñjann evaṃ sadātmānaṃ yogī niyatamānasaḥ Bhg_06.015a [=MBh_06,028.015a]",
    "GE07bhgce__u:515": "śāntiṃ nirvāṇaparamāṃ matsaṃsthām adhigacchati Bhg_06.015c",
    "GE07bhgce__u:516": "nātyaśnatas tu yogo 'sti na caikāntam anaśnataḥ Bhg_06.016a",
    "GE07bhgce__u:517": "na cātisvapnaśīlasya jāgrato naiva cārjuna Bhg_06.016c [=MBh_06,028.016c]",
    "GE07bhgce__u:518": "yuktāhāravihārasya yuktaceṣṭasya karmasu Bhg_06.017a [=MBh_06,028.017a]",
    "GE07bhgce__u:519": "yuktasvapnāvabodhasya yogo bhavati duḥkhahā Bhg_06.017c [=MBh_06,028.017c]",
    "GE07bhgce__u:520": "yadā viniyataṃ cittam ātmany evāvatiṣṭhate Bhg_06.018a [=MBh_06,028.018a]",
    "GE07bhgce__u:521": "niḥspṛhaḥ sarvakāmebhyo yukta ity ucyate tadā Bhg_06.018c",
    "GE07bhgce__u:522": "yathā dīpo nivātastho neṅgate sopamā smṛtā Bhg_06.019a [=MBh_06,028.019a]",
    "GE07bhgce__u:523": "yogino yatacittasya yuñjato yogam ātmanaḥ Bhg_06.019c [=MBh_06,028.019c]",
    "GE07bhgce__u:524": "yatroparamate cittaṃ niruddhaṃ yogasevayā Bhg_06.020a [=MBh_06,028.020a]",
    "GE07bhgce__u:525": "yatra caivātmanātmānaṃ paśyann ātmani tuṣyati Bhg_06.020c",
    "GE07bhgce__u:526": "sukham ātyantikaṃ yat tad buddhigrāhyam atīndriyam Bhg_06.021a",
    "GE07bhgce__u:527": "vetti yatra na caivāyaṃ sthitaś calati tattvataḥ Bhg_06.021c",
    "GE07bhgce__u:528": "yaṃ labdhvā cāparaṃ lābhaṃ manyate nādhikaṃ tataḥ Bhg_06.022a",
    "GE07bhgce__u:529": "yasmin sthito na duḥkhena guruṇāpi vicālyate Bhg_06.022c",
    "GE07bhgce__u:530": "taṃ vidyād duḥkhasaṃyogaviyogaṃ yogasaṃjñitam Bhg_06.023a",
    "GE07bhgce__u:531": "sa niścayena yoktavyo yogo 'nirviṇṇacetasā Bhg_06.023c [=MBh_06,028.023c]",
    "GE07bhgce__u:532": "saṃkalpaprabhavān kāmāṃs tyaktvā sarvān aśeṣataḥ Bhg_06.024a",
    "GE07bhgce__u:533": "manasaivendriyagrāmaṃ viniyamya samantataḥ Bhg_06.024c [=MBh_06,028.024c]",
    "GE07bhgce__u:534": "śanaiḥ śanair uparamed buddhyā dhṛtigṛhītayā Bhg_06.025a",
    "GE07bhgce__u:535": "ātmasaṃsthaṃ manaḥ kṛtvā na kiṃ cid api cintayet Bhg_06.025c",
    "GE07bhgce__u:536": "yato yato niścarati manaś cañcalam asthiram Bhg_06.026a [=MBh_06,028.026a]",
    "GE07bhgce__u:537": "tatas tato niyamyaitad ātmany eva vaśaṃ nayet Bhg_06.026c",
    "GE07bhgce__u:538": "praśāntamanasaṃ hy enaṃ yoginaṃ sukham uttamam Bhg_06.027a",
    "GE07bhgce__u:539": "upaiti śāntarajasaṃ brahmabhūtam akalmaṣam Bhg_06.027c [=MBh_06,028.027c]",
    "GE07bhgce__u:540": "yuñjann evaṃ sadātmānaṃ yogī vigatakalmaṣaḥ Bhg_06.028a [=MBh_06,028.028a]",
    "GE07bhgce__u:541": "sukhena brahmasaṃsparśam atyantaṃ sukham aśnute Bhg_06.028c",
    "GE07bhgce__u:542": "sarvabhūtastham ātmānaṃ sarvabhūtāni cātmani Bhg_06.029a",
    "GE07bhgce__u:543": "īkṣate yogayuktātmā sarvatra samadarśanaḥ Bhg_06.029c [=MBh_06,028.029c]",
    "GE07bhgce__u:544": "yo māṃ paśyati sarvatra sarvaṃ ca mayi paśyati Bhg_06.030a",
    "GE07bhgce__u:545": "tasyāhaṃ na praṇaśyāmi sa ca me na praṇaśyati Bhg_06.030c",
    "GE07bhgce__u:546": "sarvabhūtasthitaṃ yo māṃ bhajaty ekatvam āsthitaḥ Bhg_06.031a",
    "GE07bhgce__u:547": "sarvathā vartamāno 'pi sa yogī mayi vartate Bhg_06.031c [=MBh_06,028.031c]",
    "GE07bhgce__u:548": "ātmaupamyena sarvatra samaṃ paśyati yo 'rjuna Bhg_06.032a",
    "GE07bhgce__u:549": "sukhaṃ vā yadi vā duḥkhaṃ sa yogī paramo mataḥ Bhg_06.032c",
    "GE07bhgce__u:550": "arjuna uvāca Bhg_06.033 [=MBh_06,028.033]",
    "GE07bhgce__u:551": "yo 'yaṃ yogas tvayā proktaḥ sāmyena madhusūdana Bhg_06.033a",
    "GE07bhgce__u:552": "etasyāhaṃ na paśyāmi cañcalatvāt sthitiṃ sthirām Bhg_06.033c",
    "GE07bhgce__u:553": "cañcalaṃ hi manaḥ kṛṣṇa pramāthi balavad dṛḍham Bhg_06.034a",
    "GE07bhgce__u:554": "tasyāhaṃ nigrahaṃ manye vāyor iva suduṣkaram Bhg_06.034c",
    "GE07bhgce__u:555": "śrībhagavān uvāca Bhg_06.035 [=MBh_06,028.035]",
    "GE07bhgce__u:556": "asaṃśayaṃ mahābāho mano durnigrahaṃ calam Bhg_06.035a [=MBh_06,028.035a]",
    "GE07bhgce__u:557": "abhyāsena tu kaunteya vairāgyeṇa ca gṛhyate Bhg_06.035c [=MBh_06,028.035c]",
    "GE07bhgce__u:558": "asaṃyatātmanā yogo duṣprāpa iti me matiḥ Bhg_06.036a [=MBh_06,028.036a]",
    "GE07bhgce__u:559": "vaśyātmanā tu yatatā śakyo 'vāptum upāyataḥ Bhg_06.036c [=MBh_06,028.036c]",
    "GE07bhgce__u:560": "arjuna uvāca Bhg_06.037 [=MBh_06,028.037]",
    "GE07bhgce__u:561": "ayatiḥ śraddhayopeto yogāc calitamānasaḥ Bhg_06.037a [=MBh_06,028.037a]",
    "GE07bhgce__u:562": "aprāpya yogasaṃsiddhiṃ kāṃ gatiṃ kṛṣṇa gacchati Bhg_06.037c",
    "GE07bhgce__u:563": "kaccin nobhayavibhraṣṭaś chinnābhram iva naśyati Bhg_06.038a",
    "GE07bhgce__u:564": "apratiṣṭho mahābāho vimūḍho brahmaṇaḥ pathi Bhg_06.038c [=MBh_06,028.038c]",
    "GE07bhgce__u:565": "etan me saṃśayaṃ kṛṣṇa chettum arhasy aśeṣataḥ Bhg_06.039a",
    "GE07bhgce__u:566": "tvad anyaḥ saṃśayasyāsya chettā na hy upapadyate Bhg_06.039c",
    "GE07bhgce__u:567": "śrībhagavān uvāca Bhg_06.040 [=MBh_06,028.040]",
    "GE07bhgce__u:568": "pārtha naiveha nāmutra vināśas tasya vidyate Bhg_06.040a",
    "GE07bhgce__u:569": "na hi kalyāṇakṛt kaś cid durgatiṃ tāta gacchati Bhg_06.040c",
    "GE07bhgce__u:570": "prāpya puṇyakṛtāṃl lokān uṣitvā śāśvatīḥ samāḥ Bhg_06.041a",
    "GE07bhgce__u:571": "śucīnāṃ śrīmatāṃ gehe yogabhraṣṭo 'bhijāyate Bhg_06.041c",
    "GE07bhgce__u:572": "atha vā yoginām eva kule bhavati dhīmatām Bhg_06.042a [=MBh_06,028.042a]",
    "GE07bhgce__u:573": "etad dhi durlabhataraṃ loke janma yad īdṛśam Bhg_06.042c",
    "GE07bhgce__u:574": "tatra taṃ buddhisaṃyogaṃ labhate paurvadehikam Bhg_06.043a",
    "GE07bhgce__u:575": "yatate ca tato bhūyaḥ saṃsiddhau kurunandana Bhg_06.043c",
    "GE07bhgce__u:576": "pūrvābhyāsena tenaiva hriyate hy avaśo 'pi saḥ Bhg_06.044a",
    "GE07bhgce__u:577": "jijñāsur api yogasya śabdabrahmātivartate Bhg_06.044c [=MBh_06,028.044c]",
    "GE07bhgce__u:578": "prayatnād yatamānas tu yogī saṃśuddhakilbiṣaḥ Bhg_06.045a",
    "GE07bhgce__u:579": "anekajanmasaṃsiddhas tato yāti parāṃ gatim Bhg_06.045c [=MBh_06,028.045c]",
    "GE07bhgce__u:580": "tapasvibhyo 'dhiko yogī jñānibhyo 'pi mato 'dhikaḥ Bhg_06.046a",
    "GE07bhgce__u:581": "karmibhyaś cādhiko yogī tasmād yogī bhavārjuna Bhg_06.046c",
    "GE07bhgce__u:582": "yoginām api sarveṣāṃ madgatenāntarātmanā Bhg_06.047a [=MBh_06,028.047a]",
    "GE07bhgce__u:583": "śraddhāvān bhajate yo māṃ sa me yuktatamo mataḥ Bhg_06.047c",
    "GE07bhgce__u:584": "śrībhagavān uvāca Bhg_07.001 [=MBh_06,029.001]",
    "GE07bhgce__u:585": "mayy āsaktamanāḥ pārtha yogaṃ yuñjan madāśrayaḥ Bhg_07.001a",
    "GE07bhgce__u:586": "asaṃśayaṃ samagraṃ māṃ yathā jñāsyasi tac chṛṇu Bhg_07.001c",
    "GE07bhgce__u:587": "jñānaṃ te 'haṃ savijñānam idaṃ vakṣyāmy aśeṣataḥ Bhg_07.002a",
    "GE07bhgce__u:588": "yaj jñātvā neha bhūyo 'nyaj jñātavyam avaśiṣyate Bhg_07.002c",
    "GE07bhgce__u:589": "manuṣyāṇāṃ sahasreṣu kaś cid yatati siddhaye Bhg_07.003a",
    "GE07bhgce__u:590": "yatatām api siddhānāṃ kaś cin māṃ vetti tattvataḥ Bhg_07.003c",
    "GE07bhgce__u:591": "bhūmir āpo 'nalo vāyuḥ khaṃ mano buddhir eva ca Bhg_07.004a",
    "GE07bhgce__u:592": "ahaṃkāra itīyaṃ me bhinnā prakṛtir aṣṭadhā Bhg_07.004c [=MBh_06,029.004c]",
    "GE07bhgce__u:593": "apareyam itas tv anyāṃ prakṛtiṃ viddhi me parām Bhg_07.005a",
    "GE07bhgce__u:594": "jīvabhūtāṃ mahābāho yayedaṃ dhāryate jagat Bhg_07.005c [=MBh_06,029.005c]",
    "GE07bhgce__u:595": "etadyonīni bhūtāni sarvāṇīty upadhāraya Bhg_07.006a [=MBh_06,029.006a]",
    "GE07bhgce__u:596": "ahaṃ kṛtsnasya jagataḥ prabhavaḥ pralayas tathā Bhg_07.006c",
    "GE07bhgce__u:597": "mattaḥ parataraṃ nānyat kiṃ cid asti dhanaṃjaya Bhg_07.007a",
    "GE07bhgce__u:598": "mayi sarvam idaṃ protaṃ sūtre maṇigaṇā iva Bhg_07.007c [=MBh_06,029.007c]",
    "GE07bhgce__u:599": "raso 'ham apsu kaunteya prabhāsmi śaśisūryayoḥ Bhg_07.008a",
    "GE07bhgce__u:600": "praṇavaḥ sarvavedeṣu śabdaḥ khe pauruṣaṃ nṛṣu Bhg_07.008c",
    "GE07bhgce__u:601": "puṇyo gandhaḥ pṛthivyāṃ ca tejaś cāsmi vibhāvasau Bhg_07.009a",
    "GE07bhgce__u:602": "jīvanaṃ sarvabhūteṣu tapaś cāsmi tapasviṣu Bhg_07.009c [=MBh_06,029.009c]",
    "GE07bhgce__u:603": "bījaṃ māṃ sarvabhūtānāṃ viddhi pārtha sanātanam Bhg_07.010a",
    "GE07bhgce__u:604": "buddhir buddhimatām asmi tejas tejasvinām aham Bhg_07.010c",
    "GE07bhgce__u:605": "balaṃ balavatāṃ cāhaṃ kāmarāgavivarjitam Bhg_07.011a [=MBh_06,029.011a]",
    "GE07bhgce__u:606": "dharmāviruddho bhūteṣu kāmo 'smi bharatarṣabha Bhg_07.011c",
    "GE07bhgce__u:607": "ye caiva sāttvikā bhāvā rājasās tāmasāś ca ye Bhg_07.012a",
    "GE07bhgce__u:608": "matta eveti tān viddhi na tv ahaṃ teṣu te mayi Bhg_07.012c",
    "GE07bhgce__u:609": "tribhir guṇamayair bhāvair ebhiḥ sarvam idaṃ jagat Bhg_07.013a",
    "GE07bhgce__u:610": "mohitaṃ nābhijānāti mām ebhyaḥ param avyayam Bhg_07.013c",
    "GE07bhgce__u:611": "daivī hy eṣā guṇamayī mama māyā duratyayā Bhg_07.014a [=MBh_06,029.014a]",
    "GE07bhgce__u:612": "mām eva ye prapadyante māyām etāṃ taranti te Bhg_07.014c",
    "GE07bhgce__u:613": "na māṃ duṣkṛtino mūḍhāḥ prapadyante narādhamāḥ Bhg_07.015a",
    "GE07bhgce__u:614": "māyayāpahṛtajñānā āsuraṃ bhāvam āśritāḥ Bhg_07.015c [=MBh_06,029.015c]",
    "GE07bhgce__u:615": "caturvidhā bhajante māṃ janāḥ sukṛtino 'rjuna Bhg_07.016a",
    "GE07bhgce__u:616": "ārto jijñāsur arthārthī jñānī ca bharatarṣabha Bhg_07.016c",
    "GE07bhgce__u:617": "teṣāṃ jñānī nityayukta ekabhaktir viśiṣyate Bhg_07.017a [=MBh_06,029.017a]",
    "GE07bhgce__u:618": "priyo hi jñānino 'tyartham ahaṃ sa ca mama priyaḥ Bhg_07.017c",
    "GE07bhgce__u:619": "udārāḥ sarva evaite jñānī tv ātmaiva me matam Bhg_07.018a",
    "GE07bhgce__u:620": "āsthitaḥ sa hi yuktātmā mām evānuttamāṃ gatim Bhg_07.018c",
    "GE07bhgce__u:621": "bahūnāṃ janmanām ante jñānavān māṃ prapadyate Bhg_07.019a",
    "GE07bhgce__u:622": "vāsudevaḥ sarvam iti sa mahātmā sudurlabhaḥ Bhg_07.019c [=MBh_06,029.019c]",
    "GE07bhgce__u:623": "kāmais tais tair hṛtajñānāḥ prapadyante 'nyadevatāḥ Bhg_07.020a",
    "GE07bhgce__u:624": "taṃ taṃ niyamam āsthāya prakṛtyā niyatāḥ svayā Bhg_07.020c",
    "GE07bhgce__u:625": "yo yo yāṃ yāṃ tanuṃ bhaktaḥ śraddhayārcitum icchati Bhg_07.021a",
    "GE07bhgce__u:626": "tasya tasyācalāṃ śraddhāṃ tām eva vidadhāmy aham Bhg_07.021c",
    "GE07bhgce__u:627": "sa tayā śraddhayā yuktas tasyā rādhanam īhate Bhg_07.022a",
    "GE07bhgce__u:628": "labhate ca tataḥ kāmān mayaiva vihitān hi tān Bhg_07.022c",
    "GE07bhgce__u:629": "antavat tu phalaṃ teṣāṃ tad bhavaty alpamedhasām Bhg_07.023a",
    "GE07bhgce__u:630": "devān devayajo yānti madbhaktā yānti mām api Bhg_07.023c",
    "GE07bhgce__u:631": "avyaktaṃ vyaktim āpannaṃ manyante mām abuddhayaḥ Bhg_07.024a",
    "GE07bhgce__u:632": "paraṃ bhāvam ajānanto mamāvyayam anuttamam Bhg_07.024c [=MBh_06,029.024c]",
    "GE07bhgce__u:633": "nāhaṃ prakāśaḥ sarvasya yogamāyāsamāvṛtaḥ Bhg_07.025a [=MBh_06,029.025a]",
    "GE07bhgce__u:634": "mūḍho 'yaṃ nābhijānāti loko mām ajam avyayam Bhg_07.025c",
    "GE07bhgce__u:635": "vedāhaṃ samatītāni vartamānāni cārjuna Bhg_07.026a [=MBh_06,029.026a]",
    "GE07bhgce__u:636": "bhaviṣyāṇi ca bhūtāni māṃ tu veda na kaś cana Bhg_07.026c",
    "GE07bhgce__u:637": "icchādveṣasamutthena dvaṃdvamohena bhārata Bhg_07.027a [=MBh_06,029.027a]",
    "GE07bhgce__u:638": "sarvabhūtāni saṃmohaṃ sarge yānti paraṃtapa Bhg_07.027c [=MBh_06,029.027c]",
    "GE07bhgce__u:639": "yeṣāṃ tv antagataṃ pāpaṃ janānāṃ puṇyakarmaṇām Bhg_07.028a",
    "GE07bhgce__u:640": "te dvaṃdvamohanirmuktā bhajante māṃ dṛḍhavratāḥ Bhg_07.028c",
    "GE07bhgce__u:641": "jarāmaraṇamokṣāya mām āśritya yatanti ye Bhg_07.029a [=MBh_06,029.029a]",
    "GE07bhgce__u:642": "te brahma tad viduḥ kṛtsnam adhyātmaṃ karma cākhilam Bhg_07.029c",
    "GE07bhgce__u:643": "sādhibhūtādhidaivaṃ māṃ sādhiyajñaṃ ca ye viduḥ Bhg_07.030a",
    "GE07bhgce__u:644": "prayāṇakāle 'pi ca māṃ te vidur yuktacetasaḥ Bhg_07.030c",
    "GE07bhgce__u:645": "arjuna uvāca Bhg_08.001 [=MBh_06,030.001]",
    "GE07bhgce__u:646": "kiṃ tad brahma kim adhyātmaṃ kiṃ karma puruṣottama Bhg_08.001a",
    "GE07bhgce__u:647": "adhibhūtaṃ ca kiṃ proktam adhidaivaṃ kim ucyate Bhg_08.001c",
    "GE07bhgce__u:648": "adhiyajñaḥ kathaṃ ko 'tra dehe 'smin madhusūdana Bhg_08.002a",
    "GE07bhgce__u:649": "prayāṇakāle ca kathaṃ jñeyo 'si niyatātmabhiḥ Bhg_08.002c",
    "GE07bhgce__u:650": "śrībhagavān uvāca Bhg_08.003 [=MBh_06,030.003]",
    "GE07bhgce__u:651": "akṣaraṃ brahma paramaṃ svabhāvo 'dhyātmam ucyate Bhg_08.003a",
    "GE07bhgce__u:652": "bhūtabhāvodbhavakaro visargaḥ karmasaṃjñitaḥ Bhg_08.003c",
    "GE07bhgce__u:653": "adhibhūtaṃ kṣaro bhāvaḥ puruṣaś cādhidaivatam Bhg_08.004a",
    "GE07bhgce__u:654": "adhiyajño 'ham evātra dehe dehabhṛtāṃ vara Bhg_08.004c [=MBh_06,030.004c]",
    "GE07bhgce__u:655": "antakāle ca mām eva smaran muktvā kalevaram Bhg_08.005a [=MBh_06,030.005a]",
    "GE07bhgce__u:656": "yaḥ prayāti sa madbhāvaṃ yāti nāsty atra saṃśayaḥ Bhg_08.005c",
    "GE07bhgce__u:657": "yaṃ yaṃ vāpi smaran bhāvaṃ tyajaty ante kalevaram Bhg_08.006a",
    "GE07bhgce__u:658": "taṃ tam evaiti kaunteya sadā tadbhāvabhāvitaḥ Bhg_08.006c",
    "GE07bhgce__u:659": "tasmāt sarveṣu kāleṣu mām anusmara yudhya ca Bhg_08.007a",
    "GE07bhgce__u:660": "mayy arpitamanobuddhir mām evaiṣyasy asaṃśayaḥ Bhg_08.007c",
    "GE07bhgce__u:661": "abhyāsayogayuktena cetasā nānyagāminā Bhg_08.008a [=MBh_06,030.008a]",
    "GE07bhgce__u:662": "paramaṃ puruṣaṃ divyaṃ yāti pārthānucintayan Bhg_08.008c",
    "GE07bhgce__u:663": "kaviṃ purāṇam anuśāsitāram; aṇor aṇīyāṃsam anusmared yaḥ Bhg_08.009a",
    "GE07bhgce__u:664": "sarvasya dhātāram acintyarūpam; ādityavarṇaṃ tamasaḥ parastāt Bhg_08.009c",
    "GE07bhgce__u:665": "prayāṇakāle manasācalena; bhaktyā yukto yogabalena caiva Bhg_08.010a",
    "GE07bhgce__u:666": "bhruvor madhye prāṇam āveśya samyak; sa taṃ paraṃ puruṣam upaiti divyam",
    "GE07bhgce__u:667": "yad akṣaraṃ vedavido vadanti; viśanti yad yatayo vītarāgāḥ Bhg_08.011a",
    "GE07bhgce__u:668": "yad icchanto brahmacaryaṃ caranti; tat te padaṃ saṃgraheṇa pravakṣye Bhg_08.011c [=MBh_06,030.011c]",
    "GE07bhgce__u:669": "sarvadvārāṇi saṃyamya mano hṛdi nirudhya ca Bhg_08.012a [=MBh_06,030.012a]",
    "GE07bhgce__u:670": "mūrdhny ādhāyātmanaḥ prāṇam āsthito yogadhāraṇām Bhg_08.012c",
    "GE07bhgce__u:671": "om ity ekākṣaraṃ brahma vyāharan mām anusmaran Bhg_08.013a",
    "GE07bhgce__u:672": "yaḥ prayāti tyajan dehaṃ sa yāti paramāṃ gatim Bhg_08.013c",
    "GE07bhgce__u:673": "ananyacetāḥ satataṃ yo māṃ smarati nityaśaḥ Bhg_08.014a [=MBh_06,030.014a]",
    "GE07bhgce__u:674": "tasyāhaṃ sulabhaḥ pārtha nityayuktasya yoginaḥ Bhg_08.014c",
    "GE07bhgce__u:675": "mām upetya punarjanma duḥkhālayam aśāśvatam Bhg_08.015a [=MBh_06,030.015a]",
    "GE07bhgce__u:676": "nāpnuvanti mahātmānaḥ saṃsiddhiṃ paramāṃ gatāḥ Bhg_08.015c",
    "GE07bhgce__u:677": "ā brahmabhuvanāl lokāḥ punarāvartino 'rjuna Bhg_08.016a [=MBh_06,030.016a]",
    "GE07bhgce__u:678": "mām upetya tu kaunteya punarjanma na vidyate Bhg_08.016c",
    "GE07bhgce__u:679": "sahasrayugaparyantam ahar yad brahmaṇo viduḥ Bhg_08.017a",
    "GE07bhgce__u:680": "rātriṃ yugasahasrāntāṃ te 'horātravido janāḥ Bhg_08.017c",
    "GE07bhgce__u:681": "avyaktād vyaktayaḥ sarvāḥ prabhavanty aharāgame Bhg_08.018a",
    "GE07bhgce__u:682": "rātryāgame pralīyante tatraivāvyaktasaṃjñake Bhg_08.018c",
    "GE07bhgce__u:683": "bhūtagrāmaḥ sa evāyaṃ bhūtvā bhūtvā pralīyate Bhg_08.019a",
    "GE07bhgce__u:684": "rātryāgame 'vaśaḥ pārtha prabhavaty aharāgame Bhg_08.019c",
    "GE07bhgce__u:685": "paras tasmāt tu bhāvo 'nyo 'vyakto 'vyaktāt sanātanaḥ Bhg_08.020a",
    "GE07bhgce__u:686": "yaḥ sa sarveṣu bhūteṣu naśyatsu na vinaśyati Bhg_08.020c",
    "GE07bhgce__u:687": "avyakto 'kṣara ity uktas tam āhuḥ paramāṃ gatim Bhg_08.021a",
    "GE07bhgce__u:688": "yaṃ prāpya na nivartante tad dhāma paramaṃ mama Bhg_08.021c",
    "GE07bhgce__u:689": "puruṣaḥ sa paraḥ pārtha bhaktyā labhyas tv ananyayā Bhg_08.022a",
    "GE07bhgce__u:690": "yasyāntaḥsthāni bhūtāni yena sarvam idaṃ tatam Bhg_08.022c",
    "GE07bhgce__u:691": "yatra kāle tv anāvṛttim āvṛttiṃ caiva yoginaḥ Bhg_08.023a",
    "GE07bhgce__u:692": "prayātā yānti taṃ kālaṃ vakṣyāmi bharatarṣabha Bhg_08.023c",
    "GE07bhgce__u:693": "agnir jyotir ahaḥ śuklaḥ ṣaṇmāsā uttarāyaṇam Bhg_08.024a",
    "GE07bhgce__u:694": "tatra prayātā gacchanti brahma brahmavido janāḥ Bhg_08.024c",
    "GE07bhgce__u:695": "dhūmo rātris tathā kṛṣṇaḥ ṣaṇmāsā dakṣiṇāyanam Bhg_08.025a",
    "GE07bhgce__u:696": "tatra cāndramasaṃ jyotir yogī prāpya nivartate Bhg_08.025c",
    "GE07bhgce__u:697": "śuklakṛṣṇe gatī hy ete jagataḥ śāśvate mate Bhg_08.026a [=MBh_06,030.026a]",
    "GE07bhgce__u:698": "ekayā yāty anāvṛttim anyayāvartate punaḥ Bhg_08.026c [=MBh_06,030.026c]",
    "GE07bhgce__u:699": "naite sṛtī pārtha jānan yogī muhyati kaś cana Bhg_08.027a",
    "GE07bhgce__u:700": "tasmāt sarveṣu kāleṣu yogayukto bhavārjuna Bhg_08.027c [=MBh_06,030.027c]",
    "GE07bhgce__u:701": "vedeṣu yajñeṣu tapaḥsu caiva; dāneṣu yat puṇyaphalaṃ pradiṣṭam Bhg_08.028a",
    "GE07bhgce__u:702": "atyeti tat sarvam idaṃ viditvā; yogī paraṃ sthānam upaiti cādyam Bhg_08.028c [=MBh_06,030.028c]",
    "GE07bhgce__u:703": "śrībhagavān uvāca Bhg_09.001 [=MBh_06,031.001]",
    "GE07bhgce__u:704": "idaṃ tu te guhyatamaṃ pravakṣyāmy anasūyave Bhg_09.001a [=MBh_06,031.001a]",
    "GE07bhgce__u:705": "jñānaṃ vijñānasahitaṃ yaj jñātvā mokṣyase 'śubhāt Bhg_09.001c",
    "GE07bhgce__u:706": "rājavidyā rājaguhyaṃ pavitram idam uttamam Bhg_09.002a [=MBh_06,031.002a]",
    "GE07bhgce__u:707": "pratyakṣāvagamaṃ dharmyaṃ susukhaṃ kartum avyayam Bhg_09.002c",
    "GE07bhgce__u:708": "aśraddadhānāḥ puruṣā dharmasyāsya paraṃtapa Bhg_09.003a [=MBh_06,031.003a]",
    "GE07bhgce__u:709": "aprāpya māṃ nivartante mṛtyusaṃsāravartmani Bhg_09.003c [=MBh_06,031.003c]",
    "GE07bhgce__u:710": "mayā tatam idaṃ sarvaṃ jagad avyaktamūrtinā Bhg_09.004a [=MBh_06,031.004a]",
    "GE07bhgce__u:711": "matsthāni sarvabhūtāni na cāhaṃ teṣv avasthitaḥ Bhg_09.004c",
    "GE07bhgce__u:712": "na ca matsthāni bhūtāni paśya me yogam aiśvaram Bhg_09.005a",
    "GE07bhgce__u:713": "bhūtabhṛn na ca bhūtastho mamātmā bhūtabhāvanaḥ Bhg_09.005c",
    "GE07bhgce__u:714": "yathākāśasthito nityaṃ vāyuḥ sarvatrago mahān Bhg_09.006a",
    "GE07bhgce__u:715": "tathā sarvāṇi bhūtāni matsthānīty upadhāraya Bhg_09.006c",
    "GE07bhgce__u:716": "sarvabhūtāni kaunteya prakṛtiṃ yānti māmikām Bhg_09.007a",
    "GE07bhgce__u:717": "kalpakṣaye punas tāni kalpādau visṛjāmy aham Bhg_09.007c",
    "GE07bhgce__u:718": "prakṛtiṃ svām avaṣṭabhya visṛjāmi punaḥ punaḥ Bhg_09.008a",
    "GE07bhgce__u:719": "bhūtagrāmam imaṃ kṛtsnam avaśaṃ prakṛter vaśāt Bhg_09.008c",
    "GE07bhgce__u:720": "na ca māṃ tāni karmāṇi nibadhnanti dhanaṃjaya Bhg_09.009a",
    "GE07bhgce__u:721": "udāsīnavad āsīnam asaktaṃ teṣu karmasu Bhg_09.009c [=MBh_06,031.009c]",
    "GE07bhgce__u:722": "mayādhyakṣeṇa prakṛtiḥ sūyate sacarācaram Bhg_09.010a [=MBh_06,031.010a]",
    "GE07bhgce__u:723": "hetunānena kaunteya jagad viparivartate Bhg_09.010c [=MBh_06,031.010c]",
    "GE07bhgce__u:724": "avajānanti māṃ mūḍhā mānuṣīṃ tanum āśritam Bhg_09.011a [=MBh_06,031.011a]",
    "GE07bhgce__u:725": "paraṃ bhāvam ajānanto mama bhūtamaheśvaram Bhg_09.011c [=MBh_06,031.011c]",
    "GE07bhgce__u:726": "moghāśā moghakarmāṇo moghajñānā vicetasaḥ Bhg_09.012a [=MBh_06,031.012a]",
    "GE07bhgce__u:727": "rākṣasīm āsurīṃ caiva prakṛtiṃ mohinīṃ śritāḥ Bhg_09.012c",
    "GE07bhgce__u:728": "mahātmānas tu māṃ pārtha daivīṃ prakṛtim āśritāḥ Bhg_09.013a",
    "GE07bhgce__u:729": "bhajanty ananyamanaso jñātvā bhūtādim avyayam Bhg_09.013c",
    "GE07bhgce__u:730": "satataṃ kīrtayanto māṃ yatantaś ca dṛḍhavratāḥ Bhg_09.014a",
    "GE07bhgce__u:731": "namasyantaś ca māṃ bhaktyā nityayuktā upāsate Bhg_09.014c",
    "GE07bhgce__u:732": "jñānayajñena cāpy anye yajanto mām upāsate Bhg_09.015a [=MBh_06,031.015a]",
    "GE07bhgce__u:733": "ekatvena pṛthaktvena bahudhā viśvatomukham Bhg_09.015c [=MBh_06,031.015c]",
    "GE07bhgce__u:734": "ahaṃ kratur ahaṃ yajñaḥ svadhāham aham auṣadham Bhg_09.016a",
    "GE07bhgce__u:735": "mantro 'ham aham evājyam aham agnir ahaṃ hutam Bhg_09.016c",
    "GE07bhgce__u:736": "pitāham asya jagato mātā dhātā pitāmahaḥ Bhg_09.017a [=MBh_06,031.017a]",
    "GE07bhgce__u:737": "vedyaṃ pavitram oṃkāra ṛk sāma yajur eva ca Bhg_09.017c [=MBh_06,031.017c]",
    "GE07bhgce__u:738": "gatir bhartā prabhuḥ sākṣī nivāsaḥ śaraṇaṃ suhṛt Bhg_09.018a",
    "GE07bhgce__u:739": "prabhavaḥ pralayaḥ sthānaṃ nidhānaṃ bījam avyayam Bhg_09.018c",
    "GE07bhgce__u:740": "tapāmy aham ahaṃ varṣaṃ nigṛhṇāmy utsṛjāmi ca Bhg_09.019a",
    "GE07bhgce__u:741": "amṛtaṃ caiva mṛtyuś ca sad asac cāham arjuna Bhg_09.019c",
    "GE07bhgce__u:742": "traividyā māṃ somapāḥ pūtapāpā; yajñair iṣṭvā svargatiṃ prārthayante",
    "GE07bhgce__u:743": "te puṇyam āsādya surendralokam; aśnanti divyān divi devabhogān Bhg_09.020c",
    "GE07bhgce__u:744": "te taṃ bhuktvā svargalokaṃ viśālaṃ; kṣīṇe puṇye martyalokaṃ viśanti",
    "GE07bhgce__u:745": "evaṃ trayīdharmam anuprapannā; gatāgataṃ kāmakāmā labhante Bhg_09.021c",
    "GE07bhgce__u:746": "ananyāś cintayanto māṃ ye janāḥ paryupāsate Bhg_09.022a [=MBh_06,031.022a]",
    "GE07bhgce__u:747": "teṣāṃ nityābhiyuktānāṃ yogakṣemaṃ vahāmy aham Bhg_09.022c",
    "GE07bhgce__u:748": "ye 'py anyadevatā bhaktā yajante śraddhayānvitāḥ Bhg_09.023a",
    "GE07bhgce__u:749": "te 'pi mām eva kaunteya yajanty avidhipūrvakam Bhg_09.023c",
    "GE07bhgce__u:750": "ahaṃ hi sarvayajñānāṃ bhoktā ca prabhur eva ca Bhg_09.024a",
    "GE07bhgce__u:751": "na tu mām abhijānanti tattvenātaś cyavanti te Bhg_09.024c",
    "GE07bhgce__u:752": "yānti devavratā devān pitṝn yānti pitṛvratāḥ Bhg_09.025a",
    "GE07bhgce__u:753": "bhūtāni yānti bhūtejyā yānti madyājino 'pi mām Bhg_09.025c",
    "GE07bhgce__u:754": "patraṃ puṣpaṃ phalaṃ toyaṃ yo me bhaktyā prayacchati Bhg_09.026a",
    "GE07bhgce__u:755": "tad ahaṃ bhaktyupahṛtam aśnāmi prayatātmanaḥ Bhg_09.026c",
    "GE07bhgce__u:756": "yat karoṣi yad aśnāsi yaj juhoṣi dadāsi yat Bhg_09.027a [=MBh_06,031.027a]",
    "GE07bhgce__u:757": "yat tapasyasi kaunteya tat kuruṣva madarpaṇam Bhg_09.027c",
    "GE07bhgce__u:758": "śubhāśubhaphalair evaṃ mokṣyase karmabandhanaiḥ Bhg_09.028a",
    "GE07bhgce__u:759": "saṃnyāsayogayuktātmā vimukto mām upaiṣyasi Bhg_09.028c [=MBh_06,031.028c]",
    "GE07bhgce__u:760": "samo 'haṃ sarvabhūteṣu na me dveṣyo 'sti na priyaḥ Bhg_09.029a",
    "GE07bhgce__u:761": "ye bhajanti tu māṃ bhaktyā mayi te teṣu cāpy aham Bhg_09.029c",
    "GE07bhgce__u:762": "api cet sudurācāro bhajate mām ananyabhāk Bhg_09.030a [=MBh_06,031.030a]",
    "GE07bhgce__u:763": "sādhur eva sa mantavyaḥ samyag vyavasito hi saḥ Bhg_09.030c",
    "GE07bhgce__u:764": "kṣipraṃ bhavati dharmātmā śaśvacchāntiṃ nigacchati Bhg_09.031a",
    "GE07bhgce__u:765": "kaunteya pratijānīhi na me bhaktaḥ praṇaśyati Bhg_09.031c",
    "GE07bhgce__u:766": "māṃ hi pārtha vyapāśritya ye 'pi syuḥ pāpayonayaḥ Bhg_09.032a",
    "GE07bhgce__u:767": "striyo vaiśyās tathā śūdrās te 'pi yānti parāṃ gatim Bhg_09.032c",
    "GE07bhgce__u:768": "kiṃ punar brāhmaṇāḥ puṇyā bhaktā rājarṣayas tathā Bhg_09.033a",
    "GE07bhgce__u:769": "anityam asukhaṃ lokam imaṃ prāpya bhajasva mām Bhg_09.033c",
    "GE07bhgce__u:770": "manmanā bhava madbhakto madyājī māṃ namaskuru Bhg_09.034a",
    "GE07bhgce__u:771": "mām evaiṣyasi yuktvaivam ātmānaṃ matparāyaṇaḥ Bhg_09.034c",
    "GE07bhgce__u:772": "śrībhagavān uvāca Bhg_10.001 [=MBh_06,032.001]",
    "GE07bhgce__u:773": "bhūya eva mahābāho śṛṇu me paramaṃ vacaḥ Bhg_10.001a [=MBh_06,032.001a]",
    "GE07bhgce__u:774": "yat te 'haṃ prīyamāṇāya vakṣyāmi hitakāmyayā Bhg_10.001c",
    "GE07bhgce__u:775": "na me viduḥ suragaṇāḥ prabhavaṃ na maharṣayaḥ Bhg_10.002a",
    "GE07bhgce__u:776": "aham ādir hi devānāṃ maharṣīṇāṃ ca sarvaśaḥ Bhg_10.002c [=MBh_06,032.002c]",
    "GE07bhgce__u:777": "yo mām ajam anādiṃ ca vetti lokamaheśvaram Bhg_10.003a [=MBh_06,032.003a]",
    "GE07bhgce__u:778": "asaṃmūḍhaḥ sa martyeṣu sarvapāpaiḥ pramucyate Bhg_10.003c",
    "GE07bhgce__u:779": "buddhir jñānam asaṃmohaḥ kṣamā satyaṃ damaḥ śamaḥ Bhg_10.004a",
    "GE07bhgce__u:780": "sukhaṃ duḥkhaṃ bhavo 'bhāvo bhayaṃ cābhayam eva ca Bhg_10.004c",
    "GE07bhgce__u:781": "ahiṃsā samatā tuṣṭis tapo dānaṃ yaśo 'yaśaḥ Bhg_10.005a [=MBh_06,032.005a]",
    "GE07bhgce__u:782": "bhavanti bhāvā bhūtānāṃ matta eva pṛthagvidhāḥ Bhg_10.005c",
    "GE07bhgce__u:783": "maharṣayaḥ sapta pūrve catvāro manavas tathā Bhg_10.006a",
    "GE07bhgce__u:784": "madbhāvā mānasā jātā yeṣāṃ loka imāḥ prajāḥ Bhg_10.006c [=MBh_06,032.006c]",
    "GE07bhgce__u:785": "etāṃ vibhūtiṃ yogaṃ ca mama yo vetti tattvataḥ Bhg_10.007a",
    "GE07bhgce__u:786": "so 'vikampena yogena yujyate nātra saṃśayaḥ Bhg_10.007c [=MBh_06,032.007c]",
    "GE07bhgce__u:787": "ahaṃ sarvasya prabhavo mattaḥ sarvaṃ pravartate Bhg_10.008a",
    "GE07bhgce__u:788": "iti matvā bhajante māṃ budhā bhāvasamanvitāḥ Bhg_10.008c",
    "GE07bhgce__u:789": "maccittā madgataprāṇā bodhayantaḥ parasparam Bhg_10.009a",
    "GE07bhgce__u:790": "kathayantaś ca māṃ nityaṃ tuṣyanti ca ramanti ca Bhg_10.009c",
    "GE07bhgce__u:791": "teṣāṃ satatayuktānāṃ bhajatāṃ prītipūrvakam Bhg_10.010a [=MBh_06,032.010a]",
    "GE07bhgce__u:792": "dadāmi buddhiyogaṃ taṃ yena mām upayānti te Bhg_10.010c [=MBh_06,032.010c]",
    "GE07bhgce__u:793": "teṣām evānukampārtham aham ajñānajaṃ tamaḥ Bhg_10.011a [=MBh_06,032.011a]",
    "GE07bhgce__u:794": "nāśayāmy ātmabhāvastho jñānadīpena bhāsvatā Bhg_10.011c [=MBh_06,032.011c]",
    "GE07bhgce__u:795": "arjuna uvāca Bhg_10.012 [=MBh_06,032.012]",
    "GE07bhgce__u:796": "paraṃ brahma paraṃ dhāma pavitraṃ paramaṃ bhavān Bhg_10.012a",
    "GE07bhgce__u:797": "puruṣaṃ śāśvataṃ divyam ādidevam ajaṃ vibhum Bhg_10.012c",
    "GE07bhgce__u:798": "āhus tvām ṛṣayaḥ sarve devarṣir nāradas tathā Bhg_10.013a",
    "GE07bhgce__u:799": "asito devalo vyāsaḥ svayaṃ caiva bravīṣi me Bhg_10.013c [=MBh_06,032.013c]",
    "GE07bhgce__u:800": "sarvam etad ṛtaṃ manye yan māṃ vadasi keśava Bhg_10.014a",
    "GE07bhgce__u:801": "na hi te bhagavan vyaktiṃ vidur devā na dānavāḥ Bhg_10.014c",
    "GE07bhgce__u:802": "svayam evātmanātmānaṃ vettha tvaṃ puruṣottama Bhg_10.015a",
    "GE07bhgce__u:803": "bhūtabhāvana bhūteśa devadeva jagatpate Bhg_10.015c [=MBh_06,032.015c]",
    "GE07bhgce__u:804": "vaktum arhasy aśeṣeṇa divyā hy ātmavibhūtayaḥ Bhg_10.016a",
    "GE07bhgce__u:805": "yābhir vibhūtibhir lokān imāṃs tvaṃ vyāpya tiṣṭhasi Bhg_10.016c",
    "GE07bhgce__u:806": "kathaṃ vidyām ahaṃ yogiṃs tvāṃ sadā paricintayan Bhg_10.017a",
    "GE07bhgce__u:807": "keṣu keṣu ca bhāveṣu cintyo 'si bhagavan mayā Bhg_10.017c",
    "GE07bhgce__u:808": "vistareṇātmano yogaṃ vibhūtiṃ ca janārdana Bhg_10.018a [=MBh_06,032.018a]",
    "GE07bhgce__u:809": "bhūyaḥ kathaya tṛptir hi śṛṇvato nāsti me 'mṛtam Bhg_10.018c",
    "GE07bhgce__u:810": "śrībhagavān uvāca Bhg_10.019 [=MBh_06,032.019]",
    "GE07bhgce__u:811": "hanta te kathayiṣyāmi divyā hy ātmavibhūtayaḥ Bhg_10.019a",
    "GE07bhgce__u:812": "prādhānyataḥ kuruśreṣṭha nāsty anto vistarasya me Bhg_10.019c",
    "GE07bhgce__u:813": "aham ātmā guḍākeśa sarvabhūtāśayasthitaḥ Bhg_10.020a [=MBh_06,032.020a]",
    "GE07bhgce__u:814": "aham ādiś ca madhyaṃ ca bhūtānām anta eva ca Bhg_10.020c",
    "GE07bhgce__u:815": "ādityānām ahaṃ viṣṇur jyotiṣāṃ ravir aṃśumān Bhg_10.021a",
    "GE07bhgce__u:816": "marīcir marutām asmi nakṣatrāṇām ahaṃ śaśī Bhg_10.021c [=MBh_06,032.021c]",
    "GE07bhgce__u:817": "vedānāṃ sāmavedo 'smi devānām asmi vāsavaḥ Bhg_10.022a [=MBh_06,032.022a]",
    "GE07bhgce__u:818": "indriyāṇāṃ manaś cāsmi bhūtānām asmi cetanā Bhg_10.022c [=MBh_06,032.022c]",
    "GE07bhgce__u:819": "rudrāṇāṃ śaṃkaraś cāsmi vitteśo yakṣarakṣasām Bhg_10.023a",
    "GE07bhgce__u:820": "vasūnāṃ pāvakaś cāsmi meruḥ śikhariṇām aham Bhg_10.023c [=MBh_06,032.023c]",
    "GE07bhgce__u:821": "purodhasāṃ ca mukhyaṃ māṃ viddhi pārtha bṛhaspatim Bhg_10.024a",
    "GE07bhgce__u:822": "senānīnām ahaṃ skandaḥ sarasām asmi sāgaraḥ Bhg_10.024c [=MBh_06,032.024c]",
    "GE07bhgce__u:823": "maharṣīṇāṃ bhṛgur ahaṃ girām asmy ekam akṣaram Bhg_10.025a",
    "GE07bhgce__u:824": "yajñānāṃ japayajño 'smi sthāvarāṇāṃ himālayaḥ Bhg_10.025c",
    "GE07bhgce__u:825": "aśvatthaḥ sarvavṛkṣāṇāṃ devarṣīṇāṃ ca nāradaḥ Bhg_10.026a",
    "GE07bhgce__u:826": "gandharvāṇāṃ citrarathaḥ siddhānāṃ kapilo muniḥ Bhg_10.026c",
    "GE07bhgce__u:827": "uccaiḥśravasam aśvānāṃ viddhi mām amṛtodbhavam Bhg_10.027a",
    "GE07bhgce__u:828": "airāvataṃ gajendrāṇāṃ narāṇāṃ ca narādhipam Bhg_10.027c [=MBh_06,032.027c]",
    "GE07bhgce__u:829": "āyudhānām ahaṃ vajraṃ dhenūnām asmi kāmadhuk Bhg_10.028a",
    "GE07bhgce__u:830": "prajanaś cāsmi kandarpaḥ sarpāṇām asmi vāsukiḥ Bhg_10.028c",
    "GE07bhgce__u:831": "anantaś cāsmi nāgānāṃ varuṇo yādasām aham Bhg_10.029a [=MBh_06,032.029a]",
    "GE07bhgce__u:832": "pitṝṇām aryamā cāsmi yamaḥ saṃyamatām aham Bhg_10.029c [=MBh_06,032.029c]",
    "GE07bhgce__u:833": "prahlādaś cāsmi daityānāṃ kālaḥ kalayatām aham Bhg_10.030a",
    "GE07bhgce__u:834": "mṛgāṇāṃ ca mṛgendro 'haṃ vainateyaś ca pakṣiṇām Bhg_10.030c",
    "GE07bhgce__u:835": "pavanaḥ pavatām asmi rāmaḥ śastrabhṛtām aham Bhg_10.031a",
    "GE07bhgce__u:836": "jhaṣāṇāṃ makaraś cāsmi srotasām asmi jāhnavī Bhg_10.031c",
    "GE07bhgce__u:837": "sargāṇām ādir antaś ca madhyaṃ caivāham arjuna Bhg_10.032a",
    "GE07bhgce__u:838": "adhyātmavidyā vidyānāṃ vādaḥ pravadatām aham Bhg_10.032c",
    "GE07bhgce__u:839": "akṣarāṇām akāro 'smi dvaṃdvaḥ sāmāsikasya ca Bhg_10.033a",
    "GE07bhgce__u:840": "aham evākṣayaḥ kālo dhātāhaṃ viśvatomukhaḥ Bhg_10.033c [=MBh_06,032.033c]",
    "GE07bhgce__u:841": "mṛtyuḥ sarvaharaś cāham udbhavaś ca bhaviṣyatām Bhg_10.034a",
    "GE07bhgce__u:842": "kīrtiḥ śrīr vāk ca nārīṇāṃ smṛtir medhā dhṛtiḥ kṣamā Bhg_10.034c",
    "GE07bhgce__u:843": "bṛhatsāma tathā sāmnāṃ gāyatrī chandasām aham Bhg_10.035a",
    "GE07bhgce__u:844": "māsānāṃ mārgaśīrṣo 'ham ṛtūnāṃ kusumākaraḥ Bhg_10.035c [=MBh_06,032.035c]",
    "GE07bhgce__u:845": "dyūtaṃ chalayatām asmi tejas tejasvinām aham Bhg_10.036a",
    "GE07bhgce__u:846": "jayo 'smi vyavasāyo 'smi sattvaṃ sattvavatām aham Bhg_10.036c",
    "GE07bhgce__u:847": "vṛṣṇīnāṃ vāsudevo 'smi pāṇḍavānāṃ dhanaṃjayaḥ Bhg_10.037a",
    "GE07bhgce__u:848": "munīnām apy ahaṃ vyāsaḥ kavīnām uśanā kaviḥ Bhg_10.037c [=MBh_06,032.037c]",
    "GE07bhgce__u:849": "daṇḍo damayatām asmi nītir asmi jigīṣatām Bhg_10.038a [=MBh_06,032.038a]",
    "GE07bhgce__u:850": "maunaṃ caivāsmi guhyānāṃ jñānaṃ jñānavatām aham Bhg_10.038c",
    "GE07bhgce__u:851": "yac cāpi sarvabhūtānāṃ bījaṃ tad aham arjuna Bhg_10.039a",
    "GE07bhgce__u:852": "na tad asti vinā yat syān mayā bhūtaṃ carācaram Bhg_10.039c",
    "GE07bhgce__u:853": "nānto 'sti mama divyānāṃ vibhūtīnāṃ paraṃtapa Bhg_10.040a",
    "GE07bhgce__u:854": "eṣa tūddeśataḥ prokto vibhūter vistaro mayā Bhg_10.040c [=MBh_06,032.040c]",
    "GE07bhgce__u:855": "yad yad vibhūtimat sattvaṃ śrīmad ūrjitam eva vā Bhg_10.041a",
    "GE07bhgce__u:856": "tat tad evāvagaccha tvaṃ mama tejoṃśasaṃbhavam Bhg_10.041c",
    "GE07bhgce__u:857": "atha vā bahunaitena kiṃ jñātena tavārjuna Bhg_10.042a [=MBh_06,032.042a]",
    "GE07bhgce__u:858": "viṣṭabhyāham idaṃ kṛtsnam ekāṃśena sthito jagat Bhg_10.042c",
    "GE07bhgce__u:859": "arjuna uvāca Bhg_11.001 [=MBh_06,033.001]",
    "GE07bhgce__u:860": "madanugrahāya paramaṃ guhyam adhyātmasaṃjñitam Bhg_11.001a",
    "GE07bhgce__u:861": "yat tvayoktaṃ vacas tena moho 'yaṃ vigato mama Bhg_11.001c",
    "GE07bhgce__u:862": "bhavāpyayau hi bhūtānāṃ śrutau vistaraśo mayā Bhg_11.002a",
    "GE07bhgce__u:863": "tvattaḥ kamalapatrākṣa māhātmyam api cāvyayam Bhg_11.002c",
    "GE07bhgce__u:864": "evam etad yathāttha tvam ātmānaṃ parameśvara Bhg_11.003a",
    "GE07bhgce__u:865": "draṣṭum icchāmi te rūpam aiśvaraṃ puruṣottama Bhg_11.003c",
    "GE07bhgce__u:866": "manyase yadi tac chakyaṃ mayā draṣṭum iti prabho Bhg_11.004a",
    "GE07bhgce__u:867": "yogeśvara tato me tvaṃ darśayātmānam avyayam Bhg_11.004c",
    "GE07bhgce__u:868": "śrībhagavān uvāca Bhg_11.005 [=MBh_06,033.005]",
    "GE07bhgce__u:869": "paśya me pārtha rūpāṇi śataśo 'tha sahasraśaḥ Bhg_11.005a",
    "GE07bhgce__u:870": "nānāvidhāni divyāni nānāvarṇākṛtīni ca Bhg_11.005c [=MBh_06,033.005c]",
    "GE07bhgce__u:871": "paśyādityān vasūn rudrān aśvinau marutas tathā Bhg_11.006a",
    "GE07bhgce__u:872": "bahūny adṛṣṭapūrvāṇi paśyāścaryāṇi bhārata Bhg_11.006c [=MBh_06,033.006c]",
    "GE07bhgce__u:873": "ihaikasthaṃ jagat kṛtsnaṃ paśyādya sacarācaram Bhg_11.007a",
    "GE07bhgce__u:874": "mama dehe guḍākeśa yac cānyad draṣṭum icchasi Bhg_11.007c",
    "GE07bhgce__u:875": "na tu māṃ śakyase draṣṭum anenaiva svacakṣuṣā Bhg_11.008a",
    "GE07bhgce__u:876": "divyaṃ dadāmi te cakṣuḥ paśya me yogam aiśvaram Bhg_11.008c",
    "GE07bhgce__u:877": "saṃjaya uvāca Bhg_11.009 [=MBh_06,033.009]",
    "GE07bhgce__u:878": "evam uktvā tato rājan mahāyogeśvaro hariḥ Bhg_11.009a [=MBh_06,033.009a]",
    "GE07bhgce__u:879": "darśayām āsa pārthāya paramaṃ rūpam aiśvaram Bhg_11.009c",
    "GE07bhgce__u:880": "anekavaktranayanam anekādbhutadarśanam Bhg_11.010a [=MBh_06,033.010a]",
    "GE07bhgce__u:881": "anekadivyābharaṇaṃ divyānekodyatāyudham Bhg_11.010c [=MBh_06,033.010c]",
    "GE07bhgce__u:882": "divyamālyāmbaradharaṃ divyagandhānulepanam Bhg_11.011a [=MBh_06,033.011a]",
    "GE07bhgce__u:883": "sarvāścaryamayaṃ devam anantaṃ viśvatomukham Bhg_11.011c",
    "GE07bhgce__u:884": "divi sūryasahasrasya bhaved yugapad utthitā Bhg_11.012a [=MBh_06,033.012a]",
    "GE07bhgce__u:885": "yadi bhāḥ sadṛśī sā syād bhāsas tasya mahātmanaḥ Bhg_11.012c",
    "GE07bhgce__u:886": "tatraikasthaṃ jagat kṛtsnaṃ pravibhaktam anekadhā Bhg_11.013a",
    "GE07bhgce__u:887": "apaśyad devadevasya śarīre pāṇḍavas tadā Bhg_11.013c [=MBh_06,033.013c]",
    "GE07bhgce__u:888": "tataḥ sa vismayāviṣṭo hṛṣṭaromā dhanaṃjayaḥ Bhg_11.014a [=MBh_06,033.014a]",
    "GE07bhgce__u:889": "praṇamya śirasā devaṃ kṛtāñjalir abhāṣata Bhg_11.014c [=MBh_06,033.014c]",
    "GE07bhgce__u:890": "arjuna uvāca Bhg_11.015 [=MBh_06,033.015]",
    "GE07bhgce__u:891": "paśyāmi devāṃs tava deva dehe; sarvāṃs tathā bhūtaviśeṣasaṃghān",
    "GE07bhgce__u:892": "brahmāṇam īśaṃ kamalāsanastham; ṛṣīṃś ca sarvān uragāṃś ca divyān",
    "GE07bhgce__u:893": "anekabāhūdaravaktranetraṃ; paśyāmi tvā sarvato 'nantarūpam Bhg_11.016a",
    "GE07bhgce__u:894": "nāntaṃ na madhyaṃ na punas tavādiṃ; paśyāmi viśveśvara viśvarūpa",
    "GE07bhgce__u:895": "kirīṭinaṃ gadinaṃ cakriṇaṃ ca; tejorāśiṃ sarvato dīptimantam Bhg_11.017a",
    "GE07bhgce__u:896": "paśyāmi tvāṃ durnirīkṣyaṃ samantād; dīptānalārkadyutim aprameyam Bhg_11.017c [=MBh_06,033.017c]",
    "GE07bhgce__u:897": "tvam akṣaraṃ paramaṃ veditavyaṃ; tvam asya viśvasya paraṃ nidhānam Bhg_11.018a [=MBh_06,033.018a]",
    "GE07bhgce__u:898": "tvam avyayaḥ śāśvatadharmagoptā; sanātanas tvaṃ puruṣo mato me Bhg_11.018c",
    "GE07bhgce__u:899": "anādimadhyāntam anantavīryam; anantabāhuṃ śaśisūryanetram Bhg_11.019a",
    "GE07bhgce__u:900": "paśyāmi tvāṃ dīptahutāśavaktraṃ; svatejasā viśvam idaṃ tapantam",
    "GE07bhgce__u:901": "dyāvāpṛthivyor idam antaraṃ hi; vyāptaṃ tvayaikena diśaś ca sarvāḥ Bhg_11.020a [=MBh_06,033.020a]",
    "GE07bhgce__u:902": "dṛṣṭvādbhutaṃ rūpam idaṃ tavograṃ; lokatrayaṃ pravyathitaṃ mahātman",
    "GE07bhgce__u:903": "amī hi tvā surasaṃghā viśanti; ke cid bhītāḥ prāñjalayo gṛṇanti Bhg_11.021a [=MBh_06,033.021a]",
    "GE07bhgce__u:904": "svastīty uktvā maharṣisiddhasaṃghāḥ; stuvanti tvāṃ stutibhiḥ puṣkalābhiḥ",
    "GE07bhgce__u:905": "rudrādityā vasavo ye ca sādhyā; viśve 'śvinau marutaś coṣmapāś ca",
    "GE07bhgce__u:906": "gandharvayakṣāsurasiddhasaṃghā; vīkṣante tvā vismitāś caiva sarve Bhg_11.022c [=MBh_06,033.022c]",
    "GE07bhgce__u:907": "rūpaṃ mahat te bahuvaktranetraṃ; mahābāho bahubāhūrupādam Bhg_11.023a",
    "GE07bhgce__u:908": "bahūdaraṃ bahudaṃṣṭrākarālaṃ; dṛṣṭvā lokāḥ pravyathitās tathāham",
    "GE07bhgce__u:909": "nabhaḥspṛśaṃ dīptam anekavarṇaṃ; vyāttānanaṃ dīptaviśālanetram Bhg_11.024a",
    "GE07bhgce__u:910": "dṛṣṭvā hi tvāṃ pravyathitāntarātmā; dhṛtiṃ na vindāmi śamaṃ ca viṣṇo",
    "GE07bhgce__u:911": "daṃṣṭrākarālāni ca te mukhāni; dṛṣṭvaiva kālānalasaṃnibhāni Bhg_11.025a",
    "GE07bhgce__u:912": "diśo na jāne na labhe ca śarma; prasīda deveśa jagannivāsa Bhg_11.025c",
    "GE07bhgce__u:913": "amī ca tvāṃ dhṛtarāṣṭrasya putrāḥ; sarve sahaivāvanipālasaṃghaiḥ Bhg_11.026a [=MBh_06,033.026a]",
    "GE07bhgce__u:914": "bhīṣmo droṇaḥ sūtaputras tathāsau; sahāsmadīyair api yodhamukhyaiḥ",
    "GE07bhgce__u:915": "vaktrāṇi te tvaramāṇā viśanti; daṃṣṭrākarālāni bhayānakāni Bhg_11.027a",
    "GE07bhgce__u:916": "ke cid vilagnā daśanāntareṣu; saṃdṛśyante cūrṇitair uttamāṅgaiḥ",
    "GE07bhgce__u:917": "yathā nadīnāṃ bahavo 'mbuvegāḥ; samudram evābhimukhā dravanti Bhg_11.028a",
    "GE07bhgce__u:918": "tathā tavāmī naralokavīrā; viśanti vaktrāṇy abhivijvalanti Bhg_11.028c",
    "GE07bhgce__u:919": "yathā pradīptaṃ jvalanaṃ pataṃgā; viśanti nāśāya samṛddhavegāḥ Bhg_11.029a",
    "GE07bhgce__u:920": "tathaiva nāśāya viśanti lokās; tavāpi vaktrāṇi samṛddhavegāḥ Bhg_11.029c",
    "GE07bhgce__u:921": "lelihyase grasamānaḥ samantāl; lokān samagrān vadanair jvaladbhiḥ",
    "GE07bhgce__u:922": "tejobhir āpūrya jagat samagraṃ; bhāsas tavogrāḥ pratapanti viṣṇo",
    "GE07bhgce__u:923": "ākhyāhi me ko bhavān ugrarūpo; namo 'stu te devavara prasīda Bhg_11.031a",
    "GE07bhgce__u:924": "vijñātum icchāmi bhavantam ādyaṃ; na hi prajānāmi tava pravṛttim Bhg_11.031c [=MBh_06,033.031c]",
    "GE07bhgce__u:925": "śrībhagavān uvāca Bhg_11.032 [=MBh_06,033.032]",
    "GE07bhgce__u:926": "kālo 'smi lokakṣayakṛt pravṛddho; lokān samāhartum iha pravṛttaḥ",
    "GE07bhgce__u:927": "ṛte 'pi tvā na bhaviṣyanti sarve; ye 'vasthitāḥ pratyanīkeṣu yodhāḥ Bhg_11.032c [=MBh_06,033.032c]",
    "GE07bhgce__u:928": "tasmāt tvam uttiṣṭha yaśo labhasva; jitvā śatrūn bhuṅkṣva rājyaṃ samṛddham Bhg_11.033a",
    "GE07bhgce__u:929": "mayaivaite nihatāḥ pūrvam eva; nimittamātraṃ bhava savyasācin Bhg_11.033c",
    "GE07bhgce__u:930": "droṇaṃ ca bhīṣmaṃ ca jayadrathaṃ ca; karṇaṃ tathānyān api yodhavīrān",
    "GE07bhgce__u:931": "mayā hatāṃs tvaṃ jahi mā vyathiṣṭhā; yudhyasva jetāsi raṇe sapatnān",
    "GE07bhgce__u:932": "saṃjaya uvāca Bhg_11.035 [=MBh_06,033.035]",
    "GE07bhgce__u:933": "etac chrutvā vacanaṃ keśavasya; kṛtāñjalir vepamānaḥ kirīṭī Bhg_11.035a",
    "GE07bhgce__u:934": "namaskṛtvā bhūya evāha kṛṣṇaṃ; sagadgadaṃ bhītabhītaḥ praṇamya Bhg_11.035c",
    "GE07bhgce__u:935": "arjuna uvāca Bhg_11.036 [=MBh_06,033.036]",
    "GE07bhgce__u:936": "sthāne hṛṣīkeśa tava prakīrtyā; jagat prahṛṣyaty anurajyate ca Bhg_11.036a",
    "GE07bhgce__u:937": "rakṣāṃsi bhītāni diśo dravanti; sarve namasyanti ca siddhasaṃghāḥ",
    "GE07bhgce__u:938": "kasmāc ca te na nameran mahātman; garīyase brahmaṇo 'py ādikartre",
    "GE07bhgce__u:939": "ananta deveśa jagannivāsa; tvam akṣaraṃ sad asat tatparaṃ yat Bhg_11.037c",
    "GE07bhgce__u:940": "tvam ādidevaḥ puruṣaḥ purāṇas; tvam asya viśvasya paraṃ nidhānam Bhg_11.038a [=MBh_06,033.038a]",
    "GE07bhgce__u:941": "vettāsi vedyaṃ ca paraṃ ca dhāma; tvayā tataṃ viśvam anantarūpa",
    "GE07bhgce__u:942": "vāyur yamo 'gnir varuṇaḥ śaśāṅkaḥ; prajāpatis tvaṃ prapitāmahaś ca",
    "GE07bhgce__u:943": "namo namas te 'stu sahasrakṛtvaḥ; punaś ca bhūyo 'pi namo namas te",
    "GE07bhgce__u:944": "namaḥ purastād atha pṛṣṭhatas te; namo 'stu te sarvata eva sarva",
    "GE07bhgce__u:945": "anantavīryāmitavikramas tvaṃ; sarvaṃ samāpnoṣi tato 'si sarvaḥ Bhg_11.040c",
    "GE07bhgce__u:946": "sakheti matvā prasabhaṃ yad uktaṃ; he kṛṣṇa he yādava he sakheti",
    "GE07bhgce__u:947": "ajānatā mahimānaṃ tavedaṃ; mayā pramādāt praṇayena vāpi Bhg_11.041c",
    "GE07bhgce__u:948": "yac cāvahāsārtham asatkṛto 'si; vihāraśayyāsanabhojaneṣu Bhg_11.042a",
    "GE07bhgce__u:949": "eko 'tha vāpy acyuta tatsamakṣaṃ; tat kṣāmaye tvām aham aprameyam Bhg_11.042c [=MBh_06,033.042c]",
    "GE07bhgce__u:950": "pitāsi lokasya carācarasya; tvam asya pūjyaś ca gurur garīyān Bhg_11.043a",
    "GE07bhgce__u:951": "na tvatsamo 'sty abhyadhikaḥ kuto 'nyo; lokatraye 'py apratimaprabhāva",
    "GE07bhgce__u:952": "tasmāt praṇamya praṇidhāya kāyaṃ; prasādaye tvām aham īśam īḍyam Bhg_11.044a [=MBh_06,033.044a]",
    "GE07bhgce__u:953": "piteva putrasya sakheva sakhyuḥ; priyaḥ priyāyārhasi deva soḍhum",
    "GE07bhgce__u:954": "adṛṣṭapūrvaṃ hṛṣito 'smi dṛṣṭvā; bhayena ca pravyathitaṃ mano me Bhg_11.045a [=MBh_06,033.045a]",
    "GE07bhgce__u:955": "tad eva me darśaya deva rūpaṃ; prasīda deveśa jagannivāsa Bhg_11.045c",
    "GE07bhgce__u:956": "kirīṭinaṃ gadinaṃ cakrahastam; icchāmi tvāṃ draṣṭum ahaṃ tathaiva Bhg_11.046a [=MBh_06,033.046a]",
    "GE07bhgce__u:957": "tenaiva rūpeṇa caturbhujena; sahasrabāho bhava viśvamūrte Bhg_11.046c",
    "GE07bhgce__u:958": "śrībhagavān uvāca Bhg_11.047 [=MBh_06,033.047]",
    "GE07bhgce__u:959": "mayā prasannena tavārjunedaṃ; rūpaṃ paraṃ darśitam ātmayogāt Bhg_11.047a",
    "GE07bhgce__u:960": "tejomayaṃ viśvam anantam ādyaṃ; yan me tvad anyena na dṛṣṭapūrvam",
    "GE07bhgce__u:961": "na vedayajñādhyayanair na dānair; na ca kriyābhir na tapobhir ugraiḥ",
    "GE07bhgce__u:962": "evaṃrūpaḥ śakya ahaṃ nṛloke; draṣṭuṃ tvad anyena kurupravīra Bhg_11.048c",
    "GE07bhgce__u:963": "mā te vyathā mā ca vimūḍhabhāvo; dṛṣṭvā rūpaṃ ghoram īdṛṅ mamedam Bhg_11.049a [=MBh_06,033.049a]",
    "GE07bhgce__u:964": "vyapetabhīḥ prītamanāḥ punas tvaṃ; tad eva me rūpam idaṃ prapaśya",
    "GE07bhgce__u:965": "saṃjaya uvāca Bhg_11.050 [=MBh_06,033.050]",
    "GE07bhgce__u:966": "ity arjunaṃ vāsudevas tathoktvā; svakaṃ rūpaṃ darśayām āsa bhūyaḥ Bhg_11.050a [=MBh_06,033.050a]",
    "GE07bhgce__u:967": "āśvāsayām āsa ca bhītam enaṃ; bhūtvā punaḥ saumyavapur mahātmā Bhg_11.050c",
    "GE07bhgce__u:968": "arjuna uvāca Bhg_11.051 [=MBh_06,033.051]",
    "GE07bhgce__u:969": "dṛṣṭvedaṃ mānuṣaṃ rūpaṃ tava saumyaṃ janārdana Bhg_11.051a",
    "GE07bhgce__u:970": "idānīm asmi saṃvṛttaḥ sacetāḥ prakṛtiṃ gataḥ Bhg_11.051c",
    "GE07bhgce__u:971": "śrībhagavān uvāca Bhg_11.052 [=MBh_06,033.052]",
    "GE07bhgce__u:972": "sudurdarśam idaṃ rūpaṃ dṛṣṭavān asi yan mama Bhg_11.052a",
    "GE07bhgce__u:973": "devā apy asya rūpasya nityaṃ darśanakāṅkṣiṇaḥ Bhg_11.052c",
    "GE07bhgce__u:974": "nāhaṃ vedair na tapasā na dānena na cejyayā Bhg_11.053a [=MBh_06,033.053a]",
    "GE07bhgce__u:975": "śakya evaṃvidho draṣṭuṃ dṛṣṭavān asi māṃ yathā Bhg_11.053c",
    "GE07bhgce__u:976": "bhaktyā tv ananyayā śakya aham evaṃvidho 'rjuna Bhg_11.054a",
    "GE07bhgce__u:977": "jñātuṃ draṣṭuṃ ca tattvena praveṣṭuṃ ca paraṃtapa Bhg_11.054c",
    "GE07bhgce__u:978": "matkarmakṛn matparamo madbhaktaḥ saṅgavarjitaḥ Bhg_11.055a",
    "GE07bhgce__u:979": "nirvairaḥ sarvabhūteṣu yaḥ sa mām eti pāṇḍava Bhg_11.055c",
    "GE07bhgce__u:980": "arjuna uvāca Bhg_12.001 [=MBh_06,034.001]",
    "GE07bhgce__u:981": "evaṃ satatayuktā ye bhaktās tvāṃ paryupāsate Bhg_12.001a",
    "GE07bhgce__u:982": "ye cāpy akṣaram avyaktaṃ teṣāṃ ke yogavittamāḥ Bhg_12.001c",
    "GE07bhgce__u:983": "śrībhagavān uvāca Bhg_12.002 [=MBh_06,034.002]",
    "GE07bhgce__u:984": "mayy āveśya mano ye māṃ nityayuktā upāsate Bhg_12.002a [=MBh_06,034.002a]",
    "GE07bhgce__u:985": "śraddhayā parayopetās te me yuktatamā matāḥ Bhg_12.002c [=MBh_06,034.002c]",
    "GE07bhgce__u:986": "ye tv akṣaram anirdeśyam avyaktaṃ paryupāsate Bhg_12.003a",
    "GE07bhgce__u:987": "sarvatragam acintyaṃ ca kūṭastham acalaṃ dhruvam Bhg_12.003c",
    "GE07bhgce__u:988": "saṃniyamyendriyagrāmaṃ sarvatra samabuddhayaḥ Bhg_12.004a",
    "GE07bhgce__u:989": "te prāpnuvanti mām eva sarvabhūtahite ratāḥ Bhg_12.004c [=MBh_06,034.004c]",
    "GE07bhgce__u:990": "kleśo 'dhikataras teṣām avyaktāsaktacetasām Bhg_12.005a [=MBh_06,034.005a]",
    "GE07bhgce__u:991": "avyaktā hi gatir duḥkhaṃ dehavadbhir avāpyate Bhg_12.005c",
    "GE07bhgce__u:992": "ye tu sarvāṇi karmāṇi mayi saṃnyasya matparāḥ Bhg_12.006a",
    "GE07bhgce__u:993": "ananyenaiva yogena māṃ dhyāyanta upāsate Bhg_12.006c [=MBh_06,034.006c]",
    "GE07bhgce__u:994": "teṣām ahaṃ samuddhartā mṛtyusaṃsārasāgarāt Bhg_12.007a [=MBh_06,034.007a]",
    "GE07bhgce__u:995": "bhavāmi nacirāt pārtha mayy āveśitacetasām Bhg_12.007c [=MBh_06,034.007c]",
    "GE07bhgce__u:996": "mayy eva mana ādhatsva mayi buddhiṃ niveśaya Bhg_12.008a",
    "GE07bhgce__u:997": "nivasiṣyasi mayy eva ata ūrdhvaṃ na saṃśayaḥ Bhg_12.008c",
    "GE07bhgce__u:998": "atha cittaṃ samādhātuṃ na śaknoṣi mayi sthiram Bhg_12.009a",
    "GE07bhgce__u:999": "abhyāsayogena tato mām icchāptuṃ dhanaṃjaya Bhg_12.009c [=MBh_06,034.009c]",
    "GE07bhgce__u:1000": "abhyāse 'py asamartho 'si matkarmaparamo bhava Bhg_12.010a",
    "GE07bhgce__u:1001": "madartham api karmāṇi kurvan siddhim avāpsyasi Bhg_12.010c",
    "GE07bhgce__u:1002": "athaitad apy aśakto 'si kartuṃ madyogam āśritaḥ Bhg_12.011a",
    "GE07bhgce__u:1003": "sarvakarmaphalatyāgaṃ tataḥ kuru yatātmavān Bhg_12.011c [=MBh_06,034.011c]",
    "GE07bhgce__u:1004": "śreyo hi jñānam abhyāsāj jñānād dhyānaṃ viśiṣyate Bhg_12.012a",
    "GE07bhgce__u:1005": "dhyānāt karmaphalatyāgas tyāgāc chāntir anantaram Bhg_12.012c",
    "GE07bhgce__u:1006": "adveṣṭā sarvabhūtānāṃ maitraḥ karuṇa eva ca Bhg_12.013a [=MBh_06,034.013a]",
    "GE07bhgce__u:1007": "nirmamo nirahaṃkāraḥ samaduḥkhasukhaḥ kṣamī Bhg_12.013c [=MBh_06,034.013c]",
    "GE07bhgce__u:1008": "saṃtuṣṭaḥ satataṃ yogī yatātmā dṛḍhaniścayaḥ Bhg_12.014a",
    "GE07bhgce__u:1009": "mayy arpitamanobuddhir yo madbhaktaḥ sa me priyaḥ Bhg_12.014c",
    "GE07bhgce__u:1010": "yasmān nodvijate loko lokān nodvijate ca yaḥ Bhg_12.015a",
    "GE07bhgce__u:1011": "harṣāmarṣabhayodvegair mukto yaḥ sa ca me priyaḥ Bhg_12.015c",
    "GE07bhgce__u:1012": "anapekṣaḥ śucir dakṣa udāsīno gatavyathaḥ Bhg_12.016a [=MBh_06,034.016a]",
    "GE07bhgce__u:1013": "sarvārambhaparityāgī yo madbhaktaḥ sa me priyaḥ Bhg_12.016c",
    "GE07bhgce__u:1014": "yo na hṛṣyati na dveṣṭi na śocati na kāṅkṣati Bhg_12.017a",
    "GE07bhgce__u:1015": "śubhāśubhaparityāgī bhaktimān yaḥ sa me priyaḥ Bhg_12.017c",
    "GE07bhgce__u:1016": "samaḥ śatrau ca mitre ca tathā mānāvamānayoḥ Bhg_12.018a",
    "GE07bhgce__u:1017": "śītoṣṇasukhaduḥkheṣu samaḥ saṅgavivarjitaḥ Bhg_12.018c [=MBh_06,034.018c]",
    "GE07bhgce__u:1018": "tulyanindāstutir maunī saṃtuṣṭo yena kena cit Bhg_12.019a",
    "GE07bhgce__u:1019": "aniketaḥ sthiramatir bhaktimān me priyo naraḥ Bhg_12.019c",
    "GE07bhgce__u:1020": "ye tu dharmyāmṛtam idaṃ yathoktaṃ paryupāsate Bhg_12.020a",
    "GE07bhgce__u:1021": "śraddadhānā matparamā bhaktās te 'tīva me priyāḥ Bhg_12.020c",
    "GE07bhgce__u:1022": "śrībhagavān uvāca Bhg_13.001 [=MBh_06,035.001]",
    "GE07bhgce__u:1023": "idaṃ śarīraṃ kaunteya kṣetram ity abhidhīyate Bhg_13.001a",
    "GE07bhgce__u:1024": "etad yo vetti taṃ prāhuḥ kṣetrajña iti tadvidaḥ Bhg_13.001c",
    "GE07bhgce__u:1025": "kṣetrajñaṃ cāpi māṃ viddhi sarvakṣetreṣu bhārata Bhg_13.002a",
    "GE07bhgce__u:1026": "kṣetrakṣetrajñayor jñānaṃ yat taj jñānaṃ mataṃ mama Bhg_13.002c",
    "GE07bhgce__u:1027": "tat kṣetraṃ yac ca yādṛk ca yadvikāri yataś ca yat Bhg_13.003a",
    "GE07bhgce__u:1028": "sa ca yo yatprabhāvaś ca tat samāsena me śṛṇu Bhg_13.003c",
    "GE07bhgce__u:1029": "ṛṣibhir bahudhā gītaṃ chandobhir vividhaiḥ pṛthak Bhg_13.004a",
    "GE07bhgce__u:1030": "brahmasūtrapadaiś caiva hetumadbhir viniścitaiḥ Bhg_13.004c",
    "GE07bhgce__u:1031": "mahābhūtāny ahaṃkāro buddhir avyaktam eva ca Bhg_13.005a",
    "GE07bhgce__u:1032": "indriyāṇi daśaikaṃ ca pañca cendriyagocarāḥ Bhg_13.005c [=MBh_06,035.005c]",
    "GE07bhgce__u:1033": "icchā dveṣaḥ sukhaṃ duḥkhaṃ saṃghātaś cetanā dhṛtiḥ Bhg_13.006a",
    "GE07bhgce__u:1034": "etat kṣetraṃ samāsena savikāram udāhṛtam Bhg_13.006c [=MBh_06,035.006c]",
    "GE07bhgce__u:1035": "amānitvam adambhitvam ahiṃsā kṣāntir ārjavam Bhg_13.007a",
    "GE07bhgce__u:1036": "ācāryopāsanaṃ śaucaṃ sthairyam ātmavinigrahaḥ Bhg_13.007c",
    "GE07bhgce__u:1037": "indriyārtheṣu vairāgyam anahaṃkāra eva ca Bhg_13.008a [=MBh_06,035.008a]",
    "GE07bhgce__u:1038": "janmamṛtyujarāvyādhiduḥkhadoṣānudarśanam Bhg_13.008c [=MBh_06,035.008c]",
    "GE07bhgce__u:1039": "asaktir anabhiṣvaṅgaḥ putradāragṛhādiṣu Bhg_13.009a [=MBh_06,035.009a]",
    "GE07bhgce__u:1040": "nityaṃ ca samacittatvam iṣṭāniṣṭopapattiṣu Bhg_13.009c [=MBh_06,035.009c]",
    "GE07bhgce__u:1041": "mayi cānanyayogena bhaktir avyabhicāriṇī Bhg_13.010a [=MBh_06,035.010a]",
    "GE07bhgce__u:1042": "viviktadeśasevitvam aratir janasaṃsadi Bhg_13.010c [=MBh_06,035.010c]",
    "GE07bhgce__u:1043": "adhyātmajñānanityatvaṃ tattvajñānārthadarśanam Bhg_13.011a",
    "GE07bhgce__u:1044": "etaj jñānam iti proktam ajñānaṃ yad ato 'nyathā Bhg_13.011c",
    "GE07bhgce__u:1045": "jñeyaṃ yat tat pravakṣyāmi yaj jñātvāmṛtam aśnute Bhg_13.012a",
    "GE07bhgce__u:1046": "anādimat paraṃ brahma na sat tan nāsad ucyate Bhg_13.012c",
    "GE07bhgce__u:1047": "sarvataḥpāṇipādaṃ tat sarvatokṣiśiromukham Bhg_13.013a [=MBh_06,035.013a]",
    "GE07bhgce__u:1048": "sarvataḥśrutimal loke sarvam āvṛtya tiṣṭhati Bhg_13.013c",
    "GE07bhgce__u:1049": "sarvendriyaguṇābhāsaṃ sarvendriyavivarjitam Bhg_13.014a [=MBh_06,035.014a]",
    "GE07bhgce__u:1050": "asaktaṃ sarvabhṛc caiva nirguṇaṃ guṇabhoktṛ ca Bhg_13.014c",
    "GE07bhgce__u:1051": "bahir antaś ca bhūtānām acaraṃ caram eva ca Bhg_13.015a [=MBh_06,035.015a]",
    "GE07bhgce__u:1052": "sūkṣmatvāt tad avijñeyaṃ dūrasthaṃ cāntike ca tat Bhg_13.015c",
    "GE07bhgce__u:1053": "avibhaktaṃ ca bhūteṣu vibhaktam iva ca sthitam Bhg_13.016a",
    "GE07bhgce__u:1054": "bhūtabhartṛ ca taj jñeyaṃ grasiṣṇu prabhaviṣṇu ca Bhg_13.016c",
    "GE07bhgce__u:1055": "jyotiṣām api taj jyotis tamasaḥ param ucyate Bhg_13.017a",
    "GE07bhgce__u:1056": "jñānaṃ jñeyaṃ jñānagamyaṃ hṛdi sarvasya viṣṭhitam Bhg_13.017c",
    "GE07bhgce__u:1057": "iti kṣetraṃ tathā jñānaṃ jñeyaṃ coktaṃ samāsataḥ Bhg_13.018a",
    "GE07bhgce__u:1058": "madbhakta etad vijñāya madbhāvāyopapadyate Bhg_13.018c [=MBh_06,035.018c]",
    "GE07bhgce__u:1059": "prakṛtiṃ puruṣaṃ caiva viddhy anādī ubhāv api Bhg_13.019a",
    "GE07bhgce__u:1060": "vikārāṃś ca guṇāṃś caiva viddhi prakṛtisaṃbhavān Bhg_13.019c",
    "GE07bhgce__u:1061": "kāryakāraṇakartṛtve hetuḥ prakṛtir ucyate Bhg_13.020a [=MBh_06,035.020a]",
    "GE07bhgce__u:1062": "puruṣaḥ sukhaduḥkhānāṃ bhoktṛtve hetur ucyate Bhg_13.020c",
    "GE07bhgce__u:1063": "puruṣaḥ prakṛtistho hi bhuṅkte prakṛtijān guṇān Bhg_13.021a",
    "GE07bhgce__u:1064": "kāraṇaṃ guṇasaṅgo 'sya sadasadyonijanmasu Bhg_13.021c [=MBh_06,035.021c]",
    "GE07bhgce__u:1065": "upadraṣṭānumantā ca bhartā bhoktā maheśvaraḥ Bhg_13.022a",
    "GE07bhgce__u:1066": "paramātmeti cāpy ukto dehe 'smin puruṣaḥ paraḥ Bhg_13.022c",
    "GE07bhgce__u:1067": "ya evaṃ vetti puruṣaṃ prakṛtiṃ ca guṇaiḥ saha Bhg_13.023a",
    "GE07bhgce__u:1068": "sarvathā vartamāno 'pi na sa bhūyo 'bhijāyate Bhg_13.023c",
    "GE07bhgce__u:1069": "dhyānenātmani paśyanti ke cid ātmānam ātmanā Bhg_13.024a",
    "GE07bhgce__u:1070": "anye sāṃkhyena yogena karmayogena cāpare Bhg_13.024c [=MBh_06,035.024c]",
    "GE07bhgce__u:1071": "anye tv evam ajānantaḥ śrutvānyebhya upāsate Bhg_13.025a",
    "GE07bhgce__u:1072": "te 'pi cātitaranty eva mṛtyuṃ śrutiparāyaṇāḥ Bhg_13.025c",
    "GE07bhgce__u:1073": "yāvat saṃjāyate kiṃ cit sattvaṃ sthāvarajaṅgamam Bhg_13.026a",
    "GE07bhgce__u:1074": "kṣetrakṣetrajñasaṃyogāt tad viddhi bharatarṣabha Bhg_13.026c",
    "GE07bhgce__u:1075": "samaṃ sarveṣu bhūteṣu tiṣṭhantaṃ parameśvaram Bhg_13.027a",
    "GE07bhgce__u:1076": "vinaśyatsv avinaśyantaṃ yaḥ paśyati sa paśyati Bhg_13.027c",
    "GE07bhgce__u:1077": "samaṃ paśyan hi sarvatra samavasthitam īśvaram Bhg_13.028a",
    "GE07bhgce__u:1078": "na hinasty ātmanātmānaṃ tato yāti parāṃ gatim Bhg_13.028c",
    "GE07bhgce__u:1079": "prakṛtyaiva ca karmāṇi kriyamāṇāni sarvaśaḥ Bhg_13.029a [=MBh_06,035.029a]",
    "GE07bhgce__u:1080": "yaḥ paśyati tathātmānam akartāraṃ sa paśyati Bhg_13.029c",
    "GE07bhgce__u:1081": "yadā bhūtapṛthagbhāvam ekastham anupaśyati Bhg_13.030a [=MBh_06,035.030a]",
    "GE07bhgce__u:1082": "tata eva ca vistāraṃ brahma saṃpadyate tadā Bhg_13.030c [=MBh_06,035.030c]",
    "GE07bhgce__u:1083": "anāditvān nirguṇatvāt paramātmāyam avyayaḥ Bhg_13.031a [=MBh_06,035.031a]",
    "GE07bhgce__u:1084": "śarīrastho 'pi kaunteya na karoti na lipyate Bhg_13.031c",
    "GE07bhgce__u:1085": "yathā sarvagataṃ saukṣmyād ākāśaṃ nopalipyate Bhg_13.032a",
    "GE07bhgce__u:1086": "sarvatrāvasthito dehe tathātmā nopalipyate Bhg_13.032c [=MBh_06,035.032c]",
    "GE07bhgce__u:1087": "yathā prakāśayaty ekaḥ kṛtsnaṃ lokam imaṃ raviḥ Bhg_13.033a",
    "GE07bhgce__u:1088": "kṣetraṃ kṣetrī tathā kṛtsnaṃ prakāśayati bhārata Bhg_13.033c",
    "GE07bhgce__u:1089": "kṣetrakṣetrajñayor evam antaraṃ jñānacakṣuṣā Bhg_13.034a",
    "GE07bhgce__u:1090": "bhūtaprakṛtimokṣaṃ ca ye vidur yānti te param Bhg_13.034c",
    "GE07bhgce__u:1091": "śrībhagavān uvāca Bhg_14.001 [=MBh_06,036.001]",
    "GE07bhgce__u:1092": "paraṃ bhūyaḥ pravakṣyāmi jñānānāṃ jñānam uttamam Bhg_14.001a",
    "GE07bhgce__u:1093": "yaj jñātvā munayaḥ sarve parāṃ siddhim ito gatāḥ Bhg_14.001c",
    "GE07bhgce__u:1094": "idaṃ jñānam upāśritya mama sādharmyam āgatāḥ Bhg_14.002a",
    "GE07bhgce__u:1095": "sarge 'pi nopajāyante pralaye na vyathanti ca Bhg_14.002c",
    "GE07bhgce__u:1096": "mama yonir mahad brahma tasmin garbhaṃ dadhāmy aham Bhg_14.003a",
    "GE07bhgce__u:1097": "saṃbhavaḥ sarvabhūtānāṃ tato bhavati bhārata Bhg_14.003c",
    "GE07bhgce__u:1098": "sarvayoniṣu kaunteya mūrtayaḥ saṃbhavanti yāḥ Bhg_14.004a",
    "GE07bhgce__u:1099": "tāsāṃ brahma mahad yonir ahaṃ bījapradaḥ pitā Bhg_14.004c",
    "GE07bhgce__u:1100": "sattvaṃ rajas tama iti guṇāḥ prakṛtisaṃbhavāḥ Bhg_14.005a",
    "GE07bhgce__u:1101": "nibadhnanti mahābāho dehe dehinam avyayam Bhg_14.005c [=MBh_06,036.005c]",
    "GE07bhgce__u:1102": "tatra sattvaṃ nirmalatvāt prakāśakam anāmayam Bhg_14.006a",
    "GE07bhgce__u:1103": "sukhasaṅgena badhnāti jñānasaṅgena cānagha Bhg_14.006c [=MBh_06,036.006c]",
    "GE07bhgce__u:1104": "rajo rāgātmakaṃ viddhi tṛṣṇāsaṅgasamudbhavam Bhg_14.007a",
    "GE07bhgce__u:1105": "tan nibadhnāti kaunteya karmasaṅgena dehinam Bhg_14.007c",
    "GE07bhgce__u:1106": "tamas tv ajñānajaṃ viddhi mohanaṃ sarvadehinām Bhg_14.008a",
    "GE07bhgce__u:1107": "pramādālasyanidrābhis tan nibadhnāti bhārata Bhg_14.008c",
    "GE07bhgce__u:1108": "sattvaṃ sukhe sañjayati rajaḥ karmaṇi bhārata Bhg_14.009a",
    "GE07bhgce__u:1109": "jñānam āvṛtya tu tamaḥ pramāde sañjayaty uta Bhg_14.009c",
    "GE07bhgce__u:1110": "rajas tamaś cābhibhūya sattvaṃ bhavati bhārata Bhg_14.010a",
    "GE07bhgce__u:1111": "rajaḥ sattvaṃ tamaś caiva tamaḥ sattvaṃ rajas tathā Bhg_14.010c",
    "GE07bhgce__u:1112": "sarvadvāreṣu dehe 'smin prakāśa upajāyate Bhg_14.011a [=MBh_06,036.011a]",
    "GE07bhgce__u:1113": "jñānaṃ yadā tadā vidyād vivṛddhaṃ sattvam ity uta Bhg_14.011c",
    "GE07bhgce__u:1114": "lobhaḥ pravṛttir ārambhaḥ karmaṇām aśamaḥ spṛhā Bhg_14.012a",
    "GE07bhgce__u:1115": "rajasy etāni jāyante vivṛddhe bharatarṣabha Bhg_14.012c [=MBh_06,036.012c]",
    "GE07bhgce__u:1116": "aprakāśo 'pravṛttiś ca pramādo moha eva ca Bhg_14.013a [=MBh_06,036.013a]",
    "GE07bhgce__u:1117": "tamasy etāni jāyante vivṛddhe kurunandana Bhg_14.013c [=MBh_06,036.013c]",
    "GE07bhgce__u:1118": "yadā sattve pravṛddhe tu pralayaṃ yāti dehabhṛt Bhg_14.014a",
    "GE07bhgce__u:1119": "tadottamavidāṃ lokān amalān pratipadyate Bhg_14.014c [=MBh_06,036.014c]",
    "GE07bhgce__u:1120": "rajasi pralayaṃ gatvā karmasaṅgiṣu jāyate Bhg_14.015a [=MBh_06,036.015a]",
    "GE07bhgce__u:1121": "tathā pralīnas tamasi mūḍhayoniṣu jāyate Bhg_14.015c [=MBh_06,036.015c]",
    "GE07bhgce__u:1122": "karmaṇaḥ sukṛtasyāhuḥ sāttvikaṃ nirmalaṃ phalam Bhg_14.016a",
    "GE07bhgce__u:1123": "rajasas tu phalaṃ duḥkham ajñānaṃ tamasaḥ phalam Bhg_14.016c",
    "GE07bhgce__u:1124": "sattvāt saṃjāyate jñānaṃ rajaso lobha eva ca Bhg_14.017a",
    "GE07bhgce__u:1125": "pramādamohau tamaso bhavato 'jñānam eva ca Bhg_14.017c [=MBh_06,036.017c]",
    "GE07bhgce__u:1126": "ūrdhvaṃ gacchanti sattvasthā madhye tiṣṭhanti rājasāḥ Bhg_14.018a",
    "GE07bhgce__u:1127": "jaghanyaguṇavṛttasthā adho gacchanti tāmasāḥ Bhg_14.018c",
    "GE07bhgce__u:1128": "nānyaṃ guṇebhyaḥ kartāraṃ yadā draṣṭānupaśyati Bhg_14.019a",
    "GE07bhgce__u:1129": "guṇebhyaś ca paraṃ vetti madbhāvaṃ so 'dhigacchati Bhg_14.019c",
    "GE07bhgce__u:1130": "guṇān etān atītya trīn dehī dehasamudbhavān Bhg_14.020a [=MBh_06,036.020a]",
    "GE07bhgce__u:1131": "janmamṛtyujarāduḥkhair vimukto 'mṛtam aśnute Bhg_14.020c",
    "GE07bhgce__u:1132": "arjuna uvāca Bhg_14.021 [=MBh_06,036.021]",
    "GE07bhgce__u:1133": "kair liṅgais trīn guṇān etān atīto bhavati prabho Bhg_14.021a",
    "GE07bhgce__u:1134": "kimācāraḥ kathaṃ caitāṃs trīn guṇān ativartate Bhg_14.021c",
    "GE07bhgce__u:1135": "śrībhagavān uvāca Bhg_14.022 [=MBh_06,036.022]",
    "GE07bhgce__u:1136": "prakāśaṃ ca pravṛttiṃ ca moham eva ca pāṇḍava Bhg_14.022a",
    "GE07bhgce__u:1137": "na dveṣṭi saṃpravṛttāni na nivṛttāni kāṅkṣati Bhg_14.022c",
    "GE07bhgce__u:1138": "udāsīnavad āsīno guṇair yo na vicālyate Bhg_14.023a [=MBh_06,036.023a]",
    "GE07bhgce__u:1139": "guṇā vartanta ity eva yo 'vatiṣṭhati neṅgate Bhg_14.023c",
    "GE07bhgce__u:1140": "samaduḥkhasukhaḥ svasthaḥ samaloṣṭāśmakāñcanaḥ Bhg_14.024a",
    "GE07bhgce__u:1141": "tulyapriyāpriyo dhīras tulyanindātmasaṃstutiḥ Bhg_14.024c",
    "GE07bhgce__u:1142": "mānāvamānayos tulyas tulyo mitrāripakṣayoḥ Bhg_14.025a [=MBh_06,036.025a]",
    "GE07bhgce__u:1143": "sarvārambhaparityāgī guṇātītaḥ sa ucyate Bhg_14.025c [=MBh_06,036.025c]",
    "GE07bhgce__u:1144": "māṃ ca yo 'vyabhicāreṇa bhaktiyogena sevate Bhg_14.026a [=MBh_06,036.026a]",
    "GE07bhgce__u:1145": "sa guṇān samatītyaitān brahmabhūyāya kalpate Bhg_14.026c",
    "GE07bhgce__u:1146": "brahmaṇo hi pratiṣṭhāham amṛtasyāvyayasya ca Bhg_14.027a",
    "GE07bhgce__u:1147": "śāśvatasya ca dharmasya sukhasyaikāntikasya ca Bhg_14.027c",
    "GE07bhgce__u:1148": "śrībhagavān uvāca Bhg_15.001 [=MBh_06,037.001]",
    "GE07bhgce__u:1149": "ūrdhvamūlam adhaḥśākham aśvatthaṃ prāhur avyayam Bhg_15.001a",
    "GE07bhgce__u:1150": "chandāṃsi yasya parṇāni yas taṃ veda sa vedavit Bhg_15.001c",
    "GE07bhgce__u:1151": "adhaś cordhvaṃ prasṛtās tasya śākhā; guṇapravṛddhā viṣayapravālāḥ Bhg_15.002a [=MBh_06,037.002a]",
    "GE07bhgce__u:1152": "adhaś ca mūlāny anusaṃtatāni; karmānubandhīni manuṣyaloke Bhg_15.002c",
    "GE07bhgce__u:1153": "na rūpam asyeha tathopalabhyate; nānto na cādir na ca saṃpratiṣṭhā",
    "GE07bhgce__u:1154": "aśvattham enaṃ suvirūḍhamūlam; asaṅgaśastreṇa dṛḍhena chittvā Bhg_15.003c",
    "GE07bhgce__u:1155": "tataḥ padaṃ tatparimārgitavyaṃ; yasmin gatā na nivartanti bhūyaḥ Bhg_15.004a [=MBh_06,037.004a]",
    "GE07bhgce__u:1156": "tam eva cādyaṃ puruṣaṃ prapadye; yataḥ pravṛttiḥ prasṛtā purāṇī",
    "GE07bhgce__u:1157": "nirmānamohā jitasaṅgadoṣā; adhyātmanityā vinivṛttakāmāḥ Bhg_15.005a",
    "GE07bhgce__u:1158": "dvaṃdvair vimuktāḥ sukhaduḥkhasaṃjñair; gacchanty amūḍhāḥ padam avyayaṃ tat Bhg_15.005c [=MBh_06,037.005c]",
    "GE07bhgce__u:1159": "na tad bhāsayate sūryo na śaśāṅko na pāvakaḥ Bhg_15.006a",
    "GE07bhgce__u:1160": "yad gatvā na nivartante tad dhāma paramaṃ mama Bhg_15.006c",
    "GE07bhgce__u:1161": "mamaivāṃśo jīvaloke jīvabhūtaḥ sanātanaḥ Bhg_15.007a [=MBh_06,037.007a]",
    "GE07bhgce__u:1162": "manaḥṣaṣṭhānīndriyāṇi prakṛtisthāni karṣati Bhg_15.007c [=MBh_06,037.007c]",
    "GE07bhgce__u:1163": "śarīraṃ yad avāpnoti yac cāpy utkrāmatīśvaraḥ Bhg_15.008a",
    "GE07bhgce__u:1164": "gṛhītvaitāni saṃyāti vāyur gandhān ivāśayāt Bhg_15.008c [=MBh_06,037.008c]",
    "GE07bhgce__u:1165": "śrotraṃ cakṣuḥ sparśanaṃ ca rasanaṃ ghrāṇam eva ca Bhg_15.009a",
    "GE07bhgce__u:1166": "adhiṣṭhāya manaś cāyaṃ viṣayān upasevate Bhg_15.009c [=MBh_06,037.009c]",
    "GE07bhgce__u:1167": "utkrāmantaṃ sthitaṃ vāpi bhuñjānaṃ vā guṇānvitam Bhg_15.010a",
    "GE07bhgce__u:1168": "vimūḍhā nānupaśyanti paśyanti jñānacakṣuṣaḥ Bhg_15.010c [=MBh_06,037.010c]",
    "GE07bhgce__u:1169": "yatanto yoginaś cainaṃ paśyanty ātmany avasthitam Bhg_15.011a",
    "GE07bhgce__u:1170": "yatanto 'py akṛtātmāno nainaṃ paśyanty acetasaḥ Bhg_15.011c",
    "GE07bhgce__u:1171": "yad ādityagataṃ tejo jagad bhāsayate 'khilam Bhg_15.012a",
    "GE07bhgce__u:1172": "yac candramasi yac cāgnau tat tejo viddhi māmakam Bhg_15.012c",
    "GE07bhgce__u:1173": "gām āviśya ca bhūtāni dhārayāmy aham ojasā Bhg_15.013a [=MBh_06,037.013a]",
    "GE07bhgce__u:1174": "puṣṇāmi cauṣadhīḥ sarvāḥ somo bhūtvā rasātmakaḥ Bhg_15.013c",
    "GE07bhgce__u:1175": "ahaṃ vaiśvānaro bhūtvā prāṇināṃ deham āśritaḥ Bhg_15.014a",
    "GE07bhgce__u:1176": "prāṇāpānasamāyuktaḥ pacāmy annaṃ caturvidham Bhg_15.014c",
    "GE07bhgce__u:1177": "sarvasya cāhaṃ hṛdi saṃniviṣṭo; mattaḥ smṛtir jñānam apohanaṃ ca Bhg_15.015a [=MBh_06,037.015a]",
    "GE07bhgce__u:1178": "vedaiś ca sarvair aham eva vedyo; vedāntakṛd vedavid eva cāham Bhg_15.015c",
    "GE07bhgce__u:1179": "dvāv imau puruṣau loke kṣaraś cākṣara eva ca Bhg_15.016a",
    "GE07bhgce__u:1180": "kṣaraḥ sarvāṇi bhūtāni kūṭastho 'kṣara ucyate Bhg_15.016c",
    "GE07bhgce__u:1181": "uttamaḥ puruṣas tv anyaḥ paramātmety udāhṛtaḥ Bhg_15.017a",
    "GE07bhgce__u:1182": "yo lokatrayam āviśya bibharty avyaya īśvaraḥ Bhg_15.017c",
    "GE07bhgce__u:1183": "yasmāt kṣaram atīto 'ham akṣarād api cottamaḥ Bhg_15.018a",
    "GE07bhgce__u:1184": "ato 'smi loke vede ca prathitaḥ puruṣottamaḥ Bhg_15.018c",
    "GE07bhgce__u:1185": "yo mām evam asaṃmūḍho jānāti puruṣottamam Bhg_15.019a [=MBh_06,037.019a]",
    "GE07bhgce__u:1186": "sa sarvavid bhajati māṃ sarvabhāvena bhārata Bhg_15.019c",
    "GE07bhgce__u:1187": "iti guhyatamaṃ śāstram idam uktaṃ mayānagha Bhg_15.020a [=MBh_06,037.020a]",
    "GE07bhgce__u:1188": "etad buddhvā buddhimān syāt kṛtakṛtyaś ca bhārata Bhg_15.020c",
    "GE07bhgce__u:1189": "śrībhagavān uvāca Bhg_16.001 [=MBh_06,038.001]",
    "GE07bhgce__u:1190": "abhayaṃ sattvasaṃśuddhir jñānayogavyavasthitiḥ Bhg_16.001a",
    "GE07bhgce__u:1191": "dānaṃ damaś ca yajñaś ca svādhyāyas tapa ārjavam Bhg_16.001c",
    "GE07bhgce__u:1192": "ahiṃsā satyam akrodhas tyāgaḥ śāntir apaiśunam Bhg_16.002a",
    "GE07bhgce__u:1193": "dayā bhūteṣv aloluptvaṃ mārdavaṃ hrīr acāpalam Bhg_16.002c",
    "GE07bhgce__u:1194": "tejaḥ kṣamā dhṛtiḥ śaucam adroho nātimānitā Bhg_16.003a [=MBh_06,038.003a]",
    "GE07bhgce__u:1195": "bhavanti saṃpadaṃ daivīm abhijātasya bhārata Bhg_16.003c",
    "GE07bhgce__u:1196": "dambho darpo 'timānaś ca krodhaḥ pāruṣyam eva ca Bhg_16.004a",
    "GE07bhgce__u:1197": "ajñānaṃ cābhijātasya pārtha saṃpadam āsurīm Bhg_16.004c [=MBh_06,038.004c]",
    "GE07bhgce__u:1198": "daivī saṃpad vimokṣāya nibandhāyāsurī matā Bhg_16.005a [=MBh_06,038.005a]",
    "GE07bhgce__u:1199": "mā śucaḥ saṃpadaṃ daivīm abhijāto 'si pāṇḍava Bhg_16.005c",
    "GE07bhgce__u:1200": "dvau bhūtasargau loke 'smin daiva āsura eva ca Bhg_16.006a",
    "GE07bhgce__u:1201": "daivo vistaraśaḥ prokta āsuraṃ pārtha me śṛṇu Bhg_16.006c",
    "GE07bhgce__u:1202": "pravṛttiṃ ca nivṛttiṃ ca janā na vidur āsurāḥ Bhg_16.007a",
    "GE07bhgce__u:1203": "na śaucaṃ nāpi cācāro na satyaṃ teṣu vidyate Bhg_16.007c",
    "GE07bhgce__u:1204": "asatyam apratiṣṭhaṃ te jagad āhur anīśvaram Bhg_16.008a [=MBh_06,038.008a]",
    "GE07bhgce__u:1205": "aparasparasaṃbhūtaṃ kim anyat kāmahaitukam Bhg_16.008c [=MBh_06,038.008c]",
    "GE07bhgce__u:1206": "etāṃ dṛṣṭim avaṣṭabhya naṣṭātmāno 'lpabuddhayaḥ Bhg_16.009a",
    "GE07bhgce__u:1207": "prabhavanty ugrakarmāṇaḥ kṣayāya jagato 'hitāḥ Bhg_16.009c",
    "GE07bhgce__u:1208": "kāmam āśritya duṣpūraṃ dambhamānamadānvitāḥ Bhg_16.010a [=MBh_06,038.010a]",
    "GE07bhgce__u:1209": "mohād gṛhītvāsadgrāhān pravartante 'śucivratāḥ Bhg_16.010c",
    "GE07bhgce__u:1210": "cintām aparimeyāṃ ca pralayāntām upāśritāḥ Bhg_16.011a [=MBh_06,038.011a]",
    "GE07bhgce__u:1211": "kāmopabhogaparamā etāvad iti niścitāḥ Bhg_16.011c [=MBh_06,038.011c]",
    "GE07bhgce__u:1212": "āśāpāśaśatair baddhāḥ kāmakrodhaparāyaṇāḥ Bhg_16.012a [=MBh_06,038.012a]",
    "GE07bhgce__u:1213": "īhante kāmabhogārtham anyāyenārthasaṃcayān Bhg_16.012c [=MBh_06,038.012c]",
    "GE07bhgce__u:1214": "idam adya mayā labdham idaṃ prāpsye manoratham Bhg_16.013a",
    "GE07bhgce__u:1215": "idam astīdam api me bhaviṣyati punar dhanam Bhg_16.013c [=MBh_06,038.013c]",
    "GE07bhgce__u:1216": "asau mayā hataḥ śatrur haniṣye cāparān api Bhg_16.014a [=MBh_06,038.014a]",
    "GE07bhgce__u:1217": "īśvaro 'ham ahaṃ bhogī siddho 'haṃ balavān sukhī Bhg_16.014c",
    "GE07bhgce__u:1218": "āḍhyo 'bhijanavān asmi ko 'nyo 'sti sadṛśo mayā Bhg_16.015a",
    "GE07bhgce__u:1219": "yakṣye dāsyāmi modiṣya ity ajñānavimohitāḥ Bhg_16.015c [=MBh_06,038.015c]",
    "GE07bhgce__u:1220": "anekacittavibhrāntā mohajālasamāvṛtāḥ Bhg_16.016a [=MBh_06,038.016a]",
    "GE07bhgce__u:1221": "prasaktāḥ kāmabhogeṣu patanti narake 'śucau Bhg_16.016c [=MBh_06,038.016c]",
    "GE07bhgce__u:1222": "ātmasaṃbhāvitāḥ stabdhā dhanamānamadānvitāḥ Bhg_16.017a [=MBh_06,038.017a]",
    "GE07bhgce__u:1223": "yajante nāmayajñais te dambhenāvidhipūrvakam Bhg_16.017c",
    "GE07bhgce__u:1224": "ahaṃkāraṃ balaṃ darpaṃ kāmaṃ krodhaṃ ca saṃśritāḥ Bhg_16.018a",
    "GE07bhgce__u:1225": "mām ātmaparadeheṣu pradviṣanto 'bhyasūyakāḥ Bhg_16.018c [=MBh_06,038.018c]",
    "GE07bhgce__u:1226": "tān ahaṃ dviṣataḥ krūrān saṃsāreṣu narādhamān Bhg_16.019a",
    "GE07bhgce__u:1227": "kṣipāmy ajasram aśubhān āsurīṣv eva yoniṣu Bhg_16.019c [=MBh_06,038.019c]",
    "GE07bhgce__u:1228": "āsurīṃ yonim āpannā mūḍhā janmani janmani Bhg_16.020a [=MBh_06,038.020a]",
    "GE07bhgce__u:1229": "mām aprāpyaiva kaunteya tato yānty adhamāṃ gatim Bhg_16.020c",
    "GE07bhgce__u:1230": "trividhaṃ narakasyedaṃ dvāraṃ nāśanam ātmanaḥ Bhg_16.021a",
    "GE07bhgce__u:1231": "kāmaḥ krodhas tathā lobhas tasmād etat trayaṃ tyajet Bhg_16.021c",
    "GE07bhgce__u:1232": "etair vimuktaḥ kaunteya tamodvārais tribhir naraḥ Bhg_16.022a",
    "GE07bhgce__u:1233": "ācaraty ātmanaḥ śreyas tato yāti parāṃ gatim Bhg_16.022c",
    "GE07bhgce__u:1234": "yaḥ śāstravidhim utsṛjya vartate kāmakārataḥ Bhg_16.023a",
    "GE07bhgce__u:1235": "na sa siddhim avāpnoti na sukhaṃ na parāṃ gatim Bhg_16.023c",
    "GE07bhgce__u:1236": "tasmāc chāstraṃ pramāṇaṃ te kāryākāryavyavasthitau Bhg_16.024a",
    "GE07bhgce__u:1237": "jñātvā śāstravidhānoktaṃ karma kartum ihārhasi Bhg_16.024c",
    "GE07bhgce__u:1238": "arjuna uvāca Bhg_17.001 [=MBh_06,039.001]",
    "GE07bhgce__u:1239": "ye śāstravidhim utsṛjya yajante śraddhayānvitāḥ Bhg_17.001a",
    "GE07bhgce__u:1240": "teṣāṃ niṣṭhā tu kā kṛṣṇa sattvam āho rajas tamaḥ Bhg_17.001c",
    "GE07bhgce__u:1241": "śrībhagavān uvāca Bhg_17.002 [=MBh_06,039.002]",
    "GE07bhgce__u:1242": "trividhā bhavati śraddhā dehināṃ sā svabhāvajā Bhg_17.002a",
    "GE07bhgce__u:1243": "sāttvikī rājasī caiva tāmasī ceti tāṃ śṛṇu Bhg_17.002c [=MBh_06,039.002c]",
    "GE07bhgce__u:1244": "sattvānurūpā sarvasya śraddhā bhavati bhārata Bhg_17.003a",
    "GE07bhgce__u:1245": "śraddhāmayo 'yaṃ puruṣo yo yacchraddhaḥ sa eva saḥ Bhg_17.003c",
    "GE07bhgce__u:1246": "yajante sāttvikā devān yakṣarakṣāṃsi rājasāḥ Bhg_17.004a",
    "GE07bhgce__u:1247": "pretān bhūtagaṇāṃś cānye yajante tāmasā janāḥ Bhg_17.004c",
    "GE07bhgce__u:1248": "aśāstravihitaṃ ghoraṃ tapyante ye tapo janāḥ Bhg_17.005a",
    "GE07bhgce__u:1249": "dambhāhaṃkārasaṃyuktāḥ kāmarāgabalānvitāḥ Bhg_17.005c [=MBh_06,039.005c]",
    "GE07bhgce__u:1250": "karśayantaḥ śarīrasthaṃ bhūtagrāmam acetasaḥ Bhg_17.006a",
    "GE07bhgce__u:1251": "māṃ caivāntaḥśarīrasthaṃ tān viddhy āsuraniścayān Bhg_17.006c",
    "GE07bhgce__u:1252": "āhāras tv api sarvasya trividho bhavati priyaḥ Bhg_17.007a",
    "GE07bhgce__u:1253": "yajñas tapas tathā dānaṃ teṣāṃ bhedam imaṃ śṛṇu Bhg_17.007c",
    "GE07bhgce__u:1254": "āyuḥsattvabalārogyasukhaprītivivardhanāḥ Bhg_17.008a [=MBh_06,039.008a]",
    "GE07bhgce__u:1255": "rasyāḥ snigdhāḥ sthirā hṛdyā āhārāḥ sāttvikapriyāḥ Bhg_17.008c",
    "GE07bhgce__u:1256": "kaṭvamlalavaṇātyuṣṇatīkṣṇarūkṣavidāhinaḥ Bhg_17.009a [=MBh_06,039.009a]",
    "GE07bhgce__u:1257": "āhārā rājasasyeṣṭā duḥkhaśokāmayapradāḥ Bhg_17.009c [=MBh_06,039.009c]",
    "GE07bhgce__u:1258": "yātayāmaṃ gatarasaṃ pūti paryuṣitaṃ ca yat Bhg_17.010a [=MBh_06,039.010a]",
    "GE07bhgce__u:1259": "ucchiṣṭam api cāmedhyaṃ bhojanaṃ tāmasapriyam Bhg_17.010c",
    "GE07bhgce__u:1260": "aphalākāṅkṣibhir yajño vidhidṛṣṭo ya ijyate Bhg_17.011a [=MBh_06,039.011a]",
    "GE07bhgce__u:1261": "yaṣṭavyam eveti manaḥ samādhāya sa sāttvikaḥ Bhg_17.011c",
    "GE07bhgce__u:1262": "abhisaṃdhāya tu phalaṃ dambhārtham api caiva yat Bhg_17.012a",
    "GE07bhgce__u:1263": "ijyate bharataśreṣṭha taṃ yajñaṃ viddhi rājasam Bhg_17.012c",
    "GE07bhgce__u:1264": "vidhihīnam asṛṣṭānnaṃ mantrahīnam adakṣiṇam Bhg_17.013a [=MBh_06,039.013a]",
    "GE07bhgce__u:1265": "śraddhāvirahitaṃ yajñaṃ tāmasaṃ paricakṣate Bhg_17.013c [=MBh_06,039.013c]",
    "GE07bhgce__u:1266": "devadvijaguruprājñapūjanaṃ śaucam ārjavam Bhg_17.014a [=MBh_06,039.014a]",
    "GE07bhgce__u:1267": "brahmacaryam ahiṃsā ca śārīraṃ tapa ucyate Bhg_17.014c [=MBh_06,039.014c]",
    "GE07bhgce__u:1268": "anudvegakaraṃ vākyaṃ satyaṃ priyahitaṃ ca yat Bhg_17.015a",
    "GE07bhgce__u:1269": "svādhyāyābhyasanaṃ caiva vāṅmayaṃ tapa ucyate Bhg_17.015c",
    "GE07bhgce__u:1270": "manaḥprasādaḥ saumyatvaṃ maunam ātmavinigrahaḥ Bhg_17.016a",
    "GE07bhgce__u:1271": "bhāvasaṃśuddhir ity etat tapo mānasam ucyate Bhg_17.016c",
    "GE07bhgce__u:1272": "śraddhayā parayā taptaṃ tapas tat trividhaṃ naraiḥ Bhg_17.017a",
    "GE07bhgce__u:1273": "aphalākāṅkṣibhir yuktaiḥ sāttvikaṃ paricakṣate Bhg_17.017c",
    "GE07bhgce__u:1274": "satkāramānapūjārthaṃ tapo dambhena caiva yat Bhg_17.018a",
    "GE07bhgce__u:1275": "kriyate tad iha proktaṃ rājasaṃ calam adhruvam Bhg_17.018c",
    "GE07bhgce__u:1276": "mūḍhagrāheṇātmano yat pīḍayā kriyate tapaḥ Bhg_17.019a [=MBh_06,039.019a]",
    "GE07bhgce__u:1277": "parasyotsādanārthaṃ vā tat tāmasam udāhṛtam Bhg_17.019c [=MBh_06,039.019c]",
    "GE07bhgce__u:1278": "dātavyam iti yad dānaṃ dīyate 'nupakāriṇe Bhg_17.020a [=MBh_06,039.020a]",
    "GE07bhgce__u:1279": "deśe kāle ca pātre ca tad dānaṃ sāttvikaṃ smṛtam Bhg_17.020c",
    "GE07bhgce__u:1280": "yat tu pratyupakārārthaṃ phalam uddiśya vā punaḥ Bhg_17.021a",
    "GE07bhgce__u:1281": "dīyate ca parikliṣṭaṃ tad dānaṃ rājasaṃ smṛtam Bhg_17.021c",
    "GE07bhgce__u:1282": "adeśakāle yad dānam apātrebhyaś ca dīyate Bhg_17.022a [=MBh_06,039.022a]",
    "GE07bhgce__u:1283": "asatkṛtam avajñātaṃ tat tāmasam udāhṛtam Bhg_17.022c [=MBh_06,039.022c]",
    "GE07bhgce__u:1284": "oṃ tat sad iti nirdeśo brahmaṇas trividhaḥ smṛtaḥ Bhg_17.023a",
    "GE07bhgce__u:1285": "brāhmaṇās tena vedāś ca yajñāś ca vihitāḥ purā Bhg_17.023c",
    "GE07bhgce__u:1286": "tasmād om ity udāhṛtya yajñadānatapaḥkriyāḥ Bhg_17.024a [=MBh_06,039.024a]",
    "GE07bhgce__u:1287": "pravartante vidhānoktāḥ satataṃ brahmavādinām Bhg_17.024c",
    "GE07bhgce__u:1288": "tad ity anabhisaṃdhāya phalaṃ yajñatapaḥkriyāḥ Bhg_17.025a",
    "GE07bhgce__u:1289": "dānakriyāś ca vividhāḥ kriyante mokṣakāṅkṣibhiḥ Bhg_17.025c",
    "GE07bhgce__u:1290": "sadbhāve sādhubhāve ca sad ity etat prayujyate Bhg_17.026a",
    "GE07bhgce__u:1291": "praśaste karmaṇi tathā sacchabdaḥ pārtha yujyate Bhg_17.026c",
    "GE07bhgce__u:1292": "yajñe tapasi dāne ca sthitiḥ sad iti cocyate Bhg_17.027a",
    "GE07bhgce__u:1293": "karma caiva tadarthīyaṃ sad ity evābhidhīyate Bhg_17.027c",
    "GE07bhgce__u:1294": "aśraddhayā hutaṃ dattaṃ tapas taptaṃ kṛtaṃ ca yat Bhg_17.028a",
    "GE07bhgce__u:1295": "asad ity ucyate pārtha na ca tat pretya no iha Bhg_17.028c",
    "GE07bhgce__u:1296": "arjuna uvāca Bhg_18.001 [=MBh_06,040.001]",
    "GE07bhgce__u:1297": "saṃnyāsasya mahābāho tattvam icchāmi veditum Bhg_18.001a",
    "GE07bhgce__u:1298": "tyāgasya ca hṛṣīkeśa pṛthak keśiniṣūdana Bhg_18.001c [=MBh_06,040.001c]",
    "GE07bhgce__u:1299": "śrībhagavān uvāca Bhg_18.002 [=MBh_06,040.002]",
    "GE07bhgce__u:1300": "kāmyānāṃ karmaṇāṃ nyāsaṃ saṃnyāsaṃ kavayo viduḥ Bhg_18.002a",
    "GE07bhgce__u:1301": "sarvakarmaphalatyāgaṃ prāhus tyāgaṃ vicakṣaṇāḥ Bhg_18.002c",
    "GE07bhgce__u:1302": "tyājyaṃ doṣavad ity eke karma prāhur manīṣiṇaḥ Bhg_18.003a",
    "GE07bhgce__u:1303": "yajñadānatapaḥkarma na tyājyam iti cāpare Bhg_18.003c [=MBh_06,040.003c]",
    "GE07bhgce__u:1304": "niścayaṃ śṛṇu me tatra tyāge bharatasattama Bhg_18.004a [=MBh_06,040.004a]",
    "GE07bhgce__u:1305": "tyāgo hi puruṣavyāghra trividhaḥ saṃprakīrtitaḥ Bhg_18.004c",
    "GE07bhgce__u:1306": "yajñadānatapaḥkarma na tyājyaṃ kāryam eva tat Bhg_18.005a",
    "GE07bhgce__u:1307": "yajño dānaṃ tapaś caiva pāvanāni manīṣiṇām Bhg_18.005c [=MBh_06,040.005c]",
    "GE07bhgce__u:1308": "etāny api tu karmāṇi saṅgaṃ tyaktvā phalāni ca Bhg_18.006a",
    "GE07bhgce__u:1309": "kartavyānīti me pārtha niścitaṃ matam uttamam Bhg_18.006c",
    "GE07bhgce__u:1310": "niyatasya tu saṃnyāsaḥ karmaṇo nopapadyate Bhg_18.007a [=MBh_06,040.007a]",
    "GE07bhgce__u:1311": "mohāt tasya parityāgas tāmasaḥ parikīrtitaḥ Bhg_18.007c [=MBh_06,040.007c]",
    "GE07bhgce__u:1312": "duḥkham ity eva yat karma kāyakleśabhayāt tyajet Bhg_18.008a",
    "GE07bhgce__u:1313": "sa kṛtvā rājasaṃ tyāgaṃ naiva tyāgaphalaṃ labhet Bhg_18.008c",
    "GE07bhgce__u:1314": "kāryam ity eva yat karma niyataṃ kriyate 'rjuna Bhg_18.009a",
    "GE07bhgce__u:1315": "saṅgaṃ tyaktvā phalaṃ caiva sa tyāgaḥ sāttviko mataḥ Bhg_18.009c",
    "GE07bhgce__u:1316": "na dveṣṭy akuśalaṃ karma kuśale nānuṣajjate Bhg_18.010a [=MBh_06,040.010a]",
    "GE07bhgce__u:1317": "tyāgī sattvasamāviṣṭo medhāvī chinnasaṃśayaḥ Bhg_18.010c",
    "GE07bhgce__u:1318": "na hi dehabhṛtā śakyaṃ tyaktuṃ karmāṇy aśeṣataḥ Bhg_18.011a",
    "GE07bhgce__u:1319": "yas tu karmaphalatyāgī sa tyāgīty abhidhīyate Bhg_18.011c",
    "GE07bhgce__u:1320": "aniṣṭam iṣṭaṃ miśraṃ ca trividhaṃ karmaṇaḥ phalam Bhg_18.012a",
    "GE07bhgce__u:1321": "bhavaty atyāgināṃ pretya na tu saṃnyāsināṃ kva cit Bhg_18.012c",
    "GE07bhgce__u:1322": "pañcaitāni mahābāho kāraṇāni nibodha me Bhg_18.013a [=MBh_06,040.013a]",
    "GE07bhgce__u:1323": "sāṃkhye kṛtānte proktāni siddhaye sarvakarmaṇām Bhg_18.013c",
    "GE07bhgce__u:1324": "adhiṣṭhānaṃ tathā kartā karaṇaṃ ca pṛthagvidham Bhg_18.014a",
    "GE07bhgce__u:1325": "vividhāś ca pṛthakceṣṭā daivaṃ caivātra pañcamam Bhg_18.014c",
    "GE07bhgce__u:1326": "śarīravāṅmanobhir yat karma prārabhate naraḥ Bhg_18.015a",
    "GE07bhgce__u:1327": "nyāyyaṃ vā viparītaṃ vā pañcaite tasya hetavaḥ Bhg_18.015c",
    "GE07bhgce__u:1328": "tatraivaṃ sati kartāram ātmānaṃ kevalaṃ tu yaḥ Bhg_18.016a",
    "GE07bhgce__u:1329": "paśyaty akṛtabuddhitvān na sa paśyati durmatiḥ Bhg_18.016c",
    "GE07bhgce__u:1330": "yasya nāhaṃkṛto bhāvo buddhir yasya na lipyate Bhg_18.017a",
    "GE07bhgce__u:1331": "hatvāpi sa imāṃl lokān na hanti na nibadhyate Bhg_18.017c",
    "GE07bhgce__u:1332": "jñānaṃ jñeyaṃ parijñātā trividhā karmacodanā Bhg_18.018a",
    "GE07bhgce__u:1333": "karaṇaṃ karma karteti trividhaḥ karmasaṃgrahaḥ Bhg_18.018c",
    "GE07bhgce__u:1334": "jñānaṃ karma ca kartā ca tridhaiva guṇabhedataḥ Bhg_18.019a",
    "GE07bhgce__u:1335": "procyate guṇasaṃkhyāne yathāvac chṛṇu tāny api Bhg_18.019c",
    "GE07bhgce__u:1336": "sarvabhūteṣu yenaikaṃ bhāvam avyayam īkṣate Bhg_18.020a [=MBh_06,040.020a]",
    "GE07bhgce__u:1337": "avibhaktaṃ vibhakteṣu taj jñānaṃ viddhi sāttvikam Bhg_18.020c",
    "GE07bhgce__u:1338": "pṛthaktvena tu yaj jñānaṃ nānābhāvān pṛthagvidhān Bhg_18.021a",
    "GE07bhgce__u:1339": "vetti sarveṣu bhūteṣu taj jñānaṃ viddhi rājasam Bhg_18.021c",
    "GE07bhgce__u:1340": "yat tu kṛtsnavad ekasmin kārye saktam ahaitukam Bhg_18.022a",
    "GE07bhgce__u:1341": "atattvārthavad alpaṃ ca tat tāmasam udāhṛtam Bhg_18.022c",
    "GE07bhgce__u:1342": "niyataṃ saṅgarahitam arāgadveṣataḥ kṛtam Bhg_18.023a [=MBh_06,040.023a]",
    "GE07bhgce__u:1343": "aphalaprepsunā karma yat tat sāttvikam ucyate Bhg_18.023c",
    "GE07bhgce__u:1344": "yat tu kāmepsunā karma sāhaṃkāreṇa vā punaḥ Bhg_18.024a [=MBh_06,040.024a]",
    "GE07bhgce__u:1345": "kriyate bahulāyāsaṃ tad rājasam udāhṛtam Bhg_18.024c [=MBh_06,040.024c]",
    "GE07bhgce__u:1346": "anubandhaṃ kṣayaṃ hiṃsām anapekṣya ca pauruṣam Bhg_18.025a",
    "GE07bhgce__u:1347": "mohād ārabhyate karma yat tat tāmasam ucyate Bhg_18.025c",
    "GE07bhgce__u:1348": "muktasaṅgo 'nahaṃvādī dhṛtyutsāhasamanvitaḥ Bhg_18.026a [=MBh_06,040.026a]",
    "GE07bhgce__u:1349": "siddhyasiddhyor nirvikāraḥ kartā sāttvika ucyate Bhg_18.026c",
    "GE07bhgce__u:1350": "rāgī karmaphalaprepsur lubdho hiṃsātmako 'śuciḥ Bhg_18.027a",
    "GE07bhgce__u:1351": "harṣaśokānvitaḥ kartā rājasaḥ parikīrtitaḥ Bhg_18.027c [=MBh_06,040.027c]",
    "GE07bhgce__u:1352": "ayuktaḥ prākṛtaḥ stabdhaḥ śaṭho naikṛtiko 'lasaḥ Bhg_18.028a",
    "GE07bhgce__u:1353": "viṣādī dīrghasūtrī ca kartā tāmasa ucyate Bhg_18.028c [=MBh_06,040.028c]",
    "GE07bhgce__u:1354": "buddher bhedaṃ dhṛteś caiva guṇatas trividhaṃ śṛṇu Bhg_18.029a",
    "GE07bhgce__u:1355": "procyamānam aśeṣeṇa pṛthaktvena dhanaṃjaya Bhg_18.029c [=MBh_06,040.029c]",
    "GE07bhgce__u:1356": "pravṛttiṃ ca nivṛttiṃ ca kāryākārye bhayābhaye Bhg_18.030a",
    "GE07bhgce__u:1357": "bandhaṃ mokṣaṃ ca yā vetti buddhiḥ sā pārtha sāttvikī Bhg_18.030c",
    "GE07bhgce__u:1358": "yayā dharmam adharmaṃ ca kāryaṃ cākāryam eva ca Bhg_18.031a",
    "GE07bhgce__u:1359": "ayathāvat prajānāti buddhiḥ sā pārtha rājasī Bhg_18.031c",
    "GE07bhgce__u:1360": "adharmaṃ dharmam iti yā manyate tamasāvṛtā Bhg_18.032a [=MBh_06,040.032a]",
    "GE07bhgce__u:1361": "sarvārthān viparītāṃś ca buddhiḥ sā pārtha tāmasī Bhg_18.032c",
    "GE07bhgce__u:1362": "dhṛtyā yayā dhārayate manaḥprāṇendriyakriyāḥ Bhg_18.033a",
    "GE07bhgce__u:1363": "yogenāvyabhicāriṇyā dhṛtiḥ sā pārtha sāttvikī Bhg_18.033c",
    "GE07bhgce__u:1364": "yayā tu dharmakāmārthān dhṛtyā dhārayate 'rjuna Bhg_18.034a",
    "GE07bhgce__u:1365": "prasaṅgena phalākāṅkṣī dhṛtiḥ sā pārtha rājasī Bhg_18.034c",
    "GE07bhgce__u:1366": "yayā svapnaṃ bhayaṃ śokaṃ viṣādaṃ madam eva ca Bhg_18.035a",
    "GE07bhgce__u:1367": "na vimuñcati durmedhā dhṛtiḥ sā pārtha tāmasī Bhg_18.035c",
    "GE07bhgce__u:1368": "sukhaṃ tv idānīṃ trividhaṃ śṛṇu me bharatarṣabha Bhg_18.036a",
    "GE07bhgce__u:1369": "abhyāsād ramate yatra duḥkhāntaṃ ca nigacchati Bhg_18.036c",
    "GE07bhgce__u:1370": "yat tadagre viṣam iva pariṇāme 'mṛtopamam Bhg_18.037a [=MBh_06,040.037a]",
    "GE07bhgce__u:1371": "tat sukhaṃ sāttvikaṃ proktam ātmabuddhiprasādajam Bhg_18.037c",
    "GE07bhgce__u:1372": "viṣayendriyasaṃyogād yat tadagre 'mṛtopamam Bhg_18.038a [=MBh_06,040.038a]",
    "GE07bhgce__u:1373": "pariṇāme viṣam iva tat sukhaṃ rājasaṃ smṛtam Bhg_18.038c",
    "GE07bhgce__u:1374": "yad agre cānubandhe ca sukhaṃ mohanam ātmanaḥ Bhg_18.039a",
    "GE07bhgce__u:1375": "nidrālasyapramādotthaṃ tat tāmasam udāhṛtam Bhg_18.039c [=MBh_06,040.039c]",
    "GE07bhgce__u:1376": "na tad asti pṛthivyāṃ vā divi deveṣu vā punaḥ Bhg_18.040a",
    "GE07bhgce__u:1377": "sattvaṃ prakṛtijair muktaṃ yad ebhiḥ syāt tribhir guṇaiḥ Bhg_18.040c",
    "GE07bhgce__u:1378": "brāhmaṇakṣatriyaviśāṃ śūdrāṇāṃ ca paraṃtapa Bhg_18.041a [=MBh_06,040.041a]",
    "GE07bhgce__u:1379": "karmāṇi pravibhaktāni svabhāvaprabhavair guṇaiḥ Bhg_18.041c",
    "GE07bhgce__u:1380": "śamo damas tapaḥ śaucaṃ kṣāntir ārjavam eva ca Bhg_18.042a",
    "GE07bhgce__u:1381": "jñānaṃ vijñānam āstikyaṃ brahmakarma svabhāvajam Bhg_18.042c",
    "GE07bhgce__u:1382": "śauryaṃ tejo dhṛtir dākṣyaṃ yuddhe cāpy apalāyanam Bhg_18.043a",
    "GE07bhgce__u:1383": "dānam īśvarabhāvaś ca kṣatrakarma svabhāvajam Bhg_18.043c",
    "GE07bhgce__u:1384": "kṛṣigorakṣyavāṇijyaṃ vaiśyakarma svabhāvajam Bhg_18.044a",
    "GE07bhgce__u:1385": "paricaryātmakaṃ karma śūdrasyāpi svabhāvajam Bhg_18.044c",
    "GE07bhgce__u:1386": "sve sve karmaṇy abhirataḥ saṃsiddhiṃ labhate naraḥ Bhg_18.045a",
    "GE07bhgce__u:1387": "svakarmanirataḥ siddhiṃ yathā vindati tac chṛṇu Bhg_18.045c",
    "GE07bhgce__u:1388": "yataḥ pravṛttir bhūtānāṃ yena sarvam idaṃ tatam Bhg_18.046a",
    "GE07bhgce__u:1389": "svakarmaṇā tam abhyarcya siddhiṃ vindati mānavaḥ Bhg_18.046c",
    "GE07bhgce__u:1390": "śreyān svadharmo viguṇaḥ paradharmāt svanuṣṭhitāt Bhg_18.047a",
    "GE07bhgce__u:1391": "svabhāvaniyataṃ karma kurvan nāpnoti kilbiṣam Bhg_18.047c",
    "GE07bhgce__u:1392": "sahajaṃ karma kaunteya sadoṣam api na tyajet Bhg_18.048a",
    "GE07bhgce__u:1393": "sarvārambhā hi doṣeṇa dhūmenāgnir ivāvṛtāḥ Bhg_18.048c [=MBh_06,040.048c]",
    "GE07bhgce__u:1394": "asaktabuddhiḥ sarvatra jitātmā vigataspṛhaḥ Bhg_18.049a [=MBh_06,040.049a]",
    "GE07bhgce__u:1395": "naiṣkarmyasiddhiṃ paramāṃ saṃnyāsenādhigacchati Bhg_18.049c",
    "GE07bhgce__u:1396": "siddhiṃ prāpto yathā brahma tathāpnoti nibodha me Bhg_18.050a",
    "GE07bhgce__u:1397": "samāsenaiva kaunteya niṣṭhā jñānasya yā parā Bhg_18.050c",
    "GE07bhgce__u:1398": "buddhyā viśuddhayā yukto dhṛtyātmānaṃ niyamya ca Bhg_18.051a",
    "GE07bhgce__u:1399": "śabdādīn viṣayāṃs tyaktvā rāgadveṣau vyudasya ca Bhg_18.051c",
    "GE07bhgce__u:1400": "viviktasevī laghvāśī yatavākkāyamānasaḥ Bhg_18.052a [=MBh_06,040.052a]",
    "GE07bhgce__u:1401": "dhyānayogaparo nityaṃ vairāgyaṃ samupāśritaḥ Bhg_18.052c",
    "GE07bhgce__u:1402": "ahaṃkāraṃ balaṃ darpaṃ kāmaṃ krodhaṃ parigraham Bhg_18.053a",
    "GE07bhgce__u:1403": "vimucya nirmamaḥ śānto brahmabhūyāya kalpate Bhg_18.053c",
    "GE07bhgce__u:1404": "brahmabhūtaḥ prasannātmā na śocati na kāṅkṣati Bhg_18.054a",
    "GE07bhgce__u:1405": "samaḥ sarveṣu bhūteṣu madbhaktiṃ labhate parām Bhg_18.054c",
    "GE07bhgce__u:1406": "bhaktyā mām abhijānāti yāvān yaś cāsmi tattvataḥ Bhg_18.055a",
    "GE07bhgce__u:1407": "tato māṃ tattvato jñātvā viśate tadanantaram Bhg_18.055c",
    "GE07bhgce__u:1408": "sarvakarmāṇy api sadā kurvāṇo madvyapāśrayaḥ Bhg_18.056a",
    "GE07bhgce__u:1409": "matprasādād avāpnoti śāśvataṃ padam avyayam Bhg_18.056c [=MBh_06,040.056c]",
    "GE07bhgce__u:1410": "cetasā sarvakarmāṇi mayi saṃnyasya matparaḥ Bhg_18.057a [=MBh_06,040.057a]",
    "GE07bhgce__u:1411": "buddhiyogam upāśritya maccittaḥ satataṃ bhava Bhg_18.057c",
    "GE07bhgce__u:1412": "maccittaḥ sarvadurgāṇi matprasādāt tariṣyasi Bhg_18.058a",
    "GE07bhgce__u:1413": "atha cet tvam ahaṃkārān na śroṣyasi vinaṅkṣyasi Bhg_18.058c",
    "GE07bhgce__u:1414": "yad ahaṃkāram āśritya na yotsya iti manyase Bhg_18.059a [=MBh_06,040.059a]",
    "GE07bhgce__u:1415": "mithyaiṣa vyavasāyas te prakṛtis tvāṃ niyokṣyati Bhg_18.059c",
    "GE07bhgce__u:1416": "svabhāvajena kaunteya nibaddhaḥ svena karmaṇā Bhg_18.060a",
    "GE07bhgce__u:1417": "kartuṃ necchasi yan mohāt kariṣyasy avaśo 'pi tat Bhg_18.060c",
    "GE07bhgce__u:1418": "īśvaraḥ sarvabhūtānāṃ hṛddeśe 'rjuna tiṣṭhati Bhg_18.061a",
    "GE07bhgce__u:1419": "bhrāmayan sarvabhūtāni yantrārūḍhāni māyayā Bhg_18.061c [=MBh_06,040.061c]",
    "GE07bhgce__u:1420": "tam eva śaraṇaṃ gaccha sarvabhāvena bhārata Bhg_18.062a [=MBh_06,040.062a]",
    "GE07bhgce__u:1421": "tatprasādāt parāṃ śāntiṃ sthānaṃ prāpsyasi śāśvatam Bhg_18.062c",
    "GE07bhgce__u:1422": "iti te jñānam ākhyātaṃ guhyād guhyataraṃ mayā Bhg_18.063a",
    "GE07bhgce__u:1423": "vimṛśyaitad aśeṣeṇa yathecchasi tathā kuru Bhg_18.063c [=MBh_06,040.063c]",
    "GE07bhgce__u:1424": "sarvaguhyatamaṃ bhūyaḥ śṛṇu me paramaṃ vacaḥ Bhg_18.064a",
    "GE07bhgce__u:1425": "iṣṭo 'si me dṛḍham iti tato vakṣyāmi te hitam Bhg_18.064c",
    "GE07bhgce__u:1426": "manmanā bhava madbhakto madyājī māṃ namaskuru Bhg_18.065a",
    "GE07bhgce__u:1427": "mām evaiṣyasi satyaṃ te pratijāne priyo 'si me Bhg_18.065c",
    "GE07bhgce__u:1428": "sarvadharmān parityajya mām ekaṃ śaraṇaṃ vraja Bhg_18.066a",
    "GE07bhgce__u:1429": "ahaṃ tvā sarvapāpebhyo mokṣayiṣyāmi mā śucaḥ Bhg_18.066c",
    "GE07bhgce__u:1430": "idaṃ te nātapaskāya nābhaktāya kadā cana Bhg_18.067a [=MBh_06,040.067a]",
    "GE07bhgce__u:1431": "na cāśuśrūṣave vācyaṃ na ca māṃ yo 'bhyasūyati Bhg_18.067c",
    "GE07bhgce__u:1432": "ya idaṃ paramaṃ guhyaṃ madbhakteṣv abhidhāsyati Bhg_18.068a",
    "GE07bhgce__u:1433": "bhaktiṃ mayi parāṃ kṛtvā mām evaiṣyaty asaṃśayaḥ Bhg_18.068c",
    "GE07bhgce__u:1434": "na ca tasmān manuṣyeṣu kaś cin me priyakṛttamaḥ Bhg_18.069a",
    "GE07bhgce__u:1435": "bhavitā na ca me tasmād anyaḥ priyataro bhuvi Bhg_18.069c",
    "GE07bhgce__u:1436": "adhyeṣyate ca ya imaṃ dharmyaṃ saṃvādam āvayoḥ Bhg_18.070a",
    "GE07bhgce__u:1437": "jñānayajñena tenāham iṣṭaḥ syām iti me matiḥ Bhg_18.070c",
    "GE07bhgce__u:1438": "śraddhāvān anasūyaś ca śṛṇuyād api yo naraḥ Bhg_18.071a [=MBh_06,040.071a]",
    "GE07bhgce__u:1439": "so 'pi muktaḥ śubhāṃl lokān prāpnuyāt puṇyakarmaṇām Bhg_18.071c",
    "GE07bhgce__u:1440": "kaccid etac chrutaṃ pārtha tvayaikāgreṇa cetasā Bhg_18.072a",
    "GE07bhgce__u:1441": "kaccid ajñānasaṃmohaḥ pranaṣṭas te dhanaṃjaya Bhg_18.072c",
    "GE07bhgce__u:1442": "arjuna uvāca Bhg_18.073 [=MBh_06,040.073]",
    "GE07bhgce__u:1443": "naṣṭo mohaḥ smṛtir labdhā tvatprasādān mayācyuta Bhg_18.073a",
    "GE07bhgce__u:1444": "sthito 'smi gatasaṃdehaḥ kariṣye vacanaṃ tava Bhg_18.073c",
    "GE07bhgce__u:1445": "saṃjaya uvāca Bhg_18.074 [=MBh_06,040.074]",
    "GE07bhgce__u:1446": "ity ahaṃ vāsudevasya pārthasya ca mahātmanaḥ Bhg_18.074a",
    "GE07bhgce__u:1447": "saṃvādam imam aśrauṣam adbhutaṃ romaharṣaṇam Bhg_18.074c",
    "GE07bhgce__u:1448": "vyāsaprasādāc chrutavān etad guhyam ahaṃ param Bhg_18.075a",
    "GE07bhgce__u:1449": "yogaṃ yogeśvarāt kṛṣṇāt sākṣāt kathayataḥ svayam Bhg_18.075c",
    "GE07bhgce__u:1450": "rājan saṃsmṛtya saṃsmṛtya saṃvādam imam adbhutam Bhg_18.076a",
    "GE07bhgce__u:1451": "keśavārjunayoḥ puṇyaṃ hṛṣyāmi ca muhur muhuḥ Bhg_18.076c",
    "GE07bhgce__u:1452": "tac ca saṃsmṛtya saṃsmṛtya rūpam atyadbhutaṃ hareḥ Bhg_18.077a",
    "GE07bhgce__u:1453": "vismayo me mahān rājan hṛṣyāmi ca punaḥ punaḥ Bhg_18.077c",
    "GE07bhgce__u:1454": "yatra yogeśvaraḥ kṛṣṇo yatra pārtho dhanurdharaḥ Bhg_18.078a",
    "GE07bhgce__u:1455": "tatra śrīr vijayo bhūtir dhruvā nītir matir mama Bhg_18.078c"
}