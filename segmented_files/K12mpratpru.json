{
    "K12mpratpru:0": " Mahāpratisarā vidyārājñī",
    "K12mpratpru:1": " namo bhagavatyai āryamahāpratisarāyai /",
    "K12mpratpru:2": " namaḥ samyaksaṃbudhebhyaḥ //",
    "K12mpratpru:3": " evaṃ mayā śrutam ekasmin samaye bhagavān vajrameruśikharakuṭāgāre viharati sma /",
    "K12mpratpru:4": " mahāvajrasamādhibhūmipratisthāne mahāvajrakalpavṛkṣasamalaṃkṛte /",
    "K12mpratpru:5": " mahāvajrapuṣkiriṇīratnapadmaprabhodbhāsite /",
    "K12mpratpru:6": " mahāvajravālikāsaṃskṛtabhūmibhāge /",
    "K12mpratpru:7": " mahāvajrādhiṣṭhāne /",
    "K12mpratpru:8": " mahāvajramaṇḍalamāḍe /",
    "K12mpratpru:9": " śakrasya devānām indrasya bhavane /",
    "K12mpratpru:10": " mahāvajrasiṃhāsanakoṭīniyutaśatasahasravirājite /",
    "K12mpratpru:11": " dharmadeśanāpratibhānaprātihāryasamanvāgate /",
    "K12mpratpru:12": " sarvabuddhādhiṣṭhānādhiṣṭhite sarvadharmasamatāpraveśe sarvajñatāniryāte /",
    "K12mpratpru:13": " caturaśītibhir bodhisatvakoṭīniyutaśatasahasraiḥ sārdham /",
    "K12mpratpru:14": " sarvair ekajātibhir avaivartikair anuttarāyāṃ samyaksaṃbodhau mahāsthāmaprāptair mahāvajravimokṣasamādhibuddhakṣetravikurvaṇamahāprātihāryasaṃdarśakaiḥ",
    "K12mpratpru:15": " ekacitrakṣaṇabhavamuhūrtasarvasatvacittacaritānupraveśavicitramadhurodāragambhīradharmadeśanāpratibhānaprātihāryasaṃdarśakair",
    "K12mpratpru:16": " anekabuddhakṣetratathāgatamahāpūjameghārcanāvimokṣamukhadhāraṇīsamādhivaśitābhijñāvaeṇikabodhyaṅgamārgabhūmipāramitopāyakauśalyasaṃgrahavastramahāmaitrīkaruṇāmuditopekṣāmaitrībalaviviktaparyavadātacittasaṃtānaiḥ",
    "K12mpratpru:17": " tadyathā / vajragarbheṇa ca bodhisatvena mahāsatvena /",
    "K12mpratpru:18": " vajranetreṇa ca /",
    "K12mpratpru:19": " vajragātreṇa ca /",
    "K12mpratpru:20": " vajramatinā ca /",
    "K12mpratpru:21": " vajrahastena ca /",
    "K12mpratpru:22": " vajrasaṃhatena ca /",
    "K12mpratpru:23": " vajranārāyaṇena ca /",
    "K12mpratpru:24": " vajravikurvitena ca /",
    "K12mpratpru:25": " vajrakūtena ca /",
    "K12mpratpru:26": " vajrarāśinā ca /",
    "K12mpratpru:27": " vajrāṅkuśena ca /",
    "K12mpratpru:28": " suvajreṇa ca /",
    "K12mpratpru:29": " vajrasenena ca /",
    "K12mpratpru:30": " vajraketunā ca bodhisatvena mahāsatvena //",
    "K12mpratpru:31": " evaṃ pramukhair bodhisatvakoṭīniyutaśatasahasraiḥ sārdhaṃ saṃbahulaiś ca mahāśrāvakaiḥ sarvair arhadbhir kṣīṇāsravair ucchinnabhavasaṃyojanaiḥ",
    "K12mpratpru:32": " samyagājñāsuvimuktacittaiḥ suvimuktaprajñair acintyasamādhibalaprātihāryavikurvaṇamahāsthāmaprāptair asaṅgajñānadarśibhiḥ /",
    "K12mpratpru:33": " sarvair vigatamalair nidagdhasaṃkleśavāsanābījaiḥ //",
    "K12mpratpru:34": " yadutāyuṣmatā ca śāradvatīputreṇa /",
    "K12mpratpru:35": " āyuṣmatā ca pūrṇamaitrāyaṇīputreṇa /",
    "K12mpratpru:36": " āyuṣmatā ca kaphinena /",
    "K12mpratpru:37": " āyuṣmatā ca subhūtinā /",
    "K12mpratpru:38": " āyuṣmatā ca revatena /",
    "K12mpratpru:39": " āyuṣmatā ca mahāmaudgalyāyanena /",
    "K12mpratpru:40": " āyuṣmatā ca cundena /",
    "K12mpratpru:41": " āyuṣmatā ca nandena /",
    "K12mpratpru:42": " āyuṣmatā ca sunandena /",
    "K12mpratpru:43": " āyuṣmatā ca kāśyapena /",
    "K12mpratpru:44": " āyuṣmatā ca mahākāśyapena /",
    "K12mpratpru:45": " āyuṣmatā ca nandīkāśyapena /",
    "K12mpratpru:46": " āyuṣmatā coruvilvākāśyapena /",
    "K12mpratpru:47": " āyuṣmatā ca gayākāśyapena //",
    "K12mpratpru:48": " evaṃ pramukhaiḥ saṃbahulair mahāśrāvakaiḥ sārdhaṃ maheśvaradevaputrapramukhaiś cāsaṃkhyeyair aparimāṇair anabhilāṣyānabhilāṣyaiḥ śuddhāvāsakayikair devaputraiḥ //",
    "K12mpratpru:49": " brahmaṇā ca sahāpatinā /",
    "K12mpratpru:50": " brahmakāyikadevaputrapramukhair devaputraiḥ /",
    "K12mpratpru:51": " suyāmena ca devaputreṇa /",
    "K12mpratpru:52": " suyāmakāyikadevaputraparivāreṇa /",
    "K12mpratpru:53": " saṃtuṣitena ca devaputraparivāreṇa /",
    "K12mpratpru:54": " nirmāṇaratinā ca /",
    "K12mpratpru:55": " paranirmitavaśavartinā ca /",
    "K12mpratpru:56": " śakreṇa ca devānām indreṇa /",
    "K12mpratpru:57": " sarvadevaputraparivāreṇa //",
    "K12mpratpru:58": " vemacitriṇā cāsurendreṇa /",
    "K12mpratpru:59": " balinā ca /",
    "K12mpratpru:60": " prahlādena ca /",
    "K12mpratpru:61": " rāhunā ca /",
    "K12mpratpru:62": " vairocanena ca /",
    "K12mpratpru:63": " subāhunā ca /",
    "K12mpratpru:64": " evaṃ pramukhair aparimitāprameyāsaṃkhyeyair asurendraiḥ //",
    "K12mpratpru:65": " sāgareṇa ca nāgarājena /",
    "K12mpratpru:66": " takṣakena ca /",
    "K12mpratpru:67": " vāsukinā cā /",
    "K12mpratpru:68": " śaṅkhapālena ca /",
    "K12mpratpru:69": " karkoṭakena ca /",
    "K12mpratpru:70": " padmena ca /",
    "K12mpratpru:71": " mahāpadmena ca /",
    "K12mpratpru:72": " evaṃ pramukhair aparimitāprameyāsaṃkhyeyair nāgarājaiḥ //",
    "K12mpratpru:73": " drumeṇa ca kinnararājena /",
    "K12mpratpru:74": " anekakinnaraparivāreṇa //",
    "K12mpratpru:75": " pañcaśikhena ca gandharvarājena /",
    "K12mpratpru:76": " anekagandharvarājaparivāreṇa ca //",
    "K12mpratpru:77": " sarvārthasiddhena ca vidyādhararājena /",
    "K12mpratpru:78": " anekavidyādhararājaparivāreṇa //",
    "K12mpratpru:79": " suparṇākṣeṇa ca garuḍarājena /",
    "K12mpratpru:80": " anekagaruḍarājaparivāreṇa //",
    "K12mpratpru:81": " vaiśramaṇena ca /",
    "K12mpratpru:82": " māṇibhadreṇa ca /",
    "K12mpratpru:83": " pūrṇabhadreṇa ca /",
    "K12mpratpru:84": " pāñcikena ca yakṣarājena /",
    "K12mpratpru:85": " anekayakṣarājaparivāreṇa //",
    "K12mpratpru:86": " hārītyā ca pañcaputraśataparivārayā /",
    "K12mpratpru:87": " saptabhiś ca lokamātṛbhiḥ /",
    "K12mpratpru:88": " saptabhiś ca mahārākṣasībhiḥ saptabhiś ca maharṣivaraiḥ /",
    "K12mpratpru:89": " antarīkṣacaraiś ca sarvanakṣatragrahadevataiḥ /",
    "K12mpratpru:90": " digbhiś ca vidigbhiś ca /",
    "K12mpratpru:91": " pṛthivyā ca sarasvatyā ca /",
    "K12mpratpru:92": " bhūtaiś ca vighnaiś ca vināyakaiś ca pretabhūtamaharddhikaiḥ /",
    "K12mpratpru:93": " sarvaiś ca parvatarājaiḥ /",
    "K12mpratpru:94": " varuṇena ca lokapālena /",
    "K12mpratpru:95": " sarvasamudradevatāparivāreṇa /",
    "K12mpratpru:96": " virūḍhakena ca virūpākṣeṇa ca daṇḍapāṇinā ca /",
    "K12mpratpru:97": " naigutena ca /",
    "K12mpratpru:98": " jātavedasā ca /",
    "K12mpratpru:99": " saptabhiś ca mahāvāyubhiḥ /",
    "K12mpratpru:100": " īśānena ca sapatnikena /",
    "K12mpratpru:101": " anekagaṇakoṭīniyutaśatasahasraparivāreṇa //",
    "K12mpratpru:102": " nārāyaṇena ca saparivāreṇa /",
    "K12mpratpru:103": " dantakena ca dāmakena ca lohakena ca mohakena ca /",
    "K12mpratpru:104": " mahāgaṇapatinā ca /",
    "K12mpratpru:105": " megholkena ca /",
    "K12mpratpru:106": " vināyakendreṇa ca /",
    "K12mpratpru:107": " anekavighnavināyakaparivāreṇa //",
    "K12mpratpru:108": " ṣaṣṭyā ca koṭagiryā ca catasṛbhiś ca bhaginībhiḥ sabhrātṛkābhiḥ //",
    "K12mpratpru:109": " vajrāṅkuśyā ca /",
    "K12mpratpru:110": " vajraśaṅkarayā ca /",
    "K12mpratpru:111": " catuḥṣaṣṭibhiś ca vajrahūtībhiḥ /",
    "K12mpratpru:112": " vajrasenena ca subāhunā ca /",
    "K12mpratpru:113": " mūrdhaṭakena ca /",
    "K12mpratpru:114": " anekavajrakulaparivāreṇa //",
    "K12mpratpru:115": " tad anyaiś ca buddhadharmasaṃghābhiprasannaiḥ /",
    "K12mpratpru:116": " aparimitāprameyāsaṃkhyeyair devanāgayakṣagandharvāsuragaruḍakinnaramahoragabhūtapretapiśāconmārdāpasmārasādhyasāhillakoṣṭarakaiḥ //",
    "K12mpratpru:117": " sūryeṇa ca devaputreṇa /",
    "K12mpratpru:118": " candreṇa ca devaputreṇa /",
    "K12mpratpru:119": " sucandreṇa ca devaputreṇa /",
    "K12mpratpru:120": " sandhyayā ca devatayā /",
    "K12mpratpru:121": " uṣasā ca devatayā /",
    "K12mpratpru:122": " sarvaiś ca gantubhiḥ /",
    "K12mpratpru:123": " rodasinyā ca devatayā /",
    "K12mpratpru:124": " prajāpatyā ca devatayā sārdham //",
    "K12mpratpru:125": " ity api ca bhagavān supravartitadharmacakraḥ supariniṣṭhitabuddhakāryaḥ suparipūrṇapuṇyajñānasaṃbhāraḥ",
    "K12mpratpru:126": " suparigṛhītasarvajñatāmahābodhipāramitābhūmilābhojjvalitadvātriṃśatmahāpuruṣalakṣaṇālaṃkṛtaśarīraś (Mp_4)",
    "K12mpratpru:127": " caturaśītyanuvyañjanavirājitaḥ sarvāṅgāvayavaśobhaḥ sarvasatvānavalokitamūrdhānirjitaḥ",
    "K12mpratpru:128": " sarvamārakarmakovidaḥ sarvasatvajñānapañcavidhacakṣuḥ sarvākāravaropetaḥ sarvajñajñānasamanvāgataḥ",
    "K12mpratpru:129": " sarvabuddhadharmasamanvāgataḥ /",
    "K12mpratpru:130": " sarvamāraparapramādikugaṇigaṇapramathana udgatakīrtiśabdaśloka ārṣabhasiṃhanādaṃnadī",
    "K12mpratpru:131": " samucchinnāvidyāndhakāro",
    "K12mpratpru:132": " 'saṃkhyeyāparimāṇakoṭīniyutaśatasahasradānaśīlakṣāntivīryadhyānaprajñopāyabalapraṇidhānapāramitāduṣkaracaryāvinivartitadvātriṃśatmahāpuruṣalakṣaṇacaturaśītyanuvyañjanagātraśobhaḥ",
    "K12mpratpru:133": " mahāvajraratnapadmagarbhasiṃhāsane niṣaṇṇaḥ /",
    "K12mpratpru:134": " anekavajraratnavedikāsaṃskṛtapādapīṭhasupratiṣṭhite /",
    "K12mpratpru:135": " anekavajraratnamakaramukhodgīrṇalohitamuktāvalīnibaddhagandhāyake /",
    "K12mpratpru:136": " anekavajraratnamuktakiṅkiṇījālakalukalonnādite /",
    "K12mpratpru:137": " anekavajraratnakarṇikāvilagnakarketanamahākarketanendranīlapuṣparāgaraśmijālāvabhāsitasamantaprasādike /",
    "K12mpratpru:138": " anekavajraratnaśalākāvibhūṣitoddaṇḍātapatrakoṭīniyutaśatasahasrakṛtacchāyāparikare /",
    "K12mpratpru:139": " anekakalpavṛṣadrumopaśobhitavistāre sumerumātre vajraratnapadmāsane niṣaṇṇaḥ /",
    "K12mpratpru:140": " kāñcanaparvatarāja iva śriyā jvalanasūryasahasrābhir ekaprabhāmaṇḍalavirājita bhūmibhāgaḥ /",
    "K12mpratpru:141": " suparipūrṇacandramaṇḍala iva sarvalokapriyadarśano mahākalpavṛkṣa iva buddhadharmaiḥ saṃkusumito dharmaṃ deśayati sma //",
    "K12mpratpru:142": " ādau kalyāṇaṃ madhye kalyāṇaṃ paryavasāne kalyāṇaṃ svarthaṃ suvyañjanaṃ kevalaṃ paripūrṇaṃ pariśuddhaṃ paryavadātaṃ brahmacaryaṃ saṃprakāśayati sma //",
    "K12mpratpru:143": " atha khalu bhagavān mūrdhna ūrṇakeśāt sarvabuddhasaṃdarśanaṃ nāma raśmijālaṃ pramuñcati sma /",
    "K12mpratpru:144": " tena ca raśmijvālenāyaṃ trisāhasramahāsāhasralokadhātur avabhāsitaḥ /",
    "K12mpratpru:145": " sphuṭīkṛto 'bhūt /",
    "K12mpratpru:146": " yāvanti ca gaṅgānadīvālukopamāni buddhakṣetrāṇi tāni ca sarvāṇi tenāvabhāsena sphuṭīkṛtāny avabhāsitāny abhūvan /",
    "K12mpratpru:147": " ye ca teṣu buddhakṣetreṣu buddhā bhagavanto 'nekasiṃhāsanakoṭīniyutaśatasahasravyūhakūṭāgāravimāneṣu dharmaṃ darśayati sma /",
    "K12mpratpru:148": " sārdhaṃ (Mp_5) mahāśrāvakair bodhisatvair bhikṣubhikṣuṇyupāsakopāsikābhir devanāgayakṣagandharvāsuragaruḍakinnaramahoragaiḥ sārdham //",
    "K12mpratpru:149": " atha khalu bhagavāṃs tāṃ vistīrṇāṃ pariṣadām āmantrayate sma //",
    "K12mpratpru:150": " athāto mahāpratisarāṃ mahāvidyāṃ pravakṣāmi sarvasatvānukampayā /",
    "K12mpratpru:151": " dhāraṇī duṣkṛtasyaiva sarvaduṣṭapramardanī /",
    "K12mpratpru:152": " yasyāśravaṇamātreṇa pāpā gacchanti saṃkṣayam //",
    "K12mpratpru:153": " sukhadā sarvasatvānāṃ sarvavyādhipramocanī /",
    "K12mpratpru:154": " kāruṇyāt sarvasatvānāṃ lokanāthena bhāṣitā //",
    "K12mpratpru:155": " paritrāṇāya sarveṣāṃ dehināṃ pāpakāriṇām /",
    "K12mpratpru:156": " anayā kṛtarakṣas tu praviśed asurālayam //",
    "K12mpratpru:157": " aḍakavatīṃ tathā gacched yakṣāṇām ālayaṃ bhuvi /",
    "K12mpratpru:158": " bhūtanāgapiśācānāṃ yuddhe bhairavadāruṇe //",
    "K12mpratpru:159": " adhṛṣyaḥ sarvaśatrūṇāṃ sarvabhūtagaṇair api /",
    "K12mpratpru:160": " grahā sarve vinaśyanti nāma grahaṇakīrtanaiḥ //",
    "K12mpratpru:161": " skandhonmādā apasmārāḥ piśācā ḍākiṇīgrahāḥ /",
    "K12mpratpru:162": " ojobhakṣā mahātejā hiṃsante mānuṣīprajām //",
    "K12mpratpru:163": " te sarve stambhitā bhonti pratisarāyās tu tejasā /",
    "K12mpratpru:164": " paracakrā vinaśyanti kākhordā ye ca dāruṇāḥ //",
    "K12mpratpru:165": " mantrakarmā na bādhante mūlakarmāc ca mucyate /",
    "K12mpratpru:166": " na viṣaṃ na garaṃ nāgnir na śastraṃ naiva codakam //",
    "K12mpratpru:167": " aśanir vidyutaś caiva kālavāyur na bādhate /",
    "K12mpratpru:168": " sarvaśatrūn pramathnāti vidyārājño hi tejasā //",
    "K12mpratpru:169": " upasargā vinaśyanti vyādhayo na bhavanty api /",
    "K12mpratpru:170": " sarve 'rthās tasya sidhyanti jayaṃ prāpnoti nityaśaḥ //",
    "K12mpratpru:171": " yaḥ kaścid dhārayed vidyāṃ kaṇṭhe bāhau ca nityaśaḥ /",
    "K12mpratpru:172": " tasya sarvāṇi kāryāṇi sidhyante nātra saṃśayaḥ //",
    "K12mpratpru:173": " nityaṃ rakṣanti devendrā nāgarājās tathaiva ca /",
    "K12mpratpru:174": " bodhisatvā mahāvīryā buddhāḥ pratyekanāyakāḥ //",
    "K12mpratpru:175": " śrāvakāḥ sarvabuddhānāṃ vidyādevyo mahābalāḥ /",
    "K12mpratpru:176": " rakṣāṃ kurvanti satataṃ pratisarādhārakasya vai //",
    "K12mpratpru:177": " vajrapāṇiś ca yakṣendro rājānaś caturas tathā /",
    "K12mpratpru:178": " tasya rakṣāṃ kariṣyanti divā rātrau na saṃśayaḥ //",
    "K12mpratpru:179": " śakraś ca trideśaiḥ sārdhaṃ brahmā viṣṇur maheśvarāḥ /",
    "K12mpratpru:180": " nandikeśo mahākālaḥ kārtikeyo gaṇeśvaraḥ //",
    "K12mpratpru:181": " sarve mātṛgaṇās tasya tathānye mārakāyikāḥ /",
    "K12mpratpru:182": " ṛṣayaś ca mahātejā devāś caiva maharddhikāḥ //",
    "K12mpratpru:183": " nityaṃ rakṣāṃ kariṣyanti pratisarādhārakasya vai /",
    "K12mpratpru:184": " buddhāś caiva mahātmāno vidyādevyo mahābalāḥ //",
    "K12mpratpru:185": " mahāvīryā mahātejā mahābalaparākramāḥ /",
    "K12mpratpru:186": " māmakī bhṛkuṭī caiva tārādevī tathāṅkuśī //",
    "K12mpratpru:187": " vajrasaṃkalayā śvetā mahāśvetā tathaiva ca /",
    "K12mpratpru:188": " mahākālī ca dūtyaś ca vajradūtyas tathāparāḥ //",
    "K12mpratpru:189": " supāśī vajrapāśī ca cakrapāṇir mahābalāḥ /",
    "K12mpratpru:190": " vajramālā mahāvidyā tathaivāmṛtakuṇḍaliḥ //",
    "K12mpratpru:191": " aparājitā mahādevī kālakarṇī mahābalāḥ /",
    "K12mpratpru:192": " tathā dhanyā mahābhāgā padmakuṇḍalir eva ca //",
    "K12mpratpru:193": " puṣpadantī maṇicūḍā svarṇakeśī ca piṅgalā /",
    "K12mpratpru:194": " mahātejā mahādevī dhanyā ca vidyunmālinī //",
    "K12mpratpru:195": " rākṣasy aikajaṭā caiva buddhākṣitikanāyikā /",
    "K12mpratpru:196": " kāpālinī mahābhāgā dhanyā laṅkeśvarī tathā //",
    "K12mpratpru:197": " anyāś ca bahavo vidyāsatvānugrahakārikāḥ /",
    "K12mpratpru:198": " tasya rakṣāṃ kariṣyanti yasya vidyā kare sthitā //",
    "K12mpratpru:199": " hārītī pāñcikaś caiva śaṅkhinī kūṭadantinī /",
    "K12mpratpru:200": " śrīdevī sarasvatī caiva taṃ rakṣanti sadānugāḥ //",
    "K12mpratpru:201": " mahāpratisarām etāṃ yā strī dhārayate sadā /",
    "K12mpratpru:202": " sarvasiddhir bhavet tasyāḥ putragarbhā nityaśaḥ //",
    "K12mpratpru:203": " sukhaṃ garbhāṇi vardhante sukhaṃ prasūyati gurviṇī /",
    "K12mpratpru:204": " vyādhayaś cāpi naśyanti sarvapāpā na saṃśayaḥ //",
    "K12mpratpru:205": " puṇyavān balavān nityaṃ dhanadhānyaṃ pravardhate /",
    "K12mpratpru:206": " ādeyavacanaś cāpi pūjanīyo bhaviṣyati //",
    "K12mpratpru:207": " śucir dvārayate yas tu striyo vā puruṣo 'tha vā /",
    "K12mpratpru:208": " sa bhavet sarvasatvānāṃ mokṣanāthe samudayataḥ //",
    "K12mpratpru:209": " sukhitaś ca bhaven nityaṃ sarvavyādhivivarjitam //",
    "K12mpratpru:210": " rājāno vaśagās tasya sāntaḥpuramahājanāḥ //",
    "K12mpratpru:211": " nityaṃ ca jvalate lakṣmyā puṇyarāśir vivardhate /",
    "K12mpratpru:212": " sarvakalpās tasya sidhyanti praviṣṭaḥ sarvamaṇḍale //",
    "K12mpratpru:213": " sarvatra samayajño 'sau jinasya vacanaṃ yathā /",
    "K12mpratpru:214": " duḥsvapnā na prabādhante sarvapāpaharīparāḥ //",
    "K12mpratpru:215": " kilbiṣāś caiva naśyanti pratyamitrās tathaiva ca /",
    "K12mpratpru:216": " sarvagrahavināśārthaṃ bhāṣitā jñānamaheśvaraiḥ //",
    "K12mpratpru:217": " sarvakāmaṃgamā hy eṣā bhāvayed yas tu nityaśaḥ /",
    "K12mpratpru:218": " tad idānīṃ pravakṣāmi bhūtasaṃghā śṛṇontu me //",
    "K12mpratpru:219": " namo buddhāya /",
    "K12mpratpru:220": " namo dharmāya /",
    "K12mpratpru:221": " namo saṃghāya /",
    "K12mpratpru:222": " namaḥ sarvatathāgatānāṃ namo namaḥ /",
    "K12mpratpru:223": " namaḥ sarvabuddhabodhisatvadharmasaṃghebhyaḥ //",
    "K12mpratpru:224": " tadyathā / oṃ vipulagarbhe /",
    "K12mpratpru:225": " vimali jayagarbhe /",
    "K12mpratpru:226": " oṃ vipulavimale /",
    "K12mpratpru:227": " vimalagarbhe vajrajvālāgarbhe gatigahane /",
    "K12mpratpru:228": " gagane /",
    "K12mpratpru:229": " gaganaviśodhani /",
    "K12mpratpru:230": " sarvapāpaviśodhani /",
    "K12mpratpru:231": " oṃ guṇavati gaganavicāriṇi /",
    "K12mpratpru:232": " gagariṇi 2 giri 2 giriṇi 2 gamari 2 gaha 2 gargāri 2 gagari 2 gaṃbhari 2 gabhi 2 gahi 2 gamani 2 gare 2 guru 2 gubha 2 guha 2 guruṇicale /",
    "K12mpratpru:233": " guhaṇi 2 guruṇe 2 culu 2 gucile 2 jaya vijaya 2 /",
    "K12mpratpru:234": " sarvabhayavigate /",
    "K12mpratpru:235": " sarvagarbhasaṃrakṣaṇi /",
    "K12mpratpru:236": " śiri 2 tiri 2 miri 2 ghiri 2 samantākarṣaṇi /",
    "K12mpratpru:237": " sarvaśatrupramathani /",
    "K12mpratpru:238": " rakṣa 2 māṃ sarvasatvān sarvabhayebhyaḥ sarvopadravebhyaḥ sarvavyādhibhyaḥ /",
    "K12mpratpru:239": " ciri 2 viri 2 dhiri 2 vigatāvaraṇe /",
    "K12mpratpru:240": " viśodhani /",
    "K12mpratpru:241": " vividhāvaraṇavināśani /",
    "K12mpratpru:242": " muri 2 muci 2 muli 2 cili 2 kili 2 mili 2 kamale vimale /",
    "K12mpratpru:243": " jaye vijaye jayāvahe /",
    "K12mpratpru:244": " jayavati viśeṣavati /",
    "K12mpratpru:245": " bhagavati ratnamukuṭamālādhari /",
    "K12mpratpru:246": " bahuvividhavicitraveśadhāriṇi /",
    "K12mpratpru:247": " bhagavati mahāvidyādevi rakṣa 2 (Mp_8)",
    "K12mpratpru:248": " māṃ saparivāraṃ sarvasatvāṃś ca samantān sarvapāpaviśodhani /",
    "K12mpratpru:249": " huru 2 muru 2 rakṣa 2 māṃ sarvasatvāṃś cānāthān atrāṇān aparāyaṇāt primocya sarvaduḥkhebhyaḥ caṇḍe 2 caṇḍi 2 caṇḍini 2 vegavati 2 sarvaduṣṭanivāriṇi",
    "K12mpratpru:250": " vijayavāhiṇi /",
    "K12mpratpru:251": " huru 2 muru 2 curu 2 turu 2 āyuḥpālani suravarapramathani /",
    "K12mpratpru:252": " sarvadevagaṇapūjite /",
    "K12mpratpru:253": " cili 2 dhili 2 samantāvalokite /",
    "K12mpratpru:254": " prabhe 2 suprabhe /",
    "K12mpratpru:255": " suprabhaviśuddhe sarvapāpaviśodhani /",
    "K12mpratpru:256": " dhuru 2 dharaṇidhare dhara 2 sumu 2 musu 2 rurucale cālaya sarvaduṣṭān pūraya me sarvapāpaviśuddhe āśāṃ śrīvasudhare jayakamale /",
    "K12mpratpru:257": " kṣiṇi 2 varadāṃkuśe /",
    "K12mpratpru:258": " oṃ padmaviśuddhe /",
    "K12mpratpru:259": " śodhaya 2 śuddhe 2 bhara 2 bhiri 2 bhuru 2 maṅgalaviśuddhe /",
    "K12mpratpru:260": " pavitramukhi /",
    "K12mpratpru:261": " khaṅgini 2 khara 2 jvalitaśikhare /",
    "K12mpratpru:262": " samantāvalokitaprabhe /",
    "K12mpratpru:263": " suprabhaviśuddhe /",
    "K12mpratpru:264": " samantaprasāritāvabhāsaśuddhe /",
    "K12mpratpru:265": " jvala 2 sarvadevasamākarṣaṇi /",
    "K12mpratpru:266": " satyaprate /",
    "K12mpratpru:267": " oṃ hrītraṃ tara 2 tāraya 2 māṃ sarvasatvāṃś ca nāgavilokite /",
    "K12mpratpru:268": " lahu 2 hulu 2 hutu 2 turu 2 kiṇi 2 kṣiṇi 2 huni 2 sarvagrahabhakṣaṇi /",
    "K12mpratpru:269": " piṅgale 2 muru 2 mucu 2 musu 2 musuri rate /",
    "K12mpratpru:270": " tara 2 nāgavalokite /",
    "K12mpratpru:271": " tāraya bhagavati atha mahādāruṇabhayebhyaḥ /",
    "K12mpratpru:272": " sarvatra samantena vajraprākāravajrapāśabandhena vajrajvālāviśuddhe /",
    "K12mpratpru:273": " bhuri 2 bhagavati garbhasaṃśodhani /",
    "K12mpratpru:274": " kukṣisaṃpūraṇi /",
    "K12mpratpru:275": " jvala 2 cala 2 jvālani /",
    "K12mpratpru:276": " varṣantu devaḥ samantena divyodakena amṛtavarṣaṇi devatāvatāraṇi /",
    "K12mpratpru:277": " abhiṣiñcantu māṃ sugatavaravacanāmṛtavaravapuṣe rakṣa 2 māṃ sarvatra sarvadā /",
    "K12mpratpru:278": " sarvabhayebhyaḥ sarvopadravebhyaḥ sarvopasargebhyaḥ sarvavyādhibhyaḥ sarvaduṣṭabhayabhītebhyaḥ",
    "K12mpratpru:279": " sarvakalikalahavigrahavivādaduḥsvapnadurnimittāmaṅgalapāpaviśodhani sarvayakṣarākṣasanāgavidāraṇi /",
    "K12mpratpru:280": " cala 2 balavati /",
    "K12mpratpru:281": " jaya 2 vijaya 2 jayatu sarvatra sarvakālaṃ sidhyantu me /",
    "K12mpratpru:282": " iyaṃ vidyā sādhaya maṇḍalaṃ ghāṭaya vighnān /",
    "K12mpratpru:283": " jaya 2 siddhe 2 sidhya 2 budhya 2 pūraya 2 pūraṇi 2 pūraya me āśāṃ sarvavidyodgatamūrte /",
    "K12mpratpru:284": " jayottari jayakari jayavati /",
    "K12mpratpru:285": " tiṣṭha 2 bhagavati samayam anupālaya sarvatathāgatahṛdayaśuddhe vyavalokaya māṃ saparivāraṃ sarvasatvāṃś (Mp_9)",
    "K12mpratpru:286": " cātha mahādāruṇabhayeṣu sarvāsāṃ paripūraya trāyasva mahābhayebhyaḥ /",
    "K12mpratpru:287": " sara 2 prasara 2 sarvāvaraṇaviśodhani samantākāramaṇḍalaviśuddhe /",
    "K12mpratpru:288": " vigate 2 vigatamale /",
    "K12mpratpru:289": " sarvamalaviśodhani /",
    "K12mpratpru:290": " sarvāmaṅgalaviśuddhe /",
    "K12mpratpru:291": " sarvāmaṅgalaviśodhani /",
    "K12mpratpru:292": " kṣiṇi 2 sarvapāpaviśuddhe /",
    "K12mpratpru:293": " malavigate /",
    "K12mpratpru:294": " jayavati tejovati vajravati trailokyādhiṣṭhite svāhā //",
    "K12mpratpru:295": " sarvatathāgatamūrdhābhiṣikte svāhā //",
    "K12mpratpru:296": " sarvabuddhabodhisatvābhiṣikte svāhā //",
    "K12mpratpru:297": " sarvatathāgatahṛdayaviśuddhe svāhā //",
    "K12mpratpru:298": " sarvatathāgatābhiṣikte svāhā //",
    "K12mpratpru:299": " sarvatathāgatahṛdayādhiṣṭhitahṛdaye svāhā //",
    "K12mpratpru:300": " sarvatathāgatahṛdayasiddhe svāhā //",
    "K12mpratpru:301": " indre indravati indravyavalokite /",
    "K12mpratpru:302": " brahme brahmādhyuṣite svāhā //",
    "K12mpratpru:303": " viṣṇunamaskṛte svāhā /",
    "K12mpratpru:304": " maheśvaravanditapūjitāyai svāhā //",
    "K12mpratpru:305": " vajradhara vajrapāṇibalavīryādhiṣṭhite svāhā //",
    "K12mpratpru:306": " dhṛtarāṣṭrāye svāhā /",
    "K12mpratpru:307": " virūḍhakāya svāhā /",
    "K12mpratpru:308": " virūpākṣāya svāhā /",
    "K12mpratpru:309": " vaiśramaṇāya svāhā /",
    "K12mpratpru:310": " caturmahārājanamaskṛtāya svāhā //",
    "K12mpratpru:311": " yamāya svāhā /",
    "K12mpratpru:312": " yamapūjitanamaskṛtāya svāhā //",
    "K12mpratpru:313": " varuṇāya svāhā /",
    "K12mpratpru:314": " mārutāya svāhā /",
    "K12mpratpru:315": " mahāmārutāya svāhā /",
    "K12mpratpru:316": " agnaye svāhā /",
    "K12mpratpru:317": " vāyave svāhā //",
    "K12mpratpru:318": " nāgavilokitāya svāhā /",
    "K12mpratpru:319": " devagaṇebhyaḥ svāhā /",
    "K12mpratpru:320": " nāgagaṇebhyaḥ svāhā /",
    "K12mpratpru:321": " yakṣagaṇebhyaḥ svāhā /",
    "K12mpratpru:322": " rākṣasagaṇebhyaḥ svāhā /",
    "K12mpratpru:323": " gandharvagaṇebhyaḥ svāhā /",
    "K12mpratpru:324": " asuragaṇebhyaḥ svāhā /",
    "K12mpratpru:325": " garuḍagaṇebhyaḥ svāhā /",
    "K12mpratpru:326": " kinnaragaṇebhyaḥ svāhā /",
    "K12mpratpru:327": " mahoragagaṇebhyaḥ svāhā /",
    "K12mpratpru:328": " manuṣyagaṇebhyaḥ svāhā /",
    "K12mpratpru:329": " amanuṣyagaṇebhyaḥ svāhā //",
    "K12mpratpru:330": " sarvagrahebhyaḥ svāhā /",
    "K12mpratpru:331": " sarvabhūtebhyaḥ svāhā /",
    "K12mpratpru:332": " sarvapretebhyaḥ svāhā /",
    "K12mpratpru:333": " sarvapiśācebhyaḥ svāhā /",
    "K12mpratpru:334": " sarvāpasmārebhyaḥ svāhā /",
    "K12mpratpru:335": " sarvakumbhāṇḍebhyaḥ svāha /",
    "K12mpratpru:336": " sarvapūtanebhyaḥ svāhā /",
    "K12mpratpru:337": " sarvakaṭapūtanebhyaḥ svāhā /",
    "K12mpratpru:338": " sarvaduṣṭapraduṣṭebhyaḥ svāhā //",
    "K12mpratpru:339": " oṃ dhuru 2 svāhā /",
    "K12mpratpru:340": " oṃ turu 2 svāhā /",
    "K12mpratpru:341": " oṃ kuru 2 svāhā /",
    "K12mpratpru:342": " oṃ (Mp_10) curu 2 svāhā /",
    "K12mpratpru:343": " oṃ muru 2 svāhā //",
    "K12mpratpru:344": " hara 2 sarvaśatrūn svāhā /",
    "K12mpratpru:345": " daha 2 sarvaduṣṭān svāhā /",
    "K12mpratpru:346": " paca 2 sarvapratyarthikapratyamitrān svāhā //",
    "K12mpratpru:347": " ye mahāhitaiṣiṇas teṣāṃ sarveṣāṃ śarīraṃ jvālaya 2 duṣṭacittānāṃ svāhā //",
    "K12mpratpru:348": " jvalitāya svāhā /",
    "K12mpratpru:349": " prajvalitāya svāhā /",
    "K12mpratpru:350": " dīptajvālāya svāhā /",
    "K12mpratpru:351": " vajrajvālāya svāhā /",
    "K12mpratpru:352": " samantajvālāya svāhā //",
    "K12mpratpru:353": " māṇibhadrāya svāhā /",
    "K12mpratpru:354": " pūrṇabhadrāya svāhā /",
    "K12mpratpru:355": " kālāya svāhā /",
    "K12mpratpru:356": " mahākālāya svāhā /",
    "K12mpratpru:357": " mātṛgaṇāya svāhā //",
    "K12mpratpru:358": " yakṣaṇīnāṃ svāhā /",
    "K12mpratpru:359": " rākṣasīnāṃ svāhā /",
    "K12mpratpru:360": " pretapiśācaḍākinīnāṃ svāhā /",
    "K12mpratpru:361": " ākāśamātṛṇāṃ svāhā /",
    "K12mpratpru:362": " samudragāminīnāṃ svāhā /",
    "K12mpratpru:363": " samudravāśinīnāṃ svāhā /",
    "K12mpratpru:364": " rātricarāṇāṃ svāhā /",
    "K12mpratpru:365": " divasacarāṇāṃ svāhā /",
    "K12mpratpru:366": " trisandhyacarāṇāṃ svāhā /",
    "K12mpratpru:367": " velācarāṇāṃ svāhā /",
    "K12mpratpru:368": " avelācarāṇāṃ svāhā //",
    "K12mpratpru:369": " garbhaharebhyaḥ svāhā /",
    "K12mpratpru:370": " garbhāhāriṇībhyaḥ svāhā /",
    "K12mpratpru:371": " garbhasaṃdhāriṇībhyah svāhā //",
    "K12mpratpru:372": " hulu 2 svāhā / oṃ svāhā /",
    "K12mpratpru:373": " bhūḥ svāhā /",
    "K12mpratpru:374": " bhuvaḥ svāhā /",
    "K12mpratpru:375": " bhūrbhuvaḥ svaḥ svāhā //",
    "K12mpratpru:376": " ciṭi 2 svāhā / viṭi 2 svāhā //",
    "K12mpratpru:377": " dharaṇi svāhā /",
    "K12mpratpru:378": " dhāraṇi svāhā /",
    "K12mpratpru:379": " agniḥ svāhā tejovāyuḥ svāhā //",
    "K12mpratpru:380": " cili 2 svāhā / śili 2 svāhā /",
    "K12mpratpru:381": " mili 2 svāhā /",
    "K12mpratpru:382": " budhya 2 svāhā /",
    "K12mpratpru:383": " sidhya 2 svāhā //",
    "K12mpratpru:384": " maṇḍalabandhe svāhā /",
    "K12mpratpru:385": " sīmābandhe svāhā //",
    "K12mpratpru:386": " sarvaśatrūn bhañjaya 2 svāhā /",
    "K12mpratpru:387": " stambhaya 2 svāhā /",
    "K12mpratpru:388": " chinda 2 svāhā /",
    "K12mpratpru:389": " bhinda 2 svāhā /",
    "K12mpratpru:390": " 2 svāhā /",
    "K12mpratpru:391": " bhañja 2 svāhā /",
    "K12mpratpru:392": " bandha 2 svāhā /",
    "K12mpratpru:393": " mohaya 2 svāhā //",
    "K12mpratpru:394": " maṇiviśuddhe svāhā /",
    "K12mpratpru:395": " sūrye sūryaviśuddhe svāhā /",
    "K12mpratpru:396": " candre pūrṇacandre svāhā //",
    "K12mpratpru:397": " śodhani svāhā /",
    "K12mpratpru:398": " viśodhani svāhā //",
    "K12mpratpru:399": " grahebhyaḥ svāhā /",
    "K12mpratpru:400": " nakṣatrebhyaḥ svāhā /",
    "K12mpratpru:401": " śivebhyaḥ svāhā /",
    "K12mpratpru:402": " (Mp_11) śāntibhyaḥ svāhā /",
    "K12mpratpru:403": " puṣṭibhyaḥ svāhā /",
    "K12mpratpru:404": " svastyayanebhyaḥ svāhā //",
    "K12mpratpru:405": " śivaṃkari svāhā /",
    "K12mpratpru:406": " śaṃkari svāhā /",
    "K12mpratpru:407": " śāntiṃkari svāhā /",
    "K12mpratpru:408": " puṣṭiṃkari svāhā /",
    "K12mpratpru:409": " balavardhani svāhā /",
    "K12mpratpru:410": " balavardhanaṃkari svāhā /",
    "K12mpratpru:411": " śrīkari svāhā /",
    "K12mpratpru:412": " śrīvardhani svāhā /",
    "K12mpratpru:413": " śrījvālini svāhā /",
    "K12mpratpru:414": " muci svāhā /",
    "K12mpratpru:415": " namuci svāhā /",
    "K12mpratpru:416": " muruci svāhā /",
    "K12mpratpru:417": " vegavati svāhā //",
    "K12mpratpru:418": " oṃ sarvatathāgatamūrte pravaravigatabhaye śamayasva me bhagavati sarvapāpaṃ svastir mama sarvasatvānāṃ ca svāhā //",
    "K12mpratpru:419": " oṃ muni 2 vimuni 2 dhari cari calane bhayavigate bhayahariṇi /",
    "K12mpratpru:420": " bodhi 2 bodhaya 2 buddhili 2 sarvatathāgatahṛdayajuṣṭe svāhā //",
    "K12mpratpru:421": " oṃ muni 2 munivare abhisiñcantu māṃ sarvasatvāṃś ca sarvatathāgatāḥ sarvavidyābhiṣekair mahāvajrakavacamudrāmudritaiḥ sarvatathāgatahṛdayādhiṣṭhitavajre svāhā //",
    "K12mpratpru:422": " samantajvālāmālāviśuddhisphūritacintāmaṇimahāmūdrāhṛdayāparājitā mahādhāraṇī tena khalu samayena tasyām eva pariṣadi mahābrāhmaṇaḥ saṃnipatito 'bhūt /",
    "K12mpratpru:423": " saṃniṣaṇṇaś ca //",
    "K12mpratpru:424": " tatra bhagavān mahābrāhmaṇam āmantrayate sma /",
    "K12mpratpru:425": " asyā mahāpratisarāyā mahāvidyārājñaḥ sahasravarṇamātreṇa mahābrāhmaṇa tasya kulaputrasya vā kuladuhitur vā sarvapāpavinirmuktir bhavati /",
    "K12mpratpru:426": " yasya punar iyaṃ hṛdayagatā bhaviṣyati /",
    "K12mpratpru:427": " sa mahābrāhmaṇa vajrakāya iti veditavyaḥ /",
    "K12mpratpru:428": " nāgnis tasya kāye kramiṣyati /",
    "K12mpratpru:429": " kim iti saṃjñitaṃ /",
    "K12mpratpru:430": " yadā kapilavastumahānagaravare rāhulabhadraḥ kumāro mātuḥ kukṣigato 'bhūd yadā ṣaḍvarṣātikrānte sarvārthasiddhena kumāreṇa mama nābhiḥ pādaṃ suṣṭhena pṛṣṭho nirgatas tad ājānāmi /",
    "K12mpratpru:431": " nānyat kiṃcid iti /",
    "K12mpratpru:432": " parikīrṇāgninā viṣodakena taptakuṭhārikayāturayamānān atrāthāparājitā bhavāmi /",
    "K12mpratpru:433": " tadā gopayā śākyakanyayā ātmānam agnikhadāyāṃ prakṣiptaḥ /",
    "K12mpratpru:434": " tatra padminī prādurbhūtā /",
    "K12mpratpru:435": " tadā rāhulabhadrakumāro mātuḥ kukṣigato eva imāṃ vidyāṃ manasy akarṣīt /",
    "K12mpratpru:436": " asyā vidyāyā anusmaraṇamātreṇa (Mp_12)",
    "K12mpratpru:437": " so 'pi tasmin kṣaṇe śītībhāvam udāgataḥ /",
    "K12mpratpru:438": " tato gopāyāḥ śākyakanyāyāḥ śarīram agninā na spṛṣṭam /",
    "K12mpratpru:439": " tat kasya hetor eṣā vidyā sarvatathāgatādhiṣṭhitā /",
    "K12mpratpru:440": " tena hetunāyaṃ mahābrāhmaṇo 'gnir na dahati /",
    "K12mpratpru:441": " na ca viṣeṇa śakyaṃ taṃ jīvitād vyaparopayitum /",
    "K12mpratpru:442": " tat katham iti //",
    "K12mpratpru:443": " yadā mahābrāhmaṇa śūrpārake mahānagaravare koṣavaṇikasya śreṣṭhinaḥ putro vidyāvādiko babhūva /",
    "K12mpratpru:444": " tena tad vidyābalena takṣako nāgarājā ākarṣitaḥ /",
    "K12mpratpru:445": " ākarṣayitvā ca pramāṇavaśād baddho nadānto yāvat tenāsau krodhād daṣṭaḥ /",
    "K12mpratpru:446": " sa tīvrāṃ kharāṃ kaṭukāṃ vedanāṃ vedayati /",
    "K12mpratpru:447": " yathā jānāmi ca me jīvitaṃ niruddham iti /",
    "K12mpratpru:448": " tatra bahavo vādikā āhutāḥ /",
    "K12mpratpru:449": " na ca kaścic chaknoti viṣaṃ cikitsitum /",
    "K12mpratpru:450": " atha traiva śūrpārake mahānagaravare vimalaviśuddhir nāmopāsikā prativasati sma /",
    "K12mpratpru:451": " mahākaruṇāsamanvāgatā tasya iyaṃ mahāvidyārājñī jihvāgre 'bhūt /",
    "K12mpratpru:452": " sā tasyāntikam upasaṃkrāntā upasaṃkramyemāṃ mahāvidyāṃ pravartayāmāsa /",
    "K12mpratpru:453": " sā tayaikavelāyām anusmṛtamātrayā nirviṣaṃ smṛtipratilabdhaṃ kṛtvā tato mahāvyasanāt parimocayitvā imām eva śuddhiputre mahāvidyāṃ hṛdayagatāṃ kārayati sma /",
    "K12mpratpru:454": " yathā vidhivad anujñātam iti //",
    "K12mpratpru:455": " api ca mahābrāhmaṇa kiṃ parijñātam iti /",
    "K12mpratpru:456": " bārāṇāsyāṃ mahānagaryām anupūrveṇānuvicaramāṇo rājā brahmadatta iti saṃkhyāṃ gacchati /",
    "K12mpratpru:457": " tasya prātisīmiko balacakrarājā caturaṅgabalakāyaṃ saṃnāhya bārāṇasīmahānagarīṃ parivārya vināśayitum ārabdhaḥ /",
    "K12mpratpru:458": " tato rājñā brahmadattasyāmātyair niveditam /",
    "K12mpratpru:459": " deva paracakreṇa nagaram apahṛtam /",
    "K12mpratpru:460": " tataḥ kiṃ tu khalu vayam upāyaṃ kuryāmo yenaitat paracakraṃ vinaśyet /",
    "K12mpratpru:461": " ājñāṃ prayaccha /",
    "K12mpratpru:462": " rājā kathayati /",
    "K12mpratpru:463": " alpotsukā bhavanto mā bhavata /",
    "K12mpratpru:464": " asti mama mahāpratisarā nāma vidyārājñī /",
    "K12mpratpru:465": " yenāham ihemaṃ caturaṅgabalakāyaṃ parājeṣyāmi /",
    "K12mpratpru:466": " tathā kariṣyāmi /",
    "K12mpratpru:467": " amātyāḥ śirasā praṇipatyocuḥ /",
    "K12mpratpru:468": " kim idaṃ mahārāja nāsmābhiḥ kadācid api na śrutam iti /",
    "K12mpratpru:469": " rājā prāha /",
    "K12mpratpru:470": " aham idānīṃ pratyakṣaṃ darśanaṃ kariṣyāmi /",
    "K12mpratpru:471": " atha sa rājā brahmadatto (Mp_13)",
    "K12mpratpru:472": " nānāgandhodakena snātaḥ śirāḥ śucivastraṃ prāvṛtya imāṃ mahāpratisarāṃ mahāvidyārājñīṃ",
    "K12mpratpru:473": " yathāvidhinābhilikhya śiraḥ keśe 'vasthāpya imām eva mahāvidyārājñīṃ kavacaṃ kṛtvā",
    "K12mpratpru:474": " saṃgrāmamadhye 'vatīrya ekākinaiva sarvāsau caturaṅgabalakāyaḥ parājitaḥ /",
    "K12mpratpru:475": " āmarditaś ca tāvad yāvac caraṇaṃ gataḥ /",
    "K12mpratpru:476": " iti kṛtvāsau balacakrarājā mukta iti //",
    "K12mpratpru:477": " evaṃ hi mahābrāhmaṇa pratyakṣaṃ mahānubhāveyaṃ mahāvidyārājñī sarvatathāgatahṛdayamudrādhiṣṭhitā /",
    "K12mpratpru:478": " pratyakṣam eveti dhārayitavyā /",
    "K12mpratpru:479": " sarvatathāgatasamaiṣā draṣṭavyā /",
    "K12mpratpru:480": " ye kecit paścime kāle paścime samaye alpāyuṣkānāṃ mandabhāgyānāṃ mandadhānyānaṃ parīttabhāgyānāṃ satvānām arthāya hitāya sukhāya draṣṭavyā /",
    "K12mpratpru:481": " yaḥ kaścin mahābrāhmaṇa imāṃ mahāvidyārājñīṃ yathāvidhinā likhitvā bāhau kaṇṭhe dhārayiṣyati /",
    "K12mpratpru:482": " sa sarvatathāgatādhiṣṭhito veditavyaḥ /",
    "K12mpratpru:483": " sarvatathāgatakāya iti veditavyaḥ /",
    "K12mpratpru:484": " vajrakāya iti veditavyaḥ /",
    "K12mpratpru:485": " sarvatathāgatadhātugarbha iti veditavyaḥ /",
    "K12mpratpru:486": " sarvatathāgatanetra iti veditavyaḥ /",
    "K12mpratpru:487": " jvālitārciśarīra iti veditavyaḥ /",
    "K12mpratpru:488": " abhedyakavaca iti veditavyaḥ /",
    "K12mpratpru:489": " sa sarvaśatrūṇāṃ pramathana iti veditavyaḥ /",
    "K12mpratpru:490": " sarvapāpāvaraṇanirdahana iti veditavyaḥ /",
    "K12mpratpru:491": " sarvanarakagativiśodhana iti veditavyaḥ /",
    "K12mpratpru:492": " kim iti pūrvaṃ parijñātaṃ mahābrāhmaṇa anyatamasmiṃ pṛthivīpradeśe bhikṣuśrāddhas",
    "K12mpratpru:493": " tathāgatakulaśikṣākhaṇḍako 'dattādāyī sukhādvārahārakaḥ saṃghikaṃ cāturdiśikaṃ staupikaṃ",
    "K12mpratpru:494": " gaṇaprāptaṃ ca yad dravyaṃ tat paudgalikaṃ kṛtvā sarvam adhiṣṭhāya takṣayati /",
    "K12mpratpru:495": " yāvad apareṇa samayena mahāvyādhinā pṛṣṭaḥ /",
    "K12mpratpru:496": " sa mahatīṃ duḥkhāvedanām anubhavati /",
    "K12mpratpru:497": " sa tapasvī atrāṇo 'parāyaṇo 'pratiśaraṇo mahāntasukrośaṇāśabdaṃ karoti /",
    "K12mpratpru:498": " atha tasminn eva pṛthivīpradeśe upāsako brāhmaṇo prativasati /",
    "K12mpratpru:499": " tena tac chabdaḥ śrutaḥ /",
    "K12mpratpru:500": " śrutvā ca punar yena sa bhikṣus tenopasaṃkrānta upasaṃkramya tasya bhikṣor imāṃ mahāpratisarāṃ mahāvidyārājñīṃ likhitvā kaṇṭhe badhnāti sma",
    "K12mpratpru:501": " samanantarabaddhāyāṃ mahāpratisarāyāṃ mahāvidyārājñyāṃ tasya bhikṣoḥ sarvā vedanāḥ (Mp_14)",
    "K12mpratpru:502": " praśāntāḥ sarvavyādhibhyaḥ parimuktaḥ svasthaḥ saṃvṛtta iti /",
    "K12mpratpru:503": " tasyām eva rātryām atyayābhyupasthite smṛtipratilabdhaḥ kālagataḥ /",
    "K12mpratpru:504": " tasminn eva kṣatravare utsṛṣṭo 'vīcau mahānarake upapannaḥ /",
    "K12mpratpru:505": " tac ca tasya mṛtaśarīraṃ bhikṣubhiḥ kūṭe sthāpitam /",
    "K12mpratpru:506": " sā ca tasya mahāpratisarā mahāvidyārājñī kaṇṭhe baddhaivāsthitā /",
    "K12mpratpru:507": " samanantaropapannasya tasya bhikṣos tasminn avīcau mahānarake teṣāṃ nārakānāṃ satvānāṃ sarvaduḥkhavedanāḥ śāntāḥ /",
    "K12mpratpru:508": " te ca nārakasatvāḥ sarvasukhasamarpitā abhūvan /",
    "K12mpratpru:509": " ye ca te mahānta-āvicikā-agniskandhās te 'pi sarveṇa sarvam upaśāntā iti /",
    "K12mpratpru:510": " atha te yamapuruṣā vismayam āpannā yamasya dharmarājasyemaṃ niścayaṃ vistareṇārocayati sma //",
    "K12mpratpru:511": " ativismayam idaṃ deva dṛṣyate narakasaṃkaṭe /",
    "K12mpratpru:512": " praśāntā dāruṇā duḥkhāḥ satvānāṃ karmajāś ca ye /",
    "K12mpratpru:513": " praśāntās te 'pi cāṅgārā dehasthā dehināśayā //",
    "K12mpratpru:514": " karapattrā na bādhante kṣuradhārā na sajjate /",
    "K12mpratpru:515": " ayaḥśālmalayo bhagnāḥ praśāntā lohakumbhayaḥ //",
    "K12mpratpru:516": " asipattrāvane pattrā na bādhante karmajā punaḥ /",
    "K12mpratpru:517": " yamas tvaṃ dharmarājo 'si dharmeṇa śāsayase prajām //",
    "K12mpratpru:518": " idaṃ tu kāraṇaṃ nālpam asmākaṃ vaktum arhasi /",
    "K12mpratpru:519": " tato 'sau dharmarājā vai dharmātmā dharmaniścayaḥ //",
    "K12mpratpru:520": " karuṇāśayanaṣṭānāṃ vākyaṃ śrutvedam īdṛśam /",
    "K12mpratpru:521": " kim etat kathyatāṃ śīghraṃ kathaṃ tv iti vaco 'vadat //",
    "K12mpratpru:522": " tatas te duṣṭasatvānāṃ yamabhṛtyā sudāruṇāḥ /",
    "K12mpratpru:523": " yamasya dharmarājasya idaṃ vacanam aśrūvan //",
    "K12mpratpru:524": " ayaṃ deva mahāsatva utpanno narakasaṃkaṭe /",
    "K12mpratpru:525": " avīcir yasya nāmedaṃ tenāsau narakasaṃkaṭa ucyate //",
    "K12mpratpru:526": " karmāṇaṃ yasya vaicitryaṃ satvā ye hi sukhīkṛtam /",
    "K12mpratpru:527": " sukhino hy eva sarvatra punar yānti surālayam //",
    "K12mpratpru:528": " yamo 'pi dharmarājā vai dṛṣṭvā vadati vismitaḥ /",
    "K12mpratpru:529": " maharddhiko 'yaṃ mahac cāsya śarīraṃ pūrvo janmikam //",
    "K12mpratpru:530": " yathā dhātuśatair vṛndaṃ stūpaṃ śobhati śāśvatam /",
    "K12mpratpru:531": " tathāsya śobhate kāyaḥ pratisarābaddhakaṇṭhakaḥ //",
    "K12mpratpru:532": " atha te narakapālā yakṣā yamasya dharmarājasya idaṃ vacanam abruvan /",
    "K12mpratpru:533": " katham iyaṃ deva pratisarety ucyate /",
    "K12mpratpru:534": " dharmarāja uvāca /",
    "K12mpratpru:535": " pratipat smārayed yas tu sa na gacchati durgatiṃ sugatiṃ gacchate cāsau pratisarābhāvabhāvitaḥ /",
    "K12mpratpru:536": " yūyaṃ narakapālā vai gacchatha puṣkarāvatīṃ /",
    "K12mpratpru:537": " tad rakṣatha mahākūṭaṃ devataiḥ parivāritam /",
    "K12mpratpru:538": " taṃ dṛṣṭvā sarvasarvasakheṣu maitracittā bhaviṣyatha /",
    "K12mpratpru:539": " atha te yakṣā yamapuruṣā tasyām eva rātryāṃ puṣkarāvatīṃ gatāḥ /",
    "K12mpratpru:540": " te paśyanti tadā tatra rājadhānīsamīpataḥ /",
    "K12mpratpru:541": " tac ca kūṭaṃ samantena ekadvārāsamākulam //",
    "K12mpratpru:542": " mṛtaśarīraṃ paśyanti pratisarābaddhakaṇṭhakam /",
    "K12mpratpru:543": " devā nāgāś ca gandharvā yakṣarākṣasakinnarāḥ //",
    "K12mpratpru:544": " parivārya samantena pūjāṃ kurvanty anuttarām /",
    "K12mpratpru:545": " yāvat tasya ca tair yakṣaiḥ pratisarākūṭeti nāma sthāpitam //",
    "K12mpratpru:546": " atha te yakṣā punar āgatya yamasya dharmarājasyemaṃ niścayaṃ vistareṇārocayati sma /",
    "K12mpratpru:547": " evam etad deva tvayābhihitaṃ /",
    "K12mpratpru:548": " samanantarodite tasmin vacanaparyavasāne mahāsatvas taṃ nārakaṃ śarīraṃ vijahya trāyastriṃśeṣu deveṣūpapannaḥ /",
    "K12mpratpru:549": " tena hetunā pratisarāpūrvīdevaputra ity ucyate /",
    "K12mpratpru:550": " tena hi mahābrāhmaṇa parijñātavatī pūrvatas tasmād eveyaṃ mahāpratisarā dhārayitavyā vācayitavyā likhitavyā yathāvidhinā nityaṃ śarīragatāṃ kṛtvā dhārayitavyā /",
    "K12mpratpru:551": " sa nityaṃ sarvavyasanaduḥkhebhyaḥ parimucyate /",
    "K12mpratpru:552": " sarvadurgatibhayabhairavebhya uttarati /",
    "K12mpratpru:553": " na vidyutā śakyaṃ pātayitum /",
    "K12mpratpru:554": " kim iti vidyutā parijñātam //",
    "K12mpratpru:555": " pūrvaṃ mahābrāhmaṇa hiṅgumardane mahānagare vimalaśaṅkho nāma śreṣṭhī mahādhanakanakasamṛddhaḥ paripūrṇakośakośāgārasaṃpanno babhūva /",
    "K12mpratpru:556": " sa mahāsārthavāha iti khyātavān /",
    "K12mpratpru:557": " atha sa mahāsārthavāho yānapātram āsādya mahāsamudram avatīrṇaḥ /",
    "K12mpratpru:558": " (Mp_16) yāvat timiṅgilaiḥ so 'sya poto 'vastabdhaḥ vināśayitukāmā nāgāś ca saṃkṣubdhā mahāntagarjanā sphoṭaṃ kurvanti /",
    "K12mpratpru:559": " vidyudulkām utsṛjanti vajrāśaniṃ pravarṣitum ārabdhāḥ /",
    "K12mpratpru:560": " tatas te vaṇijo mahatā duḥkhenābhyāhatacittās taṃ mahāntaṃ nāgasaṃkṣobhaṃ vidyudulkāṃ",
    "K12mpratpru:561": " vajrāśaniṃ cotsṛjanti taiś ca timiṅgilaiḥ potam avastabdhaṃ dṛṣṭvā mahāntaṃ utkrośanaṃ",
    "K12mpratpru:562": " śabdaṃ kartum ārabdhaḥ /",
    "K12mpratpru:563": " te viśeṣair nāyācayanti /",
    "K12mpratpru:564": " tatas te sārthavāhasyopagamya karuṇam idaṃ vacanam abruvan /",
    "K12mpratpru:565": " paritrāyasva tvaṃ mahāsatva mocayāsmān mahābhayāt /",
    "K12mpratpru:566": " atha khalu mahāsārthavāho dṛḍhacitto mahāmatiḥ vaṇijo viklavībhūtān idaṃ vacanam abruvat /",
    "K12mpratpru:567": " mā bhair mā bhair vaṇijo bhavanto vīratāṃ vrajata /",
    "K12mpratpru:568": " ahaṃ vo mocayiṣyāmy ato duḥkhamahārṇavāt /",
    "K12mpratpru:569": " tata vīramānaso bhūtā vaṇija idaṃ vacanam abruvan /",
    "K12mpratpru:570": " kim etat tena mahāsatva brūhi śīghram avighnataḥ /",
    "K12mpratpru:571": " yāvad jīvitam asmākaṃ tvat prabhāvād mahāmate kathyatāṃ jñānamahātmyaṃ paścāt kiṃ kariṣyasi /",
    "K12mpratpru:572": " tataḥ sārthapatis teṣām imāṃ vidyām udāharat /",
    "K12mpratpru:573": " asti mama mahāvidyā pratisarā nāma viśrutā //",
    "K12mpratpru:574": " mardanī sarvabuddhānāṃ mahābalaparākramāḥ /",
    "K12mpratpru:575": " tenāhaṃ mocayiṣyāmi ato duḥkhamahārṇavāt //",
    "K12mpratpru:576": " tataḥ mahāsārthavāhas tasyāṃ velāyām imāṃ mahāpratisarāṃ mahāvidyārājñīṃ likhitvā dhvajāgrāvaropitāṃ karoti sma /",
    "K12mpratpru:577": " samanantaraṃ dhvajāgrāvaropitāyām asyāṃ mahāpratisarāyāṃ mahāvidyārājñyāṃ sarva eva te timiṅgilās taṃ potam ekajvālībhūtaṃ paśyanti /",
    "K12mpratpru:578": " tatas te nāgā maitramanasas teṣām antike 'vatīrya pūjāṃ kartum ārabdhāḥ /",
    "K12mpratpru:579": " te ca timiṅgilā asyā mahāpratisarāyā mahāvidyārājñyā anubhāvena dahyamānāḥ /",
    "K12mpratpru:580": " prapalāyitvā vilapaṃ gatāḥ /",
    "K12mpratpru:581": " sārthikās tair mahānāgair mahati mahāratnadvīpe prāpitā iti //",
    "K12mpratpru:582": " jñātavatīyaṃ mahāvidyā mahāpratisarā sarvatathāgatādhiṣṭhitā tena hetunā mahābrāhmaṇa mahāvidyeti khyātā /",
    "K12mpratpru:583": " tasmād avaśyam (Mp_17)",
    "K12mpratpru:584": " eveyaṃ dhvajāgrāvaropitaṃ kṛtvā dhārayitavyā /",
    "K12mpratpru:585": " sarvavātaśītākālameghavidyudaśanīṃ praśamayati /",
    "K12mpratpru:586": " sarvadevamanuṣyāmanuṣyavigrahavivādeṣu parimocayati /",
    "K12mpratpru:587": " sarvadaṃṣṭramaśakaśarabhakaprāṇakajātā vividharūpāḥ /",
    "K12mpratpru:588": " sasyavināśakā na prabhavanti /",
    "K12mpratpru:589": " praśamaṃ gacchanti /",
    "K12mpratpru:590": " sarvaduṣṭacittā mṛgapakṣidaṃṣṭriṇo vinaśyanti /",
    "K12mpratpru:591": " sarvāṇi ca puṣpaphalapattravanaspatyoṣadhisasyādīny abhivardhante /",
    "K12mpratpru:592": " arasāni svādūni mṛdūni ca bhaviṣyanti /",
    "K12mpratpru:593": " samyag eva paripācitāni bhaviṣyanti /",
    "K12mpratpru:594": " ativṛṣṭyenāvṛṣṭidoṣāḥ sarveṇa sarvaṃ na bhaviṣyanti /",
    "K12mpratpru:595": " kālavṛṣṭir bhaviṣyanti nākālavṛṣṭiḥ /",
    "K12mpratpru:596": " ye ca tasmin viṣaye mahānāgās te samyag eva kālena kālaṃ varṣadhārām utsṛjanti /",
    "K12mpratpru:597": " yasmin viṣaye iyaṃ vidyārājñī mahāpratisarā nāma pracariṣyati /",
    "K12mpratpru:598": " tatra taiḥ satvair jñātvā pūjāsatkāraṃ kṛtvā nānāgandhair nānāpuṣpair nānāvastraiḥ",
    "K12mpratpru:599": " pariveṣayitvā caityasyopari dhvajāgrāvaropayitāṃ kṛtvā nānāvādyatūryasaṃgītibhir",
    "K12mpratpru:600": " vādyamānābhiḥ pradakṣiṇīkartavyā /",
    "K12mpratpru:601": " tatas teṣāṃ mahāsatvānāṃ yathā ciñcitam āśāṃ paripūrayiṣyanti /",
    "K12mpratpru:602": " devatāḥ śakrabrahmaprabhṛtayaḥ /",
    "K12mpratpru:603": " athavā yathāyathāvidhinā likhyate tathātathā samṛdhyate /",
    "K12mpratpru:604": " putrārthī labhate garbhasaṃdhāraṇī parāḥ sukhena vardhate garbhaḥ sukhenaiva prasūyate /",
    "K12mpratpru:605": " kālena vardhate garbhaḥ kālena parimucyate /",
    "K12mpratpru:606": " kim iti mahābrāhmaṇa pūrvavac chrūyatām //",
    "K12mpratpru:607": " ihaiva magadhaviṣaye rājā prasāritapāṇir nāma sa cāputrako 'bhūva /",
    "K12mpratpru:608": " kim iti prasāritapāṇir iti khyātān /",
    "K12mpratpru:609": " tena rājñā jātamātreṇa pāṇiṃ prasārya mātuḥ stanau gṛhītvā yāvad āptaṃ kṣīraṃ pītam /",
    "K12mpratpru:610": " tau ca stanau saha sparśamātreṇa suvarṇavarṇau saṃvṛttau /",
    "K12mpratpru:611": " nityakālaṃ ca mahatā kṣīreṇa pravardhataḥ /",
    "K12mpratpru:612": " tena kāraṇena tasya rājñaḥ prasāritapāṇir iti nāma sthāpitam /",
    "K12mpratpru:613": " anyac ca tasya rājñaḥ yācanakajanā āgacchanti /",
    "K12mpratpru:614": " tadā sa rājā dakṣiṇapāṇiṃ prasārayaty upary antarikṣe bodhisatvaḥ sa rājā tena hetunā tasya buddhābhiprasannā devatā divyai ratnaviśeṣaiḥ suvarṇamaṇibhiś ca pāṇiṃ paripūrayanti /",
    "K12mpratpru:615": " tadā sa rājā tebhyo yācanakajanebhyo (Mp_18)",
    "K12mpratpru:616": " 'nuprayacchanti /",
    "K12mpratpru:617": " yathā cintamātreṇa sarvayācanakajanānāṃ sarvasukhasaṃpattikāmāṃ dadāti /",
    "K12mpratpru:618": " devānāṃ ca mahānti pūjāsatkārāṇi karoti putrahetor na ca putraṃ pratilabhate /",
    "K12mpratpru:619": " sa paurāṇāṃ tathāgatacaityānāṃ purataḥ pūjāsatkāraṃ kartum ārabdhaḥ /",
    "K12mpratpru:620": " mahānti ca pūjāsatkārāṇi karoti dānāni ca dadāti /",
    "K12mpratpru:621": " upavāsam upavasati /",
    "K12mpratpru:622": " mahānti ca puṇyāni ca karoti /",
    "K12mpratpru:623": " akṣiṇāny eva dānāni dadāti /",
    "K12mpratpru:624": " tat kasya hetor bhūtapūrvaṃ mahābrāhmaṇa asminn eva magadhaviṣaye mallā nāma janapade",
    "K12mpratpru:625": " kuśinagare mahāpaṭṭanavare bhagavataḥ prabhūtaratnasya tathāgatasya śāsane samutpanno",
    "K12mpratpru:626": " dharmacittakaḥ kaścid mahāsatvo dharmamatir nāma śreṣṭhī prativasati /",
    "K12mpratpru:627": " sa sarvasatvānām antike mahākaruṇācittam upasthāpya imām eva mahāvidyāṃ mahāpratisarām ārabhya dharmaṃ deśayati sma /",
    "K12mpratpru:628": " atha kaścid eko daridrapuruṣas taṃ dharmaṃ śrutvā tasya śreṣṭhina idaṃ vacanam abruvat /",
    "K12mpratpru:629": " aham āryasya niveśane bhṛtikarmaṃ kariṣyāmi dharmaṃ ca śroṣyāmi /",
    "K12mpratpru:630": " yadā mama kiṃcid bhaviṣyati tadāhaṃ dharmaṃ pūjayiṣyāmi /",
    "K12mpratpru:631": " tasya gṛhavyāpāraṃ kurvato dharmaṃ ca śṛṇvato yāvad apareṇa kālasamayena śreṣṭhinā eko dīnāro dattaḥ /",
    "K12mpratpru:632": " sa tena sarvasatvaparitrāṇārthaṃ bodhicittam utpādya sādhāṛaṃ kṛtvā mahāpratisarāratneti niryātitā /",
    "K12mpratpru:633": " evaṃ praṇidhānaṃ kṛtam anena mahāphalena mama sarvasatvānāṃ ca dāridraduḥkhasaṃcchedaḥ syāt /",
    "K12mpratpru:634": " anena kāraṇena tad dānaṃ parīkṣayaṃ na gacchati /",
    "K12mpratpru:635": " evaṃ bahuvidhānekavidhapuṇyābhisaṃskārakṛto devatāś ca pūjitā yāvad buddhā bhagavantaḥ pūjitās tadā ca śuddhāvāsakāyikābhir devatābhiḥ svapne darśanaṃ dattam /",
    "K12mpratpru:636": " evaṃ cābhihitaṃ bho mahārāja samantajvālāmālāviśuddhisphūritacintāmaṇir mahāmudrāhṛdayāparājitā",
    "K12mpratpru:637": " mahādhāraṇī mahāvidyārājñī mahāpratisarā nāma taṃ yathāvidhinā kalpenābhihitena upavāsoṣitāyā",
    "K12mpratpru:638": " agramahiṣyā devyāḥ śarīre baddhā tatas te putrapratilambho bhaviṣyatīti /",
    "K12mpratpru:639": " atha sa rājā prativiśuddhas tasyām eva rātryām atyayena saṃkhyālipinakṣatragrahavipañcakān kulabrāhmaṇān saṃnipātya yathāvidhinā (Mp_19)",
    "K12mpratpru:640": " kalpopadiṣṭena puṣye nakṣatrarāje pratipanne susnātagātrāyā upavāsoṣitāyā agramahiṣyā devyā yathāvidhinā likhyemāṃ mahāpratisarāṃ mahāvidyārājñīṃ kaṇṭhe baddhavān /",
    "K12mpratpru:641": " mahatīṃ mahābuddhacaityeṣu pūjām akarṣīd anekāni ca ratnaviśeṣāṇi satvānāṃ dānāni dattāni /",
    "K12mpratpru:642": " tato navānāṃ māsānām abhyayāt putro jāto 'bhirūpaḥ prāsādiko darśanīyaḥ /",
    "K12mpratpru:643": " paramayā śubhavarṇapuṣkalatayā samanvāgata iti //",
    "K12mpratpru:644": " tato jñātvā mahābrāhmaṇa sarvakāmaṃgamā aparājitā mahāpratisarāratneti viśrutā mahāvidyārājñī sarvatathāgatapujitā śakrasyāpīyaṃ cūḍāmaṇiḥ sarvathā",
    "K12mpratpru:645": " yadā śakro devānām indro mahāsaṃgrāmam asuraiḥ sārdhaṃ kartukāmas tadā imāṃ mahāvidyāṃ",
    "K12mpratpru:646": " kavacaṃ kṛtvā saṃgrāmamadhye 'vatīrya cūḍāyām avasthāpya sarvāsurān nirjitya sukhaṃ",
    "K12mpratpru:647": " svastinā kṣemeṇa devapuraṃ praviśati /",
    "K12mpratpru:648": " sarvāsurair adhṛṣyo bhaviṣyati /",
    "K12mpratpru:649": " evaṃ hi mahābrāhmaṇa prathamacittotpādam upādāya boddhisatvasya mahāsatvasyemāṃ mahāpratisarāṃ mahāvidyārājñīṃ dhārayataḥ sarvamārair anavamṛdyatā bhavati /",
    "K12mpratpru:650": " yasyaiṣā kaṇṭhagatā bhaviṣyati sa sarvatathāgatādhiṣṭhito bhaviṣyati /",
    "K12mpratpru:651": " sarvabuddhabodhisatvasaṃrakṣito bhaviṣyati /",
    "K12mpratpru:652": " sarvadevamanuṣyāmanuṣyarājarājāmātyabrāhmaṇagṛhapatibhiś ca satatasamitaṃ vanditaḥ pūjitaḥ saṃmānito bhaviṣyati /",
    "K12mpratpru:653": " sarvadevāsuragaruḍakinnaramahoragābhyarcitaḥ pūjito bhaviṣyati /",
    "K12mpratpru:654": " sa mahāsatva ity uvāca /",
    "K12mpratpru:655": " bhagavān mārabalapramardakaḥ sarvavyādhivigato bhaviṣyati /",
    "K12mpratpru:656": " sarve 'tyupadravopasargāś cāsya praśāmyanti /",
    "K12mpratpru:657": " tasya mahāsatvasya sarvaśokavigamo bhaviṣyati /",
    "K12mpratpru:658": " sarvadevatāś cāsya satatasamitaṃ rakṣāvaraṇaguptiṃ vidhāsyanti /",
    "K12mpratpru:659": " imāni cānena catvāry aparājitāmahāvidyāmantrapadahṛdayāni satatasamitaṃ likhitvā kāyakaṇṭhagatāni kṛtvā dhārayitavyāni /",
    "K12mpratpru:660": " sasamitaṃ ca manasi kartavyāni /",
    "K12mpratpru:661": " svādhyātavyāni bhāvayitavyāni cādhyāśayena sarvaduḥsvapnadurnimittāmaṅgalyabhāvā vinaśyanti /",
    "K12mpratpru:662": " sarvasukhasaṃpattayaś ca prādurbhaviṣyanti /",
    "K12mpratpru:663": " (Mp_20) atra mantrapadāḥ siddhāḥ sarvakarmakarāḥ śrutāḥ //",
    "K12mpratpru:664": " tadyathā / oṃ amṛtavare vara vara pravara viśuddhe hūṃ hūṃ phaṭ phaṭ svāhā //",
    "K12mpratpru:665": " oṃ amṛtavilokini garbhasaṃrakṣaṇi ākarṣaṇi hūṃ hūṃ phaṭ phaṭ svāhā //",
    "K12mpratpru:666": " aparājitāhṛdayam //",
    "K12mpratpru:667": " oṃ vimale vipule jaya vare amṛte hūṃ hūṃ phaṭ phaṭ svāhā //",
    "K12mpratpru:668": " oṃ bhara bhara saṃbhara saṃbhara indriyabalaviśodhane hūṃ hūṃ phaṭ phaṭ svāhā //",
    "K12mpratpru:669": " oṃ maṇidhari vajriṇi mahāpratisare hūṃ hūṃ phaṭ phaṭ svāhā //",
    "K12mpratpru:670": " upahṛdayavidyā //",
    "K12mpratpru:671": " aśeṣaiḥ sarvabuddhair bodhisatvaiś ca śrāvakair ekasvarasaṃnipātena ekasvaranirghoṣeṇa",
    "K12mpratpru:672": " imāni dhāraṇīmantrapadāni bhāṣitāni mahāpratisarāmahāvidyārājñīhṛdayakavacāny etāni",
    "K12mpratpru:673": " mantrapattrapadāni sarvatathāgatadharmamudrayā mudritāni /",
    "K12mpratpru:674": " atidullabham apy eṣāṃ śravaṇaṃ kiṃ punaḥ likhanapaṭhanadhāraṇavācanaparadeśanā buddhakṛtyam etad iti jñātavyā /",
    "K12mpratpru:675": " iyaṃ hy atīva sarvapāpakṣayaṃkarā /",
    "K12mpratpru:676": " sarvatathāgataiḥ praśaṃsitā anumoditā vyākṛtā paramadullabheyaṃ mahādhāraṇī aparājitā mahāpratisarā nāmadheyaṃ śravaṇam api paramadullabham",
    "K12mpratpru:677": " iyaṃ sarvapāpakṣayaṃkarī /",
    "K12mpratpru:678": " mahābalaparākramā mahātejā mahāprabhāvā mahāguṇodbhāvanī sarvamārakāyikadevatāvidhvaṃsanakarī /",
    "K12mpratpru:679": " sarvavāsanānusaṃdhisamudghāṭanakarī /",
    "K12mpratpru:680": " sarvamārapāśasamucchedanakarī paramantramudrāviṣakākhordakiraṇaprayogavidveṣaṇābhicārakānāṃ ca duṣṭacittānāṃ vidhvaṃsanakarī /",
    "K12mpratpru:681": " sarvabuddhabodhisatvāryagaṇavarapūjitābhiratānāṃ paripālanakarī /",
    "K12mpratpru:682": " mahāyānodgrahaṇalikhanavācanapaṭhanasvādhyāyanaśravaṇadhāraṇābhiyuktānāṃ paripālikeyaṃ",
    "K12mpratpru:683": " mahādhāraṇī yāvad buddhabodhiparipūrayitrīyaṃ mahābrāhmaṇa mahāpratisarā mahāvidyārājñī",
    "K12mpratpru:684": " na kvacit pratijanyate sarvatra mahāpūjāṃ prāpnoti yathāhaṃ śāstā jitaviṣayaḥ /",
    "K12mpratpru:685": " kim iti pūrvaṃ parijñātavatīyaṃ (Mp_21)",
    "K12mpratpru:686": " mahābrahmaṇa mahāvidyārājñī sarvavighnavināyakānāṃ vidhavaṃsayitrī //",
    "K12mpratpru:687": " yadā ca bhagavān vipulaprahasitavadanamaṇikanakaratnajvalaraśmiprabhāsābhyudgatarājas",
    "K12mpratpru:688": " tathāgato 'rhan samyaksaṃbuddho yena bodhimaṇḍalas tenopasaṃkrānta upasaṃkramya sarvabuddhapraśastaṃ",
    "K12mpratpru:689": " dharmacakraṃ pravartayitukāmas tadā tasya bhagavataḥ sarvamāraiḥ saparivārair anekamārakoṭīniyutaśatasahasraparivṛtair",
    "K12mpratpru:690": " nānārūpavirūpabhayabhairavaśabdākulair bahuvividhamāraviṣayavikurvaṇādhiṣṭhānādhiṣṭhitair",
    "K12mpratpru:691": " nānāpraharaṇavṛṣṭībhir abhinirmāyāgatya caturdiśaṃ parivāryāntarāyaḥ kartum ārabdhaḥ /",
    "K12mpratpru:692": " tataḥ sa bhagavān vipulaprahasitavadanamaṇikanakaratnajvalaraśmiprabhāsābhyudgatarājo",
    "K12mpratpru:693": " muhūrtaṃ tūṣṇīm āsthāya imāṃ mahāpratisarāṃ mahāvidyārājñīṃ manasā saptakṛtvaḥ pravartayāmāsa /",
    "K12mpratpru:694": " samanantaraṃ pravartayitāyām asyāṃ mahāpratisarāyāṃ mahāvidyārājñyāṃ tatkṣaṇād eva",
    "K12mpratpru:695": " sarve te mārāḥ pāpīyāṃso dadṛśur bhagavata ekaikasmād romakūpavivarād anekakoṭīniyutaśatasahasrāṇi",
    "K12mpratpru:696": " puruṣāṇāṃ saṃnaddhakavacānāṃ jvalitakhaṅgaparaśupāśamudgarāsimusaratriśūrahastānām",
    "K12mpratpru:697": " evaṃ vācaṃ pravyāharamāṇāni gacchanti /",
    "K12mpratpru:698": " gṛhṇata 2 bandhata 2 duṣṭamārān vidhvaṃsaya duṣṭacittān vicūrṇaya jīvitaṃ sarvaduṣṭagrahavighnavināyakānāṃ ye bhagavato viheṭhanaṃ kurvanti",
    "K12mpratpru:699": " tatas te sarvaduṣṭamārāmaitrīkhaṅgeṇābhinirjitāṃ kṛtvā kecic chikṣāpadāni grāhitā /",
    "K12mpratpru:700": " kecid yāvad anuttarāyāṃ samyaksaṃbodhau vyākṛtās tatra mahānubhāvāḥ /",
    "K12mpratpru:701": " anye punas tān tathāgataromavivaravinirgatān mahāpuruṣān dṛṣṭvā tasmin nagare vihvalībhūtā ṛddhiparihīṇā naṣṭapratibhānabalaparākramā vidhvastāḥ",
    "K12mpratpru:702": " samastāḥ samantāt prapalīnā iti /",
    "K12mpratpru:703": " tato bhagavatā dharmacakraṃ prativartitam /",
    "K12mpratpru:704": " yathānyair buddhair iti /",
    "K12mpratpru:705": " sarvavighnavināyakān mārāṃś ca pāpīyāṃso vidhvaṃsayitvottīrṇaḥ pāraṃgata iti /",
    "K12mpratpru:706": " evaṃ hi mahābrāhmaṇa mahābalavegarddhipāramitāprāpteyaṃ mahāpratisarā mahāvidyārājñī smaraṇamātreṇa sarvavyasanabhayabhairavebhyaḥ (Mp_22)",
    "K12mpratpru:707": " parimocayati /",
    "K12mpratpru:708": " āśayapariviśuddhānāṃ satvānāṃ nānyeṣāṃ duṣṭacetasām /",
    "K12mpratpru:709": " tasmāt tarhi mahābrāhmaṇa nityam evānusmaraṇamātreṇa manasi kartavyā /",
    "K12mpratpru:710": " sarvakālaṃ ca likhitvā kāyakaṇṭhagatāṃ kṛtvā dhārayitavyā /",
    "K12mpratpru:711": " kim iti pūrvavac chrūyatām //",
    "K12mpratpru:712": " ujjayanyāṃ mahānagaryāṃ rājño brahmadattasya vihite kenacit puruṣeṇāparādhaḥ kṛtaḥ /",
    "K12mpratpru:713": " sa rājñā brahmadattena vadhakapuruṣebhya ājñaptaḥ /",
    "K12mpratpru:714": " bhavato gacchatainaṃ puruṣaṃ jīvitād vyaparopayateti /",
    "K12mpratpru:715": " atha te vadhapuruṣās taṃ rājñājñaptaṃ puruṣaṃ gṛhītvā parvatavivaraṃ nītvā asikośān niṣkāsya taṃ puruṣaṃ jīvitād vyaparopayitum ārabdhaḥ /",
    "K12mpratpru:716": " tadā sa puruṣa imāṃ mahāpratisarāṃ mahāvidyārājñīṃ manasā smṛtavān likhitāṃ ca dakṣiṇe bāhau baddhvā dhārayati sma /",
    "K12mpratpru:717": " tasya mahāsatvasyāsyā mahāvidyāyāḥ prabhāvenāsir ekajvālībhūtā khaṇḍakhaṇḍaṃ yathā pāṃśumayo vikīrṇa iti /",
    "K12mpratpru:718": " tatas te vadhakapuruṣā imam evaṃ niścayaṃ rājaṃ vistareṇārocayāmāsuḥ /",
    "K12mpratpru:719": " tato rājā prakupitaś caṇḍībhūtaḥ kathayati /",
    "K12mpratpru:720": " gacchata bho puruṣā anyatarasmin pradeśe yakṣaguhāsti /",
    "K12mpratpru:721": " tatra bahūni yakṣaśatasahasrāṇi prativasanti piśitāśīni /",
    "K12mpratpru:722": " tatra nītvā chorayata /",
    "K12mpratpru:723": " tataḥ sa puruṣo vadhakapuruṣais tasyāṃ yakṣaguhāyāṃ choritaḥ /",
    "K12mpratpru:724": " samanantara chorite tasmin yakṣaguhāyāṃ tatas te yakṣāḥ sarve tuṣṭamanaso hṛṣṭacittāś ca pradhāvitā mānuṣaṃ bhakṣayiṣyāma iti /",
    "K12mpratpru:725": " te paśyanti asyā mahāpratisarāyā mahāvidyārājñyā anubhāvena taṃ puruṣam ekajvalībhūtaṃ dedīpyamānaṃ vigrahaṃ dṛṣṭvā ca sarva eva te yakṣā saṃtrastā dahyamānaṃ svaśarīraṃ paśyanti /",
    "K12mpratpru:726": " atha te yakṣā vismayaṃ samāpannās taṃ puruṣaṃ gṛhītvā bahirdvāre 'vasthāpya pradakṣiṇīkartum ārabdhāḥ /",
    "K12mpratpru:727": " yāvat tair vadhakapuruṣai rājñe niścayo 'yaṃ vistareṇāroitaḥ /",
    "K12mpratpru:728": " tato bhūyo rājā prakupitaś caṇḍībhūtaḥ kathayati /",
    "K12mpratpru:729": " yad eva bhavanto gacchatainaṃ puruṣaṃ baddhvā nadyāṃ prakṣipata /",
    "K12mpratpru:730": " tataḥ sa puruṣo vadhakapuruṣair baddhvā nadyām prakṣiptaḥ /",
    "K12mpratpru:731": " samanantaraṃ prakṣipte tasmin mahāpuruṣe sā nadī nirudakī bhūtā yatha sa (Mp_23)",
    "K12mpratpru:732": " puruṣaḥ sthalagata eva tiṣṭhati /",
    "K12mpratpru:733": " tāni ca bandhanāni khaṇḍakhaṇḍaṃ vicūrṇitāni /",
    "K12mpratpru:734": " rājā śrutvā tato rājā vismitotphullavadanaḥ kathayati /",
    "K12mpratpru:735": " aho vismayam idaṃ puruṣasya dṛśyate /",
    "K12mpratpru:736": " kim atra kāraṇaṃ syād iti me vitarkaḥ /",
    "K12mpratpru:737": " atha sa rājā taṃ puruṣam āhūyainam āha /",
    "K12mpratpru:738": " kiṃ tvaṃ bhoḥ puruṣa jānāsi /",
    "K12mpratpru:739": " sa puruṣa uvāca /",
    "K12mpratpru:740": " nāhaṃ mahārāja kiṃcid api jānāmi /",
    "K12mpratpru:741": " anyatra mahāpratisarāṃ mahāvidyārājñīṃ dhārayāmi /",
    "K12mpratpru:742": " asyā eṣa deva mahāprabhāvaḥ /",
    "K12mpratpru:743": " rājā āha /",
    "K12mpratpru:744": " aho āścaryam idaṃ mahat /",
    "K12mpratpru:745": " mahāvidyā subhāṣitā /",
    "K12mpratpru:746": " mohanī mṛtyudaṇḍasya sarvabuddhair adhiṣṭhitā /",
    "K12mpratpru:747": " tāraṇī sarvasatvānāṃ sarvaduḥkhapramocanī /",
    "K12mpratpru:748": " mahāvidyā mahātejā akālamṛtyumocanī /",
    "K12mpratpru:749": " bhāṣitā kāruṇikair nāthair mahāroganivāriṇī /",
    "K12mpratpru:750": " tato rājñā prahṛṣṭamānasena mahāpratisarā mahāvidyārājñī pūjitā mānitābhinanditā /",
    "K12mpratpru:751": " tasya puruṣasya poṭṭabandhaṃ kṛtvā svasya janapadasya purastān nagarajyeṣṭhatāyām abhiṣeko dattaḥ /",
    "K12mpratpru:752": " evaṃ hi mahābrāhmaṇa iyaṃ mahāpratisarā mahāvidyārājñī sarvatra mahatīpūjāṃ labhate /",
    "K12mpratpru:753": " anabhikramaṇīyā sarvaduṣṭacittaiḥ sarvaiḥ pūjanīyā /",
    "K12mpratpru:754": " evaṃ hi mahābrāhmaṇa pūrvam iyaṃ mahāpratisarā mahāvidyārājñī na kvacit pratihanyate /",
    "K12mpratpru:755": " tasmād avaśyam iyaṃ mahāvidyārājñī kāyakaṇṭhagatāṃ kṛtvā dhārayitavyā /",
    "K12mpratpru:756": " api tu mahābrāhmaṇa manukṣetreṇeyaṃ mahāvidyārājñī supraśastena vidhānena likhitavyā //",
    "K12mpratpru:757": " atha sa mahābrāhmaṇo 'tīva prahṛṣṭamanasā bhagavantaṃ pañcamaṇḍalakenābhipraṇamya praṣṭum ārabdhaḥ /",
    "K12mpratpru:758": " kīdṛśena bhadanta bhagavan vidhāneneyaṃ mahāpratisarā mahāvidyārājñī likhitavyā //",
    "K12mpratpru:759": " bhagavān āha /",
    "K12mpratpru:760": " śṛṇu mahābrāhmaṇa tvām ahaṃ vakṣye sarvasatvānukaṃpayā /",
    "K12mpratpru:761": " yena satvāḥ sukhino bhontu mucyatai karmasaṃkaṭāt //",
    "K12mpratpru:762": " vyādhitānāṃ ca mokṣārthaṃ strīṇāṃ garbhasamudbhavam /",
    "K12mpratpru:763": " bhaviṣyati ca satvānāṃ dāridryavaraṇarohaṇam //",
    "K12mpratpru:764": " upavāsoṣito bhūtvā nakṣatre puṣyasaṃmate /",
    "K12mpratpru:765": " buddhapūjāparo bhūtvā cittam utpācya bodhaye //",
    "K12mpratpru:766": " karuṇāmreḍitacittena maitryā cāpi samanvitaḥ /",
    "K12mpratpru:767": " hitādhānaparaś cāpi sarvasatveṣu nityaśaḥ //",
    "K12mpratpru:768": " snātvā candanakarpūraiḥ kastūrīsalilena ca /",
    "K12mpratpru:769": " śucivastrāṇi prāvṛtya dhūpitāni ca dhūpanaiḥ //",
    "K12mpratpru:770": " tato maṇḍalakaṃ kṛtvā śṛṅgomayasamanvitam /",
    "K12mpratpru:771": " pañcaraṅgikacūrṇena citraya maṇḍalaṃ śubham //",
    "K12mpratpru:772": " pūrṇakumbhāś ca caturaḥ pañcamaṃ madhyamaṇḍale /",
    "K12mpratpru:773": " puṣpadhūpāś ca gandhāś ca dātavyātra mahārihā //",
    "K12mpratpru:774": " dhūpanaṃ candanaṃ caiva spṛkkāguru tathaiva ca /",
    "K12mpratpru:775": " pañcaśarkarā rukmā ca dātavyātra vidhānataḥ //",
    "K12mpratpru:776": " nānāvidhāni puṣpāṇi yathākālaṃ yathāvidhiḥ /",
    "K12mpratpru:777": " sarvapuṣpaphalair bījair gandhaiś cāpi sumaṇḍitān //",
    "K12mpratpru:778": " ghṛtamākṣikadugdhaiś ca pāvakaiḥ payasādibhiḥ /",
    "K12mpratpru:779": " pūrayed balikumbhāś ca lakṣaṇād yān sumaṅgalān //",
    "K12mpratpru:780": " sthāpayec caturo dikṣu pañcamaṃ madhyamaṇḍale /",
    "K12mpratpru:781": " sthāpanīyāḥ śarāvāṃś ca koṇeṣu gandhapūritāḥ //",
    "K12mpratpru:782": " catvāraḥ kīlakāś cāpi khādirā dṛḍhaveśitāḥ /",
    "K12mpratpru:783": " pañcaraṅgikasūtreṇa veśayitvā vicakṣaṇāḥ /",
    "K12mpratpru:784": " samabhāgena sthāpyetāṃ nipatyān maṇḍalād bahiḥ /",
    "K12mpratpru:785": " evaṃ kṛte likhed vipra yad icchet siddhim ātmanaḥ //",
    "K12mpratpru:786": " śuklabhojanabhuktena likhitavyaṃ sukhaiṣiṇā /",
    "K12mpratpru:787": " paṭṭe vā vastrabhūrje vānyatra vā yatra kutracit //",
    "K12mpratpru:788": " likhet strīṣu ca putrārthī samyaggorocanena vai /",
    "K12mpratpru:789": " madhye ca dārakaṃ kuryāt sarvālaṃkārabhūṣitam //",
    "K12mpratpru:790": " ratnapūrṇaṃ tathā pātraṃ vāmahastena dhārayet /",
    "K12mpratpru:791": " kārye padme niṣaṇṇo saupraphullitavibhūṣite //",
    "K12mpratpru:792": " maṇihārasuvarṇaṃ ca nānāratnaviśeṣataḥ /",
    "K12mpratpru:793": " pravarṣaś cāpi kartavyāś catuḥ koṇeṣu parvatāḥ //",
    "K12mpratpru:794": " evaṃ likhet prayatnena yad icched jīvitaṃ sukham /",
    "K12mpratpru:795": " kuṅkumena likhet prājñaḥ puruṣāṇāṃ viśeṣataḥ //",
    "K12mpratpru:796": " tasyepsitāni kāryāṇi sidhyante nātra saṃśayaḥ /",
    "K12mpratpru:797": " nānārūpāś ca kartavyā mudrācihnaś ca padminī //",
    "K12mpratpru:798": " dve padme athavā trīṇi catvāri pañca vā likhet /",
    "K12mpratpru:799": " padmānāṃ ca tathā kuryāt keśarāṇi samantataḥ //",
    "K12mpratpru:800": " supuṣpitaṃ padmaṃ kurvīta sadaṇḍaṃ paṭṭabaddhakam /",
    "K12mpratpru:801": " triśūlaṃ padme kurvītātha koṇaṃ paṭṭabaddhakam //",
    "K12mpratpru:802": " parśuṃ kuryāt tathā padme atha patre samantataḥ /",
    "K12mpratpru:803": " sakhaṅgaṃ padmaṃ kurvīta tat padmaṃ śitam eva ca //",
    "K12mpratpru:804": " śaṅkhaṃ padme tathā kuryāt sarvatra vidhivistaram /",
    "K12mpratpru:805": " sarvatra vidhicihnāni kārayet suvicakṣaṇaḥ //",
    "K12mpratpru:806": " varjayed bālarūpāṇi yatra cittaṃ praduṣyati /",
    "K12mpratpru:807": " devarūpāś ca kartavyā nānālaṃkārabhūṣitā //",
    "K12mpratpru:808": " bhikṣuṃ vajradharaṃ kuryād duṣṭatarjanaṃ tat param /",
    "K12mpratpru:809": " caturaś ca mahārājāṃś catuḥ pārśveṣu saṃlikhet //",
    "K12mpratpru:810": " brāhmaṇeṣv īśvaro lekhyaḥ kṣatriyeṣu maheśvaraḥ /",
    "K12mpratpru:811": " śūdreṣu ca sadā saumyaṃ cakrasvāminam ālikhet //",
    "K12mpratpru:812": " vaiśyeṣu ca vaiśramaṇam indraś caiva sureśvaraḥ /",
    "K12mpratpru:813": " dārakebhyaḥ sadā lekhyaḥ prajāpatir mahāmatiḥ //",
    "K12mpratpru:814": " syāmavarṇā bhaved yātu raudraṃ tasyā samālikhet /",
    "K12mpratpru:815": " gaurāyā rūpasaṃpanno likhen nityaṃ yaśasvinaḥ //",
    "K12mpratpru:816": " sthūlāyā māṇibhadraś ca likhitavyaṃ prayatnataḥ /",
    "K12mpratpru:817": " kṛṣāyāḥ pūrṇabhadras tu mayā hy uktaṃ svayaṃbhuvā //",
    "K12mpratpru:818": " gulviṇyāś ca mahākālo likhec ca brahmadevatān /",
    "K12mpratpru:819": " anyāś cāpi yathāpūrvaṃ vibhinoktaṃ samālikhet //",
    "K12mpratpru:820": " likhitvaiva prayatnena vidhidṛṣṭena karmaṇā /",
    "K12mpratpru:821": " dhārayet satataṃ kaṇṭhe bhadraṃ tasya bhaviṣyati //",
    "K12mpratpru:822": " dvārāgre cintāmaṇiṃ kuryād dhvajāgre padmasaṃsthitam /",
    "K12mpratpru:823": " padmasya keśare pāśaṃ cakraṃ cāpi tathāparam //",
    "K12mpratpru:824": " vajraṃ padme tathā likhyaṃ mudgalaṃ padmasaṃsthitam /",
    "K12mpratpru:825": " śaktiṃ likhet tathā padme yathāvidhiṣu dṛṣyate //",
    "K12mpratpru:826": " dvārāgramaṇayaḥ sarve visphuliṅgāḥ samākulāḥ /",
    "K12mpratpru:827": " paṭṭabaddhāś ca kartavyā yathāvidhiṣu kīrtitāḥ //",
    "K12mpratpru:828": " nāgāś ca phalinaḥ kāryāmaṇidvārā navaśīrṣakāḥ /",
    "K12mpratpru:829": " te 'pi sarve prayatnena hṛdi vajraprasthitāḥ //",
    "K12mpratpru:830": " pārthivānāṃ balaṃ nityaṃ sārthavāhaṃ likhed budhaḥ /",
    "K12mpratpru:831": " vidyādharāṇāṃ sarveṣāṃ divyādevīṃ samālikhet //",
    "K12mpratpru:832": " candrasūryau hi nakṣatrau rāhuketugrahāṣṭakam /",
    "K12mpratpru:833": " likhec ca khaṇḍāṃ pāṇḍānāṃ putralābho bhaviṣyati //",
    "K12mpratpru:834": " niścayād vidhinā likhya śāstradṛṣṭena karmaṇā /",
    "K12mpratpru:835": " tasmāt sarvaprayatnena dhārayet matimān naraḥ //",
    "K12mpratpru:836": " sarvasiddhikaraṃ hy etad maṅgalyaṃ pāpanāśanam /",
    "K12mpratpru:837": " prāpnoti paramaṃ sthānaṃ svayaṃbhū vacanaṃ yathā //",
    "K12mpratpru:838": " loke 'smin paramaṃ saukhyaṃ paraloke paraṃ sukham /",
    "K12mpratpru:839": " trayastriṃśadbhavanādau sthānaṃ tasya surālaye //",
    "K12mpratpru:840": " jambudvīpe śubhe ramye vidyāsaukhyaṃ ca nityaśaḥ /",
    "K12mpratpru:841": " sarvabuddhair na śakyaṃ hi puṇyaskandhaprakīrtitām //",
    "K12mpratpru:842": " yat puṇyaṃ samavāpnoti pratisarādhārako naraḥ /",
    "K12mpratpru:843": " narakadvārā pithitāḥ svargadvārā apāvṛtāḥ //",
    "K12mpratpru:844": " sukhaṃ saṃpattisaṃpanno bhaviṣyati mahāmatiḥ /",
    "K12mpratpru:845": " buddhāś ca bodhisatvāś ca āśvāsayanti nityaśaḥ //",
    "K12mpratpru:846": " kāyena sukhasaṃpanno balena mahatā bhavet /",
    "K12mpratpru:847": " yathā tathaiva jitendroktaṃ cakravartī bhaviṣyati //",
    "K12mpratpru:848": " āśvāsanaṃ nṛdevānāṃ trāsanaṃ duṣṭacetasām /",
    "K12mpratpru:849": " bhaviṣyati cireṇāsau yasya vidyā subhāṣitā //",
    "K12mpratpru:850": " nāsau hanyati śastreṇa na viṣeṇa nāgninā /",
    "K12mpratpru:851": " nākālamaraṇaṃ cāsya dūre gacchanti pāpakāḥ //",
    "K12mpratpru:852": " darśanāt sparśanāc caiva śravaṇād eva sarvataḥ /",
    "K12mpratpru:853": " bhūtagrahavivādāś ca udakāgnibhayaṃ tathā //",
    "K12mpratpru:854": " mṛgāvyāḍāhayānāgāvyādhayaś ca sudāruṇāḥ /",
    "K12mpratpru:855": " te sarve na bhaviṣyanti yeṣāṃ vidyā subhāṣitā //",
    "K12mpratpru:856": " sarvathā sarvamārais tu śṛṇu vakṣāmi tatvataḥ /",
    "K12mpratpru:857": " pūjanīyā bhaviṣyanti sarvasatvottamā hiteti //",
    "K12mpratpru:858": " āryamahāvidyārājño mahāpratisarāyāḥ prathamakalpaḥ samāptaḥ //",
    "K12mpratpru:859": " athāto vidyāvarasya rakṣāvidhānakalpaṃ vyākhyāsyāmi sarvasatvānukampakayā /",
    "K12mpratpru:860": " janarakṣāvidhānena mahāsiddhir bhaviṣyati /",
    "K12mpratpru:861": " yatra yatra kṛtā rakṣā bhavaty abaddho na saṃśayaḥ //",
    "K12mpratpru:862": " nirbhayaṃ nirjvalaṃ caiva sarvagrahanivāraṇam /",
    "K12mpratpru:863": " sunakṣatrānukūlaṃ ca karmasaṅkalacchedanam //",
    "K12mpratpru:864": " durbhuktaṃ dullaṅghitaṃ caiva sarvaśatrugaṇaiḥ kṛtam /",
    "K12mpratpru:865": " duṣprekṣitaṃ dullikhitaṃ kākhordā ye ca dāruṇāḥ //",
    "K12mpratpru:866": " cūrṇamantrakṛtaṃ caiva viṣabhuktaṃ tathā garam /",
    "K12mpratpru:867": " sarve tasya praśāmyanti rakṣāṃ dhāvayate tu yaḥ //",
    "K12mpratpru:868": " pratyaṅgirā vipacyante yo vidyāṃ samatikramet /",
    "K12mpratpru:869": " paracakradāruṇā ye 'pi pratyamitrā mahābhayāḥ //",
    "K12mpratpru:870": " sarve te pralapaṃ yānti pratisarā sāpatarjitāḥ /",
    "K12mpratpru:871": " buddhā rakṣanti sarvajñā bodhisatvāś ca pūratāḥ //",
    "K12mpratpru:872": " rakṣanti pratyekabuddhāḥ śrāvakāś ca mahābhayāḥ /",
    "K12mpratpru:873": " anye ca bahuvidhā bhūyo devā nāgā mahārddhikāḥ //",
    "K12mpratpru:874": " rakṣāṃ kurvanti tasyeme cāsmin yuktasya nityaśaḥ /",
    "K12mpratpru:875": " asyāḥ śravaṇamātreṇa vidyārājñā narottamāḥ //",
    "K12mpratpru:876": " nirbhayo bhavati sarvatra ity evaṃ munir abravīt /",
    "K12mpratpru:877": " duḥsvapnā duṣkṛtā ye ca upasargā ye ca dāruṇā //",
    "K12mpratpru:878": " vyādhispṛṣṭā mahārogā ye grastā rājajanmanā /",
    "K12mpratpru:879": " anye ca bahuvidhā rogā gaṇḍalūtāvicarcikāḥ //",
    "K12mpratpru:880": " itayo dāruṇā ye ca grasante mānuṣīṃ prajām /",
    "K12mpratpru:881": " manuṣyāṇāṃ vināśārthaṃ hiṃsakāś ca sudāruṇāḥ //",
    "K12mpratpru:882": " sarve te pralapaṃ yānti rakṣā yatra mahābalāḥ /",
    "K12mpratpru:883": " anayā kṛtarakṣas tu vadhyaprāpto mucyate //",
    "K12mpratpru:884": " yadi grastakālapāśena nītaś cāpi yamālayam /",
    "K12mpratpru:885": " āyus tasya vivardheta pratisarālikhanād api //",
    "K12mpratpru:886": " parikṣīṇāyuṣo yas tu saptāhamṛta eva ca /",
    "K12mpratpru:887": " yāval likhitamātreṇa sa jīvati na saṃśayaḥ //",
    "K12mpratpru:888": " atha śravaṇamātreṇa kṛtarakṣā vidhānataḥ /",
    "K12mpratpru:889": " svasti prāpnoti sarvatra sukhaṃ jīvati cepsayā //",
    "K12mpratpru:890": " aṣṭaṣaṣṭhisahasrāṇi koṭīniyutaśatāni ca /",
    "K12mpratpru:891": " trāyastriṃśāś ca ye devā sarve śakrapurogamāḥ //",
    "K12mpratpru:892": " rakṣārthaṃ tasya satvasya pṛṣṭhataḥ samupasthitaḥ /",
    "K12mpratpru:893": " catvāro lokapālāś ca vajrapāṇir mahābalaḥ //",
    "K12mpratpru:894": " vidyā kulaśataiḥ sārdhaṃ rakṣāṃ kurvanti nityaśaḥ /",
    "K12mpratpru:895": " somaḥ sumatāḥ sūryaś ca brahmā viṣṇur maheśvarāḥ //",
    "K12mpratpru:896": " yamaś ca māṇibhadraś ca baladevo mahābalaḥ /",
    "K12mpratpru:897": " pūrṇabhadro mahāvīro hārītī ca saputrikā //",
    "K12mpratpru:898": " pāñcālaḥ pāñcikaś caiva kārtikeyo gaṇeśvaraḥ /",
    "K12mpratpru:899": " śrīr api ca mahādevī vaiśramaṇaḥ sarasvatī //",
    "K12mpratpru:900": " śaṅkhinī kūṭadantī ca tathaikajaṭāpi ca /",
    "K12mpratpru:901": " dhanyā etā mahābhāgā rakṣāṃ kurvanti nityaśaḥ //",
    "K12mpratpru:902": " ṣaṇḍhānāṃ putrajananī garbhasthānavivardhanī /",
    "K12mpratpru:903": " rakṣeyaṃ mahatī cāsya yāvad jīvaṃ bhaviṣyati //",
    "K12mpratpru:904": " narāṇāṃ jayadā nityaṃ yuddhe saṃgrāmabhairave /",
    "K12mpratpru:905": " anayā varadā bhonti devatā dharmaniścitā //",
    "K12mpratpru:906": " atha pāpavināśe tu likhanād eva setsyati /",
    "K12mpratpru:907": " tathāgatā vilokyanti bodhisatvās tathaiva ca //",
    "K12mpratpru:908": " yaśaś ca vardhate tasya puṇyam āyuś ca vardhate /",
    "K12mpratpru:909": " dhanadhānyaṃ samṛddhiś ca bhaviṣyati na saṃśayaḥ //",
    "K12mpratpru:910": " sukhaṃ svapiti medhāvī sukhaṃ ca pratibudhyate /",
    "K12mpratpru:911": " adhṛṣyaḥ sarvaśatrūṇāṃ sarvabhūtagaṇair api //",
    "K12mpratpru:912": " saṃgrāme vartamānasya jayo bhavati nityaśaḥ /",
    "K12mpratpru:913": " vidyāyāṃ sādhyamānāyām iyaṃ rakṣā anuttarā //",
    "K12mpratpru:914": " sukhaṃ sādhayate vidyāṃ vighno 'sya na bhaviṣyati /",
    "K12mpratpru:915": " sidhyanti sarvakalpāś ca praviṣṭaḥ sarvamaṇḍale //",
    "K12mpratpru:916": " kṣipraṃ ca samayajño 'sau bhavet sarvatra jātiṣu /",
    "K12mpratpru:917": " vaisvāsikaś ca sa bhavej jinānāṃ guṇadhāraṇaiḥ //",
    "K12mpratpru:918": " sarvamaṅgalasaṃpannaḥ sarvasiddhir manorathaḥ /",
    "K12mpratpru:919": " asyāṃ likhitamātrāyāṃ sarvasaukhyaṃ samṛdhyati //",
    "K12mpratpru:920": " sukhaṃ kālakriyāṃ kṛtvā bhavet svargaparāyaṇaḥ /",
    "K12mpratpru:921": " vivāde kalahe caiva vigrahe paramadāruṇe //",
    "K12mpratpru:922": " sarvabhayavinirmukto jinoktavacanaṃ yathā /",
    "K12mpratpru:923": " nityaṃ jātismarā bhonti jātau na saṃśayaḥ //",
    "K12mpratpru:924": " rājāno vaśagās tasya cāntaḥpuramahājanāḥ /",
    "K12mpratpru:925": " sāmātyaś ca bhaven nityaṃ sādhubhir lokasamataiḥ //",
    "K12mpratpru:926": " sarveṣāṃ ca priyo bhonti ye devā ye ca mānuṣāḥ /",
    "K12mpratpru:927": " rakṣāṃ tasya kariṣyanti divā rātrau ca nityaśaḥ //",
    "K12mpratpru:928": " atra mantrapadāḥ siddhāḥ samyaksaṃbuddhabhāṣitāḥ /",
    "K12mpratpru:929": " namo buddhāya /",
    "K12mpratpru:930": " namo dharmāya /",
    "K12mpratpru:931": " namaḥ saṃghāya //",
    "K12mpratpru:932": " namo bhagavate śākyamunaye mahākāruṇikāya tathāgatāyārhate samyaksaṃbuddhāya /",
    "K12mpratpru:933": " namaḥ samantebhyaḥ samyaksaṃbuddhebhyaḥ //",
    "K12mpratpru:934": " bhāvanaitāṃ namaskṛtya buddhaśāsanavṛddhaye /",
    "K12mpratpru:935": " aham idānīṃ pravakṣāmi satvānukaṃpayā //",
    "K12mpratpru:936": " imāṃ vidyāṃ mahātejāṃ mahābalaparākramām /",
    "K12mpratpru:937": " yasyāṃ bhāṣitamātrāyāṃ muninā vajrapāśane //",
    "K12mpratpru:938": " mārāś ca mārakāyāś ca grahāḥ sarve vināyakāḥ /",
    "K12mpratpru:939": " vighnāś ca santi ye kecit tatkṣaṇād vilapaṃ gatāḥ //",
    "K12mpratpru:940": " tadyathā / oṃ giri 2 giriṇi 2 girivati guṇavati ākāśavati /",
    "K12mpratpru:941": " ākāśaviśuddhe /",
    "K12mpratpru:942": " ākāśe /",
    "K12mpratpru:943": " gagaṇatale /",
    "K12mpratpru:944": " ākāśavicāriṇi /",
    "K12mpratpru:945": " jvalitaśikhare /",
    "K12mpratpru:946": " (Mp_30) maṇimauktikhacitamaulivare sukeśe /",
    "K12mpratpru:947": " suveśe /",
    "K12mpratpru:948": " suvaktre sunetre /",
    "K12mpratpru:949": " suvarṇe suvarṇagaure /",
    "K12mpratpru:950": " atīte /",
    "K12mpratpru:951": " anāgate /",
    "K12mpratpru:952": " pratyutpanne /",
    "K12mpratpru:953": " namaḥ sarveṣāṃ buddhānāṃ jvalitatejasām /",
    "K12mpratpru:954": " buddhe subuddhe /",
    "K12mpratpru:955": " bhagavati surakṣaṇi /",
    "K12mpratpru:956": " sukṣeme suprabhe /",
    "K12mpratpru:957": " sudame sudānte /",
    "K12mpratpru:958": " vare varade /",
    "K12mpratpru:959": " bhagavati bhadravati /",
    "K12mpratpru:960": " bhadre subhadre /",
    "K12mpratpru:961": " vimale jayabhadre /",
    "K12mpratpru:962": " caṇḍe pracaṇḍe /",
    "K12mpratpru:963": " caṇḍi 2 vajracaṇḍe ghori gandhāri gauri caṇḍāli mātaṅgi varcasi /",
    "K12mpratpru:964": " sumati /",
    "K12mpratpru:965": " pukkasi /",
    "K12mpratpru:966": " śavari śāvari /",
    "K12mpratpru:967": " śaṃkari dramiḍi drāmiḍi raudriṇi /",
    "K12mpratpru:968": " sarvārthasādhani /",
    "K12mpratpru:969": " hana 2 sarvaśatrūn /",
    "K12mpratpru:970": " daha 2 sarvaduṣṭān pretapiśācaḍākinīnāṃ manuṣyāmanuṣyāṇāṃ ca /",
    "K12mpratpru:971": " paca 2 hṛdayaṃ vidhvaṃsaya jīvitaṃ sarvaduṣṭagrahāṇāṃ nāśaya sarvapāpāni me bhagavati /",
    "K12mpratpru:972": " rakṣa 2 māṃ saparivāraṃ sarvasatvāṃś ca sarvatra sarvadā sarvabhayopadravebhyaḥ sarvaduṣṭānāṃ bandhanaṃ kuru 2 sarvakilbiṣanāśani /",
    "K12mpratpru:973": " mārtaṇḍe mṛtyudaṇḍanivāriṇi mānini /",
    "K12mpratpru:974": " cale vicale /",
    "K12mpratpru:975": " ciṭi 2 viṭi 2 niṭi nituṭe /",
    "K12mpratpru:976": " ghoriṇi vīriṇi /",
    "K12mpratpru:977": " pravarasavare /",
    "K12mpratpru:978": " caṇḍāli /",
    "K12mpratpru:979": " mātaṅgi /",
    "K12mpratpru:980": " rundhasi /",
    "K12mpratpru:981": " varcasi /",
    "K12mpratpru:982": " sumati pukkasi /",
    "K12mpratpru:983": " śavari śāvari /",
    "K12mpratpru:984": " śaṃkari dramiḍi drāmiḍi /",
    "K12mpratpru:985": " dahani /",
    "K12mpratpru:986": " pacani pācani /",
    "K12mpratpru:987": " mardani /",
    "K12mpratpru:988": " sarale 2 saralaṃbhe /",
    "K12mpratpru:989": " hīnamadhyotkṛṣṭavidāriṇi /",
    "K12mpratpru:990": " mahile 2 mahāmahile /",
    "K12mpratpru:991": " nigaḍe 2 nigaḍabhañje /",
    "K12mpratpru:992": " matte /",
    "K12mpratpru:993": " maṭṭini /",
    "K12mpratpru:994": " dānte /",
    "K12mpratpru:995": " cakre cakravākini /",
    "K12mpratpru:996": " jvale 2 jvālini /",
    "K12mpratpru:997": " śavari śāvari sarvavyādhiharaṇi /",
    "K12mpratpru:998": " cūḍi 2 cūḍini 2 mahācūḍini /",
    "K12mpratpru:999": " nimi 2 nimindhari /",
    "K12mpratpru:1000": " trilokadahani /",
    "K12mpratpru:1001": " trilokālokakari /",
    "K12mpratpru:1002": " traidhātukavyavalokani /",
    "K12mpratpru:1003": " vajraparaśupāśamuṅgarāsicakratriśūlacintāmaṇimahāvidyādhāriṇi /",
    "K12mpratpru:1004": " rakṣa 2 māṃ sarvasthānagataṃ sarvaduṣṭabhayebhyaḥ sarvamanuṣyāmanuṣyabhayebhyaḥ sarvabhayebhyaḥ sarvavyādhibhyaḥ /",
    "K12mpratpru:1005": " vajre vajravati vajrapāṇidhare /",
    "K12mpratpru:1006": " hili 2 mili 2 kili 2 cili 2 sili 2 vara 2 varade /",
    "K12mpratpru:1007": " sarvatra jayalabdhe svāhā /",
    "K12mpratpru:1008": " sarvapāpavidāriṇi svāhā /",
    "K12mpratpru:1009": " sarvavyādhihariṇi svāhā /",
    "K12mpratpru:1010": " saṃbharaṇi svāha /",
    "K12mpratpru:1011": " sarvaśatrubhayahariṇi svāhā /",
    "K12mpratpru:1012": " svastir bhavatu mama sarvasatvānāṃ ca svāhā /",
    "K12mpratpru:1013": " śāntiṃkari svāhā /",
    "K12mpratpru:1014": " puṣṭiṃkari svāhā /",
    "K12mpratpru:1015": " balavardhani svāhā /",
    "K12mpratpru:1016": " oṃ jayatu jaye (Mp_31)",
    "K12mpratpru:1017": " jayavati kamale vimale svāhā /",
    "K12mpratpru:1018": " vipule svāhā /",
    "K12mpratpru:1019": " sarvatathāgatamūrte svāhā /",
    "K12mpratpru:1020": " oṃ bhūri mahāśānti svāhā /",
    "K12mpratpru:1021": " oṃ bhūri 2 vajravati sarvatathāgatahṛdayapūraṇi āyuḥsaṃdhāraṇi /",
    "K12mpratpru:1022": " bala 2 balavati jaya vidye hūṃ hūṃ phaṭ phaṭ svāhā /",
    "K12mpratpru:1023": " oṃ maṇidhari vajriṇi /",
    "K12mpratpru:1024": " mahāpratisare hūṃ hūṃ phaṭ phaṭ svāhā //",
    "K12mpratpru:1025": " yasya kasyacit mahābrāhmaṇa anayā tathāgatamūrtyā vidyāmantrapadadhāriṇyā rakṣā kṛtā",
    "K12mpratpru:1026": " guptiḥ paritrāṇaṃ parigrahaṃ paripālanaṃ śāntiḥ svastyayanaṃ daṇḍaparihāraḥ śastraparihāro",
    "K12mpratpru:1027": " viṣadūṣaṇaṃ viṣanāśanaṃ kṛto bhavet /",
    "K12mpratpru:1028": " tasya parīkṣīṇām āyuḥ punar eva vivardhate /",
    "K12mpratpru:1029": " suciraṃ sukhaṃ jīvati smṛtisaṃpannaś ca bhavati //",
    "K12mpratpru:1030": " uccāraṇamātreṇa vajrāvamarjanena vā akālamaraṇāt mahāvyādhibhyaś ca parimucyate /",
    "K12mpratpru:1031": " sarvarogāś cāsya praśāmyanti /",
    "K12mpratpru:1032": " dīrghamlānāny avamārjanamātreṇa praśamaṃ gacchanti /",
    "K12mpratpru:1033": " dine dine svādhyāyaṃ kuryān mahāprājño bhavati /",
    "K12mpratpru:1034": " ojobalavīryapratibhānasaṃpanno bhavati /",
    "K12mpratpru:1035": " sarvakarmāvaraṇāni cāsya niyatavedanīyāni niravaśeyaṃ parikṣayaṃ gacchanti /",
    "K12mpratpru:1036": " sarvabuddhabodhisatvadevanāgayakṣādīni cāsya ojobalavīryaṃ kāye prakṣepsyanti /",
    "K12mpratpru:1037": " mahāprītir bahulo bhaviṣyati /",
    "K12mpratpru:1038": " antaśo mahābrāhmaṇa iyaṃ mahāvidyāmantrapadarakṣā tiryagyonigatānām api mṛgapakṣiṇāṃ yeṣāṃ karṇapuṭe vipatite sarve vaivarttikā bhaviṣyanty anuttarāyāṃ samyaksaṃbodhau /",
    "K12mpratpru:1039": " kaḥ punar vādo ya imāṃ mahāpratisarāṃ dhāraṇīṃ śrāddhaḥ kulaputro vā kuladuhitā vā",
    "K12mpratpru:1040": " bhikṣur vā bhikṣuṇī vā upāsako vā upāsikā vā rājā vā rājaputro vā rājāmātyo vā brāhmaṇo",
    "K12mpratpru:1041": " vā kṣatriyo vā tad anyo vā yaḥ kaścic chrokṣati śrutvā ca mahatyā śraddhayā gauraveṇādhyāśayena",
    "K12mpratpru:1042": " likhiṣyati likhāpayiṣyati dhārayiṣyati vācayiṣyati /",
    "K12mpratpru:1043": " tīvreṇa manasā bhāvayiṣyati /",
    "K12mpratpru:1044": " parebhyaś ca vistareṇa saṃprakāśayiṣyati /",
    "K12mpratpru:1045": " tasya mahābrāhmaṇāṣṭau akālamaraṇāni pratikāṃkṣitavyāni na prabhavanti /",
    "K12mpratpru:1046": " na cāsya kāye mahāvyādhayo bhaviṣyanti /",
    "K12mpratpru:1047": " nāgnir na viṣaṃ na śastraṃ na garaṃ (Mp_32)",
    "K12mpratpru:1048": " na kākhordā na kiraṇā na mantrakarmaṇaṃ na cūrṇayogo nāṅgaśūlaṃ na śirovarti ekāhikaṃ dvaitīyakaṃ cāturthakaṃ saptāhikā vā jvālā na kramiṣyanti",
    "K12mpratpru:1049": " sa smṛta eva sukhaṃ svastinā svapiti /",
    "K12mpratpru:1050": " smṛta eva vibudhyate /",
    "K12mpratpru:1051": " mahāparinirvāṇalābhī bhaviṣyati /",
    "K12mpratpru:1052": " sakṛtsahadharmeṇa mahad aiśvaryaṃ cādhigacchanti /",
    "K12mpratpru:1053": " sa yatrayatropapadyate tatratatra jātau jātau jātismaro bhaviṣyati /",
    "K12mpratpru:1054": " sarvasatvānāṃ ca priyo bhaviṣyati /",
    "K12mpratpru:1055": " vandanīyaś ca pudgalo bhaviṣyati /",
    "K12mpratpru:1056": " sarvanarakagatitiryagyonigatigaṇapretopapattibhyaś ca parimukto bhaviṣyati /",
    "K12mpratpru:1057": " yathā cārkamaṇḍalaṃ sarvasatvānāṃ tathā raśmyāvabhāsakaro bhaviṣyati /",
    "K12mpratpru:1058": " yathā candramaṇḍalam amṛtena prabhavatā sarvasatvānāṃ kāyaṃ prahradayati tathā dharmāmṛtena sarvasatvānāṃ cittasantānāni prahradayiṣyati /",
    "K12mpratpru:1059": " sarvaduṣṭayakṣarākṣasabhūtapretapiśāconmādāpasmāraḍākinīgrahavighnavināśakādayaḥ sarve 'sya mahāpratisarāyā mahāvidyāyāḥ prabhāvena na śaktā viheṭhanāṃ kartum /",
    "K12mpratpru:1060": " upasaṃkrāmatāṃ ca teṣām iyaṃ mahāvidyārājñī smartavyā /",
    "K12mpratpru:1061": " tatas te sarve duṣṭacittā vidyādharasya vaśyā ājñayā śravaṇavidheyā bhaviṣyanti /",
    "K12mpratpru:1062": " asyā evānubhāvena yad uta mahāpratisarāyā mahāvidyārājño na cāsya śatrubhayaṃ bhaviṣyati /",
    "K12mpratpru:1063": " anatikramanīyaś ca bhaviṣyati /",
    "K12mpratpru:1064": " sarvaśatrugaṇai rājamahārājāmātyabrāhmaṇagṛhapatibhiś ca /",
    "K12mpratpru:1065": " antaśo vadhyārho 'pi vadhakapuruṣair ucchritāny api śastrāṇi khaṇḍaṃ khaṇḍaṃ gacchanti pāṃśumayānīva viśīryas tataś ca samaye sarvadharmā asyābhimukhī bhaviṣyanti /",
    "K12mpratpru:1066": " mahac cāsya smṛtibalaṃ bhaviṣyanti /",
    "K12mpratpru:1067": " rakṣoghnaṃ paramaṃ hy etat pavitraṃ pāpanāśanam /",
    "K12mpratpru:1068": " śrīkaraṃ dhīkaraṃ caiva sarvaguṇavivardhanam //",
    "K12mpratpru:1069": " sarvamaṅgalakarī hy eṣāṃ sarvāmaṅgalavināśanī /",
    "K12mpratpru:1070": " susvapnadarśanī cāpi duḥsvapnasya vināśanī //",
    "K12mpratpru:1071": " strīpuṃsayoḥ parārakṣāvidyeyaṃ hi mahābalā /",
    "K12mpratpru:1072": " aṭavīkāntāradurgeṣu nityaṃ mucyanti tatkṣaṇāt //",
    "K12mpratpru:1073": " sarvakāmāṃś ca labhate buddhasya vacane yathā //",
    "K12mpratpru:1074": " patha utpatham āpannā eṣāṃ vidyām anusmaret //",
    "K12mpratpru:1075": " panthānaṃ labhate śīghraṃ bhojanaṃ pānam uttamam /",
    "K12mpratpru:1076": " karmaṇā manasā vācā yat kṛtaṃ pūrvajanmasu //",
    "K12mpratpru:1077": " aśubhaṃ bahuvidhā kiṃcit sarvaṃ kṣayayiṣyati /",
    "K12mpratpru:1078": " smaraṇād dhāraṇāc caiva udgrahāl likhanād api //",
    "K12mpratpru:1079": " paṭhanād vacanāc caiva jayanāt paradeśanāt /",
    "K12mpratpru:1080": " bhaviṣyaty acireṇāsau sarvadharmagatiṃ gataḥ //",
    "K12mpratpru:1081": " evaṃ hi dharmarase prāpte pāpā gacchanti saṃkṣayam /",
    "K12mpratpru:1082": " sidhyante sarvakarmāṇi manasā yad yad īpsitam //",
    "K12mpratpru:1083": " sarvamṛtyubhaye caiṣāṃ trāṇaṃ tasya bhaviṣyati /",
    "K12mpratpru:1084": " rājāgnir udakaṃ caiva vidyud vā taskaro 'pi vā //",
    "K12mpratpru:1085": " yuddhasaṃgrāmakalahā daṃṣṭriṇo ye ca dāruṇāḥ /",
    "K12mpratpru:1086": " sarve te pralapaṃ yānti vidyāyā lakṣajāyātaḥ //",
    "K12mpratpru:1087": " vidyemāṃ paramāṃ siddhāṃ sarvabuddhair hi deśitā /",
    "K12mpratpru:1088": " kīrtimānā na sīdanti bodhisaṃbhārapūraye //",
    "K12mpratpru:1089": " sarveṣu caiva sthāneṣu imāṃ vidyāṃ prayojayet /",
    "K12mpratpru:1090": " yāni cecchanti kāryāṇi svaparārthaprasiddhaye //",
    "K12mpratpru:1091": " sidhyanti ayatnatasthāni vidyāto nātra saṃśayaḥ /",
    "K12mpratpru:1092": " namaḥ sarvatathāgatebhyo ye 'pi tiṣṭhanti daśasu dikṣu //",
    "K12mpratpru:1093": " oṃ maṇivajre hṛdayavaire mārasainyavidāriṇi hana 2 sarvaśatrūn rakṣa 2 mama śarīraṃ sarvasatvānāṃ ca vajre 2 vajragarbhe 2 /",
    "K12mpratpru:1094": " trāsaya 2 sarvamārabhavanāni hūṃ hūṃ phaṭ phaṭ svāhā //",
    "K12mpratpru:1095": " buddhamaitrīsarvatathāgatavajrakalpādhiṣṭhite sarvakarmāvaraṇāny apanaya svāhā //",
    "K12mpratpru:1096": " tad idānīṃ pravakṣāmy āturāṇāṃ cikitsānam /",
    "K12mpratpru:1097": " caturaśraṃ maṇḍalakaṃ kuryāt mṛdgomayasamanvitam //",
    "K12mpratpru:1098": " pañcaraṅgikacūrṇena citrayed maṇḍalaṃ śubham /",
    "K12mpratpru:1099": " caturaḥ pūrṇakuṃbhāṃś ca sthāpayed vidhinā budhaḥ //",
    "K12mpratpru:1100": " puṣpāṇy avakiret tatra dhūpayed dhūpam uttamam /",
    "K12mpratpru:1101": " balikarmaṃ ca kurvīta mahāsāhasrapramardanam //",
    "K12mpratpru:1102": " pūrvavad gandhapuṣpādīn dadyāc cātra vidhānataḥ /",
    "K12mpratpru:1103": " caturas tīrikāḥ sthāpyāḥ sarvāś ca paṭṭabaddhakāḥ //",
    "K12mpratpru:1104": " sthāpayitvāturaṃ paścāc chucivastrasamāvṛtam /",
    "K12mpratpru:1105": " śubhagandhānuliptāṅgaṃ praveśayet madhyamaṇḍale //",
    "K12mpratpru:1106": " pūrvāmukhaṃ niṣadyaitāṃ etāṃ vidyāṃ udāharet /",
    "K12mpratpru:1107": " saptaso japtayā cāsya rakṣāṃ kuryād vicakṣaṇaḥ //",
    "K12mpratpru:1108": " āturasya tato 'rthāya vārāṃś cāpy ekaviṃśati /",
    "K12mpratpru:1109": " udāhared imāṃ vidyāṃ sarvarogopaśāntaye //",
    "K12mpratpru:1110": " bhūyaś ca saptavārān vai varikumbhaṃ sumantritam /",
    "K12mpratpru:1111": " paścān niveśayed mantrī varipuṣpaṃ yathāvidhiḥ //",
    "K12mpratpru:1112": " ity evaṃ dakṣiṇe pārśve prakṣipet sapta eva tu /",
    "K12mpratpru:1113": " paścimā yāntu saptaiva uttarāyāṃ tathā diśi //",
    "K12mpratpru:1114": " adha ūrdhvaṃ tu saptaiva kṛtā rakṣā bhaviṣyati /",
    "K12mpratpru:1115": " evaṃ kṛte dvijaśreṣṭha sarvaduḥkhāt parimucyate //",
    "K12mpratpru:1116": " eṣā rakṣā mayā khyātā śākyasiṃhena bhāṣitā /",
    "K12mpratpru:1117": " nāsty asyāḥ parā kācid rakṣā vidyā tridhātuke //",
    "K12mpratpru:1118": " na tasya mṛtyur na jarā na rogo na ca priyair jātuviyogabhāvaḥ /",
    "K12mpratpru:1119": " na cāpriyais tasya hi saṃprayogo bhaved dhiyo bhāvitacittasaṃtatiḥ /",
    "K12mpratpru:1120": " yamo 'pi tasya varadharmarājā kariṣyate pūjāṃ sagauraveṇa /",
    "K12mpratpru:1121": " kathayiṣyate devasuraṃ hi gacha kṣaṇikaṃ mamedaṃ narakapurajvāriṃ kariṣyasi /",
    "K12mpratpru:1122": " tato vimānaiḥ subahuprakārarir maharddhiko yāti surālayaṃ śubham /",
    "K12mpratpru:1123": " evaṃ hy asau naramarudyakṣarākṣasaiḥ saṃpūjitas tatra sadā bhaviṣyati /",
    "K12mpratpru:1124": " vajrapāṇiś ca yakṣendra indra caiva śacīpatiḥ /",
    "K12mpratpru:1125": " hārītī pāñcikaś caiva lokapālā mahārddhikāḥ //",
    "K12mpratpru:1126": " candrasūryau sanakṣatrau ye grahāḥ paramadāruṇāḥ /",
    "K12mpratpru:1127": " te ca sarve mahānāgā devatā ṛṣayas tathā //",
    "K12mpratpru:1128": " asurā garuḍā gandharvāḥ kinnarāś ca mahoragāḥ /",
    "K12mpratpru:1129": " nityānubuddhārakṣārthaṃ yasya vidyāmahābalāḥ //",
    "K12mpratpru:1130": " likhitāṃ dhārayet prājño bāhau baddhvā maharddhikāḥ /",
    "K12mpratpru:1131": " mahatīṃ labhate pūjāṃ saṃpadaṃ cāpi nityaśa iti //",
    "K12mpratpru:1132": " mahāpratisarāyā vidyārājño rakṣāvidhānakalpo vidyādharasya samāptaḥ //"
}