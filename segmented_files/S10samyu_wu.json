{
  "S10samyu_wu:0": "Bl. 157V1-R5 Pūrṇika SĀ(Hos1)",
  "S10samyu_wu:1": "4. athāyuṣmān pūrṇiko 'ciraprakrāntān saṃbahulān anyatīrthikaparivrājakān viditvā yena bhagavāṃs tenopajagāma. upetya bhagavatpādau śirasā vanditvā,",
  "S10samyu_wu:2_0": "ekānte nyaṣīdat. ekāntaniṣanna āyuṣmān pūrṇiko yāvad evāsyābhūt. saṃbahulair anyatīrthikaparivrājakaiḥ",
  "S10samyu_wu:2_1": "sārdham antarākathāsamudāhāras tat sarvaṃ bhagavato vistareṇārocayati. evaṃ cāha.",
  "S10samyu_wu:3_0": "5. kaccid ahaṃ bhadanta evaṃ vyākurvāṇo no ca bhagavantam abhyācakṣe. nātisarāmy",
  "S10samyu_wu:3_1": "uktavādī cāhaṃ bhagavato dharmavādī ca dharmasya cānudharmaṃ vyākaromi. na ca me",
  "S10samyu_wu:3_2": "kaścid āgacchet parataḥ saha dharmeṇa vādānuvādaṃ garhasthānīyo dharmaḥ.",
  "S10samyu_wu:4_0": "6. tatthyaṃ tvaṃ pūrṇika vyākurvāṇo no ca mām abhyācakṣase. nātisarāsy uktavādī ca",
  "S10samyu_wu:4_1": "tvaṃ mama dharmavādī ca dharmasya cānudharmaṃ vyākarosi. na ca te kaścid āgacchet",
  "S10samyu_wu:4_2": "parataḥ saha dharmeṇa vādānuvādaṃ garhasthānīyo dharmaḥ /",
  "S10samyu_wu:5_0": "7. tat kasmād dhetoḥ. pūrvaṃ pūrṇika ......... anabhisamayāt* śvāṃtrakulajātā guḍaguṃjijātā",
  "S10samyu_wu:5_1": "muṃjabalbajajātā ājavaṃjavasamāpannā asmāl lokāt paraṃ lokaṃ parāl lokād imaṃ lokaṃ",
  "S10samyu_wu:5_2": "sandhāvaṃti saṃsaraṃti saṃsārān na vyativartaṃte.",
  "S10samyu_wu:6": "8. mithyāmāneṣu pūrṇika ....... apariśeṣam adhyastaṃ parikṣayaṃ paryādānaṃ gacchet sarvasyāḥ prajāyā dīrgharātram arthāya hitāya sukhāya //",
  "S10samyu_wu:7": "Bl. 157R5-159V2: Kokanada SĀ(Hos1)",
  "S10samyu_wu:8_0": "1. bhagavān rājagṛhe viharati veṇuvane kalandakanivāpe. athāyuṣmān ānandaḥ sa rātryā",
  "S10samyu_wu:8_1": "paścime yāme vyutthāya yena nadī tapodā tenopajagāma. upetya nadyās tapodāyās tīre",
  "S10samyu_wu:8_2": "cīvarakāṇy upanikṣipya nadīṃ tapodām abhyavagāhya gātrāṇi pariṣicya nadīṃ tapodāṃ pratyutthāya,",
  "S10samyu_wu:9": "ekacīvaraka asthād gātrāṇy āvāpayamānaḥ",
  "S10samyu_wu:10_0": "2. tena khalu samayena kokanadaḥ parivrājako yena nadī tapodā tenopajagāma. aśrauṣīd",
  "S10samyu_wu:10_1": "āyuṣmān ānandaḥ kokanadasya parivrājakasya pariṣiñcanaśabdam. śrutvā ca punar āyuṣmatānandenotkāśanaśabdaḥ",
  "S10samyu_wu:10_2": "kṛtaḥ. aśrauṣīt kokanadaḥ parivrājako tasyotkāśanaśabdaṃ. śrutvā ca punar evam āha.",
  "S10samyu_wu:11_0": "3. ko 'sy āyuṣman. ahaṃ śramaṇo 'smi. katameṣāṃ śramaṇānām. śākyaputrīyāṇām. pṛccheyam",
  "S10samyu_wu:11_1": "aham āyuṣmāṃ kañcid eva pradeśāmi saced avakāśaṃ kuryāḥ praśnasya vyākaraṇāya. pṛcchāyuṣman.",
  "S10samyu_wu:11_2": "śrutva te vedayiṣyāmi.",
  "S10samyu_wu:12_0": "4. kin nv āyuṣman bhavati tathāgataḥ paraṃ maraṇāt. avyākṛtaṃ bhagavatā bhavati tathāgataḥ",
  "S10samyu_wu:12_1": "paraṃ maraṇāt. kin nv āyuṣman na bhavati bhavati ca na bhavati naiva bhavati naiva",
  "S10samyu_wu:12_2": "na bhavati tathāgataḥ paraṃ maraṇāt. avyākṛtaṃ bhagavatā na bhavati bhavati ca na",
  "S10samyu_wu:12_3": "na bhavati naiva bhavati naiva na bhavati tathāgataḥ paraṃ maraṇāt.",
  "S10samyu_wu:13_0": "5. kin nv āyuṣman bhavati tathāgataḥ paraṃ maraṇād iti pṛṣṭa avyākṛtam iti vadasi.",
  "S10samyu_wu:13_1": "na bhavati bhavati ca na na bhavati naiva bhavati naiva na bhavati tathāgataḥ paraṃ",
  "S10samyu_wu:13_2": "maraṇād iti pṛṣṭaḥ avyākṛtam iti vadasi. kinv āyuṣman na jānāsi na paśyasi. nāham",
  "S10samyu_wu:13_3": "āyuṣman na jānāmi na paśyāmi. jānāmy ahaṃ paṣyāmi. kin nv āyuṣman jānāsi paśyasi.",
  "S10samyu_wu:14": "6. ........ dṛṣṭir dṛṣṭisthānaṃ dṛṣṭisthāna ...... tam ahaṃ jānāmi tam ahaṃ paśyāmi. evaṃ cāham āyuṣman jānāmy evaṃ paśyāmi. kin nv ahaṃ na jānāmi na paśyāmi.",
  "S10samyu_wu:15_0": "7. ko nāmāyuṣmaṃ. ānanda iti. āścaryaṃ yāvan mahācāryasya śrāvakeṇa sārdham antarākathāsamudāhāraḥ.",
  "S10samyu_wu:15_1": "saced ahaṃ sañjānīyām āyuṣmān ānanda iti etāvat pratibhāsya na haṃta bh. ...... evam uktvā prakrāntaḥ //",
  "S10samyu_wu:16": "Bl. 159V2-162V1: Anāthapiṇḍada SĀ(Hos1)",
  "S10samyu_wu:17": "1. //",
  "S10samyu_wu:18": "bhagavān śrāvastyāṃ viharati jetavane anāthapiṇḍadasyārāme. tena khalu samayena anāthapiṇḍado gṛhapatir divāditaḥ śrāvastyā niṣkramati bhagavaddarśanāya bhagavantaṃ paryupāsanāyai.",
  "S10samyu_wu:19_0": "2. athānāthapiṇḍadasya gṛhapater etad abhavat*. atiprātas tāvad etarhi bhagavaddarśanāya",
  "S10samyu_wu:19_1": "bhagavantaṃ paryupāsanāyai. bhagavāñ ca bhikṣavaś ca pratisaṃlīnā bhavanti. yan nv",
  "S10samyu_wu:19_2": "ahaṃ yenānyatīrthikaparivrājakānām ārāmaḥ tenopagaccheyam.",
  "S10samyu_wu:20_0": "3. athānāthapiṇḍado gṛhapatir yenānyatīrthikaparivrājakānām ārāmaḥ tenopajagāma.",
  "S10samyu_wu:20_1": "upetyānyatīrthikaparivrājakaiḥ sārdhaṃ saṃmukhaṃ saṃmodanīṃ saṃrañjanīṃ kathāṃ vividhān",
  "S10samyu_wu:20_2": "upasaṃhṛtya, ekānte nyaṣīdat.",
  "S10samyu_wu:21_0": "4. athānyatīrthikaparivrājakā idam avocan. gṛhapate śramaṇasya gautamasya dṛṣṭiṃ",
  "S10samyu_wu:21_1": "vadasi. kā gautamasya dṛṣṭiḥ kiṃ paśyati gautamaḥ. nāham api bhavanto jānāmi kā bhagavato",
  "S10samyu_wu:21_2": "dṛṣṭiḥ kiṃ paśyati bhagavāṃ. tena hi gṛhapate bhikṣusaṃghasya dṛṣṭiṃ vadasi. kā bhikṣusaṃghasya",
  "S10samyu_wu:21_3": "dṛṣṭiḥ kiṃ paśyati bhikṣusaṃghaḥ. nāham api bhavanto jānāmi kā bhikṣusaṃghasya dṛṣṭiḥ",
  "S10samyu_wu:21_4": "kiṃ paśyati bhikṣusaṃghaḥ. tena hi gṛhapate kā gṛhapater dṛṣṭiḥ kiṃ paśyati gṛhapatir.",
  "S10samyu_wu:21_5": "aṅga bhavantas tāvat* svakasvakāṃ dṛṣṭiṃ vyākurvantu. paścān mama dṛṣṭiṃ vyākarotuṃ",
  "S10samyu_wu:21_6": "na duṣkaraṃ bhaviṣyati.",
  "S10samyu_wu:22_0": "5. athānyataro 'nyatīrtikaparivrājako 'nāthapiṇḍadaṃ gṛhapatim idam avocat. mama",
  "S10samyu_wu:22_1": "dṛṣṭiḥ śāsvato loka idaṃ satyaṃ moham anyat. apara evam āha mama dṛṣṭiṛ aśāśvato",
  "S10samyu_wu:22_2": "loka idaṃ satyaṃ mohaṃ anyat* apara evam āha śāśvataś cāśāśvataś ca loka. apara evam",
  "S10samyu_wu:22_3": "āha naiva śāśvato nāśāśvataś ca lokaḥ. antavān lokaḥ. anantavān. antavāṃś cānantavāṃś",
  "S10samyu_wu:22_4": "ca. naivāntavāṃ nānantavāṃ. yo jīvas tac charīram. anyo jīvo 'nyac charīram. bhavati",
  "S10samyu_wu:22_5": "tathāgataḥ paraṃ maraṇāt. na bhavati. bhavati ca na bhavati ca. apara evam āha mama",
  "S10samyu_wu:22_6": "dṛṣṭir naiva bhavati naiva na bhavati tathāgataḥ paraṃ maraṇāt. idaṃ satyaṃ moham anyat.",
  "S10samyu_wu:23": "6. athānyatīrthikaparivrājakā anāthapiṇḍadaṃ gṛhapatim idam avocan* vyākurvāma vayaṃ gṛhapate svakasvakāṃ dṛṣṭim. vyākarotu gṛhapate kā gṛhapater dṛṣṭiḥ kiṃ paśyati gṛhapatir.",
  "S10samyu_wu:24_0": "7. mama bhavanto dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ",
  "S10samyu_wu:24_1": "saṃskṛtaṃ cetayitaṃ pratītyasamutpannaṃ tad anityaṃ yad anityaṃ tad duḥkhaṃ. evaṃ",
  "S10samyu_wu:24_2": "viditvā tasmād aham imāṃ dṛṣṭiṃ sarveṇa sarvaṃ nābhyupagatam.",
  "S10samyu_wu:25_0": "8. ........ dṛṣṭiḥ śāśvato loka idaṃ satyaṃ moham anyat. imā dṛṣṭir bhūtaṃ saṃskṛtaṃ",
  "S10samyu_wu:25_1": "cetayitaṃ pratītyasamutpannaṃ yad bhūtaṃ saṃskṛtaṃ cetayitaṃ pratītyasamutpannaṃ",
  "S10samyu_wu:25_2": "tad anityaṃ yad anityaṃ tad duḥkham. tasmād ayam āyuṣmāṃ duḥkham evālīnaḥ. duḥkham",
  "S10samyu_wu:25_3": "evādhyupagataḥ. duḥkham evādhiniviṣṭaḥ. duḥkham eva pratipannaḥ.",
  "S10samyu_wu:26": "9. ............ evaṃvādī śāśvato loka idam eva satyaṃ moham anyat. evṃ doṣaṃ bhavati. pūrvavad yāvat,",
  "S10samyu_wu:27_0": "naiva bhavati naiva na bhavati tathāgataḥ paraṃ maraṇāt. idaṃ satyaṃ moham anyat*",
  "S10samyu_wu:27_1": "imā dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ saṃskṛtaṃ cetayitaṃ",
  "S10samyu_wu:27_2": "pratītyasamutpannaṃ tad anityaṃ yad anityaṃ tad duḥkhaṃ. tasmād ayam āyuṣmāṃ duḥkham",
  "S10samyu_wu:27_3": "evālīnaḥ. duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ.",
  "S10samyu_wu:27_4": "............ evaṃvādī naiva bhavati naiva na bhavati tathāgataḥ paraṃ maraṇāt. idaṃ satyaṃ moham anyat.",
  "S10samyu_wu:28_0": "10. athānyataro 'nyatīrthikaparivrājako 'nāthapiṇḍadaṃ gṛhapatim idam avocat*. nanu",
  "S10samyu_wu:28_1": "gṛhapater api dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ saṃskṛtaṃ",
  "S10samyu_wu:28_2": "cetayitaṃ pratītyasamutpannaṃ tad anityaṃ yad anityaṃ tad duḥkhaṃ. tasmād gṛhapatir",
  "S10samyu_wu:28_3": "api duḥkham evālīnaḥ duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ.",
  "S10samyu_wu:29_0": "11. mama bhavanto dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ",
  "S10samyu_wu:29_1": "saṃskṛtaṃ cetayitaṃ pratītyasamutpannaṃ tad anityaṃ yad anityaṃ tad duḥkhaṃ. evaṃ",
  "S10samyu_wu:29_2": "viditvā tasmād aham imāṃ dṛṣṭiṃ sarveṇa sarvaṃ nābhyupagatam. evam eva gṛhapate.",
  "S10samyu_wu:30": "12. athānāthapiṇḍado gṛhapatir anyatīrthikaparivrājakānām ārāme paraprativādāṃ nigṛhya svakaṃ vādaṃ dīpayitvā pariṣadi siṃhanādaṃ naditvā,",
  "S10samyu_wu:31_0": "utthāyāsanāt prakrāntaḥ. athānāthapiṇḍado gṛhapatir yena bhagavāṃs tenopajagāma.",
  "S10samyu_wu:31_1": "upetya bhagavatpādau śirasā vanditvā ekānte nyaṣīdat. ekāntaniṣaṇṇo 'nāthapiṇḍado",
  "S10samyu_wu:31_2": "gṛhapatir yāvad evāsyābhūt. saṃbahulair anyatīrthikaparivrājakaiḥ sārdham antarākathāsamudāhāras",
  "S10samyu_wu:31_3": "tat sarvaṃ bhagavato vistareṇārocayati.",
  "S10samyu_wu:32": "13. evam ukto bhagavān anāthapiṇḍadaṃ gṛhapatim idam avocat*. sādhu sādhu gṛhapate kālena kālaṃ ..........",
  "S10samyu_wu:33": "Bl. 162V2-166R5: Dīrghanakha SĀ(Hos2)",
  "S10samyu_wu:34": "1. //",
  "S10samyu_wu:35_0": "bhagavāṃ rājagṛhe viharati veṇuvane kalandakanivāpe. atha dīrghanakhaḥ parivrājako",
  "S10samyu_wu:35_1": "yena bhagavāṃs tenopajagāma. upetya bhagavatā sārdhaṃ saṃmukhaṃ saṃmodanīṃ saṃraṃjanīṃ",
  "S10samyu_wu:35_2": "kathāṃ vividhām upasaṃhṛtya,",
  "S10samyu_wu:36": "ekānte nyaṣīdad. ekāntaniṣaṇṇo dīrghanakhaḥ parivrājako bhagavantam idam avocat.",
  "S10samyu_wu:37": "2. sarvaṃ me bho gautama na kṣamati. eṣāpi te,",
  "S10samyu_wu:38": "agnivaiśyāyana dṛṣṭir na kṣamati yeyaṃ dṛṣṭiḥ sarvaṃ me na kṣamati,",
  "S10samyu_wu:39": "eṣāpi me dṛṣṭir na kṣamati,",
  "S10samyu_wu:40": "yeyaṃ me dṛṣṭiḥ sarvaṃ me na kṣamati.",
  "S10samyu_wu:41": "3. api nu te agnivaiśyāyana,",
  "S10samyu_wu:42": "evaṃ jānata evaṃ paśyato 'syāś ca dṛṣṭeḥ prahāṇaṃ bhaviṣyati pratiniḥsargo vyantibhāvaḥ,",
  "S10samyu_wu:43": "anyasyāś ca dṛṣṭer apratisandhir anupādānam aprādurbhāvaḥ. api me bho gautama,",
  "S10samyu_wu:44": "evaṃ jānata evaṃ paśyato 'syāś ca dṛṣṭeḥ prahāṇaṃ bhaviṣyati pratiniḥsargo vyantibhāvaḥ,",
  "S10samyu_wu:45": "anyasyāś ca dṛṣṭer apratisandhir anupādānam aprādurbhāvaḥ.",
  "S10samyu_wu:46": "4. bahujanena te,",
  "S10samyu_wu:47": "agnivaiśyāyana saṃsyadiṣyati,",
  "S10samyu_wu:48": "bahujano 'pi evaṃdṛṣṭir bhavati,",
  "S10samyu_wu:49_0": "evaṃvādī. tvam api syāt tādṛśa eva ye kecid agnivaiśyāyana śramaṇā vā brāhmaṇā vā",
  "S10samyu_wu:49_1": "imāṃ ca dṛṣṭiṃ pratiniḥsṛjanty anyāṃ ca dṛṣṭiṃ nopādante. ima ucyante śramaṇā vā",
  "S10samyu_wu:49_2": "brāhmaṇā vā tanubhyas tanutarā loke.",
  "S10samyu_wu:50": "5. traya ime,",
  "S10samyu_wu:51": "agnivaiśyāyana dṛṣṭisaṃniśrayāḥ. katame trayaḥ. ihāgnivaiśyāyana,",
  "S10samyu_wu:52": "eka evaṃdṛṣṭir bhavati. evaṃvādī. sarvaṃ me kṣamati. punar aparam ihaika evaṃdṛṣṭir bhavati,",
  "S10samyu_wu:53": "evaṃvādī. sarvaṃ me na kṣamati. punar aparam ihaika evaṃdṛṣṭir bhavati,",
  "S10samyu_wu:54": "evaṃvādī. ekatyaṃ me kṣamati. ekatyaṃ me na kṣamati.",
  "S10samyu_wu:55_0": "6. tatrāgnivaiśyāyana yeyaṃ dṛṣṭiḥ sarvaṃ me kṣamati. iyaṃ dṛṣṭiḥ saṃrāgāya saṃvartate",
  "S10samyu_wu:55_1": "nāsaṃrāgāya saṃdveṣāya nāsaṃdveṣāya saṃmohāya nāsaṃmohāya saṃyogāya nāsaṃyogāya saṃkleśāya",
  "S10samyu_wu:55_2": "na vyavadānāya saṃcayāya nāpacayāya,",
  "S10samyu_wu:56": "abhinandanāyopādānāya,",
  "S10samyu_wu:57": "adhyavasānāya saṃvartate.",
  "S10samyu_wu:58": "7. yeyaṃ dṛṣṭiḥ sarvaṃ me na kṣamati. iyaṃ dṛṣṭir asaṃrāgāya saṃvartate na saṃrāgāya. asaṃdveṣāya na saṃdveṣāya,",
  "S10samyu_wu:59": "asaṃmohāya na saṃmohāya,",
  "S10samyu_wu:60": "asaṃyogāya na saṃyogāya,",
  "S10samyu_wu:61": "vyavadānāya na saṃkleśāya,",
  "S10samyu_wu:62": "asaṃcayāya na saṃcayāya. anabhinandanāyānupādānāya,",
  "S10samyu_wu:63": "anadhyavasānāya saṃvartate.",
  "S10samyu_wu:64_0": "8. tatrāgnivaiśyāyana yeyaṃ dṛṣṭiḥ ekatyaṃ me kṣamati. ekatyaṃ me na kṣamati yat",
  "S10samyu_wu:64_1": "tāvad asya kṣamati tat saṃrāgāya saṃvartate nāsaṃrāgāya pūrvavad yāvad adhyavasānāya",
  "S10samyu_wu:64_2": "saṃvartate yad asya na kṣamati tad asaṃrāgāya saṃvartate na saṃrāgāya pūrvavad yāvad",
  "S10samyu_wu:64_3": "anadhyavasānāya saṃvartate.",
  "S10samyu_wu:65": "9. tatra śrutavān āryaśrāvaka itaḥ pratisaṃśikṣati. ahaṃ ced evaṃdṛṣṭiḥ syām evaṃvādī sarvaṃ me kṣamati,",
  "S10samyu_wu:66": "dvābhyāṃ me sārdhaṃ syād vigrahaḥ syād vivādaḥ. yaś caivaṃdṛṣṭir evaṃvādī sarvaṃ me na kṣamati. yaś caivaṃdṛṣṭir evaṃvādī,",
  "S10samyu_wu:67": "ekatyaṃ me kṣamati,",
  "S10samyu_wu:68": "ekatyaṃ na me kṣamati,",
  "S10samyu_wu:69_0": "vigrahe sati vivādo vivāde sati vihiṃsā. iti sa vigrahaṃ ca vivādaṃ ca vhiṃsāñ ca",
  "S10samyu_wu:69_1": "samanupaśyann imāṃ ca dṛṣṭiṃ pratinisṛjaty anyāṃ ca dṛṣṭiṃ nopādatte. evam asyāś",
  "S10samyu_wu:69_2": "ca dṛṣṭer prahāṇaṃ bhavati pratiniḥsargo vyantibhāva anyasyāś ca dṛṣṭer apratisandhir",
  "S10samyu_wu:69_3": "anupādānam aprādurbhāvaḥ.",
  "S10samyu_wu:70": "10. tatra śrutavān āryaśrāvaka itaḥ pratisaṃśikṣati,",
  "S10samyu_wu:71": "ahaṃ ced evaṃdṛṣṭiḥ syām evaṃvādī sarvaṃ me na kṣamati,",
  "S10samyu_wu:72_0": "dvābhyāṃ me sārdhaṃ syād vigrahaḥ syād vivādaḥ. yaś caivaṃdṛṣṭir evaṃvādī sarvaṃ",
  "S10samyu_wu:72_1": "me kṣamati. yaś caivaṃdṛṣṭir evaṃvādī. ekatyaṃ me kṣamati. ekatyaṃ me na kṣamati.",
  "S10samyu_wu:72_2": "vigrahe sati vivādo vivāde sati vihiṃsā pūrvavad yāvad apratisandhir anupādānam aprādurbhāvaḥ.",
  "S10samyu_wu:73": "11. tatra śrutavān āryaśrāvaka itaḥ pratisaṃśikṣati,",
  "S10samyu_wu:74": "ahaṃ ced evaṃdṛṣṭiḥ syām evaṃvādī,",
  "S10samyu_wu:75": "ekatyaṃ me kṣamati,",
  "S10samyu_wu:76": "ekatyaṃ me na kamati,",
  "S10samyu_wu:77_0": "dvābhyāṃ me sārdhaṃ syād vigrahaḥ syād vivādo yaś caivaṃdṛṣṭir evaṃvādī sarvaṃ me",
  "S10samyu_wu:77_1": "kṣamati yaś caivaṃdṛṣṭir evaṃvādī sarvaṃ me na kṣamati. vigrahe sati vivādaḥ pūrvavad",
  "S10samyu_wu:77_2": "yāvad apratisandhir anupādānam aprādurbhāvaḥ.",
  "S10samyu_wu:78": "12. ayaṃ khalv agnivaiśyāyana kāyo rūpī audārikaś cāturmahābhūtika āryaśrāvakeṇa,",
  "S10samyu_wu:79_0": "abhīkṣaṇam anityānupaśyinā vihartavyam vyayānupaśyinā virāgānupaśyinā nirodhānupaśyinā",
  "S10samyu_wu:79_1": "pratiniḥsargānupaśyinā vihartavyam. yatrāryaśrāvakasyānityānupaśyino viharato vyayānupaśyino",
  "S10samyu_wu:79_2": "virāgānupaśyino nirodhānupaśyinaḥ pratiniḥsargānupaśyino viharato yo 'sya bhavati",
  "S10samyu_wu:79_3": "kāye kāyacchandaḥ kāyasnehaḥ kāyapremā kāyālayaḥ kāyaviṣaktiḥ kāyādhyavasānaṃ tac",
  "S10samyu_wu:79_4": "cāsya cittaṃ na paryādāya tiṣṭhati.",
  "S10samyu_wu:80": "13. tisra imā agnivaiśyāyana vedanāḥ. katamās tisraḥ. sukhā vedanā duḥkhā vedanā,",
  "S10samyu_wu:81_0": "aduḥkhāsukhā vedanā ca. itīmās tisro vedanāḥ kiṃnidānāḥ kiṃsamudayāḥ kiṃjātīyāḥ kiṃprabhavāḥ.",
  "S10samyu_wu:81_1": "itīmā vedanā sparśanidānāḥ sparśasamudayāḥ sparśajātīyāḥ sparśaprabhavās tasya tasya",
  "S10samyu_wu:81_2": "sparśasya samudayāt tās tā vedanāḥ samudayanti. tasya tasya sparśasya nirodhāt tās",
  "S10samyu_wu:81_3": "tā vedanā nirudhyante vyupaśamanti śītībhavanti astaṃgacchanti.",
  "S10samyu_wu:82": "14. sa yāṃ kāṃcid vedanāṃ vedayati sukhāṃ vā duḥkhāṃ vā,",
  "S10samyu_wu:83_0": "aduḥkhāsukhāṃ vā tāsāṃ vedanānāṃ samudayaṃ cāstaṃgamaṃ cāsvādaṃ cādīnavaṃ ca niḥsaraṇaṃ",
  "S10samyu_wu:83_1": "ca yathābhūtaṃ prajānāmīti. sa tāsāṃ vedanānāṃ samudayam cāstaṃgamaṃ cāsvādaṃ cādīnavaṃ",
  "S10samyu_wu:83_2": "ca niḥsaraṇaṃ ca yathābhūtaṃ prajānaṃ tāsu utpannāsu vedanāsv anityānupaśyī viharati",
  "S10samyu_wu:83_3": "vyayānupaśyī virāgānupaśyī nirodhānupaśyī pratiniḥsargānupaśyī viharati.",
  "S10samyu_wu:84_0": "15. sa kāyaparyantikāṃ vedanāṃ vedayānaḥ kāyaparyantikāṃ vedanāṃ vedayāmīti yathābhūtaṃ",
  "S10samyu_wu:84_1": "prajānāti. jīvitaparyantikāṃ vedanāṃ vedayāno jīvitaparyantikāṃ vedanāṃ vedayāmīti",
  "S10samyu_wu:84_2": "yathābhūtaṃ prajānāti. bhedāc ca kāyasyordhvaṃ jīvitaparyādānād ihaivāsya sarvāṇi",
  "S10samyu_wu:84_3": "vedayitāny apariśeṣaṃ nirudhyante. apariśeṣam adhyastaṃ parikṣayaṃ paryādānaṃ gacchanti.",
  "S10samyu_wu:85": "16. tasyaivaṃ bhavati sukhām api vedanāṃ vedayāno bhedāt kāyasya bhaviṣyati,",
  "S10samyu_wu:86": "eṣa evānto duḥkhasya. duḥkhām apy aduḥkhāsukhām api vedanāṃ vedayāno bhedāt kāyasya bhaviṣyati,",
  "S10samyu_wu:87_0": "eṣaivānto duḥkhasya. sa sukhām api vedanāṃ vedayati visaṃyukto vedayati na saṃyuktaḥ.",
  "S10samyu_wu:87_1": "duḥkhām apy aduḥkhāsukhām api vedanāṃ vedayati visaṃyukto vedayati na saṃyuktaḥ.",
  "S10samyu_wu:87_2": "kena visaṃyuktaḥ. visaṃyukto rāgeṇa dveṣeṇa mohena visaṃyukto jātijarāvyādhimaraṇaśokaparidevaduḥkhadaurmanasyopāyāsebhyo",
  "S10samyu_wu:87_3": "visaṃyukto duḥkhād iti vadāmi.",
  "S10samyu_wu:88_0": "17. tena khalu samayenāyuṣmāñ chāriputro 'rdhamāsopasaṃpanno bhagavataḥ pṛṣṭhataḥ",
  "S10samyu_wu:88_1": "sthito 'bhūd vyajanaṃ gṛhītvā bhagavantaṃ vījayan. athāyuṣmataḥ śāriputrasyaitad",
  "S10samyu_wu:88_2": "abhavat. bhagavāṃs teṣāṃ dharmāṇāṃ prahāṇam eva varṇayati virāgam eva nirodham eva",
  "S10samyu_wu:88_3": "pratiniḥsargam eva varṇayati. athāyuṣmataḥ śāriputrasyaiṣāṃ dharmāṇām anityatānupaśyinaḥ",
  "S10samyu_wu:88_4": "viharato vyayānupaśyino virāgānupaśyino nirodhānupaśyinaḥ pratiniḥsargānupaśyino",
  "S10samyu_wu:88_5": "viharataḥ. anupādāyāsravebhaś cittaṃ vimuktaṃ.",
  "S10samyu_wu:89_0": "18. dīrghanakhasya ca parivrājakasya virajo vigatamalaṃ dharmeṣu dharmacakṣur utpannam.",
  "S10samyu_wu:89_1": "atha dīrghanakhaḥ parivrājako dṛṣṭadharmā prāptadharmā viditadharmā paryavagāḍhadharmā",
  "S10samyu_wu:89_2": "tīrṇakāṃkṣas tīrṇavicikitso 'parapratyayo 'nanyaneyaḥ śāstuḥ śāsane dharmeṣu vaiśāradyaprāpta",
  "S10samyu_wu:89_3": "utthāyāsanād ekāṃsam uttarāsaṅgaṃ kṛtvā yena bhagavāṃs tenāñjaliṃ praṇamya bhagavantam idam avocat*.",
  "S10samyu_wu:90_0": "19. labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvam.",
  "S10samyu_wu:90_1": "careyam ahaṃ bhagavato 'ntike brahmacaryaṃ. labdhavāṃ dīrghanakhaḥ parivrājakaḥ svākhyāte",
  "S10samyu_wu:90_2": "dharmavinaye pravrajyām upasaṃpadaṃ bhikṣubhāvam. evaṃ pravrajitaḥ sa āyuṣmāṃ yasyārthe",
  "S10samyu_wu:90_3": "kulaputrāḥ keśaśmaśrūṇy avatārya kāṣāyāṇi vastrāṇy ācchādya samyag eva śraddhayāgārād",
  "S10samyu_wu:90_4": "anagārikāṃ pravrajanti. pūrvavad yāvad arhan babhūva suvimuktacittaḥ.",
  "S10samyu_wu:91": "......... api nu tava jānato .........",
  "S10samyu_wu:92": "......... yogaḥ śāriputreṇa ........",
  "S10samyu_wu:93": "Bl. 167V1-170V3: Śarabha SĀ(Hos3)",
  "S10samyu_wu:94": "1. //",
  "S10samyu_wu:95_0": "bhagavān rājagṛhe viharati veṇuvane kalandakanivāpe. tena khalu samayena tasmin rājagṛhe",
  "S10samyu_wu:95_1": "śarabho nāmaḥ parivrājakaḥ prativasati sumāgadhāyāḥ puṣkaraṇyās tīre. ....... sa",
  "S10samyu_wu:95_2": "evaṃ pariṣadi vācaṃ bhāṣate. ājñāto me śramaṇānāṃ śākyaputrīyāṇāṃ dharmaḥ. ājñāyaivāhaṃ",
  "S10samyu_wu:95_3": "tasmād dharmavinayād apakrāntaḥ.",
  "S10samyu_wu:96_0": "2. atha saṃbahulā bhikṣavaḥ pūrvāhne nivāsya pātracīvaram ādāya rājagṛhaṃ piṇḍāya",
  "S10samyu_wu:96_1": "prāviśan. aśrauṣuḥ saṃbahulā bhikṣavo rājagṛhaṃ piṇḍāya carantaḥ. asmiṃ rājagṛhe",
  "S10samyu_wu:96_2": "śarabho nāmaḥ parivrājakaḥ prativasati. sa evaṃ pariṣadi vācaṃ bhāṣate. pūrvavat.",
  "S10samyu_wu:96_3": "śrutvā ca punar rājagṛhaṃ piṇḍāya caritvā kṛtabhaktakṛtyāḥ paścādbhaktapiṇḍapātaḥ",
  "S10samyu_wu:96_4": "pratikrāntāḥ pātracīvaraṃ pratiśamya pādau prakṣālya yena bhagavāṃs tenopajagmuḥ.",
  "S10samyu_wu:96_5": "upetya bhagavatpādau śirasā vanditvā ekānte nyaṣīdan. ekāṃtaniṣaṇṇāḥ saṃbahulā bhikṣavo",
  "S10samyu_wu:96_6": "bhagavantam idam avocan.",
  "S10samyu_wu:97_0": "3. iha vayaṃ bhadanta saṃbahulā bhikṣavaḥ pūrvāhṇe nivāsya pātracīvaram ādāya rājagṛhaṃ",
  "S10samyu_wu:97_1": "piṇḍāya prāviśāma. aśrauṣma vayaṃ saṃbahulā bhikṣavo rājagṛhaṃ piṇḍāya carantaḥ.",
  "S10samyu_wu:97_2": "asmiṃ rājagṛhe śarabho nāmaḥ parivrājakaḥ prativasati. sa evaṃ pariṣadi vācaṃ bhāṣate.",
  "S10samyu_wu:97_3": "pūrvavat. sādhu bhagavān yena sumāgadhāyāḥ puṣkaraṇyās tīraṃ tenopasaṃkrameta anukampām",
  "S10samyu_wu:97_4": "upādāya. adhivāsayati bhagavān saṃbahulānāṃ bhikṣūṇāṃ tūṣṇīṃbhavena.",
  "S10samyu_wu:98_0": "4. atha bhagavān sāyāhne pratisaṃlayanād vyutthāya yena śarabhaḥ parivrājakaḥ sumāgadhāyāḥ",
  "S10samyu_wu:98_1": "puṣkaraṇyās tīre tenopajagāma. adrākṣīc charabhaḥ parivrājako bhagavantaṃ dūrata",
  "S10samyu_wu:98_2": "eva. dṛṣṭvā ca punar bhagavato 'rthāyāsanaṃ prajñapayaty evaṃ cāha. niṣīdatāṃ bhagavān",
  "S10samyu_wu:98_3": "prajñapta evāsane. nyaṣīdad bhagavān prajñapta evāsane. niṣadya bhagavāṃ śarabhaṃ",
  "S10samyu_wu:98_4": "parivrājakam idam avocat.",
  "S10samyu_wu:99": "5. satyaṃ khalu tvaṃ śarabha,",
  "S10samyu_wu:100": "evaṃ vadasi. ājñāto me śramaṇānāṃ śākyaputrīyāṇāṃ dharmaḥ. ājñāyaivāhaṃ tasmād dharmavinayād apakrānta.",
  "S10samyu_wu:101_0": "6. evam uktaḥ śarabhaḥ parivrājakaḥ tūṣṇīm evābhūt. ........ tvaṃ śarabha kim asi",
  "S10samyu_wu:101_1": "tūṣṇīṃ. sacet te paripūrṇaṃ bhaviṣyati vayam anumodayiṣyāmaḥ. sacet te aparipūrṇaṃ",
  "S10samyu_wu:101_2": "bhaviṣyati vayaṃ te paripūrṇayiṣyāmaḥ. apīdānīṃ śarabhaḥ parivrājako ..... tūṣṇīm",
  "S10samyu_wu:101_3": "evābhūt. dvir api trir api śarabhaḥ parivrājakaḥ tūṣṇīm evābhūt.",
  "S10samyu_wu:102_0": "7. atha śarabhasya parivrājakasya svakāḥ sabrahmacāriṇaḥ śarabhaṃ parivrājakam idam",
  "S10samyu_wu:102_1": "avocan. yad eva tvaṃ śramaṇaṃ gautamam upasaṃkramyeyaiva tad eva te śramaṇaḥ gautama",
  "S10samyu_wu:102_2": "upasaṃkramyaivaṃ vadati vyākuru vyākuru ... sacet te paripūrṇaṃ bhaviṣyati vayam",
  "S10samyu_wu:102_3": "anumodayiṣyāmaḥ sacet te aparipūrṇaṃ bhaviṣyati vayaṃ te paripūrṇayiṣyāmaḥ. tvaṃ",
  "S10samyu_wu:102_4": "śarabha kim asi tūṣṇīṃ. ... apīdānīṃ śarabhaḥ parivrājako ... tūṣṇīm evābhūd dvir",
  "S10samyu_wu:102_5": "api trir api śarabhaḥ parivrājakaḥ tūṣṇīm evābhūt.",
  "S10samyu_wu:103": "8. atha bhagavān śarabhaṃ parivrājakam idam avocat. yo me saced evaṃ vadet,",
  "S10samyu_wu:104": "na śramaṇasya gautamasya tathāgataḥ samyaksaṃbuddhas. tam ahaṃ sādhu ca suṣṭhu ca samanuyuñjyāṃ samanugāhyāṃ. tasya sādhu ca suṣṭhu ca samanuyuñjyamānasya samanugāhyamānasya,",
  "S10samyu_wu:105": "anyenānyaṃ pratisareta bahirdhā ... kopaṃ ca doṣaṃ cāpratyayaṃ ca prāduṣkuryāt. ... tūṣṇīṃbhūto vā syān madgubhūtaḥ srastaskandhaḥ,",
  "S10samyu_wu:106": "adhomukho niṣpratibhānaḥ pradhyānaparamaḥ tadyathā tvam etarhi śarabha.",
  "S10samyu_wu:107": "9. yo me saced evaṃ vadet* na śramaṇasya gautamasya dharmavinayaḥ,",
  "S10samyu_wu:108": "tam ahaṃ sādhu ca suṣṭhu ca samanuyuñjyāṃ samanugāhyāṃ. pūrvavad yāvat tadyathā tvam etarhi śarabha. yo me saced evaṃ vadet,",
  "S10samyu_wu:109": "na śramaṇasya gautamasya śrāvakaḥ supratipannaḥ,",
  "S10samyu_wu:110": "tam ahaṃ sādhu ca suṣṭḥu ca samanuyuñjyāṃ samanugāhyāṃ pūrvavat* yāvat tadyathā tvam etarhi śarabha. ...",
  "S10samyu_wu:111": "10. atha bhagavān sumāgadhāyāḥ puṣkaraṇyās tīre pariṣadi samyaksiṃhanādaṃ naditvā utthāyāsanāt prakrāntaḥ.",
  "S10samyu_wu:112_0": "11. atha śarabhasya parivrājakasya svakāḥ sabrahmacāriṇaḥ śarabhaṃ parivrājakam idam",
  "S10samyu_wu:112_1": "avocan*. tadyathā śarabha. ṛṣabhaś chinnaviṣāṇaḥ śūnyāyāṃ gośālāyāṃ mahānādaṃ naditavyaṃ manyeta,",
  "S10samyu_wu:113_0": "evam eva tvam anyatra śramaṇād gautamāt pariṣadi siṃhanādaṃ naditavyaṃ manyase. tadyathā",
  "S10samyu_wu:113_1": "śarabha bhaḍḍalikā puṃrutakaṃ raviṣyāmīti bhaḍḍalikārutakam eva ravati. ... na bhaḍḍalikāvad",
  "S10samyu_wu:113_2": "asi .. tvam anyatra śramaṇād gautamāt pariṣadi siṃhanādaṃ naditavyaṃ manyase. tadyathā",
  "S10samyu_wu:113_3": "śarabha śṛgālo bheraṇḍākāravitakaṃ v. raviṣyāmīti śṛgālaravitakaṃ ravati. evam eva",
  "S10samyu_wu:113_4": "tvam anyatra śramaṇād gautamāt pariśadi siṃhanādaṃ manyase.",
  "S10samyu_wu:114": "12. atha śarabhasya parivrājakasya svakāḥ sabrahmacāriṇaḥ ... cotthāyāsanāt prakrāntāḥ. śarabha iti sūtraṃ //",
  "S10samyu_wu:115": "Bl. 170V3-172V2: Pīṭha SĀ(Hos3)",
  "S10samyu_wu:116": "1. //",
  "S10samyu_wu:117_0": "bhagavān rājagṛhe viharati veṇuvane kalandakanivāpe. tena khalu samayena tasmin rājagṛhe",
  "S10samyu_wu:117_1": "pīṭho nāmaḥ parivrājakaḥ prativasati sumāgadhāyāḥ puṣkariṇyās –hier immer puṣkaraṇyās",
  "S10samyu_wu:117_2": "erg.– tīre. sa evaṃ pariṣadi vācaṃ bhāṣate. ... yo me sacet tāṃ gāthāṃ gītam anugāsyati",
  "S10samyu_wu:117_3": "tasyāham antike brahmacaryaṃ cariṣyāmīti.",
  "S10samyu_wu:118": "2. atha saṃbahulā bhikṣavaḥ pūrvāhṇe nivāsya pātracīvaram ādāya rājagṛhaṃ piṇḍāya prāviśan. aśrauṣuḥ saṃbahulā bhikṣavo rājagṛhaṃ piṇḍāya carantaḥ,",
  "S10samyu_wu:119_0": "asmiṃ rājagṛhe sumāgadhāyāḥ puṣkaraṇyās tīre pīṭho nāmaḥ parivrājakaḥ prativasati.",
  "S10samyu_wu:119_1": "sa evaṃ pariṣadi vācaṃ bhāṣate. pūrvavat. ekānte nyaṣīdan. ekāntaniṣaṇṇāḥ saṃbahulā",
  "S10samyu_wu:119_2": "bhikṣavo bhagavantam idam avocan*",
  "S10samyu_wu:120": "3. iha vayaṃ bhadanta pūrvavat. adhivāsayati bhagavān saṃbahulānāṃ bhikṣūṇāṃ tūṣṇīṃbhavena.",
  "S10samyu_wu:121_0": "4. atha bhagavān sāyāhne pratisaṃlayanād vyutthāya yena pīṭhaḥ parivrājakaḥ sumāgadhāyāḥ",
  "S10samyu_wu:121_1": "puṣkaraṇyās tīre tenopajagāma. adrākṣīt pīṭhaḥ parivrājako bhagavantaṃ dūrata eva.",
  "S10samyu_wu:121_2": "dṛṣṭvā ca punar bhagavato 'rthāyāsanaṃ prajñapayaty evaṃ cāha. niṣīdatāṃ bhagavān",
  "S10samyu_wu:121_3": "prajñapta evāsane. nyaṣīdad bhagavān prajñapta evāsane. niṣadya bhagavāṃ pīṭhaṃ parivrājakam idam avocat.",
  "S10samyu_wu:122": "5. satyaṃ khalu tvaṃ pīṭha,",
  "S10samyu_wu:123": "evaṃ vadasi. ... yo me sacet tāṃ gāthāṃ gītam anugāsyati tasyāham antike brahmacaryaṃ cariṣyāmīti. .. ahaṃ tāṃ gāthāṃ gītam anugāsyāmi.",
  "S10samyu_wu:124": "6. atha pīṭhaḥ parivrājakāḥ pīṭhasyopari pīṭhaṃ ... tasyāṃ velāyāṃ gāthāṃ babhāṣe //",
  "S10samyu_wu:125": "... na viheṭhayet prāṇinaḥ / kāṃścid vi ....",
  "S10samyu_wu:126": "... duṣkṛtam* saṃvṛtas triṣu sthāneṣu ...",
  "S10samyu_wu:127": "7. atha bhagavāṃ cetasā pīṭhasya parivrājakasya cittam ājñāya tasyāṃ velāyāṃ gāthāṃ babhāṣe //",
  "S10samyu_wu:128": "ya + + + + + + + + + + + + + + + /",
  "S10samyu_wu:129": "+ + + + + + + + + + + + + + + + //",
  "S10samyu_wu:130": "... mā ca viheṭhaya prāṇinaḥ / kāṃ ...",
  "S10samyu_wu:131": "yasya kāyena vācā ca manasā nāsti duṣkṛtam*",
  "S10samyu_wu:132": "saṃvṛtas triṣu sthāneṣu + + + + + + + + //",
  "S10samyu_wu:133": "8. atha pīṭhasya parivrājakasya etad abhavad iti me śramaṇo gautamaś cetasā cittam ājānāti. ... yena bhagavāṃs tenāñjaliṃ praṇamya bhagavantam idam avocat.",
  "S10samyu_wu:134_0": "9. labheyāhaṃ bho gautama svākhyāte dharmavinaye pravrajyām upasaṃpadaṃ bhikṣubhāvam.",
  "S10samyu_wu:134_1": "labdhavāṃ te svākhyāte dharmavinaye pravrajyām upasaṃpadaṃ bhikṣubhāvam. evaṃ pravrajitaḥ",
  "S10samyu_wu:134_2": "sa pīṭhaḥ parivrājakaḥ yasyārthe kulaputrāḥ keśaśmaśrūṇy avatārya kāṣāyāṇi vastrāṇy",
  "S10samyu_wu:134_3": "ācchādya samyag eva śraddhayāgārād anagārikāṃ pravrajanti. pūrvavad yāvad arhan babhūva",
  "S10samyu_wu:134_4": "suvimuktacittaḥ. pīṭha iti sūtraṃ //",
  "S10samyu_wu:135": "Bl. 172V2-173R5: Brāhmaṇasatyāni SĀ(Hos3)",
  "S10samyu_wu:136": "1. //",
  "S10samyu_wu:137_0": "bhagavān rājagṛhe viharati veṇuvane kalandakanivāpe. atha saṃbahulānāṃ brāhmaṇaparivrājakānāṃ",
  "S10samyu_wu:137_1": "sumāgadhāyāḥ puṣkariṇyās tīre sanniṣaṇṇānāṃ sannipatitānām ayaṃ evaṃrūpo 'bhūd antarākathāsamudāhāra",
  "S10samyu_wu:137_2": "ity api brāhmaṇasatyāni. ity api brāhmaṇasatyāni.",
  "S10samyu_wu:138_0": "2. aśrauṣīd bhagavāṃs teṣāṃ saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās",
  "S10samyu_wu:138_1": "tīre sanniṣaṇṇānāṃ sannipatitānām ayam evaṃrūpo 'bhūd antarākathāsamudāhāro divāvihāropagato",
  "S10samyu_wu:138_2": "divyena śrotreṇa viśuddhenātikrāntamānuṣeṇa. śrutvā ca punar yena sumāgadhāyāḥ puṣkariṇyās tīraṃ tenopajagāma.",
  "S10samyu_wu:139_0": "3. adrākṣuḥ saṃbahulā brāhmaṇaparivrājakā bhagavantaṃ dūrata eva. dṛṣṭvā ca punar",
  "S10samyu_wu:139_1": "bhagavato 'rthāyāsanaṃ prajñapayanty evaṃ cāhur. niṣīdataṃ bhagavān prajñapta evāsane.",
  "S10samyu_wu:139_2": "nyaṣīdad bhagavān prajñapta evāsane. niṣadya bhagavān saṃbahulān brāhmaṇaparivrājakān idam avocat.",
  "S10samyu_wu:140_0": "4. kā nu yuṣmākaṃ saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās tīre",
  "S10samyu_wu:140_1": "sanniṣannānāṃ sannipatitānām antarākathā viprakṛtā. kayā cātha kathayaitarhi sanniṣaṇṇāḥ",
  "S10samyu_wu:140_2": "sannipatitāḥ. ihāsmākaṃ bho gautama saṃbahulānāṃ brāhmaṇaparivrājakānāṃ sumāgadhāyāḥ",
  "S10samyu_wu:140_3": "puṣkariṇyās tīre sanniṣaṇṇānāṃ sannipatitānām ayam evaṃrūpo 'bhūd antarākathāsamudāhāra",
  "S10samyu_wu:140_4": "ity api brāhmaṇasatyāni. ity api brāhmaṇasatyāni. iyam asmākaṃ bho gautama saṃbahulānāṃ",
  "S10samyu_wu:140_5": "brāhmaṇaparivrājakānāṃ sumāgadhāyāḥ puṣkariṇyās tīre sanniṣaṇṇānāṃ sannipatitānām",
  "S10samyu_wu:140_6": "antarākathā viprakṛtā. tayā ca bho gautama kathayaitarhi sanniṣaṇṇāḥ saṃnipatitāḥ",
  "S10samyu_wu:141": "5. trīṇi imāni brāhmaṇasatyāni. yāni mayā svayam abhijñāya sākṣīkṛtvopasaṃpadya praveditāni. katamāni trīṇi.",
  "S10samyu_wu:142_0": "6. brāhmaṇā evam āhuḥ. sarve prāṇino 'vadhā iti vadamānā brāhmaṇāḥ satyam āhur na",
  "S10samyu_wu:142_1": "mṛśā. śreyāṃsaḥ sma iti manyante sadṛśā sma iti manyante hīnā sma iti manyante yad",
  "S10samyu_wu:142_2": "atra satyaṃ tad anabhiniveśya sarvaloke maitrāsahagatena cittena viharanti. idaṃ",
  "S10samyu_wu:142_3": "prathamaṃ brāhmaṇasatyaṃ yan mayā svayam abhijñāya sākṣīkṛtvopasaṃpadya praveditaṃ.",
  "S10samyu_wu:143_0": "7. brāhmaṇā evam āhuḥ. yat kiṃcit samudayadharmaṃ sarvaṃ nirodhadharmakam iti vadamānā",
  "S10samyu_wu:143_1": "brāhmaṇāḥ satyam āhur na mṛśā. pūrvavad yāvad iti yad atra satyaṃ tad anabhiniviśya",
  "S10samyu_wu:143_2": "sarvaloke udayavyayānudarśino viharaṃti. idaṃ dvitīyaṃ brāhmaṇasatyaṃ yan mayā svayam",
  "S10samyu_wu:143_3": "abhijñāya sākṣīkṛtvopasaṃpadya praveditaṃ.",
  "S10samyu_wu:144_0": "8. brāhmaṇā evam āhur. na mama kvacana kaścana kiñcanam asti nāsya kvacana kaścana",
  "S10samyu_wu:144_1": "kiñcanam astīti vadamānā brāhmaṇāḥ satyam āhur na mṛśā. pūrvavad yāvad iti yad atra",
  "S10samyu_wu:144_2": "satyaṃ tad anabhiniviśya sarvaloke amamāyanto viharaṃti. idaṃ tritīyaṃ brāhmaṇasatyaṃ",
  "S10samyu_wu:144_3": "yan mayā svayam abhijñāya sākṣīkṛtvopasaṃpadya praveditaṃ."
}