{
    "S10samyu_wu:0_0": "Bl. 157V1-R5 Pūrṇika SĀ(Hos1)",
    "S10samyu_wu:0_1": "4. athāyuṣmān pūrṇiko 'ciraprakrāntān saṃbahulān anyatīrthikaparivrājakān viditvā yena bhagavāṃs tenopajagāma.",
    "S10samyu_wu:0_2": "upetya bhagavatpādau śirasā vanditvā,",
    "S10samyu_wu:0_3": "ekānte nyaṣīdat. ekāntaniṣanna āyuṣmān pūrṇiko yāvad evāsyābhūt.",
    "S10samyu_wu:0_4": "saṃbahulair anyatīrthikaparivrājakaiḥ sārdham antarākathāsamudāhāras tat sarvaṃ bhagavato vistareṇārocayati.",
    "S10samyu_wu:0_5": "5. kaccid ahaṃ bhadanta evaṃ vyākurvāṇo no ca bhagavantam abhyācakṣe.",
    "S10samyu_wu:0_6": "nātisarāmy uktavādī cāhaṃ bhagavato dharmavādī ca dharmasya cānudharmaṃ vyākaromi.",
    "S10samyu_wu:0_7": "na ca me kaścid āgacchet parataḥ saha dharmeṇa vādānuvādaṃ garhasthānīyo dharmaḥ.",
    "S10samyu_wu:0_8": "6. tatthyaṃ tvaṃ pūrṇika vyākurvāṇo no ca mām abhyācakṣase.",
    "S10samyu_wu:0_9": "nātisarāsy uktavādī ca tvaṃ mama dharmavādī ca dharmasya cānudharmaṃ vyākarosi.",
    "S10samyu_wu:0_10": "na ca te kaścid āgacchet parataḥ saha dharmeṇa vādānuvādaṃ garhasthānīyo dharmaḥ /",
    "S10samyu_wu:0_11_0": "7. tat kasmād dhetoḥ. pūrvaṃ pūrṇika ......... anabhisamayāt* śvāṃtrakulajātā guḍaguṃjijātā muṃjabalbajajātā ājavaṃjavasamāpannā",
    "S10samyu_wu:0_11_1": "asmāl lokāt paraṃ lokaṃ parāl lokād imaṃ lokaṃ sandhāvaṃti saṃsaraṃti saṃsārān na vyativartaṃte.",
    "S10samyu_wu:0_12": "8. mithyāmāneṣu pūrṇika ....... apariśeṣam adhyastaṃ parikṣayaṃ paryādānaṃ gacchet sarvasyāḥ prajāyā dīrgharātram arthāya hitāya sukhāya /",
    "S10samyu_wu:1_0": "Bl. 157R5-159V2: Kokanada SĀ(Hos1)",
    "S10samyu_wu:1_1": "1. bhagavān rājagṛhe viharati veṇuvane kalandakanivāpe.",
    "S10samyu_wu:1_2": "athāyuṣmān ānandaḥ sa rātryā paścime yāme vyutthāya yena nadī tapodā tenopajagāma.",
    "S10samyu_wu:1_3": "upetya nadyās tapodāyās tīre cīvarakāṇy upanikṣipya nadīṃ tapodām abhyavagāhya gātrāṇi pariṣicya nadīṃ tapodāṃ pratyutthāya,",
    "S10samyu_wu:1_4": "ekacīvaraka asthād gātrāṇy āvāpayamānaḥ",
    "S10samyu_wu:1_5": "2. tena khalu samayena kokanadaḥ parivrājako yena nadī tapodā tenopajagāma.",
    "S10samyu_wu:1_6": "aśrauṣīd āyuṣmān ānandaḥ kokanadasya parivrājakasya pariṣiñcanaśabdam.",
    "S10samyu_wu:1_7": "śrutvā ca punar āyuṣmatānandenotkāśanaśabdaḥ kṛtaḥ.",
    "S10samyu_wu:1_8": "aśrauṣīt kokanadaḥ parivrājako tasyotkāśanaśabdaṃ.",
    "S10samyu_wu:1_9": "3. ko 'sy āyuṣman. ahaṃ śramaṇo 'smi. katameṣāṃ śramaṇānām. śākyaputrīyāṇām. pṛccheyam aham āyuṣmāṃ kañcid eva pradeśāmi saced avakāśaṃ kuryāḥ praśnasya vyākaraṇāya.",
    "S10samyu_wu:1_10": "4. kin nv āyuṣman bhavati tathāgataḥ paraṃ maraṇāt.",
    "S10samyu_wu:1_11": "avyākṛtaṃ bhagavatā bhavati tathāgataḥ paraṃ maraṇāt.",
    "S10samyu_wu:1_12": "kin nv āyuṣman na bhavati bhavati ca na bhavati naiva bhavati naiva na bhavati tathāgataḥ paraṃ maraṇāt.",
    "S10samyu_wu:1_13": "avyākṛtaṃ bhagavatā na bhavati bhavati ca na na bhavati naiva bhavati naiva na bhavati tathāgataḥ paraṃ maraṇāt.",
    "S10samyu_wu:1_14": "5. kin nv āyuṣman bhavati tathāgataḥ paraṃ maraṇād iti pṛṣṭa avyākṛtam iti vadasi.",
    "S10samyu_wu:1_15": "na bhavati bhavati ca na na bhavati naiva bhavati naiva na bhavati tathāgataḥ paraṃ maraṇād iti pṛṣṭaḥ avyākṛtam iti vadasi.",
    "S10samyu_wu:1_16": "kinv āyuṣman na jānāsi na paśyasi.",
    "S10samyu_wu:1_17": "nāham āyuṣman na jānāmi na paśyāmi.",
    "S10samyu_wu:1_18": "jānāmy ahaṃ paṣyāmi. kin nv āyuṣman jānāsi paśyasi.",
    "S10samyu_wu:1_19": "6. ........ dṛṣṭir dṛṣṭisthānaṃ dṛṣṭisthāna .",
    "S10samyu_wu:1_20": "..... tam ahaṃ jānāmi tam ahaṃ paśyāmi.",
    "S10samyu_wu:1_21": "evaṃ cāham āyuṣman jānāmy evaṃ paśyāmi.",
    "S10samyu_wu:1_22": "kin nv ahaṃ na jānāmi na paśyāmi.",
    "S10samyu_wu:1_23": "7. ko nāmāyuṣmaṃ. ānanda iti. āścaryaṃ yāvan mahācāryasya śrāvakeṇa sārdham antarākathāsamudāhāraḥ.",
    "S10samyu_wu:1_24": "saced ahaṃ sañjānīyām āyuṣmān ānanda iti etāvat pratibhāsya na haṃta bh.",
    "S10samyu_wu:2_0": "Bl. 159V2-162V1: Anāthapiṇḍada SĀ(Hos1)",
    "S10samyu_wu:2_1": "1. // bhagavān śrāvastyāṃ viharati jetavane anāthapiṇḍadasyārāme.",
    "S10samyu_wu:2_2": "tena khalu samayena anāthapiṇḍado gṛhapatir divāditaḥ śrāvastyā niṣkramati bhagavaddarśanāya bhagavantaṃ paryupāsanāyai.",
    "S10samyu_wu:2_3": "2. athānāthapiṇḍadasya gṛhapater etad abhavat*.",
    "S10samyu_wu:2_4": "atiprātas tāvad etarhi bhagavaddarśanāya bhagavantaṃ paryupāsanāyai.",
    "S10samyu_wu:2_5": "bhagavāñ ca bhikṣavaś ca pratisaṃlīnā bhavanti.",
    "S10samyu_wu:2_6": "yan nv ahaṃ yenānyatīrthikaparivrājakānām ārāmaḥ tenopagaccheyam.",
    "S10samyu_wu:2_7": "3. athānāthapiṇḍado gṛhapatir yenānyatīrthikaparivrājakānām ārāmaḥ tenopajagāma.",
    "S10samyu_wu:2_8": "upetyānyatīrthikaparivrājakaiḥ sārdhaṃ saṃmukhaṃ saṃmodanīṃ saṃrañjanīṃ kathāṃ vividhān upasaṃhṛtya,",
    "S10samyu_wu:2_9": "4. athānyatīrthikaparivrājakā idam avocan.",
    "S10samyu_wu:2_10": "gṛhapate śramaṇasya gautamasya dṛṣṭiṃ vadasi.",
    "S10samyu_wu:2_11": "kā gautamasya dṛṣṭiḥ kiṃ paśyati gautamaḥ.",
    "S10samyu_wu:2_12": "nāham api bhavanto jānāmi kā bhagavato dṛṣṭiḥ kiṃ paśyati bhagavāṃ.",
    "S10samyu_wu:2_13": "tena hi gṛhapate bhikṣusaṃghasya dṛṣṭiṃ vadasi.",
    "S10samyu_wu:2_14": "kā bhikṣusaṃghasya dṛṣṭiḥ kiṃ paśyati bhikṣusaṃghaḥ.",
    "S10samyu_wu:2_15": "nāham api bhavanto jānāmi kā bhikṣusaṃghasya dṛṣṭiḥ kiṃ paśyati bhikṣusaṃghaḥ.",
    "S10samyu_wu:2_16": "tena hi gṛhapate kā gṛhapater dṛṣṭiḥ kiṃ paśyati gṛhapatir.",
    "S10samyu_wu:2_17": "aṅga bhavantas tāvat* svakasvakāṃ dṛṣṭiṃ vyākurvantu.",
    "S10samyu_wu:2_18": "paścān mama dṛṣṭiṃ vyākarotuṃ na duṣkaraṃ bhaviṣyati.",
    "S10samyu_wu:2_19": "5. athānyataro 'nyatīrtikaparivrājako 'nāthapiṇḍadaṃ gṛhapatim idam avocat.",
    "S10samyu_wu:2_20": "mama dṛṣṭiḥ śāsvato loka idaṃ satyaṃ moham anyat.",
    "S10samyu_wu:2_21": "apara evam āha mama dṛṣṭiṛ aśāśvato loka idaṃ satyaṃ mohaṃ anyat* apara evam āha śāśvataś cāśāśvataś ca loka.",
    "S10samyu_wu:2_22": "apara evam āha naiva śāśvato nāśāśvataś ca lokaḥ.",
    "S10samyu_wu:2_23": "antavān lokaḥ. anantavān. antavāṃś cānantavāṃś ca. naivāntavāṃ nānantavāṃ. yo jīvas tac charīram. anyo jīvo 'nyac charīram. bhavati tathāgataḥ paraṃ maraṇāt.",
    "S10samyu_wu:2_24": "na bhavati. bhavati ca na bhavati ca. apara evam āha mama dṛṣṭir naiva bhavati naiva na bhavati tathāgataḥ paraṃ maraṇāt.",
    "S10samyu_wu:2_25": "6. athānyatīrthikaparivrājakā anāthapiṇḍadaṃ gṛhapatim idam avocan* vyākurvāma vayaṃ gṛhapate svakasvakāṃ dṛṣṭim.",
    "S10samyu_wu:2_26": "vyākarotu gṛhapate kā gṛhapater dṛṣṭiḥ kiṃ paśyati gṛhapatir.",
    "S10samyu_wu:2_27": "7. mama bhavanto dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ saṃskṛtaṃ cetayitaṃ pratītyasamutpannaṃ tad anityaṃ yad anityaṃ tad duḥkhaṃ.",
    "S10samyu_wu:2_28": "evaṃ viditvā tasmād aham imāṃ dṛṣṭiṃ sarveṇa sarvaṃ nābhyupagatam.",
    "S10samyu_wu:2_29": "8. ........ dṛṣṭiḥ śāśvato loka idaṃ satyaṃ moham anyat.",
    "S10samyu_wu:2_30": "imā dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ saṃskṛtaṃ cetayitaṃ pratītyasamutpannaṃ tad anityaṃ yad anityaṃ tad duḥkham.",
    "S10samyu_wu:2_31": "tasmād ayam āyuṣmāṃ duḥkham evālīnaḥ.",
    "S10samyu_wu:2_32": "9. ............ evaṃvādī śāśvato loka idam eva satyaṃ moham anyat.",
    "S10samyu_wu:2_33": "evṃ doṣaṃ bhavati. pūrvavad yāvat, naiva bhavati naiva na bhavati tathāgataḥ paraṃ maraṇāt.",
    "S10samyu_wu:2_34": "idaṃ satyaṃ moham anyat* imā dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ saṃskṛtaṃ cetayitaṃ pratītyasamutpannaṃ tad anityaṃ yad anityaṃ tad duḥkhaṃ.",
    "S10samyu_wu:2_35": "tasmād ayam āyuṣmāṃ duḥkham evālīnaḥ.",
    "S10samyu_wu:2_36": "duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ. ............ evaṃvādī naiva bhavati naiva na bhavati tathāgataḥ paraṃ maraṇāt.",
    "S10samyu_wu:2_37": "10. athānyataro 'nyatīrthikaparivrājako 'nāthapiṇḍadaṃ gṛhapatim idam avocat*.",
    "S10samyu_wu:2_38": "nanu gṛhapater api dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ saṃskṛtaṃ cetayitaṃ pratītyasamutpannaṃ tad anityaṃ yad anityaṃ tad duḥkhaṃ.",
    "S10samyu_wu:2_39": "tasmād gṛhapatir api duḥkham evālīnaḥ duḥkham evādhyupagataḥ.",
    "S10samyu_wu:2_40": "11. mama bhavanto dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ saṃskṛtaṃ cetayitaṃ pratītyasamutpannaṃ tad anityaṃ yad anityaṃ tad duḥkhaṃ.",
    "S10samyu_wu:2_41": "evaṃ viditvā tasmād aham imāṃ dṛṣṭiṃ sarveṇa sarvaṃ nābhyupagatam.",
    "S10samyu_wu:2_42": "12. athānāthapiṇḍado gṛhapatir anyatīrthikaparivrājakānām ārāme paraprativādāṃ nigṛhya svakaṃ vādaṃ dīpayitvā pariṣadi siṃhanādaṃ naditvā,",
    "S10samyu_wu:2_43": "utthāyāsanāt prakrāntaḥ. athānāthapiṇḍado gṛhapatir yena bhagavāṃs tenopajagāma.",
    "S10samyu_wu:2_44": "upetya bhagavatpādau śirasā vanditvā ekānte nyaṣīdat.",
    "S10samyu_wu:2_45": "ekāntaniṣaṇṇo 'nāthapiṇḍado gṛhapatir yāvad evāsyābhūt.",
    "S10samyu_wu:2_46": "saṃbahulair anyatīrthikaparivrājakaiḥ sārdham antarākathāsamudāhāras tat sarvaṃ bhagavato vistareṇārocayati.",
    "S10samyu_wu:2_47": "13. evam ukto bhagavān anāthapiṇḍadaṃ gṛhapatim idam avocat*.",
    "S10samyu_wu:2_48": "sādhu sādhu gṛhapate kālena kālaṃ .",
    "S10samyu_wu:3_0": "Bl. 162V2-166R5: Dīrghanakha SĀ(Hos2)",
    "S10samyu_wu:3_1": "1. // bhagavāṃ rājagṛhe viharati veṇuvane kalandakanivāpe.",
    "S10samyu_wu:3_2": "atha dīrghanakhaḥ parivrājako yena bhagavāṃs tenopajagāma.",
    "S10samyu_wu:3_3": "upetya bhagavatā sārdhaṃ saṃmukhaṃ saṃmodanīṃ saṃraṃjanīṃ kathāṃ vividhām upasaṃhṛtya,",
    "S10samyu_wu:3_4": "ekānte nyaṣīdad. ekāntaniṣaṇṇo dīrghanakhaḥ parivrājako bhagavantam idam avocat.",
    "S10samyu_wu:3_5": "2. sarvaṃ me bho gautama na kṣamati.",
    "S10samyu_wu:3_6": "eṣāpi te, agnivaiśyāyana dṛṣṭir na kṣamati yeyaṃ dṛṣṭiḥ sarvaṃ me na kṣamati,",
    "S10samyu_wu:3_7": "eṣāpi me dṛṣṭir na kṣamati, yeyaṃ me dṛṣṭiḥ sarvaṃ me na kṣamati.",
    "S10samyu_wu:3_8": "3. api nu te agnivaiśyāyana, evaṃ jānata evaṃ paśyato 'syāś ca dṛṣṭeḥ prahāṇaṃ bhaviṣyati pratiniḥsargo vyantibhāvaḥ,",
    "S10samyu_wu:3_9": "anyasyāś ca dṛṣṭer apratisandhir anupādānam aprādurbhāvaḥ.",
    "S10samyu_wu:3_10": "api me bho gautama, evaṃ jānata evaṃ paśyato 'syāś ca dṛṣṭeḥ prahāṇaṃ bhaviṣyati pratiniḥsargo vyantibhāvaḥ,",
    "S10samyu_wu:3_11": "anyasyāś ca dṛṣṭer apratisandhir anupādānam aprādurbhāvaḥ.",
    "S10samyu_wu:3_12": "4. bahujanena te, agnivaiśyāyana saṃsyadiṣyati,",
    "S10samyu_wu:3_13": "bahujano 'pi evaṃdṛṣṭir bhavati,",
    "S10samyu_wu:3_14": "evaṃvādī. tvam api syāt tādṛśa eva ye kecid agnivaiśyāyana śramaṇā vā brāhmaṇā vā imāṃ ca dṛṣṭiṃ pratiniḥsṛjanty anyāṃ ca dṛṣṭiṃ nopādante.",
    "S10samyu_wu:3_15": "ima ucyante śramaṇā vā brāhmaṇā vā tanubhyas tanutarā loke.",
    "S10samyu_wu:3_16": "5. traya ime, agnivaiśyāyana dṛṣṭisaṃniśrayāḥ.",
    "S10samyu_wu:3_17": "katame trayaḥ. ihāgnivaiśyāyana, eka evaṃdṛṣṭir bhavati. evaṃvādī. sarvaṃ me kṣamati. punar aparam ihaika evaṃdṛṣṭir bhavati,",
    "S10samyu_wu:3_18": "evaṃvādī. sarvaṃ me na kṣamati. punar aparam ihaika evaṃdṛṣṭir bhavati,",
    "S10samyu_wu:3_19": "6. tatrāgnivaiśyāyana yeyaṃ dṛṣṭiḥ sarvaṃ me kṣamati.",
    "S10samyu_wu:3_20": "iyaṃ dṛṣṭiḥ saṃrāgāya saṃvartate nāsaṃrāgāya saṃdveṣāya nāsaṃdveṣāya saṃmohāya nāsaṃmohāya saṃyogāya nāsaṃyogāya saṃkleśāya na vyavadānāya saṃcayāya nāpacayāya,",
    "S10samyu_wu:3_21": "7. yeyaṃ dṛṣṭiḥ sarvaṃ me na kṣamati.",
    "S10samyu_wu:3_22": "iyaṃ dṛṣṭir asaṃrāgāya saṃvartate na saṃrāgāya.",
    "S10samyu_wu:3_23": "8. tatrāgnivaiśyāyana yeyaṃ dṛṣṭiḥ ekatyaṃ me kṣamati.",
    "S10samyu_wu:3_24_0": "ekatyaṃ me na kṣamati yat tāvad asya kṣamati tat saṃrāgāya saṃvartate nāsaṃrāgāya pūrvavad yāvad adhyavasānāya saṃvartate",
    "S10samyu_wu:3_24_1": "yad asya na kṣamati tad asaṃrāgāya saṃvartate na saṃrāgāya pūrvavad yāvad anadhyavasānāya saṃvartate.",
    "S10samyu_wu:3_25": "9. tatra śrutavān āryaśrāvaka itaḥ pratisaṃśikṣati.",
    "S10samyu_wu:3_26": "ahaṃ ced evaṃdṛṣṭiḥ syām evaṃvādī sarvaṃ me kṣamati,",
    "S10samyu_wu:3_27": "dvābhyāṃ me sārdhaṃ syād vigrahaḥ syād vivādaḥ.",
    "S10samyu_wu:3_28": "yaś caivaṃdṛṣṭir evaṃvādī sarvaṃ me na kṣamati.",
    "S10samyu_wu:3_29": "yaś caivaṃdṛṣṭir evaṃvādī, ekatyaṃ me kṣamati, ekatyaṃ na me kṣamati, vigrahe sati vivādo vivāde sati vihiṃsā.",
    "S10samyu_wu:3_30": "iti sa vigrahaṃ ca vivādaṃ ca vhiṃsāñ ca samanupaśyann imāṃ ca dṛṣṭiṃ pratinisṛjaty anyāṃ ca dṛṣṭiṃ nopādatte.",
    "S10samyu_wu:3_31": "evam asyāś ca dṛṣṭer prahāṇaṃ bhavati pratiniḥsargo vyantibhāva anyasyāś ca dṛṣṭer apratisandhir anupādānam aprādurbhāvaḥ.",
    "S10samyu_wu:3_32": "10. tatra śrutavān āryaśrāvaka itaḥ pratisaṃśikṣati,",
    "S10samyu_wu:3_33": "ahaṃ ced evaṃdṛṣṭiḥ syām evaṃvādī sarvaṃ me na kṣamati,",
    "S10samyu_wu:3_34": "dvābhyāṃ me sārdhaṃ syād vigrahaḥ syād vivādaḥ.",
    "S10samyu_wu:3_35": "yaś caivaṃdṛṣṭir evaṃvādī sarvaṃ me kṣamati.",
    "S10samyu_wu:3_36": "yaś caivaṃdṛṣṭir evaṃvādī. ekatyaṃ me kṣamati. ekatyaṃ me na kṣamati. vigrahe sati vivādo vivāde sati vihiṃsā pūrvavad yāvad apratisandhir anupādānam aprādurbhāvaḥ.",
    "S10samyu_wu:3_37": "11. tatra śrutavān āryaśrāvaka itaḥ pratisaṃśikṣati,",
    "S10samyu_wu:3_38": "ahaṃ ced evaṃdṛṣṭiḥ syām evaṃvādī,",
    "S10samyu_wu:3_39": "ekatyaṃ me kṣamati, ekatyaṃ me na kamati, dvābhyāṃ me sārdhaṃ syād vigrahaḥ syād vivādo yaś caivaṃdṛṣṭir evaṃvādī sarvaṃ me kṣamati yaś caivaṃdṛṣṭir evaṃvādī sarvaṃ me na kṣamati.",
    "S10samyu_wu:3_40": "vigrahe sati vivādaḥ pūrvavad yāvad apratisandhir anupādānam aprādurbhāvaḥ.",
    "S10samyu_wu:3_41": "12. ayaṃ khalv agnivaiśyāyana kāyo rūpī audārikaś cāturmahābhūtika āryaśrāvakeṇa,",
    "S10samyu_wu:3_42": "abhīkṣaṇam anityānupaśyinā vihartavyam vyayānupaśyinā virāgānupaśyinā nirodhānupaśyinā pratiniḥsargānupaśyinā vihartavyam.",
    "S10samyu_wu:3_43_0": "yatrāryaśrāvakasyānityānupaśyino viharato vyayānupaśyino virāgānupaśyino nirodhānupaśyinaḥ pratiniḥsargānupaśyino viharato",
    "S10samyu_wu:3_43_1": "yo 'sya bhavati kāye kāyacchandaḥ kāyasnehaḥ kāyapremā kāyālayaḥ kāyaviṣaktiḥ kāyādhyavasānaṃ tac cāsya cittaṃ na paryādāya",
    "S10samyu_wu:3_43_2": "tiṣṭhati.",
    "S10samyu_wu:3_44": "13. tisra imā agnivaiśyāyana vedanāḥ.",
    "S10samyu_wu:3_45": "katamās tisraḥ. sukhā vedanā duḥkhā vedanā, aduḥkhāsukhā vedanā ca. itīmās tisro vedanāḥ kiṃnidānāḥ kiṃsamudayāḥ kiṃjātīyāḥ kiṃprabhavāḥ.",
    "S10samyu_wu:3_46": "itīmā vedanā sparśanidānāḥ sparśasamudayāḥ sparśajātīyāḥ sparśaprabhavās tasya tasya sparśasya samudayāt tās tā vedanāḥ samudayanti.",
    "S10samyu_wu:3_47": "tasya tasya sparśasya nirodhāt tās tā vedanā nirudhyante vyupaśamanti śītībhavanti astaṃgacchanti.",
    "S10samyu_wu:3_48": "14. sa yāṃ kāṃcid vedanāṃ vedayati sukhāṃ vā duḥkhāṃ vā,",
    "S10samyu_wu:3_49": "aduḥkhāsukhāṃ vā tāsāṃ vedanānāṃ samudayaṃ cāstaṃgamaṃ cāsvādaṃ cādīnavaṃ ca niḥsaraṇaṃ ca yathābhūtaṃ prajānāmīti.",
    "S10samyu_wu:3_50_0": "sa tāsāṃ vedanānāṃ samudayam cāstaṃgamaṃ cāsvādaṃ cādīnavaṃ ca niḥsaraṇaṃ ca yathābhūtaṃ prajānaṃ tāsu utpannāsu vedanāsv",
    "S10samyu_wu:3_50_1": "anityānupaśyī viharati vyayānupaśyī virāgānupaśyī nirodhānupaśyī pratiniḥsargānupaśyī viharati.",
    "S10samyu_wu:3_51": "15. sa kāyaparyantikāṃ vedanāṃ vedayānaḥ kāyaparyantikāṃ vedanāṃ vedayāmīti yathābhūtaṃ prajānāti.",
    "S10samyu_wu:3_52": "jīvitaparyantikāṃ vedanāṃ vedayāno jīvitaparyantikāṃ vedanāṃ vedayāmīti yathābhūtaṃ prajānāti.",
    "S10samyu_wu:3_53": "bhedāc ca kāyasyordhvaṃ jīvitaparyādānād ihaivāsya sarvāṇi vedayitāny apariśeṣaṃ nirudhyante.",
    "S10samyu_wu:3_54": "apariśeṣam adhyastaṃ parikṣayaṃ paryādānaṃ gacchanti.",
    "S10samyu_wu:3_55": "16. tasyaivaṃ bhavati sukhām api vedanāṃ vedayāno bhedāt kāyasya bhaviṣyati,",
    "S10samyu_wu:3_56": "eṣa evānto duḥkhasya. duḥkhām apy aduḥkhāsukhām api vedanāṃ vedayāno bhedāt kāyasya bhaviṣyati,",
    "S10samyu_wu:3_57": "eṣaivānto duḥkhasya. sa sukhām api vedanāṃ vedayati visaṃyukto vedayati na saṃyuktaḥ.",
    "S10samyu_wu:3_58": "duḥkhām apy aduḥkhāsukhām api vedanāṃ vedayati visaṃyukto vedayati na saṃyuktaḥ.",
    "S10samyu_wu:3_59": "kena visaṃyuktaḥ. visaṃyukto rāgeṇa dveṣeṇa mohena visaṃyukto jātijarāvyādhimaraṇaśokaparidevaduḥkhadaurmanasyopāyāsebhyo visaṃyukto duḥkhād iti vadāmi.",
    "S10samyu_wu:3_60": "17. tena khalu samayenāyuṣmāñ chāriputro 'rdhamāsopasaṃpanno bhagavataḥ pṛṣṭhataḥ sthito 'bhūd vyajanaṃ gṛhītvā bhagavantaṃ vījayan.",
    "S10samyu_wu:3_61": "athāyuṣmataḥ śāriputrasyaitad abhavat.",
    "S10samyu_wu:3_62": "bhagavāṃs teṣāṃ dharmāṇāṃ prahāṇam eva varṇayati virāgam eva nirodham eva pratiniḥsargam eva varṇayati.",
    "S10samyu_wu:3_63": "athāyuṣmataḥ śāriputrasyaiṣāṃ dharmāṇām anityatānupaśyinaḥ viharato vyayānupaśyino virāgānupaśyino nirodhānupaśyinaḥ pratiniḥsargānupaśyino viharataḥ.",
    "S10samyu_wu:3_64": "anupādāyāsravebhaś cittaṃ vimuktaṃ.",
    "S10samyu_wu:3_65": "18. dīrghanakhasya ca parivrājakasya virajo vigatamalaṃ dharmeṣu dharmacakṣur utpannam.",
    "S10samyu_wu:3_66_0": "atha dīrghanakhaḥ parivrājako dṛṣṭadharmā prāptadharmā viditadharmā paryavagāḍhadharmā tīrṇakāṃkṣas tīrṇavicikitso 'parapratyayo",
    "S10samyu_wu:3_66_1": "'nanyaneyaḥ śāstuḥ śāsane dharmeṣu vaiśāradyaprāpta utthāyāsanād ekāṃsam uttarāsaṅgaṃ kṛtvā yena bhagavāṃs tenāñjaliṃ praṇamya",
    "S10samyu_wu:3_66_2": "bhagavantam idam avocat*.",
    "S10samyu_wu:3_67": "19. labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvam.",
    "S10samyu_wu:3_68": "careyam ahaṃ bhagavato 'ntike brahmacaryaṃ.",
    "S10samyu_wu:3_69": "labdhavāṃ dīrghanakhaḥ parivrājakaḥ svākhyāte dharmavinaye pravrajyām upasaṃpadaṃ bhikṣubhāvam.",
    "S10samyu_wu:3_70": "evaṃ pravrajitaḥ sa āyuṣmāṃ yasyārthe kulaputrāḥ keśaśmaśrūṇy avatārya kāṣāyāṇi vastrāṇy ācchādya samyag eva śraddhayāgārād anagārikāṃ pravrajanti.",
    "S10samyu_wu:3_71": "pūrvavad yāvad arhan babhūva suvimuktacittaḥ.",
    "S10samyu_wu:3_72": "......... api nu tava jānato .........",
    "S10samyu_wu:3_73": "......... yogaḥ śāriputreṇa ........",
    "S10samyu_wu:4_0": "Bl. 167V1-170V3: Śarabha SĀ(Hos3)",
    "S10samyu_wu:4_1": "1. // bhagavān rājagṛhe viharati veṇuvane kalandakanivāpe.",
    "S10samyu_wu:4_2": "tena khalu samayena tasmin rājagṛhe śarabho nāmaḥ parivrājakaḥ prativasati sumāgadhāyāḥ puṣkaraṇyās tīre.",
    "S10samyu_wu:4_3": "....... sa evaṃ pariṣadi vācaṃ bhāṣate.",
    "S10samyu_wu:4_4": "ājñāto me śramaṇānāṃ śākyaputrīyāṇāṃ dharmaḥ.",
    "S10samyu_wu:4_5": "ājñāyaivāhaṃ tasmād dharmavinayād apakrāntaḥ.",
    "S10samyu_wu:4_6": "2. atha saṃbahulā bhikṣavaḥ pūrvāhne nivāsya pātracīvaram ādāya rājagṛhaṃ piṇḍāya prāviśan.",
    "S10samyu_wu:4_7": "aśrauṣuḥ saṃbahulā bhikṣavo rājagṛhaṃ piṇḍāya carantaḥ.",
    "S10samyu_wu:4_8": "asmiṃ rājagṛhe śarabho nāmaḥ parivrājakaḥ prativasati.",
    "S10samyu_wu:4_9": "sa evaṃ pariṣadi vācaṃ bhāṣate.",
    "S10samyu_wu:4_10": "pūrvavat. śrutvā ca punar rājagṛhaṃ piṇḍāya caritvā kṛtabhaktakṛtyāḥ paścādbhaktapiṇḍapātaḥ pratikrāntāḥ pātracīvaraṃ pratiśamya pādau prakṣālya yena bhagavāṃs tenopajagmuḥ.",
    "S10samyu_wu:4_11": "upetya bhagavatpādau śirasā vanditvā ekānte nyaṣīdan.",
    "S10samyu_wu:4_12": "ekāṃtaniṣaṇṇāḥ saṃbahulā bhikṣavo bhagavantam idam avocan.",
    "S10samyu_wu:4_13": "3. iha vayaṃ bhadanta saṃbahulā bhikṣavaḥ pūrvāhṇe nivāsya pātracīvaram ādāya rājagṛhaṃ piṇḍāya prāviśāma.",
    "S10samyu_wu:4_14": "aśrauṣma vayaṃ saṃbahulā bhikṣavo rājagṛhaṃ piṇḍāya carantaḥ.",
    "S10samyu_wu:4_15": "asmiṃ rājagṛhe śarabho nāmaḥ parivrājakaḥ prativasati.",
    "S10samyu_wu:4_16": "sa evaṃ pariṣadi vācaṃ bhāṣate.",
    "S10samyu_wu:4_17": "pūrvavat. sādhu bhagavān yena sumāgadhāyāḥ puṣkaraṇyās tīraṃ tenopasaṃkrameta anukampām upādāya.",
    "S10samyu_wu:4_18": "adhivāsayati bhagavān saṃbahulānāṃ bhikṣūṇāṃ tūṣṇīṃbhavena.",
    "S10samyu_wu:4_19": "4. atha bhagavān sāyāhne pratisaṃlayanād vyutthāya yena śarabhaḥ parivrājakaḥ sumāgadhāyāḥ puṣkaraṇyās tīre tenopajagāma.",
    "S10samyu_wu:4_20": "adrākṣīc charabhaḥ parivrājako bhagavantaṃ dūrata eva.",
    "S10samyu_wu:4_21": "dṛṣṭvā ca punar bhagavato 'rthāyāsanaṃ prajñapayaty evaṃ cāha.",
    "S10samyu_wu:4_22": "niṣīdatāṃ bhagavān prajñapta evāsane.",
    "S10samyu_wu:4_23": "nyaṣīdad bhagavān prajñapta evāsane.",
    "S10samyu_wu:4_24": "niṣadya bhagavāṃ śarabhaṃ parivrājakam idam avocat.",
    "S10samyu_wu:4_25": "5. satyaṃ khalu tvaṃ śarabha, evaṃ vadasi. ājñāto me śramaṇānāṃ śākyaputrīyāṇāṃ dharmaḥ.",
    "S10samyu_wu:4_26": "ājñāyaivāhaṃ tasmād dharmavinayād apakrānta.",
    "S10samyu_wu:4_27": "6. evam uktaḥ śarabhaḥ parivrājakaḥ tūṣṇīm evābhūt.",
    "S10samyu_wu:4_28": "........ tvaṃ śarabha kim asi tūṣṇīṃ. sacet te paripūrṇaṃ bhaviṣyati vayam anumodayiṣyāmaḥ.",
    "S10samyu_wu:4_29": "sacet te aparipūrṇaṃ bhaviṣyati vayaṃ te paripūrṇayiṣyāmaḥ.",
    "S10samyu_wu:4_30": "apīdānīṃ śarabhaḥ parivrājako .",
    "S10samyu_wu:4_31": ".... tūṣṇīm evābhūt. dvir api trir api śarabhaḥ parivrājakaḥ tūṣṇīm evābhūt.",
    "S10samyu_wu:4_32": "7. atha śarabhasya parivrājakasya svakāḥ sabrahmacāriṇaḥ śarabhaṃ parivrājakam idam avocan.",
    "S10samyu_wu:4_33": "yad eva tvaṃ śramaṇaṃ gautamam upasaṃkramyeyaiva tad eva te śramaṇaḥ gautama upasaṃkramyaivaṃ vadati vyākuru vyākuru .",
    "S10samyu_wu:4_34": ".. sacet te paripūrṇaṃ bhaviṣyati vayam anumodayiṣyāmaḥ sacet te aparipūrṇaṃ bhaviṣyati vayaṃ te paripūrṇayiṣyāmaḥ.",
    "S10samyu_wu:4_35": "tvaṃ śarabha kim asi tūṣṇīṃ. ... apīdānīṃ śarabhaḥ parivrājako .",
    "S10samyu_wu:4_36": ".. tūṣṇīm evābhūd dvir api trir api śarabhaḥ parivrājakaḥ tūṣṇīm evābhūt.",
    "S10samyu_wu:4_37": "8. atha bhagavān śarabhaṃ parivrājakam idam avocat.",
    "S10samyu_wu:4_38": "yo me saced evaṃ vadet, na śramaṇasya gautamasya tathāgataḥ samyaksaṃbuddhas.",
    "S10samyu_wu:4_39": "tam ahaṃ sādhu ca suṣṭhu ca samanuyuñjyāṃ samanugāhyāṃ.",
    "S10samyu_wu:4_40": "tasya sādhu ca suṣṭhu ca samanuyuñjyamānasya samanugāhyamānasya,",
    "S10samyu_wu:4_41": "anyenānyaṃ pratisareta bahirdhā .",
    "S10samyu_wu:4_42": ".. kopaṃ ca doṣaṃ cāpratyayaṃ ca prāduṣkuryāt.",
    "S10samyu_wu:4_43": "... tūṣṇīṃbhūto vā syān madgubhūtaḥ srastaskandhaḥ,",
    "S10samyu_wu:4_44": "adhomukho niṣpratibhānaḥ pradhyānaparamaḥ tadyathā tvam etarhi śarabha.",
    "S10samyu_wu:4_45": "9. yo me saced evaṃ vadet* na śramaṇasya gautamasya dharmavinayaḥ,",
    "S10samyu_wu:4_46": "tam ahaṃ sādhu ca suṣṭhu ca samanuyuñjyāṃ samanugāhyāṃ.",
    "S10samyu_wu:4_47": "pūrvavad yāvat tadyathā tvam etarhi śarabha.",
    "S10samyu_wu:4_48": "yo me saced evaṃ vadet, na śramaṇasya gautamasya śrāvakaḥ supratipannaḥ,",
    "S10samyu_wu:4_49": "tam ahaṃ sādhu ca suṣṭḥu ca samanuyuñjyāṃ samanugāhyāṃ pūrvavat* yāvat tadyathā tvam etarhi śarabha.",
    "S10samyu_wu:4_50": "10. atha bhagavān sumāgadhāyāḥ puṣkaraṇyās tīre pariṣadi samyaksiṃhanādaṃ naditvā utthāyāsanāt prakrāntaḥ.",
    "S10samyu_wu:4_51": "11. atha śarabhasya parivrājakasya svakāḥ sabrahmacāriṇaḥ śarabhaṃ parivrājakam idam avocan*.",
    "S10samyu_wu:4_52": "tadyathā śarabha. ṛṣabhaś chinnaviṣāṇaḥ śūnyāyāṃ gośālāyāṃ mahānādaṃ naditavyaṃ manyeta,",
    "S10samyu_wu:4_53": "evam eva tvam anyatra śramaṇād gautamāt pariṣadi siṃhanādaṃ naditavyaṃ manyase.",
    "S10samyu_wu:4_54": "tadyathā śarabha bhaḍḍalikā puṃrutakaṃ raviṣyāmīti bhaḍḍalikārutakam eva ravati.",
    "S10samyu_wu:4_55": "... na bhaḍḍalikāvad asi .. tvam anyatra śramaṇād gautamāt pariṣadi siṃhanādaṃ naditavyaṃ manyase.",
    "S10samyu_wu:4_56": "tadyathā śarabha śṛgālo bheraṇḍākāravitakaṃ v.",
    "S10samyu_wu:4_57": "raviṣyāmīti śṛgālaravitakaṃ ravati.",
    "S10samyu_wu:4_58": "evam eva tvam anyatra śramaṇād gautamāt pariśadi siṃhanādaṃ manyase.",
    "S10samyu_wu:4_59": "12. atha śarabhasya parivrājakasya svakāḥ sabrahmacāriṇaḥ .",
    "S10samyu_wu:5_0": "Bl. 170V3-172V2: Pīṭha SĀ(Hos3)",
    "S10samyu_wu:5_1": "1. // bhagavān rājagṛhe viharati veṇuvane kalandakanivāpe.",
    "S10samyu_wu:5_2": "tena khalu samayena tasmin rājagṛhe pīṭho nāmaḥ parivrājakaḥ prativasati sumāgadhāyāḥ puṣkariṇyās –hier immer puṣkaraṇyās erg.",
    "S10samyu_wu:5_3": "– tīre. sa evaṃ pariṣadi vācaṃ bhāṣate.",
    "S10samyu_wu:5_4": "... yo me sacet tāṃ gāthāṃ gītam anugāsyati tasyāham antike brahmacaryaṃ cariṣyāmīti.",
    "S10samyu_wu:5_5": "2. atha saṃbahulā bhikṣavaḥ pūrvāhṇe nivāsya pātracīvaram ādāya rājagṛhaṃ piṇḍāya prāviśan.",
    "S10samyu_wu:5_6": "aśrauṣuḥ saṃbahulā bhikṣavo rājagṛhaṃ piṇḍāya carantaḥ,",
    "S10samyu_wu:5_7": "asmiṃ rājagṛhe sumāgadhāyāḥ puṣkaraṇyās tīre pīṭho nāmaḥ parivrājakaḥ prativasati.",
    "S10samyu_wu:5_8": "sa evaṃ pariṣadi vācaṃ bhāṣate.",
    "S10samyu_wu:5_9": "pūrvavat. ekānte nyaṣīdan. ekāntaniṣaṇṇāḥ saṃbahulā bhikṣavo bhagavantam idam avocan*",
    "S10samyu_wu:5_10": "3. iha vayaṃ bhadanta pūrvavat. adhivāsayati bhagavān saṃbahulānāṃ bhikṣūṇāṃ tūṣṇīṃbhavena.",
    "S10samyu_wu:5_11": "4. atha bhagavān sāyāhne pratisaṃlayanād vyutthāya yena pīṭhaḥ parivrājakaḥ sumāgadhāyāḥ puṣkaraṇyās tīre tenopajagāma.",
    "S10samyu_wu:5_12": "adrākṣīt pīṭhaḥ parivrājako bhagavantaṃ dūrata eva.",
    "S10samyu_wu:5_13": "dṛṣṭvā ca punar bhagavato 'rthāyāsanaṃ prajñapayaty evaṃ cāha.",
    "S10samyu_wu:5_14": "niṣīdatāṃ bhagavān prajñapta evāsane.",
    "S10samyu_wu:5_15": "nyaṣīdad bhagavān prajñapta evāsane.",
    "S10samyu_wu:5_16": "niṣadya bhagavāṃ pīṭhaṃ parivrājakam idam avocat.",
    "S10samyu_wu:5_17": "5. satyaṃ khalu tvaṃ pīṭha, evaṃ vadasi. ... yo me sacet tāṃ gāthāṃ gītam anugāsyati tasyāham antike brahmacaryaṃ cariṣyāmīti.",
    "S10samyu_wu:5_18": ".. ahaṃ tāṃ gāthāṃ gītam anugāsyāmi.",
    "S10samyu_wu:5_19": "6. atha pīṭhaḥ parivrājakāḥ pīṭhasyopari pīṭhaṃ ... tasyāṃ velāyāṃ gāthāṃ babhāṣe //",
    "S10samyu_wu:5_20": "... na viheṭhayet prāṇinaḥ / kāṃścid vi ....",
    "S10samyu_wu:5_21": "... duṣkṛtam* saṃvṛtas triṣu sthāneṣu ...",
    "S10samyu_wu:5_22": "7. atha bhagavāṃ cetasā pīṭhasya parivrājakasya cittam ājñāya tasyāṃ velāyāṃ gāthāṃ babhāṣe //",
    "S10samyu_wu:5_23": "ya + + + + + + + + + + + + + + + /",
    "S10samyu_wu:5_24": "+ + + + + + + + + + + + + + + + //",
    "S10samyu_wu:5_25": "... mā ca viheṭhaya prāṇinaḥ / kāṃ ...",
    "S10samyu_wu:5_26": "yasya kāyena vācā ca manasā nāsti duṣkṛtam*",
    "S10samyu_wu:5_27": "saṃvṛtas triṣu sthāneṣu + + + + + + + + //",
    "S10samyu_wu:5_28": "8. atha pīṭhasya parivrājakasya etad abhavad iti me śramaṇo gautamaś cetasā cittam ājānāti.",
    "S10samyu_wu:5_29": "... yena bhagavāṃs tenāñjaliṃ praṇamya bhagavantam idam avocat.",
    "S10samyu_wu:5_30": "9. labheyāhaṃ bho gautama svākhyāte dharmavinaye pravrajyām upasaṃpadaṃ bhikṣubhāvam.",
    "S10samyu_wu:5_31": "labdhavāṃ te svākhyāte dharmavinaye pravrajyām upasaṃpadaṃ bhikṣubhāvam.",
    "S10samyu_wu:5_32": "evaṃ pravrajitaḥ sa pīṭhaḥ parivrājakaḥ yasyārthe kulaputrāḥ keśaśmaśrūṇy avatārya kāṣāyāṇi vastrāṇy ācchādya samyag eva śraddhayāgārād anagārikāṃ pravrajanti.",
    "S10samyu_wu:5_33": "pūrvavad yāvad arhan babhūva suvimuktacittaḥ.",
    "S10samyu_wu:6_0": "Bl. 172V2-173R5: Brāhmaṇasatyāni SĀ(Hos3)",
    "S10samyu_wu:6_1": "1. // bhagavān rājagṛhe viharati veṇuvane kalandakanivāpe.",
    "S10samyu_wu:6_2": "atha saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās tīre sanniṣaṇṇānāṃ sannipatitānām ayaṃ evaṃrūpo 'bhūd antarākathāsamudāhāra ity api brāhmaṇasatyāni.",
    "S10samyu_wu:6_3_0": "2. aśrauṣīd bhagavāṃs teṣāṃ saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās tīre sanniṣaṇṇānāṃ sannipatitānām",
    "S10samyu_wu:6_3_1": "ayam evaṃrūpo 'bhūd antarākathāsamudāhāro divāvihāropagato divyena śrotreṇa viśuddhenātikrāntamānuṣeṇa.",
    "S10samyu_wu:6_4": "śrutvā ca punar yena sumāgadhāyāḥ puṣkariṇyās tīraṃ tenopajagāma.",
    "S10samyu_wu:6_5": "3. adrākṣuḥ saṃbahulā brāhmaṇaparivrājakā bhagavantaṃ dūrata eva.",
    "S10samyu_wu:6_6": "dṛṣṭvā ca punar bhagavato 'rthāyāsanaṃ prajñapayanty evaṃ cāhur.",
    "S10samyu_wu:6_7": "niṣīdataṃ bhagavān prajñapta evāsane.",
    "S10samyu_wu:6_8": "nyaṣīdad bhagavān prajñapta evāsane.",
    "S10samyu_wu:6_9": "niṣadya bhagavān saṃbahulān brāhmaṇaparivrājakān idam avocat.",
    "S10samyu_wu:6_10": "4. kā nu yuṣmākaṃ saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās tīre sanniṣannānāṃ sannipatitānām antarākathā viprakṛtā.",
    "S10samyu_wu:6_11": "kayā cātha kathayaitarhi sanniṣaṇṇāḥ sannipatitāḥ.",
    "S10samyu_wu:6_12_0": "ihāsmākaṃ bho gautama saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās tīre sanniṣaṇṇānāṃ sannipatitānām ayam",
    "S10samyu_wu:6_12_1": "evaṃrūpo 'bhūd antarākathāsamudāhāra ity api brāhmaṇasatyāni.",
    "S10samyu_wu:6_13": "ity api brāhmaṇasatyāni. iyam asmākaṃ bho gautama saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās tīre sanniṣaṇṇānāṃ sannipatitānām antarākathā viprakṛtā.",
    "S10samyu_wu:6_14": "tayā ca bho gautama kathayaitarhi sanniṣaṇṇāḥ saṃnipatitāḥ",
    "S10samyu_wu:6_15": "5. trīṇi imāni brāhmaṇasatyāni. yāni mayā svayam abhijñāya sākṣīkṛtvopasaṃpadya praveditāni.",
    "S10samyu_wu:6_16": "6. brāhmaṇā evam āhuḥ. sarve prāṇino 'vadhā iti vadamānā brāhmaṇāḥ satyam āhur na mṛśā.",
    "S10samyu_wu:6_17": "śreyāṃsaḥ sma iti manyante sadṛśā sma iti manyante hīnā sma iti manyante yad atra satyaṃ tad anabhiniveśya sarvaloke maitrāsahagatena cittena viharanti.",
    "S10samyu_wu:6_18": "idaṃ prathamaṃ brāhmaṇasatyaṃ yan mayā svayam abhijñāya sākṣīkṛtvopasaṃpadya praveditaṃ.",
    "S10samyu_wu:6_19": "7. brāhmaṇā evam āhuḥ. yat kiṃcit samudayadharmaṃ sarvaṃ nirodhadharmakam iti vadamānā brāhmaṇāḥ satyam āhur na mṛśā.",
    "S10samyu_wu:6_20": "pūrvavad yāvad iti yad atra satyaṃ tad anabhiniviśya sarvaloke udayavyayānudarśino viharaṃti.",
    "S10samyu_wu:6_21": "idaṃ dvitīyaṃ brāhmaṇasatyaṃ yan mayā svayam abhijñāya sākṣīkṛtvopasaṃpadya praveditaṃ.",
    "S10samyu_wu:6_22": "8. brāhmaṇā evam āhur. na mama kvacana kaścana kiñcanam asti nāsya kvacana kaścana kiñcanam astīti vadamānā brāhmaṇāḥ satyam āhur na mṛśā.",
    "S10samyu_wu:6_23": "pūrvavad yāvad iti yad atra satyaṃ tad anabhiniviśya sarvaloke amamāyanto viharaṃti.",
    "S10samyu_wu:6_24": "idaṃ tritīyaṃ brāhmaṇasatyaṃ yan mayā svayam abhijñāya sākṣīkṛtvopasaṃpadya praveditaṃ."
}