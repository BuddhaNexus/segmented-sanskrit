{
  "GK20bhasdutu:0": "Stage director",
  "GK20bhasdutu:1": "Chamberlain:",
  "GK20bhasdutu:2": "Badarayana, a servant of Duryodhana",
  "GK20bhasdutu:3": "Duryodhana: eldest son of Dhrtarastra",
  "GK20bhasdutu:4": "Vasudeva: Krsna, incarnation of Visnu",
  "GK20bhasdutu:5": "Sudarsana: Vasudeva's discus",
  "GK20bhasdutu:6": "Dhrtarastra: king of Hastinapura",
  "GK20bhasdutu:7": "dūtavākyam|",
  "GK20bhasdutu:8": "nāndyante tataḥ praviśati sūtradhāraḥ|",
  "GK20bhasdutu:9": "sūtradhāraḥ",
  "GK20bhasdutu:10": "pādaḥ pāyādupendrasya sarvalokotsavaḥ sa vaḥ|",
  "GK20bhasdutu:11": "vyāviddho namuciryena tanutāmranakhena khe|| 1||",
  "GK20bhasdutu:12": "evamāryamiśrān vijñāpayāmi| aye kiṃ nu khalu mayi vijñāpanavyagre śabda iva",
  "GK20bhasdutu:13": "śrūyate| aṅga",
  "GK20bhasdutu:14": "paśyāmi|",
  "GK20bhasdutu:15": "nepathye|",
  "GK20bhasdutu:16": "bho bhoḥ pratihārādhikṛtāḥ mahārājo duryodhanaḥ samājñāpayati|",
  "GK20bhasdutu:17": "sūtradhāraḥ",
  "GK20bhasdutu:18": "bhavatu vijñātam|",
  "GK20bhasdutu:19": "utpanne dhārtarāṣṭrāṇāṃ virodhe pāṇḍavaiḥ saha|",
  "GK20bhasdutu:20": "mantraśālāṃ racayati bhṛtyo duryodhanājñayā|| 2||",
  "GK20bhasdutu:21": "niṣkrāntaḥ| sthāpanā| tataḥ praviśati kāñcukīyaḥ| kāñcukīyaḥ",
  "GK20bhasdutu:22": "bho bhoḥ pratihārādhikṛtāḥ mahārājo duryodhanaḥ samājñāpayati| adya",
  "GK20bhasdutu:23": "sarvapārthivaiḥ saha",
  "GK20bhasdutu:24": "mantrayitumicchāmi| tadāhūyantāṃ sarve rājāna iti|parikramyāvalokya|aye ayaṃ",
  "GK20bhasdutu:25": "mahārājo",
  "GK20bhasdutu:26": "duryodhana ita evābhivartate| ya eṣaḥ",
  "GK20bhasdutu:27": "śyāmo yuvā sitadukūlakṛtottarīyaḥ sacchattracāmaravaro racitāṅgarāgaḥ|",
  "GK20bhasdutu:28": "śrīmānvibhūṣaṇamaṇidyutirañjitāṅgo nakṣatramadhya iva parvagataḥ śaśāṅkaḥ|| 3||",
  "GK20bhasdutu:29": "tataḥ praviśati yathānirdiṣṭo duryodhanaḥ| duryodhanaḥ uddhūtaroṣamiva me",
  "GK20bhasdutu:30": "hṛdayaṃ saharṣaṃ prāptaṃ",
  "GK20bhasdutu:31": "raṇotsavamimaṃ sahasā vicintya| icchāmi pāṇḍavabale varavāraṇānā-",
  "GK20bhasdutu:32": "mutkṛttadantamusalāni",
  "GK20bhasdutu:33": "mukhāni kartum|| 4|| kāñcukīyaḥ",
  "GK20bhasdutu:34": "jayatu mahārājaḥ| mahārājaśāsanātsamānītaṃ sarvarājamaṇḍalam|",
  "GK20bhasdutu:35": "duryodhanaḥ",
  "GK20bhasdutu:36": "samyakkṛtam| praviśa tvamavarodhanam|",
  "GK20bhasdutu:37": "kāñcukīyaḥ",
  "GK20bhasdutu:38": "yadājñāpayati mahārājaḥ|",
  "GK20bhasdutu:39": "niṣkrāntaḥ| duryodhanaḥ",
  "GK20bhasdutu:40": "āryau vaikarṇavarṣadevau ucyatām| asti mamaikādaśākṣauhiṇībalasamudayaḥ| asya",
  "GK20bhasdutu:41": "kaḥ",
  "GK20bhasdutu:42": "senāpatirbhavitumarhatīti| kimāhaturbhavantau| mahānkhalvayamarthaḥ|",
  "GK20bhasdutu:43": "mantrayitvā vaktavyamiti|",
  "GK20bhasdutu:44": "sadṛśametat| tadāgamyatāṃ mantraśālāmeva praviśāmaḥ|",
  "GK20bhasdutu:45": "ācārya abhivādaye| praviśatu bhavānmantraśālām| pitāmaha abhivādaye| praviśatu",
  "GK20bhasdutu:46": "bhavānmantraśālām| mātula abhivādaye| praviśatu bhavānmantraśālām| āryau",
  "GK20bhasdutu:47": "vaikarṇavarṣadevau praviśatāṃ bhavantau| bho bhoḥ sarvakṣatriyāḥ svairaṃ",
  "GK20bhasdutu:48": "praviśantu bhavantaḥ|",
  "GK20bhasdutu:49": "vayasya karṇa praviśāvastāvat|",
  "GK20bhasdutu:50": "praviśya|ācārya etatkūrmāsanam| āsyatām| pitāmaha etatsiṃhāsanam| āsyatām| mātula",
  "GK20bhasdutu:51": "etaccarmāsanam| āsyatām| āryau vaikarṇavarṣadevau āsātāṃ bhavantau| bho bhoḥ",
  "GK20bhasdutu:52": "sarvakṣatriyāḥ",
  "GK20bhasdutu:53": "svairamāsatāṃ bhavantaḥ| kimiti kimiti| mahārājo nāsta iti| aho sevādharmaḥ|",
  "GK20bhasdutu:54": "nanvayamahamāse|",
  "GK20bhasdutu:55": "vayasya karṇa tvamapyāssva|",
  "GK20bhasdutu:56": "upaviśya|āryau vaikarṇavarṣadevau ucyatām| asti",
  "GK20bhasdutu:57": "mamaikādaśākṣauhiṇībalasamudayaḥ| asya kaḥ",
  "GK20bhasdutu:58": "senāpatirbhavitumarhatīti|",
  "GK20bhasdutu:59": "kimāhaturbhavantau| atrabhavāngāndhārarājo vakṣyatīti| bhavatu",
  "GK20bhasdutu:60": "mātulenābhidhīyatām|",
  "GK20bhasdutu:61": "kimāha mātulaḥ| atrabhavati gāṅgeye sthite ko.anyaḥ senāpatirbhavitumarhatīti|",
  "GK20bhasdutu:62": "samyagāha mātulaḥ|",
  "GK20bhasdutu:63": "bhavatu bhavatu pitāmaha eva bhavatu| vayamapyetadabhilaṣāmaḥ|",
  "GK20bhasdutu:64": "senāninādapaṭahasvanaśaṅkhanādai- ścaṇḍānilāhatamahodadhinādakalpaiḥ|",
  "GK20bhasdutu:65": "gāṅgeyamūrdhni",
  "GK20bhasdutu:66": "patitairabhiṣekatoyaiḥ sārdhaṃ patantu hṛdayāni narādhipānām|| 5|| praviśya|",
  "GK20bhasdutu:67": "kāñcukīyaḥ",
  "GK20bhasdutu:68": "jayatu mahārājaḥ| eṣa khalu pāṇḍavaskandhāvārāddautyenāgataḥ puruṣottamo",
  "GK20bhasdutu:69": "nārāyaṇaḥ|",
  "GK20bhasdutu:70": "duryodhanaḥ",
  "GK20bhasdutu:71": "mā tāvat| bho bādarāyaṇa kiṃ kiṃ kaṃsabhṛtyo dāmodarastava puruṣottamaḥ| sa",
  "GK20bhasdutu:72": "gopālakastava",
  "GK20bhasdutu:73": "puruṣottamaḥ| bārhadrathāpahṛtaviṣayakīrtibhogastava puruṣottamaḥ| aho",
  "GK20bhasdutu:74": "pārthivāsannamāśritya",
  "GK20bhasdutu:75": "bhṛtyajanasya samudācāraḥ| sagarvaṃ khalvasya vacanam| ā apadhvaṃsa|",
  "GK20bhasdutu:76": "kāñcukīyaḥ",
  "GK20bhasdutu:77": "prasīdatu mahārājaḥ| saṃbhrameṇa samudācāro vismṛtaḥ|pādayoḥ patati|",
  "GK20bhasdutu:78": "duryodhanaḥ",
  "GK20bhasdutu:79": "saṃbhrama iti| ā manuṣyāṇāmastyeva saṃbhramaḥ| uttiṣṭhotiṣṭha|",
  "GK20bhasdutu:80": "kāñcukīyaḥ",
  "GK20bhasdutu:81": "anugṛhīto.asmi|",
  "GK20bhasdutu:82": "duryodhanaḥ",
  "GK20bhasdutu:83": "idānīṃ prasanno.asmi| ka eṣa dūtaḥ prāptaḥ|",
  "GK20bhasdutu:84": "kāñcukīyaḥ",
  "GK20bhasdutu:85": "dūtaḥ prāptaḥ keśavaḥ|",
  "GK20bhasdutu:86": "duryodhanaḥ",
  "GK20bhasdutu:87": "keśava iti| evameṣṭavyam| ayameva samudācāraḥ| bho bho rājānaḥ dautyenāgatasya",
  "GK20bhasdutu:88": "keśavasya kiṃ",
  "GK20bhasdutu:89": "yuktam|",
  "GK20bhasdutu:90": "kimāhurbhavantaḥ| arghyapradānena pūjayitavyaḥ keśava iti| na me rocate|",
  "GK20bhasdutu:91": "grahaṇamasyātra hitaṃ",
  "GK20bhasdutu:92": "paśyāmi|",
  "GK20bhasdutu:93": "grahaṇamupagate tu vāsubhadre hṛtanayanā iva pāṇḍavā bhaveyuḥ| gatimatirahiteṣu",
  "GK20bhasdutu:94": "pāṇḍaveṣu",
  "GK20bhasdutu:95": "kṣitirakhilāpi bhavenmamāsapatnā|| 6||",
  "GK20bhasdutu:96": "api ca yo.atra keśavasya pratyutthāsyati sa mayā dvādaśasuvarṇabhāreṇa daṇḍyaḥ|",
  "GK20bhasdutu:97": "tadapramattā",
  "GK20bhasdutu:98": "bhavantu bhavantaḥ|ātmagatam|ko nu khalvidānīṃ mamāpratyutthānasyopāyaḥ| hanta",
  "GK20bhasdutu:99": "dṛṣṭa",
  "GK20bhasdutu:100": "upāyaḥ|prakāśam|bādarāyaṇa ānīyatāṃ sa citrapaṭo nanu yatra",
  "GK20bhasdutu:101": "draupadīkeśāmbarāvakarṣaṇamālikhitam|ātmagatam|tasmindṛṣṭivinyāsaṃ",
  "GK20bhasdutu:102": "kurvannotthāsyāmi",
  "GK20bhasdutu:103": "keśavasya|",
  "GK20bhasdutu:104": "kāñcukīyaḥ",
  "GK20bhasdutu:105": "yadājñāpayati mahārājaḥ|niṣkramya praviśya|jayatu mahārājaḥ| ayaṃ sa citrapaṭaḥ|",
  "GK20bhasdutu:106": "duryodhanaḥ",
  "GK20bhasdutu:107": "mamāgrataḥ prasāraya|",
  "GK20bhasdutu:108": "kāñcukīyaḥ",
  "GK20bhasdutu:109": "yadājñāpayati mahārājaḥ|prasārayati|",
  "GK20bhasdutu:110": "duryodhanaḥ",
  "GK20bhasdutu:111": "aho darśanīyo.ayaṃ citrapaṭaḥ| eṣa duḥśāsano draupadīṃ keśahaste gṛhītavān| eṣā",
  "GK20bhasdutu:112": "khalu",
  "GK20bhasdutu:113": "draupadī|",
  "GK20bhasdutu:114": "duḥśāsanaparāmṛṣṭā saṃbhramotphullalocanā| rāhuvaktrāntaragatā candralekheva",
  "GK20bhasdutu:115": "śobhate|| 7||",
  "GK20bhasdutu:116": "eṣa durātmā bhīmaḥ sarvarājasamakṣamavamānitāṃ draupadīṃ dṛṣṭvā",
  "GK20bhasdutu:117": "pravṛddhāmarṣaḥ",
  "GK20bhasdutu:118": "sabhāstambhaṃ tulayati| eṣa yudhiṣṭhiraḥ",
  "GK20bhasdutu:119": "satyadharmaghṛṇāyukto dyūtavibhraṣṭacetanaḥ| karotyapāṅgavikṣepaiḥ śāntāmarṣaṃ",
  "GK20bhasdutu:120": "vṛkodaram|| 8||",
  "GK20bhasdutu:121": "eṣa idānīmarjunaḥ|",
  "GK20bhasdutu:122": "roṣākulākṣaḥ sphuritādharoṣṭhastṛṇāya matvā ripumaṇḍalaṃ tat| utsādayiṣyanniva",
  "GK20bhasdutu:123": "sarvarājñaḥ",
  "GK20bhasdutu:124": "śanaiḥ samākarṣati gāṇḍivajyām|| 9||",
  "GK20bhasdutu:125": "eṣa yudhiṣṭhiro.arjunaṃ nivārayati| etau nakulasahadevau",
  "GK20bhasdutu:126": "kṛtaparikarabandhau carmanistriṃśahastau paruṣitamukharāgau",
  "GK20bhasdutu:127": "spaṣṭadaṣṭādharoṣṭhau|",
  "GK20bhasdutu:128": "vigatamaraṇaśaṅkau satvaraṃ bhrātaraṃ me harimiva mṛgapotau tejasābhiprayātau||",
  "GK20bhasdutu:129": "10||",
  "GK20bhasdutu:130": "eṣa yudhiṣṭhiraḥ kumārāvupetya nivārayati|",
  "GK20bhasdutu:131": "nīco.ahameva viparītamatiḥ kathaṃ vā roṣaṃ parityajatamadya nayānayajñau|",
  "GK20bhasdutu:132": "dyūtādhikāramavamānamamṛṣyamāṇāḥ sattvādhikeṣu vacanīyaparākramāḥ syuḥ|| 11||",
  "GK20bhasdutu:133": "iti| eṣa gāndhārarājaḥ",
  "GK20bhasdutu:134": "akṣānkṣipansa kitavaḥ prahasansagarvaṃ saṃkocayanniva mudaṃ dviṣatāṃ",
  "GK20bhasdutu:135": "svakīrtyā| svairāsano",
  "GK20bhasdutu:136": "drupadarājasutāṃ rudantīṃ kākṣeṇa paśyati likhatyapi gāṃ nayajñaḥ|| 12||",
  "GK20bhasdutu:137": "etāvācāryapitāmahau tāṃ dṛṣṭvā lajjāyamānau paṭāntāntarhitamukhau sthitau| aho",
  "GK20bhasdutu:138": "asya",
  "GK20bhasdutu:139": "varṇāḍhyatā| aho bhāvopapannatā| aho yuktalekhatā| suvyaktamālikhito.ayaṃ",
  "GK20bhasdutu:140": "citrapaṭaḥ|",
  "GK20bhasdutu:141": "prīto.asmi| ko.atra|",
  "GK20bhasdutu:142": "kāñcukīyaḥ",
  "GK20bhasdutu:143": "jayatu mahārājaḥ|",
  "GK20bhasdutu:144": "duryodhanaḥ",
  "GK20bhasdutu:145": "bādarāyaṇa ānīyatāṃ sa vihagavāhanamātravismito dūtaḥ|",
  "GK20bhasdutu:146": "kāñcukīyaḥ",
  "GK20bhasdutu:147": "yadājñāpayati mahārājaḥ|",
  "GK20bhasdutu:148": "niṣkrāntaḥ| duryodhanaḥ",
  "GK20bhasdutu:149": "vayasya karṇa",
  "GK20bhasdutu:150": "prāptaḥ kilādya vacanādiha pāṇḍavānāṃ dautyena bhṛtya iva kṛṣṇamatiḥ sa kṛṣṇaḥ|",
  "GK20bhasdutu:151": "śrotuṃ",
  "GK20bhasdutu:152": "sakhe tvamapi sajjaya karṇa karṇau nārīmṛdūni vacanāni yudhiṣṭhirasya|| 13|| tataḥ",
  "GK20bhasdutu:153": "praviśati",
  "GK20bhasdutu:154": "vāsudevaḥ kāñcukīyaśca| vāsudevaḥ",
  "GK20bhasdutu:155": "adya khalu dharmarājavacanāddhanaṃjayākṛtrimamitratayā",
  "GK20bhasdutu:156": "cāhavadarpamanuktagrāhiṇaṃ",
  "GK20bhasdutu:157": "suyodhanaṃ prati mayāpyanucitadautyasamayo.anuṣṭhitaḥ| atha ca",
  "GK20bhasdutu:158": "kṛṣṇāparābhavabhuvā ripuvāhinībha- kumbhasthalīdalanatīkṣṇagadādharasya|",
  "GK20bhasdutu:159": "bhīmasya",
  "GK20bhasdutu:160": "kopaśikhinā yudhi pārthapattri- caṇḍānilaiśca kuruvaṃśavanaṃ vinaṣṭam|| 14||",
  "GK20bhasdutu:161": "idaṃ suyodhanaśibiram| iha hi",
  "GK20bhasdutu:162": "āvāsāḥ pārthivānāṃ surapurasadṛśāḥ svacchandavihitā vistīrṇāḥ śastraśālā",
  "GK20bhasdutu:163": "bahuvidhakaraṇaiḥ śastrairupacitāḥ| heṣante mandurāsthāsturagavaraghaṭā bṛṃhanti",
  "GK20bhasdutu:164": "kariṇa",
  "GK20bhasdutu:165": "aiśvaryaṃ sphītametatsvajanaparibhavādāsannavilayam|| 15||",
  "GK20bhasdutu:166": "bhoḥ",
  "GK20bhasdutu:167": "duṣṭavādī guṇadveṣī śaṭhaḥ svajananirdayaḥ| suyodhano hi māṃ dṛṣṭvā naiva",
  "GK20bhasdutu:168": "kāryaṃ kariṣyati||",
  "GK20bhasdutu:169": "16||",
  "GK20bhasdutu:170": "bho bādarāyaṇa kiṃ praveṣṭavyam|",
  "GK20bhasdutu:171": "kāñcukīyaḥ",
  "GK20bhasdutu:172": "atha kimatha kim| praveṣṭumarhati padmanābhaḥ|",
  "GK20bhasdutu:173": "vāsudevaḥ",
  "GK20bhasdutu:174": "praviśya| kathaṃ kathaṃ māṃ dṛṣṭvā saṃbhrāntāḥ sarvakṣatriyāḥ| alamalaṃ",
  "GK20bhasdutu:175": "saṃbhrameṇa|",
  "GK20bhasdutu:176": "svairamāsatāṃ bhavantaḥ|",
  "GK20bhasdutu:177": "duryodhanaḥ",
  "GK20bhasdutu:178": "kathaṃ kathaṃ keśavaṃ dṛṣṭvā saṃbhrāntāḥ sarvakṣatriyāḥ| alamalaṃ saṃbhrameṇa|",
  "GK20bhasdutu:179": "smaraṇīyaḥ pūrvamāśrāvito daṇḍaḥ| nanvahamājñaptā|",
  "GK20bhasdutu:180": "vāsudevaḥ",
  "GK20bhasdutu:181": "upagamya|bhoḥ suyodhana kimāsse|",
  "GK20bhasdutu:182": "duryodhanaḥ",
  "GK20bhasdutu:183": "āsanātpatitvātmagatam|suvyaktaṃ prāpta eva keśavaḥ|",
  "GK20bhasdutu:184": "utsāhena matiṃ kṛtvāpyāsīno.asmi samāhitaḥ| keśavasya prabhāvena",
  "GK20bhasdutu:185": "calito.asmyāsanādaham|| 17||",
  "GK20bhasdutu:186": "aho bahumāyo.ayaṃ dūtaḥ|prakāśam|bho dūta etadāsanamāsyatām|",
  "GK20bhasdutu:187": "vāsudevaḥ",
  "GK20bhasdutu:188": "ācārya āsyatāṃ| gāṅgeyapramukhā rājānaḥ svairamāsatāṃ bhavantaḥ|",
  "GK20bhasdutu:189": "vayamapyupaviśāmaḥ|upaviśya|aho darśanīyo.ayaṃ citrapaṭaḥ| mā tāvat|",
  "GK20bhasdutu:190": "draupadīkeśāmbarākarṣaṇamatrālikhitam| aho nu khalu",
  "GK20bhasdutu:191": "suyodhano.ayaṃ svajanāvamānaṃ parākramaṃ paśyati bāliśatvāt| ko nāma loke",
  "GK20bhasdutu:192": "svayamātmadoṣamudghāṭayennaṣṭaghṛṇaḥ sabhāsu|| 18||",
  "GK20bhasdutu:193": "āḥ apanīyatāmeṣa citrapaṭaḥ|",
  "GK20bhasdutu:194": "duryodhanaḥ",
  "GK20bhasdutu:195": "bādarāyaṇa apanīyatāṃ kila citrapaṭaḥ|",
  "GK20bhasdutu:196": "kāñcukīyaḥ",
  "GK20bhasdutu:197": "yadājñāpayati maharājaḥ|apanayati|",
  "GK20bhasdutu:198": "duryodhanaḥ",
  "GK20bhasdutu:199": "bho dūta",
  "GK20bhasdutu:200": "dharmātmajo vāyusutaśca bhīmo bhrātārjuno me tridaśendrasūnuḥ| yamau ca",
  "GK20bhasdutu:201": "tāvaśvisutau vinītau",
  "GK20bhasdutu:202": "sarve sabhṛtyāḥ kuśalopapannāḥ|| 19|| vāsudevaḥ",
  "GK20bhasdutu:203": "sadṛśametadgāndhārīputrasya| atha kimatha kim| kuśalinaḥ sarve| bhavato rājye",
  "GK20bhasdutu:204": "śarīre",
  "GK20bhasdutu:205": "bāhyābhyantare ca kuśalamanāmayaṃ ca pṛṣṭvā vijñāpayanti yudhiṣṭhirādayaḥ",
  "GK20bhasdutu:206": "pāṇḍavāḥ|",
  "GK20bhasdutu:207": "anubhūtaṃ mahadduḥkhaṃ saṃpūrṇaḥ samayaḥ sa ca| asmākamapi dharmyaṃ",
  "GK20bhasdutu:208": "yaddāyādyaṃ",
  "GK20bhasdutu:209": "tadvibhajyatām|| 20||",
  "GK20bhasdutu:210": "iti|",
  "GK20bhasdutu:211": "duryodhanaḥ",
  "GK20bhasdutu:212": "kathaṃ kathaṃ dāyādyamiti| bhoḥ",
  "GK20bhasdutu:213": "vane pitṛvyo mṛgayāprasaṃgataḥ kṛtāparādho muniśāpamāptavān| tadāprabhṛtyeva sa",
  "GK20bhasdutu:214": "dāraniḥspṛhaḥ parātmajānāṃ pitṛtāṃ kathaṃ vrajet|| 21|| vāsudevaḥ",
  "GK20bhasdutu:215": "purāvidaṃ bhavantaṃ pṛcchāmi|",
  "GK20bhasdutu:216": "vicitravīryo viṣayī vipattiṃ kṣayeṇa yātaḥ punarambikāyām| vyāsena jāto",
  "GK20bhasdutu:217": "dhṛtarāṣṭra eva labheta",
  "GK20bhasdutu:218": "rājyaṃ janakaḥ kathaṃ te|| 22||",
  "GK20bhasdutu:219": "mā mā bhavān|",
  "GK20bhasdutu:220": "evaṃ parasparavirodhavivardhanena śīghraṃ bhavetkurukulaṃ nṛpa nāmaśeṣam|",
  "GK20bhasdutu:221": "tatkartumarhati",
  "GK20bhasdutu:222": "bhavānapakṛtya roṣaṃ yattvāṃ yudhiṣṭhiramukhāḥ praṇayādbruvanti|| 23||",
  "GK20bhasdutu:223": "duryodhanaḥ",
  "GK20bhasdutu:224": "bho dūta na jānāti bhavānrājyavyavahāram|",
  "GK20bhasdutu:225": "rājyaṃ nāma nṛpātmajaiḥ sahṛdairjitvā ripūnbhujyate talloke na tu yācyate na tu",
  "GK20bhasdutu:226": "punardīnāya vā",
  "GK20bhasdutu:227": "dīyate| kāṅkṣā cennṛpatitvamāptumacirātkurvantu te sāhasaṃ svairaṃ vā praviśantu",
  "GK20bhasdutu:228": "śāntamatibhirjuṣṭaṃ śamāyāśramam|| 24|| vāsudevaḥ",
  "GK20bhasdutu:229": "bhoḥ suyodhana alaṃ bandhujane paruṣamabhidhātum|",
  "GK20bhasdutu:230": "puṇyasaṃcayaprāptāmadhigamya nṛpaśriyam| vañcayedyaḥ suhṛdbandhūnsa",
  "GK20bhasdutu:231": "bhavedviphalaśramaḥ|| 25|| duryodhanaḥ",
  "GK20bhasdutu:232": "bho dūta",
  "GK20bhasdutu:233": "syālaṃ tava gurorbhūpaṃ kaṃsaṃ na te dayā| kathamasmākamevaṃ syātteṣu",
  "GK20bhasdutu:234": "nityāpakāriṣu|| 26||",
  "GK20bhasdutu:235": "vāsudevaḥ",
  "GK20bhasdutu:236": "alaṃ tanmaddoṣato jñātum|",
  "GK20bhasdutu:237": "kṛtvā putraviyogārtāṃ bahuśo jananīṃ mama| vṛddhaṃ svapitaraṃ baddhvā hato.ayaṃ",
  "GK20bhasdutu:238": "mṛtyunā",
  "GK20bhasdutu:239": "svayam|| 27|| duryodhanaḥ",
  "GK20bhasdutu:240": "sarvathā vañcitastvayā kaṃsaḥ| alamātmastavena| na śauryametat| paśya|",
  "GK20bhasdutu:241": "jāmātṛnāśavyasanābhitapte roṣābhibhūte magadheśvare.atha| palāyamānasya",
  "GK20bhasdutu:242": "bhayāturasya",
  "GK20bhasdutu:243": "śauryaṃ tadetatkva gataṃ tavāsīt|| 28|| vāsudevaḥ",
  "GK20bhasdutu:244": "bhoḥ suyodhana deśakālāvasthāpekṣitaṃ khalu śauryaṃ nayānugāminām| iha",
  "GK20bhasdutu:245": "tiṣṭhatu",
  "GK20bhasdutu:246": "tāvadasmadgataḥ parihāsaḥ| svakāryamanuṣṭhīyatām|",
  "GK20bhasdutu:247": "kartavyo bhrātṛṣu sneho vismartavyā guṇetarāḥ| saṃbandho bandhubhiḥ",
  "GK20bhasdutu:248": "śreyānlokayorubhayorapi||",
  "GK20bhasdutu:249": "29|| duryodhanaḥ devātmajairmanuṣyāṇāṃ kathaṃ vā bandhutā bhavet|",
  "GK20bhasdutu:250": "piṣṭapeṣaṇametāvatparyāptaṃ chidyatāṃ kathā|| 30|| vāsudevaḥ",
  "GK20bhasdutu:251": "ātmagatam|",
  "GK20bhasdutu:252": "prasādyamānaḥ sāmnāyaṃ na svabhāvaṃ vimuñcati| hanta saṃkṣobhayāmyenaṃ",
  "GK20bhasdutu:253": "vacobhiḥ",
  "GK20bhasdutu:254": "paruṣākṣaraiḥ|| 31||",
  "GK20bhasdutu:255": "prakāśam|bhoḥ suyodhana kiṃ na jānīṣe.arjunasya balaparākramam|",
  "GK20bhasdutu:256": "duryodhanaḥ",
  "GK20bhasdutu:257": "na jāne|",
  "GK20bhasdutu:258": "vāsudevaḥ",
  "GK20bhasdutu:259": "bhoḥ śrūyatām|",
  "GK20bhasdutu:260": "kairātaṃ vapurāsthitaḥ paśupatiryuddhena saṃtoṣito vahneḥ khāṇḍavamaśnataḥ",
  "GK20bhasdutu:261": "sumahatī vṛṣṭiḥ",
  "GK20bhasdutu:262": "śaraiśchāditā| devendrārtikarā nivātakavacā nītāḥ kṣayaṃ līlayā nanvekena tadā",
  "GK20bhasdutu:263": "virāṭanagare",
  "GK20bhasdutu:264": "bhīṣmādayo nirjitāḥ|| 32||",
  "GK20bhasdutu:265": "api ca tavāpi pratyakṣamaparaṃ kathayāmi|",
  "GK20bhasdutu:266": "nanu tvaṃ citrasenena nīyamāno nabhastalam| vikrośanghoṣayātrāyāṃ phalgunenaiva",
  "GK20bhasdutu:267": "mokṣitaḥ|| 33||",
  "GK20bhasdutu:268": "kiṃ bahunā|",
  "GK20bhasdutu:269": "dātumarhasi madvākyādrājyārdhaṃ dhṛtarāṣṭraja| anyathā sāgarāntāṃ gāṃ hariṣyanti",
  "GK20bhasdutu:270": "hi",
  "GK20bhasdutu:271": "pāṇḍavāḥ|| 34|| duryodhanaḥ",
  "GK20bhasdutu:272": "kathaṃ kathaṃ| hariṣyanti hi pāṇḍavāḥ|",
  "GK20bhasdutu:273": "praharati yadi yuddhe māruto bhīmarūpī praharati yadi sākṣātpārtharūpeṇa śakraḥ|",
  "GK20bhasdutu:274": "paruṣavacanadakṣa tvadvacobhirna dāsye tṛṇamapi pitṛbhukte vīryagupte svarājye||",
  "GK20bhasdutu:275": "35|| vāsudevaḥ",
  "GK20bhasdutu:276": "bhoḥ kurukulakalaṅkabhūta ayaśolubdha vayaṃ kila tṛṇāntarābhibhāṣakāḥ|",
  "GK20bhasdutu:277": "duryodhanaḥ",
  "GK20bhasdutu:278": "bho gopālaka tṛṇānyabhibhāṣyo bhavān|",
  "GK20bhasdutu:279": "avadhyāṃ pramadāṃ hatvā hayaṃ govṛṣameva ca| mallānapi sunirlajjo vaktumicchasi",
  "GK20bhasdutu:280": "sādhubhiḥ||",
  "GK20bhasdutu:281": "36|| vāsudevaḥ",
  "GK20bhasdutu:282": "bhoḥ suyodhana nanu kṣipasi mām|",
  "GK20bhasdutu:283": "duryodhanaḥ",
  "GK20bhasdutu:284": "nanu satyamevaitat|",
  "GK20bhasdutu:285": "vāsudevaḥ",
  "GK20bhasdutu:286": "gacchāmi tāvat|",
  "GK20bhasdutu:287": "duryodhanaḥ",
  "GK20bhasdutu:288": "gaccha gaccha paśukhuroddhatareṇurūpitāṅgo vrajameva| viphalīkṛtaḥ kālaḥ|",
  "GK20bhasdutu:289": "vāsudevaḥ",
  "GK20bhasdutu:290": "evamastu| na vayamanuktasaṃdeśā gantumicchāmaḥ| tadākarṇyatāṃ yudhiṣṭhirasya",
  "GK20bhasdutu:291": "saṃdeśaḥ|",
  "GK20bhasdutu:292": "duryodhanaḥ",
  "GK20bhasdutu:293": "āḥ abhāṣyastvam|",
  "GK20bhasdutu:294": "ahamavadhṛtapāṇḍarātapatro dvijavarahastadhṛtāmbusiktamūrdhā|",
  "GK20bhasdutu:295": "avanatanṛpamaṇḍalānuyātraiḥ",
  "GK20bhasdutu:296": "saha kathayāmi bhavadvidhairna bhāṣe|| 37|| vāsudevaḥ",
  "GK20bhasdutu:297": "na vyāharati kila māṃ suyodhanaḥ| bhoḥ",
  "GK20bhasdutu:298": "śaṭha bāndhavaniḥsneha kāka kekara piṅgala|",
  "GK20bhasdutu:299": "tvadarthātkuruvaṃśo.ayamacirānnāśameṣyati|| 38||",
  "GK20bhasdutu:300": "bho bho rājānaḥ gacchāmastāvat|",
  "GK20bhasdutu:301": "duryodhanaḥ",
  "GK20bhasdutu:302": "kathaṃ yāsyati kila keśavaḥ| duḥśāsana durmarṣaṇa durmukha durbuddhe",
  "GK20bhasdutu:303": "duṣṭeśvara",
  "GK20bhasdutu:304": "dūtasamudācāramatikrāntaḥ keśavo badhyatām| kathamaśaktāḥ| duḥśāsana na",
  "GK20bhasdutu:305": "samarthaḥ",
  "GK20bhasdutu:306": "khalvasi|",
  "GK20bhasdutu:307": "karituraganihantā kaṃsahantā sa kṛṣṇaḥ paśupakulanivāsādānujīvyānabhijñaḥ|",
  "GK20bhasdutu:308": "hṛtabhujabalavīryaḥ pārthivānāṃ samakṣaṃ svavacanakṛtadoṣo badhyatāmeṣa",
  "GK20bhasdutu:309": "śīghram|| 39||",
  "GK20bhasdutu:310": "ayamaśaktaḥ| mātula badhyatāmayaṃ keśavaḥ| kathaṃ parāṅmukhaḥ patati| bhavatu|",
  "GK20bhasdutu:311": "ahameva",
  "GK20bhasdutu:312": "pāśairbadhnāmi|pāśamudyamyopasarpati|",
  "GK20bhasdutu:313": "vāsudevaḥ",
  "GK20bhasdutu:314": "kathaṃ baddhukāmo māṃ kila suyodhanaḥ| bhavatu| suyodhanasya sāmarthyaṃ",
  "GK20bhasdutu:315": "paśyāmi|viśvarūpamāsthitaḥ|",
  "GK20bhasdutu:316": "duryodhanaḥ",
  "GK20bhasdutu:317": "bho dūta",
  "GK20bhasdutu:318": "sṛjasi yadi samantāddevamāyāḥ svamāyāḥ praharasi yadi vā tvaṃ durnivāraiḥ",
  "GK20bhasdutu:319": "surāstraiḥ|",
  "GK20bhasdutu:320": "hayagajavṛṣabhāṇāṃ pātanājjātadarpo narapatigaṇamadhye badhyase tvaṃ mayādya||",
  "GK20bhasdutu:321": "40||",
  "GK20bhasdutu:322": "āḥ tiṣṭhedānīm| kathaṃ na dṛṣṭaḥ keśavaḥ| ayaṃ keśavaḥ| aho hrasvatvaṃ keśavasya|",
  "GK20bhasdutu:323": "āḥ",
  "GK20bhasdutu:324": "tiṣṭhedānīm| kathaṃ na dṛṣṭaḥ keśavaḥ| ayaṃ keśavaḥ| aho dīrghatvaṃ keśavasya|",
  "GK20bhasdutu:325": "kathaṃ na",
  "GK20bhasdutu:326": "dṛṣṭaḥ keśavaḥ| ayaṃ keśavaḥ| sarvatra mantraśālāyāṃ keśavā bhavanti| kimidānīṃ",
  "GK20bhasdutu:327": "kariṣye|",
  "GK20bhasdutu:328": "bhavatu dṛṣṭam| bho bho rājānaḥ ekenaikaḥ keśavo badhyatām| kathaṃ svayameva",
  "GK20bhasdutu:329": "pāśairbaddhāḥ",
  "GK20bhasdutu:330": "patanti rājānaḥ| sādhu bho jambhaka sādhu|",
  "GK20bhasdutu:331": "matkārmukodaraviniḥsṛtabāṇajālai- rviddhaṃ kṣaratkṣatajarañjitasarvagātram|",
  "GK20bhasdutu:332": "paśyantu",
  "GK20bhasdutu:333": "pāṇḍutanayāḥ śibiropanītaṃ tvāṃ bāṣparuddhanayanāḥ pariniśvasantaḥ|| 41||",
  "GK20bhasdutu:334": "niṣkrāntaḥ|",
  "GK20bhasdutu:335": "vāsudevaḥ",
  "GK20bhasdutu:336": "bhavatu pāṇḍavānāṃ kāryamahameva sādhayāmi| bhoḥ sudarśana itastāvat|",
  "GK20bhasdutu:337": "tataḥ praviśati sudarśanaḥ| sudarśanaḥ",
  "GK20bhasdutu:338": "eṣa bhoḥ|",
  "GK20bhasdutu:339": "śrutvā giraṃ bhagavato vipulaprasādā- nnirdhāvito.asmi parivāritatoyadaughaḥ|",
  "GK20bhasdutu:340": "kasminkhalu",
  "GK20bhasdutu:341": "prakupitaḥ kamalāyatākṣaḥ kasyādya mūrdhani mayā pravijṛmbhitavyam|| 42||",
  "GK20bhasdutu:342": "kva nu khalu bhagavānnārāyaṇaḥ|",
  "GK20bhasdutu:343": "avyaktādiracintyātmā lokasaṃrakṣaṇodyataḥ| eko.anekavapuḥ",
  "GK20bhasdutu:344": "śrīmāndviṣadbalaniṣūdanaḥ|| 43||",
  "GK20bhasdutu:345": "vilokya|aye ayaṃ bhagavānhastinapuradvāre dūtasamudācāreṇopasthitaḥ| kutaḥ",
  "GK20bhasdutu:346": "khalvāpaḥ kutaḥ",
  "GK20bhasdutu:347": "khalvāpaḥ| bhagavati ākāśagaṅge āpastāvat| hanta sravati|ācamyopasṛtya|jayatu",
  "GK20bhasdutu:348": "bhagavānnārāyaṇaḥ|praṇamati|",
  "GK20bhasdutu:349": "vāsudevaḥ",
  "GK20bhasdutu:350": "sudarśana apratihataparākramo bhava|",
  "GK20bhasdutu:351": "sudarśanaḥ",
  "GK20bhasdutu:352": "anugṛhīto.asmi|",
  "GK20bhasdutu:353": "vāsudevaḥ",
  "GK20bhasdutu:354": "diṣṭyā bhavānkarmakāle prāptaḥ|",
  "GK20bhasdutu:355": "sudarśanaḥ",
  "GK20bhasdutu:356": "kathaṃ kathaṃ karmakāla iti| ājñāpayatu bhagavānājñāpayatu|",
  "GK20bhasdutu:357": "kiṃ merumandarakulaṃ parivartayāmi saṃkṣobhayāmi sakalaṃ makarālayaṃ vā|",
  "GK20bhasdutu:358": "nakṣatravaṃśamakhilaṃ bhuvi pātayāmi nāśakyamasti mama deva tava prasādāt|| 44||",
  "GK20bhasdutu:359": "vāsudevaḥ",
  "GK20bhasdutu:360": "bhoḥ sudarśana itastāvat| bhoḥ suyodhana",
  "GK20bhasdutu:361": "yadi lavaṇajalaṃ vā kandaraṃ vā girīṇāṃ grahagaṇacaritaṃ vā vāyumārgaṃ prayāsi|",
  "GK20bhasdutu:362": "mama",
  "GK20bhasdutu:363": "bhujabalayogaprāptasaṃjātavegaṃ bhavatu capala cakraṃ kālacakraṃ tavādya|| 45||",
  "GK20bhasdutu:364": "sudarśanaḥ",
  "GK20bhasdutu:365": "bhoḥ suyodhanahataka tiṣṭha tiṣṭha|punarvicārya|prasīdatu bhagavānnārāyṇaḥ|",
  "GK20bhasdutu:366": "mahībhārāpanayanaṃ kartuṃ jātasya bhūtale| asminnevaṃ gate deva nanu",
  "GK20bhasdutu:367": "syādviphalaśramaḥ|| 46||",
  "GK20bhasdutu:368": "vāsudevaḥ",
  "GK20bhasdutu:369": "sudarśana roṣātsamudācāro nāvekṣitaḥ| gamyatāṃ svanilayameva|",
  "GK20bhasdutu:370": "sudarśanaḥ",
  "GK20bhasdutu:371": "yadājñāpayati bhagavānnārāyaṇaḥ| kathaṃ kathaṃ gopālaka iti| tricaraṇātikrāntatriloko",
  "GK20bhasdutu:372": "nārāyaṇaḥ khalvatra bhagavān| śaraṇaṃ vrajantu bhavantaḥ| yāvadgacchāmi| aye",
  "GK20bhasdutu:373": "etadbhagavadāyudhavaraṃ śārṅgaṃ prāptam|",
  "GK20bhasdutu:374": "tanumṛdulalitāṅgaṃ strīsvabhāvopapannaṃ harikaradhṛtamadhyaṃ",
  "GK20bhasdutu:375": "śatrusaṃghaikakālaḥ|",
  "GK20bhasdutu:376": "kanakakhacitapṛṣṭhaṃ bhāti kṛṣṇasya pārśve navasaliladapārśve cāruvidyullekheva||",
  "GK20bhasdutu:377": "47||",
  "GK20bhasdutu:378": "bho bhoḥ śārṅga praśāntaroṣo bhagavānnārāyaṇaḥ| gamyatāṃ svanilayameva| hanta",
  "GK20bhasdutu:379": "nivṛttaḥ|",
  "GK20bhasdutu:380": "yāvadgacchāmi| aye iyaṃ kaumodakī prāptā|",
  "GK20bhasdutu:381": "maṇikanakavicitrā citramālottarīyā suraripugaṇagātradhvaṃsane jātatṛṣṇā|",
  "GK20bhasdutu:382": "girivarataṭarūpā",
  "GK20bhasdutu:383": "durnivārātivīryā vrajati nabhasi śīghraṃ meghavṛndānuyātrā|| 48||",
  "GK20bhasdutu:384": "he kaumodaki praśāntaroṣo bhagavānnārāyaṇaḥ| hanta nivṛttā| yāvadgacchāmi| aye",
  "GK20bhasdutu:385": "ayaṃ",
  "GK20bhasdutu:386": "pāñcajanyaḥ prāptaḥ|",
  "GK20bhasdutu:387": "pūrṇendukundakumudodarahāragauro nārāyaṇānanasarojakṛtaprasādaḥ| yasya svanaṃ",
  "GK20bhasdutu:388": "pralayasāgaraghoṣatulyaṃ garbhā niśamya nipatantyasurāṅganānām|| 49||",
  "GK20bhasdutu:389": "he pāñcajanya praśāntaroṣo bhagavān| gamyatāṃ svanilayameva| hanta nivṛttaḥ| aye",
  "GK20bhasdutu:390": "nandakāsiḥ",
  "GK20bhasdutu:391": "prāptaḥ|",
  "GK20bhasdutu:392": "vanitāvigraho yuddhe mahāsurabhayaṃkaraḥ| prayāti gagane śīghraṃ maholkeva",
  "GK20bhasdutu:393": "vibhātyayam|| 50||",
  "GK20bhasdutu:394": "he nandaka praśāntaroṣo bhagavān| gamyatāṃ svanilayameva| hanta nivṛttaḥ|",
  "GK20bhasdutu:395": "yāvadgacchāmi| aye",
  "GK20bhasdutu:396": "etāni bhagavadāyudhavarāṇi|",
  "GK20bhasdutu:397": "so.ayaṃ khaḍgaḥ kharāṃśorapahasitatanuḥ svaiḥ karairnandakākhyaḥ seyaṃ",
  "GK20bhasdutu:398": "kaumodakī yā",
  "GK20bhasdutu:399": "suraripukaṭhinoraḥsthalakṣodadakṣā| saiṣā śārṅgābhidhānā pralayaghanaravajyāravā",
  "GK20bhasdutu:400": "cāpayaṣṭiḥ so.ayaṃ gambhīraghoṣaḥ śaśikaraviśadaḥ śaṅkharāṭpāñcajanyaḥ|| 51|| he",
  "GK20bhasdutu:401": "śārṅga kaumodaki pāñcajanya daityāntakṛnnandaka śatruvahne| praśāntaroṣo",
  "GK20bhasdutu:402": "bhagavānmurāriḥ",
  "GK20bhasdutu:403": "svasthānamevātra hi gaccha tāvat|| 52||",
  "GK20bhasdutu:404": "hanta nivṛttāḥ| yāvadgacchāmi| aye atyuddhūto vāyuḥ| atitapatyādityaḥ| calitāḥ",
  "GK20bhasdutu:405": "parvatāḥ|",
  "GK20bhasdutu:406": "kṣubdhāḥ sāgarāḥ| patitā vṛkṣāḥ| bhrāntā meghāḥ| pralīnā vāsukiprabhṛtayo",
  "GK20bhasdutu:407": "bhujaṃgeśvarāḥ| kiṃ nu khalvidam| aye ayaṃ bhagavato vāhanaḥ garuḍaḥ prāptaḥ|",
  "GK20bhasdutu:408": "surāsurāṇāṃ parikhedalabdhaṃ yenāmṛtaṃ mātṛvimokṣaṇārthaṃ|",
  "GK20bhasdutu:409": "ācchinnamāsīddviṣato",
  "GK20bhasdutu:410": "murārestvāmudvahāmīti varo.api dattaḥ|| 53||",
  "GK20bhasdutu:411": "he kāśyapapriyasuta garuḍa praśāntaroṣo bhagavāndevadeveśaḥ| gamyatāṃ",
  "GK20bhasdutu:412": "svanilayameva| hanta",
  "GK20bhasdutu:413": "nivṛttaḥ| yāvadgacchāmi|",
  "GK20bhasdutu:414": "ete sthitā viyati kiṃnarayakṣasiddhāḥ devāśca saṃbhramacalanmukuṭottamāṅgāḥ|",
  "GK20bhasdutu:415": "ruṣṭe.acyute",
  "GK20bhasdutu:416": "vigatakāntiguṇāḥ praśāntaṃ śrutvā śrayanti sadanāni nivṛttatāpāḥ|| 54||",
  "GK20bhasdutu:417": "yāvadahamapi kāntāṃ meruguhāmeva yāsyāmi|",
  "GK20bhasdutu:418": "niṣkrāntaḥ| vāsudevaḥ",
  "GK20bhasdutu:419": "yāvadahamapi pāṇḍavaśibirameva yāsyāmi|",
  "GK20bhasdutu:420": "nepathye|",
  "GK20bhasdutu:421": "na khalu na khalu gantavyam|",
  "GK20bhasdutu:422": "vāsudevaḥ",
  "GK20bhasdutu:423": "aye vṛddharājasvara iva| bho rājan eṣa sthito.asmi|",
  "GK20bhasdutu:424": "tataḥ praviśati dhṛtarāṣṭraḥ| dhṛtarāṣṭraḥ",
  "GK20bhasdutu:425": "kva nu khalu bhagavānnārāyaṇaḥ| kva nu khalu bhagavānpāṇḍavaśreyaskaraḥ| kva nu",
  "GK20bhasdutu:426": "khalu",
  "GK20bhasdutu:427": "bhagavānviprapriyaḥ| kva nu khalu bhagavāndevakīnandanaḥ|",
  "GK20bhasdutu:428": "mama putrāparādhāttu śārṅgapāṇe tavādhunā| etanme tridaśādhyākṣa pādayoḥ",
  "GK20bhasdutu:429": "patitaṃ",
  "GK20bhasdutu:430": "śiraḥ|| 55|| patati| vāsudevaḥ",
  "GK20bhasdutu:431": "hā dhik| patito.atrabhavān| uttiṣṭhottiṣṭha|",
  "GK20bhasdutu:432": "dhṛtarāṣṭraḥ",
  "GK20bhasdutu:433": "anugṛhīto.asmi| bhagavan idamarghyaṃ pādyaṃ ca pratigṛhyatām|",
  "GK20bhasdutu:434": "vāsudevaḥ",
  "GK20bhasdutu:435": "sarvaṃ gṛhṇāmi| kiṃ te bhūyaḥ priyamupaharāmi|",
  "GK20bhasdutu:436": "dhṛtarāṣṭraḥ",
  "GK20bhasdutu:437": "yadi me bhagavānprasannaḥ kimataḥ paramicchāmi|",
  "GK20bhasdutu:438": "vāsudevaḥ",
  "GK20bhasdutu:439": "gacchatu bhavānpunardarśanāya|",
  "GK20bhasdutu:440": "dhṛtarāṣṭraḥ",
  "GK20bhasdutu:441": "yadājñāpayati bhagavannārāyaṇaḥ|",
  "GK20bhasdutu:442": "niṣkrāntaḥ| bharatavākyam| imāṃ sāgaraparyantāṃ himavadvindhyakuṇḍalām|",
  "GK20bhasdutu:443": "mahīmekātapatrāṅkāṃ rājasiṃhaḥ praśāstu naḥ|| 56|| niṣkrāntāḥ sarve| dūtavākyaṃ",
  "GK20bhasdutu:444": "samāptam|",
  "GK20bhasdutu:445": "ka iti| tricaraṇātikrāntatriloko",
  "GK20bhasdutu:446": "nārāyaṇaḥ khalvatra bhagavān| śaraṇaṃ vrajantu bhavantaḥ| yāvadga"
}