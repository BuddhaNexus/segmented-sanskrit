{
    "GK20bhasdutu:0": "Stage director Chamberlain:",
    "GK20bhasdutu:1": "Badarayana, a servant of Duryodhana",
    "GK20bhasdutu:2": "Duryodhana: eldest son of Dhrtarastra",
    "GK20bhasdutu:3": "Vasudeva: Krsna, incarnation of Visnu",
    "GK20bhasdutu:4": "Sudarsana: Vasudeva's discus",
    "GK20bhasdutu:5": "Dhrtarastra: king of Hastinapura",
    "GK20bhasdutu:6": "dūtavākyam|",
    "GK20bhasdutu:7": "nāndyante tataḥ praviśati sūtradhāraḥ|",
    "GK20bhasdutu:8": "sūtradhāraḥ pādaḥ pāyādupendrasya sarvalokotsavaḥ sa vaḥ|",
    "GK20bhasdutu:9": "vyāviddho namuciryena tanutāmranakhena khe|| 1||",
    "GK20bhasdutu:10": "evamāryamiśrān vijñāpayāmi| aye kiṃ nu khalu mayi vijñāpanavyagre śabda iva śrūyate| aṅga",
    "GK20bhasdutu:11": "paśyāmi|",
    "GK20bhasdutu:12": "nepathye|",
    "GK20bhasdutu:13": "bho bhoḥ pratihārādhikṛtāḥ mahārājo duryodhanaḥ samājñāpayati|",
    "GK20bhasdutu:14": "sūtradhāraḥ bhavatu vijñātam|",
    "GK20bhasdutu:15": "utpanne dhārtarāṣṭrāṇāṃ virodhe pāṇḍavaiḥ saha|",
    "GK20bhasdutu:16": "mantraśālāṃ racayati bhṛtyo duryodhanājñayā|| 2||",
    "GK20bhasdutu:17": "niṣkrāntaḥ| sthāpanā| tataḥ praviśati kāñcukīyaḥ| kāñcukīyaḥ bho bhoḥ pratihārādhikṛtāḥ mahārājo duryodhanaḥ samājñāpayati| adya sarvapārthivaiḥ saha",
    "GK20bhasdutu:18": "mantrayitumicchāmi| tadāhūyantāṃ sarve rājāna iti|parikramyāvalokya|aye",
    "GK20bhasdutu:19": "ayaṃ mahārājo duryodhana ita evābhivartate| ya eṣaḥ",
    "GK20bhasdutu:20": "śyāmo yuvā sitadukūlakṛtottarīyaḥ sacchattracāmaravaro racitāṅgarāgaḥ|",
    "GK20bhasdutu:21": "śrīmānvibhūṣaṇamaṇidyutirañjitāṅgo nakṣatramadhya iva parvagataḥ",
    "GK20bhasdutu:22": "śaśāṅkaḥ|| 3||",
    "GK20bhasdutu:23": "tataḥ praviśati yathānirdiṣṭo duryodhanaḥ| duryodhanaḥ uddhūtaroṣamiva me",
    "GK20bhasdutu:24": "hṛdayaṃ saharṣaṃ prāptaṃ raṇotsavamimaṃ sahasā vicintya| icchāmi pāṇḍavabale varavāraṇānā-",
    "GK20bhasdutu:25": "mutkṛttadantamusalāni mukhāni kartum|| 4|| kāñcukīyaḥ jayatu mahārājaḥ| mahārājaśāsanātsamānītaṃ",
    "GK20bhasdutu:26": "duryodhanaḥ",
    "GK20bhasdutu:27": "samyakkṛtam| praviśa tvamavarodhanam|",
    "GK20bhasdutu:28": "kāñcukīyaḥ yadājñāpayati mahārājaḥ|",
    "GK20bhasdutu:29": "niṣkrāntaḥ| duryodhanaḥ āryau vaikarṇavarṣadevau ucyatām| asti mamaikādaśākṣauhiṇībalasamudayaḥ|",
    "GK20bhasdutu:30": "asya kaḥ senāpatirbhavitumarhatīti| kimāhaturbhavantau| mahānkhalvayamarthaḥ|",
    "GK20bhasdutu:31": "mantrayitvā vaktavyamiti|",
    "GK20bhasdutu:32": "sadṛśametat| tadāgamyatāṃ mantraśālāmeva praviśāmaḥ|",
    "GK20bhasdutu:33": "ācārya abhivādaye| praviśatu bhavānmantraśālām| pitāmaha abhivādaye|",
    "GK20bhasdutu:34": "praviśatu",
    "GK20bhasdutu:35": "bhavānmantraśālām| mātula abhivādaye| praviśatu bhavānmantraśālām| āryau vaikarṇavarṣadevau praviśatāṃ bhavantau| bho bhoḥ sarvakṣatriyāḥ svairaṃ praviśantu bhavantaḥ|",
    "GK20bhasdutu:36": "vayasya karṇa praviśāvastāvat|",
    "GK20bhasdutu:37": "praviśya|ācārya etatkūrmāsanam| āsyatām| pitāmaha etatsiṃhāsanam| āsyatām|",
    "GK20bhasdutu:38": "mātula",
    "GK20bhasdutu:39": "etaccarmāsanam| āsyatām| āryau vaikarṇavarṣadevau āsātāṃ bhavantau| bho bhoḥ sarvakṣatriyāḥ svairamāsatāṃ bhavantaḥ| kimiti kimiti| mahārājo nāsta iti| aho",
    "GK20bhasdutu:40": "sevādharmaḥ|",
    "GK20bhasdutu:41": "nanvayamahamāse|",
    "GK20bhasdutu:42": "vayasya karṇa tvamapyāssva|",
    "GK20bhasdutu:43": "upaviśya|āryau vaikarṇavarṣadevau ucyatām| asti",
    "GK20bhasdutu:44": "mamaikādaśākṣauhiṇībalasamudayaḥ| asya kaḥ senāpatirbhavitumarhatīti|",
    "GK20bhasdutu:45": "kimāhaturbhavantau| atrabhavāngāndhārarājo vakṣyatīti| bhavatu",
    "GK20bhasdutu:46": "mātulenābhidhīyatām|",
    "GK20bhasdutu:47": "kimāha mātulaḥ| atrabhavati gāṅgeye sthite ko.anyaḥ",
    "GK20bhasdutu:48": "senāpatirbhavitumarhatīti|",
    "GK20bhasdutu:49": "samyagāha mātulaḥ|",
    "GK20bhasdutu:50": "bhavatu bhavatu pitāmaha eva bhavatu| vayamapyetadabhilaṣāmaḥ|",
    "GK20bhasdutu:51": "senāninādapaṭahasvanaśaṅkhanādai- ścaṇḍānilāhatamahodadhinādakalpaiḥ|",
    "GK20bhasdutu:52": "gāṅgeyamūrdhni patitairabhiṣekatoyaiḥ sārdhaṃ patantu hṛdayāni narādhipānām|| 5||",
    "GK20bhasdutu:53": "praviśya|",
    "GK20bhasdutu:54": "kāñcukīyaḥ jayatu mahārājaḥ| eṣa khalu pāṇḍavaskandhāvārāddautyenāgataḥ puruṣottamo",
    "GK20bhasdutu:55": "nārāyaṇaḥ|",
    "GK20bhasdutu:56": "duryodhanaḥ mā tāvat| bho bādarāyaṇa kiṃ kiṃ kaṃsabhṛtyo dāmodarastava puruṣottamaḥ|",
    "GK20bhasdutu:57": "sa gopālakastava puruṣottamaḥ| bārhadrathāpahṛtaviṣayakīrtibhogastava puruṣottamaḥ| aho pārthivāsannamāśritya bhṛtyajanasya samudācāraḥ| sagarvaṃ khalvasya vacanam| ā apadhvaṃsa|",
    "GK20bhasdutu:58": "kāñcukīyaḥ prasīdatu mahārājaḥ| saṃbhrameṇa samudācāro vismṛtaḥ|pādayoḥ patati|",
    "GK20bhasdutu:59": "duryodhanaḥ saṃbhrama iti| ā manuṣyāṇāmastyeva saṃbhramaḥ| uttiṣṭhotiṣṭha|",
    "GK20bhasdutu:60": "kāñcukīyaḥ",
    "GK20bhasdutu:61": "anugṛhīto.asmi|",
    "GK20bhasdutu:62": "duryodhanaḥ idānīṃ prasanno.asmi| ka eṣa dūtaḥ prāptaḥ|",
    "GK20bhasdutu:63": "kāñcukīyaḥ dūtaḥ prāptaḥ keśavaḥ|",
    "GK20bhasdutu:64": "duryodhanaḥ keśava iti| evameṣṭavyam| ayameva samudācāraḥ| bho bho rājānaḥ",
    "GK20bhasdutu:65": "dautyenāgatasya keśavasya kiṃ",
    "GK20bhasdutu:66": "yuktam|",
    "GK20bhasdutu:67": "kimāhurbhavantaḥ| arghyapradānena pūjayitavyaḥ keśava iti| na me rocate|",
    "GK20bhasdutu:68": "grahaṇamasyātra hitaṃ paśyāmi|",
    "GK20bhasdutu:69": "grahaṇamupagate tu vāsubhadre hṛtanayanā iva pāṇḍavā bhaveyuḥ|",
    "GK20bhasdutu:70": "gatimatirahiteṣu pāṇḍaveṣu kṣitirakhilāpi bhavenmamāsapatnā|| 6||",
    "GK20bhasdutu:71": "api ca yo.atra keśavasya pratyutthāsyati sa mayā dvādaśasuvarṇabhāreṇa daṇḍyaḥ|",
    "GK20bhasdutu:72": "tadapramattā bhavantu bhavantaḥ|ātmagatam|ko nu khalvidānīṃ mamāpratyutthānasyopāyaḥ|",
    "GK20bhasdutu:73": "hanta dṛṣṭa upāyaḥ|prakāśam|bādarāyaṇa ānīyatāṃ sa citrapaṭo nanu yatra draupadīkeśāmbarāvakarṣaṇamālikhitam|ātmagatam|tasmindṛṣṭivinyāsaṃ",
    "GK20bhasdutu:74": "kurvannotthāsyāmi",
    "GK20bhasdutu:75": "keśavasya|",
    "GK20bhasdutu:76": "kāñcukīyaḥ yadājñāpayati mahārājaḥ|niṣkramya praviśya|jayatu mahārājaḥ| ayaṃ sa citrapaṭaḥ|",
    "GK20bhasdutu:77": "duryodhanaḥ mamāgrataḥ prasāraya|",
    "GK20bhasdutu:78": "kāñcukīyaḥ yadājñāpayati mahārājaḥ|prasārayati|",
    "GK20bhasdutu:79": "duryodhanaḥ aho darśanīyo.ayaṃ citrapaṭaḥ| eṣa duḥśāsano draupadīṃ keśahaste",
    "GK20bhasdutu:80": "gṛhītavān| eṣā khalu draupadī|",
    "GK20bhasdutu:81": "duḥśāsanaparāmṛṣṭā saṃbhramotphullalocanā| rāhuvaktrāntaragatā candralekheva śobhate||",
    "GK20bhasdutu:82": "eṣa durātmā bhīmaḥ sarvarājasamakṣamavamānitāṃ draupadīṃ dṛṣṭvā pravṛddhāmarṣaḥ sabhāstambhaṃ tulayati| eṣa yudhiṣṭhiraḥ",
    "GK20bhasdutu:83": "satyadharmaghṛṇāyukto dyūtavibhraṣṭacetanaḥ| karotyapāṅgavikṣepaiḥ śāntāmarṣaṃ vṛkodaram||",
    "GK20bhasdutu:84": "eṣa idānīmarjunaḥ|",
    "GK20bhasdutu:85": "roṣākulākṣaḥ sphuritādharoṣṭhastṛṇāya matvā ripumaṇḍalaṃ tat|",
    "GK20bhasdutu:86": "utsādayiṣyanniva sarvarājñaḥ śanaiḥ samākarṣati gāṇḍivajyām|| 9||",
    "GK20bhasdutu:87": "eṣa yudhiṣṭhiro.arjunaṃ nivārayati| etau nakulasahadevau",
    "GK20bhasdutu:88": "kṛtaparikarabandhau carmanistriṃśahastau paruṣitamukharāgau",
    "GK20bhasdutu:89": "spaṣṭadaṣṭādharoṣṭhau|",
    "GK20bhasdutu:90": "vigatamaraṇaśaṅkau satvaraṃ bhrātaraṃ me harimiva mṛgapotau",
    "GK20bhasdutu:91": "tejasābhiprayātau||",
    "GK20bhasdutu:92": "eṣa yudhiṣṭhiraḥ kumārāvupetya nivārayati|",
    "GK20bhasdutu:93": "nīco.ahameva viparītamatiḥ kathaṃ vā roṣaṃ parityajatamadya nayānayajñau|",
    "GK20bhasdutu:94": "dyūtādhikāramavamānamamṛṣyamāṇāḥ sattvādhikeṣu vacanīyaparākramāḥ syuḥ||",
    "GK20bhasdutu:95": "iti| eṣa gāndhārarājaḥ",
    "GK20bhasdutu:96": "akṣānkṣipansa kitavaḥ prahasansagarvaṃ saṃkocayanniva mudaṃ dviṣatāṃ",
    "GK20bhasdutu:97": "svakīrtyā| svairāsano drupadarājasutāṃ rudantīṃ kākṣeṇa paśyati likhatyapi gāṃ nayajñaḥ||",
    "GK20bhasdutu:98": "etāvācāryapitāmahau tāṃ dṛṣṭvā lajjāyamānau paṭāntāntarhitamukhau sthitau|",
    "GK20bhasdutu:99": "aho asya varṇāḍhyatā| aho bhāvopapannatā| aho yuktalekhatā| suvyaktamālikhito.ayaṃ",
    "GK20bhasdutu:100": "citrapaṭaḥ|",
    "GK20bhasdutu:101": "prīto.asmi| ko.atra|",
    "GK20bhasdutu:102": "kāñcukīyaḥ jayatu mahārājaḥ|",
    "GK20bhasdutu:103": "duryodhanaḥ bādarāyaṇa ānīyatāṃ sa vihagavāhanamātravismito dūtaḥ|",
    "GK20bhasdutu:104": "kāñcukīyaḥ yadājñāpayati mahārājaḥ|",
    "GK20bhasdutu:105": "niṣkrāntaḥ| duryodhanaḥ vayasya karṇa",
    "GK20bhasdutu:106": "prāptaḥ kilādya vacanādiha pāṇḍavānāṃ dautyena bhṛtya iva kṛṣṇamatiḥ sa",
    "GK20bhasdutu:107": "kṛṣṇaḥ|",
    "GK20bhasdutu:108": "śrotuṃ sakhe tvamapi sajjaya karṇa karṇau nārīmṛdūni vacanāni yudhiṣṭhirasya||",
    "GK20bhasdutu:109_0": "13 || tataḥ praviśati vāsudevaḥ kāñcukīyaśca | vāsudevaḥ adya khalu dharmarājavacanāddhanaṃjayākṛtrimamitratayā cāhavadarpamanuktagrāhiṇaṃ",
    "GK20bhasdutu:109_1": "suyodhanaṃ prati mayāpyanucitadautyasamayo.anuṣṭhitaḥ | atha ca",
    "GK20bhasdutu:110": "kṛṣṇāparābhavabhuvā ripuvāhinībha- kumbhasthalīdalanatīkṣṇagadādharasya|",
    "GK20bhasdutu:111": "bhīmasya kopaśikhinā yudhi pārthapattri- caṇḍānilaiśca kuruvaṃśavanaṃ vinaṣṭam||",
    "GK20bhasdutu:112": "idaṃ suyodhanaśibiram| iha hi",
    "GK20bhasdutu:113_0": "āvāsāḥ pārthivānāṃ surapurasadṛśāḥ svacchandavihitā vistīrṇāḥ śastraśālā bahuvidhakaraṇaiḥ śastrairupacitāḥ | heṣante mandurāsthāsturagavaraghaṭā",
    "GK20bhasdutu:113_1": "bṛṃhanti kariṇa aiśvaryaṃ sphītametatsvajanaparibhavādāsannavilayam || bhoḥ duṣṭavādī guṇadveṣī śaṭhaḥ svajananirdayaḥ |",
    "GK20bhasdutu:113_2": "suyodhano hi māṃ dṛṣṭvā naiva kāryaṃ kariṣyati ||",
    "GK20bhasdutu:114": "bho bādarāyaṇa kiṃ praveṣṭavyam|",
    "GK20bhasdutu:115": "kāñcukīyaḥ atha kimatha kim| praveṣṭumarhati padmanābhaḥ|",
    "GK20bhasdutu:116": "vāsudevaḥ",
    "GK20bhasdutu:117": "praviśya| kathaṃ kathaṃ māṃ dṛṣṭvā saṃbhrāntāḥ sarvakṣatriyāḥ| alamalaṃ",
    "GK20bhasdutu:118": "saṃbhrameṇa|",
    "GK20bhasdutu:119": "svairamāsatāṃ bhavantaḥ|",
    "GK20bhasdutu:120": "duryodhanaḥ kathaṃ kathaṃ keśavaṃ dṛṣṭvā saṃbhrāntāḥ sarvakṣatriyāḥ| alamalaṃ",
    "GK20bhasdutu:121": "saṃbhrameṇa|",
    "GK20bhasdutu:122": "smaraṇīyaḥ pūrvamāśrāvito daṇḍaḥ| nanvahamājñaptā|",
    "GK20bhasdutu:123": "vāsudevaḥ",
    "GK20bhasdutu:124": "upagamya|bhoḥ suyodhana kimāsse|",
    "GK20bhasdutu:125": "duryodhanaḥ",
    "GK20bhasdutu:126": "āsanātpatitvātmagatam|suvyaktaṃ prāpta eva keśavaḥ|",
    "GK20bhasdutu:127": "utsāhena matiṃ kṛtvāpyāsīno.asmi samāhitaḥ| keśavasya prabhāvena calito.asmyāsanādaham||",
    "GK20bhasdutu:128": "aho bahumāyo.ayaṃ dūtaḥ|prakāśam|bho dūta etadāsanamāsyatām|",
    "GK20bhasdutu:129": "vāsudevaḥ ācārya āsyatāṃ| gāṅgeyapramukhā rājānaḥ svairamāsatāṃ bhavantaḥ|",
    "GK20bhasdutu:130": "vayamapyupaviśāmaḥ|upaviśya|aho darśanīyo.ayaṃ citrapaṭaḥ| mā tāvat|",
    "GK20bhasdutu:131": "draupadīkeśāmbarākarṣaṇamatrālikhitam| aho nu khalu",
    "GK20bhasdutu:132": "suyodhano.ayaṃ svajanāvamānaṃ parākramaṃ paśyati bāliśatvāt| ko nāma loke",
    "GK20bhasdutu:133": "svayamātmadoṣamudghāṭayennaṣṭaghṛṇaḥ sabhāsu|| 18||",
    "GK20bhasdutu:134": "āḥ apanīyatāmeṣa citrapaṭaḥ|",
    "GK20bhasdutu:135": "duryodhanaḥ bādarāyaṇa apanīyatāṃ kila citrapaṭaḥ|",
    "GK20bhasdutu:136": "kāñcukīyaḥ yadājñāpayati maharājaḥ|apanayati|",
    "GK20bhasdutu:137": "duryodhanaḥ bho dūta dharmātmajo vāyusutaśca bhīmo bhrātārjuno me tridaśendrasūnuḥ| yamau ca tāvaśvisutau vinītau sarve sabhṛtyāḥ kuśalopapannāḥ|| 19|| vāsudevaḥ",
    "GK20bhasdutu:138": "sadṛśametadgāndhārīputrasya| atha kimatha kim| kuśalinaḥ sarve| bhavato rājye śarīre bāhyābhyantare ca kuśalamanāmayaṃ ca pṛṣṭvā vijñāpayanti yudhiṣṭhirādayaḥ pāṇḍavāḥ|",
    "GK20bhasdutu:139": "anubhūtaṃ mahadduḥkhaṃ saṃpūrṇaḥ samayaḥ sa ca| asmākamapi dharmyaṃ yaddāyādyaṃ",
    "GK20bhasdutu:140": "tadvibhajyatām|| 20||",
    "GK20bhasdutu:141": "iti|",
    "GK20bhasdutu:142": "duryodhanaḥ kathaṃ kathaṃ dāyādyamiti| bhoḥ vane pitṛvyo mṛgayāprasaṃgataḥ kṛtāparādho muniśāpamāptavān|",
    "GK20bhasdutu:143": "tadāprabhṛtyeva sa dāraniḥspṛhaḥ parātmajānāṃ pitṛtāṃ kathaṃ vrajet|| 21|| vāsudevaḥ purāvidaṃ bhavantaṃ pṛcchāmi|",
    "GK20bhasdutu:144": "vicitravīryo viṣayī vipattiṃ kṣayeṇa yātaḥ punarambikāyām| vyāsena jāto dhṛtarāṣṭra eva",
    "GK20bhasdutu:145": "rājyaṃ janakaḥ kathaṃ te|| 22||",
    "GK20bhasdutu:146": "mā mā bhavān|",
    "GK20bhasdutu:147": "evaṃ parasparavirodhavivardhanena śīghraṃ bhavetkurukulaṃ nṛpa nāmaśeṣam|",
    "GK20bhasdutu:148": "tatkartumarhati bhavānapakṛtya roṣaṃ yattvāṃ yudhiṣṭhiramukhāḥ praṇayādbruvanti|| 23||",
    "GK20bhasdutu:149": "duryodhanaḥ bho dūta na jānāti bhavānrājyavyavahāram|",
    "GK20bhasdutu:150": "rājyaṃ nāma nṛpātmajaiḥ sahṛdairjitvā ripūnbhujyate talloke na tu yācyate na tu punardīnāya vā dīyate| kāṅkṣā cennṛpatitvamāptumacirātkurvantu te sāhasaṃ svairaṃ vā",
    "GK20bhasdutu:151": "praviśantu śāntamatibhirjuṣṭaṃ śamāyāśramam|| 24|| vāsudevaḥ bhoḥ suyodhana alaṃ bandhujane",
    "GK20bhasdutu:152": "puṇyasaṃcayaprāptāmadhigamya nṛpaśriyam| vañcayedyaḥ suhṛdbandhūnsa bhavedviphalaśramaḥ|| 25|| duryodhanaḥ bho dūta",
    "GK20bhasdutu:153": "syālaṃ tava gurorbhūpaṃ kaṃsaṃ na te dayā| kathamasmākamevaṃ syātteṣu nityāpakāriṣu|| 26||",
    "GK20bhasdutu:154": "vāsudevaḥ alaṃ tanmaddoṣato jñātum|",
    "GK20bhasdutu:155": "kṛtvā putraviyogārtāṃ bahuśo jananīṃ mama| vṛddhaṃ svapitaraṃ baddhvā",
    "GK20bhasdutu:156": "hato.ayaṃ",
    "GK20bhasdutu:157": "mṛtyunā",
    "GK20bhasdutu:158": "svayam|| 27|| duryodhanaḥ sarvathā vañcitastvayā kaṃsaḥ| alamātmastavena| na śauryametat|",
    "GK20bhasdutu:159_0": "jāmātṛnāśavyasanābhitapte roṣābhibhūte magadheśvare.atha | palāyamānasya bhayāturasya śauryaṃ tadetatkva gataṃ tavāsīt ||",
    "GK20bhasdutu:159_1": "28 || vāsudevaḥ bhoḥ suyodhana deśakālāvasthāpekṣitaṃ khalu śauryaṃ nayānugāminām | iha tiṣṭhatu tāvadasmadgataḥ parihāsaḥ |",
    "GK20bhasdutu:159_2": "svakāryamanuṣṭhīyatām |",
    "GK20bhasdutu:160": "kartavyo bhrātṛṣu sneho vismartavyā guṇetarāḥ| saṃbandho bandhubhiḥ śreyānlokayorubhayorapi||",
    "GK20bhasdutu:161": "29|| duryodhanaḥ devātmajairmanuṣyāṇāṃ kathaṃ vā bandhutā bhavet|",
    "GK20bhasdutu:162": "piṣṭapeṣaṇametāvatparyāptaṃ chidyatāṃ kathā|| 30|| vāsudevaḥ",
    "GK20bhasdutu:163": "ātmagatam|",
    "GK20bhasdutu:164": "prasādyamānaḥ sāmnāyaṃ na svabhāvaṃ vimuñcati| hanta saṃkṣobhayāmyenaṃ vacobhiḥ",
    "GK20bhasdutu:165": "paruṣākṣaraiḥ|| 31||",
    "GK20bhasdutu:166": "prakāśam|bhoḥ suyodhana kiṃ na jānīṣe.arjunasya balaparākramam|",
    "GK20bhasdutu:167": "duryodhanaḥ na jāne|",
    "GK20bhasdutu:168": "vāsudevaḥ bhoḥ śrūyatām|",
    "GK20bhasdutu:169": "kairātaṃ vapurāsthitaḥ paśupatiryuddhena saṃtoṣito vahneḥ khāṇḍavamaśnataḥ sumahatī vṛṣṭiḥ śaraiśchāditā| devendrārtikarā nivātakavacā nītāḥ kṣayaṃ līlayā nanvekena",
    "GK20bhasdutu:170": "tadā virāṭanagare bhīṣmādayo nirjitāḥ|| 32||",
    "GK20bhasdutu:171": "api ca tavāpi pratyakṣamaparaṃ kathayāmi|",
    "GK20bhasdutu:172": "nanu tvaṃ citrasenena nīyamāno nabhastalam| vikrośanghoṣayātrāyāṃ phalgunenaiva mokṣitaḥ||",
    "GK20bhasdutu:173": "kiṃ bahunā|",
    "GK20bhasdutu:174": "dātumarhasi madvākyādrājyārdhaṃ dhṛtarāṣṭraja| anyathā sāgarāntāṃ gāṃ",
    "GK20bhasdutu:175": "hariṣyanti hi pāṇḍavāḥ|| 34|| duryodhanaḥ kathaṃ kathaṃ| hariṣyanti hi pāṇḍavāḥ|",
    "GK20bhasdutu:176": "praharati yadi yuddhe māruto bhīmarūpī praharati yadi sākṣātpārtharūpeṇa śakraḥ|",
    "GK20bhasdutu:177": "paruṣavacanadakṣa tvadvacobhirna dāsye tṛṇamapi pitṛbhukte vīryagupte",
    "GK20bhasdutu:178": "svarājye||",
    "GK20bhasdutu:179": "35|| vāsudevaḥ bhoḥ kurukulakalaṅkabhūta ayaśolubdha vayaṃ kila tṛṇāntarābhibhāṣakāḥ|",
    "GK20bhasdutu:180": "duryodhanaḥ bho gopālaka tṛṇānyabhibhāṣyo bhavān|",
    "GK20bhasdutu:181": "avadhyāṃ pramadāṃ hatvā hayaṃ govṛṣameva ca| mallānapi sunirlajjo vaktumicchasi",
    "GK20bhasdutu:182": "sādhubhiḥ||",
    "GK20bhasdutu:183": "36|| vāsudevaḥ bhoḥ suyodhana nanu kṣipasi mām|",
    "GK20bhasdutu:184": "duryodhanaḥ nanu satyamevaitat|",
    "GK20bhasdutu:185": "vāsudevaḥ gacchāmi tāvat|",
    "GK20bhasdutu:186": "duryodhanaḥ gaccha gaccha paśukhuroddhatareṇurūpitāṅgo vrajameva| viphalīkṛtaḥ kālaḥ|",
    "GK20bhasdutu:187": "vāsudevaḥ",
    "GK20bhasdutu:188": "evamastu| na vayamanuktasaṃdeśā gantumicchāmaḥ| tadākarṇyatāṃ yudhiṣṭhirasya saṃdeśaḥ|",
    "GK20bhasdutu:189": "duryodhanaḥ āḥ abhāṣyastvam|",
    "GK20bhasdutu:190": "ahamavadhṛtapāṇḍarātapatro dvijavarahastadhṛtāmbusiktamūrdhā|",
    "GK20bhasdutu:191": "avanatanṛpamaṇḍalānuyātraiḥ saha kathayāmi bhavadvidhairna bhāṣe|| 37|| vāsudevaḥ na vyāharati kila māṃ suyodhanaḥ| bhoḥ śaṭha bāndhavaniḥsneha kāka kekara piṅgala|",
    "GK20bhasdutu:192": "tvadarthātkuruvaṃśo.ayamacirānnāśameṣyati|| 38||",
    "GK20bhasdutu:193": "bho bho rājānaḥ gacchāmastāvat|",
    "GK20bhasdutu:194": "duryodhanaḥ kathaṃ yāsyati kila keśavaḥ| duḥśāsana durmarṣaṇa durmukha durbuddhe duṣṭeśvara dūtasamudācāramatikrāntaḥ keśavo badhyatām| kathamaśaktāḥ| duḥśāsana na samarthaḥ",
    "GK20bhasdutu:195": "khalvasi|",
    "GK20bhasdutu:196": "karituraganihantā kaṃsahantā sa kṛṣṇaḥ paśupakulanivāsādānujīvyānabhijñaḥ|",
    "GK20bhasdutu:197": "hṛtabhujabalavīryaḥ pārthivānāṃ samakṣaṃ svavacanakṛtadoṣo badhyatāmeṣa śīghram|| 39||",
    "GK20bhasdutu:198": "ayamaśaktaḥ| mātula badhyatāmayaṃ keśavaḥ| kathaṃ parāṅmukhaḥ patati|",
    "GK20bhasdutu:199": "bhavatu|",
    "GK20bhasdutu:200": "ahameva",
    "GK20bhasdutu:201": "pāśairbadhnāmi|pāśamudyamyopasarpati|",
    "GK20bhasdutu:202": "vāsudevaḥ kathaṃ baddhukāmo māṃ kila suyodhanaḥ| bhavatu| suyodhanasya sāmarthyaṃ paśyāmi|viśvarūpamāsthitaḥ|",
    "GK20bhasdutu:203": "duryodhanaḥ bho dūta sṛjasi yadi samantāddevamāyāḥ svamāyāḥ praharasi yadi vā tvaṃ durnivāraiḥ",
    "GK20bhasdutu:204": "surāstraiḥ|",
    "GK20bhasdutu:205": "hayagajavṛṣabhāṇāṃ pātanājjātadarpo narapatigaṇamadhye badhyase tvaṃ mayādya||",
    "GK20bhasdutu:206": "āḥ tiṣṭhedānīm| kathaṃ na dṛṣṭaḥ keśavaḥ| ayaṃ keśavaḥ| aho hrasvatvaṃ keśavasya|",
    "GK20bhasdutu:207": "tiṣṭhedānīm| kathaṃ na dṛṣṭaḥ keśavaḥ| ayaṃ keśavaḥ| aho dīrghatvaṃ keśavasya|",
    "GK20bhasdutu:208": "kathaṃ na dṛṣṭaḥ keśavaḥ| ayaṃ keśavaḥ| sarvatra mantraśālāyāṃ keśavā bhavanti|",
    "GK20bhasdutu:209": "kimidānīṃ",
    "GK20bhasdutu:210": "kariṣye|",
    "GK20bhasdutu:211": "bhavatu dṛṣṭam| bho bho rājānaḥ ekenaikaḥ keśavo badhyatām| kathaṃ svayameva pāśairbaddhāḥ patanti rājānaḥ| sādhu bho jambhaka sādhu|",
    "GK20bhasdutu:212": "matkārmukodaraviniḥsṛtabāṇajālai- rviddhaṃ",
    "GK20bhasdutu:213": "kṣaratkṣatajarañjitasarvagātram|",
    "GK20bhasdutu:214": "paśyantu pāṇḍutanayāḥ śibiropanītaṃ tvāṃ bāṣparuddhanayanāḥ pariniśvasantaḥ|| 41||",
    "GK20bhasdutu:215": "niṣkrāntaḥ|",
    "GK20bhasdutu:216": "vāsudevaḥ bhavatu pāṇḍavānāṃ kāryamahameva sādhayāmi| bhoḥ sudarśana itastāvat|",
    "GK20bhasdutu:217": "tataḥ praviśati sudarśanaḥ| sudarśanaḥ eṣa bhoḥ|",
    "GK20bhasdutu:218": "śrutvā giraṃ bhagavato vipulaprasādā- nnirdhāvito.asmi",
    "GK20bhasdutu:219": "parivāritatoyadaughaḥ|",
    "GK20bhasdutu:220": "kasminkhalu prakupitaḥ kamalāyatākṣaḥ kasyādya mūrdhani mayā pravijṛmbhitavyam|| 42||",
    "GK20bhasdutu:221": "kva nu khalu bhagavānnārāyaṇaḥ|",
    "GK20bhasdutu:222": "avyaktādiracintyātmā lokasaṃrakṣaṇodyataḥ| eko.anekavapuḥ",
    "GK20bhasdutu:223": "śrīmāndviṣadbalaniṣūdanaḥ|| 43||",
    "GK20bhasdutu:224": "vilokya|aye ayaṃ bhagavānhastinapuradvāre dūtasamudācāreṇopasthitaḥ| kutaḥ khalvāpaḥ kutaḥ",
    "GK20bhasdutu:225": "khalvāpaḥ| bhagavati ākāśagaṅge āpastāvat| hanta",
    "GK20bhasdutu:226": "sravati|ācamyopasṛtya|jayatu",
    "GK20bhasdutu:227": "bhagavānnārāyaṇaḥ|praṇamati|",
    "GK20bhasdutu:228": "vāsudevaḥ sudarśana apratihataparākramo bhava|",
    "GK20bhasdutu:229": "sudarśanaḥ",
    "GK20bhasdutu:230": "anugṛhīto.asmi|",
    "GK20bhasdutu:231": "vāsudevaḥ diṣṭyā bhavānkarmakāle prāptaḥ|",
    "GK20bhasdutu:232": "sudarśanaḥ kathaṃ kathaṃ karmakāla iti| ājñāpayatu bhagavānājñāpayatu|",
    "GK20bhasdutu:233": "kiṃ merumandarakulaṃ parivartayāmi saṃkṣobhayāmi sakalaṃ makarālayaṃ vā|",
    "GK20bhasdutu:234": "nakṣatravaṃśamakhilaṃ bhuvi pātayāmi nāśakyamasti mama deva tava",
    "GK20bhasdutu:235": "prasādāt|| 44||",
    "GK20bhasdutu:236": "vāsudevaḥ bhoḥ sudarśana itastāvat| bhoḥ suyodhana",
    "GK20bhasdutu:237": "yadi lavaṇajalaṃ vā kandaraṃ vā girīṇāṃ grahagaṇacaritaṃ vā vāyumārgaṃ",
    "GK20bhasdutu:238": "prayāsi|",
    "GK20bhasdutu:239": "mama bhujabalayogaprāptasaṃjātavegaṃ bhavatu capala cakraṃ kālacakraṃ tavādya||",
    "GK20bhasdutu:240": "sudarśanaḥ bhoḥ suyodhanahataka tiṣṭha tiṣṭha|punarvicārya|prasīdatu",
    "GK20bhasdutu:241": "bhagavānnārāyṇaḥ|",
    "GK20bhasdutu:242": "mahībhārāpanayanaṃ kartuṃ jātasya bhūtale| asminnevaṃ gate deva nanu",
    "GK20bhasdutu:243": "syādviphalaśramaḥ|| 46||",
    "GK20bhasdutu:244": "vāsudevaḥ sudarśana roṣātsamudācāro nāvekṣitaḥ| gamyatāṃ svanilayameva|",
    "GK20bhasdutu:245": "sudarśanaḥ yadājñāpayati bhagavānnārāyaṇaḥ| kathaṃ kathaṃ gopālaka iti|",
    "GK20bhasdutu:246": "tricaraṇātikrāntatriloko nārāyaṇaḥ khalvatra bhagavān| śaraṇaṃ vrajantu bhavantaḥ| yāvadgacchāmi|",
    "GK20bhasdutu:247": "aye etadbhagavadāyudhavaraṃ śārṅgaṃ prāptam|",
    "GK20bhasdutu:248": "tanumṛdulalitāṅgaṃ strīsvabhāvopapannaṃ harikaradhṛtamadhyaṃ",
    "GK20bhasdutu:249": "śatrusaṃghaikakālaḥ|",
    "GK20bhasdutu:250": "kanakakhacitapṛṣṭhaṃ bhāti kṛṣṇasya pārśve navasaliladapārśve cāruvidyullekheva||",
    "GK20bhasdutu:251": "bho bhoḥ śārṅga praśāntaroṣo bhagavānnārāyaṇaḥ| gamyatāṃ svanilayameva|",
    "GK20bhasdutu:252": "hanta",
    "GK20bhasdutu:253": "nivṛttaḥ|",
    "GK20bhasdutu:254": "yāvadgacchāmi| aye iyaṃ kaumodakī prāptā|",
    "GK20bhasdutu:255": "maṇikanakavicitrā citramālottarīyā suraripugaṇagātradhvaṃsane jātatṛṣṇā|",
    "GK20bhasdutu:256": "girivarataṭarūpā durnivārātivīryā vrajati nabhasi śīghraṃ meghavṛndānuyātrā|| 48||",
    "GK20bhasdutu:257": "he kaumodaki praśāntaroṣo bhagavānnārāyaṇaḥ| hanta nivṛttā| yāvadgacchāmi|",
    "GK20bhasdutu:258": "aye ayaṃ pāñcajanyaḥ prāptaḥ|",
    "GK20bhasdutu:259": "pūrṇendukundakumudodarahāragauro nārāyaṇānanasarojakṛtaprasādaḥ| yasya svanaṃ pralayasāgaraghoṣatulyaṃ garbhā niśamya nipatantyasurāṅganānām|| 49||",
    "GK20bhasdutu:260": "he pāñcajanya praśāntaroṣo bhagavān| gamyatāṃ svanilayameva| hanta",
    "GK20bhasdutu:261": "nivṛttaḥ| aye nandakāsiḥ prāptaḥ|",
    "GK20bhasdutu:262": "vanitāvigraho yuddhe mahāsurabhayaṃkaraḥ| prayāti gagane śīghraṃ maholkeva",
    "GK20bhasdutu:263": "vibhātyayam|| 50||",
    "GK20bhasdutu:264": "he nandaka praśāntaroṣo bhagavān| gamyatāṃ svanilayameva| hanta nivṛttaḥ|",
    "GK20bhasdutu:265": "yāvadgacchāmi| aye etāni bhagavadāyudhavarāṇi|",
    "GK20bhasdutu:266_0": "so.ayaṃ khaḍgaḥ kharāṃśorapahasitatanuḥ svaiḥ karairnandakākhyaḥ seyaṃ kaumodakī yā suraripukaṭhinoraḥsthalakṣodadakṣā |",
    "GK20bhasdutu:266_1": "saiṣā śārṅgābhidhānā pralayaghanaravajyāravā cāpayaṣṭiḥ so.ayaṃ gambhīraghoṣaḥ śaśikaraviśadaḥ śaṅkharāṭpāñcajanyaḥ ||",
    "GK20bhasdutu:267": "51|| he śārṅga kaumodaki pāñcajanya daityāntakṛnnandaka śatruvahne| praśāntaroṣo bhagavānmurāriḥ svasthānamevātra hi gaccha tāvat|| 52||",
    "GK20bhasdutu:268": "hanta nivṛttāḥ| yāvadgacchāmi| aye atyuddhūto vāyuḥ| atitapatyādityaḥ|",
    "GK20bhasdutu:269": "calitāḥ",
    "GK20bhasdutu:270": "parvatāḥ|",
    "GK20bhasdutu:271": "kṣubdhāḥ sāgarāḥ| patitā vṛkṣāḥ| bhrāntā meghāḥ| pralīnā vāsukiprabhṛtayo bhujaṃgeśvarāḥ| kiṃ nu khalvidam| aye ayaṃ bhagavato vāhanaḥ garuḍaḥ prāptaḥ|",
    "GK20bhasdutu:272": "surāsurāṇāṃ parikhedalabdhaṃ yenāmṛtaṃ mātṛvimokṣaṇārthaṃ|",
    "GK20bhasdutu:273": "ācchinnamāsīddviṣato murārestvāmudvahāmīti varo.api dattaḥ|| 53||",
    "GK20bhasdutu:274": "he kāśyapapriyasuta garuḍa praśāntaroṣo bhagavāndevadeveśaḥ| gamyatāṃ",
    "GK20bhasdutu:275": "svanilayameva| hanta",
    "GK20bhasdutu:276": "nivṛttaḥ| yāvadgacchāmi|",
    "GK20bhasdutu:277": "ete sthitā viyati kiṃnarayakṣasiddhāḥ devāśca saṃbhramacalanmukuṭottamāṅgāḥ|",
    "GK20bhasdutu:278": "ruṣṭe.acyute",
    "GK20bhasdutu:279": "vigatakāntiguṇāḥ praśāntaṃ śrutvā śrayanti sadanāni nivṛttatāpāḥ|| 54||",
    "GK20bhasdutu:280": "yāvadahamapi kāntāṃ meruguhāmeva yāsyāmi|",
    "GK20bhasdutu:281": "niṣkrāntaḥ| vāsudevaḥ yāvadahamapi pāṇḍavaśibirameva yāsyāmi|",
    "GK20bhasdutu:282": "nepathye|",
    "GK20bhasdutu:283": "na khalu na khalu gantavyam|",
    "GK20bhasdutu:284": "vāsudevaḥ aye vṛddharājasvara iva| bho rājan eṣa sthito.asmi|",
    "GK20bhasdutu:285": "tataḥ praviśati dhṛtarāṣṭraḥ| dhṛtarāṣṭraḥ kva nu khalu bhagavānnārāyaṇaḥ| kva nu khalu bhagavānpāṇḍavaśreyaskaraḥ|",
    "GK20bhasdutu:286": "kva nu khalu",
    "GK20bhasdutu:287": "bhagavānviprapriyaḥ| kva nu khalu bhagavāndevakīnandanaḥ|",
    "GK20bhasdutu:288": "mama putrāparādhāttu śārṅgapāṇe tavādhunā| etanme tridaśādhyākṣa pādayoḥ",
    "GK20bhasdutu:289": "patitaṃ",
    "GK20bhasdutu:290": "śiraḥ|| 55|| patati| vāsudevaḥ hā dhik| patito.atrabhavān| uttiṣṭhottiṣṭha|",
    "GK20bhasdutu:291": "dhṛtarāṣṭraḥ",
    "GK20bhasdutu:292": "anugṛhīto.asmi| bhagavan idamarghyaṃ pādyaṃ ca pratigṛhyatām|",
    "GK20bhasdutu:293": "vāsudevaḥ sarvaṃ gṛhṇāmi| kiṃ te bhūyaḥ priyamupaharāmi|",
    "GK20bhasdutu:294": "dhṛtarāṣṭraḥ yadi me bhagavānprasannaḥ kimataḥ paramicchāmi|",
    "GK20bhasdutu:295": "vāsudevaḥ gacchatu bhavānpunardarśanāya|",
    "GK20bhasdutu:296": "dhṛtarāṣṭraḥ yadājñāpayati bhagavannārāyaṇaḥ|",
    "GK20bhasdutu:297": "niṣkrāntaḥ| bharatavākyam| imāṃ sāgaraparyantāṃ himavadvindhyakuṇḍalām|",
    "GK20bhasdutu:298": "mahīmekātapatrāṅkāṃ rājasiṃhaḥ praśāstu naḥ|| 56|| niṣkrāntāḥ sarve|",
    "GK20bhasdutu:299": "dūtavākyaṃ",
    "GK20bhasdutu:300": "samāptam|",
    "GK20bhasdutu:301": "ka iti| tricaraṇātikrāntatriloko nārāyaṇaḥ khalvatra bhagavān| śaraṇaṃ vrajantu bhavantaḥ|"
}