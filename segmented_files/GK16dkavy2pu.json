{
    "GK16dkavy2pu:0": " Pariccheda 2",
    "GK16dkavy2pu:1": " kāvyaśobhākarān dharmān alaṃkārān pracakṣate /",
    "GK16dkavy2pu:2": " te cādyāpi vikalpyante kas tān kārtsnyena vakṣyati // 2.1 //",
    "GK16dkavy2pu:3": " kiṃtu bījaṃ vikalpānāṃ pūrvācāryaiḥ pradarsitam /",
    "GK16dkavy2pu:4": " tad eva pratisaṃskartum ayam asmatpariśramaḥ // 2.2 //",
    "GK16dkavy2pu:5": " kāścin mārgavibhāgārtham uktāḥ prāg apy alaṃkriyāḥ /",
    "GK16dkavy2pu:6": " sādhāraṇam alaṃkāra- jātam anyat pradarśyate // 2.3 //",
    "GK16dkavy2pu:7": " svabhāvākhyānam upamā rūpakaṃ dīpakāvṛttiḥ /",
    "GK16dkavy2pu:8": " ākṣepo 'rthāntaranyāso vyatireko vibhāvanā // 2.4 //",
    "GK16dkavy2pu:9": " samāsātiśayotprekṣā hetuḥ sūkṣmo lavaḥ kramaḥ /",
    "GK16dkavy2pu:10": " preyo rasavad ūrjasvi paryāyoktaṃ samāhitam // 2.5 //",
    "GK16dkavy2pu:11": " udāttāpahnutiśleṣa- viśeṣās tulyayogitā /",
    "GK16dkavy2pu:12": " virodhāprastutastotre vyājastutinidarśane // 2.6 //",
    "GK16dkavy2pu:13": " sahoktiḥ parivṛttyāśiḥ- saṃkīrṇam atha bhāvikam /",
    "GK16dkavy2pu:14": " iti vācām alaṃkārā darśitāḥ pūrvasūribhiḥ // 2.7 //",
    "GK16dkavy2pu:15": " [svabhāvokti (= svabhāvākhyāna = jāti)]",
    "GK16dkavy2pu:16": " nānāvasthaṃ padārthānāṃ rūpaṃ sākṣād vivṛṇvatī /",
    "GK16dkavy2pu:17": " svabhāvoktiś ca jātiś cety ādyā sālaṃkṛtir yathā // 2.8 //",
    "GK16dkavy2pu:18": " [svabhāvokti: jāti]",
    "GK16dkavy2pu:19": " tuṇḍair ātāmrakuṭilaiḥ pakṣair haritakomalaiḥ /",
    "GK16dkavy2pu:20": " trivarṇarājibhiḥ kaṇṭhair ete mañjugiraḥ śukāḥ // 2.9 //",
    "GK16dkavy2pu:21": " [- svabhāvokti: kriyā]",
    "GK16dkavy2pu:22": " kalakvaṇitagarbheṇa kaṇṭhenāghūrṇitekṣaṇaḥ /",
    "GK16dkavy2pu:23": " pārāvataḥ paribhramya riraṃsuś cumbati priyām // 2.10 //",
    "GK16dkavy2pu:24": " [- svabhāvokti: guṇa]",
    "GK16dkavy2pu:25": " badhnann aṅgeṣu romāñcam kurvan manasi nirvṛtim /",
    "GK16dkavy2pu:26": " netre cāmīlayann eṣa priyāsparśaḥ pravartate // 2.11 //",
    "GK16dkavy2pu:27": " [- svabhāvokti: dravya]",
    "GK16dkavy2pu:28": " kaṇṭhekālaḥ karasthena kapālenenduśekharaḥ /",
    "GK16dkavy2pu:29": " jaṭābhiḥ snigdhatāmrābhir āvirāsīd vṛṣadhvajaḥ // 2.12 //",
    "GK16dkavy2pu:30": " jātikriyāguṇadravya- svabhāvākhyānam īdṛśam /",
    "GK16dkavy2pu:31": " śāstreṣv asyaiva sāmrājyaṃ kāvyeṣv apy etad īpsitam // 2.13 //",
    "GK16dkavy2pu:32": " [upamā]",
    "GK16dkavy2pu:33": " yathā kathaṃcid sādṛśyaṃ yatrodbhūtaṃ pratīyate /",
    "GK16dkavy2pu:34": " upamā nāma sā tasyāḥ prapañco 'yaṃ nidarśyate // 2.14 //",
    "GK16dkavy2pu:35": " [- dharmopamā]",
    "GK16dkavy2pu:36": " ambhoruham ivātāmraṃ mugdhe karatalaṃ tava /",
    "GK16dkavy2pu:37": " iti dharmopamā sākṣāt tulyadharmapradarśanāt // 2.15 //",
    "GK16dkavy2pu:38": " [- vastūpamā]",
    "GK16dkavy2pu:39": " rājīvam iva te vaktraṃ netre nīlotpale iva /",
    "GK16dkavy2pu:40": " iyaṃ pratīyamānaika- dharmā vastūpamaiva sā // 2.16 //",
    "GK16dkavy2pu:41": " [- viparyāsopamā]",
    "GK16dkavy2pu:42": " tavānanam ivonnidram aravindam abhūd iti /",
    "GK16dkavy2pu:43": " sā prasiddhiviparyāsād viparyāsopameṣyate // 2.17 //",
    "GK16dkavy2pu:44": " [- anyo'nyopamā]",
    "GK16dkavy2pu:45": " tavānanam ivāmbhojam ambojam iva te mukham /",
    "GK16dkavy2pu:46": " ity anyo'nyopamā sāyam anyo'nyotkarṣaśaṃsinī // 2.18 //",
    "GK16dkavy2pu:47": " [- niyamopamā]",
    "GK16dkavy2pu:48": " tvanmukhaṃ kamalenaiva tulyaṃ nānyena kenacit /",
    "GK16dkavy2pu:49": " ity anyasāmyavyāvṛtter iyaṃ sā niyamopamā // 2.19 //",
    "GK16dkavy2pu:50": " [- aniyamopamā]",
    "GK16dkavy2pu:51": " padmaṃ tāvat tavānveti mukham anyac ca tādṛśam /",
    "GK16dkavy2pu:52": " asti ced astu tatkārīty asāv aniyamopamā // 2.20 //",
    "GK16dkavy2pu:53": " [- samuccayopamā]",
    "GK16dkavy2pu:54": " samuccayopamāpy asti na kāntyaiva mukhaṃ tava /",
    "GK16dkavy2pu:55": " hlādanākhyena cānveti karmaṇendum itīdṛśī // 2.21 //",
    "GK16dkavy2pu:56": " [- atiśayopamā]",
    "GK16dkavy2pu:57": " tvayy eva tvanmukhaṃ dṛṣṭaṃ dṛśyate divi candramāḥ /",
    "GK16dkavy2pu:58": " iyaty eva bhidā nānyety asāv atiśayopamā // 2.22 //",
    "GK16dkavy2pu:59": " [- utprekṣitopamā]",
    "GK16dkavy2pu:60": " mayy evāsyā mukhaśrīr ity alam indor vikatthanaiḥ /",
    "GK16dkavy2pu:61": " padme 'pi sā yad asty evety asāv utprekṣitopamā // 2.23 //",
    "GK16dkavy2pu:62": " [- adbhutopamā]",
    "GK16dkavy2pu:63": " yadi kiṃcid bhavet padmaṃ subhru vibhrāntalocanam /",
    "GK16dkavy2pu:64": " tat te mukhaśriyaṃ dhattām ity asāv adbhutopamā // 2.24 //",
    "GK16dkavy2pu:65": " [- mohopamā]",
    "GK16dkavy2pu:66": " śaśīty utprekṣya tanvaṅgi tvanmukhaṃ tvanmukhāśayā /",
    "GK16dkavy2pu:67": " indum apy anudhāvāmīty eṣā mohopamā smṛtā // 2.25 //",
    "GK16dkavy2pu:68": " [- saṃśayopamā]",
    "GK16dkavy2pu:69": " kiṃ padmam antarbhrāntāli kiṃ te lolekṣaṇaṃ mukham /",
    "GK16dkavy2pu:70": " mama dolāyate cittam itīyaṃ saṃśayopamā // 2.26 //",
    "GK16dkavy2pu:71": " [- nirṇayopamā]",
    "GK16dkavy2pu:72": " na padmasyendunigrāhyasy- endulajjākarī dyutiḥ /",
    "GK16dkavy2pu:73": " atas tvanmukham evedam ity asau nirṇayopamā // 2.27 //",
    "GK16dkavy2pu:74": " [- śleṣopamā]",
    "GK16dkavy2pu:75": " śiśirāṃśupratispardhi śrīmat surabhigandhi ca /",
    "GK16dkavy2pu:76": " ambhojam iva te vaktram iti śleṣopamā smṛtā // 2.28 //",
    "GK16dkavy2pu:77": " [- samānopamā]",
    "GK16dkavy2pu:78": " sarūpaśabdavācyatvāt sā samānopamā yathā /",
    "GK16dkavy2pu:79": " bālevodyānamāleyaṃ sā(1) la()",
    "GK16dkavy2pu:80": " nanaśobhinī // 2.29 //",
    "GK16dkavy2pu:81": " [- nindopamā]",
    "GK16dkavy2pu:82": " padmaṃ bahurajaś candraḥ kṣayī tābhyāṃ tavānanam /",
    "GK16dkavy2pu:83": " samānam api sotsekam iti nindopamā smṛtā // 2.30 //",
    "GK16dkavy2pu:84": " [- praśaṃsopamā]",
    "GK16dkavy2pu:85": " brahmaṇo 'py udbhavaḥ padmaṃ candraḥ śaṃbhuśirodhṛtaḥ /",
    "GK16dkavy2pu:86": " tau tulyau tvanmukheneti sā praśaṃsopamocyate // 2.31 //",
    "GK16dkavy2pu:87": " [- ācikhyāsopamā]",
    "GK16dkavy2pu:88": " candreṇa tvanmukhaṃ tulyam ity ācikhyāsu me manaḥ /",
    "GK16dkavy2pu:89": " sa guṇo vāstu doṣo vety ācikhyāsopamāṃ viduḥ // 2.32 //",
    "GK16dkavy2pu:90": " [- virodhopamā]",
    "GK16dkavy2pu:91": " śatapattraṃ śaraccandras tvadānanam iti trayam /",
    "GK16dkavy2pu:92": " parasparavirodhīti sā virodhopamā matā // 2.33 //",
    "GK16dkavy2pu:93": " [- pratiṣedhopamā]",
    "GK16dkavy2pu:94": " na jātu śaktir indos te mukhena pratigarjitum /",
    "GK16dkavy2pu:95": " kalaṅkino jaḍasyeti pratiṣedhopamaiva sā // 2.34 //",
    "GK16dkavy2pu:96": " [- caṭūpamā]",
    "GK16dkavy2pu:97": " mṛgekṣaṇāṅkaṃ te vaktram mṛgeṇaivāṅkitaḥ śaśī /",
    "GK16dkavy2pu:98": " tathāpi sama evāsau notkarṣīti caṭūpamā // 2.35 //",
    "GK16dkavy2pu:99": " [- tattvākhyānopamā]",
    "GK16dkavy2pu:100": " na padmaṃ mukham evedaṃ na bhṛṅgau cakṣuṣī ime /",
    "GK16dkavy2pu:101": " iti vispaṣṭasādṛśyāt tattvākhyānopamaiva sā // 2.36 //",
    "GK16dkavy2pu:102": " [- asādhāraṇopamā]",
    "GK16dkavy2pu:103": " candrāravindayoḥ kāntim atikramya mukhaṃ tava /",
    "GK16dkavy2pu:104": " ātmanaivābhavat tulyam ity asādhāraṇopamā // 2.37 //",
    "GK16dkavy2pu:105": " [- abhūtopamā]",
    "GK16dkavy2pu:106": " sarvapadmaprabhāsāraḥ samāhṛta iva kvacit /",
    "GK16dkavy2pu:107": " tvadānanaṃ vibhātīti tām abhūtopamāṃ viduḥ // 2.38 //",
    "GK16dkavy2pu:108": " [- asaṃbhāvitopamā]",
    "GK16dkavy2pu:109": " candrabimbād iva viṣaṃ candanād iva pāvakaḥ /",
    "GK16dkavy2pu:110": " paruṣā vāg ito vaktrād ity asaṃbhāvitopamā // 2.39 //",
    "GK16dkavy2pu:111": " [- bahūpamā]",
    "GK16dkavy2pu:112": " candanodakacandrāṃśu- candrakāntādiśītalaḥ /",
    "GK16dkavy2pu:113": " sparśas tavety atiśayaṃ bodhayantī bahūpamā // 2.40 //",
    "GK16dkavy2pu:114": " [- vikriyopamā]",
    "GK16dkavy2pu:115": " candrabimbād ivotkīrṇaṃ padmagarbhād ivoddhṛtam /",
    "GK16dkavy2pu:116": " tava tanvaṅgi vadanam ity asau vikriyopamā // 2.41 //",
    "GK16dkavy2pu:117": " [- mālopamā]",
    "GK16dkavy2pu:118": " pūṣṇy ātapa ivāhnīva pūṣā vyomnīva vāsaraḥ /",
    "GK16dkavy2pu:119": " vikramas tvayy adhāl lakṣmīm iti mālopamā matā // 2.42 //",
    "GK16dkavy2pu:120": " [- vākyārthopamā; zwei Arten]",
    "GK16dkavy2pu:121": " vākyārtheṇaiva vākyārthaḥ ko 'pi yady upamīyate /",
    "GK16dkavy2pu:122": " ekānekevaśabdatvāt sā vākyārthopamā dvidhā // 2.43 //",
    "GK16dkavy2pu:123": " [- (1.) vākyārthopamā mit einem iva]",
    "GK16dkavy2pu:124": " tvadānanam adhīrākṣam āvirdaśanadīdhiti /",
    "GK16dkavy2pu:125": " bhramadbhṛṅgam ivālakṣya- kesaraṃ bhāti paṅkajam // 2.44 //",
    "GK16dkavy2pu:126": " [- (2.) vākyārthopamā mit mehreren iva]",
    "GK16dkavy2pu:127": " nalinyā iva tanvaṅgyās tasyāḥ padmam ivānanam /",
    "GK16dkavy2pu:128": " mayā madhuvrateneva pāyaṃ pāyam aramyata // 2.45 //",
    "GK16dkavy2pu:129": " [- prativastūpamā]",
    "GK16dkavy2pu:130": " vastu kiṃcid upanyasya nyasanāt tatsadharmaṇaḥ /",
    "GK16dkavy2pu:131": " sāmyapratītir astīti prativastūpamā yathā // 2.46 //",
    "GK16dkavy2pu:132": " naiko 'pi tvādṛśo 'dyāpi jāyamāneṣu rājasu /",
    "GK16dkavy2pu:133": " nanu dvitīyo nāsty eva pārijātasya pādapaḥ // 2.47 //",
    "GK16dkavy2pu:134": " [- tulyayogopamā]",
    "GK16dkavy2pu:135": " adhikena samīkṛtya hīnam ekakriyāvidhau /",
    "GK16dkavy2pu:136": " yad bruvanti smṛtā seyaṃ tulyayogopamā yathā // 2.48 //",
    "GK16dkavy2pu:137": " divo jāgarti rakṣāyai pulomārir bhuvo bhavān /",
    "GK16dkavy2pu:138": " asurās tena hanyante sāvalepās tvayā nṛpāḥ // 2.49 //",
    "GK16dkavy2pu:139": " [- hetūpamā]",
    "GK16dkavy2pu:140": " kāntyā candramasaṃ dhāmnā sūryaṃ dhairyeṇa cārṇavam /",
    "GK16dkavy2pu:141": " rājann anukaroṣīti saiṣā hetūpamā matā // 2.50 //",
    "GK16dkavy2pu:142": " na liṅgavacane bhinne na hīnādhikatāpi vā /",
    "GK16dkavy2pu:143": " upamādūṣanāyālaṃ yatrodvego na dhīmatām // 2.51 //",
    "GK16dkavy2pu:144": " strīva gacchati ṣaṇḍho 'yaṃ vakty eṣā strī pumān iva /",
    "GK16dkavy2pu:145": " prāṇā iva priyo 'yam me vidyā dhanam ivārjitam // 2.52 //",
    "GK16dkavy2pu:146": " bhavān iva mahīpāla devarājo virājate /",
    "GK16dkavy2pu:147": " alam aṃśumataḥ kakṣām āroḍhuṃ tejasā nṛpaḥ // 2.53 //",
    "GK16dkavy2pu:148": " ity evam ādau saubhāgyaṃ na jahāty eva jātucit /",
    "GK16dkavy2pu:149": " asty eva kvacid udvegaḥ prayoge vāgvidāṃ yathā // 2.54 //",
    "GK16dkavy2pu:150": " haṃsīva dhavalaś candraḥ sarāṃsīvāmalaṃ nabhaḥ /",
    "GK16dkavy2pu:151": " bhartṛbhakto bhaṭaḥ śveva khadyoto bhāti bhānuvat // 2.55 //",
    "GK16dkavy2pu:152": " īdṛśaṃ varjyate sadbhiḥ kāraṇaṃ tatra cintyatām /",
    "GK16dkavy2pu:153": " guṇadoṣavicārāya svayam eva manīṣibhiḥ // 2.56 //",
    "GK16dkavy2pu:154": " ivavadvāyathāśabdāḥ samānanibhasaṃnibhāḥ /",
    "GK16dkavy2pu:155": " tulyasaṃkāśanikāśa- prakāśapratirūpakāḥ // 2.57 //",
    "GK16dkavy2pu:156": " pratipakṣapratidvaṃdvi- pratyanīkavirodhinaḥ /",
    "GK16dkavy2pu:157": " sadṛksadṛśasaṃvādi- sajātīyānuvādinaḥ // 2.58 //",
    "GK16dkavy2pu:158": " pratibimbapraticchanda- sarūpasamasaṃmitāḥ /",
    "GK16dkavy2pu:159": " salakṣaṇasadṛkṣābha- sapakṣopamitopamāḥ // 2.59 //",
    "GK16dkavy2pu:160": " kalpadeśīyadeśyādiḥ prakhyapratinidhī api /",
    "GK16dkavy2pu:161": " savarṇatulatau śabdau ye cānyūnārthavādinaḥ // 2.60 //",
    "GK16dkavy2pu:162": " samāsaś ca bahuvrīhiḥ śaśāṅkavadanādiṣu /",
    "GK16dkavy2pu:163": " spardhate jayati dveṣṭi druhyati pratigarjati // 2.61 //",
    "GK16dkavy2pu:164": " ākrośaty avajānāti kadarthayati nindati /",
    "GK16dkavy2pu:165": " viḍambayati saṃdhatte hasatīrṣyaty asūyati // 2.62 //",
    "GK16dkavy2pu:166": " tasya muṣṇāti saubhāgyaṃ tasya kāntiṃ vilumpati /",
    "GK16dkavy2pu:167": " tena sārdhaṃ vigṛhṇāti tulāṃ tenādhirohati // 2.63 //",
    "GK16dkavy2pu:168": " tatpadavyām padaṃ dhatte tasya kakṣāṃ vigāhate /",
    "GK16dkavy2pu:169": " tam anvety anubadhnāti tacchīlaṃ tanniṣedhati // 2.64 //",
    "GK16dkavy2pu:170": " tasya cānukarotīti śabdāḥ sādṛśyam ūcakāḥ /",
    "GK16dkavy2pu:171": " upamāyām ime proktāḥ kavīnāṃ buddhisaukhyadāḥ // 2.65 //",
    "GK16dkavy2pu:172": " [rūpaka]",
    "GK16dkavy2pu:173": " [- samastarūpaka]",
    "GK16dkavy2pu:174": " upamaiva tirobhūta- bhedā rūpakam ucyate /",
    "GK16dkavy2pu:175": " yathā bāhulatā pāṇi- padmaṃ caraṇapallavaḥ // 2.66 //",
    "GK16dkavy2pu:176": " [- asamastarūpaka]",
    "GK16dkavy2pu:177": " aṅgulyaḥ pallavāny āsan kusumāni nakhārciṣaḥ /",
    "GK16dkavy2pu:178": " bāhū late vasantaśrīs tvaṃ naḥ pratyakṣacāriṇī // 2.67 //",
    "GK16dkavy2pu:179": " [- samastavyastarūpaka]",
    "GK16dkavy2pu:180": " ity etad asamastākhyaṃ samastaṃ pūrvarūpakam /",
    "GK16dkavy2pu:181": " smitaṃ mukhendor jyotsneti samastavyastarūpakam // 2.68 //",
    "GK16dkavy2pu:182": " [- sakalarūpaka]",
    "GK16dkavy2pu:183": " tāmrāṅgulidalaśreṇi nakhadīdhitikesaram /",
    "GK16dkavy2pu:184": " dhriyate mūrdhni bhūpālair bhavaccaraṇapaṅkajam // 2.69 //",
    "GK16dkavy2pu:185": " aṅgulyādau dalāditvaṃ pāde cāropya padmatām /",
    "GK16dkavy2pu:186": " tadyogyasthānavinyāsād etat sakalarūpakam // 2.70 //",
    "GK16dkavy2pu:187": " [- avayavarūpaka]",
    "GK16dkavy2pu:188": " akasmād eva te caṇḍi sphuritādharapallavam /",
    "GK16dkavy2pu:189": " mukhaṃ muktāruco dhatte gharmāmbhaḥkaṇamañjarīḥ // 2.71 //",
    "GK16dkavy2pu:190": " mañjarīkṛtya gharmāmbhaḥ pallavīkṛtya cādharam /",
    "GK16dkavy2pu:191": " nānyathā kṛtam atrāsyam ato 'vayavarūpakam // 2.72 //",
    "GK16dkavy2pu:192": " [- avayavirūpakam]",
    "GK16dkavy2pu:193": " valgitabhru galadgharma- jalam ālohitekṣaṇam /",
    "GK16dkavy2pu:194": " vivṛṇāti (/) madāvasthām idam vadanapaṅkajam // 2.73 //",
    "GK16dkavy2pu:195": " avikṛtya mukhāṅgāni mukham evāravindatām /",
    "GK16dkavy2pu:196": " āsīd gamitam atredam ato 'vayavirūpakam // 2.74 //",
    "GK16dkavy2pu:197": " [- ekāṅgarūpaka]",
    "GK16dkavy2pu:198": " madapāṭalagaṇḍena raktanetrotpalena te /",
    "GK16dkavy2pu:199": " mukhena mugdhaḥ so 'py eṣa jano rāgamayaḥ kṛtaḥ // 2.75 //",
    "GK16dkavy2pu:200": " ekāṅgarūpakaṃ caitad evaṃ dviprabhṛtīny api /",
    "GK16dkavy2pu:201": " aṅgāni rūpayanty atra yogāyogau bhidākarau // 2.76 //",
    "GK16dkavy2pu:202": " [- yuktarūpaka]",
    "GK16dkavy2pu:203": " smitapuṣpojjvalaṃ lola- netrabhṛṅgam idaṃ mukham /",
    "GK16dkavy2pu:204": " iti puṣpadvirephāṇāṃ saṃgatyā yuktarūpakam // 2.77 //",
    "GK16dkavy2pu:205": " [- ayuktarūpaka]",
    "GK16dkavy2pu:206": " idam ārdrasmitajyotsnaṃ snigdhanetrotpalaṃ mukham /",
    "GK16dkavy2pu:207": " iti jyotsnotpalāyogād ayuktaṃ nāma rūpakam // 2.78 //",
    "GK16dkavy2pu:208": " [- viṣamarūpaka]",
    "GK16dkavy2pu:209": " rūpaṇād aṅgino 'ṅgānāṃ rūpaṇārūpaṇāśrayāt /",
    "GK16dkavy2pu:210": " rūpakaṃ viṣamaṃ nāma lalitaṃ jāyate yathā // 2.79 //",
    "GK16dkavy2pu:211": " madaraktakapolena manmathas tvanmukhendunā /",
    "GK16dkavy2pu:212": " nartitabhrūlatenālaṃ mardituṃ bhuvanatrayam // 2.80 //",
    "GK16dkavy2pu:213": " [- saviśeṣaṇarūpaka]",
    "GK16dkavy2pu:214": " haripādaḥ śirolagna- jahnukanyājalāṃśukaḥ /",
    "GK16dkavy2pu:215": " jayaty asuraniḥśaṅka- surānandotsavadhvajaḥ // 2.81 //",
    "GK16dkavy2pu:216": " viśeṣaṇasamagrasya rūpaṃ ketor yadīdṛśam /",
    "GK16dkavy2pu:217": " pāde tadarpaṇād etat saviśeṣaṇarūpakam // 2.82 //",
    "GK16dkavy2pu:218": " [- viruddharūpaka]",
    "GK16dkavy2pu:219": " na mīlayati padmāni na nabho 'py avagāhate /",
    "GK16dkavy2pu:220": " tvanmukhendur mamāsūnāṃ haraṇāyaiva kalpate // 2.83 //",
    "GK16dkavy2pu:221": " akriyā candrakāryāṇām anyakāryasya ca kriyā /",
    "GK16dkavy2pu:222": " atra saṃdarśyate yasmād viruddhaṃ nāma rūpakam // 2.84 //",
    "GK16dkavy2pu:223": " [- heturūpaka]",
    "GK16dkavy2pu:224": " gāmbhīryeṇa samudro 'si gauraveṇāsi parvataḥ /",
    "GK16dkavy2pu:225": " kāmadatvāc ca lokānām asi tvaṃ kalpapādapaḥ // 2.85 //",
    "GK16dkavy2pu:226": " gāmbhīryapramukhair atra hetubhiḥ sāgaro giriḥ /",
    "GK16dkavy2pu:227": " kalpadrumaś ca kriyate tad idaṃ heturūpakam // 2.86 //",
    "GK16dkavy2pu:228": " [- śiṣṭarūpaka]",
    "GK16dkavy2pu:229": " rājahaṃsopabhogārthaṃ bhramaraprārthyasaurabham /",
    "GK16dkavy2pu:230": " sakhi vaktrāmbujam idaṃ taveti śliṣṭarūpakam // 2.87 //",
    "GK16dkavy2pu:231": " iṣṭaṃ sādharmyavaidharmya- darśanād gauṇamukhyayoḥ /",
    "GK16dkavy2pu:232": " upamāvyatirekākhyaṃ rūpakadvitayaṃ yathā // 2.88 //",
    "GK16dkavy2pu:233": " [- upamārūpaka]",
    "GK16dkavy2pu:234": " ayam ālohitacchāyo madane mukhacandramāḥ /",
    "GK16dkavy2pu:235": " saṃnaddhodayarāgasya candrasya pratigarjati // 2.89 //",
    "GK16dkavy2pu:236": " [- vyatirekarūpaka]",
    "GK16dkavy2pu:237": " candramāḥ pīyate devair mayā tvanmukhacandramāḥ /",
    "GK16dkavy2pu:238": " asamagro 'py asau śaśvad ayam āpūrṇamaṇḍalaḥ // 2.90 //",
    "GK16dkavy2pu:239": " [- ākṣeparūpaka]",
    "GK16dkavy2pu:240": " mukhacandrasya candratvam ittham anyopatāpinaḥ /",
    "GK16dkavy2pu:241": " na te sundari saṃvādīty etad ākṣeparūpakam // 2.91 //",
    "GK16dkavy2pu:242": " [- samādhānarūpaka]",
    "GK16dkavy2pu:243": " mukhendur api te caṇḍi māṃ nirdahati nirdayam /",
    "GK16dkavy2pu:244": " bhāgyadoṣān mamaiveti tat samādhānarūpakam // 2.92 //",
    "GK16dkavy2pu:245": " [- rūpakarūpaka]",
    "GK16dkavy2pu:246": " mukhapaṅkajaraṅge 'smin bhrūlatānartakī tava /",
    "GK16dkavy2pu:247": " līlānṛtyaṃ karotīti ramyaṃ rūpakarūpakam // 2.93 //",
    "GK16dkavy2pu:248": " [- āpahnavarūpaka]",
    "GK16dkavy2pu:249": " naitan mukham idaṃ padmaṃ na netre bhramarāv imau /",
    "GK16dkavy2pu:250": " etāni kesarāṇy eva naitā dantārciṣas tava // 2.94 //",
    "GK16dkavy2pu:251": " mukhāditvaṃ nivartyaiva padmāditvena rūpaṇāt /",
    "GK16dkavy2pu:252": " udbhāvitaguṇotkarṣaṃ tat tv āpahnavarūpakam // 2.95 //",
    "GK16dkavy2pu:253": " na paryanto vikalpānāṃ rūpakopamayor ataḥ /",
    "GK16dkavy2pu:254": " diṅmātraṃ darśitaṃ dhīrair anuktam anumīyatām // 2.96 //",
    "GK16dkavy2pu:255": " [dīpaka]",
    "GK16dkavy2pu:256": " jātikriyāguṇadravya- vācinaikatra vartinā /",
    "GK16dkavy2pu:257": " sarvavākyopakāraś cet tad āhur dīpakaṃ yathā // 2.97 //",
    "GK16dkavy2pu:258": " [- ādidīpaka: jāti]",
    "GK16dkavy2pu:259": " pavano dakṣiṇaḥ parṇaṃ jīrṇaṃ harati vīrudhāṃ /",
    "GK16dkavy2pu:260": " sa evāvanatāṅgīnāṃ mānabhaṅgāya kalpate // 2.98 //",
    "GK16dkavy2pu:261": " [- ādidīpaka: kriyā]",
    "GK16dkavy2pu:262": " caranti caturambhodhi- velodyāneṣu dantinaḥ /",
    "GK16dkavy2pu:263": " cakravālādrikuñjeṣu kundabhāso guṇāś ca te // 2.99 //",
    "GK16dkavy2pu:264": " [- ādidīpaka: guṇa]",
    "GK16dkavy2pu:265": " śyāmalāḥ prāvṛṣeṇyābhir diśo jīmūtapaṅktibhiḥ /",
    "GK16dkavy2pu:266": " bhuvaś ca sukumārābhir navaśādvalarājibhiḥ // 2.100 //",
    "GK16dkavy2pu:267": " [- ādidīpaka: dravya]",
    "GK16dkavy2pu:268": " viṣṇunā vikramasthena dānavānāṃ vibhūtayaḥ /",
    "GK16dkavy2pu:269": " kvāpi nītāḥ kuto 'py āsann ānītā daivatarddhayaḥ // 2.101 //",
    "GK16dkavy2pu:270": " ity ādidīpakāny uktāny evaṃ madhyāntayor api /",
    "GK16dkavy2pu:271": " vākyayor darśayiṣyāmaḥ kāni cittāni tadyathā // 2.102 //",
    "GK16dkavy2pu:272": " [- madhyadīpaka: jāti]",
    "GK16dkavy2pu:273": " nṛtyanti niculotsaṅge gāyanti ca kalāpinaḥ /",
    "GK16dkavy2pu:274": " badhnanti ca payodeṣu dṛśo harṣāśrugarbhiṇīḥ // 2.103 //",
    "GK16dkavy2pu:275": " [- madhyadīpaka: kriyā]",
    "GK16dkavy2pu:276": " mando gandhavahaḥ kṣāro vahnir induś ca jāyate /",
    "GK16dkavy2pu:277": " carcācandanapātaś ca śastrapātaḥ pravāsinām // 2.104 //",
    "GK16dkavy2pu:278": " [- antadīpaka:",
    "GK16dkavy2pu:279": " dravya (Komm: jāti)]",
    "GK16dkavy2pu:280": " jalaṃ jaladharodgīrṇaṃ kulaṃ gṛhaśikhaṇḍinām /",
    "GK16dkavy2pu:281": " calaṃ ca taḍitāṃ dāma balaṃ kusumadhanvanaḥ // 2.105 //",
    "GK16dkavy2pu:282": " [- antadīpaka: kriyā]",
    "GK16dkavy2pu:283": " tvayā nīlotpalaṃ karṇe smareṇāstraṃ śarāsane /",
    "GK16dkavy2pu:284": " mayāpi maraṇe cetas trayam etat samaṃ kṛtam // 2.106 //",
    "GK16dkavy2pu:285": " [- (ādidīpaka): mālādīpaka]",
    "GK16dkavy2pu:286": " śuklaḥ śvetārciṣo vṛddhyai pakṣaḥ pañcaśarasya saḥ /",
    "GK16dkavy2pu:287": " sa ca rāgasya rāgo 'pi yūnāṃ ratyutsavaśriyaḥ // 2.107 //",
    "GK16dkavy2pu:288": " ity ādidīpakatve 'pi pūrvapūrvavyapekṣiṇī /",
    "GK16dkavy2pu:289": " vākyamālā prayukteti tan mālādīpakaṃ matam // 2.108 //",
    "GK16dkavy2pu:290": " [- viruddhārthadīpaka]",
    "GK16dkavy2pu:291": " avalepam anaṅgasya vardhayanti balāhakāḥ /",
    "GK16dkavy2pu:292": " karśayanti tu gharmasya mārutoddhūtaśīkarāḥ // 2.109 //",
    "GK16dkavy2pu:293": " avalepapadenātra balāhakapadena ca /",
    "GK16dkavy2pu:294": " kriye viruddhe saṃyukte tad viruddhārthaṃ dīpakam // 2.110 //",
    "GK16dkavy2pu:295": " [- ekārthadīpaka]",
    "GK16dkavy2pu:296": " haraty ābhogam āśānāṃ gṛhṇāti jyotiṣāṃ gaṇam /",
    "GK16dkavy2pu:297": " ādatte cādya me prāṇān asau jaladharāvalī // 2.111 //",
    "GK16dkavy2pu:298": " anekaśabdopādānāt kriyaikaivātra dīpyate /",
    "GK16dkavy2pu:299": " yato jaladharāvalyā tasmād ekārthadīpakam // 2.112 //",
    "GK16dkavy2pu:300": " [- śliṣṭārthadīpaka]",
    "GK16dkavy2pu:301": " hṛdyagandhavahās tuṅgās tamālaśyāmalatviṣaḥ /",
    "GK16dkavy2pu:302": " divi bhramanti jīmūtā bhuvi caite mataṃgajāḥ // 2.113 //",
    "GK16dkavy2pu:303": " atra dharmair abhinnānām abhrāṇāṃ dantināṃ tathā /",
    "GK16dkavy2pu:304": " bhramaṇenaiva saṃbandha iti śliṣṭārthadīpakam // 2.114 //",
    "GK16dkavy2pu:305": " anenaiva prakāreṇa śeṣāṇām api dīpake /",
    "GK16dkavy2pu:306": " vikalpānām avagatir vidhātavyā vicakṣaṇaiḥ // 2.115 //",
    "GK16dkavy2pu:307": " [āvṛtti]",
    "GK16dkavy2pu:308": " arthāvṛttiḥ padāvṛttir ubhayāvṛttir eva ca /",
    "GK16dkavy2pu:309": " dīpakasthāna eveṣṭam alaṃkāratrayaṃ yathā // 2.116 //",
    "GK16dkavy2pu:310": " [- arthāvṛtti]",
    "GK16dkavy2pu:311": " vikasanti kadambāni sphuṭanti kuṭajadrumāḥ /",
    "GK16dkavy2pu:312": " unmīlanti ca kandalyo dalanti kakubhāni ca // 2.117 //",
    "GK16dkavy2pu:313": " [- padāvṛtti]",
    "GK16dkavy2pu:314": " utkaṇṭhayati meghānāṃ mālā vṛndaṃ kalāpinām /",
    "GK16dkavy2pu:315": " yūnāṃ cotkaṇṭhayaty eva mānasaṃ makaradhvajaḥ // 2.118 //",
    "GK16dkavy2pu:316": " [- ubhayāvṛtti (artha u. pada)]",
    "GK16dkavy2pu:317": " jitvā viśvaṃ bhavān atra viharaty avarodhanaiḥ /",
    "GK16dkavy2pu:318": " viharaty apsarobhis te ripuvargo divaṃ gataḥ // 2.119 //",
    "GK16dkavy2pu:319": " [ākṣepa]",
    "GK16dkavy2pu:320": " pratiṣedhoktir ākṣepas traikālyāpekṣayā tridhā /",
    "GK16dkavy2pu:321": " athāsya punar ākṣepya- bhedānantyād anantatā // 2.120 //",
    "GK16dkavy2pu:322": " [- vṛttākṣepa]",
    "GK16dkavy2pu:323": " anaṅgaḥ pañcabhiḥ puṣpair viśvaṃ vyajayateṣubhiḥ /",
    "GK16dkavy2pu:324": " ity asaṃbhāvyam atha vā vicitrā vastuśaktayaḥ // 2.121 //",
    "GK16dkavy2pu:325": " ity anaṅgajayāyoga- buddhir hetubalād iha /",
    "GK16dkavy2pu:326": " pravṛttaiva yad ākṣiptā vṛttākṣepaḥ sa īdṛśaḥ // 2.122 //",
    "GK16dkavy2pu:327": " [- vartamānākṣepa]",
    "GK16dkavy2pu:328": " kutaḥ kuvalayaṃ karṇe karoṣi kalabhāṣiṇi /",
    "GK16dkavy2pu:329": " kim apāṅgam aparyāptam asmin karmaṇi manyase // 2.123 //",
    "GK16dkavy2pu:330": " sa vartamānākṣepo 'yaṃ kurvaty evāsitotpala /",
    "GK16dkavy2pu:331": " karṇe kācit priyeṇaivaṃ cāṭukāreṇa rudhyate // 2.124 //",
    "GK16dkavy2pu:332": " [- bhaviṣyadākṣepa]",
    "GK16dkavy2pu:333": " satyaṃ bravīmi na tvaṃ māṃ draṣṭuṃ vallabha lapsyase /",
    "GK16dkavy2pu:334": " anyacumbanasaṃkrānta- lākṣāraktena cakṣuṣā // 2.125 //",
    "GK16dkavy2pu:335": " so 'yaṃ bhaviṣyadākṣepaḥ prāg evātimanasvinī /",
    "GK16dkavy2pu:336": " kadācid aparādho 'sya bhāvīty evam arunddhayat // 2.126 //",
    "GK16dkavy2pu:337": " [- dharmākṣepa]",
    "GK16dkavy2pu:338": " tava tanvaṅgi mithyaiva rūḍham aṅgeṣu mārdavam /",
    "GK16dkavy2pu:339": " yadi satyaṃ mṛdūny eva kim akāṇḍe rujanti mām // 2.127 //",
    "GK16dkavy2pu:340": " dharmākṣepo 'yam ākṣiptam aṅganāgātramārdavam /",
    "GK16dkavy2pu:341": " kāmukena yad atraivaṃ karmaṇā tadvirodhinā // 2.128 //",
    "GK16dkavy2pu:342": " [- dharmyākṣepa]",
    "GK16dkavy2pu:343": " sundarī sā bhavaty evaṃ vivekaḥ kena jāyate /",
    "GK16dkavy2pu:344": " prabhāmātraṃ hi taralaṃ dṛśyate na tadāśrayaḥ // 2.129 //",
    "GK16dkavy2pu:345": " dharmyākṣepo 'yam ākṣipto dharmī dharmaṃ prabhāhvayam /",
    "GK16dkavy2pu:346": " anujñāyaiva yad rūpam atyāścaryaṃ vivakṣatā // 2.130 //",
    "GK16dkavy2pu:347": " [- kāraṇākṣepa]",
    "GK16dkavy2pu:348": " cakṣuṣī tava rajyete sphuraty adharapallavaḥ /",
    "GK16dkavy2pu:349": " bhruvau ca bhugne na tathāpy aduṣṭasyāsti me bhayam // 2.131 //",
    "GK16dkavy2pu:350": " sa eṣa kāraṇākṣepaḥ pradhānaṃ kāraṇaṃ bhiyaḥ /",
    "GK16dkavy2pu:351": " svāparādho niṣiddho 'tra yat priyeṇa paṭīyasā // 2.132 //",
    "GK16dkavy2pu:352": " [- kāryākṣepa]",
    "GK16dkavy2pu:353": " dūre priyatamaḥ so 'yam āgato jaladāgamaḥ /",
    "GK16dkavy2pu:354": " dṛṣṭāś ca phullā niculā na mṛtā cāsmi kiṃ nv idam // 2.133 //",
    "GK16dkavy2pu:355": " kāryākṣepaḥ sa kāryasya maraṇasya nivartanāt /",
    "GK16dkavy2pu:356": " tatkāraṇam upanyasya dāruṇaṃ jaladāgamam // 2.134 //",
    "GK16dkavy2pu:357": " [- anujñākṣepa]",
    "GK16dkavy2pu:358": " na ciraṃ mama tāpāya tava yātrā bhaviṣyati /",
    "GK16dkavy2pu:359": " yadi yāsyasi yātavyam alam āśaṅkayātra te // 2.135 //",
    "GK16dkavy2pu:360": " ity anujñāmukhenaiva kāntasyākṣipyate gatiḥ /",
    "GK16dkavy2pu:361": " maraṇaṃ sūcayantyaiva so 'nujñākṣepa ucyate // 2.136 //",
    "GK16dkavy2pu:362": " [- prabhutvākṣepa]",
    "GK16dkavy2pu:363": " dhanaṃ ca bahu labhyaṃ te sukhaṃ kṣemaṃ ca vartmani /",
    "GK16dkavy2pu:364": " na ca me prāṇasaṃdehas tathāpi priya mā sma gāḥ // 2.137 //",
    "GK16dkavy2pu:365": " ity ācakṣāṇayā hetūn priyayātrānubandhinaḥ /",
    "GK16dkavy2pu:366": " prabhutvenaiva ruddhas tat prabhutvākṣepa ucyate // 2.138 //",
    "GK16dkavy2pu:367": " [- anādarākṣepa]",
    "GK16dkavy2pu:368": " jīvitāśā balavatī dhanāśā durbalā mama /",
    "GK16dkavy2pu:369": " gaccha vā tiṣṭha vā kānta sva1vasthā tu niveditā // 2.139 //",
    "GK16dkavy2pu:370": " asāv anādarākṣepo yad anādaravad vacaḥ /",
    "GK16dkavy2pu:371": " priyapraṇāyaṃ rundhatyā prayuktam iha raktayā // 2.140 //",
    "GK16dkavy2pu:372": " [- āśīrvacanākṣepa]",
    "GK16dkavy2pu:373": " gaccha gacchasi cet kānta panthānaḥ santu te śivāḥ /",
    "GK16dkavy2pu:374": " mamāpi janma tatraiva bhūyād yatra gato bhavān // 2.141 //",
    "GK16dkavy2pu:375": " ity āśīrvacanākṣepo yad āśīrvādavartmanā /",
    "GK16dkavy2pu:376": " svāvasthāṃ sūcayantyaiva kāntayātrā niṣidhyate // 2.142 //",
    "GK16dkavy2pu:377": " [- paruṣākṣepa]",
    "GK16dkavy2pu:378": " yadi satyaiva yātrā te kāpy anyā mṛgyatāṃ tvayā /",
    "GK16dkavy2pu:379": " aham adyaiva ruddhāsmi randhrāpekṣeṇa mṛtyunā // 2.143 //",
    "GK16dkavy2pu:380": " ity eṣa paruṣākṣepaḥ paruṣākṣarapūrvakam /",
    "GK16dkavy2pu:381": " kāntasyākṣipyate yasmāt prasthānaṃ premanighnayā // 2.144 //",
    "GK16dkavy2pu:382": " [- sācivyākṣepa] // 2.145 // // 2.146 // // 2.147 // // 2.148 // // 2.149 // // 2.150 // // 2.151 // // 2.152 // // 2.153 // // 2.154 // //",
    "GK16dkavy2pu:383": " [śleṣa (= śliṣṭa)]",
    "GK16dkavy2pu:384": " śliṣṭam iṣṭam anekārtham ekarūpānvitaṃ vacaḥ /",
    "GK16dkavy2pu:385": " tad abhinnapadaṃ bhinna- padaprāyam iti dvidhā // 2.310 //",
    "GK16dkavy2pu:386": " [- abhinnapadaśleṣa]",
    "GK16dkavy2pu:387": " asāv udayam ārūḍhaḥ kāntimān raktamaṇḍalaḥ /",
    "GK16dkavy2pu:388": " rājā harati lokasya hṛdayaṃ mṛdubhiḥ karaiḥ // 2.311 //",
    "GK16dkavy2pu:389": " [- bhinnapadaśleṣa]",
    "GK16dkavy2pu:390": " doṣā(3)kareṇa saṃbadhnan[n /",
    "GK16dkavy2pu:391": " n]a[]kṣatrapathavartinā /",
    "GK16dkavy2pu:392": " rajñā pradoṣo mām ittham apriyaṃ kiṃ na bādhate // 2.312 //",
    "GK16dkavy2pu:393": " upamārūpakākṣepa- vyatirekādigocarāḥ /",
    "GK16dkavy2pu:394": " prāg eva darśitāḥ śleṣā darśyante kecanāpare // 2.313 //",
    "GK16dkavy2pu:395": " asty abhinnakriyaḥ kaścid aviruddhakriyo 'paraḥ /",
    "GK16dkavy2pu:396": " viruddhakarmā cāsty anyaḥ śleṣo niyamavān api // 2.314 //",
    "GK16dkavy2pu:397": " niyamākṣeparūpoktir avirodhī virodhy api /",
    "GK16dkavy2pu:398": " teṣāṃ nidarśaneṣv eva rūpam āvir bhaviṣyati // 2.315 //",
    "GK16dkavy2pu:399": " [- abhinnakriyaśleṣa]",
    "GK16dkavy2pu:400": " vakrāḥ svabhāvamadhurāḥ śaṃsantyo rāgam ulbaṇam /",
    "GK16dkavy2pu:401": " dṛśo dūtyaś ca karṣanti kāntābhiḥ preṣitāḥ priyān // 2.316 //",
    "GK16dkavy2pu:402": " [- aviruddhakriyaśleṣa]",
    "GK16dkavy2pu:403": " madhurā rāgavardhinyaḥ komalāḥ kokilāgiraḥ /",
    "GK16dkavy2pu:404": " ākarṇyante madakalāḥ śliṣyante cāsitekṣaṇāḥ // 2.317 //",
    "GK16dkavy2pu:405": " [- viruddhakarmaśleṣa]",
    "GK16dkavy2pu:406": " rāgam ādarśayann eṣa vāruṇīyogavardhitam /",
    "GK16dkavy2pu:407": " tirobhavati gharmāṃśur aṅgajas tu vijṛmbhate // 2.318 //",
    "GK16dkavy2pu:408": " [- niyamavacchleṣa]",
    "GK16dkavy2pu:409": " nistriṃśatvam asāv eva dhanuṣy evāsya vakratā /",
    "GK16dkavy2pu:410": " śareṣv eva narendrasya mārgaṇatvaṃ ca vartate // 2.319 //",
    "GK16dkavy2pu:411": " [- niyamākṣeparūpoktiśleṣa]",
    "GK16dkavy2pu:412": " padmānām eva daṇḍeṣu kaṇṭakas tvayi rakṣati /",
    "GK16dkavy2pu:413": " athavā dṛśyate rāgi- mithunāliṅganeṣv api // 2.320 //",
    "GK16dkavy2pu:414": " [- avirodhiśleṣa]",
    "GK16dkavy2pu:415": " mahībhṛd bhūrikaṭakas tejasvī niyatodayaḥ /",
    "GK16dkavy2pu:416": " dakṣaḥ prajāpatiś cāsīt svāmī śaktidharaś ca saḥ // 2.321 //",
    "GK16dkavy2pu:417": " [- virodhiśleṣa]",
    "GK16dkavy2pu:418": " acyuto 'py avṛṣacchedī rājāpy aviditakṣayaḥ /",
    "GK16dkavy2pu:419": " devo 'py avibudho jajñe śaṃkaro 'py abhujaṃgavān // 2.322 //",
    "GK16dkavy2pu:420": " [viśeṣokti]",
    "GK16dkavy2pu:421": " guṇajātikriyādīnāṃ yatra vaikalyadarśanam /",
    "GK16dkavy2pu:422": " viśeṣadarśanāyaiva sā viśeṣoktir iṣyate // 2.323 //",
    "GK16dkavy2pu:423": " [- viśeṣokti: guṇa]",
    "GK16dkavy2pu:424": " na kaṭhoraṃ na vā tīkṣṇam āyudhaṃ puṣpadhanvanaḥ /",
    "GK16dkavy2pu:425": " tathāpi jitam evāsīd amunā bhuvanatrayam // 2.324 //",
    "GK16dkavy2pu:426": " [- viśeṣokti: jāti]",
    "GK16dkavy2pu:427": " na devakanyakā nāpi gandharvakulasaṃbhavā /",
    "GK16dkavy2pu:428": " tathāpy eṣā tapobhaṅgaṃ vidhātuṃ vedhaso 'py alam // 2.325 //",
    "GK16dkavy2pu:429": " [- viśeṣokti: kriyā]",
    "GK16dkavy2pu:430": " na baddhā bhrukuṭir nāpi sphurito daśanacchadaḥ /",
    "GK16dkavy2pu:431": " na ca raktābhavad dṛṣṭir jitaṃ ca dviṣatāṃ balam // 2.326 //",
    "GK16dkavy2pu:432": " [- viśeṣokti: dravya]",
    "GK16dkavy2pu:433": " na rathā na ca mātaṃgā na hayā na ca pattayaḥ /",
    "GK16dkavy2pu:434": " strīṇām apāṅgadṛṣṭyaiva jīyate jagatāṃ trayam // 2.327 //",
    "GK16dkavy2pu:435": " [- viśeṣokti: hetu]",
    "GK16dkavy2pu:436": " ekacakro ratho yantā vikalo viṣamā hayāḥ /",
    "GK16dkavy2pu:437": " ākrāmaty eva tejasvī tathāpy arko nabhastalam // 2.328 //",
    "GK16dkavy2pu:438": " saiṣā hetuviśeṣoktis tejasvīti viśeṣaṇāt /",
    "GK16dkavy2pu:439": " ayaṃ eva kramo 'nyeṣāṃ bhedānām api kalpate // 2.329 //",
    "GK16dkavy2pu:440": " [tulyayogitā]",
    "GK16dkavy2pu:441": " vivakṣitaguṇotkṛṣṭair yat samīkṛtya kasyacit /",
    "GK16dkavy2pu:442": " kīrtanaṃ stutinindārthaṃ sā matā tulyayogitā // 2.330 //",
    "GK16dkavy2pu:443": " yamaḥ kubero varuṇaḥ sahasrākṣo bhavān api /",
    "GK16dkavy2pu:444": " bibhṛty ananyaviṣayāṃ lokapāla iti śrutim // 2.331 //",
    "GK16dkavy2pu:445": " saṃgatāni mṛgākṣīṇāṃ taḍidvilasitāni ca /",
    "GK16dkavy2pu:446": " kṣaṇadvayaṃ na tiṣṭhanti ghanārabdhāny api svayam // 2.332 //",
    "GK16dkavy2pu:447": " [virodhacakra]",
    "GK16dkavy2pu:448": " viruddhānāṃ padārthānāṃ yatra saṃsargadarśanam /",
    "GK16dkavy2pu:449": " viśeṣadarśanāyaiva sa virodhaḥ smṛto yathā // 2.333 //",
    "GK16dkavy2pu:450": " kūjitaṃ rājahaṃsānāṃ vardhate madamañjulam /",
    "GK16dkavy2pu:451": " kṣīyate ca mayūrāṇāṃ rutam utkrāntasauṣṭhavam // 2.334 //",
    "GK16dkavy2pu:452": " prāvṛṣeṇyair jaladharair ambaraṃ durdināyate /",
    "GK16dkavy2pu:453": " rāgeṇa punar ākrāntaṃ jāyate jagatām manaḥ // 2.335 //",
    "GK16dkavy2pu:454": " tanumadhyaṃ pṛthuśroṇi raktauṣṭham asitekṣaṇam /",
    "GK16dkavy2pu:455": " natanābhi vapuḥ strīṇāṃ kaṃ na hanty unnatastanam // 2.336 //",
    "GK16dkavy2pu:456": " mṛṇālabāhu rambhoru padmotpalamukhekṣaṇam /",
    "GK16dkavy2pu:457": " api te rūpam asmākam tanvi tāpāya kalpate // 2.337 //",
    "GK16dkavy2pu:458": " udyānamārutoddhūtāś cūtacampakareṇavaḥ /",
    "GK16dkavy2pu:459": " udaśrayanti pānthānām aspṛśanto 'pi locane // 2.338 //",
    "GK16dkavy2pu:460": " kṛṣṇārjunānuraktāpi dṛṣṭiḥ karṇāvalambinī /",
    "GK16dkavy2pu:461": " yāti viśvasanīyatvaṃ kasya te kalabhāṣiṇī // 2.339 //",
    "GK16dkavy2pu:462": " ity anekaprakāro 'yam alaṃkāraḥ pratīyate /",
    "GK16dkavy2pu:463": " [aprastutapraśaṃsā]",
    "GK16dkavy2pu:464": " aprastutapraśaṃsā syād aprakānteṣu yā stutiḥ // 2.340 //",
    "GK16dkavy2pu:465": " sukhaṃ jīvanti hariṇā vaneṣv aparasevinaḥ /",
    "GK16dkavy2pu:466": " arthair ayatnasulabhair jaladarbhāṅkurādibhiḥ // 2.341 //",
    "GK16dkavy2pu:467": " seyam aprastutaivātra mṛgavṛttiḥ praśasyate /",
    "GK16dkavy2pu:468": " rājānuvartanakleśa- nirviṇṇena manasvinā // 2.342 //",
    "GK16dkavy2pu:469": " [vyājastuti]",
    "GK16dkavy2pu:470": " yadi nindann iva stauti vyājastutir asau stutā /",
    "GK16dkavy2pu:471": " doṣābhāsā guṇā eva labhante yatra saṃnidhim // 2.343 //",
    "GK16dkavy2pu:472": " tāpasenāpi rāmeṇa jiteyaṃ bhūtadhāriṇī /",
    "GK16dkavy2pu:473": " tvayā rājñāpi seveyaṃ jitā mā bhūn madas tava // 2.344 //",
    "GK16dkavy2pu:474": " puṃsaḥ purāṇād ācchidya śrīs tvayā paribhujyate /",
    "GK16dkavy2pu:475": " rājann ikṣvākuvaṃśasya kim idaṃ tava yujyate // 2.345 //",
    "GK16dkavy2pu:476": " bhujaṅgabhogasaṃsaktā kalatraṃ tava medinī /",
    "GK16dkavy2pu:477": " ahaṃkāraḥ parāṃ koṭim ārohati kutas tava // 2.346 //",
    "GK16dkavy2pu:478": " iti śleṣānuviddhānām anyeṣāṃ copalakṣyatāṃ /",
    "GK16dkavy2pu:479": " vyājastutiprakārāṇām aparyantaḥ pravistaraḥ // 2.347 //",
    "GK16dkavy2pu:480": " [nidarśana]",
    "GK16dkavy2pu:481": " arthāntarapravṛttena kiṃcit tatsadṛśaṃ phalam /",
    "GK16dkavy2pu:482": " sad asad vā nidarśyeta yadi tat syān nidarśanam // \u0006íF\u0015H //",
    "GK16dkavy2pu:483": " udayann eva savitā padmeṣv arpayati śriyam /",
    "GK16dkavy2pu:484": " vibhāvayitum ṛddhīnāṃ phalaṃ suhṛdanugraham // 2.349 //",
    "GK16dkavy2pu:485": " yāti candrāṃśubhiḥ spṛṣṭā dhvāntarājī parābhavam /",
    "GK16dkavy2pu:486": " sadyo rājaviruddhānāṃ sūcayanti durantatām // 2.350 //",
    "GK16dkavy2pu:487": " [sahokti]",
    "GK16dkavy2pu:488": " sahoktiḥ sahabhāvasya kathanaṃ guṇakarmaṇām /",
    "GK16dkavy2pu:489": " arthānāṃ yo vinimayaḥ parivṛttis tu sā yathā // 2.351 //",
    "GK16dkavy2pu:490": " saha dīrghā mama śvāsair imāḥ saṃprati rātrayaḥ /",
    "GK16dkavy2pu:491": " pāṇḍurāś ca mamaivāṅgaiḥ saha tāś candrabhūṣaṇāḥ // 2.352 //",
    "GK16dkavy2pu:492": " vardhate saga pānthānāṃ mūrchayā cūtamañjarī /",
    "GK16dkavy2pu:493": " patanti ca samaṃ teṣām asubhir malayānilāḥ // 2.353 //",
    "GK16dkavy2pu:494": " kokilālāpasubhagāḥ sugandhivanavāyavaḥ /",
    "GK16dkavy2pu:495": " yānti sārdhaṃ janānandair vṛddhiṃ surabhivāsarāḥ // 2.354 //",
    "GK16dkavy2pu:496": " ity udāhṛtayo dattāḥ sahokter atra kāścana /",
    "GK16dkavy2pu:497": " [parivṛtti]",
    "GK16dkavy2pu:498": " kriyate parivṛtteś ca kiṃcid rūpanirūpaṇam // 2.355 //",
    "GK16dkavy2pu:499": " śastraprahāraṃ dadatā bhujena tava bhūbhujām /",
    "GK16dkavy2pu:500": " cirārjitaṃ hṛtaṃ teṣāṃ yaśaḥ kumudapāṇḍuram // 2.356 //",
    "GK16dkavy2pu:501": " [āśīs]",
    "GK16dkavy2pu:502": " āśīr nāmābhilaṣite vastuny āśaṃsanaṃ yathā /",
    "GK16dkavy2pu:503": " pātu vaḥ paramaṃ jyotir avāṅmanasagocaram // 2.357 //",
    "GK16dkavy2pu:504": " [saṃsṛṣṭi]",
    "GK16dkavy2pu:505": " ananvayasasaṃdehāv upamāsv eva darśitau /",
    "GK16dkavy2pu:506": " upamārūpakaṃ cāpi rūpakeṣv eva darśitam // 2.358 //",
    "GK16dkavy2pu:507": " utprekṣābheda evāsāv utprekṣāvayavo 'pi ca /",
    "GK16dkavy2pu:508": " nānālaṃkārasaṃsṛṣṭiḥ saṃsṛṣṭis tu nigadyate // 2.359 //",
    "GK16dkavy2pu:509": " aṅgāṅgibhāvāvasthānaṃ sarveṣāṃ samakakṣatā /",
    "GK16dkavy2pu:510": " ity alaṃkārasaṃsṛṣṭer lakṣaṇīyā dvayī gatiḥ // 2.360 //",
    "GK16dkavy2pu:511": " ākṣipanty aravindāni tava mugdhe mukhaśriyam /",
    "GK16dkavy2pu:512": " kośadaṇḍasamagrāṇāṃ kim eṣām asti duṣkaram // 2.361 //",
    "GK16dkavy2pu:513": " (limpatīva tamo 'ṅgāni varṣatīvāñjanaṃ nabhaḥ /",
    "GK16dkavy2pu:514": " asatpuruṣaseveva dṛṣṭir niṣphalatāṃ gatā // v\u000e v //)",
    "GK16dkavy2pu:515": " śleṣaḥ sarvāsu puṣṇāti priyo vakroktiṣu śriyam /",
    "GK16dkavy2pu:516": " bhinnaṃ dvidhā svabhāvoktir vakroktiś ceti vāṅmayam // 2.363 //",
    "GK16dkavy2pu:517": " [bhāvika]",
    "GK16dkavy2pu:518": " bhāvikatvam iti prāhuḥ prabandhaviṣayaṃ guṇam /",
    "GK16dkavy2pu:519": " bhāvaḥ kaver abhiprāyaḥ kāvyeṣv āsiddhi yaḥ sthitaḥ // 2.364 //",
    "GK16dkavy2pu:520": " parasparopakāritvaṃ sarveṣāṃ vastuparvaṇām /",
    "GK16dkavy2pu:521": " viśeṣaṇānāṃ vyarthānām akriyā sthānavarṇanā // 2.365 //",
    "GK16dkavy2pu:522": " vyaktir uktikramabalād gambhīrasyāpi vastunaḥ /",
    "GK16dkavy2pu:523": " bhāvāyattam idaṃ sarvam iti tad bhāvikaṃ viduḥ // 2.366 //",
    "GK16dkavy2pu:524": " yac ca saṃdhyaṅgavṛttyaṅga- lakṣaṇādyāgamāntare /",
    "GK16dkavy2pu:525": " vyāvarṇitam idaṃ ceṣṭam alaṃkāratayaiva naḥ // 2.367 //",
    "GK16dkavy2pu:526": " panthā sa eṣa vivṛtaḥ parimāṇavṛttyā saṃkṣipya vistaram anantam alaṃkriyāṇāṃ /",
    "GK16dkavy2pu:527": " vācām atītya viṣayaṃ parivartamānān abhyāsa eva vivarītum alaṃ viśeṣān // 2.368 //",
    "GK16dkavy2pu:528": " // ity ācāryadaṇḍinaḥ kṛtau kāvyādarśe 'rthālaṃkāravibhāgo nāma dvitīyaḥ paricchedaḥ //"
}