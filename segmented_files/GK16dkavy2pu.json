{
    "GK16dkavy2pu:0": "Pariccheda 2",
    "GK16dkavy2pu:2.1ab": "kāvyaśobhākarān dharmān alaṃkārān pracakṣate /",
    "GK16dkavy2pu:2.1cd": "te cādyāpi vikalpyante kas tān kārtsnyena vakṣyati // //",
    "GK16dkavy2pu:2.2ab": "kiṃtu bījaṃ vikalpānāṃ pūrvācāryaiḥ pradarsitam /",
    "GK16dkavy2pu:2.2cd": "tad eva pratisaṃskartum ayam asmatpariśramaḥ // //",
    "GK16dkavy2pu:2.3ab": "kāścin mārgavibhāgārtham uktāḥ prāg apy alaṃkriyāḥ /",
    "GK16dkavy2pu:2.3cd": "sādhāraṇam alaṃkāra- jātam anyat pradarśyate // //",
    "GK16dkavy2pu:2.4ab": "svabhāvākhyānam upamā rūpakaṃ dīpakāvṛttiḥ /",
    "GK16dkavy2pu:2.4cd": "ākṣepo 'rthāntaranyāso vyatireko vibhāvanā // //",
    "GK16dkavy2pu:2.5ab": "samāsātiśayotprekṣā hetuḥ sūkṣmo lavaḥ kramaḥ /",
    "GK16dkavy2pu:2.5cd": "preyo rasavad ūrjasvi paryāyoktaṃ samāhitam // //",
    "GK16dkavy2pu:2.6ab": "udāttāpahnutiśleṣa- viśeṣās tulyayogitā /",
    "GK16dkavy2pu:2.6cd": "virodhāprastutastotre vyājastutinidarśane // //",
    "GK16dkavy2pu:2.7ab": "sahoktiḥ parivṛttyāśiḥ- saṃkīrṇam atha bhāvikam /",
    "GK16dkavy2pu:2.7cd": "iti vācām alaṃkārā darśitāḥ pūrvasūribhiḥ // //",
    "GK16dkavy2pu:15": "[svabhāvokti (= svabhāvākhyāna = jāti)]",
    "GK16dkavy2pu:2.8ab": "nānāvasthaṃ padārthānāṃ rūpaṃ sākṣād vivṛṇvatī /",
    "GK16dkavy2pu:2.8cd": "svabhāvoktiś ca jātiś cety ādyā sālaṃkṛtir yathā // //",
    "GK16dkavy2pu:18": "[svabhāvokti: jāti]",
    "GK16dkavy2pu:2.9ab": "tuṇḍair ātāmrakuṭilaiḥ pakṣair haritakomalaiḥ /",
    "GK16dkavy2pu:2.9cd": "trivarṇarājibhiḥ kaṇṭhair ete mañjugiraḥ śukāḥ // //",
    "GK16dkavy2pu:21": "[- svabhāvokti: kriyā]",
    "GK16dkavy2pu:2.10ab": "kalakvaṇitagarbheṇa kaṇṭhenāghūrṇitekṣaṇaḥ /",
    "GK16dkavy2pu:2.10cd": "pārāvataḥ paribhramya riraṃsuś cumbati priyām // //",
    "GK16dkavy2pu:24": "[- svabhāvokti: guṇa]",
    "GK16dkavy2pu:2.11ab": "badhnann aṅgeṣu romāñcam kurvan manasi nirvṛtim /",
    "GK16dkavy2pu:2.11cd": "netre cāmīlayann eṣa priyāsparśaḥ pravartate // //",
    "GK16dkavy2pu:27": "[- svabhāvokti: dravya]",
    "GK16dkavy2pu:2.12ab": "kaṇṭhekālaḥ karasthena kapālenenduśekharaḥ /",
    "GK16dkavy2pu:2.12cd": "jaṭābhiḥ snigdhatāmrābhir āvirāsīd vṛṣadhvajaḥ // //",
    "GK16dkavy2pu:2.13ab": "jātikriyāguṇadravya- svabhāvākhyānam īdṛśam /",
    "GK16dkavy2pu:2.13cd": "śāstreṣv asyaiva sāmrājyaṃ kāvyeṣv apy etad īpsitam // //",
    "GK16dkavy2pu:32": "[upamā]",
    "GK16dkavy2pu:2.14ab": "yathā kathaṃcid sādṛśyaṃ yatrodbhūtaṃ pratīyate /",
    "GK16dkavy2pu:2.14cd": "upamā nāma sā tasyāḥ prapañco 'yaṃ nidarśyate // //",
    "GK16dkavy2pu:35": "[- dharmopamā]",
    "GK16dkavy2pu:2.15ab": "ambhoruham ivātāmraṃ mugdhe karatalaṃ tava /",
    "GK16dkavy2pu:2.15cd": "iti dharmopamā sākṣāt tulyadharmapradarśanāt // //",
    "GK16dkavy2pu:38": "[- vastūpamā]",
    "GK16dkavy2pu:2.16ab": "rājīvam iva te vaktraṃ netre nīlotpale iva /",
    "GK16dkavy2pu:2.16cd": "iyaṃ pratīyamānaika- dharmā vastūpamaiva sā // //",
    "GK16dkavy2pu:41": "[- viparyāsopamā]",
    "GK16dkavy2pu:2.17ab": "tavānanam ivonnidram aravindam abhūd iti /",
    "GK16dkavy2pu:2.17cd": "sā prasiddhiviparyāsād viparyāsopameṣyate // //",
    "GK16dkavy2pu:44": "[- anyo'nyopamā]",
    "GK16dkavy2pu:2.18ab": "tavānanam ivāmbhojam ambojam iva te mukham /",
    "GK16dkavy2pu:2.18cd": "ity anyo'nyopamā sāyam anyo'nyotkarṣaśaṃsinī // //",
    "GK16dkavy2pu:47": "[- niyamopamā]",
    "GK16dkavy2pu:2.19ab": "tvanmukhaṃ kamalenaiva tulyaṃ nānyena kenacit /",
    "GK16dkavy2pu:2.19cd": "ity anyasāmyavyāvṛtter iyaṃ sā niyamopamā // //",
    "GK16dkavy2pu:50": "[- aniyamopamā]",
    "GK16dkavy2pu:2.20ab": "padmaṃ tāvat tavānveti mukham anyac ca tādṛśam /",
    "GK16dkavy2pu:2.20cd": "asti ced astu tatkārīty asāv aniyamopamā // //",
    "GK16dkavy2pu:53": "[- samuccayopamā]",
    "GK16dkavy2pu:2.21ab": "samuccayopamāpy asti na kāntyaiva mukhaṃ tava /",
    "GK16dkavy2pu:2.21cd": "hlādanākhyena cānveti karmaṇendum itīdṛśī // //",
    "GK16dkavy2pu:56": "[- atiśayopamā]",
    "GK16dkavy2pu:2.22ab": "tvayy eva tvanmukhaṃ dṛṣṭaṃ dṛśyate divi candramāḥ /",
    "GK16dkavy2pu:2.22cd": "iyaty eva bhidā nānyety asāv atiśayopamā // //",
    "GK16dkavy2pu:59": "[- utprekṣitopamā]",
    "GK16dkavy2pu:2.23ab": "mayy evāsyā mukhaśrīr ity alam indor vikatthanaiḥ /",
    "GK16dkavy2pu:2.23cd": "padme 'pi sā yad asty evety asāv utprekṣitopamā // //",
    "GK16dkavy2pu:62": "[- adbhutopamā]",
    "GK16dkavy2pu:2.24ab": "yadi kiṃcid bhavet padmaṃ subhru vibhrāntalocanam /",
    "GK16dkavy2pu:2.24cd": "tat te mukhaśriyaṃ dhattām ity asāv adbhutopamā // //",
    "GK16dkavy2pu:65": "[- mohopamā]",
    "GK16dkavy2pu:2.25ab": "śaśīty utprekṣya tanvaṅgi tvanmukhaṃ tvanmukhāśayā /",
    "GK16dkavy2pu:2.25cd": "indum apy anudhāvāmīty eṣā mohopamā smṛtā // //",
    "GK16dkavy2pu:68": "[- saṃśayopamā]",
    "GK16dkavy2pu:2.26ab": "kiṃ padmam antarbhrāntāli kiṃ te lolekṣaṇaṃ mukham /",
    "GK16dkavy2pu:2.26cd": "mama dolāyate cittam itīyaṃ saṃśayopamā // //",
    "GK16dkavy2pu:71": "[- nirṇayopamā]",
    "GK16dkavy2pu:2.27ab": "na padmasyendunigrāhyasy- endulajjākarī dyutiḥ /",
    "GK16dkavy2pu:2.27cd": "atas tvanmukham evedam ity asau nirṇayopamā // //",
    "GK16dkavy2pu:74": "[- śleṣopamā]",
    "GK16dkavy2pu:2.28ab": "śiśirāṃśupratispardhi śrīmat surabhigandhi ca /",
    "GK16dkavy2pu:2.28cd": "ambhojam iva te vaktram iti śleṣopamā smṛtā // //",
    "GK16dkavy2pu:77": "[- samānopamā]",
    "GK16dkavy2pu:2.29ab": "sarūpaśabdavācyatvāt sā samānopamā yathā /",
    "GK16dkavy2pu:2.29cd": "bālevodyānamāleyaṃ sā(1)la()kā(3)nanaśobhinī // //",
    "GK16dkavy2pu:80": "[- nindopamā]",
    "GK16dkavy2pu:2.30ab": "padmaṃ bahurajaś candraḥ kṣayī tābhyāṃ tavānanam /",
    "GK16dkavy2pu:2.30cd": "samānam api sotsekam iti nindopamā smṛtā // //",
    "GK16dkavy2pu:83": "[- praśaṃsopamā]",
    "GK16dkavy2pu:2.31ab": "brahmaṇo 'py udbhavaḥ padmaṃ candraḥ śaṃbhuśirodhṛtaḥ /",
    "GK16dkavy2pu:2.31cd": "tau tulyau tvanmukheneti sā praśaṃsopamocyate // //",
    "GK16dkavy2pu:86": "[- ācikhyāsopamā]",
    "GK16dkavy2pu:2.32ab": "candreṇa tvanmukhaṃ tulyam ity ācikhyāsu me manaḥ /",
    "GK16dkavy2pu:2.32cd": "sa guṇo vāstu doṣo vety ācikhyāsopamāṃ viduḥ // //",
    "GK16dkavy2pu:89": "[- virodhopamā]",
    "GK16dkavy2pu:2.33ab": "śatapattraṃ śaraccandras tvadānanam iti trayam /",
    "GK16dkavy2pu:2.33cd": "parasparavirodhīti sā virodhopamā matā // //",
    "GK16dkavy2pu:92": "[- pratiṣedhopamā]",
    "GK16dkavy2pu:2.34ab": "na jātu śaktir indos te mukhena pratigarjitum /",
    "GK16dkavy2pu:2.34cd": "kalaṅkino jaḍasyeti pratiṣedhopamaiva sā // //",
    "GK16dkavy2pu:95": "[- caṭūpamā]",
    "GK16dkavy2pu:2.35ab": "mṛgekṣaṇāṅkaṃ te vaktram mṛgeṇaivāṅkitaḥ śaśī /",
    "GK16dkavy2pu:2.35cd": "tathāpi sama evāsau notkarṣīti caṭūpamā // //",
    "GK16dkavy2pu:98": "[- tattvākhyānopamā]",
    "GK16dkavy2pu:2.36ab": "na padmaṃ mukham evedaṃ na bhṛṅgau cakṣuṣī ime /",
    "GK16dkavy2pu:2.36cd": "iti vispaṣṭasādṛśyāt tattvākhyānopamaiva sā // //",
    "GK16dkavy2pu:101": "[- asādhāraṇopamā]",
    "GK16dkavy2pu:2.37ab": "candrāravindayoḥ kāntim atikramya mukhaṃ tava /",
    "GK16dkavy2pu:2.37cd": "ātmanaivābhavat tulyam ity asādhāraṇopamā // //",
    "GK16dkavy2pu:104": "[- abhūtopamā]",
    "GK16dkavy2pu:2.38ab": "sarvapadmaprabhāsāraḥ samāhṛta iva kvacit /",
    "GK16dkavy2pu:2.38cd": "tvadānanaṃ vibhātīti tām abhūtopamāṃ viduḥ // //",
    "GK16dkavy2pu:107": "[- asaṃbhāvitopamā]",
    "GK16dkavy2pu:2.39ab": "candrabimbād iva viṣaṃ candanād iva pāvakaḥ /",
    "GK16dkavy2pu:2.39cd": "paruṣā vāg ito vaktrād ity asaṃbhāvitopamā // //",
    "GK16dkavy2pu:110": "[- bahūpamā]",
    "GK16dkavy2pu:2.40ab": "candanodakacandrāṃśu- candrakāntādiśītalaḥ /",
    "GK16dkavy2pu:2.40cd": "sparśas tavety atiśayaṃ bodhayantī bahūpamā // //",
    "GK16dkavy2pu:113": "[- vikriyopamā]",
    "GK16dkavy2pu:2.41ab": "candrabimbād ivotkīrṇaṃ padmagarbhād ivoddhṛtam /",
    "GK16dkavy2pu:2.41cd": "tava tanvaṅgi vadanam ity asau vikriyopamā // //",
    "GK16dkavy2pu:116": "[- mālopamā]",
    "GK16dkavy2pu:2.42ab": "pūṣṇy ātapa ivāhnīva pūṣā vyomnīva vāsaraḥ /",
    "GK16dkavy2pu:2.42cd": "vikramas tvayy adhāl lakṣmīm iti mālopamā matā // //",
    "GK16dkavy2pu:119": "[- vākyārthopamā; zwei Arten]",
    "GK16dkavy2pu:2.43ab": "vākyārtheṇaiva vākyārthaḥ ko 'pi yady upamīyate /",
    "GK16dkavy2pu:2.43cd": "ekānekevaśabdatvāt sā vākyārthopamā dvidhā // //",
    "GK16dkavy2pu:122": "[- (1.) vākyārthopamā mit einem iva]",
    "GK16dkavy2pu:2.44ab": "tvadānanam adhīrākṣam āvirdaśanadīdhiti /",
    "GK16dkavy2pu:2.44cd": "bhramadbhṛṅgam ivālakṣya- kesaraṃ bhāti paṅkajam // //",
    "GK16dkavy2pu:125": "[- (2.) vākyārthopamā mit mehreren iva]",
    "GK16dkavy2pu:2.45ab": "nalinyā iva tanvaṅgyās tasyāḥ padmam ivānanam /",
    "GK16dkavy2pu:2.45cd": "mayā madhuvrateneva pāyaṃ pāyam aramyata // //",
    "GK16dkavy2pu:128": "[- prativastūpamā]",
    "GK16dkavy2pu:2.46ab": "vastu kiṃcid upanyasya nyasanāt tatsadharmaṇaḥ /",
    "GK16dkavy2pu:2.46cd": "sāmyapratītir astīti prativastūpamā yathā // //",
    "GK16dkavy2pu:2.47ab": "naiko 'pi tvādṛśo 'dyāpi jāyamāneṣu rājasu /",
    "GK16dkavy2pu:2.47cd": "nanu dvitīyo nāsty eva pārijātasya pādapaḥ // //",
    "GK16dkavy2pu:133": "[- tulyayogopamā]",
    "GK16dkavy2pu:2.48ab": "adhikena samīkṛtya hīnam ekakriyāvidhau /",
    "GK16dkavy2pu:2.48cd": "yad bruvanti smṛtā seyaṃ tulyayogopamā yathā // //",
    "GK16dkavy2pu:2.49ab": "divo jāgarti rakṣāyai pulomārir bhuvo bhavān /",
    "GK16dkavy2pu:2.49cd": "asurās tena hanyante sāvalepās tvayā nṛpāḥ // //",
    "GK16dkavy2pu:138": "[- hetūpamā]",
    "GK16dkavy2pu:2.50ab": "kāntyā candramasaṃ dhāmnā sūryaṃ dhairyeṇa cārṇavam /",
    "GK16dkavy2pu:2.50cd": "rājann anukaroṣīti saiṣā hetūpamā matā // //",
    "GK16dkavy2pu:2.51ab": "na liṅgavacane bhinne na hīnādhikatāpi vā /",
    "GK16dkavy2pu:2.51cd": "upamādūṣanāyālaṃ yatrodvego na dhīmatām // //",
    "GK16dkavy2pu:2.52ab": "strīva gacchati ṣaṇḍho 'yaṃ vakty eṣā strī pumān iva /",
    "GK16dkavy2pu:2.52cd": "prāṇā iva priyo 'yam me vidyā dhanam ivārjitam // //",
    "GK16dkavy2pu:2.53ab": "bhavān iva mahīpāla devarājo virājate /",
    "GK16dkavy2pu:2.53cd": "alam aṃśumataḥ kakṣām āroḍhuṃ tejasā nṛpaḥ // //",
    "GK16dkavy2pu:2.54ab": "ity evam ādau saubhāgyaṃ na jahāty eva jātucit /",
    "GK16dkavy2pu:2.54cd": "asty eva kvacid udvegaḥ prayoge vāgvidāṃ yathā // //",
    "GK16dkavy2pu:2.55ab": "haṃsīva dhavalaś candraḥ sarāṃsīvāmalaṃ nabhaḥ /",
    "GK16dkavy2pu:2.55cd": "bhartṛbhakto bhaṭaḥ śveva khadyoto bhāti bhānuvat // //",
    "GK16dkavy2pu:2.56ab": "īdṛśaṃ varjyate sadbhiḥ kāraṇaṃ tatra cintyatām /",
    "GK16dkavy2pu:2.56cd": "guṇadoṣavicārāya svayam eva manīṣibhiḥ // //",
    "GK16dkavy2pu:2.57ab": "ivavadvāyathāśabdāḥ samānanibhasaṃnibhāḥ /",
    "GK16dkavy2pu:2.57cd": "tulyasaṃkāśanikāśa- prakāśapratirūpakāḥ // //",
    "GK16dkavy2pu:2.58ab": "pratipakṣapratidvaṃdvi- pratyanīkavirodhinaḥ /",
    "GK16dkavy2pu:2.58cd": "sadṛksadṛśasaṃvādi- sajātīyānuvādinaḥ // //",
    "GK16dkavy2pu:2.59ab": "pratibimbapraticchanda- sarūpasamasaṃmitāḥ /",
    "GK16dkavy2pu:2.59cd": "salakṣaṇasadṛkṣābha- sapakṣopamitopamāḥ // //",
    "GK16dkavy2pu:2.60ab": "kalpadeśīyadeśyādiḥ prakhyapratinidhī api /",
    "GK16dkavy2pu:2.60cd": "savarṇatulatau śabdau ye cānyūnārthavādinaḥ // //",
    "GK16dkavy2pu:2.61ab": "samāsaś ca bahuvrīhiḥ śaśāṅkavadanādiṣu /",
    "GK16dkavy2pu:2.61cd": "spardhate jayati dveṣṭi druhyati pratigarjati // //",
    "GK16dkavy2pu:2.62ab": "ākrośaty avajānāti kadarthayati nindati /",
    "GK16dkavy2pu:2.62cd": "viḍambayati saṃdhatte hasatīrṣyaty asūyati // //",
    "GK16dkavy2pu:2.63ab": "tasya muṣṇāti saubhāgyaṃ tasya kāntiṃ vilumpati /",
    "GK16dkavy2pu:2.63cd": "tena sārdhaṃ vigṛhṇāti tulāṃ tenādhirohati // //",
    "GK16dkavy2pu:2.64ab": "tatpadavyām padaṃ dhatte tasya kakṣāṃ vigāhate /",
    "GK16dkavy2pu:2.64cd": "tam anvety anubadhnāti tacchīlaṃ tanniṣedhati // //",
    "GK16dkavy2pu:2.65ab": "tasya cānukarotīti śabdāḥ sādṛśyam ūcakāḥ /",
    "GK16dkavy2pu:2.65cd": "upamāyām ime proktāḥ kavīnāṃ buddhisaukhyadāḥ // //",
    "GK16dkavy2pu:171": "[rūpaka]",
    "GK16dkavy2pu:172": "[- samastarūpaka]",
    "GK16dkavy2pu:2.66ab": "upamaiva tirobhūta- bhedā rūpakam ucyate /",
    "GK16dkavy2pu:2.66cd": "yathā bāhulatā pāṇi- padmaṃ caraṇapallavaḥ // //",
    "GK16dkavy2pu:175": "[- asamastarūpaka]",
    "GK16dkavy2pu:2.67ab": "aṅgulyaḥ pallavāny āsan kusumāni nakhārciṣaḥ /",
    "GK16dkavy2pu:2.67cd": "bāhū late vasantaśrīs tvaṃ naḥ pratyakṣacāriṇī // //",
    "GK16dkavy2pu:178": "[- samastavyastarūpaka]",
    "GK16dkavy2pu:2.68ab": "ity etad asamastākhyaṃ samastaṃ pūrvarūpakam /",
    "GK16dkavy2pu:2.68cd": "smitaṃ mukhendor jyotsneti samastavyastarūpakam // //",
    "GK16dkavy2pu:181": "[- sakalarūpaka]",
    "GK16dkavy2pu:2.69ab": "tāmrāṅgulidalaśreṇi nakhadīdhitikesaram /",
    "GK16dkavy2pu:2.69cd": "dhriyate mūrdhni bhūpālair bhavaccaraṇapaṅkajam // //",
    "GK16dkavy2pu:2.70ab": "aṅgulyādau dalāditvaṃ pāde cāropya padmatām /",
    "GK16dkavy2pu:2.70cd": "tadyogyasthānavinyāsād etat sakalarūpakam // //",
    "GK16dkavy2pu:186": "[- avayavarūpaka]",
    "GK16dkavy2pu:2.71ab": "akasmād eva te caṇḍi sphuritādharapallavam /",
    "GK16dkavy2pu:2.71cd": "mukhaṃ muktāruco dhatte gharmāmbhaḥkaṇamañjarīḥ // //",
    "GK16dkavy2pu:2.72ab": "mañjarīkṛtya gharmāmbhaḥ pallavīkṛtya cādharam /",
    "GK16dkavy2pu:2.72cd": "nānyathā kṛtam atrāsyam ato 'vayavarūpakam // //",
    "GK16dkavy2pu:191": "[- avayavirūpakam]",
    "GK16dkavy2pu:2.73ab": "valgitabhru galadgharma- jalam ālohitekṣaṇam /",
    "GK16dkavy2pu:2.73cd": "vivṛṇāti (!) madāvasthām idam vadanapaṅkajam // //",
    "GK16dkavy2pu:2.74ab": "avikṛtya mukhāṅgāni mukham evāravindatām /",
    "GK16dkavy2pu:2.74cd": "āsīd gamitam atredam ato 'vayavirūpakam // //",
    "GK16dkavy2pu:196": "[- ekāṅgarūpaka]",
    "GK16dkavy2pu:2.75ab": "madapāṭalagaṇḍena raktanetrotpalena te /",
    "GK16dkavy2pu:2.75cd": "mukhena mugdhaḥ so 'py eṣa jano rāgamayaḥ kṛtaḥ // //",
    "GK16dkavy2pu:2.76ab": "ekāṅgarūpakaṃ caitad evaṃ dviprabhṛtīny api /",
    "GK16dkavy2pu:2.76cd": "aṅgāni rūpayanty atra yogāyogau bhidākarau // //",
    "GK16dkavy2pu:201": "[- yuktarūpaka]",
    "GK16dkavy2pu:2.77ab": "smitapuṣpojjvalaṃ lola- netrabhṛṅgam idaṃ mukham /",
    "GK16dkavy2pu:2.77cd": "iti puṣpadvirephāṇāṃ saṃgatyā yuktarūpakam // //",
    "GK16dkavy2pu:204": "[- ayuktarūpaka]",
    "GK16dkavy2pu:2.78ab": "idam ārdrasmitajyotsnaṃ snigdhanetrotpalaṃ mukham /",
    "GK16dkavy2pu:2.78cd": "iti jyotsnotpalāyogād ayuktaṃ nāma rūpakam // //",
    "GK16dkavy2pu:207": "[- viṣamarūpaka]",
    "GK16dkavy2pu:2.79ab": "rūpaṇād aṅgino 'ṅgānāṃ rūpaṇārūpaṇāśrayāt /",
    "GK16dkavy2pu:2.79cd": "rūpakaṃ viṣamaṃ nāma lalitaṃ jāyate yathā // //",
    "GK16dkavy2pu:2.80ab": "madaraktakapolena manmathas tvanmukhendunā /",
    "GK16dkavy2pu:2.80cd": "nartitabhrūlatenālaṃ mardituṃ bhuvanatrayam // //",
    "GK16dkavy2pu:212": "[- saviśeṣaṇarūpaka]",
    "GK16dkavy2pu:2.81ab": "haripādaḥ śirolagna- jahnukanyājalāṃśukaḥ /",
    "GK16dkavy2pu:2.81cd": "jayaty asuraniḥśaṅka- surānandotsavadhvajaḥ // //",
    "GK16dkavy2pu:2.82ab": "viśeṣaṇasamagrasya rūpaṃ ketor yadīdṛśam /",
    "GK16dkavy2pu:2.82cd": "pāde tadarpaṇād etat saviśeṣaṇarūpakam // //",
    "GK16dkavy2pu:217": "[- viruddharūpaka]",
    "GK16dkavy2pu:2.83ab": "na mīlayati padmāni na nabho 'py avagāhate /",
    "GK16dkavy2pu:2.83cd": "tvanmukhendur mamāsūnāṃ haraṇāyaiva kalpate // //",
    "GK16dkavy2pu:2.84ab": "akriyā candrakāryāṇām anyakāryasya ca kriyā /",
    "GK16dkavy2pu:2.84cd": "atra saṃdarśyate yasmād viruddhaṃ nāma rūpakam // //",
    "GK16dkavy2pu:222": "[- heturūpaka]",
    "GK16dkavy2pu:2.85ab": "gāmbhīryeṇa samudro 'si gauraveṇāsi parvataḥ /",
    "GK16dkavy2pu:2.85cd": "kāmadatvāc ca lokānām asi tvaṃ kalpapādapaḥ // //",
    "GK16dkavy2pu:2.86ab": "gāmbhīryapramukhair atra hetubhiḥ sāgaro giriḥ /",
    "GK16dkavy2pu:2.86cd": "kalpadrumaś ca kriyate tad idaṃ heturūpakam // //",
    "GK16dkavy2pu:227": "[- śiṣṭarūpaka]",
    "GK16dkavy2pu:2.87ab": "rājahaṃsopabhogārthaṃ bhramaraprārthyasaurabham /",
    "GK16dkavy2pu:2.87cd": "sakhi vaktrāmbujam idaṃ taveti śliṣṭarūpakam // //",
    "GK16dkavy2pu:2.88ab": "iṣṭaṃ sādharmyavaidharmya- darśanād gauṇamukhyayoḥ /",
    "GK16dkavy2pu:2.88cd": "upamāvyatirekākhyaṃ rūpakadvitayaṃ yathā // //",
    "GK16dkavy2pu:232": "[- upamārūpaka]",
    "GK16dkavy2pu:2.89ab": "ayam ālohitacchāyo madane mukhacandramāḥ /",
    "GK16dkavy2pu:2.89cd": "saṃnaddhodayarāgasya candrasya pratigarjati // //",
    "GK16dkavy2pu:235": "[- vyatirekarūpaka]",
    "GK16dkavy2pu:2.90ab": "candramāḥ pīyate devair mayā tvanmukhacandramāḥ /",
    "GK16dkavy2pu:2.90cd": "asamagro 'py asau śaśvad ayam āpūrṇamaṇḍalaḥ // //",
    "GK16dkavy2pu:238": "[- ākṣeparūpaka]",
    "GK16dkavy2pu:2.91ab": "mukhacandrasya candratvam ittham anyopatāpinaḥ /",
    "GK16dkavy2pu:2.91cd": "na te sundari saṃvādīty etad ākṣeparūpakam // //",
    "GK16dkavy2pu:241": "[- samādhānarūpaka]",
    "GK16dkavy2pu:2.92ab": "mukhendur api te caṇḍi māṃ nirdahati nirdayam /",
    "GK16dkavy2pu:2.92cd": "bhāgyadoṣān mamaiveti tat samādhānarūpakam // //",
    "GK16dkavy2pu:244": "[- rūpakarūpaka]",
    "GK16dkavy2pu:2.93ab": "mukhapaṅkajaraṅge 'smin bhrūlatānartakī tava /",
    "GK16dkavy2pu:2.93cd": "līlānṛtyaṃ karotīti ramyaṃ rūpakarūpakam // //",
    "GK16dkavy2pu:247": "[- āpahnavarūpaka]",
    "GK16dkavy2pu:2.94ab": "naitan mukham idaṃ padmaṃ na netre bhramarāv imau /",
    "GK16dkavy2pu:2.94cd": "etāni kesarāṇy eva naitā dantārciṣas tava // //",
    "GK16dkavy2pu:2.95ab": "mukhāditvaṃ nivartyaiva padmāditvena rūpaṇāt /",
    "GK16dkavy2pu:2.95cd": "udbhāvitaguṇotkarṣaṃ tat tv āpahnavarūpakam // //",
    "GK16dkavy2pu:2.96ab": "na paryanto vikalpānāṃ rūpakopamayor ataḥ /",
    "GK16dkavy2pu:2.96cd": "diṅmātraṃ darśitaṃ dhīrair anuktam anumīyatām // //",
    "GK16dkavy2pu:254": "[dīpaka]",
    "GK16dkavy2pu:2.97ab": "jātikriyāguṇadravya- vācinaikatra vartinā /",
    "GK16dkavy2pu:2.97cd": "sarvavākyopakāraś cet tad āhur dīpakaṃ yathā // //",
    "GK16dkavy2pu:257": "[- ādidīpaka: jāti]",
    "GK16dkavy2pu:2.98ab": "pavano dakṣiṇaḥ parṇaṃ jīrṇaṃ harati vīrudhāṃ /",
    "GK16dkavy2pu:2.98cd": "sa evāvanatāṅgīnāṃ mānabhaṅgāya kalpate // //",
    "GK16dkavy2pu:260": "[- ādidīpaka: kriyā]",
    "GK16dkavy2pu:2.99ab": "caranti caturambhodhi- velodyāneṣu dantinaḥ /",
    "GK16dkavy2pu:2.99cd": "cakravālādrikuñjeṣu kundabhāso guṇāś ca te // //",
    "GK16dkavy2pu:263": "[- ādidīpaka: guṇa]",
    "GK16dkavy2pu:2.100ab": "śyāmalāḥ prāvṛṣeṇyābhir diśo jīmūtapaṅktibhiḥ /",
    "GK16dkavy2pu:2.100cd": "bhuvaś ca sukumārābhir navaśādvalarājibhiḥ // //",
    "GK16dkavy2pu:266": "[- ādidīpaka: dravya]",
    "GK16dkavy2pu:2.101ab": "viṣṇunā vikramasthena dānavānāṃ vibhūtayaḥ /",
    "GK16dkavy2pu:2.101cd": "kvāpi nītāḥ kuto 'py āsann ānītā daivatarddhayaḥ // //",
    "GK16dkavy2pu:2.102ab": "ity ādidīpakāny uktāny evaṃ madhyāntayor api /",
    "GK16dkavy2pu:2.102cd": "vākyayor darśayiṣyāmaḥ kāni cittāni tadyathā // //",
    "GK16dkavy2pu:271": "[- madhyadīpaka: jāti]",
    "GK16dkavy2pu:2.103ab": "nṛtyanti niculotsaṅge gāyanti ca kalāpinaḥ /",
    "GK16dkavy2pu:2.103cd": "badhnanti ca payodeṣu dṛśo harṣāśrugarbhiṇīḥ // //",
    "GK16dkavy2pu:274": "[- madhyadīpaka: kriyā]",
    "GK16dkavy2pu:2.104ab": "mando gandhavahaḥ kṣāro vahnir induś ca jāyate /",
    "GK16dkavy2pu:2.104cd": "carcācandanapātaś ca śastrapātaḥ pravāsinām // //",
    "GK16dkavy2pu:277": "[- antadīpaka: dravya (Komm.: jāti)]",
    "GK16dkavy2pu:2.105ab": "jalaṃ jaladharodgīrṇaṃ kulaṃ gṛhaśikhaṇḍinām /",
    "GK16dkavy2pu:2.105cd": "calaṃ ca taḍitāṃ dāma balaṃ kusumadhanvanaḥ // //",
    "GK16dkavy2pu:280": "[- antadīpaka: kriyā]",
    "GK16dkavy2pu:2.106ab": "tvayā nīlotpalaṃ karṇe smareṇāstraṃ śarāsane /",
    "GK16dkavy2pu:2.106cd": "mayāpi maraṇe cetas trayam etat samaṃ kṛtam // //",
    "GK16dkavy2pu:283": "[- (ādidīpaka): mālādīpaka]",
    "GK16dkavy2pu:2.107ab": "śuklaḥ śvetārciṣo vṛddhyai pakṣaḥ pañcaśarasya saḥ /",
    "GK16dkavy2pu:2.107cd": "sa ca rāgasya rāgo 'pi yūnāṃ ratyutsavaśriyaḥ // //",
    "GK16dkavy2pu:2.108ab": "ity ādidīpakatve 'pi pūrvapūrvavyapekṣiṇī /",
    "GK16dkavy2pu:2.108cd": "vākyamālā prayukteti tan mālādīpakaṃ matam // //",
    "GK16dkavy2pu:288": "[- viruddhārthadīpaka]",
    "GK16dkavy2pu:2.109ab": "avalepam anaṅgasya vardhayanti balāhakāḥ /",
    "GK16dkavy2pu:2.109cd": "karśayanti tu gharmasya mārutoddhūtaśīkarāḥ // //",
    "GK16dkavy2pu:2.110ab": "avalepapadenātra balāhakapadena ca /",
    "GK16dkavy2pu:2.110cd": "kriye viruddhe saṃyukte tad viruddhārthaṃ dīpakam // //",
    "GK16dkavy2pu:293": "[- ekārthadīpaka]",
    "GK16dkavy2pu:2.111ab": "haraty ābhogam āśānāṃ gṛhṇāti jyotiṣāṃ gaṇam /",
    "GK16dkavy2pu:2.111cd": "ādatte cādya me prāṇān asau jaladharāvalī // //",
    "GK16dkavy2pu:2.112ab": "anekaśabdopādānāt kriyaikaivātra dīpyate /",
    "GK16dkavy2pu:2.112cd": "yato jaladharāvalyā tasmād ekārthadīpakam // //",
    "GK16dkavy2pu:298": "[- śliṣṭārthadīpaka]",
    "GK16dkavy2pu:2.113ab": "hṛdyagandhavahās tuṅgās tamālaśyāmalatviṣaḥ /",
    "GK16dkavy2pu:2.113cd": "divi bhramanti jīmūtā bhuvi caite mataṃgajāḥ // //",
    "GK16dkavy2pu:2.114ab": "atra dharmair abhinnānām abhrāṇāṃ dantināṃ tathā /",
    "GK16dkavy2pu:2.114cd": "bhramaṇenaiva saṃbandha iti śliṣṭārthadīpakam // //",
    "GK16dkavy2pu:2.115ab": "anenaiva prakāreṇa śeṣāṇām api dīpake /",
    "GK16dkavy2pu:2.115cd": "vikalpānām avagatir vidhātavyā vicakṣaṇaiḥ // //",
    "GK16dkavy2pu:305": "[āvṛtti]",
    "GK16dkavy2pu:2.116ab": "arthāvṛttiḥ padāvṛttir ubhayāvṛttir eva ca /",
    "GK16dkavy2pu:2.116cd": "dīpakasthāna eveṣṭam alaṃkāratrayaṃ yathā // //",
    "GK16dkavy2pu:308": "[- arthāvṛtti]",
    "GK16dkavy2pu:2.117ab": "vikasanti kadambāni sphuṭanti kuṭajadrumāḥ /",
    "GK16dkavy2pu:2.117cd": "unmīlanti ca kandalyo dalanti kakubhāni ca // //",
    "GK16dkavy2pu:311": "[- padāvṛtti]",
    "GK16dkavy2pu:2.118ab": "utkaṇṭhayati meghānāṃ mālā vṛndaṃ kalāpinām /",
    "GK16dkavy2pu:2.118cd": "yūnāṃ cotkaṇṭhayaty eva mānasaṃ makaradhvajaḥ // //",
    "GK16dkavy2pu:314": "[- ubhayāvṛtti (artha u. pada)]",
    "GK16dkavy2pu:2.119ab": "jitvā viśvaṃ bhavān atra viharaty avarodhanaiḥ /",
    "GK16dkavy2pu:2.119cd": "viharaty apsarobhis te ripuvargo divaṃ gataḥ // //",
    "GK16dkavy2pu:317": "[ākṣepa]",
    "GK16dkavy2pu:2.120ab": "pratiṣedhoktir ākṣepas traikālyāpekṣayā tridhā /",
    "GK16dkavy2pu:2.120cd": "athāsya punar ākṣepya- bhedānantyād anantatā // //",
    "GK16dkavy2pu:320": "[- vṛttākṣepa]",
    "GK16dkavy2pu:2.121ab": "anaṅgaḥ pañcabhiḥ puṣpair viśvaṃ vyajayateṣubhiḥ /",
    "GK16dkavy2pu:2.121cd": "ity asaṃbhāvyam atha vā vicitrā vastuśaktayaḥ // //",
    "GK16dkavy2pu:2.122ab": "ity anaṅgajayāyoga- buddhir hetubalād iha /",
    "GK16dkavy2pu:2.122cd": "pravṛttaiva yad ākṣiptā vṛttākṣepaḥ sa īdṛśaḥ // //",
    "GK16dkavy2pu:325": "[- vartamānākṣepa]",
    "GK16dkavy2pu:2.123ab": "kutaḥ kuvalayaṃ karṇe karoṣi kalabhāṣiṇi /",
    "GK16dkavy2pu:2.123cd": "kim apāṅgam aparyāptam asmin karmaṇi manyase // //",
    "GK16dkavy2pu:2.124ab": "sa vartamānākṣepo 'yaṃ kurvaty evāsitotpala /",
    "GK16dkavy2pu:2.124cd": "karṇe kācit priyeṇaivaṃ cāṭukāreṇa rudhyate // //",
    "GK16dkavy2pu:330": "[- bhaviṣyadākṣepa]",
    "GK16dkavy2pu:2.125ab": "satyaṃ bravīmi na tvaṃ māṃ draṣṭuṃ vallabha lapsyase /",
    "GK16dkavy2pu:2.125cd": "anyacumbanasaṃkrānta- lākṣāraktena cakṣuṣā // //",
    "GK16dkavy2pu:2.126ab": "so 'yaṃ bhaviṣyadākṣepaḥ prāg evātimanasvinī /",
    "GK16dkavy2pu:2.126cd": "kadācid aparādho 'sya bhāvīty evam arunddhayat // //",
    "GK16dkavy2pu:335": "[- dharmākṣepa]",
    "GK16dkavy2pu:2.127ab": "tava tanvaṅgi mithyaiva rūḍham aṅgeṣu mārdavam /",
    "GK16dkavy2pu:2.127cd": "yadi satyaṃ mṛdūny eva kim akāṇḍe rujanti mām // //",
    "GK16dkavy2pu:2.128ab": "dharmākṣepo 'yam ākṣiptam aṅganāgātramārdavam /",
    "GK16dkavy2pu:2.128cd": "kāmukena yad atraivaṃ karmaṇā tadvirodhinā // //",
    "GK16dkavy2pu:340": "[- dharmyākṣepa]",
    "GK16dkavy2pu:2.129ab": "sundarī sā bhavaty evaṃ vivekaḥ kena jāyate /",
    "GK16dkavy2pu:2.129cd": "prabhāmātraṃ hi taralaṃ dṛśyate na tadāśrayaḥ // //",
    "GK16dkavy2pu:2.130ab": "dharmyākṣepo 'yam ākṣipto dharmī dharmaṃ prabhāhvayam /",
    "GK16dkavy2pu:2.130cd": "anujñāyaiva yad rūpam atyāścaryaṃ vivakṣatā // //",
    "GK16dkavy2pu:345": "[- kāraṇākṣepa]",
    "GK16dkavy2pu:2.131ab": "cakṣuṣī tava rajyete sphuraty adharapallavaḥ /",
    "GK16dkavy2pu:2.131cd": "bhruvau ca bhugne na tathāpy aduṣṭasyāsti me bhayam // //",
    "GK16dkavy2pu:2.132ab": "sa eṣa kāraṇākṣepaḥ pradhānaṃ kāraṇaṃ bhiyaḥ /",
    "GK16dkavy2pu:2.132cd": "svāparādho niṣiddho 'tra yat priyeṇa paṭīyasā // //",
    "GK16dkavy2pu:350": "[- kāryākṣepa]",
    "GK16dkavy2pu:2.133ab": "dūre priyatamaḥ so 'yam āgato jaladāgamaḥ /",
    "GK16dkavy2pu:2.133cd": "dṛṣṭāś ca phullā niculā na mṛtā cāsmi kiṃ nv idam // //",
    "GK16dkavy2pu:2.134ab": "kāryākṣepaḥ sa kāryasya maraṇasya nivartanāt /",
    "GK16dkavy2pu:2.134cd": "tatkāraṇam upanyasya dāruṇaṃ jaladāgamam // //",
    "GK16dkavy2pu:355": "[- anujñākṣepa]",
    "GK16dkavy2pu:2.135ab": "na ciraṃ mama tāpāya tava yātrā bhaviṣyati /",
    "GK16dkavy2pu:2.135cd": "yadi yāsyasi yātavyam alam āśaṅkayātra te // //",
    "GK16dkavy2pu:2.136ab": "ity anujñāmukhenaiva kāntasyākṣipyate gatiḥ /",
    "GK16dkavy2pu:2.136cd": "maraṇaṃ sūcayantyaiva so 'nujñākṣepa ucyate // //",
    "GK16dkavy2pu:360": "[- prabhutvākṣepa]",
    "GK16dkavy2pu:2.137ab": "dhanaṃ ca bahu labhyaṃ te sukhaṃ kṣemaṃ ca vartmani /",
    "GK16dkavy2pu:2.137cd": "na ca me prāṇasaṃdehas tathāpi priya mā sma gāḥ // //",
    "GK16dkavy2pu:2.138ab": "ity ācakṣāṇayā hetūn priyayātrānubandhinaḥ /",
    "GK16dkavy2pu:2.138cd": "prabhutvenaiva ruddhas tat prabhutvākṣepa ucyate // //",
    "GK16dkavy2pu:365": "[- anādarākṣepa]",
    "GK16dkavy2pu:2.139ab": "jīvitāśā balavatī dhanāśā durbalā mama /",
    "GK16dkavy2pu:2.139cd": "gaccha vā tiṣṭha vā kānta sva1vasthā tu niveditā // //",
    "GK16dkavy2pu:2.140ab": "asāv anādarākṣepo yad anādaravad vacaḥ /",
    "GK16dkavy2pu:2.140cd": "priyapraṇāyaṃ rundhatyā prayuktam iha raktayā // //",
    "GK16dkavy2pu:370": "[- āśīrvacanākṣepa]",
    "GK16dkavy2pu:2.141ab": "gaccha gacchasi cet kānta panthānaḥ santu te śivāḥ /",
    "GK16dkavy2pu:2.141cd": "mamāpi janma tatraiva bhūyād yatra gato bhavān // //",
    "GK16dkavy2pu:2.142ab": "ity āśīrvacanākṣepo yad āśīrvādavartmanā /",
    "GK16dkavy2pu:2.142cd": "svāvasthāṃ sūcayantyaiva kāntayātrā niṣidhyate // //",
    "GK16dkavy2pu:375": "[- paruṣākṣepa]",
    "GK16dkavy2pu:2.143ab": "yadi satyaiva yātrā te kāpy anyā mṛgyatāṃ tvayā /",
    "GK16dkavy2pu:2.143cd": "aham adyaiva ruddhāsmi randhrāpekṣeṇa mṛtyunā // //",
    "GK16dkavy2pu:2.144ab": "ity eṣa paruṣākṣepaḥ paruṣākṣarapūrvakam /",
    "GK16dkavy2pu:2.144cd": "kāntasyākṣipyate yasmāt prasthānaṃ premanighnayā // //",
    "GK16dkavy2pu:380": "[- sācivyākṣepa]",
    "GK16dkavy2pu:381": "[śleṣa (= śliṣṭa)]",
    "GK16dkavy2pu:2.310ab": "śliṣṭam iṣṭam anekārtham ekarūpānvitaṃ vacaḥ /",
    "GK16dkavy2pu:2.310cd": "tad abhinnapadaṃ bhinna- padaprāyam iti dvidhā // //",
    "GK16dkavy2pu:384": "[- abhinnapadaśleṣa]",
    "GK16dkavy2pu:2.311ab": "asāv udayam ārūḍhaḥ kāntimān raktamaṇḍalaḥ /",
    "GK16dkavy2pu:2.311cd": "rājā harati lokasya hṛdayaṃ mṛdubhiḥ karaiḥ // //",
    "GK16dkavy2pu:387": "[- bhinnapadaśleṣa]",
    "GK16dkavy2pu:388": "doṣā(3)kareṇa saṃbadhnan[n /",
    "GK16dkavy2pu:2.312ab": "n]a[]kṣatrapathavartinā /",
    "GK16dkavy2pu:2.312cd": "rajñā pradoṣo mām ittham apriyaṃ kiṃ na bādhate // //",
    "GK16dkavy2pu:2.313ab": "upamārūpakākṣepa- vyatirekādigocarāḥ /",
    "GK16dkavy2pu:2.313cd": "prāg eva darśitāḥ śleṣā darśyante kecanāpare // //",
    "GK16dkavy2pu:2.314ab": "asty abhinnakriyaḥ kaścid aviruddhakriyo 'paraḥ /",
    "GK16dkavy2pu:2.314cd": "viruddhakarmā cāsty anyaḥ śleṣo niyamavān api // //",
    "GK16dkavy2pu:2.315ab": "niyamākṣeparūpoktir avirodhī virodhy api /",
    "GK16dkavy2pu:2.315cd": "teṣāṃ nidarśaneṣv eva rūpam āvir bhaviṣyati // //",
    "GK16dkavy2pu:397": "[- abhinnakriyaśleṣa]",
    "GK16dkavy2pu:2.316ab": "vakrāḥ svabhāvamadhurāḥ śaṃsantyo rāgam ulbaṇam /",
    "GK16dkavy2pu:2.316cd": "dṛśo dūtyaś ca karṣanti kāntābhiḥ preṣitāḥ priyān // //",
    "GK16dkavy2pu:400": "[- aviruddhakriyaśleṣa]",
    "GK16dkavy2pu:2.317ab": "madhurā rāgavardhinyaḥ komalāḥ kokilāgiraḥ /",
    "GK16dkavy2pu:2.317cd": "ākarṇyante madakalāḥ śliṣyante cāsitekṣaṇāḥ // //",
    "GK16dkavy2pu:403": "[- viruddhakarmaśleṣa]",
    "GK16dkavy2pu:2.318ab": "rāgam ādarśayann eṣa vāruṇīyogavardhitam /",
    "GK16dkavy2pu:2.318cd": "tirobhavati gharmāṃśur aṅgajas tu vijṛmbhate // //",
    "GK16dkavy2pu:406": "[- niyamavacchleṣa]",
    "GK16dkavy2pu:2.319ab": "nistriṃśatvam asāv eva dhanuṣy evāsya vakratā /",
    "GK16dkavy2pu:2.319cd": "śareṣv eva narendrasya mārgaṇatvaṃ ca vartate // //",
    "GK16dkavy2pu:409": "[- niyamākṣeparūpoktiśleṣa]",
    "GK16dkavy2pu:2.320ab": "padmānām eva daṇḍeṣu kaṇṭakas tvayi rakṣati /",
    "GK16dkavy2pu:2.320cd": "athavā dṛśyate rāgi- mithunāliṅganeṣv api // //",
    "GK16dkavy2pu:412": "[- avirodhiśleṣa]",
    "GK16dkavy2pu:2.321ab": "mahībhṛd bhūrikaṭakas tejasvī niyatodayaḥ /",
    "GK16dkavy2pu:2.321cd": "dakṣaḥ prajāpatiś cāsīt svāmī śaktidharaś ca saḥ // //",
    "GK16dkavy2pu:415": "[- virodhiśleṣa]",
    "GK16dkavy2pu:2.322ab": "acyuto 'py avṛṣacchedī rājāpy aviditakṣayaḥ /",
    "GK16dkavy2pu:2.322cd": "devo 'py avibudho jajñe śaṃkaro 'py abhujaṃgavān // //",
    "GK16dkavy2pu:418": "[viśeṣokti]",
    "GK16dkavy2pu:2.323ab": "guṇajātikriyādīnāṃ yatra vaikalyadarśanam /",
    "GK16dkavy2pu:2.323cd": "viśeṣadarśanāyaiva sā viśeṣoktir iṣyate // //",
    "GK16dkavy2pu:421": "[- viśeṣokti: guṇa]",
    "GK16dkavy2pu:2.324ab": "na kaṭhoraṃ na vā tīkṣṇam āyudhaṃ puṣpadhanvanaḥ /",
    "GK16dkavy2pu:2.324cd": "tathāpi jitam evāsīd amunā bhuvanatrayam // //",
    "GK16dkavy2pu:424": "[- viśeṣokti: jāti]",
    "GK16dkavy2pu:2.325ab": "na devakanyakā nāpi gandharvakulasaṃbhavā /",
    "GK16dkavy2pu:2.325cd": "tathāpy eṣā tapobhaṅgaṃ vidhātuṃ vedhaso 'py alam // //",
    "GK16dkavy2pu:427": "[- viśeṣokti: kriyā]",
    "GK16dkavy2pu:2.326ab": "na baddhā bhrukuṭir nāpi sphurito daśanacchadaḥ /",
    "GK16dkavy2pu:2.326cd": "na ca raktābhavad dṛṣṭir jitaṃ ca dviṣatāṃ balam // //",
    "GK16dkavy2pu:430": "[- viśeṣokti: dravya]",
    "GK16dkavy2pu:2.327ab": "na rathā na ca mātaṃgā na hayā na ca pattayaḥ /",
    "GK16dkavy2pu:2.327cd": "strīṇām apāṅgadṛṣṭyaiva jīyate jagatāṃ trayam // //",
    "GK16dkavy2pu:433": "[- viśeṣokti: hetu]",
    "GK16dkavy2pu:2.328ab": "ekacakro ratho yantā vikalo viṣamā hayāḥ /",
    "GK16dkavy2pu:2.328cd": "ākrāmaty eva tejasvī tathāpy arko nabhastalam // //",
    "GK16dkavy2pu:2.329ab": "saiṣā hetuviśeṣoktis tejasvīti viśeṣaṇāt /",
    "GK16dkavy2pu:2.329cd": "ayaṃ eva kramo 'nyeṣāṃ bhedānām api kalpate // //",
    "GK16dkavy2pu:438": "[tulyayogitā]",
    "GK16dkavy2pu:2.330ab": "vivakṣitaguṇotkṛṣṭair yat samīkṛtya kasyacit /",
    "GK16dkavy2pu:2.330cd": "kīrtanaṃ stutinindārthaṃ sā matā tulyayogitā // //",
    "GK16dkavy2pu:2.331ab": "yamaḥ kubero varuṇaḥ sahasrākṣo bhavān api /",
    "GK16dkavy2pu:2.331cd": "bibhṛty ananyaviṣayāṃ lokapāla iti śrutim // //",
    "GK16dkavy2pu:2.332ab": "saṃgatāni mṛgākṣīṇāṃ taḍidvilasitāni ca /",
    "GK16dkavy2pu:2.332cd": "kṣaṇadvayaṃ na tiṣṭhanti ghanārabdhāny api svayam // //",
    "GK16dkavy2pu:445": "[virodhacakra]",
    "GK16dkavy2pu:2.333ab": "viruddhānāṃ padārthānāṃ yatra saṃsargadarśanam /",
    "GK16dkavy2pu:2.333cd": "viśeṣadarśanāyaiva sa virodhaḥ smṛto yathā // //",
    "GK16dkavy2pu:2.334ab": "kūjitaṃ rājahaṃsānāṃ vardhate madamañjulam /",
    "GK16dkavy2pu:2.334cd": "kṣīyate ca mayūrāṇāṃ rutam utkrāntasauṣṭhavam // //",
    "GK16dkavy2pu:2.335ab": "prāvṛṣeṇyair jaladharair ambaraṃ durdināyate /",
    "GK16dkavy2pu:2.335cd": "rāgeṇa punar ākrāntaṃ jāyate jagatām manaḥ // //",
    "GK16dkavy2pu:2.336ab": "tanumadhyaṃ pṛthuśroṇi raktauṣṭham asitekṣaṇam /",
    "GK16dkavy2pu:2.336cd": "natanābhi vapuḥ strīṇāṃ kaṃ na hanty unnatastanam // //",
    "GK16dkavy2pu:2.337ab": "mṛṇālabāhu rambhoru padmotpalamukhekṣaṇam /",
    "GK16dkavy2pu:2.337cd": "api te rūpam asmākam tanvi tāpāya kalpate // //",
    "GK16dkavy2pu:2.338ab": "udyānamārutoddhūtāś cūtacampakareṇavaḥ /",
    "GK16dkavy2pu:2.338cd": "udaśrayanti pānthānām aspṛśanto 'pi locane // //",
    "GK16dkavy2pu:2.339ab": "kṛṣṇārjunānuraktāpi dṛṣṭiḥ karṇāvalambinī /",
    "GK16dkavy2pu:2.339cd": "yāti viśvasanīyatvaṃ kasya te kalabhāṣiṇī // //",
    "GK16dkavy2pu:460": "ity anekaprakāro 'yam alaṃkāraḥ pratīyate /",
    "GK16dkavy2pu:2.340ab": "[aprastutapraśaṃsā]",
    "GK16dkavy2pu:2.340cd": "aprastutapraśaṃsā syād aprakānteṣu yā stutiḥ // //",
    "GK16dkavy2pu:2.341ab": "sukhaṃ jīvanti hariṇā vaneṣv aparasevinaḥ /",
    "GK16dkavy2pu:2.341cd": "arthair ayatnasulabhair jaladarbhāṅkurādibhiḥ // //",
    "GK16dkavy2pu:2.342ab": "seyam aprastutaivātra mṛgavṛttiḥ praśasyate /",
    "GK16dkavy2pu:2.342cd": "rājānuvartanakleśa- nirviṇṇena manasvinā // //",
    "GK16dkavy2pu:467": "[vyājastuti]",
    "GK16dkavy2pu:2.343ab": "yadi nindann iva stauti vyājastutir asau stutā /",
    "GK16dkavy2pu:2.343cd": "doṣābhāsā guṇā eva labhante yatra saṃnidhim // //",
    "GK16dkavy2pu:2.344ab": "tāpasenāpi rāmeṇa jiteyaṃ bhūtadhāriṇī /",
    "GK16dkavy2pu:2.344cd": "tvayā rājñāpi seveyaṃ jitā mā bhūn madas tava // //",
    "GK16dkavy2pu:2.345ab": "puṃsaḥ purāṇād ācchidya śrīs tvayā paribhujyate /",
    "GK16dkavy2pu:2.345cd": "rājann ikṣvākuvaṃśasya kim idaṃ tava yujyate // //",
    "GK16dkavy2pu:2.346ab": "bhujaṅgabhogasaṃsaktā kalatraṃ tava medinī /",
    "GK16dkavy2pu:2.346cd": "ahaṃkāraḥ parāṃ koṭim ārohati kutas tava // //",
    "GK16dkavy2pu:2.347ab": "iti śleṣānuviddhānām anyeṣāṃ copalakṣyatāṃ /",
    "GK16dkavy2pu:2.347cd": "vyājastutiprakārāṇām aparyantaḥ pravistaraḥ // //",
    "GK16dkavy2pu:478": "[nidarśana]",
    "GK16dkavy2pu:479": "arthāntarapravṛttena kiṃcit tatsadṛśaṃ phalam /",
    "GK16dkavy2pu:480": "sad asad vā nidarśyeta yadi tat syān nidarśanam // .íF.H //",
    "GK16dkavy2pu:2.349ab": "udayann eva savitā padmeṣv arpayati śriyam /",
    "GK16dkavy2pu:2.349cd": "vibhāvayitum ṛddhīnāṃ phalaṃ suhṛdanugraham // //",
    "GK16dkavy2pu:2.350ab": "yāti candrāṃśubhiḥ spṛṣṭā dhvāntarājī parābhavam /",
    "GK16dkavy2pu:2.350cd": "sadyo rājaviruddhānāṃ sūcayanti durantatām // //",
    "GK16dkavy2pu:485": "[sahokti]",
    "GK16dkavy2pu:2.351ab": "sahoktiḥ sahabhāvasya kathanaṃ guṇakarmaṇām /",
    "GK16dkavy2pu:2.351cd": "arthānāṃ yo vinimayaḥ parivṛttis tu sā yathā // //",
    "GK16dkavy2pu:2.352ab": "saha dīrghā mama śvāsair imāḥ saṃprati rātrayaḥ /",
    "GK16dkavy2pu:2.352cd": "pāṇḍurāś ca mamaivāṅgaiḥ saha tāś candrabhūṣaṇāḥ // //",
    "GK16dkavy2pu:2.353ab": "vardhate saga pānthānāṃ mūrchayā cūtamañjarī /",
    "GK16dkavy2pu:2.353cd": "patanti ca samaṃ teṣām asubhir malayānilāḥ // //",
    "GK16dkavy2pu:2.354ab": "kokilālāpasubhagāḥ sugandhivanavāyavaḥ /",
    "GK16dkavy2pu:2.354cd": "yānti sārdhaṃ janānandair vṛddhiṃ surabhivāsarāḥ // //",
    "GK16dkavy2pu:494": "ity udāhṛtayo dattāḥ sahokter atra kāścana /",
    "GK16dkavy2pu:2.355ab": "[parivṛtti]",
    "GK16dkavy2pu:2.355cd": "kriyate parivṛtteś ca kiṃcid rūpanirūpaṇam // //",
    "GK16dkavy2pu:2.356ab": "śastraprahāraṃ dadatā bhujena tava bhūbhujām /",
    "GK16dkavy2pu:2.356cd": "cirārjitaṃ hṛtaṃ teṣāṃ yaśaḥ kumudapāṇḍuram // //",
    "GK16dkavy2pu:499": "[āśīs]",
    "GK16dkavy2pu:2.357ab": "āśīr nāmābhilaṣite vastuny āśaṃsanaṃ yathā /",
    "GK16dkavy2pu:2.357cd": "pātu vaḥ paramaṃ jyotir avāṅmanasagocaram // //",
    "GK16dkavy2pu:502": "[saṃsṛṣṭi]",
    "GK16dkavy2pu:2.358ab": "ananvayasasaṃdehāv upamāsv eva darśitau /",
    "GK16dkavy2pu:2.358cd": "upamārūpakaṃ cāpi rūpakeṣv eva darśitam // //",
    "GK16dkavy2pu:2.359ab": "utprekṣābheda evāsāv utprekṣāvayavo 'pi ca /",
    "GK16dkavy2pu:2.359cd": "nānālaṃkārasaṃsṛṣṭiḥ saṃsṛṣṭis tu nigadyate // //",
    "GK16dkavy2pu:2.360ab": "aṅgāṅgibhāvāvasthānaṃ sarveṣāṃ samakakṣatā /",
    "GK16dkavy2pu:2.360cd": "ity alaṃkārasaṃsṛṣṭer lakṣaṇīyā dvayī gatiḥ // //",
    "GK16dkavy2pu:2.361ab": "ākṣipanty aravindāni tava mugdhe mukhaśriyam /",
    "GK16dkavy2pu:2.361cd": "kośadaṇḍasamagrāṇāṃ kim eṣām asti duṣkaram // //",
    "GK16dkavy2pu:511": "(limpatīva tamo 'ṅgāni varṣatīvāñjanaṃ nabhaḥ /",
    "GK16dkavy2pu:512": "asatpuruṣaseveva dṛṣṭir niṣphalatāṃ gatā // v. v //)",
    "GK16dkavy2pu:2.363ab": "śleṣaḥ sarvāsu puṣṇāti priyo vakroktiṣu śriyam /",
    "GK16dkavy2pu:2.363cd": "bhinnaṃ dvidhā svabhāvoktir vakroktiś ceti vāṅmayam // //",
    "GK16dkavy2pu:515": "[bhāvika]",
    "GK16dkavy2pu:2.364ab": "bhāvikatvam iti prāhuḥ prabandhaviṣayaṃ guṇam /",
    "GK16dkavy2pu:2.364cd": "bhāvaḥ kaver abhiprāyaḥ kāvyeṣv āsiddhi yaḥ sthitaḥ // //",
    "GK16dkavy2pu:2.365ab": "parasparopakāritvaṃ sarveṣāṃ vastuparvaṇām /",
    "GK16dkavy2pu:2.365cd": "viśeṣaṇānāṃ vyarthānām akriyā sthānavarṇanā // //",
    "GK16dkavy2pu:2.366ab": "vyaktir uktikramabalād gambhīrasyāpi vastunaḥ /",
    "GK16dkavy2pu:2.366cd": "bhāvāyattam idaṃ sarvam iti tad bhāvikaṃ viduḥ // //",
    "GK16dkavy2pu:2.367ab": "yac ca saṃdhyaṅgavṛttyaṅga- lakṣaṇādyāgamāntare /",
    "GK16dkavy2pu:2.367cd": "vyāvarṇitam idaṃ ceṣṭam alaṃkāratayaiva naḥ // //",
    "GK16dkavy2pu:524": "panthā sa eṣa vivṛtaḥ parimāṇavṛttyā saṃkṣipya vistaram anantam alaṃkriyāṇāṃ /",
    "GK16dkavy2pu:525": "vācām atītya viṣayaṃ parivartamānān abhyāsa eva vivarītum alaṃ viśeṣān //",
    "GK16dkavy2pu:526": "// ity ācāryadaṇḍinaḥ kṛtau kāvyādarśe 'rthālaṃkāravibhāgo nāma dvitīyaḥ paricchedaḥ //"
}