{
  "SA01vabhdilu:0": "Abhidharmadīpaḥ",
  "SA01vabhdilu:1": "vibhāṣāprabhāvṛttisahitaḥ /",
  "SA01vabhdilu:2": "prathamo 'dhyāyaḥ /",
  "SA01vabhdilu:3": "prathamaḥ pādaḥ /",
  "SA01vabhdilu:4": "yo duḥkhahetuvyupaśāntimārgaṃ pradarśayāmāsa narāmarebhyaḥ /",
  "SA01vabhdilu:5": "taṃ satpathajñaṃ praṇipatya buddhaṃ śāstraṃ kariṣyāmyabhidharmadīpam // [1] //",
  "SA01vabhdilu:6": "sattvādyananyathābhāve vyaktābhāvaḥ prasajyate /",
  "SA01vabhdilu:7": "tadvikārādvikāritvaṃ prakṛtestadabhedataḥ // [2] //",
  "SA01vabhdilu:8": "na karma svakatotsargāt jñavyaktātmakatā malāḥ /",
  "SA01vabhdilu:9": "prākpakṣe muktyabhāvaśca dvitīye 'nye 'pyupaplavāḥ // [3] //",
  "SA01vabhdilu:10": "rūpaskandho hi netrādyā daśāyatanadhātavaḥ /",
  "SA01vabhdilu:11": "dharmasaṃjñe trayaskandhāḥ sāvijñaptirdhruvatrayāḥ // [4] //",
  "SA01vabhdilu:12": "manaḥsaṃjñakamanyo 'pi saptavijñānadhātavaḥ /",
  "SA01vabhdilu:13": "āyadvāraṃ hyāyatanaṃ dhāturgotraṃ nirucyate // [5] //",
  "SA01vabhdilu:14": "yogarūpyānukūlyāderdvādaśāyatanīṃ muniḥ /",
  "SA01vabhdilu:15": "buddhyādyekatvadhīhānyai dhātūṃścāṣṭādaśoktavān // [6] //",
  "SA01vabhdilu:16": "ṣaṇṇāmanyo nyatantratvātkāraṇaṃ yaddhi tanmanaḥ /",
  "SA01vabhdilu:17": "rūpyarūpāśrayāstitvātpañcānāṃ rūpyudāhṛtaḥ // [7] //",
  "SA01vabhdilu:18": "skandhāyatanadhātūnāṃ svātmanā saṃgrahaḥ smṛtaḥ /",
  "SA01vabhdilu:19": "svātmanā nityamaviyogāt samatvaṃ cittacaitasām // [8] //",
  "SA01vabhdilu:20": "tadākhyā ye 'nyasūtroktāsteṣāmeṣveva saṃgraham /",
  "SA01vabhdilu:21": "brūyācchāstranayābhijño buddhyāpekṣya svalakṣa[ṇam] // [9] //",
  "SA01vabhdilu:22": "anyonyasaṃgraho jñeyaḥ skandhādīnāṃ yathāyatham /",
  "SA01vabhdilu:23": "nādhvasvapatanādibhyo nityānāṃ skandhasaṃgrahaḥ // [10] //",
  "SA01vabhdilu:24": "dharmaskandhasahasrāṇāmaśīterapi saṃgrahaḥ /",
  "SA01vabhdilu:25": "jñeyo 'vataraṇeṣveva taiḥ sanmārgāvatāraṇāt // [11] //",
  "SA01vabhdilu:26": "dharmaskandhapramānaṃ (ṇaṃ)",
  "SA01vabhdilu:27": "tu satyāderekaśaḥ kathā /",
  "SA01vabhdilu:28": "tatsatattvaṃ tu keṣāñcidvāṅnāmāpīṣyate paraiḥ // [12] //",
  "SA01vabhdilu:29": "sattvaprajñaptyupādānaṃ maulaṃ ṣaḍdhātavo matāḥ /",
  "SA01vabhdilu:30": "proktāstadbhedato yasmādasminmāro(smimāno) nivartate // [13] //",
  "SA01vabhdilu:31": "`satkāyadṛṣṭipuṣṭatvāt'",
  "SA01vabhdilu:32": "kliṣṭameva hi vijñānaṃ [draṣṭavyaṃ] janmaṇi (ni) śrayāt /",
  "SA01vabhdilu:33": "khadhātuḥ pṛthagākāśādrūpāyatanasaṃgrahāt / [14] //",
  "SA01vabhdilu:34": "nabhaḥ khalu nabho dhātorāsanno hetureṣa tu /",
  "SA01vabhdilu:35": "bhūtānāṃ tāni tajjasya rūpasyaitattu cetasaḥ // [15] //",
  "SA01vabhdilu:36": "pratyakṣavṛttiryattatprāgaprāptagrāhyato 'pi yat /",
  "SA01vabhdilu:37": "tato 'pi yaddavīyo 'rthaṃ paṭiṣṭhamitarādapi // [16] //",
  "SA01vabhdilu:38": "abhidharmadīpe vimāṣāprabhāyāṃ vṛttau prathamā(mā)",
  "SA01vabhdilu:39": "dhyāsya dvitīyaḥ pādaḥ //",
  "SA01vabhdilu:40": "prathamādhyāye tṛtīyapādaḥ /",
  "SA01vabhdilu:41": "sanidarśaṇa (na)",
  "SA01vabhdilu:42": "ādyārthaḥ mūrttāḥ sapratighā daśa /",
  "SA01vabhdilu:43": "anyatra rūpaśabdābhyāṃ ta evāvyākṛtā matāḥ // [17] //",
  "SA01vabhdilu:44": "śeṣāstridhā iha sarve 'pi rūpadhātau caturdaśa /",
  "SA01vabhdilu:45": "rasagandhau savijñānau dhātū hitvā trayontimāḥ // [18] //",
  "SA01vabhdilu:46": "sāsravāṇā (nā)",
  "SA01vabhdilu:47": "sravā antyāstrayaḥ śeṣāstu sāsravāḥ /",
  "SA01vabhdilu:48": "sālambaprathamāḥ pañca sopacārāstrayastridhā // [19] //",
  "SA01vabhdilu:49": "nirvikalpaguṇasvārthāḥ asmārādanirūpaṇāt /",
  "SA01vabhdilu:50": "manobhaumī smṛtiḥ pūrvo dvitīyo ghīrṇi(rni)rūpikā / [20] //",
  "SA01vabhdilu:51": "vijñānapañcakaṃ kāmeṣvekena savikalpakam /",
  "SA01vabhdilu:52": "tasmādanyat tribhiḥ dhyāne prathame cāsamāhitam // [21] //",
  "SA01vabhdilu:53": "dvābhyāmavyagraṃ ekena cakṣuḥśrotratvagāśraya[m] /",
  "SA01vabhdilu:54": "dvābhyāṃ taduparivyagraṃ ekenaiva samāhitam // [22] //",
  "SA01vabhdilu:55": "ucchinnaśubhabījasya darśaṇaṃ(naṃ)",
  "SA01vabhdilu:56": "savikalpakam /",
  "SA01vabhdilu:57": "kuśalaṃ nāsti vijñānamanyatra pratisandhitaḥ // [23] //",
  "SA01vabhdilu:58": "kāmebhyo vītarāgasya bālasyāhānidharmiṇaḥ /",
  "SA01vabhdilu:59": "dvidhāpyakuśalaṃ nāsti kliṣṭaṃ cāryasya nottamam // [24] //",
  "SA01vabhdilu:60": "nākliṣṭāvyākṛtaṃ kiñcidūrdhvabhūmivikalpakam /",
  "SA01vabhdilu:61": "kliṣṭaṃ vikalpakaṃ cāpi nāstyadhobhūmigocaram // [25] //",
  "SA01vabhdilu:62": "tridheha dvayamāryasya rāgiṇaḥ saśubhasya ca /",
  "SA01vabhdilu:63": "na śubhaṃ nāpi ca kliṣṭaṃ dvitīyādiṣu darśakam // [26] //",
  "SA01vabhdilu:64": "prayogādaṅgasānnidhyātsabhāgatvācca santateḥ /",
  "SA01vabhdilu:65": "prāgvijñānānubhūte 'rthe cetasyutpadyate smṛtiḥ // [27] //",
  "SA01vabhdilu:66": "etadviparyayāt māndyātkleśarogābhibhūtitaḥ /",
  "SA01vabhdilu:67": "jñātapūrveṣu vismṛtiḥ saṃprajāyate // [28] //",
  "SA01vabhdilu:68": "dṛṣṭaṃ dvitricatuḥpañcaprakāreṇāpi cetasā /",
  "SA01vabhdilu:69": "smaryate sattadanyaiśca nānyo 'nyaṃ vyoghadṛkkṣaye // [29] //",
  "SA01vabhdilu:70": "vijñānānāṃ tu pañcānāṃ yadekenānubhūyate /",
  "SA01vabhdilu:71": "tatsmaryate 'pi cānyena tena khalvitarairapi // [30] //",
  "SA01vabhdilu:72": "dvyavyākṛtānubhūtaṃ yaccittaṃ dvādaśakādiha /",
  "SA01vabhdilu:73": "vyārūpyarūpaṇi(ni)",
  "SA01vabhdilu:74": "vṛteḥ smaryate 'ṣṭābhireva tat // [31] //",
  "SA01vabhdilu:75": "rūpārūpyāptanivṛtaśubhābhyāṃ tu kramena(ṇa) yat /",
  "SA01vabhdilu:76": "kāmāptāvyākṛte hitvā smaryate daśakena tat // [32] //",
  "SA01vabhdilu:77": "rūpe tvanivṛtākhyena dṛṣṭamavyākṛtena yat /",
  "SA01vabhdilu:78": "ārūpyāvyākṛte hitvā tadanyaiḥ smaryate punaḥ // [33] //",
  "SA01vabhdilu:79": "ārūpyāvyākṛtajñātaṃ yaśceto navakena tat /",
  "SA01vabhdilu:80": "kāmāptāvyākṛte hitvā rūpāptānivṛtaṃ tathā // [34] //",
  "SA01vabhdilu:81": "cittākhyāḥ sapta sālambā dharmākhyaḥ saṃprayuktakaḥ /",
  "SA01vabhdilu:82": "amūrtā dhvaninā sārdhamanupāttāḥ nava dvidhā // [35] //",
  "SA01vabhdilu:83": "spṛśyaṃ dvidhā sadharmāṃśāḥ saha tā nava bhautikāḥ /",
  "SA01vabhdilu:84": "daśa sāvayavā mūrtāḥ ta eva daśa saṃcitāḥ // [36] //",
  "SA01vabhdilu:85": "rūpagandharasasparśāścchetṛcchedyātmakā matāḥ /",
  "SA01vabhdilu:86": "dāhakāstolakāścaite dāhyāstolyāsta eva vā // [37] //",
  "SA01vabhdilu:87": "pañca rūpīndriyātmāno vipākopacayātmakāḥ /",
  "SA01vabhdilu:88": "amūrttā naupacayikāḥ tridhā śeṣāḥ dhvanirdvidhā // [38] //",
  "SA01vabhdilu:89": "cakṣustadupalabdhiśca pṛthagvā saha vāpnuyāt /",
  "SA01vabhdilu:90": "dvādaśādhyātmikā jñeyāḥ bāhyāṣṣaḍviṣayātmakāḥ // [39] //",
  "SA01vabhdilu:91": "trayo 'ntyāstrividhāḥ śeṣā bhāvanāpathasaṃkṣayāḥ //",
  "SA01vabhdilu:92": "na rūpamasti dṛgdheyaṃ nākliṣṭaṃ nāvikalpakam // [40] //",
  "SA01vabhdilu:93": "sabhāga eva dharmākhyaḥ śeṣāstūbhayathā smṛtāḥ //",
  "SA01vabhdilu:94": "sabhāgastatsabhāgatve svakriyābhāktu tulyate // [41] //",
  "SA01vabhdilu:95": "cakṣuḥ sadharmadhātvaṃśaṃ navadhā dṛṣṭirūcyate /",
  "SA01vabhdilu:96": "pāñcavijñānakī prajñā na dṛṣṭiraṇi (ti) tīraṇāt // [42] //",
  "SA01vabhdilu:97": "sameghāmegharātryahnordṛśyaṃ cakṣuryathekṣate /",
  "SA01vabhdilu:98": "kliṣṭākliṣṭadṛśau tadvacchaikṣāśaikṣe ca paśyataḥ // [43] //",
  "SA01vabhdilu:99": "abhidharmadīpe vibhāṣāprabhāyāṃ vṛttau prathamasyādhyāyasya tṛtīyaḥ pādaḥ //",
  "SA01vabhdilu:100": "prathamādhyāye caturthapādaḥ /",
  "SA01vabhdilu:101": "cakṣuḥ paśyati vijñānaṃ vijānāti svagocaramṛ /",
  "SA01vabhdilu:102": "ālocanopalabdhitvādviśeṣaḥ sumahāṃstayoḥ // [44] //",
  "SA01vabhdilu:103": "ekasya cakṣuṣaḥ kāryaṃ vijñānamathavā dvayoḥ /",
  "SA01vabhdilu:104": "aprāpyārthaṃ manaścakṣuḥ śrotraṃ ca trīṇyato 'nyathā // [45] //",
  "SA01vabhdilu:105": "aprāptagrāhiṇaḥ siddhā dūrāsannasamagrahāt /",
  "SA01vabhdilu:106": "pradīpādiprabhāvaścet na samaṃ tatsamudbhavāt // [46] //",
  "SA01vabhdilu:107": "sarvagrahaprasaṃgaścennāyaskāntādidarśaṇā(nā)t /",
  "SA01vabhdilu:108": "sarvagatvādadoṣaścennāyogāttilatailavat // [47] //",
  "SA01vabhdilu:109": "na hyū rdhvaṃ cakṣuṣaḥ kāyo na rūpaṃ nākṣijaṃ manaḥ /",
  "SA01vabhdilu:110": "vijñānasya tu netrārthastau ca kāyasya savaṃtaḥ // [48] //",
  "SA01vabhdilu:111": "nopariṣṭācchru teḥ kāyo na śabdo na svakaṃ manaḥ /",
  "SA01vabhdilu:112": "vijñānasya tu nihrādastau ca kāyasya sarvataḥ // [49] //",
  "SA01vabhdilu:113": "trayāṇāṃ(ṇāṃ)",
  "SA01vabhdilu:114": "trīṇyapi svāṇi(na)",
  "SA01vabhdilu:115": "tanorvijñānamapyadhaḥ /",
  "SA01vabhdilu:116": "manastvaniyataṃ yogivaiśvarūpyaṃ pradarśitam // [50] //",
  "SA01vabhdilu:117": "sāsravānāsrāḥ skandhā ye tūpādānasaṃjñitāḥ /",
  "SA01vabhdilu:118": "sāsravā eva te jñeyāstatsācivyakriyādibhiḥ // [51] //",
  "SA01vabhdilu:119": "adhvādyāḥ skandhaparyāyāḥ dharmādyā vastunaḥ sataḥ /",
  "SA01vabhdilu:120": "ye tu sāsravasaṃjñāste proktā duḥkhādināmabhiḥ // [52] //",
  "SA01vabhdilu:121": "svātmyagocarakāryānāṃ(ṇā)",
  "SA01vabhdilu:122": "mekatvādekadhātunā /",
  "SA01vabhdilu:123": "cakṣurādidvibhāve 'pi dvyutpattiḥ karmatṛ(tri)tvaśāt // [53] //",
  "SA01vabhdilu:124": "[asādhāraṇa]vaiśiṣṭyādaiśvaryādāntaraṅgaytaḥ /",
  "SA01vabhdilu:125": "satyapyaṇe (ne)",
  "SA01vabhdilu:126": "kahetutve vijñānaṃ tairviśeṣyate // [54] //",
  "SA01vabhdilu:127": "nityatvātkuśalatvācca nirvāṇaṃ dravyamañjasā /",
  "SA01vabhdilu:128": "sāradravyena tenaiko dharmākhyo dravyavānmataḥ // [55] //",
  "SA01vabhdilu:129": "prathamaṃ nirmalaṃ cittamasābhāgyātkṣaṇaḥ smṛtaḥ /",
  "SA01vabhdilu:130": "tenādbhutakṣaṇenaite kṣaṇikāḥ paścimāstrayaḥ // [56] //",
  "SA01vabhdilu:131": "ghrāṇaṃ jihvā ca kāyaśca tulyārthagrāhyadastrayam /",
  "SA01vabhdilu:132": "paścimasyāśrayo 'tītaḥ pañcānāṃ taiḥ sahāpi ca // [57] //",
  "SA01vabhdilu:133": "niśritya khalvanāgamyaṃ niśrayāṃścaturo 'tha vā /",
  "SA01vabhdilu:134": "anāsravena (ṇa)",
  "SA01vabhdilu:135": "mārgeṃṇa cakṣurdhāturnirudhyate // [58] //",
  "SA01vabhdilu:136": "anāgamyaṃ tu niśritya gandhadhāturṇi(rni)rudhyate /",
  "SA01vabhdilu:137": "manodhāturaṇā(nā)",
  "SA01vabhdilu:138": "gamyaṃ yadi vā saptaniśrayāt // [59] //",
  "SA01vabhdilu:139": "anāgamyaṃ tathaivādyaṃ cakṣurvijñānasaṃjñakaḥ /",
  "SA01vabhdilu:140": "dharmadhātorvicitratvādyathāyogaṃ vinirdiśet // [60] //",
  "SA01vabhdilu:141": "cakṣurdhātuṃ hi rūpāptaṃ parijānan pṛthagjanaḥ /",
  "SA01vabhdilu:142": "kṛtsnādrūpamayāddhātorvairāgyamadhigacchati // [61] //",
  "SA01vabhdilu:143": "tasmādanuśayāndhātorekartriśajjahāti ca /",
  "SA01vabhdilu:144": "paryādatte na kiñcittu saṃyojanamasau tadā // [62] //",
  "SA01vabhdilu:145": "rūpavairāgyamāpnoti jahātyanuśayatrayam /",
  "SA01vabhdilu:146": "tadā saṃyojanaṃ tvāryaḥ paryādatte na kiñcanā // [63] //",
  "SA01vabhdilu:147": "cakṣurvijñānadhātuṃ tu parijānaṃstameva ca /",
  "SA01vabhdilu:148": "parijānātyavaśyaṃ ca brahmalokādvirajyate // [64] //",
  "SA01vabhdilu:149": "na tu saṃyojanaṃ kiñcitparyādatte tadā hyasau /",
  "SA01vabhdilu:150": "gandhadhātuṃ rasākhyaṃ ca parijānan pṛthagjanaḥ // [65] //",
  "SA01vabhdilu:151": "kāmavairāgyamāpnoti dhruvaṃ hyanuśayānapi /",
  "SA01vabhdilu:152": "tadā jahāti ṣaṭtriṃśadvartisaṃyojanatrayam // [66] //",
  "SA01vabhdilu:153": "āryastu kāmavairāgyaṃ karotyanuśayānapi /",
  "SA01vabhdilu:154": "caturaḥ parijānāti paryādatte 'pi ca trayam // [67] //",
  "SA01vabhdilu:155": "parijānanmanodhātumārūpyebhyo virajyate /",
  "SA01vabhdilu:156": "jahātyanuśayāṃstrīṃśca paryādatte trayaṃ tathā // [68] //",
  "SA01vabhdilu:157": "parijānankhalu prītiṃ tāmeva prajahātyasau /",
  "SA01vabhdilu:158": "ābhāsvarācca vairāgyaṃ yāti hanti tu nāsravān // [69] //",
  "SA01vabhdilu:159": "parijānansukhaṃ yogī prajahāti tadeha ca /",
  "SA01vabhdilu:160": "śubhakṛtsnācca vairāgyaṃ yāti kleśānna hanti tu // [70] //",
  "SA01vabhdilu:161": "dvivijñeyāḥ guṇāḥ pañca hetuḥ sarve kṣarākṣarāḥ /",
  "SA01vabhdilu:162": "anyatra dharmadhātvarthā(dhī)",
  "SA01vabhdilu:163": "cchaḍbāhyā nendriyātmakāḥ // [71] //",
  "SA01vabhdilu:164": "abhidharmadīpe vibhāṣā [prabhāyāṃ vṛttau prathamo 'dhyāyaḥ /]",
  "SA01vabhdilu:165": "___________________________________________________________________________",
  "SA01vabhdilu:166": "dvitīyo 'dhyāyaḥ /",
  "SA01vabhdilu:167": "prathamaḥ pādaḥ /",
  "SA01vabhdilu:168": "dvāviṃśatiprakārasya kṛtsnasyendriyaparvaṇaḥ /",
  "SA01vabhdilu:169": "saṃkṣepeṇābhidhāsyante dharmā ṇi(ni)",
  "SA01vabhdilu:170": "rvacanādayaḥ // [72] //",
  "SA01vabhdilu:171": "nāmnā dvāviṃśatistāni dravyato daśa sapta ca /",
  "SA01vabhdilu:172": "yasmānnānyaddvayaṃ kāryā(yā)",
  "SA01vabhdilu:173": "tsukhādinavakatrayam // [73] //",
  "SA01vabhdilu:174": "nāmasallakṣaṇābhāvāttannāmnaḥ sārthakatvataḥ /",
  "SA01vabhdilu:175": "trayānāṃ(ṇāṃ)",
  "SA01vabhdilu:176": "vargavṛttitve 'pyarthamabhyeṣyate paraiḥ // [74] //",
  "SA01vabhdilu:177": "viśiṣṭabuddhihetutvādādhipatyaviśeṣataḥ /",
  "SA01vabhdilu:178": "kāyendriyādviśiṣṭatvaṃ dvayorṇe(rne)",
  "SA01vabhdilu:179": "trendriyādivat // [75] //",
  "SA01vabhdilu:180": "aiśvaryārtho vipaścidbhirindriyārtho 'bhidhīyate /",
  "SA01vabhdilu:181": "svārthavyaktiṣu pañcānāṃ caturṇāṃ tvarthayordvayoḥ // [76] //",
  "SA01vabhdilu:182": "svagocaropalabdhyādāvīṣi (śi)",
  "SA01vabhdilu:183": "tvamapare viduḥ /",
  "SA01vabhdilu:184": "svārthavijñāna evānya āhuḥ paṇḍitamāninaḥ // [77] //",
  "SA01vabhdilu:185": "kleśotpattau sukhādīnāṃ śraddhādīnāṃ guṇāptiṣu /",
  "SA01vabhdilu:186": "phalasaṃkleśasaṃbhāraviśuddhitvādanukramaḥ // [78] //",
  "SA01vabhdilu:187": "sattvākhyā sattvavaicitrya(tryaṃ)",
  "SA01vabhdilu:188": "dhṛti(tiḥ)",
  "SA01vabhdilu:189": "kleśodbhavaśca yaiḥ /",
  "SA01vabhdilu:190": "mārgopāyaḥ phalaprāptisteṣāmindriyatā matā // [79] //",
  "SA01vabhdilu:191": "sparśāśrayodbhavādhārasaṃbhogatvāccaturdaśa /",
  "SA01vabhdilu:192": "svargāpavargahetutvāt tadanyadvendriyāṣṭakam // [80] //",
  "SA01vabhdilu:193": "chandaṃ vīryāṅgabhūtatvāt sparśo vittyanubṛṃhaṇāt /",
  "SA01vabhdilu:194": "saṃjñā prajñābhibhūtatvānnendriyaṃ munirabhyadhāt // [81] //",
  "SA01vabhdilu:195": "śraddhādīnāṃ vidāṃ caiva doṣaḥ śuddhau malodaye /",
  "SA01vabhdilu:196": "pradhānatvānmanaskāro nendriyaṃ samudāhṛtam // [82] //",
  "SA01vabhdilu:197": "saṃbhāvanānukūlatvādadhimokṣo 'pi nendriyam /",
  "SA01vabhdilu:198": "kālāntaraphalotpādasaṃdehābhyāṃ na cetanā // [83] //",
  "SA01vabhdilu:199": "nāpramādo 'pyasau vīryāt,",
  "SA01vabhdilu:200": "na hrīḥ prāgalbhanigrahāt /",
  "SA01vabhdilu:201": "nopekṣā nāpi cālobho vīryaśraddhābhibhūtitaḥ // [84] //",
  "SA01vabhdilu:202": "na prasrabdhirvidautkaṭyādvinindyatvācca nāsravāḥ /",
  "SA01vabhdilu:203": "jātyādayo na pārārthyāt niṣkriyatvānna nirvṛtiḥ // [85] //",
  "SA01vabhdilu:204": "kāyasya bādhanaṃ duḥkhaṃ daurmanasyaṃ tu cetasaḥ /",
  "SA01vabhdilu:205": "sukhaṃ ca sumanastā ca sātaṃ śārīramānasam // [86] //",
  "SA01vabhdilu:206": "vaiśiṣṭyānmānasaṃ sātaṃ sukhaṃ kvacidudāhṛtam // [87ab] //",
  "SA01vabhdilu:207": "ṣaṭsu bhūmiṣu vijñeyaṃ nīrajaskādyamindriyam /",
  "SA01vabhdilu:208": "tadanye nirmale tvakṣe draṣṭavye navabhūmike // [88] //",
  "SA01vabhdilu:209": "daurmaṇa(na)",
  "SA01vabhdilu:210": "syaṃ dvihātavyaṃ manovittitrayaṃ tridhā /",
  "SA01vabhdilu:211": "navābhyāsapraheyāni(ṇi)",
  "SA01vabhdilu:212": "dvidhā [pañca] na tu trayam // [89] //",
  "SA01vabhdilu:213": "pūrvaṃ kramodbhavaiḥ kāme vipāko [labhya]te dvayam /",
  "SA01vabhdilu:214": "anyaiḥ ṣaṭ sapta vāṣṭau vā ṣaḍ rūpe antye tu jīvitam // [90] //",
  "SA01vabhdilu:215": "mriyamāṇai(rni)",
  "SA01vabhdilu:216": "rodhyante trīṇyante aṣṭau tu madhyame /",
  "SA01vabhdilu:217": "daśāṣṭau nava catvāri kāme pañca śubhāni vā // [91] //",
  "SA01vabhdilu:218": "abhidharmadīpe vibhāṣāprabhāyāṃ vṛttau dvitīyasyādhyāyasya prathamaḥ pādaḥ //",
  "SA01vabhdilu:219": "dvitīyādhyāye dvitīyapādaḥ /",
  "SA01vabhdilu:220": "ādyantalābho navabhiḥ saptāṣṭābhiśca madhyayoḥ /",
  "SA01vabhdilu:221": "ekādaśabhirāptistu phalasyāntya[sya] hānitaḥ // [92] //",
  "SA01vabhdilu:222": "svasya dhātoḥ parijñānaṃ svavipakṣadṛśā pathā // [93ab] //",
  "SA01vabhdilu:223": "kāmadhātuparijñānaṃ prāyaḥ saptabhiriṣyate /",
  "SA01vabhdilu:224": "samalairnirmalaistvarthairaṣṭābhirabhidhīyate // [94] //",
  "SA01vabhdilu:225": "rūpadhātuparijñānamiṣṭaṃ daśabhirindriyaiḥ /",
  "SA01vabhdilu:226": "antyadhātuparijñānamekādaśabhirucyate // [95] //",
  "SA01vabhdilu:227": "sarvasattvāstridhātusthā upekṣāyurmaṇo(no) 'nvitāḥ /",
  "SA01vabhdilu:228": "tvakstrītvavyañjanaiḥ kāme rūpiṇaścakṣurādibhiḥ // [96] //",
  "SA01vabhdilu:229": "kāminaḥ khalu duḥkhena tadrāgī durmaṇa(na)stayā /",
  "SA01vabhdilu:230": "ūrdhvajastu sukhenāryaḥ śubhāhvādharajau tathā // [97] //",
  "SA01vabhdilu:231": "pratītyā(prītyā)",
  "SA01vabhdilu:232": "bhāhvādharodbhūtau śubhaiḥ sa śubhamūlakaḥ /",
  "SA01vabhdilu:233": "śaikṣābhyāṃ mokṣamārgasthau [aśaikṣo 'rhan] svamārgagaḥ // [98] //",
  "SA01vabhdilu:234": "upekṣāyurmaṇo(no)",
  "SA01vabhdilu:235": "yukto 'vaśyaṃ trayasamanvitaḥ /",
  "SA01vabhdilu:236": "caturbhiḥ kāyasukhavān cakṣuṣmānapi pañcabhiḥ // [99] //",
  "SA01vabhdilu:237": "strīndriyādyanvito 'ṣṭābhiḥ duḥkhī yuktastu saptabhiḥ /",
  "SA01vabhdilu:238": "ekādaśabhirantyābhyāṃ sapta ṣaḍbhistadādyavān // [100] //",
  "SA01vabhdilu:239": "tridvīpanarakotpannā mithyātvaniyatā api /",
  "SA01vabhdilu:240": "[bahubhiḥ] hyekānnaviṃśatyā svalpairaṣṭābhiranvitāḥ // [101] //",
  "SA01vabhdilu:241": "antarābhavikapretatiryakśraddhānusāriṇa [:] /",
  "SA01vabhdilu:242": "tryadhikairdaśabhiryuktā daśabhirvā navādhikaiḥ // [102] //",
  "SA01vabhdilu:243": "samyaktvaniyatā ye tu ye ca śraddhādhimuktikāḥ /",
  "SA01vabhdilu:244": "ta ekādaśabhiryuktā daśabhirvā navādhikaiḥ // [103] //",
  "SA01vabhdilu:245": "prajñāvimuktanāmārhat kāyasākṣyubhayāhvayāḥ /",
  "SA01vabhdilu:246": "akṣaikādaśakopetā yadi vāṣṭādaśānvitāḥ // [104] //",
  "SA01vabhdilu:247": "kāmadevā mṛtāḥ svalpairdaśabhiḥ saptakādhikaiḥ /",
  "SA01vabhdilu:248": "ta evaikonaviṃśatyā yuktā bahubhirindriyaiḥ // [105] //",
  "SA01vabhdilu:249": "[dvirdhyāna] jāstu sarvālpairdaśabhiḥ pañcakādhikaiḥ /",
  "SA01vabhdilu:250": "daśabhiḥ sacatuṣkaistu śubhakṛtsnāḥ samanvitāḥ // [106] //",
  "SA01vabhdilu:251": "bṛhatphalā hi atyalpaistrayodaśabhiranvitāḥ /",
  "SA01vabhdilu:252": "yuktāḥ ṣoḍaṣa(śa)",
  "SA01vabhdilu:253": "bhistvete sarvabhūribhindriyaiḥ // [107] //",
  "SA01vabhdilu:254": "aṣṭābhirdaśabhiḥ saikairārūpyāḥ svalpabhūribhiḥ /",
  "SA01vabhdilu:255": "sadevakauravāḥ sattvāstrayodaśabhiranvitāḥ // [108] //",
  "SA01vabhdilu:256": "aṣṭābhirniḥśubho yukto daśabhirvā trayādhikaiḥ /",
  "SA01vabhdilu:257": "dviliṅgāḥ paścimaiḥ svalpairviśatyāpyekayā param // [109] //",
  "SA01vabhdilu:258": "saptadravyāvinirbhāgī paramāṇurbahirgataḥ /",
  "SA01vabhdilu:259": "kāmeṣvekādhikaḥ kāye dvaydhikaścakṣurādiṣu // [110] //",
  "SA01vabhdilu:260": "evaṃ rūpe 'pi vijñeyo hitvā gandharasadvayam /",
  "SA01vabhdilu:261": "cittaṃ caitasikaiḥ sārdhaṃ saṃskṛtaṃ tu svalakṣaṇaiḥ // [111] //",
  "SA01vabhdilu:262": "abhidharmadīpe vibhāṣāprabhāyāṃ vṛttau dvitīyasya [adhyāyasya] dvitīyaḥ pādaḥ //",
  "SA01vabhdilu:263": "dvitīyādhyāye tṛtīyapādaḥ /",
  "SA01vabhdilu:264": "daśadharmā mahābhaumā vitsaṃjñācetanāsmṛtiḥ /",
  "SA01vabhdilu:265": "chandaḥ sparśo 'dhimokṣaśca dhīḥ samādhirmanaskṛtiḥ // [112] //",
  "SA01vabhdilu:266": "śraddhāpekṣāpramādaśca prasrabdhirhrīrapatrapā /",
  "SA01vabhdilu:267": "mūlavīryamahiṃsā ca śubhabhūkā daśasmṛtāḥ // [113] //",
  "SA01vabhdilu:268": "styānaṃ pramattirāśraddhyamālasyaṃ mūḍhiruddhati[:] /",
  "SA01vabhdilu:269": "kliṣṭe ṣaṭ aśubhe tu dve āhrīkyamanapatrapā // [114] //",
  "SA01vabhdilu:270": "māyāśāṭhyamadakrodhavihiṃserṣyāpradaṣṭayaḥ /",
  "SA01vabhdilu:271": "sūkṣmopaṇā(nā)",
  "SA01vabhdilu:272": "hamātsaryāṇyalpakleśabhuvo daśa // [115] //",
  "SA01vabhdilu:273": "pṛthivyādi yathā dravyaṃ nīlādiguṇayogataḥ /",
  "SA01vabhdilu:274": "taistairviśeṣyate śabdaiścaittayogānmanastathā // [116] //",
  "SA01vabhdilu:275": "bhūtabhautikanānātvaṃ svarūpehākṛtaṃ yathā /",
  "SA01vabhdilu:276": "tathaiva cittacaittānāṃ pṛthaktvamupadhāryatām // [117] //",
  "SA01vabhdilu:277": "yathā saṃbandhisaṃbandhādvikāro 'mbhasi lakṣyate /",
  "SA01vabhdilu:278": "tathā saṃsargisaṃsargāccetovikṛtirīkṣyatām // [118] //",
  "SA01vabhdilu:279": "guṇo viśeṣaṇaṃ dharmo mātrāvṛttistathāśrayī /",
  "SA01vabhdilu:280": "ityevamādayaḥ śabdāḥ pradhānāpekṣavṛttayaḥ // [119] //",
  "SA01vabhdilu:281": "cittaṃ pradhānameteṣāṃ vastu mātragrahādibhiḥ /",
  "SA01vabhdilu:282": "bījaṃ caitatpravṛttīnāṃ śuddhisaṃkarayorapi // [120] //",
  "SA01vabhdilu:283": "abhyudgacchati kāmāptaṃ dharmairdvādaśabhiḥ saha /",
  "SA01vabhdilu:284": "akliṣṭāvyākṛtaṃ cittaṃ raśmivāniva raśmibhiḥ // [121] //",
  "SA01vabhdilu:285": "tathāṣṭādaśabhiścittairnivṛtaṃ jāyate manaḥ /",
  "SA01vabhdilu:286": "dvāviṃśatyā sahāvaśyaṃ śubhaṃ bhavati mānasam // [122] //",
  "SA01vabhdilu:287": "cetasossaha viṃśatyā cittamutpadyate 'śubham /",
  "SA01vabhdilu:288": "dṛṅmohamātrayuktaṃ yat krodhādyaistvadhikaṃ vadet // [123] //",
  "SA01vabhdilu:289": "sarvatra saṃbhavānmiddhaṃ yatra syāttatra nirdiśet /",
  "SA01vabhdilu:290": "tadvadeva ca kaukṛtyamadhikaṃ gaṇayetkvacit // [124] //",
  "SA01vabhdilu:291": "sāśubhaṃ middhakaukṛtyaṃ rūpadhātau na vidyate /",
  "SA01vabhdilu:292": "dhyānāntare vitarkaśca vicāraścāpi nopari // [125] //",
  "SA01vabhdilu:293": "saṃprayuktaḥ saṃskāraḥ samatā yasya pañcadhā /",
  "SA01vabhdilu:294": "viprayuktaśca boddhavyaḥ samatā yasya nāstyasau // [126] //",
  "SA01vabhdilu:295": "viśiṣṭāṇā (nā)",
  "SA01vabhdilu:296": "masadbhāvātprasaṃgo nāsti rūpiṇām /",
  "SA01vabhdilu:297": "saṃskāragrahaṇāccaiva khādīnāṃ ṇa(na)",
  "SA01vabhdilu:298": "prasajyate // [127] //",
  "SA01vabhdilu:299": "prāptyādayastu saṃskārā viprayuktāstrayodaśa /",
  "SA01vabhdilu:300": "āptoktisvakriyāliṅgā liṅgameṣāṃ gadiṣyate // [128] //",
  "SA01vabhdilu:301": "prāptiḥ samanvitirlabdhirdharmavattā vyavasthitiḥ // [129ab] //",
  "SA01vabhdilu:302": "śrutacintāmayānāṃ ca samāpattidvayasya ca // [130cd] //",
  "SA01vabhdilu:303": "ni[:]kleśasaṃskṛtāpūrva(rvaṃ)",
  "SA01vabhdilu:304": "śubhānāṃ tu rajasvatām /",
  "SA01vabhdilu:305": "ādilābhe saha prākca tadūrdhvaṃ vā tridheṣyate // [131] //",
  "SA01vabhdilu:306": "kliṣṭāṇāṃ kuśalānāṃ ca tadanyeṣāṃ tridhā matā /",
  "SA01vabhdilu:307": "nivṛtāvyākṛtā jñānanirmāṇamanasāṃ tathā // [132] //",
  "SA01vabhdilu:308": "nirvāṇasyādito lābhe nityasyānyasya sarvadā /",
  "SA01vabhdilu:309": "ajā tavartamānā ca kadācittu tridheṣyate // [133] //",
  "SA01vabhdilu:310": "ekārtharuciheturyaḥ sattvānāṃ sa sabhāgatā /",
  "SA01vabhdilu:311": "āsaṃjñikaṃ vipāko yaccittopacchedyasaṃjñiṣu // [134] //",
  "SA01vabhdilu:312": "śubhāsaṃjñisamāpattirdhyāne 'ntye cittarodhinī /",
  "SA01vabhdilu:313": "niḥsṛtīcchāpravṛttitvāt nāryasya āpyā prayogataḥ // [135] //",
  "SA01vabhdilu:314": "nirodhākhyā tu vijñeyā vijihīrṣorbhavāgrajā //",
  "SA01vabhdilu:315": "śubhāryaṃsya prayogāpyā dvivedyāniyatā matā // [136] //",
  "SA01vabhdilu:316": "cetaścatuṣṭayāyogādāgamādupapattitaḥ /",
  "SA01vabhdilu:317": "nirveditamanobhāvātsiddhyatīyamacittikā // [137] //",
  "SA01vabhdilu:318": "gatiprajñaptyupādānamāyuścittoṣmaṇoḥ sthitiḥ /",
  "SA01vabhdilu:319": "āgamādyuktitaścaiva dravyatastatsadiṣyate // [138] //",
  "SA01vabhdilu:320": "jātiḥ sthitirjarāṇā(nā)",
  "SA01vabhdilu:321": "śaḥ saṃskṛtāṅkacaṣṭatuyī /",
  "SA01vabhdilu:322": "catvāri sthitināstitve hetutvādyaprasiddhitaḥ // [139] //",
  "SA01vabhdilu:323": "śaktihānerjarāsiddhiḥ nānyatvāt pariṇāmitā /",
  "SA01vabhdilu:324": "ekakāritranāśābhyāṃ śaktihāniḥ prasiddhyati // [140] //",
  "SA01vabhdilu:325": "sati janmani tadbhāvād dravyakāritranāśataḥ /",
  "SA01vabhdilu:326": "āgamādupapatteśca vināśo 'pi sahetukaḥ // [141] //",
  "SA01vabhdilu:327": "vākchabdādhīnajanmānaḥ svārthapratyāyanakriyāḥ /",
  "SA01vabhdilu:328": "saṃjñādyaparaṇā(nā)",
  "SA01vabhdilu:329": "mānastrayo nāmādayaḥ smṛtāḥ // [142] //",
  "SA01vabhdilu:330": "anye nāmādayaḥ śabdādaprāptārthaprakāśanāt /",
  "SA01vabhdilu:331": "anityāste tu vijñeyāḥ sāpekṣārthavibhāvanāt // [143] //",
  "SA01vabhdilu:332": "svarūpaṃ vedayaṃścchabdo vyañjanā dīni ca dhruvam /",
  "SA01vabhdilu:333": "arthapratyāyakaḥ prājñarbhaktikalpanayocyate // [144] //",
  "SA01vabhdilu:334": "paramānu(ṇu)",
  "SA01vabhdilu:335": "svabhāvatvād ghoṣaikatvaṃ na yujyate /",
  "SA01vabhdilu:336": "tādātmyaṃ pratighātitvāt tatsiddhirvaraṇādibhiḥ // [145] //",
  "SA01vabhdilu:337": "sphoṭākhyo nāparo ghoṣācchabdo nityaḥ prasiddhyati /",
  "SA01vabhdilu:338": "kramavṛtterṇa(rna)",
  "SA01vabhdilu:339": "śabdena kaścidartho 'bhidhīyate // [146] //",
  "SA01vabhdilu:340": "na śrutyā śrūyate śabdastadanyā ca gatiḥ śruteḥ /",
  "SA01vabhdilu:341": "yo brūyātsa svamātmānaṃ vidvadbhirapahāsayet // [147] //",
  "SA01vabhdilu:342": "pratidyotyaṃ yathāyogaṃ niyatāniyatāśca te /",
  "SA01vabhdilu:343": "niyatodbhāvanād buddhaḥ sarvajña iti gamyate // [148] //",
  "SA01vabhdilu:344": "sattvākhyāḥ kāmarūpāptā niṣyandāvyākṛtāstathā /",
  "SA01vabhdilu:345": "tathaiva ca vipākaśca sābhāgyaṃ[prāptayo dvidhā] // [149] //",
  "SA01vabhdilu:346": "[abhidharmadīpe vibhāṣāprabhāyāṃ vṛttau dvitīyasyādhyāyasya tṛtīyaḥ pādaḥ //]",
  "SA01vabhdilu:347": "[dvitīyo 'dhyāyaḥ samāptaḥ //]",
  "SA01vabhdilu:348": "___________________________________________________________________________",
  "SA01vabhdilu:349": "tṛtīyo 'dhyāyaḥ /",
  "SA01vabhdilu:350": "caturthapādaḥ /",
  "SA01vabhdilu:351": "sattvākhyopadravābhāvānna caturthe 'sti sūtrataḥ /",
  "SA01vabhdilu:352": "vimānasya sama(sa)",
  "SA01vabhdilu:353": "tvasya pradhvaṃsānnityatā kutaḥ // [150] //",
  "SA01vabhdilu:354": "sapta tejobhirekādbhirgate 'dbhiḥ saptake punaḥ /",
  "SA01vabhdilu:355": "tejasā saptakāntyaikā vāyu[saṃvartanī tataḥ] // [151] //",
  "SA01vabhdilu:356": "āgneyātsaptakādeka[:",
  "SA01vabhdilu:357": "] pāvanīkimanantaram /",
  "SA01vabhdilu:358": "āyuṣparigrahādevaṃ śubhakṛtsnāyuredhanam // [152] //",
  "SA01vabhdilu:359": "vātādidoṣasādharmyā[tsattvā]ṇā(nāṃ)",
  "SA01vabhdilu:360": "[tadvināśakāḥ] /",
  "SA01vabhdilu:361": "ādhyātmiketi sārūpyānna bhūsaṃvartaṇī(nī) matā // [153] //",
  "SA01vabhdilu:362": "abhidharmadīpe [vibhāṣāprabhāyāṃ vṛttau tṛtīyasyādhyāyasya ca]turthaḥ pādaḥ samāptaḥ //",
  "SA01vabhdilu:363": "[tṛtīyo 'dhyāyaḥ samāptaḥ] //",
  "SA01vabhdilu:364": "___________________________________________________________________________",
  "SA01vabhdilu:365": "caturtho 'dhyāyaḥ /",
  "SA01vabhdilu:366": "prathamaḥ pādaḥ /",
  "SA01vabhdilu:367": "sattvopapattihetūnāṃ [vipatsaṃpa]dvidhāyiṇā [nā]m /",
  "SA01vabhdilu:368": "lokavacitryakartṝṇāṃ karma heturitīṣyate //] [154] //",
  "SA01vabhdilu:369": "kāyikaṃ vāṅmayaṃ caiva cetanākhyaṃ ca mānasam /",
  "SA01vabhdilu:370": "karmāṇyetāni lokasya kāraṇaṃ neśvarādayaḥ / [155] //",
  "SA01vabhdilu:371": "vaiśvarūpyātkramotpādāttadvadanyatprasaṅgataḥ /",
  "SA01vabhdilu:372": "nānyāpekṣā tapoyogo pakṣahānyādidoṣataḥ / [156] //",
  "SA01vabhdilu:373": "karmaṇāṃ bodhyate śaktirvidhikālagrahādibhiḥ /",
  "SA01vabhdilu:374": "yato 'tasteṣu tācchabdyaṃ gaunyā(ṇyā)",
  "SA01vabhdilu:375": "vṛttyā prayujyate // [157] //",
  "SA01vabhdilu:376": "pūrve vijñaptyavijñaptī cetanā mānasī kriyā // [158] //",
  "SA01vabhdilu:377": "[abhidharmadīpe vibhāṣāprabhāyāṃ vṛttau caturthādhyāyasya prathamaḥ pādaḥ]",
  "SA01vabhdilu:378": "caturthādhyāye dvitīyapādaḥ /",
  "SA01vabhdilu:379": "annamatyagniṇi(ni)",
  "SA01vabhdilu:380": "rdagdhaṃ yathā sthālī ca saṃskṛtā /",
  "SA01vabhdilu:381": "pāpadṛṣṭestathā śīlaṃ śāṭhyerṣyādikṣatātmanaḥ // [159] //",
  "SA01vabhdilu:382": "saṃvṛtsaddṛṣṭyupetāto bhikṣutvaṃ paramārthataḥ /",
  "SA01vabhdilu:383": "ekasampattu saṃvṛtyā dvayābhāve dvidhāpi na // [160] //",
  "SA01vabhdilu:384": "vigatāvaṇe jñāne buddhoktermukhyakalpanā /",
  "SA01vabhdilu:385": "tadāśraye phale cāpi vijñeyā guṇakalpanā // [161] //",
  "SA01vabhdilu:386": "śāśvatatvaśubhatvābhyāṃ sarvāṇa (na)",
  "SA01vabhdilu:387": "rthanivṛttitaḥ /",
  "SA01vabhdilu:388": "mukhyakalpanayā tadvaddharmo nirvāṇamucyate // [162] //",
  "SA01vabhdilu:389": "āryāḥ śiṣyaguṇāḥ saṃghastathaiva paramārthataḥ /",
  "SA01vabhdilu:390": "etānyo yāti śaraṇaṃ sa yāti śaraṇatrayam // [163] //",
  "SA01vabhdilu:391": "mithyācāraḥ satāṃ garhyātparatrākaraṇāptitaḥ /",
  "SA01vabhdilu:392": "pāpiṣṭhatvānmṛṣāvādo madyapāṇaṃ(naṃ)",
  "SA01vabhdilu:393": "smṛtikṣayātū // [164] //",
  "SA01vabhdilu:394": "sarvebhyo vartamānebhyo dvividhebhyo 'pi kāmajaḥ /",
  "SA01vabhdilu:395": "trikālebhyastu maulebhyo labhyete bhāvanāmayau // [165] //",
  "SA01vabhdilu:396": "sarvebhyaḥ sattvajātibhyaḥ saṃvaro vāṅgakāraṇaiḥ /",
  "SA01vabhdilu:397": "sarvebhyo saṃvarāṅgebhyaḥ sattvebhyaśca na kāraṇaiḥ // [166] //",
  "SA01vabhdilu:398": "kriyayā[ ']saṃvarapraptiḥ sa hābhyupagamena vā /",
  "SA01vabhdilu:399": "avijñaptirato 'nyasyāḥ kṣetrāṅgādiviśeṣataḥ // [167] //",
  "SA01vabhdilu:400": "kāmāptasaṃvaratyāgaḥ śikṣāṇi(ni)",
  "SA01vabhdilu:401": "kṣepaṇādibhiḥ /",
  "SA01vabhdilu:402": "patanīyarapītyeke tannetyanye tvayogataḥ // [168] //",
  "SA01vabhdilu:403": "ayogā(go) nāṃśuvidhvaṃsātpaṭadravyaṃ vinaśyati /",
  "SA01vabhdilu:404": "sūtre dhvaṃsoktiranyārthā yatherṣyāśaṭhanādiṣu // [169] //",
  "SA01vabhdilu:405": "saddharmāntarddhito 'nye 'nye nāpūrvāpratilambhataḥ /",
  "SA01vabhdilu:406": "bhūsaṃcāreṇa hānyā ca tyajyate dhyānajaṃ śubham // [170] //",
  "SA01vabhdilu:407": "tathārūpyāptamāryantu phalāptyakṣavihānibhiḥ /",
  "SA01vabhdilu:408": "asaṃvaro damaprāptirjīvitotsarjaṇā(nā) dibhiḥ // [171] //",
  "SA01vabhdilu:409": "cittavegādivicchedairavijñaptistu madhyamā /",
  "SA01vabhdilu:410": "kāmāptaṃ kuśalaṃ nāma tribhirmūlacchidādibhiḥ // [172] //",
  "SA01vabhdilu:411": "pratipakṣodayātkliṣṭaṃ tridhātvāptaṃ vihīyate /",
  "SA01vabhdilu:412": "sarve kāmeṣu rūpe dvādhe(ve)",
  "SA01vabhdilu:413": "ko 'rūpiṣu lābhataḥ // [173] //",
  "SA01vabhdilu:414": "yadiṣṭaphaladaṃ karma kuśalaṃ tadudāhṛtam /",
  "SA01vabhdilu:415": "viparyayeṇākuśalamavyākṛtamato 'nyathā // [174] //",
  "SA01vabhdilu:416": "kāmāptaṃ prathamaṃ puṇyamapuṇyamaśubhātmakam /",
  "SA01vabhdilu:417": "ūrdhvabhūmikamānejyaṃ vipākaṃ pratyanejanāt // [175] //",
  "SA01vabhdilu:418": "sukhavedyaṃ śubha(bhaṃ)",
  "SA01vabhdilu:419": "karma dhyānādarvākturīyakāt /",
  "SA01vabhdilu:420": "upekṣāvedyamanyatra duḥkhavedyantu pāpakam // [176] //",
  "SA01vabhdilu:421": "adho 'pi madhyamaṃ karma dhyānenā ntyepi nirvṛteḥ /",
  "SA01vabhdilu:422": "yugapattrivipākeṣṭerdhyānāntaravipākataḥ // [177] //",
  "SA01vabhdilu:423": "punaścaturvidhaṃ karma dṛṣṭavedyādibhedataḥ /",
  "SA01vabhdilu:424": "janmanastribhirākṣepo dṛṣṭadharmāhvayādṛte // [178] //",
  "SA01vabhdilu:425": "caturṇāmapi cākṣepaḥ sarvatra narakādṛte /",
  "SA01vabhdilu:426": "na tatreṣṭaphalābhāvācchubhaṃ yasmādvipacyate // [179] //",
  "SA01vabhdilu:427": "notpadyavedyakṛttatra yadviraktaḥ pṛthagjanaḥ /",
  "SA01vabhdilu:428": "sthiro nāparakṛccāryaścalo 'pi bhavamūlayoḥ // [180] //",
  "SA01vabhdilu:429": "yadārtraraudracittena karmābhīkṣṇaṃ niṣevyate /",
  "SA01vabhdilu:430": "satkṣetre kriyate yacca phalaṃ tasya niyamyate // [181] //",
  "SA01vabhdilu:431": "kṣetrāśayaviśeṣācca phalaṃ sadyo vipacyate /",
  "SA01vabhdilu:432": "nirodhavyutthitādau ca sadyaḥ kālaphalakriyā // [182] //",
  "SA01vabhdilu:433": "tadbhūmyapunarutpatteḥ vipākaniyataṃ ca yat /",
  "SA01vabhdilu:434": "tacca dṛṣṭaphalaṃ vidyāt karmādaḥ paripūrakam // [183] //",
  "SA01vabhdilu:435": "kuśalasyāvicārasya caitasikyeva vedanā /",
  "SA01vabhdilu:436": "vipākaḥ kāyikī tviṣṭā duḥkhavedyasya karmaṇaḥ // [184] //",
  "SA01vabhdilu:437": "sapākamaśubhaṃ kṛṣṇaṃ sapākaṃ rūpajaṃ sitam /",
  "SA01vabhdilu:438": "śubhāśubhaṃ dvidhā kāye(me)",
  "SA01vabhdilu:439": "nirmalaṃ tatprahāṇakṛt // [185] //",
  "SA01vabhdilu:440": "casasro dṛkpathā dṛṣṭau cetanābhāvanāpathāt /",
  "SA01vabhdilu:441": "ānantaryapathāḥ kāme karmaitatkṛṣṇanāśakṛt // [186] //",
  "SA01vabhdilu:442": "navame cetanā yā tu sā kṛṣṇākṛṣṇayā [ghā]tinī /",
  "SA01vabhdilu:443": "antānantaryamārgasthā dhyāne dhyāne sitasya tu // [187] //",
  "SA01vabhdilu:444": "kāyādyakuśalaṃ karma sarvaṃ duścaritaṃ matam /",
  "SA01vabhdilu:445": "abhidhyādīnyapi trīṇi manoduścaritatrayam // [188] //",
  "SA01vabhdilu:446": "śubhaṃ tatsānabhidhyādi proktaṃ sucaritatrayam /",
  "SA01vabhdilu:447": "dvayaṃmaulamadaḥ karma mārgā daśa śubhāśubhāḥ // [189] //",
  "SA01vabhdilu:448": "[abhidharmadīpe vibhāṣāprabhāyāṃ [vṛttau] caturthādhyāyasya dvitīyaḥ pādaḥ /",
  "SA01vabhdilu:449": "caturthādhyāye tṛtīyapādaḥ /",
  "SA01vabhdilu:450": "kāritāḥ ṣaḍavijñaptidvaryātmaikaste 'pi ṣaṭ kṛtāḥ /",
  "SA01vabhdilu:451": "śubhāḥ sapta dvidhā jñeyā ekavai(dhai)",
  "SA01vabhdilu:452": "te samāhitāḥ // [190] //",
  "SA01vabhdilu:453": "yā sāmanteṣvavijñaptiḥ pṛṣṭheṣu tu viparyayaḥ /",
  "SA01vabhdilu:454": "prayogastu trimūlotthaḥ [abhidhyādyāstrimūlajāḥ] // [191] //",
  "SA01vabhdilu:455": "[kuśalāḥ prayogapṛṣṭhāśca kuśalatrayamūlajāḥ] /",
  "SA01vabhdilu:456": "dveṣeṇa vadhapāruṣyavyāpattīnāṃ samāpanam // [192] //",
  "SA01vabhdilu:457": "steyasyānyāṅganāyāterabhidhyāyāśca lobhataḥ /",
  "SA01vabhdilu:458": "mithyādṛśastu mohena tadanyeṣāṃ tribhirmatam // [193] //",
  "SA01vabhdilu:459": "caturṇāmapyadhiṣṭhānaṃ jñeyameṣāṃ yathākramam /",
  "SA01vabhdilu:460": "prāṇinaścātha bhogāśca nāmarūpaṃ ca nāma ca // [194] //",
  "SA01vabhdilu:461": "prāṇātipāto dhīpūrvamabhrāntyā paramāraṇam /",
  "SA01vabhdilu:462": "atyaktānyadhanādānamadattādānamucyate // [195] //",
  "SA01vabhdilu:463": "parastrīgamanaṃ kāmamithyācāro vikalpavān /",
  "SA01vabhdilu:464": "arthajñāyānyathāvādo drohabuddhyā mṛṣāvacaḥ // [196] //",
  "SA01vabhdilu:465": "dṛṣṭyā śrutyādibhiścākṣairmaṇa(na)",
  "SA01vabhdilu:466": "sā yacca gṛhyate /",
  "SA01vabhdilu:467": "dṛṣṭaṃ śrutaṃ mataṃ jñātamityuktaṃ tadyathākramam // [197] //",
  "SA01vabhdilu:468": "paiśunyaṃ bhedakṛdvākyaṃ pāruṣyaṃ tu yadapriyam /",
  "SA01vabhdilu:469": "kliṣṭaṃ saṃbhinnalāpitvamanye gītakathādivat // [198] //",
  "SA01vabhdilu:470": "parasvāsatspṛhābhidhyā vyāpā[daḥ] sattvagocaraḥ /",
  "SA01vabhdilu:471": "vidveṣānānantadṛṣṭistu mithyādṛṣṭi [rahetukā] // [199] //",
  "SA01vabhdilu:472": "cetanā na kriyāmārgastaistu sattā pravartate /",
  "SA01vabhdilu:473": "yugapadyāva[daṣṭā] bhiraśubhaiścetanaiḥ saha // [200] //",
  "SA01vabhdilu:474": "[śubhaistu] daśabhiryāvatsārvaṃ(rdhaṃ)",
  "SA01vabhdilu:475": "naikāṣṭapañcabhiḥ /",
  "SA01vabhdilu:476": "vilāpadveṣapāruṣyāṇyu(ṇi)",
  "SA01vabhdilu:477": "ṣa (sa)",
  "SA01vabhdilu:478": "nti narake dvidhā // [201] //",
  "SA01vabhdilu:479": "tadvadeva matābhidhyā mithyādṛṣṭistathaiva ca /",
  "SA01vabhdilu:480": "abhidhyāditrayaṃ tadvatkurau pralapanaṃ dvidhā // [202] //",
  "SA01vabhdilu:481": "aśubhāstu daśānyatra sarvatra kuśalāstrayaḥ /",
  "SA01vabhdilu:482": "ārūpyāryāsaṃjñināṃ ca rūpiṇaḥ sapta lābhataḥ // [203] //",
  "SA01vabhdilu:483": "kurūnsanarakānhitvā sarvatrānyatra te dvidhā /",
  "SA01vabhdilu:484": "sarve vipākaniṣyandādhipatyaphaladā daśa // [204] //",
  "SA01vabhdilu:485": "duḥkhopasaṃhṛterduḥkhamalpāyuṣṭvantu māraṇāt /",
  "SA01vabhdilu:486": "tejonāśātkṛśaujastvamidaṃ tattrividhaṃ phalam // [205] //",
  "SA01vabhdilu:487": "ānantaryapathe karma phalavatpañcabhiḥ phalaiḥ /",
  "SA01vabhdilu:488": "caturbhistvamalenāryaṃ tadvadanyacchabhāśubham // [206] //",
  "SA01vabhdilu:489": "tato 'nyannirmalaṃ jñeyaṃ tribhiravyākṛtaṃ tathā /",
  "SA01vabhdilu:490": "phalaṃ śubhasya catvāri dvetrīṇi ca śubhādayaḥ // [207] //",
  "SA01vabhdilu:491": "śubhādyāstvaśubhasya dve trīṇi catvāri ca kramāt /",
  "SA01vabhdilu:492": "avyākṛtasya te tu dve trīṇi trīṇi śubhādayaḥ // [208] //",
  "SA01vabhdilu:493": "sarve catvāryatītasya madhyamasya ca bhāvinaḥ /",
  "SA01vabhdilu:494": "madhyamā dve svakasyaiva trīṇyanāgāmijanmanaḥ // [209] //",
  "SA01vabhdilu:495": "catvāryekabhuvo dve vā trīṇi cāparabhūmikāḥ /",
  "SA01vabhdilu:496": "śaikṣādyāstrīṇi śaikṣasya ta evāśaikṣakarmaṇaḥ // [210] //",
  "SA01vabhdilu:497": "ekaṃ trīṇi dvayaṃ caiva śaikṣādyāḥ paścimasya tu /",
  "SA01vabhdilu:498": "dve dve pañca yathāsaṃkhyaṃ dṛggheyasya tu karmaṇaḥ // [211] //",
  "SA01vabhdilu:499": "trīṇi catvāri caikaṃ ca dṛṣṭiheyādayaḥ smṛtāḥ /",
  "SA01vabhdilu:500": "te tvabhyāsapraheyasya dve catvāri tridhā matāḥ // [212] //",
  "SA01vabhdilu:501": "kramādekadvicatvāri te tvaheyasya karmaṇaḥ /",
  "SA01vabhdilu:502": "ekenākṣipyate[janma] bhūribhiḥ paripūryate // [213] //",
  "SA01vabhdilu:503": "kuśalaṃ vāthavā pāpaṃ yadatītaṃ dadatphalam /",
  "SA01vabhdilu:504": "svaṃ kāyavāṅmanaskarma sā karmasvakatā matā // [214] //",
  "SA01vabhdilu:505": "saṃvṛtyā skandhasantāne tatkriyāphaladarśaṇā(nā)t /",
  "SA01vabhdilu:506": "karttṛtā bhoktṛtā coktā niṣiddhā śāśvatasya tu // [215] //",
  "SA01vabhdilu:507": "syātkarmasvakatā nāsti tasya ceti catuṣkikā /",
  "SA01vabhdilu:508": "prathamā tatphalasthasya vihāṇā(nā)",
  "SA01vabhdilu:509": "ttasya karmaṇaḥ // [216] //",
  "SA01vabhdilu:510": "dvitīyā tatphalasthasya karmaṇā tena cānvayāt /",
  "SA01vabhdilu:511": "tṛtīyobhayayuktasya caturthyanubhayasya tu // [217] //",
  "SA01vabhdilu:512": "syātkarmasvakatā nāpi tatphalaṃ vedayiṣyati /",
  "SA01vabhdilu:513": "tatphalāvasthitasyādyā jñeyā taccarame phale // [218] //",
  "SA01vabhdilu:514": "dvitīyā dhruvapākasya tadvipākānavasthite /",
  "SA01vabhdilu:515": "tṛtīyā dvayasadbhāvā caturthī tūbhayaṃ vinā // [219] //",
  "SA01vabhdilu:516": "syātkarmaṇānvitaścaiva no ca tatphalavedanam /",
  "SA01vabhdilu:517": "ādyā dattavipākena niruddhānāgatādinā // [220] //",
  "SA01vabhdilu:518": "dvitīyā tu vihīṇe(ne)",
  "SA01vabhdilu:519": "na dhruvapākena karmaṇā /",
  "SA01vabhdilu:520": "tṛtīyā dvayamuktasya caturthī tu dvayādṛte // [221] //",
  "SA01vabhdilu:521": "ayuktavihitaṃ karma kleśopakleśadūṣitam /",
  "SA01vabhdilu:522": "śikṣāliṅgādyapetaṃ ca kecidāhurvipaścitaḥ // [222] //",
  "SA01vabhdilu:523": "abhidharmadīpe vibhāṣāprabhāyāṃ vṛttau caturthasyādhyāyasya tṛtīyaḥ pādaḥ //",
  "SA01vabhdilu:524": "caturthādhyāye caturthapādaḥ /",
  "SA01vabhdilu:525": "bodhisattvaḥ kuto yāvadavivartyamanā yataḥ /",
  "SA01vabhdilu:526": "baghnāti bodhisannāhamaṅgīkṛtvā jagaddhitam // [223] //",
  "SA01vabhdilu:527": "yadā lākṣaṇikaṃ karma prakarotyanapāyagaḥ /",
  "SA01vabhdilu:528": "mahākulaḥ samagrākṣaḥ svaparṣatsaṃgrahe rataḥ // [224] //",
  "SA01vabhdilu:529": "pumāñjātismaro vāgmī prajñāvīryakriyānvitaḥ /",
  "SA01vabhdilu:530": "tadā devamanuṣyāṇāmabhivyaktiṃ nigacchati // [225] //",
  "SA01vabhdilu:531": "sa hi tribhirasaṃkhyeyairdharmakāyaguṇārṇavam /",
  "SA01vabhdilu:532": "pracinoti tadādhāraṃ kāyaṃ kalpaśatena tu // [226] //",
  "SA01vabhdilu:533": "dvātriṃśallakṣaṇopetamaśītivyañja nojjvalam /",
  "SA01vabhdilu:534": "dviṣatāmapi yaṃ dṛṣṭvā manaḥ sadyaḥ prasīdati // [227] //",
  "SA01vabhdilu:535": "yugāntavāyuṇā(nā)",
  "SA01vabhdilu:536": "meruḥ vahniṇā(nā)",
  "SA01vabhdilu:537": "varuṇālayaḥ /",
  "SA01vabhdilu:538": "vajreṇa dhvasyate vajramavikāri tu tanmanaḥ // [228] //",
  "SA01vabhdilu:539": "kāmāptaṃ ṣaṣṭhajaṃ tredhā kṛpāśraddhāparamparam /",
  "SA01vabhdilu:540": "buddhotpāde naraḥ strī vā tadādyaṃ cittamaśnute // [229] //",
  "SA01vabhdilu:541": "sarvebhyaḥ sarvadā sarvaṃ vadato dānapūraṇam /",
  "SA01vabhdilu:542": "maraṇe 'pi damātyāgaḥ śīlasyotkṛṣṭirucyate // [230] //",
  "SA01vabhdilu:543": "vīryasya tiṣyasaṃstutyā dhiyo vajropamātparam /",
  "SA01vabhdilu:544": "`sarvāsāṃ tu kṣayajñāne paripūrirvidhīyate' // [231] //",
  "SA01vabhdilu:545": "tripuṇyakṛtivastvādyāstallābhopāyadeśanāḥ /",
  "SA01vabhdilu:546": "tathā caturadhiṣṭhānaṃ saptasaddharmaśāsanam // [232] //",
  "SA01vabhdilu:547": "saptayogāstrayaḥskandhā striśikṣādyāśca deśitāḥ /",
  "SA01vabhdilu:548": "tathā pāramitāścāpi catasro vinayoditāḥ // [233] //",
  "SA01vabhdilu:549": "bodhipakṣyāśca kaṇṭhoktāḥ saptatriṃśatsvayaṃbhuvā /",
  "SA01vabhdilu:550": "hetavaḥ sarvabodhināṃ trividhā mṛdutādibhiḥ // [234] //",
  "SA01vabhdilu:551": "tasmānna bodhimārgo 'nyaḥ sūtrādipiṭakatrayāt /",
  "SA01vabhdilu:552": "ato 'vyamiha yo brūyātsa bhavenmārabhāṣitaḥ // [235] //",
  "SA01vabhdilu:553": "kalpānāṃ mahatāmetadasaṃkhyeyatrayaṃ matam /",
  "SA01vabhdilu:554": "sthānāntaramasaṃkhyākhyamadaḥsaṃkhyopari sthitam // [236] //",
  "SA01vabhdilu:555": "apakarṣe jinotpattiryāvacchatasamāyuṣaḥ /",
  "SA01vabhdilu:556": "dvayoḥ pratyekabuddhānāmutkarṣe cakravarti ṇā(nā)m // [237] //",
  "SA01vabhdilu:557": "nādho 'śītisahastrāsau (yo)",
  "SA01vabhdilu:558": "statsamutpattiriṣyate /",
  "SA01vabhdilu:559": "te hemarūpyatāmrāyaścakrāḥ puṇyaprabhāvataḥ // [238] //",
  "SA01vabhdilu:560": "tulye 'pi sādhanopāye tadbhedo 'kṣādibhedataḥ /",
  "SA01vabhdilu:561": "bhavamokṣārthinormātroḥ pradānaphalabhedavat // [239] //",
  "SA01vabhdilu:562": "karuṇābhāvanodrekātsvasaṃviccittayostathā /",
  "SA01vabhdilu:563": "parasaṃvidgurostadvattadviśeṣo vidhīyate // [240] //",
  "SA01vabhdilu:564": "hetutattvaphalodbhūtaṃ mahattvaṃ śāsitustridhā /",
  "SA01vabhdilu:565": "vimuktāvapi tulyāyāṃ trayāṇāṃ bodhi lambhanāt // [241] //",
  "SA01vabhdilu:566": "buddhasya saṃmukhīnasya bauddhamākṣipyate vapuḥ /",
  "SA01vabhdilu:567": "saikapuṇyaśatodbhūtamekaikaṃ lakṣaṇaṃ muneḥ // [242] //",
  "SA01vabhdilu:568": "yathākarmapathāstadvatpuṇyāditrayamiṣyate /",
  "SA01vabhdilu:569": "dānaṃ hi dīyate yena svaparārthādyapekṣayā // [243] //",
  "SA01vabhdilu:570": "kāyādikarma tattattvamavijñaptiḥ kvacitpunaḥ /",
  "SA01vabhdilu:571": "prādhānyānmuninā proktaṃ mahābhogaphalaṃ hi tat // [244] //",
  "SA01vabhdilu:572": "svānyobhayārthasiddhyarthaṃ dānaṃ dadati kecana /",
  "SA01vabhdilu:573": "sādhuvṛttyanuvṛtyarthaṃ nobhayārthāya cāpare // [245] //",
  "SA01vabhdilu:574": "dātṛvastvādivaiśiṣṭyāttatphalātiśayaḥ smṛtaḥ /",
  "SA01vabhdilu:575": "śraddhādibhirguṇairdātā datte 'taḥ satkriyādibhiḥ // [246] //",
  "SA01vabhdilu:576": "satkārādiguṇopetaṃ phalaṃ tasmādavāpnute /",
  "SA01vabhdilu:577": "vastu varṇādisaṃpannaṃ saurūpyādi phalapradam // [247] //",
  "SA01vabhdilu:578": "guṇaduḥkhopakārākhyarṃdharmaiḥ kṣetraṃ viśiṣyate /",
  "SA01vabhdilu:579": "āśayādi mṛdutvādermṛdutvādīni karmaṇaḥ // [248] //",
  "SA01vabhdilu:580": "dharmadātre 'pi bālāya pitre mātre 'tha rogiṇe /",
  "SA01vabhdilu:581": "ameyaṃ bodhisattvāya dānamanyabhavāya ca // [249] //",
  "SA01vabhdilu:582": "bodhisattvasya yaddānna(na)",
  "SA01vabhdilu:583": "manyasyāpi yadaṣṭamam /",
  "SA01vabhdilu:584": "vipaścidbhistadākhyātaṃ śreṣṭhaṃ yaccārhato 'rhate // [250] //",
  "SA01vabhdilu:585": "saṃpradhārya yadākṣiptaṃ pūraṇādidṛḍhīkṛtam /",
  "SA01vabhdilu:586": "vigatapratipakṣaṃ ca tatkarmopacitaṃ matam // [251] //",
  "SA01vabhdilu:587": "svasmāttyāgaguṇāpekṣāścaittāścaityārcatādiṣu /",
  "SA01vabhdilu:588": "vinā pratigṛhītrāpi phalaṃ maitrīvihāravat // [252] //",
  "SA01vabhdilu:589": "dharmadānasvabhāvo vāktattvanāmādigocaraḥ /",
  "SA01vabhdilu:590": "avyākṛtasvabhāvatvānna nāmādyannadānavat // [253] //",
  "SA01vabhdilu:591": "śīlaṃ śubhamayaṃ rūpaṃ vyākhyātaṃ tatprabhedataḥ /",
  "SA01vabhdilu:592": "śāstre tu tappradhā natvātproktaṃ svargopapattaye // [254] //",
  "SA01vabhdilu:593": "dauḥśīlyāśubhamūlādyairdoṣairyanna vidūṣitam /",
  "SA01vabhdilu:594": "tadvipakṣaśamāṅgaṃ ca yattacchaddhamihocyate // [255] //",
  "SA01vabhdilu:595": "puṇyaṃ samāhitaṃ tvatra bhāvanā cittabhāvanāt /",
  "SA01vabhdilu:596": "pradhānyādapavargāya taduktaṃ sarvadarśinā // [256] //",
  "SA01vabhdilu:597": "puṇyanirvāṇabhāgīyaṃ nirvedhānuguṇaṃ tathā /",
  "SA01vabhdilu:598": "śāsane 'sminsamāsena śubhamūlaṃ tridheṣyate // [257] //",
  "SA01vabhdilu:599": "lipimudrātha gaṇanā kāyavākkarmalakṣaṇā /",
  "SA01vabhdilu:600": "saṃkhyā khalvapi vijñeyā manaskarmasvabhāvikā // [258] //",
  "SA01vabhdilu:601": "abhidharmadīpe vibhāṣāprabhāyāṃ vṛttau caturthādhyāyassamāptaḥ //",
  "SA01vabhdilu:602": "___________________________________________________________________________",
  "SA01vabhdilu:603": "pañcamo 'dhyāyaḥ /",
  "SA01vabhdilu:604": "prathamaḥ pādaḥ",
  "SA01vabhdilu:605": "akāryapravaṇo loko duḥkhabhāgī ca yadvaśāt /",
  "SA01vabhdilu:606": "rāgādīn bhavasaṃbandhānkleśānvakṣyāmi tānaham // [259] //",
  "SA01vabhdilu:607": "svaśaktijakriyodbhūtairviśeṣaiste tu nāmabhiḥ /",
  "SA01vabhdilu:608": "āttasāmānyasaṃjñākāścodyante 'nuśayādibhi[:] // [260] //",
  "SA01vabhdilu:609": "rāgapratighasaṃmohamānakāṅkṣākudṛṣṭayaḥ /",
  "SA01vabhdilu:610": "ṣaḍete 'nuśayāḥ proktāḥ śreyodvāravibandhinaḥ // [261] //",
  "SA01vabhdilu:611": "rāgadvedhāt matāḥ sapta dṛṣṭibhedāddaśa smṛtāḥ /",
  "SA01vabhdilu:612": "bhūyo 'ṣṭānavatirjñeyā dhātvākārādibhedataḥ // [262] //",
  "SA01vabhdilu:613": "kāmarāgo bhavākhyaśca dvidhāḥ rāgaḥ prabhidyate /",
  "SA01vabhdilu:614": "prāyo bahiṣpravṛttatvādantarvattyādibhedataḥ // [263] //",
  "SA01vabhdilu:615": "satkāyāntadvayagrāhau mithyādarśaṇa(na)meva ca /",
  "SA01vabhdilu:616": "dṛṣṭiśīlavratāmarśāvityetāḥ pañca dṛṣṭayaḥ // [264] //",
  "SA01vabhdilu:617": "daśeha duḥkhadṛggheyāḥ sapta hetvīkṣaṇakṣayāḥ /",
  "SA01vabhdilu:618": "saptāpavargadṛggheyāḥ aṣṭau mārgekṣaṇakṣayāḥ // [265] //",
  "SA01vabhdilu:619": "dṛṣṭiheyāvalambitvātsadākāraparigrahāt /",
  "SA01vabhdilu:620": "rāgādayastu catvāro jñeyā mārgadvayakṣayāḥ // [266] //",
  "SA01vabhdilu:621": "pratikalpavaśotpatterdṛṣṭikāṅkṣetu dṛkkṣaye /",
  "SA01vabhdilu:622": "rūpepyevaṃ tathārūpye pratighānuśayādṛte // [267] //",
  "SA01vabhdilu:623": "bhavāgre kṣāntiheyā ye dṛggheyā eva te matāḥ /",
  "SA01vabhdilu:624": "jñānavadhyāstu ye tasminnabhyāsenaiva tatkṣayaḥ // [268] //",
  "SA01vabhdilu:625": "ahaṃ mameti yā dṛṣṭirasau satkāyadṛk smṛtā /",
  "SA01vabhdilu:626": "taducchedadhruvagrāhau yau sāntargrāhadṛṅmatā // [269] //",
  "SA01vabhdilu:627": "phalahetvapavādo yaḥ sā mithyādṛṣṭirucyate /",
  "SA01vabhdilu:628": "jñeyo dṛṣṭiparāmarśaḥ hīnavastūttamagrahaḥ // [270] //",
  "SA01vabhdilu:629": "ahetāvapathe caiva taddhi śīlavratāvhayaḥ /",
  "SA01vabhdilu:630": "duḥkhabhrāntyapathādānāttaduṣṭyutsārya eva saṃ // [271] //",
  "SA01vabhdilu:631": "satkāyadṛṣṭyavacchedo dharmamātrekṣaṇādyataḥ /",
  "SA01vabhdilu:632": "duḥkhābhisamaye tacca taddṛggheyaiva so 'pyataḥ // [272] //",
  "SA01vabhdilu:633": "dvayaṃ dṛṣṭiparāmārśādekaḥ satkāyadṛṣṭitaḥ /",
  "SA01vabhdilu:634": "antargrāhārdhamanyastu viparyāsaḥ prakalpyate // [273] //",
  "SA01vabhdilu:635": "nitīraṇasamāropaviparītapravṛttitaḥ /",
  "SA01vabhdilu:636": "viparyāsoktireṣveva dṛgvaṣā(śāt)",
  "SA01vabhdilu:637": "cittasaṃjñayoḥ // [274] //",
  "SA01vabhdilu:638": "sapta mānavidhāstribhyo nava mānavidhāstridhā /",
  "SA01vabhdilu:639": "tridhātyunnamanādibhyaḥ svotkarṣādyasti nāstitā // [275] //",
  "SA01vabhdilu:640": "va dhādiparyavasthānaṃ kaukṛtyamaśubhaṃ vidhāḥ /",
  "SA01vabhdilu:641": "vibhavecchā ca nāryasya jāyante hetvabhāvataḥ // [276] //",
  "SA01vabhdilu:642": "duḥkhātsamudayāccaiva sarvagānāṃ vyavasthitiḥ /",
  "SA01vabhdilu:643": "taddṛṣṭiheyajātināṃ sarvāsāṃ dvipadasthiteḥ // [277] //",
  "SA01vabhdilu:644": "kāṅkṣā pañca dṛśo 'vidyā tadvyāmiśrātha kevalāḥ /",
  "SA01vabhdilu:645": "sapta sarvatragā duḥkhaddhenorebhyaścatuṣṭayam // [278] //",
  "SA01vabhdilu:646": "dravyato daśa caikaśca nāmnā sapta tu te matāḥ /",
  "SA01vabhdilu:647": "rāgapratighamānāstu paricchedapravartiṇaḥ (naḥ) // [279] //",
  "SA01vabhdilu:648": "prakārāntaravartitvātsakṛtsarvasvabhūgatiḥ /",
  "SA01vabhdilu:649": "dhātvantarāvalambitvātpūrvoktā eva sarvagāḥ // [280] //",
  "SA01vabhdilu:650": "navordhvadhātukāsteṣāmādyā dṛṣṭidvayādṛte /",
  "SA01vabhdilu:651": "teṣāṃ sahabhuvo dharmāḥ prāptivarjyāśca sarvagāḥ // [281] //",
  "SA01vabhdilu:652": "kāṅkṣāmithyādṛgābhyāṃ ca miśrāvidyātha kevalā /",
  "SA01vabhdilu:653": "nirodhamārgadṛggheyāḥ ṣaḍete nirmalekṣiṇaḥ // [282] //",
  "SA01vabhdilu:654": "svabhūmereva nirvāṇaṃ mārgastha (rgaḥ ṣa)",
  "SA01vabhdilu:655": "nna(ṇṇa)",
  "SA01vabhdilu:656": "vabhūmikaḥ /",
  "SA01vabhdilu:657": "taddṛśyaviśa(ṣa)",
  "SA01vabhdilu:658": "yo 'nyo 'nyo hetutvāddhetubhāvataḥ // [283] //",
  "SA01vabhdilu:659": "na rāgaḥ śaktyahetutvānna dveṣo[ ']naparādhataḥ /",
  "SA01vabhdilu:660": "namāno 'tipraśāntatvānna bhāvatvād dṛśo 'parāḥ // [284] //",
  "SA01vabhdilu:661": "sarvago 'nuśayaḥ kṛtsnāmanuśete svadhātugaḥ /",
  "SA01vabhdilu:662": "svāmālambanato bhūmiṃ svanikāyaṃ tvasarvagaḥ // [285] //",
  "SA01vabhdilu:663": "asvīkārādvipakṣatvānnordhvabhūmārgagocaraḥ /",
  "SA01vabhdilu:664": "saṃprayogini(ṇi)",
  "SA01vabhdilu:665": "tu svasminnahīne saṃprayogataḥ // [286] //",
  "SA01vabhdilu:666": "dhātrīvastramalanyāyaiḥ khacarāmbucarakramaiḥ /",
  "SA01vabhdilu:667": "ete 'nuśerate yasmāttasmādanuśayāḥ smṛtāḥ // [287] //",
  "SA01vabhdilu:668": "svairiṣṭādibhinā (rā)",
  "SA01vabhdilu:669": "kāraiḥ paramāṇukṣaṇeṣvapi /",
  "SA01vabhdilu:670": "yato 'nuśerate caiti(te)",
  "SA01vabhdilu:671": "tataścānuśayā matāḥ // [288] //",
  "SA01vabhdilu:672": "abhidharmadīpe vibhāṣāprabhāyāṃ vṛttau pañcamasyādhyāyasya prathamaḥ pādaḥ //",
  "SA01vabhdilu:673": "pañcamādhyāye dvitīyapādaḥ /",
  "SA01vabhdilu:674": "ādyaṃ dṛṣṭidvayaṃ kāme nivṛtāvyākṛtaṃ matam /",
  "SA01vabhdilu:675": "dhātudvaye tu sarve 'pi nivṛtāvyākṛtā malāḥ // [289] //",
  "SA01vabhdilu:676": "kāmeṣvakuśalāḥ śeṣāḥ rāgadveṣatamāṃsyataḥ /",
  "SA01vabhdilu:677": "trīṇyevāśubhamūlāni pañcakāraṇayogataḥ // [290] //",
  "SA01vabhdilu:678": "avyākṛtadvayasyāpi trīṇi mūlāni tatsamāḥ /",
  "SA01vabhdilu:679": "avidyā dhīśca tṛṣṇā ca na kāṅkṣāmānadṛṣṭayaḥ // [291] //",
  "SA01vabhdilu:680": "calatvādūrdhvavṛttitvādavyāpitvādyathākramam /",
  "SA01vabhdilu:681": "sūtrasyārthāparijñānādaheturdhyāyivodanāt // [292] //",
  "SA01vabhdilu:682": "praśnavyākaraṇānyākhyaccatvāri vadatāṃ varaḥ /",
  "SA01vabhdilu:683": "śiṣyānāṃ(ṇāṃ)",
  "SA01vabhdilu:684": "vādaśikṣārtha sthitīnāṃ ca catuṣṭayīm // [293] //",
  "SA01vabhdilu:685": "ekāṃśākhyaṃ vibhajyākhyaṃ pṛcchākhyaṃ sthāpyameva ca /",
  "SA01vabhdilu:686": "maraṇaprasavotkarṣajīvadravyānyatādivat // [294] //",
  "SA01vabhdilu:687": "sthānavāditvasaṃjñaikā parikalpāvhayā parā /",
  "SA01vabhdilu:688": "anyā pratipadākhyānyā jñānavāditvasaṃjñitā // [295] //",
  "SA01vabhdilu:689": "mānapratighasaṃrāgairvartamāno 'jjhitakriyaiḥ /",
  "SA01vabhdilu:690": "jātā yatrāprahīṇāśca saṃyuktastatra vastuni // [296] //",
  "SA01vabhdilu:691": "ajātairmāṇa(na)",
  "SA01vabhdilu:692": "sairetaiḥ sarvatrānyaiḥ svakādhvikaiḥ /",
  "SA01vabhdilu:693": "sarvatrājaistathā śeṣaiḥ saṃyuktā skandhasantatiḥ // [297] //",
  "SA01vabhdilu:694": "dvayamevātra niṣpannaṃ tṛtīyaṃ tūpacārataḥ /",
  "SA01vabhdilu:695": "sadasaddhetuno(tā)",
  "SA01vabhdilu:696": "yasmānmadhyasthaiśca parigrahāt // [298] //",
  "SA01vabhdilu:697": "sarvamasti pradeśo 'sti sarvaṃ nāstīti cāparaḥ /",
  "SA01vabhdilu:698": "avyākṛtāstivādīti catvāro vādinaḥ smṛtāḥ // [299] //",
  "SA01vabhdilu:699": "ebhyo yaḥ prathamo vādī bhajate sādhutāmalau /",
  "SA01vabhdilu:700": "tarkābhimāninastvanye yuktyāgamabahiṣkṛtāḥ // [300] //",
  "SA01vabhdilu:701": "icchatyadhvatrayaṃ yasmā[t] kṛtyataśca dhruvatrayam /",
  "SA01vabhdilu:702": "sarvāstivāda ityuktastasmādādyaścaturvidhaḥ // [301] //",
  "SA01vabhdilu:703": "bhā[vāṅkā]nyathikākhyau dvāva[va]sthānyathiko paraḥ /",
  "SA01vabhdilu:704": "anyathānyathikaścānyaḥ tṛtīyo yuktivādyataḥ // [302] //",
  "SA01vabhdilu:705": "kāritreṇādhvanāmepa vyavasthāmabhivāñchati /",
  "SA01vabhdilu:706": "tatkurvanvartamāno 'dhvā kṛte 'tīto 'kṛte paraḥ // [303] //",
  "SA01vabhdilu:707": "buddhyā yasyekṣyate cinhaṃ tatsaṃjñeyaṃ caturvidham /",
  "SA01vabhdilu:708": "paramārthena saṃvṛttyā dvayenāpekṣayāpi ca // [304] //",
  "SA01vabhdilu:709": "sadatītāsamutpannaṃ buddhoktervartamānavat /",
  "SA01vabhdilu:710": "dhīnāmagocaratvacca tatsattvaṃ vartamānabat // [305] //",
  "SA01vabhdilu:711": "nāsadālambanā buddhirāgamādupapattitaḥ /",
  "SA01vabhdilu:712": "anyāpekṣye 'tha saṃbandhapratiṣedho 'śvaśṛṅgayoḥ // [306] //",
  "SA01vabhdilu:713": "rūpādau vastuni kṣīṇe satyevotpadyate matiḥ /",
  "SA01vabhdilu:714": "sā jñānasyāsanākārā śāstustathānyacittavat // [307] //",
  "SA01vabhdilu:715": "harṣotpādabhayodvegasmṛtyutpatya(ttya)",
  "SA01vabhdilu:716": "ṅgabhāvataḥ /",
  "SA01vabhdilu:717": "sāṅgasya śaktyabhivyakteḥ sadīpaghaṭarūpavat // [308] //",
  "SA01vabhdilu:718": "janīhākartu sādhvatvātpañcabhāvavikāravat /",
  "SA01vabhdilu:719": "sataḥ kṛ(kri)",
  "SA01vabhdilu:720": "yāṅgatādṛṣṭervikārya prāpyakarmavat // [309] //",
  "SA01vabhdilu:721": "dvitīyaṃ janma jātasya vastuno nopapadyate //",
  "SA01vabhdilu:722": "mukhyasattā guṇābhāvādgaunī(ṇī)",
  "SA01vabhdilu:723": "sattā na vidyate // [310] //",
  "SA01vabhdilu:724": "sādharmye sati tadvṛttervyāhāraṃ madhuroktivat /",
  "SA01vabhdilu:725": "āviṣṭaliṅgamukhyasya janmeṣṭaṃ dārakādivat / [311] //",
  "SA01vabhdilu:726": "syātkhapuṣpaiḥ khamutphullaṃ syāñjaṭālaśca darduraḥ /",
  "SA01vabhdilu:727": "svabhāvo yadi bhāvanāṃ prāgabhūtvā samudbhavet // [312] //",
  "SA01vabhdilu:728": "sthitiśaktiparityaktāndharmānnāśānvitodayān /",
  "SA01vabhdilu:729": "vada somya kathaṃ yāti pratītyā vastu vastutām // [313] //",
  "SA01vabhdilu:730": "loke dṛṣṭaḥ satoreva parasparamanugrahaḥ /",
  "SA01vabhdilu:731": "tadvadevopaghāto 'pi nāśvaśṛṅgāhivā(pā)dayoḥ // [314] //",
  "SA01vabhdilu:732": "yatpratītyasamutpannaṃ tatsvabhāvānna vidyate /",
  "SA01vabhdilu:733": "na vidyate svabhāvādyadvidyate tattato 'nyathā // [315] //",
  "SA01vabhdilu:734": "prakurvanti daśāmātraṃ hetavo vastunaḥ sataḥ /",
  "SA01vabhdilu:735": "rājatvaṃ rājaputrasya sātmakasyaiva mantriṇaḥ // [316] //",
  "SA01vabhdilu:736": "dharmāṇāṃ sati sāmagrye sāmarthyamupajāyate /",
  "SA01vabhdilu:737": "citānāṃ paramānū(ṇū)",
  "SA01vabhdilu:738": "nāṃ yadvadātmopalambhane // [317] //",
  "SA01vabhdilu:739": "karmātītamasadyasya phalaṃ bhāvi karotyasat /",
  "SA01vabhdilu:740": "vyaktaṃ vandhyāsutastasya jāyate vyantarātmajāt // [318] //",
  "SA01vabhdilu:741": "nāmasallakṣaṇābhāvād dravyasatyāṅkasiddhitaḥ /",
  "SA01vabhdilu:742": "anāgatābhyatītasya nāsti prajñaptisatyatā // [319] //",
  "SA01vabhdilu:743": "ko vighnaḥ aṅgavaikalyam na tatsarvāstitā sadā /",
  "SA01vabhdilu:744": "tatkathaṃ śrūyatāṃ sadbhyaḥ durbodhā khalu dharmatā // [320] //",
  "SA01vabhdilu:745": "vartamānādhvasaṃpātāt sāmagryāṅgaparigrahāt /",
  "SA01vabhdilu:746": "labdhaśakteḥ phalākṣepaḥ kāritramabhidhīyate // [321] //",
  "SA01vabhdilu:747": "na vartamānatā rūpamatītājāna(ta)tā na ca /",
  "SA01vabhdilu:748": "yato 'to nādhvasaṃcārād rūpātmānyathateṣyate // [322] //",
  "SA01vabhdilu:749": "avasthā jāyate kācidvidyamānasya vastunaḥ /",
  "SA01vabhdilu:750": "tathā śaktistathā velā tathā sattā tathā kriyā // [323] //",
  "SA01vabhdilu:751": "parikalpairjagadvyāptaṃ mūrkhacittānurañjibhiḥ /",
  "SA01vabhdilu:752": "yastu dvidvanmanogrāhī parikalpaḥ sa durlabhaḥ // [324] //",
  "SA01vabhdilu:753": "anyasarvatragairbaddhaḥ prahīṇe duḥkhadṛkkṣaye /",
  "SA01vabhdilu:754": "prahīṇe prākprakāre 'pi śeṣaistadavalambibhiḥ // [325] //",
  "SA01vabhdilu:755": "ṣoḍāṣa(śa) vijñeyāḥ pratyekaṃ tribhavātmakāḥ /",
  "SA01vabhdilu:756": "dharmāḥ pañcadhā nirmalāścaiva vijñānāni tathaiva ca // [326] //",
  "SA01vabhdilu:757": "dhātvāyatanasatyeṣu prakāreṣu ca lakṣayet /",
  "SA01vabhdilu:758": "dharmasaṃgrahavijñānajñānānuśayacoditaḥ // [327] //",
  "SA01vabhdilu:759": "saduḥkhahetudṛggheyāḥ kāmāptā bhāvanākṣayāḥ /",
  "SA01vabhdilu:760": "svakatrayaikarūpāptivirajāścittagocarāḥ // [328] //",
  "SA01vabhdilu:761": "atmīyādhastrayaikordhvanirmalānāṃ tu rūpajāḥ /",
  "SA01vabhdilu:762": "ārūpyāptāstridhātvāptatrikanirmalagocarāḥ // [329] //",
  "SA01vabhdilu:763": "sarve svādhikavijñeyāḥ samaniryāṇadṛkkṣayāḥ /",
  "SA01vabhdilu:764": "nikleśāstribhavāptāntyatrayanirmalagocarāḥ // [330] //",
  "SA01vabhdilu:765": "kāmāpta(ptaṃ)",
  "SA01vabhdilu:766": "pañcaviṣayo rūpāptaṃ tvaṣṭagocaraḥ /",
  "SA01vabhdilu:767": "ārupyāptaṃ daśānāṃ tu daśānāmeva cāmalam // [331] //",
  "SA01vabhdilu:768": "kāmāptamūrdhvadharmārthe vijñāne svabhuvastrayaḥ /",
  "SA01vabhdilu:769": "rūpāptā bhāvanāheyāḥ sarvagāścānuśerate // [332] //",
  "SA01vabhdilu:770": "catvāraḥ parivṛtte sve rūpāptāḥ khalvapi trayaḥ /",
  "SA01vabhdilu:771": "ārūpyāvacarāḥ sārdhaṃ sarvagairbhāvanākṣayāḥ // [333] //",
  "SA01vabhdilu:772": "tadvadeva dvitīye 'pi pañcame 'pi tathaiva ca /",
  "SA01vabhdilu:773": "sāsravālambanāḥ sve ca tṛtīye 'pyanuśerate // [334] //",
  "SA01vabhdilu:774": "parivṛtte tu kāmāptāḥ saṃskṛtārthāvalambinaḥ /",
  "SA01vabhdilu:775": "śeṣaṃ pūrvavadākhyeyam caturthe 'pi tṛtīyavat // [335] //",
  "SA01vabhdilu:776": "parivṛtte tu kāmāptāścatvāro 'nyatra pūrvavat /",
  "SA01vabhdilu:777": "rūpāpte prathame 'dhastāt trayaḥ sve khalvapi trayaḥ // [336] //",
  "SA01vabhdilu:778": "ārūpyāḥ sarvagāḥ sārdhaṃ bhāvanāpathasaṃkṣayai[:]",
  "SA01vabhdilu:779": "parivṛtte trayo 'dhastāt catvāraśca svadhātutaḥ // [337] //",
  "SA01vabhdilu:780": "ārūpyāptāśca catvāro ṇi(ni)",
  "SA01vabhdilu:781": "kāyā anuśerate /",
  "SA01vabhdilu:782": "tadvadeva dvitīye 'pi pañcame 'pi tathaiva ca // [338] //",
  "SA01vabhdilu:783": "sāsravālambanāḥ sve ca tṛtīye 'pyanu[śera]te /",
  "SA01vabhdilu:784": "parivṛte tu rūpāptāḥ saṃskṛtārthāvalambinaḥ // [339] //",
  "SA01vabhdilu:785": "anyattu pūrvavajjñeyaṃ caturthe 'pi tṛtīyavat /",
  "SA01vabhdilu:786": "tṛtīyavatparāvṛtte ārūpyādye nibodhaye[t] // [340] //",
  "SA01vabhdilu:787": "sve trayaḥ kāmadhātvāptā rūpāptāśca trayastrayaḥ /",
  "SA01vabhdilu:788": "rūpāptavatparāvṛtte dvītīye pañcame tathā // [341] //",
  "SA01vabhdilu:789": "tṛtīye khalvapi sve ca sāsravārthāvalambinaḥ /",
  "SA01vabhdilu:790": "parāvṛtte svadhātvāptāḥ saṃskṛtārthāvalambinaḥ // [342] //",
  "SA01vabhdilu:791": "anyattvādyavadākhyeyaṃ caturthe 'pi tṛtīyavat /",
  "SA01vabhdilu:792": "ādyavattu parāvṛtte vijñāne nirdiśed budhaḥ // [343] //",
  "SA01vabhdilu:793": "bhāvanāpathahātavyo nikāyaḥ sarvagaiḥ saha /",
  "SA01vabhdilu:794": "anuśete dvidhātvāpto vyārūpyāścakṣurindriye // [344] //",
  "SA01vabhdilu:795": "nikāyāḥ kāmarūpāptāścakṣurindriyagocare /",
  "SA01vabhdilu:796": "duḥkhahetudṛgabhyāsaprahātavyāstrayastrayaḥ // [345] //",
  "SA01vabhdilu:797": "ārūpyā bhāvanāheyāḥ sarvagāścānuśerate /",
  "SA01vabhdilu:798": "parivṛtte tu catvāraḥ samadṛkkṣayavarjitāḥ // [346] //",
  "SA01vabhdilu:799": "duḥkhendriye tu kāmāptaḥ svaireva saha sarvagaiḥ /",
  "SA01vabhdilu:800": "tadgocare tu vijñāne nikāyā anuśerate // [347] //",
  "SA01vabhdilu:801": "kāmāpannāstrayo rūpā[:",
  "SA01vabhdilu:802": "] sarvagābhyāsasaṃkṣayāḥ /",
  "SA01vabhdilu:803": "paravṛtte tu catvāraḥ kāmāptā anuśerate // [348] //",
  "SA01vabhdilu:804": "trayo rūpabhavādantyādbhāvanāheyasarvagāḥ /",
  "SA01vabhdilu:805": "sakalā dviṣparāvṛtteścatvāraścānuśerate // [349] //",
  "SA01vabhdilu:806": "sukhendriye tadālambe citte tadgocare 'pi ca /",
  "SA01vabhdilu:807": "kāmādyāptāḥ yathāyogaṃ sarvagāścānuśerate // [350] //",
  "SA01vabhdilu:808": "tridhātusaṃgṛhītāstu sakalā manaindriye /",
  "SA01vabhdilu:809": "tadālambini vijñāne sarvasaṃskṛtagocarāḥ // [351] //",
  "SA01vabhdilu:810": "saṃskṛtālambanā eva parivṛtte 'nuśerate /",
  "SA01vabhdilu:811": "viśeṣo dviḥparāvṛttau vidyate 'tra na kaścana // [352] //",
  "SA01vabhdilu:812": "duḥkhaṃ darśanaheyādeścittāccittāni kāminaḥ /",
  "SA01vabhdilu:813": "bhavatyanantaraṃ ṣaḍ vā tasyodardhvaṃ pañca pañca vā // [353] //",
  "SA01vabhdilu:814": "rūpadhātūpapannasya cittāni tu vinirdiśet /",
  "SA01vabhdilu:815": "ekaṃ vā pañca vā ṣaḍ vā sapta vā yadi vā daśa // [354] //",
  "SA01vabhdilu:816": "ārūpyadhātujātasya cittānīmāni lakṣayet /",
  "SA01vabhdilu:817": "svadhātukāni pañcaiva cyutikāle daśānyataḥ // [355] //",
  "SA01vabhdilu:818": "sācivyādanuśāyitvāccittaṃ sānuśayaṃ matam /",
  "SA01vabhdilu:819": "dvidhā vā kliṣṭamakliṣṭamekadhaivāpadiśyate // [356] //",
  "SA01vabhdilu:820": "mohātsatkāyadṛktasyā antagrāhekṣaṇaṃ tataḥ /",
  "SA01vabhdilu:821": "kāṅkṣāmithyekṣaṇaṃ tasyāḥ śīlāmarśastato dṛśaḥ // [357] //",
  "SA01vabhdilu:822": "rāgaḥ su(sva)",
  "SA01vabhdilu:823": "dṛśi mānaśva dveṣo 'nyatra pratāyate /",
  "SA01vabhdilu:824": "jñeyaḥ pravṛttibāhulyādevameṣāmanukramaḥ // [358] //",
  "SA01vabhdilu:825": "sadasanmitrayogāttu tadvṛttyaniyamo mataḥ /",
  "SA01vabhdilu:826": "kleśa utpadyate kaścitsaṃpūrṇaiḥ kāraṇaistribhiḥ // [359] //",
  "SA01vabhdilu:827": "abhidharmadīpe vibhāṣāprabhāyāṃ vṛttau pañcamasyādhyāyasya dvitīyaḥ pādaḥ //",
  "SA01vabhdilu:828": "pañcamādhyāye tṛtīyapādaḥ /",
  "SA01vabhdilu:829": "vyavidyāḥ sakalāḥ kleśāḥ kāme kāmāsravo mataḥ /",
  "SA01vabhdilu:830": "styānauddhatye ca hitvordhvaṃ samānatvādbhavāstravaḥ // [360] //",
  "SA01vabhdilu:831": "avidyā khyastu mūlatvādavidyā sārvadhātukī /",
  "SA01vabhdilu:832": "tathaughayogā dṛgvarjja tatpṛthaktvantu pāṭavāt // [361] //",
  "SA01vabhdilu:833": "sāvidyā dve upādāne yathākto(ktau)",
  "SA01vabhdilu:834": "dve tu dṛṅmaye /",
  "SA01vabhdilu:835": "catasro 'pyekamantyaikaṃ kumārgādisamāśrayāt // [362] //",
  "SA01vabhdilu:836": "śeṣāstraidhātukāstvantye sātmabhāvapravṛttitaḥ /",
  "SA01vabhdilu:837": "saṃyojanādibhiḥ śabdairdarśitāḥ pañcadhā punaḥ // [363] //",
  "SA01vabhdilu:838": "nava saṃyojanānyasminnīrṣyāmātsaryameva ca /",
  "SA01vabhdilu:839": "dravyāmarṣaṇasāmānyād dṛśaḥ saṃyojanadvayam // [364] //",
  "SA01vabhdilu:840": "śeṣānya(ṇya)",
  "SA01vabhdilu:841": "nuśayāḥ pañca pañcadhā pañcadhā punaḥ /",
  "SA01vabhdilu:842": "jagādāvarabhāgīyamūrdhvabhāgīyameva ca // [365] //",
  "SA01vabhdilu:843": "ādyantye dve dṛśau kāṃkṣā(kāṅkṣā)",
  "SA01vabhdilu:844": "kāmacchando dvireva yaḥ /",
  "SA01vabhdilu:845": "dvābhyāṃ kāmānatikrāntiḥ punarāṇa(na)",
  "SA01vabhdilu:846": "yanaṃ tribhiḥ // [366] //",
  "SA01vabhdilu:847": "dvyekadṛggheyakāryokterdṛṣṭiheyamukhagrahāt /",
  "SA01vabhdilu:848": "sarvadṛggheyabhāktve 'pi trayametadudāhṛtam // [367] //",
  "SA01vabhdilu:849": "sarvānarthanidānatvānmārgapratyarthibhāvataḥ /",
  "SA01vabhdilu:850": "tathyohāvidhuratvācca trisaṃyojanadeśanā // [368] //",
  "SA01vabhdilu:851": "dvau rūpārūpajau rāgau mānamohoddhavāstrayaḥ /",
  "SA01vabhdilu:852": "trivedanānuśāyitvād dṛḍhatvādbandhanatrayam // [369] //",
  "SA01vabhdilu:853": "dvipakṣagranthanād granthāścatvāraḥ samudāhṛtāḥ /",
  "SA01vabhdilu:854": "abhidhyākhyāstathā dveṣaḥ parāmarśadvayaṃ tathā // [370] //",
  "SA01vabhdilu:855": "upakleśāstu vijñeyāḥ saṃrambhādyā yathoditāḥ /",
  "SA01vabhdilu:856": "sarve vā caitasāḥ kliṣṭāḥ saṃskāraskandhasaṃjñitāḥ // [371] //",
  "SA01vabhdilu:857": "mūlakleśamalāstvanye ṣaḍupakleśasaṃjñitāḥ //",
  "SA01vabhdilu:858": "śāṭhyopanāhapradāśamāyāmadaviheṭhanāḥ // [372] //",
  "SA01vabhdilu:859": "mrarkṣyerṣyāhryanapatrāpyastyānamiddhoddhavakrudhaḥ /",
  "SA01vabhdilu:860": "mātsarya kukṛtatvaṃ ca daśadhā paryavasthitiḥ // [373] //",
  "SA01vabhdilu:861": "ebhyo 'nunananiṣyandā āhrīkyauddhatatādayaḥ /",
  "SA01vabhdilu:862": "mrakṣānapatrapāstyānamiddhādya mohasaṃbhavāḥ // [374] //",
  "SA01vabhdilu:863": "kaukṛtyaṃ vicikitsotthaṃ krodhādyā dveṣasambhavāḥ /",
  "SA01vabhdilu:864": "pra[mā]dastambhamārdva (?)",
  "SA01vabhdilu:865": "kṣya māyāśāṭhyavijṛmbhikāḥ // [375] //",
  "SA01vabhdilu:866": "kāyaduṣṭhūlatādyāśca jñeyā vyāmiśrasambhavāḥ //",
  "SA01vabhdilu:867": "pradāśo dṛkparāmarśaniṣyandaḥ śaṭhatā dṛśaḥ // [376] //",
  "SA01vabhdilu:868": "saumanasyena rāgasya saṃprayogaḥ sukhena ca /",
  "SA01vabhdilu:869": "dveṣasya daurmaṇa(na)",
  "SA01vabhdilu:870": "syena duḥkhena ca nigadyate // [377] //",
  "SA01vabhdilu:871": "sarvairmohasya vittibhyāṃ caitasībhyāmasaddṛśaḥ /",
  "SA01vabhdilu:872": "kāṅkṣā ca daurmaṇa(na)",
  "SA01vabhdilu:873": "syena śeṣāṇāṃ sumanastayā // [378] //",
  "SA01vabhdilu:874": "upekṣayā tu sarveṣām kāmāptānāmayaṃ vidhiḥ /",
  "SA01vabhdilu:875": "ito 'nyadhātujānāṃ tu pratibhūmyantaraṃ svakaiḥ // [379] //",
  "SA01vabhdilu:876": "īrṣyāyā daurmaṇa(na)",
  "SA01vabhdilu:877": "syeṇa(na)",
  "SA01vabhdilu:878": "kaukṛtyasya tathā krudhaḥ /",
  "SA01vabhdilu:879": "pradaṣṭeścopanaddheśca vihiṃsāyāstathaiva ca // [380] //",
  "SA01vabhdilu:880": "mātsarya daurmaṇa(na)",
  "SA01vabhdilu:881": "syena saumanasyena kasyacit /",
  "SA01vabhdilu:882": "dvābhyāṃ māyā tathā śāṭhyaṃ mrakṣo middhaṃ tathaiva ca // [381] //",
  "SA01vabhdilu:883": "madastu sumana[:",
  "SA01vabhdilu:884": "]skandhasukhābhyāṃ saṃprayujyate /",
  "SA01vabhdilu:885": "āhrīkyamanapatrāpya(pyaṃ)",
  "SA01vabhdilu:886": "styānauddhatye ca pañcabhiḥ // [382] //",
  "SA01vabhdilu:887": "āhrīkyamanapatrāpyaṃ styānamiddhaṃ tathoddhavaḥ // [383] //",
  "SA01vabhdilu:888": "..........[abhidharmadīpe vibhāṣāprabhāyāṃ vṛttau pañcamādhyāyasya tṛtīyaḥ pādaḥ //",
  "SA01vabhdilu:889": "] ..........[pañcamodhyāyaḥ samāptaḥ //]",
  "SA01vabhdilu:890": "...",
  "SA01vabhdilu:891": "[for 384-597 see alternative GRETIL version]"
}