{
    "GE07mbh_07_u:001.000-0001_01": "nārāyaṇaṃ namaskṛtya naraṃ caiva narottamam",
    "GE07mbh_07_u:001.000-0001_02": "devīṃ sarasvatīṃ caiva tato jayam udīrayet",
    "GE07mbh_07_u:001.000-0002_01": "jayati parāśarasūnuḥ satyavatīhṛdayanandano vyāsaḥ",
    "GE07mbh_07_u:001.000-0002_02": "yasyāsyakamalagalitaṃ vāṅmayam amṛtaṃ jagat pibati",
    "GE07mbh_07_u:001.000-0003_01": "jitaṃ bhagavatā tena hariṇā lokadhāriṇā",
    "GE07mbh_07_u:001.000-0003_02": "ajena viśvarūpeṇa nirguṇena mahātmanā",
    "GE07mbh_07_u:001.000-0004_01": "śuklāmbaradharaṃ viṣṇuṃ śaśivarṇaṃ caturbhujam",
    "GE07mbh_07_u:001.000-0004_02": "prasannavadanaṃ dhyāyet sarvavighnopaśāntaye",
    "GE07mbh_07_u:001.001": "janamejaya uvāca",
    "GE07mbh_07_u:001.001a": "tam apratimasattvaujobalavīryaparākramam",
    "GE07mbh_07_u:001.001c": "hataṃ devavrataṃ śrutvā pāñcālyena śikhaṇḍinā",
    "GE07mbh_07_u:001.002a": "dhṛtarāṣṭras tadā rājā śokavyākulacetanaḥ",
    "GE07mbh_07_u:001.002c": "kim aceṣṭata viprarṣe hate pitari vīryavān",
    "GE07mbh_07_u:001.003a": "tasya putro hi bhagavan bhīṣmadroṇamukhai rathaiḥ",
    "GE07mbh_07_u:001.003c": "parājitya maheṣvāsān pāṇḍavān rājyam icchati",
    "GE07mbh_07_u:001.004a": "tasmin hate tu bhagavan ketau sarvadhanuṣmatām",
    "GE07mbh_07_u:001.004c": "yad aceṣṭata kauravyas tan me brūhi dvijottama",
    "GE07mbh_07_u:001.005": "vaiśaṃpāyana uvāca",
    "GE07mbh_07_u:001.005a": "nihataṃ pitaraṃ śrutvā dhṛtarāṣṭro janādhipaḥ",
    "GE07mbh_07_u:001.005c": "lebhe na śāntiṃ kauravyaś cintāśokaparāyaṇaḥ",
    "GE07mbh_07_u:001.006a": "tasya cintayato duḥkham aniśaṃ pārthivasya tat",
    "GE07mbh_07_u:001.006c": "ājagāma viśuddhātmā punar gāvalgaṇis tadā",
    "GE07mbh_07_u:001.006d-0005_01": "niḥśvāsaparamo rājā dhyāyann āste hy adhomukhaḥ",
    "GE07mbh_07_u:001.006d-0005_02": "astaṃ prāpte dinakare niśi gāvalgaṇis tadā",
    "GE07mbh_07_u:001.006d-0005_03": "khidyamānena manasā jagāma gajasāhvayam",
    "GE07mbh_07_u:001.006d-0006_01": "vyāsaprasādād vijñāya sarvaṃ vṛttāntam uttamam",
    "GE07mbh_07_u:001.006d-0006_02": "sainikānāṃ ca sarveṣāṃ senayor ubhayos tadā",
    "GE07mbh_07_u:001.007a": "śibirāt saṃjayaṃ prāptaṃ niśi nāgāhvayaṃ puram",
    "GE07mbh_07_u:001.007c": "āmbikeyo mahārāja dhṛtarāṣṭro 'nvapṛcchata",
    "GE07mbh_07_u:001.008a": "śrutvā bhīṣmasya nidhanam aprahṛṣṭamanā bhṛśam",
    "GE07mbh_07_u:001.008c": "putrāṇāṃ jayam ākāṅkṣan vilalāpāturo yathā",
    "GE07mbh_07_u:001.008d-0007_01": "dhārtarāṣṭrān mṛtān sarvān manye saṃjaya saṃyuge",
    "GE07mbh_07_u:001.009": "dhṛtarāṣṭra uvāca",
    "GE07mbh_07_u:001.009a": "saṃsādhya tu mahātmānaṃ bhīṣmaṃ bhīmaparākramam",
    "GE07mbh_07_u:001.009c": "kim akārṣuḥ paraṃ tāta kuravaḥ kālacoditāḥ",
    "GE07mbh_07_u:001.009d-0008_01": "hataṃ śrutvā mama sutaḥ kim akārṣīc ca saṃjaya",
    "GE07mbh_07_u:001.010a": "tasmin vinihate śūre durādharṣe mahaujasi",
    "GE07mbh_07_u:001.010c": "kiṃ nu svit kuravo 'kārṣur nimagnāḥ śokasāgare",
    "GE07mbh_07_u:001.010d-0009_01": "saṃprāptāḥ kuravo yuddhe ke 'trātiṣṭhan paraṃtapāḥ",
    "GE07mbh_07_u:001.011a": "tad udīrṇaṃ mahat sainyaṃ trailokyasyāpi saṃjaya",
    "GE07mbh_07_u:001.011b-0010_01": "bhīṣmataḥ kauraveyāṇām abhiyāsyati kaḥ pumān",
    "GE07mbh_07_u:001.011c": "bhayam utpādayet tīvraṃ pāṇḍavānāṃ mahātmanām",
    "GE07mbh_07_u:001.011d-0011_01": "ko hi dauryodhane sainye pumān āsīn mahārathaḥ",
    "GE07mbh_07_u:001.011d-0011_02": "yaṃ prāpya sumahāyuddhe tan naḥ śaṃsa mahābhaye",
    "GE07mbh_07_u:001.012a": "devavrate tu nihate kurūṇām ṛṣabhe tadā",
    "GE07mbh_07_u:001.012c": "yad akārṣur nṛpatayas tan mamācakṣva saṃjaya",
    "GE07mbh_07_u:001.013": "saṃjaya uvāca",
    "GE07mbh_07_u:001.013a": "śṛṇu rājann ekamanā vacanaṃ bruvato mama",
    "GE07mbh_07_u:001.013c": "yat te putrās tadākārṣur hate devavrate mṛdhe",
    "GE07mbh_07_u:001.014a": "nihate tu tadā bhīṣme rājan satyaparākrame",
    "GE07mbh_07_u:001.014c": "tāvakāḥ pāṇḍaveyāś ca prādhyāyanta pṛthak pṛthak",
    "GE07mbh_07_u:001.015a": "vismitāś ca prahṛṣṭāś ca kṣatradharmaṃ niśāmya te",
    "GE07mbh_07_u:001.015b-0012_01": "jugupsamānāḥ paramaṃ kṣātraṃ karma viśāṃ pate",
    "GE07mbh_07_u:001.015c": "svadharmaṃ nindamānāś ca praṇipatya mahātmane",
    "GE07mbh_07_u:001.016a": "śayanaṃ kalpayām āsur bhīṣmāyāmitatejase",
    "GE07mbh_07_u:001.016c": "sopadhānaṃ naravyāghra śaraiḥ saṃnataparvabhiḥ",
    "GE07mbh_07_u:001.017a": "vidhāya rakṣāṃ bhīṣmāya samābhāṣya parasparam",
    "GE07mbh_07_u:001.017c": "anumānya ca gāṅgeyaṃ kṛtvā cāpi pradakṣiṇam",
    "GE07mbh_07_u:001.018a": "krodhasaṃraktanayanāḥ samavekṣya parasparam",
    "GE07mbh_07_u:001.018c": "punar yuddhāya nirjagmuḥ kṣatriyāḥ kālacoditāḥ",
    "GE07mbh_07_u:001.019a": "tatas tūryaninādaiś ca bherīṇāṃ ca mahāsvanaiḥ",
    "GE07mbh_07_u:001.019c": "tāvakānām anīkāni pareṣāṃ cāpi niryayuḥ",
    "GE07mbh_07_u:001.020a": "vyāvṛtte 'hani rājendra patite jāhnavīsute",
    "GE07mbh_07_u:001.020c": "amarṣavaśam āpannāḥ kālopahatacetasaḥ",
    "GE07mbh_07_u:001.021a": "anādṛtya vacaḥ pathyaṃ gāṅgeyasya mahātmanaḥ",
    "GE07mbh_07_u:001.021c": "niryayur bharataśreṣṭhāḥ śastrāṇy ādāya sarvaśaḥ",
    "GE07mbh_07_u:001.022a": "mohāt tava saputrasya vadhāc chāṃtanavasya ca",
    "GE07mbh_07_u:001.022c": "kauravyā mṛtyusād bhūtāḥ sahitāḥ sarvarājabhiḥ",
    "GE07mbh_07_u:001.023a": "ajāvaya ivāgopā vane śvāpadasaṃkule",
    "GE07mbh_07_u:001.023b-0013_01": "karṇa karṇeti cakranduḥ śeṣā bhārata pārthivāḥ",
    "GE07mbh_07_u:001.023c": "bhṛśam udvignamanaso hīnā devavratena te",
    "GE07mbh_07_u:001.024a": "patite bharataśreṣṭhe babhūva kuruvāhinī",
    "GE07mbh_07_u:001.024c": "dyaur ivāpetanakṣatrā hīnaṃ kham iva vāyunā",
    "GE07mbh_07_u:001.025a": "vipannasasyeva mahī vāk caivāsaṃskṛtā yathā",
    "GE07mbh_07_u:001.025c": "āsurīva yathā senā nigṛhīte purā balau",
    "GE07mbh_07_u:001.026a": "vidhaveva varārohā śuṣkatoyeva nimnagā",
    "GE07mbh_07_u:001.026b-0014_01": "lakṣmīr iva surais tyaktā śrutihīnā yathā dvijāḥ",
    "GE07mbh_07_u:001.026c": "vṛkair iva vane ruddhā pṛṣatī hatayūthapā",
    "GE07mbh_07_u:001.027a": "svādharṣā hatasiṃheva mahatī girikandarā",
    "GE07mbh_07_u:001.027c": "bhāratī bharataśreṣṭha patite jāhnavīsute",
    "GE07mbh_07_u:001.028a": "viṣvagvātahatā rugṇā naur ivāsīn mahārṇave",
    "GE07mbh_07_u:001.028c": "balibhiḥ pāṇḍavair vīrair labdhalakṣair bhṛśārditā",
    "GE07mbh_07_u:001.029a": "sā tadāsīd bhṛśaṃ senā vyākulāśvarathadvipā",
    "GE07mbh_07_u:001.029c": "viṣaṇṇabhūyiṣṭhanarā kṛpaṇā draṣṭum ābabhau",
    "GE07mbh_07_u:001.030a": "tasyāṃ trastā nṛpatayaḥ sainikāś ca pṛthagvidhāḥ",
    "GE07mbh_07_u:001.030c": "pātāla iva majjanto hīnā devavratena te",
    "GE07mbh_07_u:001.030e": "karṇaṃ hi kuravo 'smārṣuḥ sa hi devavratopamaḥ",
    "GE07mbh_07_u:001.031a": "sarvaśastrabhṛtāṃ śreṣṭhaṃ rocamānam ivātithim",
    "GE07mbh_07_u:001.031c": "bandhum āpadgatasyeva tam evopāgaman manaḥ",
    "GE07mbh_07_u:001.032a": "cukruśuḥ karṇa karṇeti tatra bhārata pārthivāḥ",
    "GE07mbh_07_u:001.032c": "rādheyaṃ hitam asmākaṃ sūtaputraṃ tanutyajam",
    "GE07mbh_07_u:001.033a": "sa hi nāyudhyata tadā daśāhāni mahāyaśāḥ",
    "GE07mbh_07_u:001.033c": "sāmātyabandhuḥ karṇo vai tam āhvayata māciram",
    "GE07mbh_07_u:001.034a": "bhīṣmeṇa hi mahābāhuḥ sarvakṣatrasya paśyataḥ",
    "GE07mbh_07_u:001.034c": "ratheṣu gaṇyamāneṣu",
    "GE07mbh_07_u:001.034e": "saṃkhyāto 'rdharathaḥ karṇo dviguṇaḥ san nararṣabhaḥ",
    "GE07mbh_07_u:001.035a": "rathātirathasaṃkhyāyāṃ yo 'graṇīḥ śūrasaṃmataḥ",
    "GE07mbh_07_u:001.035c": "pitṛvittāmbudeveśān api yo yoddhum utsahet",
    "GE07mbh_07_u:001.036a": "sa tu tenaiva kopena rājan gāṅgeyam uktavān",
    "GE07mbh_07_u:001.036c": "tvayi jīvati kauravya nāhaṃ yotsye kathaṃ cana",
    "GE07mbh_07_u:001.037a": "tvayā tu pāṇḍaveyeṣu nihateṣu mahāmṛdhe",
    "GE07mbh_07_u:001.037c": "duryodhanam anujñāpya vanaṃ yāsyāmi kaurava",
    "GE07mbh_07_u:001.038a": "pāṇḍavair vā hate bhīṣme tvayi svargam upeyuṣi",
    "GE07mbh_07_u:001.038c": "hantāsmy ekarathenaiva kṛtsnān yān manyase rathān",
    "GE07mbh_07_u:001.039a": "evam uktvā mahārāja daśāhāni mahāyaśāḥ",
    "GE07mbh_07_u:001.039c": "nāyudhyata tataḥ karṇaḥ putrasya tava saṃmate",
    "GE07mbh_07_u:001.040a": "bhīṣmaḥ samaravikrāntaḥ pāṇḍaveyasya pārthiva",
    "GE07mbh_07_u:001.040c": "jaghāna samare yodhān asaṃkhyeyaparākramaḥ",
    "GE07mbh_07_u:001.041a": "tasmiṃs tu nihate śūre satyasaṃdhe mahaujasi",
    "GE07mbh_07_u:001.041c": "tvatsutāḥ karṇam asmārṣus tartukāmā iva plavam",
    "GE07mbh_07_u:001.042a": "tāvakās tava putrāś ca sahitāḥ sarvarājabhiḥ",
    "GE07mbh_07_u:001.042c": "hā karṇa iti cākrandan kālo 'yam iti cābruvan",
    "GE07mbh_07_u:001.042d-0015_01": "evaṃ te sma hi rādheyaṃ sūtaputraṃ tanutyajam",
    "GE07mbh_07_u:001.042d-0016_01": "cukruśuḥ sahitā yodhās tatra tatra mahābalāḥ",
    "GE07mbh_07_u:001.043a": "jāmadagnyābhyanujñātam astre durvārapauruṣam",
    "GE07mbh_07_u:001.043c": "agaman no manaḥ karṇaṃ bandhum ātyayikeṣv iva",
    "GE07mbh_07_u:001.044a": "sa hi śakto raṇe rājaṃs trātum asmān mahābhayāt",
    "GE07mbh_07_u:001.044c": "tridaśān iva govindaḥ satataṃ sumahābhayāt",
    "GE07mbh_07_u:001.044d-0017_01": "devān iva yathā viṣṇus trāyate mahato bhayāt",
    "GE07mbh_07_u:001.045": "vaiśaṃpāyana uvāca",
    "GE07mbh_07_u:001.045a": "tathā karṇaṃ yudhi varaṃ kīrtayantaṃ punaḥ punaḥ",
    "GE07mbh_07_u:001.045b-0018_01": "gāvalgaṇiṃ saṃjayaṃ tu śokavyākulalocanaḥ",
    "GE07mbh_07_u:001.045c": "āśīviṣavad ucchvasya dhṛtarāṣṭro 'bravīd idam",
    "GE07mbh_07_u:001.046a": "yat tad vaikartanaṃ karṇam agamad vo manas tadā",
    "GE07mbh_07_u:001.046c": "apy apaśyata rādheyaṃ sūtaputraṃ tanutyajam",
    "GE07mbh_07_u:001.047a": "api tan na mṛṣākārṣīd yudhi satyaparākramaḥ",
    "GE07mbh_07_u:001.047c": "saṃbhrāntānāṃ tadārtānāṃ trastānāṃ trāṇam icchatām",
    "GE07mbh_07_u:001.048a": "api tat pūrayāṃ cakre dhanurdharavaro yudhi",
    "GE07mbh_07_u:001.048c": "yat tad vinihate bhīṣme kauravāṇām apāvṛtam",
    "GE07mbh_07_u:001.049a": "tat khaṇḍaṃ pūrayām āsa pareṣām ādadhad bhayam",
    "GE07mbh_07_u:001.049b-0019_01": "sa hi vai puruṣavyāghro loke saṃjaya kathyate",
    "GE07mbh_07_u:001.049b-0019_02": "ārtānāṃ bāndhavānāṃ ca krandatāṃ ca viśeṣataḥ",
    "GE07mbh_07_u:001.049b-0019_03": "parityajya raṇe prāṇāṃs tattrāṇārthaṃ ca śarma ca",
    "GE07mbh_07_u:001.049c": "kṛtavān mama putrāṇāṃ jayāśāṃ saphalām api",
    "GE07mbh_07_u:002.001": "saṃjaya uvāca",
    "GE07mbh_07_u:002.001a": "hataṃ bhīṣmam ādhirathir viditvā; bhinnāṃ nāvam ivātyagādhe kurūṇām",
    "GE07mbh_07_u:002.001c": "sodaryavad vyasanāt sūtaputraḥ; saṃtārayiṣyaṃs tava putrasya senām",
    "GE07mbh_07_u:002.002a": "śrutvā tu karṇaḥ puruṣendram acyutaṃ; nipātitaṃ śāṃtanavaṃ mahāratham",
    "GE07mbh_07_u:002.002c": "athopāyāt tūrṇam amitrakarśano; dhanurdharāṇāṃ pravaras tadā vṛṣaḥ",
    "GE07mbh_07_u:002.003a": "hate tu bhīṣme rathasattame parair; nimajjatīṃ nāvam ivārṇave kurūn",
    "GE07mbh_07_u:002.003c": "piteva putrāṃs tvarito 'bhyayāt tataḥ; saṃtārayiṣyaṃs tava putrasya senām",
    "GE07mbh_07_u:002.003d-0020_01": "saṃmṛjya divyaṃ dhanur ātatajyaṃ",
    "GE07mbh_07_u:002.003d-0020_02": "sa rāmadattaṃ ripusaṃghahantā",
    "GE07mbh_07_u:002.003d-0020_03": "bāṇāṃś ca kālānalatulyakalpān",
    "GE07mbh_07_u:002.003d-0020_04": "ullāḷayan vākyam idaṃ babhāṣe",
    "GE07mbh_07_u:002.004": "karṇa uvāca",
    "GE07mbh_07_u:002.004a": "yasmin dhṛtir buddhiparākramaujo; damaḥ satyaṃ vīraguṇāś ca sarve",
    "GE07mbh_07_u:002.004c": "astrāṇi divyāny atha saṃnatir hrīḥ; priyā ca vāg anapāyīni bhīṣme",
    "GE07mbh_07_u:002.005a": "brahmadviṣaghne satataṃ kṛtajñe; sanātanaṃ candramasīva lakṣma",
    "GE07mbh_07_u:002.005c": "sa cet praśāntaḥ paravīrahantā; manye hatān eva hi sarvayodhān",
    "GE07mbh_07_u:002.006a": "neha dhruvaṃ kiṃ cana jātu vidyate; asmiṃl loke karmaṇo 'nityayogāt",
    "GE07mbh_07_u:002.006c": "sūryodaye ko hi vimuktasaṃśayo; bhāvaṃ kurvītādya mahāvrate hate",
    "GE07mbh_07_u:002.007a": "vasuprabhāve vasuvīryasaṃbhave; gate vasūn eva vasuṃdharādhipe",
    "GE07mbh_07_u:002.007c": "vasūni putrāṃś ca vasuṃdharāṃ tathā; kurūṃś ca śocadhvam imāṃ ca vāhinīm",
    "GE07mbh_07_u:002.008": "saṃjaya uvāca",
    "GE07mbh_07_u:002.008a": "mahāprabhāve varade nipātite; lokaśreṣṭhe śāṃtanave",
    "GE07mbh_07_u:002.008c": "parājiteṣu bharateṣu durmanāḥ; karṇo bhṛśaṃ nyaśvasad aśru vartayan",
    "GE07mbh_07_u:002.009a": "idaṃ tu rādheyavaco niśamya te; sutāś ca rājaṃs tava sainikāś ca ha",
    "GE07mbh_07_u:002.009c": "parasparaṃ cukruśur ārtijaṃ bhṛśaṃ; tadāśru netrair mumucur hi śabdavat",
    "GE07mbh_07_u:002.010a": "pravartamāne tu punar mahāhave; vigāhyamānāsu camūṣu pārthivaiḥ",
    "GE07mbh_07_u:002.010c": "athābravīd dharṣakaraṃ vacas tadā; ratharṣabhān sarvamahāratharṣabhaḥ",
    "GE07mbh_07_u:002.011": "karṇa uvāca",
    "GE07mbh_07_u:002.011a": "jagaty anitye satataṃ pradhāvati; pracintayann asthiram adya lakṣaye",
    "GE07mbh_07_u:002.011c": "bhavatsu tiṣṭhatsv iha pātito raṇe; giriprakāśaḥ kurupuṃgavaḥ katham",
    "GE07mbh_07_u:002.012a": "nipātite śāṃtanave mahārathe; divākare bhūtalam āsthite yathā",
    "GE07mbh_07_u:002.012c": "na pārthivāḥ soḍhum alaṃ dhanaṃjayaṃ; giripravoḍhāram ivānilaṃ drumāḥ",
    "GE07mbh_07_u:002.013a": "hatapradhānaṃ tv idam ārtarūpaṃ; parair hatotsāham anātham adya vai",
    "GE07mbh_07_u:002.013c": "mayā kurūṇāṃ paripālyam āhave; balaṃ yathā tena mahātmanā tathā",
    "GE07mbh_07_u:002.014a": "samāhitaṃ cātmani bhāram īdṛśaṃ; jagat tathānityam idaṃ ca lakṣaye",
    "GE07mbh_07_u:002.014c": "nipātitaṃ cāhavaśauṇḍam āhave; kathaṃ nu kuryām aham āhave bhayam",
    "GE07mbh_07_u:002.015a": "ahaṃ tu tān kuruvṛṣabhān ajihmagaiḥ; praverayan yamasadanaṃ raṇe caran",
    "GE07mbh_07_u:002.015c": "yaśaḥ paraṃ jagati vibhāvya vartitā; parair hato yudhi śayitātha vā punaḥ",
    "GE07mbh_07_u:002.016a": "yudhiṣṭhiro dhṛtimatidharmatattvavān; vṛkodaro gajaśatatulyavikramaḥ",
    "GE07mbh_07_u:002.016c": "tathārjunas tridaśavarātmajo yato; na tad balaṃ sujayam athāmarair api",
    "GE07mbh_07_u:002.017a": "yamau raṇe yatra yamopamau bale; sasātyakir yatra ca devakīsutaḥ",
    "GE07mbh_07_u:002.017c": "na tad balaṃ kāpuruṣo 'bhyupeyivān; nivartate mṛtyumukhād ivāsakṛt",
    "GE07mbh_07_u:002.018a": "tapo 'bhyudīrṇaṃ tapasaiva gamyate; balaṃ balenāpi tathā manasvibhiḥ",
    "GE07mbh_07_u:002.018c": "manaś ca me śatrunivāraṇe dhruvaṃ; svarakṣaṇe cācalavad vyavasthitam",
    "GE07mbh_07_u:002.018d-0021_01": "athābravīt sūtaputraḥ svasūtaṃ",
    "GE07mbh_07_u:002.018d-0021_02": "hantāsmy ahaṃ pāṇḍavasomakāṃś ca",
    "GE07mbh_07_u:002.019a": "evaṃ caiṣāṃ budhyamānaḥ prabhāvaṃ; gatvaivāhaṃ tāñ jayāmy adya sūta",
    "GE07mbh_07_u:002.019c": "mitradroho marṣaṇīyo na me 'yaṃ; bhagne sainye yaḥ sahāyaḥ sa mitram",
    "GE07mbh_07_u:002.020a": "kartāsmy etat satpuruṣāryakarma; tyaktvā prāṇān anuyāsyāmi bhīṣmam",
    "GE07mbh_07_u:002.020c": "sarvān saṃkhye śatrusaṃghān haniṣye; hatas tair vā vīralokaṃ gamiṣye",
    "GE07mbh_07_u:002.021a": "saṃprākruṣṭe ruditastrīkumāre; parābhūte pauruṣe dhārtarāṣṭre",
    "GE07mbh_07_u:002.021c": "mayā kṛtyam iti jānāmi sūta; tasmāc chatrūn dhārtarāṣṭrasya jeṣye",
    "GE07mbh_07_u:002.022a": "kurūn rakṣan pāṇḍuputrāñ jighāṃsaṃs; tyaktvā prāṇān ghorarūpe raṇe 'smin",
    "GE07mbh_07_u:002.022c": "sarvān saṃkhye śatrusaṃghān nihatya; dāsyāmy ahaṃ dhārtarāṣṭrāya rājyam",
    "GE07mbh_07_u:002.023a": "nibadhyatāṃ me kavacaṃ vicitraṃ; haimaṃ śubhraṃ maṇiratnāvabhāsi",
    "GE07mbh_07_u:002.023c": "śirastrāṇaṃ cārkasamānabhāsaṃ; dhanuḥ śarāṃś cāpi viṣāhikalpān",
    "GE07mbh_07_u:002.024a": "upāsaṅgān ṣoḍaśa yojayantu; dhanūṃṣi divyāni tathāharantu",
    "GE07mbh_07_u:002.024c": "asīṃś ca śaktīś ca gadāś ca gurvīḥ; śaṅkhaṃ ca jāmbūnadacitrabhāsam",
    "GE07mbh_07_u:002.025a": "etāṃ raukmīṃ nāgakakṣyāṃ ca jaitrīṃ; jaitraṃ ca me dhvajam indīvarābham",
    "GE07mbh_07_u:002.025c": "ślakṣṇair vastrair vipramṛjyānayasva; citrāṃ mālāṃ cātra baddhvā sajālām",
    "GE07mbh_07_u:002.026a": "aśvān agryān pāṇḍurābhraprakāśān; puṣṭān snātān mantrapūtābhir adbhiḥ",
    "GE07mbh_07_u:002.026c": "taptair bhāṇḍaiḥ kāñcanair abhyupetāñ; śīghrāñ śīghraṃ sūtaputrānayasva",
    "GE07mbh_07_u:002.027a": "rathaṃ cāgryaṃ hemajālāvanaddhaṃ; ratnaiś citraṃ candrasūryaprakāśaiḥ",
    "GE07mbh_07_u:002.027c": "dravyair yuktaṃ saṃprahāropapannair; vāhair yuktaṃ tūrṇam āvartayasva",
    "GE07mbh_07_u:002.028a": "citrāṇi cāpāni ca vegavanti; jyāś cottamāḥ saṃhananopapannāḥ",
    "GE07mbh_07_u:002.028c": "tūṇāṃś ca pūrṇān mahataḥ śarāṇām; āsajya gātrāvaraṇāni caiva",
    "GE07mbh_07_u:002.029a": "prāyātrikaṃ cānayatāśu sarvaṃ; kanyāḥ pūrṇaṃ vīrakāṃsyaṃ ca haimam",
    "GE07mbh_07_u:002.029c": "ānīya mālām avabadhya cāṅge; pravādayantv āśu jayāya bherīḥ",
    "GE07mbh_07_u:002.030a": "prayāhi sūtāśu yataḥ kirīṭī; vṛkodaro dharmasuto yamau ca",
    "GE07mbh_07_u:002.030c": "tān vā haniṣyāmi sametya saṃkhye; bhīṣmāya vaiṣyāmi hato dviṣadbhiḥ",
    "GE07mbh_07_u:002.031a": "yasmin rājā satyadhṛtir yudhiṣṭhiraḥ; samāsthito bhīmasenārjunau ca",
    "GE07mbh_07_u:002.031c": "vāsudevaḥ sātyakiḥ sṛñjayāś ca; manye balaṃ tad ajayyaṃ mahīpaiḥ",
    "GE07mbh_07_u:002.032a": "taṃ cen mṛtyuḥ sarvaharo 'bhirakṣet; sadāpramattaḥ samare kirīṭinam",
    "GE07mbh_07_u:002.032c": "tathāpi hantāsmi sametya saṃkhye; yāsyāmi vā bhīṣmapathā yamāya",
    "GE07mbh_07_u:002.033a": "na tv evāhaṃ na gamiṣyāmi teṣāṃ; madhye śūrāṇāṃ tat tathāhaṃ bravīmi",
    "GE07mbh_07_u:002.033c": "mitradruho durbalabhaktayo ye; pāpātmāno na mamaite sahāyāḥ",
    "GE07mbh_07_u:002.034": "saṃjaya uvāca",
    "GE07mbh_07_u:002.034a": "sa siddhimantaṃ ratham uttamaṃ dṛḍhaṃ; sakūbaraṃ hemapariṣkṛtaṃ",
    "GE07mbh_07_u:002.034c": "patākinaṃ vātajavair hayottamair; yuktaṃ samāsthāya yayau jayāya",
    "GE07mbh_07_u:002.035a": "saṃpūjyamānaḥ kurubhir mahātmā; ratharṣabhaḥ pāṇḍuravājiyātā",
    "GE07mbh_07_u:002.035c": "yayau tadāyodhanam ugradhanvā; yatrāvasānaṃ bharatarṣabhasya",
    "GE07mbh_07_u:002.036a": "varūthinā mahatā sadhvajena; suvarṇamuktāmaṇivajraśālinā",
    "GE07mbh_07_u:002.036c": "sadaśvayuktena rathena karṇo; meghasvanenārka ivāmitaujāḥ",
    "GE07mbh_07_u:002.037a": "hutāśanābhaḥ sa hutāśanaprabhe; śubhaḥ śubhe vai svarathe dhanurdharaḥ",
    "GE07mbh_07_u:002.037c": "sthito rarājādhirathir mahārathaḥ; svayaṃ vimāne surarāḍ iva sthitaḥ",
    "GE07mbh_07_u:003.001": "saṃjaya uvāca",
    "GE07mbh_07_u:003.001a": "śaratalpe mahātmānaṃ śayānam amitaujasam",
    "GE07mbh_07_u:003.001c": "mahāvātasamūhena samudram iva śoṣitam",
    "GE07mbh_07_u:003.001d-0022_01": "utpādya pṛthivīṃ gurvīṃ pātitāṃ savyasācinā",
    "GE07mbh_07_u:003.001d-0022_02": "udyamyāpy atha vā meruṃ līlayākṣiptam ambhasi",
    "GE07mbh_07_u:003.001d-0023_01": "utsādya cākhilām urvīṃ sarvakṣatrāntakaṃ gurum",
    "GE07mbh_07_u:003.002a": "divyair astrair maheṣvāsaṃ pātitaṃ savyasācinā",
    "GE07mbh_07_u:003.002c": "jayāśāṃ tava putrāṇāṃ saṃbhagnāṃ śarma varma ca",
    "GE07mbh_07_u:003.003a": "apārāṇām iva dvīpam agādhe gādham icchatām",
    "GE07mbh_07_u:003.003c": "srotasā yāmuneneva śaraugheṇa pariplutam",
    "GE07mbh_07_u:003.004a": "mahāntam iva mainākam asahyaṃ bhuvi pātitam",
    "GE07mbh_07_u:003.004c": "nabhaścyutam ivādityaṃ patitaṃ dharaṇītale",
    "GE07mbh_07_u:003.005a": "śatakrator ivācintyaṃ purā vṛtreṇa nirjayam",
    "GE07mbh_07_u:003.005c": "mohanaṃ sarvasainyasya yudhi bhīṣmasya pātanam",
    "GE07mbh_07_u:003.006a": "kakudaṃ sarvasainyānāṃ lakṣma sarvadhanuṣmatām",
    "GE07mbh_07_u:003.006c": "dhanaṃjayaśaravyāptaṃ pitaraṃ te mahāvratam",
    "GE07mbh_07_u:003.007a": "taṃ vīraśayane vīraṃ śayānaṃ puruṣarṣabham",
    "GE07mbh_07_u:003.007c": "bhīṣmam ādhirathir dṛṣṭvā bharatānām amadhyamam",
    "GE07mbh_07_u:003.008a": "avatīrya rathād ārto bāṣpavyākulitākṣaram",
    "GE07mbh_07_u:003.008a-0024_01": "**** **** śokamohapariplutaḥ",
    "GE07mbh_07_u:003.008a-0024_02": "padbhyām eva jagāmārto",
    "GE07mbh_07_u:003.008c": "abhivādyāñjaliṃ baddhvā vandamāno 'bhyabhāṣata",
    "GE07mbh_07_u:003.009a": "karṇo 'ham asmi bhadraṃ te adya mā vada bhārata",
    "GE07mbh_07_u:003.009c": "puṇyayā kṣemayā vācā cakṣuṣā cāvalokaya",
    "GE07mbh_07_u:003.010a": "na nūnaṃ sukṛtasyeha phalaṃ kaś cit samaśnute",
    "GE07mbh_07_u:003.010c": "yatra dharmaparo vṛddhaḥ śete bhuvi bhavān iha",
    "GE07mbh_07_u:003.011a": "kośasaṃjanane mantre vyūhapraharaṇeṣu ca",
    "GE07mbh_07_u:003.011c": "nātham anyaṃ na paśyāmi kurūṇāṃ kurusattama",
    "GE07mbh_07_u:003.012a": "buddhyā viśuddhayā yukto yaḥ kurūṃs tārayed bhayāt",
    "GE07mbh_07_u:003.012c": "yodhāṃs tvam aplave hitvā pitṛlokaṃ gamiṣyasi",
    "GE07mbh_07_u:003.013a": "adya prabhṛti saṃkruddhā vyāghrā iva mṛgakṣayam",
    "GE07mbh_07_u:003.013c": "pāṇḍavā bharataśreṣṭha kariṣyanti kurukṣayam",
    "GE07mbh_07_u:003.014a": "adya gāṇḍīvaghoṣasya vīryajñāḥ savyasācinaḥ",
    "GE07mbh_07_u:003.014c": "kuravaḥ saṃtrasiṣyanti vajrapāṇer ivāsurāḥ",
    "GE07mbh_07_u:003.015a": "adya gāṇḍīvamuktānām aśanīnām iva svanaḥ",
    "GE07mbh_07_u:003.015c": "trāsayiṣyati saṃgrāme kurūn anyāṃś ca pārthivān",
    "GE07mbh_07_u:003.016a": "samiddho 'gnir yathā vīra mahājvālo drumān dahet",
    "GE07mbh_07_u:003.016c": "dhārtarāṣṭrān pradhakṣyanti tathā bāṇāḥ kirīṭinaḥ",
    "GE07mbh_07_u:003.017a": "yena yena prasarato vāyvagnī sahitau vane",
    "GE07mbh_07_u:003.017c": "tena tena pradahato bhagavantau yad icchataḥ",
    "GE07mbh_07_u:003.018a": "yādṛśo 'gniḥ samiddho hi tādṛk pārtho na saṃśayaḥ",
    "GE07mbh_07_u:003.018b-0025_01": "tādṛg eva hi kaunteyo davāgnir iva parvate",
    "GE07mbh_07_u:003.018c": "yathā vāyur naravyāghra tathā kṛṣṇo na saṃśayaḥ",
    "GE07mbh_07_u:003.018d-0026_01": "nirdahantam anīkāni pravakṣyati janārdanaḥ",
    "GE07mbh_07_u:003.019a": "nadataḥ pāñcajanyasya rasato gāṇḍivasya ca",
    "GE07mbh_07_u:003.019c": "śrutvā sarvāṇi sainyāni trāsaṃ yāsyanti bhārata",
    "GE07mbh_07_u:003.020a": "kapidhvajasya cotpāte rathasyāmitrakarśinaḥ",
    "GE07mbh_07_u:003.020c": "śabdaṃ soḍhuṃ na śakṣyanti tvām ṛte vīra pārthivāḥ",
    "GE07mbh_07_u:003.021a": "ko hy arjunaṃ raṇe yoddhuṃ tvad anyaḥ pārthivo 'rhati",
    "GE07mbh_07_u:003.021c": "yasya divyāni karmāṇi pravadanti manīṣiṇaḥ",
    "GE07mbh_07_u:003.022a": "amānuṣaś ca saṃgrāmas tryambakena ca dhīmataḥ",
    "GE07mbh_07_u:003.022c": "tasmāc caiva varaḥ prāpto duṣprāpaś cākṛtātmabhiḥ",
    "GE07mbh_07_u:003.022d-0027_01": "ko 'nyaḥ śakto raṇe jetuṃ pūrvaṃ yo na jitaḥ suraiḥ",
    "GE07mbh_07_u:003.022d-0027_02": "jito yena raṇe rāmo bhavatā vīryaśālinā",
    "GE07mbh_07_u:003.022d-0027_03": "kṣatriyāntakaro ghoro devadānavapūjitaḥ",
    "GE07mbh_07_u:003.022d-0028_01": "pāṇḍuputro balaślāghī mādhavena ca rakṣitaḥ",
    "GE07mbh_07_u:003.022d-0029_01": "so 'py adya nihataḥ śete śaraiḥ protaḥ śikhaṇḍinā",
    "GE07mbh_07_u:003.023a": "tam adyāhaṃ pāṇḍavaṃ yuddhaśauṇḍam; amṛṣyamāṇo bhavatānuśiṣṭaḥ",
    "GE07mbh_07_u:003.023c": "āśīviṣaṃ dṛṣṭiharaṃ sughoram; iyāṃ puraskṛtya vadhaṃ jayaṃ vā",
    "GE07mbh_07_u:004.001": "saṃjaya uvāca",
    "GE07mbh_07_u:004.001a": "tasya lālapyataḥ śrutvā vṛddhaḥ kurupitāmahaḥ",
    "GE07mbh_07_u:004.001c": "deśakālocitaṃ vākyam abravīt prītamānasaḥ",
    "GE07mbh_07_u:004.001d-001_0001": "rahitaṃ dhiṣṇyam ālokya samutsārya ca rakṣiṇaḥ",
    "GE07mbh_07_u:004.001d-001_0002": "piteva putraṃ gāṅgeyaḥ pariṣvajyaikabāhunā",
    "GE07mbh_07_u:004.001d-001_0003": "ehy ehi bho spardhase tvaṃ mayā sārdhaṃ hi sūtaja",
    "GE07mbh_07_u:004.001d-001_0004": "yadi māṃ nādhigacchethā na te śreyo bhaved dhruvam",
    "GE07mbh_07_u:004.001d-001_0005": "kaunteyas tvaṃ na rādheyo na tavādhirathaḥ pitā",
    "GE07mbh_07_u:004.001d-001_0006": "sūryatas tvaṃ mahābāho vidito nāradān mama",
    "GE07mbh_07_u:004.001d-001_0007": "kṛṣṇadvaipāyanāc caiva keśavāc ca na saṃśayaḥ",
    "GE07mbh_07_u:004.001d-001_0008": "mānahā bhava śatrūṇāṃ mitrāṇāṃ śokahā bhava",
    "GE07mbh_07_u:004.001d-001_0009": "kṛṣṇadvaipāyanaś caiva tejasā ca na saṃśayaḥ",
    "GE07mbh_07_u:004.001d-001_0010": "na ca dveṣo 'sti me karṇa tvayi satyaṃ bravīmi te",
    "GE07mbh_07_u:004.001d-001_0011": "tejovadhanimittaṃ tu paruṣaṃ cāham abruvam",
    "GE07mbh_07_u:004.001d-001_0012": "akasmāt pāṇḍavān hi tvaṃ dviṣasīti matir mama",
    "GE07mbh_07_u:004.001d-001_0013": "tenāsi bahuśo rūkṣaṃ śrāvitaḥ kurusaṃsadi",
    "GE07mbh_07_u:004.001d-001_0014": "hantāsi samare vīrāñ śatrupakṣakṣayaṃkara",
    "GE07mbh_07_u:004.001d-001_0015": "brahmaṇyatā ca śauryaṃ ca dāne vā paramo nidhiḥ",
    "GE07mbh_07_u:004.001d-001_0016": "kulabhedabhayāc cāhaṃ sadā paruṣam abruvam",
    "GE07mbh_07_u:004.001d-001_0017": "iṣvastre vīra saṃdhāne lāghave 'strabale 'pi ca",
    "GE07mbh_07_u:004.001d-001_0018": "sadṛśaḥ phalgunasyāpi kṛṣṇasya ca samo bale",
    "GE07mbh_07_u:004.002a": "samudra iva sindhūnāṃ jyotiṣām iva bhāskaraḥ",
    "GE07mbh_07_u:004.002c": "satyasya ca yathā santo bījānām iva corvarā",
    "GE07mbh_07_u:004.003a": "parjanya iva bhūtānāṃ pratiṣṭhā suhṛdāṃ bhava",
    "GE07mbh_07_u:004.003c": "bāndhavās tvānujīvantu sahasrākṣam ivāmarāḥ",
    "GE07mbh_07_u:004.003d-0030_01": "mānahā bhava śatrūṇāṃ mitrāṇāṃ nandivardhanaḥ",
    "GE07mbh_07_u:004.003d-0030_02": "kauravāṇāṃ bhava gatir yathā viṣṇur divaukasām",
    "GE07mbh_07_u:004.004a": "svabāhubalavīryeṇa dhārtarāṣṭrapriyaiṣiṇā",
    "GE07mbh_07_u:004.004c": "karṇa rājapuraṃ gatvā kāmbojā nihatās tvayā",
    "GE07mbh_07_u:004.005a": "girivrajagatāś cāpi nagnajitpramukhā nṛpāḥ",
    "GE07mbh_07_u:004.005c": "ambaṣṭhāś ca videhāś ca gāndhārāś ca jitās tvayā",
    "GE07mbh_07_u:004.005d-0031_01": "tathātibalavān rājā jarāsaṃdho 'dbhutopamaḥ",
    "GE07mbh_07_u:004.005d-0031_02": "samare samaraślāghī na tvayābhyadhiko raṇe",
    "GE07mbh_07_u:004.006a": "himavaddurganilayāḥ kirātā raṇakarkaśāḥ",
    "GE07mbh_07_u:004.006c": "duryodhanasya vaśagāḥ kṛtāḥ karṇa tvayā purā",
    "GE07mbh_07_u:004.006d-0032_01": "utkalā mekalāḥ pauṇḍrāḥ kaliṅgāndhrāś ca saṃyuge",
    "GE07mbh_07_u:004.006d-0032_02": "niṣādāś ca trigartāś ca bāhlīkāś ca jitās tvayā",
    "GE07mbh_07_u:004.007a": "tatra tatra ca saṃgrāme duryodhanahitaiṣiṇā",
    "GE07mbh_07_u:004.007c": "bahavaś ca jitā vīrās tvayā karṇa mahaujasā",
    "GE07mbh_07_u:004.007d-002_0001": "brahmaṇyaḥ satyavādī ca tejasārko na saṃśayaḥ",
    "GE07mbh_07_u:004.007d-002_0002": "devagarbho 'jitaḥ saṃkhye manuṣyebhyo 'dhiko yudhi",
    "GE07mbh_07_u:004.007d-002_0003": "vyapanīto 'dya me manyur yas tvāṃ prati purā kṛtaḥ",
    "GE07mbh_07_u:004.007d-002_0004": "daivaṃ puruṣakāreṇa na śakyam ativartitum",
    "GE07mbh_07_u:004.007d-002_0005": "saudaryāḥ pāṇḍavā vīra bhrātaras te 'risūdana",
    "GE07mbh_07_u:004.007d-002_0006": "gacchaikatvaṃ mahābāho mama ced icchasi priyam",
    "GE07mbh_07_u:004.007d-002_0007": "mayā bhavatu nirvṛttaṃ vairam ādityanandana",
    "GE07mbh_07_u:004.007d-002_0008": "pṛthivyāṃ sarvarājāno bhavantv adya nirāmayāḥ karṇa uvāca",
    "GE07mbh_07_u:004.007d-002_0009": "jānāmy etan mahābāho kaunteyo 'smi na sūtajaḥ",
    "GE07mbh_07_u:004.007d-002_0010": "parityaktas tv ahaṃ kuntyā sūtena ca vivardhitaḥ",
    "GE07mbh_07_u:004.007d-002_0011": "bhuktvā duryodhanaiśvaryaṃ na mithyā kartum utsahe",
    "GE07mbh_07_u:004.007d-002_0012": "vasu caiva śarīraṃ ca putradārāṃs tathā yaśaḥ",
    "GE07mbh_07_u:004.007d-002_0013": "sarvaṃ duryodhanasyārthe tyaktaṃ me bhūridakṣiṇa",
    "GE07mbh_07_u:004.007d-002_0014": "neṣyati vyādhimaraṇaṃ kṣatriyasyeti kaurava",
    "GE07mbh_07_u:004.007d-002_0015": "kopitāḥ pāṇḍavā nityaṃ mayāśritya suyodhanam",
    "GE07mbh_07_u:004.007d-002_0016": "aparāvartino ye 'rthās te na śakyā nivartitum",
    "GE07mbh_07_u:004.007d-002_0017": "daivaṃ puruṣakāreṇa ko nivartitum utsahet",
    "GE07mbh_07_u:004.007d-002_0018": "pṛthivīkṣayaṃ śaṃsanti nimittānīha bhārata",
    "GE07mbh_07_u:004.007d-002_0019": "bhavadbhir hi purā dṛṣṭvā kathitāni ca saṃsadi",
    "GE07mbh_07_u:004.007d-002_0020": "ajeyāḥ puruṣair anyair iti tāṃś cotsahāmahe",
    "GE07mbh_07_u:004.007d-002_0021": "anujānīhi māṃ tāta yuddhāya prītimānasam",
    "GE07mbh_07_u:004.007d-002_0022": "anujñātas tvayā vīra yudhyeyam iti me matiḥ",
    "GE07mbh_07_u:004.007d-002_0023": "duruktāni ca vākyāni saṃrambhāc cāpalād api",
    "GE07mbh_07_u:004.007d-002_0024": "yan mayā te kṛtaṃ kiṃ cit tyaja tad bharatarṣabha",
    "GE07mbh_07_u:004.008a": "yathā duryodhanas tāta sajñātikulabāndhavaḥ",
    "GE07mbh_07_u:004.008b-0033_01": "kṣemaṃ vindati sarvatra śatruhāniṃ ca vindati",
    "GE07mbh_07_u:004.008c": "tathā tvam api sarveṣāṃ kauravāṇāṃ gatir bhava",
    "GE07mbh_07_u:004.009a": "śivenābhivadāmi tvāṃ gaccha yudhyasva śatrubhiḥ",
    "GE07mbh_07_u:004.009c": "anuśādhi kurūn saṃkhye dhatsva duryodhane jayam",
    "GE07mbh_07_u:004.009d-0034_01": "tathā kuru manuṣyendra yathā duryodhane jayam",
    "GE07mbh_07_u:004.010a": "bhavān pautrasamo 'smākaṃ yathā duryodhanas tathā",
    "GE07mbh_07_u:004.010c": "tavāpi dharmataḥ sarve yathā tasya vayaṃ tathā",
    "GE07mbh_07_u:004.011a": "yaunāt saṃbandhakāl loke viśiṣṭaṃ saṃgataṃ satām",
    "GE07mbh_07_u:004.011c": "sadbhiḥ saha naraśreṣṭha pravadanti manīṣiṇaḥ",
    "GE07mbh_07_u:004.012a": "sa satyasaṃgaro bhūtvā mamedam iti niścitam",
    "GE07mbh_07_u:004.012c": "kurūṇāṃ pālaya balaṃ yathā duryodhanas tathā",
    "GE07mbh_07_u:004.012d-0035_01": "tathā hi kauravān yuddhe dhruvaṃ jeṣyanti pāṇḍavāḥ",
    "GE07mbh_07_u:004.012d-0035_02": "kṣatradharmārjitāṃl lokān avāpsyanti na saṃśayaḥ",
    "GE07mbh_07_u:004.012d-0035_03": "yudhyasva nirahaṃkāro balavīryavyapāśrayāt",
    "GE07mbh_07_u:004.012d-0035_04": "dharmo hi yuddhād adhikaḥ kṣatriyasya na vidyate saṃjaya uvāca",
    "GE07mbh_07_u:004.012d-0035_05": "evam uktas tu bhīṣmeṇa yuddhāya kṛtaniścayaḥ",
    "GE07mbh_07_u:004.012d-0036_01": "yathā ca kuravo yuddhe yodhayanti sma pāṇḍavān",
    "GE07mbh_07_u:004.013a": "iti śrutvā vacaḥ so 'tha caraṇāv abhivādya ca",
    "GE07mbh_07_u:004.013c": "yayau vaikartanaḥ karṇas tūrṇam āyodhanaṃ prati",
    "GE07mbh_07_u:004.013d-0037_01": "atha tatra maheṣvāso vyādiśad rathino varān",
    "GE07mbh_07_u:004.013d-0037_02": "vāraṇāṃs tatprakāreṇa cakāra tadanantaram",
    "GE07mbh_07_u:004.013d-0037_03": "sādinaś ca padātāṃś ca yathāśāstraṃ bṛhaspatiḥ",
    "GE07mbh_07_u:004.013d-0037_04": "sthāpayām āsa tathā putrāṇāṃ te jayapriyaḥ",
    "GE07mbh_07_u:004.013d-0037_05": "tataḥ pakṣau prapakṣau ca vidhāya bharatarṣabha",
    "GE07mbh_07_u:004.013d-0037_06": "pakṣakoṭyāṃ punar dvābhyāṃ pakṣau dvābhyāṃ suhṛdvṛtaḥ",
    "GE07mbh_07_u:004.013d-0037_07": "evam etan mayā vyūhaṃ karṇena vihitaṃ purā",
    "GE07mbh_07_u:004.013d-0037_08": "prekṣaṇīyam amanyanta rājānaḥ kurubhiḥ saha",
    "GE07mbh_07_u:004.013d-0037_09": "nṛtyantam iva taṃ vyūhaṃ didhakṣantam ivāhitān",
    "GE07mbh_07_u:004.013d-0037_10": "kṛtaṃ bṛhaspatimataṃ matvā karṇena dhīmatā",
    "GE07mbh_07_u:004.013d-0037_11": "balaṃ vyūhaśarīrasya sārānīkaṃ parasparam",
    "GE07mbh_07_u:004.014a": "so 'bhivīkṣya naraughāṇāṃ sthānam apratimaṃ mahat",
    "GE07mbh_07_u:004.014c": "vyūḍhapraharaṇoraskaṃ sainyaṃ tat samabṛṃhayat",
    "GE07mbh_07_u:004.014d-0038_01": "hṛṣitāḥ kuravaḥ sarve duryodhanapurogamāḥ",
    "GE07mbh_07_u:004.014d-0038_02": "tam āgataṃ mahābāhuṃ sarvānīkapuraḥsaram",
    "GE07mbh_07_u:004.015a": "karṇaṃ dṛṣṭvā maheṣvāsaṃ yuddhāya samavasthitam",
    "GE07mbh_07_u:004.015c": "kṣveḍitāsphoṭitaravaiḥ siṃhanādaravair api",
    "GE07mbh_07_u:004.015e": "dhanuḥśabdaiś ca vividhaiḥ kuravaḥ samapūjayan",
    "GE07mbh_07_u:005.001": "saṃjaya uvāca",
    "GE07mbh_07_u:005.001a": "rathasthaṃ puruṣavyāghraṃ dṛṣṭvā karṇam avasthitam",
    "GE07mbh_07_u:005.001c": "hṛṣṭo duryodhano rājann idaṃ vacanam abravīt",
    "GE07mbh_07_u:005.002a": "sanātham idam atyarthaṃ bhavatā pālitaṃ balam",
    "GE07mbh_07_u:005.002c": "manye kiṃ tu samarthaṃ yad dhitaṃ tat saṃpradhāryatām",
    "GE07mbh_07_u:005.003": "karṇa uvāca",
    "GE07mbh_07_u:005.003a": "brūhi tat puruṣavyāghra tvaṃ hi prājñatamo nṛpa",
    "GE07mbh_07_u:005.003c": "yathā cārthapatiḥ kṛtyaṃ paśyate na tathetaraḥ",
    "GE07mbh_07_u:005.004a": "te sma sarve tava vacaḥ śrotukāmā nareśvara",
    "GE07mbh_07_u:005.004c": "nānyāyyaṃ hi bhavān vākyaṃ brūyād iti matir mama",
    "GE07mbh_07_u:005.005": "duryodhana uvāca",
    "GE07mbh_07_u:005.005a": "bhīṣmaḥ senāpraṇetāsīd vayasā vikrameṇa ca",
    "GE07mbh_07_u:005.005c": "śrutena ca susaṃpannaḥ sarvair yodhaguṇais tathā",
    "GE07mbh_07_u:005.006a": "tenātiyaśasā karṇa ghnatā śatrugaṇān mama",
    "GE07mbh_07_u:005.006c": "suyuddhena daśāhāni pālitāḥ smo mahātmanā",
    "GE07mbh_07_u:005.007a": "tasminn asukaraṃ karma kṛtavaty āsthite divam",
    "GE07mbh_07_u:005.007c": "kaṃ nu senāpraṇetāraṃ manyase tadanantaram",
    "GE07mbh_07_u:005.008a": "na ṛte nāyakaṃ senā muhūrtam api tiṣṭhati",
    "GE07mbh_07_u:005.008b-0039_01": "āhaveṣu viśeṣeṇa bhraṣṭanetreṣv ivāñjanam",
    "GE07mbh_07_u:005.008c": "āhaveṣv āhavaśreṣṭha netṛhīneva naur jale",
    "GE07mbh_07_u:005.009a": "yathā hy akarṇadhārā nau rathaś cāsārathir yathā",
    "GE07mbh_07_u:005.009c": "draved yatheṣṭaṃ tadvat syād ṛte senāpatiṃ balam",
    "GE07mbh_07_u:005.009d-0040_01": "adaiśiko yathā sārthaḥ sarvaṃ pāpaṃ samarchati",
    "GE07mbh_07_u:005.009d-0040_02": "anāyakā tathā senā sarvān doṣān samarchati",
    "GE07mbh_07_u:005.010a": "sa bhavān vīkṣya sarveṣu māmakeṣu mahātmasu",
    "GE07mbh_07_u:005.010c": "paśya senāpatiṃ yuktam anu śāṃtanavād iha",
    "GE07mbh_07_u:005.011a": "yaṃ hi senāpraṇetāraṃ bhavān vakṣyati saṃyuge",
    "GE07mbh_07_u:005.011c": "taṃ vayaṃ sahitāḥ sarve prakariṣyāma māriṣa",
    "GE07mbh_07_u:005.012": "karṇa uvāca",
    "GE07mbh_07_u:005.012a": "sarva eva mahātmāna ime puruṣasattamāḥ",
    "GE07mbh_07_u:005.012c": "senāpatitvam arhanti nātra kāryā vicāraṇā",
    "GE07mbh_07_u:005.013a": "kulasaṃhananajñānair balavikramabuddhibhiḥ",
    "GE07mbh_07_u:005.013c": "yuktāḥ kṛtajñā hrīmanta āhaveṣv anivartinaḥ",
    "GE07mbh_07_u:005.014a": "yugapan na tu te śakyāḥ kartuṃ sarve puraḥsarāḥ",
    "GE07mbh_07_u:005.014c": "eka evātra kartavyo yasmin vaiśeṣikā guṇāḥ",
    "GE07mbh_07_u:005.015a": "anyonyaspardhināṃ teṣāṃ yady ekaṃ satkariṣyasi",
    "GE07mbh_07_u:005.015c": "śeṣā vimanaso vyaktaṃ na yotsyante hi bhārata",
    "GE07mbh_07_u:005.016a": "ayaṃ tu sarvayodhānām ācāryaḥ sthaviro guruḥ",
    "GE07mbh_07_u:005.016c": "yuktaḥ senāpatiḥ kartuṃ droṇaḥ śastrabhṛtāṃ varaḥ",
    "GE07mbh_07_u:005.017a": "ko hi tiṣṭhati durdharṣe droṇe brahmaviduttame",
    "GE07mbh_07_u:005.017c": "senāpatiḥ syād anyo 'smāc chukrāṅgirasadarśanāt",
    "GE07mbh_07_u:005.018a": "na ca sa hy asti te yodhaḥ sarvarājasu bhārata",
    "GE07mbh_07_u:005.018c": "yo droṇaṃ samare yāntaṃ nānuyāsyati saṃyuge",
    "GE07mbh_07_u:005.019a": "eṣa senāpraṇetṝṇām eṣa śastrabhṛtām api",
    "GE07mbh_07_u:005.019c": "eṣa buddhimatāṃ caiva śreṣṭho rājan guruś ca te",
    "GE07mbh_07_u:005.020a": "evaṃ duryodhanācāryam āśu senāpatiṃ kuru",
    "GE07mbh_07_u:005.020c": "jigīṣanto 'surān saṃkhye kārttikeyam ivāmarāḥ",
    "GE07mbh_07_u:005.021": "saṃjaya uvāca",
    "GE07mbh_07_u:005.021a": "karṇasya vacanaṃ śrutvā rājā duryodhanas tadā",
    "GE07mbh_07_u:005.021c": "senāmadhyagataṃ droṇam idaṃ vacanam abravīt",
    "GE07mbh_07_u:005.022a": "varṇaśraiṣṭhyāt kulotpattyā śrutena vayasā dhiyā",
    "GE07mbh_07_u:005.022c": "vīryād dākṣyād adhṛṣyatvād arthajñānān nayāj jayāt",
    "GE07mbh_07_u:005.023a": "tapasā ca kṛtajñatvād vṛddhaḥ sarvaguṇair api",
    "GE07mbh_07_u:005.023c": "yukto bhavatsamo goptā rājñām anyo na vidyate",
    "GE07mbh_07_u:005.024a": "sa bhavān pātu naḥ sarvān vibudhān iva vāsavaḥ",
    "GE07mbh_07_u:005.024c": "bhavannetrāḥ parāñ jetum icchāmo dvijasattama",
    "GE07mbh_07_u:005.025a": "rudrāṇām iva kāpālī vasūnām iva pāvakaḥ",
    "GE07mbh_07_u:005.025c": "kubera iva yakṣāṇāṃ marutām iva vāsavaḥ",
    "GE07mbh_07_u:005.026a": "vasiṣṭha iva viprāṇāṃ tejasām iva bhāskaraḥ",
    "GE07mbh_07_u:005.026c": "pitṝṇām iva dharmo 'tha ādityānām ivāmburāṭ",
    "GE07mbh_07_u:005.027a": "nakṣatrāṇām iva śaśī ditijānām ivośanāḥ",
    "GE07mbh_07_u:005.027b-0041_01": "sarveṣām eva lokānāṃ viśvasya ca yathā kṣayaḥ",
    "GE07mbh_07_u:005.027b-0041_02": "viśvotpattisthitilaye śreṣṭho nārāyaṇaḥ prabhuḥ",
    "GE07mbh_07_u:005.027c": "śreṣṭhaḥ senāpraṇetṝṇāṃ sa naḥ senāpatir bhava",
    "GE07mbh_07_u:005.028a": "akṣauhiṇyo daśaikā ca vaśagāḥ santu te 'nagha",
    "GE07mbh_07_u:005.028c": "tābhiḥ śatrūn prativyūhya jahīndro dānavān iva",
    "GE07mbh_07_u:005.029a": "prayātu no bhavān agre devānām iva pāvakiḥ",
    "GE07mbh_07_u:005.029c": "anuyāsyāmahe tv ājau saurabheyā ivarṣabham",
    "GE07mbh_07_u:005.030a": "ugradhanvā maheṣvāso divyaṃ visphārayan dhanuḥ",
    "GE07mbh_07_u:005.030c": "agre bhavantaṃ dṛṣṭvā no nārjunaḥ prasahiṣyate",
    "GE07mbh_07_u:005.031a": "dhruvaṃ yudhiṣṭhiraṃ saṃkhye sānubandhaṃ sabāndhavam",
    "GE07mbh_07_u:005.031c": "jeṣyāmi puruṣavyāghra bhavān senāpatir yadi",
    "GE07mbh_07_u:005.032a": "evam ukte tato droṇe jayety ūcur narādhipāḥ",
    "GE07mbh_07_u:005.032c": "siṃhanādena mahatā harṣayantas tavātmajam",
    "GE07mbh_07_u:005.033a": "sainikāś ca mudā yuktā vardhayanti dvijottamam",
    "GE07mbh_07_u:005.033c": "duryodhanaṃ puraskṛtya prārthayanto mahad yaśaḥ",
    "GE07mbh_07_u:005.033d-0042_01": "menire nihitān pārthān ātmanaś cottamaṃ yaśaḥ",
    "GE07mbh_07_u:005.033d-0043_01": "duryodhanaṃ tadā rājan droṇo vacanam abravīt",
    "GE07mbh_07_u:005.034": "droṇa uvāca",
    "GE07mbh_07_u:005.034a": "vedaṃ ṣaḍaṅgaṃ vedāham arthavidyāṃ ca mānavīm",
    "GE07mbh_07_u:005.034c": "traiyambakam atheṣvastram astrāṇi vividhāni ca",
    "GE07mbh_07_u:005.035a": "ye cāpy uktā mayi guṇā bhavadbhir jayakāṅkṣibhiḥ",
    "GE07mbh_07_u:005.035c": "cikīrṣus tān ahaṃ satyān yodhayiṣyāmi pāṇḍavān",
    "GE07mbh_07_u:005.035d-0044_01": "pārṣataṃ tu raṇe rājan na haniṣye kathaṃ cana",
    "GE07mbh_07_u:005.035d-0044_02": "sa hi sṛṣṭo vadhārthāya mamaiva puruṣarṣabha",
    "GE07mbh_07_u:005.035d-0044_03": "yodhayiṣye tu sainyāni nāśayan sarvasomakān",
    "GE07mbh_07_u:005.035d-0044_04": "na ca māṃ pāṇḍavā yuddhe yodhayiṣyanti harṣitāḥ",
    "GE07mbh_07_u:005.036": "saṃjaya uvāca",
    "GE07mbh_07_u:005.036a": "sa evam abhyanujñātaś cakre senāpatiṃ tataḥ",
    "GE07mbh_07_u:005.036c": "droṇaṃ tava suto rājan vidhidṛṣṭena karmaṇā",
    "GE07mbh_07_u:005.037a": "athābhiṣiṣicur droṇaṃ duryodhanamukhā nṛpāḥ",
    "GE07mbh_07_u:005.037b-0045_01": "svastivādaravaiś cānyaiḥ ślakṣṇaiḥ puṇyair manoramaiḥ",
    "GE07mbh_07_u:005.037c": "senāpatye yathā skandaṃ purā śakramukhāḥ surāḥ",
    "GE07mbh_07_u:005.038a": "tato vāditraghoṣeṇa saha puṃsāṃ mahāsvanaiḥ",
    "GE07mbh_07_u:005.038c": "prādurāsīt kṛte droṇe harṣaḥ senāpatau tadā",
    "GE07mbh_07_u:005.039a": "tataḥ puṇyāhaghoṣeṇa svastivādasvanena ca",
    "GE07mbh_07_u:005.039c": "saṃstavair gītaśabdaiś ca sūtamāgadhabandinām",
    "GE07mbh_07_u:005.040a": "jayaśabdair dvijāgryāṇāṃ subhagānartitais tathā",
    "GE07mbh_07_u:005.040b-0046_01": "prādurāsīn mahāśabdaḥ kṛte senāpatau dvije",
    "GE07mbh_07_u:005.040b-0046_02": "senāpatye mahātmānaṃ sarve saṃhṛṣṭamānasāḥ",
    "GE07mbh_07_u:005.040c": "satkṛtya vidhivad droṇaṃ jitān manyanta pāṇḍavān",
    "GE07mbh_07_u:006.001": "saṃjaya uvāca",
    "GE07mbh_07_u:006.001a": "senāpatyaṃ tu saṃprāpya bhāradvājo mahārathaḥ",
    "GE07mbh_07_u:006.001c": "yuyutsur vyūhya sainyāni prāyāt tava sutaiḥ saha",
    "GE07mbh_07_u:006.002a": "saindhavaś ca kaliṅgaś ca vikarṇaś ca tavātmajaḥ",
    "GE07mbh_07_u:006.002c": "dakṣiṇaṃ pārśvam āsthāya samatiṣṭhanta daṃśitāḥ",
    "GE07mbh_07_u:006.003a": "prapakṣaḥ śakunis teṣāṃ pravarair hayasādibhiḥ",
    "GE07mbh_07_u:006.003c": "yayau gāndhārakaiḥ sārdhaṃ vimalaprāsayodhibhiḥ",
    "GE07mbh_07_u:006.004a": "kṛpaś ca kṛtavarmā ca citraseno viviṃśatiḥ",
    "GE07mbh_07_u:006.004c": "duḥśāsanamukhā yattāḥ savyaṃ pārśvam apālayan",
    "GE07mbh_07_u:006.005a": "teṣāṃ prapakṣāḥ kāmbojāḥ",
    "GE07mbh_07_u:006.005c": "yayur aśvair mahāvegaiḥ śakāś ca yavanaiḥ saha",
    "GE07mbh_07_u:006.006a": "madrās trigartāḥ sāmbaṣṭhāḥ pratīcyodīcyavāsinaḥ",
    "GE07mbh_07_u:006.006c": "śibayaḥ śūrasenāś ca śūdrāś ca maladaiḥ saha",
    "GE07mbh_07_u:006.007a": "sauvīrāḥ kitavāḥ prācyā dākṣiṇātyāś ca sarvaśaḥ",
    "GE07mbh_07_u:006.007c": "tavātmajaṃ puraskṛtya sūtaputrasya pṛṣṭhataḥ",
    "GE07mbh_07_u:006.008a": "harṣayan sarvasainyāni baleṣu balam ādadhat",
    "GE07mbh_07_u:006.008c": "yayau vaikartanaḥ karṇaḥ pramukhe sarvadhanvinām",
    "GE07mbh_07_u:006.009a": "tasya dīpto mahākāyaḥ svāny anīkāni harṣayan",
    "GE07mbh_07_u:006.009c": "hastikakṣyāmahāketur babhau sūryasamadyutiḥ",
    "GE07mbh_07_u:006.010a": "na bhīṣmavyasanaṃ kaś cid dṛṣṭvā karṇam amanyata",
    "GE07mbh_07_u:006.010c": "viśokāś cābhavan sarve rājānaḥ kurubhiḥ saha",
    "GE07mbh_07_u:006.011a": "hṛṣṭāś ca bahavo yodhās tatrājalpanta saṃgatāḥ",
    "GE07mbh_07_u:006.011c": "na hi karṇaṃ raṇe dṛṣṭvā yudhi sthāsyanti pāṇḍavāḥ",
    "GE07mbh_07_u:006.012a": "karṇo hi samare śakto jetuṃ devān savāsavān",
    "GE07mbh_07_u:006.012c": "kim u pāṇḍusutān yuddhe hīnavīryaparākramān",
    "GE07mbh_07_u:006.013a": "bhīṣmeṇa tu raṇe pārthāḥ pālitā bāhuśālinā",
    "GE07mbh_07_u:006.013c": "tāṃs tu karṇaḥ śarais tīkṣṇair nāśayiṣyaty asaṃśayam",
    "GE07mbh_07_u:006.014a": "evaṃ bruvantas te 'nyonyaṃ hṛṣṭarūpā viśāṃ pate",
    "GE07mbh_07_u:006.014c": "rādheyaṃ pūjayantaś ca praśaṃsantaś ca niryayuḥ",
    "GE07mbh_07_u:006.015a": "asmākaṃ śakaṭavyūho droṇena vihito 'bhavat",
    "GE07mbh_07_u:006.015c": "pareṣāṃ krauñca evāsīd vyūho rājan mahātmanām",
    "GE07mbh_07_u:006.015e": "prīyamāṇena vihito dharmarājena bhārata",
    "GE07mbh_07_u:006.016a": "vyūhapramukhatas teṣāṃ tasthatuḥ puruṣarṣabhau",
    "GE07mbh_07_u:006.016c": "vānaradhvajam ucchritya viṣvaksenadhanaṃjayau",
    "GE07mbh_07_u:006.017a": "kakudaṃ sarvasainyānāṃ lakṣma sarvadhanuṣmatām",
    "GE07mbh_07_u:006.017c": "ādityapathagaḥ ketuḥ pārthasyāmitatejasaḥ",
    "GE07mbh_07_u:006.018a": "dīpayām āsa tat sainyaṃ pāṇḍavasya mahātmanaḥ",
    "GE07mbh_07_u:006.018c": "yathā prajvalitaḥ sūryo yugānte vai vasuṃdharām",
    "GE07mbh_07_u:006.018d-0047_01": "arjunena tathā rājan tāpitā bhāratī camūḥ",
    "GE07mbh_07_u:006.018d-0048_01": "dīpyan dṛśyeta hi tathā ketuḥ sarvatra dhīmataḥ",
    "GE07mbh_07_u:006.019a": "asyatām arjunaḥ śreṣṭho gāṇḍīvaṃ dhanuṣāṃ varam",
    "GE07mbh_07_u:006.019c": "vāsudevaś ca bhūtānāṃ cakrāṇāṃ ca sudarśanam",
    "GE07mbh_07_u:006.020a": "catvāry etāni tejāṃsi vahañ śvetahayo rathaḥ",
    "GE07mbh_07_u:006.020c": "pareṣām agratas tasthau kālacakram ivodyatam",
    "GE07mbh_07_u:006.021a": "evam etau mahātmānau balasenāgragāv ubhau",
    "GE07mbh_07_u:006.021c": "tāvakānāṃ mukhaṃ karṇaḥ pareṣāṃ ca dhanaṃjayaḥ",
    "GE07mbh_07_u:006.022a": "tato jātābhisaṃrambhau parasparavadhaiṣiṇau",
    "GE07mbh_07_u:006.022c": "avekṣetāṃ tadānyonyaṃ samare karṇapāṇḍavau",
    "GE07mbh_07_u:006.022d-0049_01": "didhakṣantau raṇe kruddhau netrābhyām itaretaram",
    "GE07mbh_07_u:006.022d-0049_02": "niścarantau mahāvīryau dhunvānau dhanuṣī dṛḍhau",
    "GE07mbh_07_u:006.022d-0049_03": "samucchritapatākena dhvajena rathināṃ varaḥ",
    "GE07mbh_07_u:006.022d-0049_04": "ācāryaḥ kurupāṇḍūnāṃ saṃgrāmaśirasi sthitaḥ",
    "GE07mbh_07_u:006.023a": "tataḥ prayāte sahasā bhāradvāje mahārathe",
    "GE07mbh_07_u:006.023c": "antarnādena ghoreṇa vasudhā",
    "GE07mbh_07_u:006.024a": "tatas tumulam ākāśam āvṛṇot sadivākaram",
    "GE07mbh_07_u:006.024c": "vātoddhūtaṃ rajas tīvraṃ",
    "GE07mbh_07_u:006.025a": "anabhre pravavarṣa dyaur māṃsāsthirudhirāṇy uta",
    "GE07mbh_07_u:006.025c": "gṛdhrāḥ śyenā baḍāḥ kaṅkā vāyasāś ca sahasraśaḥ",
    "GE07mbh_07_u:006.025e": "upary upari senāṃ te tadā paryapatan nṛpa",
    "GE07mbh_07_u:006.026a": "gomāyavaś ca prākrośan bhayadān dāruṇān ravān",
    "GE07mbh_07_u:006.026c": "akārṣur apasavyaṃ ca bahuśaḥ pṛtanāṃ tava",
    "GE07mbh_07_u:006.026e": "cikhādiṣanto māṃsāni pipāsantaś ca śoṇitam",
    "GE07mbh_07_u:006.027a": "apatad dīpyamānā ca sanirghātā sakampanā",
    "GE07mbh_07_u:006.027c": "ulkā jvalantī saṃgrāme pucchenāvṛtya sarvaśaḥ",
    "GE07mbh_07_u:006.028a": "pariveṣo mahāṃś cāpi savidyutstanayitnumān",
    "GE07mbh_07_u:006.028c": "bhāskarasyābhavad rājan prayāte vāhinīpatau",
    "GE07mbh_07_u:006.029a": "ete cānye ca bahavaḥ prādurāsan sudāruṇāḥ",
    "GE07mbh_07_u:006.029c": "utpātā yudhi vīrāṇāṃ jīvitakṣayakārakāḥ",
    "GE07mbh_07_u:006.030a": "tataḥ pravavṛte yuddhaṃ parasparavadhaiṣiṇām",
    "GE07mbh_07_u:006.030c": "kurupāṇḍavasainyānāṃ śabdenānādayaj jagat",
    "GE07mbh_07_u:006.031a": "te tv anyonyaṃ susaṃrabdhāḥ pāṇḍavāḥ kauravaiḥ saha",
    "GE07mbh_07_u:006.031c": "pratyaghnan niśitair bāṇair jayagṛddhāḥ prahāriṇaḥ",
    "GE07mbh_07_u:006.032a": "sa pāṇḍavānāṃ mahatīṃ maheṣvāso mahādyutiḥ",
    "GE07mbh_07_u:006.032c": "vegenābhyadravat senāṃ kirañ śaraśataiḥ śitaiḥ",
    "GE07mbh_07_u:006.033a": "droṇam abhyudyataṃ dṛṣṭvā pāṇḍavāḥ saha sṛñjayaiḥ",
    "GE07mbh_07_u:006.033c": "pratyagṛhṇaṃs tadā rājañ śaravarṣaiḥ pṛthak pṛthak",
    "GE07mbh_07_u:006.034a": "saṃkṣobhyamāṇā droṇena bhidyamānā mahācamūḥ",
    "GE07mbh_07_u:006.034c": "vyaśīryata sapāñcālā vāteneva balāhakāḥ",
    "GE07mbh_07_u:006.035a": "bahūnīha vikurvāṇo divyāny astrāṇi saṃyuge",
    "GE07mbh_07_u:006.035c": "apīḍayat kṣaṇenaiva droṇaḥ pāṇḍavasṛñjayān",
    "GE07mbh_07_u:006.036a": "te vadhyamānā droṇena vāsaveneva dānavāḥ",
    "GE07mbh_07_u:006.036c": "pāñcālāḥ samakampanta",
    "GE07mbh_07_u:006.037a": "tato divyāstravic chūro yājñasenir mahārathaḥ",
    "GE07mbh_07_u:006.037c": "abhinac charavarṣeṇa droṇānīkam anekadhā",
    "GE07mbh_07_u:006.038a": "droṇasya śaravarṣais tu śaravarṣāṇi bhāgaśaḥ",
    "GE07mbh_07_u:006.038c": "saṃnivārya tataḥ senāṃ kurūn apy avadhīd balī",
    "GE07mbh_07_u:006.039a": "saṃhṛtya tu tato droṇaḥ samavasthāpya cāhave",
    "GE07mbh_07_u:006.039c": "svam anīkaṃ mahābāhuḥ pārṣataṃ samupādravat",
    "GE07mbh_07_u:006.040a": "sa bāṇavarṣaṃ sumahad asṛjat pārṣataṃ prati",
    "GE07mbh_07_u:006.040c": "maghavān samabhikruddhaḥ sahasā dānaveṣv iva",
    "GE07mbh_07_u:006.041a": "te kampyamānā droṇena bāṇaiḥ pāṇḍavasṛñjayāḥ",
    "GE07mbh_07_u:006.041c": "punaḥ punar abhajyanta siṃhenevetare mṛgāḥ",
    "GE07mbh_07_u:006.042a": "atha paryapatad droṇaḥ pāṇḍavānāṃ balaṃ balī",
    "GE07mbh_07_u:006.042c": "alātacakravad rājaṃs tad adbhutam ivābhavat",
    "GE07mbh_07_u:006.043a": "khacaranagarakalpaṃ kalpitaṃ śāstradṛṣṭyā; caladanilapatākaṃ hrādinaṃ valgitāśvam",
    "GE07mbh_07_u:006.043c": "sphaṭikavimalaketuṃ tāpanaṃ śātravāṇāṃ; rathavaram adhirūḍhaḥ saṃjahārārisenām",
    "GE07mbh_07_u:007.001": "saṃjaya uvāca",
    "GE07mbh_07_u:007.001a": "tathā droṇam abhighnantaṃ sāśvasūtarathadvipān",
    "GE07mbh_07_u:007.001c": "vyathitāḥ pāṇḍavā dṛṣṭvā na cainaṃ paryavārayan",
    "GE07mbh_07_u:007.002a": "tato yudhiṣṭhiro rājā dhṛṣṭadyumnadhanaṃjayau",
    "GE07mbh_07_u:007.002c": "abravīt sarvato yattaiḥ kumbhayonir nivāryatām",
    "GE07mbh_07_u:007.003a": "tatrainam arjunaś caiva pārṣataś ca sahānugaḥ",
    "GE07mbh_07_u:007.003c": "paryagṛhṇaṃs tataḥ sarve samāyāntaṃ mahārathāḥ",
    "GE07mbh_07_u:007.004a": "kekayā bhīmasenaś ca saubhadro 'tha ghaṭotkacaḥ",
    "GE07mbh_07_u:007.004c": "yudhiṣṭhiro yamau matsyā drupadasyātmajās tathā",
    "GE07mbh_07_u:007.005a": "draupadeyāś ca saṃhṛṣṭā dhṛṣṭaketuḥ sasātyakiḥ",
    "GE07mbh_07_u:007.005c": "cekitānaś ca saṃkruddho yuyutsuś ca mahārathaḥ",
    "GE07mbh_07_u:007.006a": "ye cānye pārthivā rājan pāṇḍavasyānuyāyinaḥ",
    "GE07mbh_07_u:007.006c": "kulavīryānurūpāṇi cakruḥ karmāṇy anekaśaḥ",
    "GE07mbh_07_u:007.007a": "saṃgṛhyamāṇāṃ tāṃ dṛṣṭvā pāṇḍavair vāhinīṃ raṇe",
    "GE07mbh_07_u:007.007c": "vyāvṛtya cakṣuṣī kopād bhāradvājo 'nvavaikṣata",
    "GE07mbh_07_u:007.008a": "sa tīvraṃ kopam āsthāya rathe samaradurmadaḥ",
    "GE07mbh_07_u:007.008c": "vyadhamat pāṇḍavānīkam abhrāṇīva sadāgatiḥ",
    "GE07mbh_07_u:007.009a": "rathān aśvān narān nāgān abhidhāvaṃs tatas tataḥ",
    "GE07mbh_07_u:007.009c": "cacāronmattavad droṇo vṛddho 'pi taruṇo yathā",
    "GE07mbh_07_u:007.010a": "tasya śoṇitadigdhāṅgāḥ śoṇās te vātaraṃhasaḥ",
    "GE07mbh_07_u:007.010c": "ājāneyā hayā rājann avibhrāntāḥ śriyaṃ dadhuḥ",
    "GE07mbh_07_u:007.011a": "tam antakam iva kruddham āpatantaṃ yatavratam",
    "GE07mbh_07_u:007.011c": "dṛṣṭvā saṃprādravan yodhāḥ pāṇḍavasya tatas tataḥ",
    "GE07mbh_07_u:007.012a": "teṣāṃ pradravatāṃ bhīmaḥ punar āvartatām api",
    "GE07mbh_07_u:007.012c": "vīkṣatāṃ tiṣṭhatāṃ cāsīc chabdaḥ paramadāruṇaḥ",
    "GE07mbh_07_u:007.013a": "śūrāṇāṃ harṣajanano bhīrūṇāṃ bhayavardhanaḥ",
    "GE07mbh_07_u:007.013c": "dyāvāpṛthivyor vivaraṃ pūrayām āsa sarvataḥ",
    "GE07mbh_07_u:007.014a": "tataḥ punar api droṇo nāma viśrāvayan yudhi",
    "GE07mbh_07_u:007.014c": "akarod raudram ātmānaṃ kirañ śaraśataiḥ parān",
    "GE07mbh_07_u:007.015a": "sa tathā tāny anīkāni pāṇḍaveyasya dhīmataḥ",
    "GE07mbh_07_u:007.015c": "kālavan nyavadhīd droṇo yuveva sthaviro balī",
    "GE07mbh_07_u:007.016a": "utkṛtya ca śirāṃsy ugro bāhūn api sabhūṣaṇān",
    "GE07mbh_07_u:007.016c": "kṛtvā śūnyān rathopasthān udakrośan mahārathaḥ",
    "GE07mbh_07_u:007.017a": "tasya harṣapraṇādena bāṇavegena cābhibho",
    "GE07mbh_07_u:007.017c": "prākampanta raṇe yodhā gāvaḥ śītārditā iva",
    "GE07mbh_07_u:007.018a": "droṇasya rathaghoṣeṇa maurvīniṣpeṣaṇena ca",
    "GE07mbh_07_u:007.018c": "dhanuḥśabdena cākāśe śabdaḥ samabhavan mahān",
    "GE07mbh_07_u:007.019a": "athāsya bahuśo bāṇā niścarantaḥ sahasraśaḥ",
    "GE07mbh_07_u:007.019c": "vyāpya sarvā diśaḥ petur gajāśvarathapattiṣu",
    "GE07mbh_07_u:007.020a": "taṃ kārmukamahāvegam astrajvalitapāvakam",
    "GE07mbh_07_u:007.020c": "droṇam āsādayāṃ cakruḥ pāñcālāḥ pāṇḍavaiḥ saha",
    "GE07mbh_07_u:007.021a": "tān vai sarathahastyaśvān prāhiṇod yamasādanam",
    "GE07mbh_07_u:007.021c": "droṇo 'cireṇākaroc ca mahīṃ śoṇitakardamām",
    "GE07mbh_07_u:007.022a": "tanvatā paramāstrāṇi śarān satatam asyatā",
    "GE07mbh_07_u:007.022c": "droṇena vihitaṃ dikṣu bāṇajālam adṛśyata",
    "GE07mbh_07_u:007.023a": "padātiṣu rathāśveṣu vāraṇeṣu ca sarvaśaḥ",
    "GE07mbh_07_u:007.023c": "tasya vidyud ivābhreṣu caran ketur adṛśyata",
    "GE07mbh_07_u:007.024a": "sa kekayānāṃ pravarāṃś ca pañca; pāñcālarājaṃ ca śaraiḥ pramṛdya",
    "GE07mbh_07_u:007.024c": "yudhiṣṭhirānīkam adīnayodhī; droṇo 'bhyayāt kārmukabāṇapāṇiḥ",
    "GE07mbh_07_u:007.025a": "taṃ bhīmasenaś ca dhanaṃjayaś ca; śineś ca naptā drupadātmajaś ca",
    "GE07mbh_07_u:007.025c": "śaibyātmajaḥ kāśipatiḥ śibiś ca; hṛṣṭā nadanto vyakirañ śaraughaiḥ",
    "GE07mbh_07_u:007.025d-0050_01": "śreṇīkṛtāḥ saṃyati moghavegā",
    "GE07mbh_07_u:007.025d-0050_02": "dvīpe nadīnām iva kāśarohāḥ",
    "GE07mbh_07_u:007.026a": "teṣām atho droṇadhanurvimuktāḥ; patatriṇaḥ kāñcanacitrapuṅkhāḥ",
    "GE07mbh_07_u:007.026c": "bhittvā śarīrāṇi gajāśvayūnāṃ; jagmur mahīṃ śoṇitadigdhavājāḥ",
    "GE07mbh_07_u:007.027a": "sā yodhasaṃghaiś ca rathaiś ca bhūmiḥ; śarair vibhinnair gajavājibhiś ca",
    "GE07mbh_07_u:007.027c": "pracchādyamānā patitair babhūva; samantato dyaur iva kālameghaiḥ",
    "GE07mbh_07_u:007.028a": "śaineyabhīmārjunavāhinīpāñ; śaibyābhimanyū saha kāśirājñā",
    "GE07mbh_07_u:007.028c": "anyāṃś ca vīrān samare pramṛdnād; droṇaḥ sutānāṃ tava bhūtikāmaḥ",
    "GE07mbh_07_u:007.029a": "etāni cānyāni ca kauravendra; karmāṇi kṛtvā samare mahātmā",
    "GE07mbh_07_u:007.029c": "pratāpya lokān iva kālasūryo; droṇo gataḥ svargam ito hi rājan",
    "GE07mbh_07_u:007.029d-0051_01": "sa tu kṛtvā mahatkarma droṇaḥ parabalārdanaḥ",
    "GE07mbh_07_u:007.030a": "evaṃ rukmarathaḥ śūro hatvā śatasahasraśaḥ",
    "GE07mbh_07_u:007.030c": "pāṇḍavānāṃ raṇe yodhān pārṣatena nipātitaḥ",
    "GE07mbh_07_u:007.031a": "akṣauhiṇīm abhyadhikāṃ śūrāṇām anivartinām",
    "GE07mbh_07_u:007.031c": "nihatya paścād dhṛtimān agacchat paramāṃ gatim",
    "GE07mbh_07_u:007.032a": "pāṇḍavaiḥ saha pāñcālair aśivaiḥ krūrakarmabhiḥ",
    "GE07mbh_07_u:007.032c": "hato rukmaratho rājan kṛtvā karma suduṣkaram",
    "GE07mbh_07_u:007.033a": "tato ninādo bhūtānām ākāśe samajāyata",
    "GE07mbh_07_u:007.033c": "sainyānāṃ ca tato rājann ācārye nihate yudhi",
    "GE07mbh_07_u:007.034a": "dyāṃ dharāṃ khaṃ diśo vāri pradiśaś cānunādayan",
    "GE07mbh_07_u:007.034c": "aho dhig iti bhūtānāṃ śabdaḥ samabhavan mahān",
    "GE07mbh_07_u:007.035a": "devatāḥ pitaraś caiva pūrve ye cāsya bāndhavāḥ",
    "GE07mbh_07_u:007.035c": "dadṛśur nihataṃ tatra bhāradvājaṃ mahāratham",
    "GE07mbh_07_u:007.036a": "pāṇḍavās tu jayaṃ labdhvā siṃhanādān pracakrire",
    "GE07mbh_07_u:007.036c": "tena nādena mahatā samakampata medinī vicitrajāmbūnadabhūṣitadhvajaṃ",
    "GE07mbh_07_u:007.036d-0052_02": "mahārathaṃ rukmarathaṃ nipātitam",
    "GE07mbh_07_u:007.036d-0052_03": "niśamya kaś cid dhi na harṣam eyivān",
    "GE07mbh_07_u:007.036d-0052_04": "ṛte mṛdhe drupadasutāt sasṛñjayāt",
    "GE07mbh_07_u:008.001": "dhṛtarāṣṭra uvāca",
    "GE07mbh_07_u:008.001a": "kiṃ kurvāṇaṃ raṇe droṇaṃ jaghnuḥ pāṇḍavasṛñjayāḥ",
    "GE07mbh_07_u:008.001c": "tathā nipuṇam astreṣu sarvaśastrabhṛtām api",
    "GE07mbh_07_u:008.002a": "rathabhaṅgo babhūvāsya dhanur vāśīryatāsyataḥ",
    "GE07mbh_07_u:008.002c": "pramatto vābhavad droṇas tato mṛtyum upeyivān",
    "GE07mbh_07_u:008.003a": "kathaṃ nu pārṣatas tāta śatrubhir duṣpradharṣaṇam",
    "GE07mbh_07_u:008.003c": "kirantam iṣusaṃghātān rukmapuṅkhān anekaśaḥ",
    "GE07mbh_07_u:008.004a": "kṣiprahastaṃ dvijaśreṣṭhaṃ kṛtinaṃ citrayodhinam",
    "GE07mbh_07_u:008.004c": "dūreṣupātinaṃ dāntam astrayuddhe ca pāragam",
    "GE07mbh_07_u:008.005a": "pāñcālaputro nyavadhīd diṣṭyā sa varam acyutam",
    "GE07mbh_07_u:008.005c": "kurvāṇaṃ dāruṇaṃ karma raṇe yattaṃ mahāratham",
    "GE07mbh_07_u:008.006a": "vyaktaṃ diṣṭaṃ hi balavat pauruṣād iti me matiḥ",
    "GE07mbh_07_u:008.006c": "yad droṇo nihataḥ śūraḥ pārṣatena mahātmanā",
    "GE07mbh_07_u:008.007a": "astraṃ caturvidhaṃ vīre yasminn āsīt pratiṣṭhitam",
    "GE07mbh_07_u:008.007c": "tam iṣvastravarācāryaṃ droṇaṃ śaṃsasi me hatam",
    "GE07mbh_07_u:008.008a": "śrutvā hataṃ rukmarathaṃ vaiyāghraparivāraṇam",
    "GE07mbh_07_u:008.008c": "jātarūpapariṣkāraṃ nādya śokam apānude",
    "GE07mbh_07_u:008.009a": "na nūnaṃ paraduḥkhena kaś cin mriyati saṃjaya",
    "GE07mbh_07_u:008.009c": "yatra droṇam ahaṃ śrutvā hataṃ jīvāmi na mriye",
    "GE07mbh_07_u:008.009d-0053_01": "daivam eva paraṃ manye na sunītaṃ na pauruṣam",
    "GE07mbh_07_u:008.009d-0053_02": "madīyo nāyako yatra guṇaśreṣṭho hataḥ paraiḥ",
    "GE07mbh_07_u:008.010a": "aśmasāramayaṃ nūnaṃ hṛdayaṃ sudṛḍhaṃ mama",
    "GE07mbh_07_u:008.010c": "yac chrutvā nihataṃ droṇaṃ śatadhā na vidīryate",
    "GE07mbh_07_u:008.011a": "brāhme vede tatheṣv astre yam upāsan guṇārthinaḥ",
    "GE07mbh_07_u:008.011c": "brāhmaṇā rājaputrāś ca sa kathaṃ mṛtyunā hataḥ",
    "GE07mbh_07_u:008.012a": "śoṣaṇaṃ sāgarasyeva meror iva visarpaṇam",
    "GE07mbh_07_u:008.012c": "patanaṃ bhāskarasyeva na mṛṣye droṇapātanam",
    "GE07mbh_07_u:008.013a": "dṛptānāṃ pratiṣeddhāsīd dhārmikānāṃ ca rakṣitā",
    "GE07mbh_07_u:008.013c": "yo 'tyākṣīt kṛpaṇasyārthe prāṇān api paraṃtapaḥ",
    "GE07mbh_07_u:008.014a": "mandānāṃ mama putrāṇāṃ jayāśā yasya vikrame",
    "GE07mbh_07_u:008.014c": "bṛhaspatyuśanastulyo buddhyā sa nihataḥ katham",
    "GE07mbh_07_u:008.014d-0054_01": "guṇānāṃ sarvayodhānāṃ sthitir āsīn mahādyutiḥ",
    "GE07mbh_07_u:008.014d-0054_02": "yaṃ mṛtyur vaśagas tiṣṭhet sa kathaṃ mṛtyunā hataḥ",
    "GE07mbh_07_u:008.015a": "te ca śoṇā bṛhanto 'śvāḥ saindhavā hemamālinaḥ",
    "GE07mbh_07_u:008.015c": "rathe vātajavā yuktāḥ sarvaśabdātigā raṇe",
    "GE07mbh_07_u:008.016a": "balino ghoṣiṇo dāntāḥ saindhavāḥ sādhuvāhinaḥ",
    "GE07mbh_07_u:008.016c": "dṛḍhāḥ saṃgrāmamadhyeṣu kaccid āsan na vihvalāḥ",
    "GE07mbh_07_u:008.017a": "kariṇāṃ bṛṃhatāṃ yuddhe śaṅkhadundubhinisvanam",
    "GE07mbh_07_u:008.017c": "jyākṣepaśaravarṣāṇāṃ śastrāṇāṃ ca sahiṣṇavaḥ",
    "GE07mbh_07_u:008.018a": "āśaṃsantaḥ parāñ jetuṃ jitaśvāsā jitavyathāḥ",
    "GE07mbh_07_u:008.018c": "hayāḥ prajavitāḥ śīghrā",
    "GE07mbh_07_u:008.019a": "te sma rukmarathe yuktā naravīrasamāhitāḥ",
    "GE07mbh_07_u:008.019c": "kathaṃ nābhyataraṃs tāta pāṇḍavānām anīkinīm",
    "GE07mbh_07_u:008.019d-0055_01": "taṃ tu rukmarathaṃ dṛṣṭvā vidravanti sma śatravaḥ",
    "GE07mbh_07_u:008.019d-0055_02": "divyam astraṃ vikurvāṇaṃ saṃgatāḥ sarvataḥ pare",
    "GE07mbh_07_u:008.020a": "jātarūpapariṣkāram āsthāya ratham uttamam",
    "GE07mbh_07_u:008.020c": "bhāradvājaḥ kim akaroc chūraḥ saṃkrandano yudhi",
    "GE07mbh_07_u:008.021a": "vidyāṃ yasyopajīvanti sarvalokadhanurbhṛtaḥ",
    "GE07mbh_07_u:008.021c": "sa satyasaṃdho balavān droṇaḥ kim akarod yudhi",
    "GE07mbh_07_u:008.022a": "divi śakram iva śreṣṭhaṃ mahāmātraṃ dhanurbhṛtām",
    "GE07mbh_07_u:008.022c": "ke nu taṃ raudrakarmāṇaṃ yuddhe pratyudyayū rathāḥ",
    "GE07mbh_07_u:008.023a": "nanu rukmarathaṃ dṛṣṭvā pradravanti sma pāṇḍavāḥ",
    "GE07mbh_07_u:008.023c": "divyam astraṃ vikurvāṇaṃ senāṃ kṣiṇvantam avyayam",
    "GE07mbh_07_u:008.024a": "utāho sarvasainyena dharmarājaḥ sahānujaḥ",
    "GE07mbh_07_u:008.024c": "pāñcālyapragraho droṇaṃ sarvataḥ samavārayat",
    "GE07mbh_07_u:008.025a": "nūnam āvārayat pārtho rathino 'nyān ajihmagaiḥ",
    "GE07mbh_07_u:008.025c": "tato droṇaṃ samārohat pārṣataḥ pāpakarmakṛt",
    "GE07mbh_07_u:008.026a": "na hy anyaṃ paripaśyāmi vadhe kaṃ cana śuṣmiṇaḥ",
    "GE07mbh_07_u:008.026c": "dhṛṣṭadyumnād ṛte raudrāt pālyamānāt kirīṭinā",
    "GE07mbh_07_u:008.026d-0056_01": "utsṛjya sarvasainyāni droṇam evābhidudruve",
    "GE07mbh_07_u:008.027a": "tair vṛtaḥ sarvataḥ śūraiḥ pāñcālyāpasadas tataḥ",
    "GE07mbh_07_u:008.027c": "kekayaiś cedikārūṣair matsyair anyaiś ca bhūmipaiḥ",
    "GE07mbh_07_u:008.028a": "vyākulīkṛtam ācāryaṃ pipīlair uragaṃ yathā",
    "GE07mbh_07_u:008.028c": "karmaṇy asukare saktaṃ jaghāneti matir mama",
    "GE07mbh_07_u:008.029a": "yo 'dhītya caturo vedān sarvān ākhyānapañcamān",
    "GE07mbh_07_u:008.029c": "brāhmaṇānāṃ pratiṣṭhāsīt srotasām iva sāgaraḥ",
    "GE07mbh_07_u:008.029d-0057_01": "kṣatraṃ ca brahma caiveha yo 'nvatiṣṭhat paraṃtapaḥ",
    "GE07mbh_07_u:008.029d-0058_01": "dṛptānāṃ pratiṣeddhā ca cakṣur āsīd acakṣuṣām",
    "GE07mbh_07_u:008.029d-0058_02": "amarṣī cāvalipteṣu dhārmikeṣu ca dhārmikaḥ",
    "GE07mbh_07_u:008.029e": "sa kathaṃ brāhmaṇo vṛddhaḥ śastreṇa vadham āptavān",
    "GE07mbh_07_u:008.030a": "amarṣaṇo marṣitavān kliśyamānaḥ sadā mayā",
    "GE07mbh_07_u:008.030c": "anarhamāṇaḥ kaunteyaḥ karmaṇas tasya tat phalam",
    "GE07mbh_07_u:008.031a": "yasya karmānujīvanti loke sarvadhanurbhṛtaḥ",
    "GE07mbh_07_u:008.031c": "sa satyasaṃdhaḥ sukṛtī śrīkāmair nihataḥ katham",
    "GE07mbh_07_u:008.032a": "divi śakra iva śreṣṭho mahāsattvo mahābalaḥ",
    "GE07mbh_07_u:008.032c": "sa kathaṃ nihataḥ pārthaiḥ kṣudramatsyair yathā timiḥ",
    "GE07mbh_07_u:008.033a": "kṣiprahastaś ca balavān dṛḍhadhanvārimardanaḥ",
    "GE07mbh_07_u:008.033b-0059_01": "vā kathaṃ nihataḥ pāpai raṇe brāhmaṇapuṃgavaḥ",
    "GE07mbh_07_u:008.033c": "na yasya jīvitākāṅkṣī viṣayaṃ prāpya jīvati",
    "GE07mbh_07_u:008.034a": "yaṃ dvau na jahataḥ śabdau jīvamānaṃ kadā cana",
    "GE07mbh_07_u:008.034c": "brāhmaś ca vedakāmānāṃ jyāghoṣaś ca dhanurbhṛtām",
    "GE07mbh_07_u:008.034d-0060_01": "adīnaṃ puruṣavyāghraṃ hrīmantam aparājitam",
    "GE07mbh_07_u:008.035a": "nāhaṃ mṛṣye hataṃ droṇaṃ siṃhadviradavikramam",
    "GE07mbh_07_u:008.035b-0061_01": "paśyatāṃ puruṣendrāṇāṃ samare pārṣato 'vadhīt",
    "GE07mbh_07_u:008.035b-0061_02": "ke purastād ayudhyanta rakṣanto droṇam antikāt",
    "GE07mbh_07_u:008.035b-0061_03": "ke nu paścād avartanta gacchato durgamāṃ gatim",
    "GE07mbh_07_u:008.035c": "kathaṃ saṃjaya durdharṣam anādhṛṣyayaśobalam",
    "GE07mbh_07_u:008.035d-0062_01": "brahmakalpo 'bhavad brāhme kṣātre nārāyaṇopamaḥ",
    "GE07mbh_07_u:008.035d-0062_02": "brahmakṣatre ca yasyāstāṃ vaśe sthāṇor ivākhile",
    "GE07mbh_07_u:008.035d-0062_03": "sarvān hi māmakān yuddhe sahāśvarathakuñjarān",
    "GE07mbh_07_u:008.035d-0062_04": "yudhiṣṭhirasya tapasā hatān manyāmahe kurūn",
    "GE07mbh_07_u:008.036a": "ke 'rakṣan dakṣiṇaṃ cakraṃ savyaṃ ke ca mahātmanaḥ",
    "GE07mbh_07_u:008.036c": "purastāt ke ca vīrasya yudhyamānasya saṃyuge",
    "GE07mbh_07_u:008.037a": "ke ca tatra tanuṃ tyaktvā pratīpaṃ mṛtyum āvrajan",
    "GE07mbh_07_u:008.037c": "droṇasya samare vīrāḥ ke 'kurvanta parāṃ dhṛtim",
    "GE07mbh_07_u:008.037d-0063_01": "kaccin nainaṃ bhayān mandāḥ kṣatriyā vyajahan raṇe",
    "GE07mbh_07_u:008.037d-0063_02": "rakṣitāras tataḥ śūnye kaccin naiko hataḥ paraiḥ",
    "GE07mbh_07_u:008.037d-0063_03": "na sa pṛṣṭham ares trāsād raṇe śauryāt pradarśayet",
    "GE07mbh_07_u:008.037d-0063_04": "parām apy āpadaṃ prāpya sa kathaṃ nihataḥ paraiḥ",
    "GE07mbh_07_u:008.037d-0064_01": "yaḥ sa devān sagandharvān sayakṣoragarākṣasān",
    "GE07mbh_07_u:008.037d-0064_02": "jetum utsahate droṇaḥ sa kathaṃ nihataḥ paraiḥ",
    "GE07mbh_07_u:008.038a": "etad āryeṇa kartavyaṃ kṛcchrāsv āpatsu saṃjaya",
    "GE07mbh_07_u:008.038c": "parākramed yathāśaktyā tac ca tasmin pratiṣṭhitam",
    "GE07mbh_07_u:008.038d-0065_01": "kaccin nainaṃ bhayāt kṣudrāḥ pārthebhyaḥ pradadū raṇe",
    "GE07mbh_07_u:008.038d-0065_02": "goptṛbhis taiḥ samutsṛṣṭaḥ kaccin naiṣa parair hataḥ",
    "GE07mbh_07_u:008.038d-0065_03": "dhṛṣṭadyumnaṃ hi paśyāmi nighnantam iva brāhmaṇam",
    "GE07mbh_07_u:008.038d-0065_04": "vāryamāṇaṃ raṇe tāta drauṇināmitatejasā",
    "GE07mbh_07_u:008.039a": "muhyate me manas tāta kathā tāvan nivartyatām",
    "GE07mbh_07_u:008.039b-0066_01": "kṣaṇam ekam ahaṃ sūta na śakṣyāmīti jalpitum",
    "GE07mbh_07_u:008.039c": "bhūyas tu labdhasaṃjñas tvā pariprakṣyāmi saṃjaya",
    "GE07mbh_07_u:009.001": "vaiśaṃpāyana uvāca",
    "GE07mbh_07_u:009.001a": "evaṃ pṛṣṭvā sūtaputraṃ hṛcchokenārdito bhṛśam",
    "GE07mbh_07_u:009.001c": "jaye nirāśaḥ putrāṇāṃ dhṛtarāṣṭro 'patat kṣitau",
    "GE07mbh_07_u:009.002a": "taṃ visaṃjñaṃ nipatitaṃ siṣicuḥ paricārakāḥ",
    "GE07mbh_07_u:009.002c": "jalenātyarthaśītena vījantaḥ puṇyagandhinā",
    "GE07mbh_07_u:009.003a": "patitaṃ cainam ājñāya samantād bharatastriyaḥ",
    "GE07mbh_07_u:009.003c": "parivavrur mahārājam aspṛśaṃś caiva pāṇibhiḥ",
    "GE07mbh_07_u:009.004a": "utthāpya cainaṃ śanakai rājānaṃ pṛthivītalāt",
    "GE07mbh_07_u:009.004c": "āsanaṃ prāpayām āsur bāṣpakaṇṭhyo varāṅganāḥ",
    "GE07mbh_07_u:009.005a": "āsanaṃ prāpya rājā tu mūrchayābhipariplutaḥ",
    "GE07mbh_07_u:009.005c": "niśceṣṭo 'tiṣṭhata tadā vījyamānaḥ samantataḥ",
    "GE07mbh_07_u:009.006a": "sa labdhvā śanakaiḥ saṃjñāṃ vepamāno mahīpatiḥ",
    "GE07mbh_07_u:009.006c": "punar gāvalgaṇiṃ sūtaṃ paryapṛcchad yathātatham",
    "GE07mbh_07_u:009.007a": "yat tad udyann ivādityo jyotiṣā praṇudaṃs tamaḥ",
    "GE07mbh_07_u:009.007c": "āyād ajātaśatrur vai kas taṃ droṇād avārayat",
    "GE07mbh_07_u:009.008a": "prabhinnam iva mātaṅgaṃ tathā kruddhaṃ tarasvinam",
    "GE07mbh_07_u:009.008c": "āsaktamanasaṃ dīptaṃ pratidviradaghātinam",
    "GE07mbh_07_u:009.008e": "vāśitāsaṃgame yadvad ajayyaṃ pratiyūthapaiḥ",
    "GE07mbh_07_u:009.009a": "ati cānyān raṇe yodhān vīraḥ puruṣasattamaḥ",
    "GE07mbh_07_u:009.009c": "yo hy eko hi mahābāhur nirdahed ghoracakṣuṣā",
    "GE07mbh_07_u:009.009e": "kṛtsnaṃ duryodhanabalaṃ dhṛtimān satyasaṃgaraḥ",
    "GE07mbh_07_u:009.010a": "cakṣurhaṇaṃ jaye saktam iṣvāsavararakṣitam",
    "GE07mbh_07_u:009.010c": "dāntaṃ bahumataṃ loke ke śūrāḥ paryavārayan",
    "GE07mbh_07_u:009.011a": "ke duṣpradharṣaṃ rājānam iṣvāsavaram acyutam",
    "GE07mbh_07_u:009.011c": "samāsedur naravyāghraṃ kaunteyaṃ tatra māmakāḥ",
    "GE07mbh_07_u:009.012a": "tarasaivābhipatyātha yo vai droṇam upādravat",
    "GE07mbh_07_u:009.012b-0067_01": "yaḥ karoti mahatkarma śatrūṇāṃ vai mahābalaḥ",
    "GE07mbh_07_u:009.012b-0067_02": "mahākāyo mahotsāho nāgāyutasamo bale",
    "GE07mbh_07_u:009.012c": "taṃ bhīmasenam āyāntaṃ ke śūrāḥ paryavārayan",
    "GE07mbh_07_u:009.013a": "yad āyāj jaladaprakhyo rathaḥ paramavīryavān",
    "GE07mbh_07_u:009.013c": "parjanya iva bībhatsus tumulām aśaniṃ sṛjan",
    "GE07mbh_07_u:009.014a": "vavarṣa śaravarṣāṇi varṣāṇi maghavān iva",
    "GE07mbh_07_u:009.014c": "iṣusaṃbādham ākāśaṃ kurvan",
    "GE07mbh_07_u:009.014e": "avasphūrjan diśaḥ sarvās talanemisvanena ca",
    "GE07mbh_07_u:009.015a": "cāpavidyutprabho ghoro",
    "GE07mbh_07_u:009.015c": "rathanemighoṣastanitaḥ śaraśabdātibandhuraḥ",
    "GE07mbh_07_u:009.016a": "roṣanirjitajīmūto mano",
    "GE07mbh_07_u:009.016c": "marmātigo bāṇadhāras tumulaḥ śoṇitodakaḥ",
    "GE07mbh_07_u:009.017a": "saṃplāvayan mahīṃ sarvāṃ mānavair āstaraṃs tadā",
    "GE07mbh_07_u:009.017c": "gadāniṣṭanito raudro duryodhanakṛtodyamaḥ",
    "GE07mbh_07_u:009.017d-0068_01": "gadāsividyutkalilaḥ śātravāṇāṃ bhayaṃkaraḥ",
    "GE07mbh_07_u:009.018a": "yuddhe 'bhyaṣiñcad vijayo gārdhrapatraiḥ śilāśitaiḥ",
    "GE07mbh_07_u:009.018c": "gāṇḍīvaṃ dhārayan dhīmān kīdṛśaṃ vo manas tadā",
    "GE07mbh_07_u:009.018d-0069_01": "yadāyāt katham āsīd vas tadā pārthaṃ samīkṣya ha",
    "GE07mbh_07_u:009.019a": "kaccid gāṇḍīvaśabdena na praṇaśyata vai balam",
    "GE07mbh_07_u:009.019c": "yad vaḥ sa bhairavaṃ kurvann arjuno bhṛśam abhyagāt",
    "GE07mbh_07_u:009.020a": "kaccin nāpānudad droṇād iṣubhir vo dhanaṃjayaḥ",
    "GE07mbh_07_u:009.020b-0070_01": "vāyur meghān ivādityād reṇūn iva mahābalaḥ",
    "GE07mbh_07_u:009.020c": "vāto meghān ivāvidhyan pravāñ śaravanānilaḥ",
    "GE07mbh_07_u:009.020d-0071_01": "ko hi śakto raṇe jetuṃ mānavaḥ pārtham īkṣitum",
    "GE07mbh_07_u:009.020e": "ko hi gāṇḍīvadhanvānaṃ naraḥ soḍhuṃ raṇe 'rhati",
    "GE07mbh_07_u:009.020f-0072_01": "yam upaśrutya senāgre janaḥ sarvo vidīryate",
    "GE07mbh_07_u:009.021a": "yat senāḥ samakampanta yad vīrān aspṛśad bhayam",
    "GE07mbh_07_u:009.021c": "ke tatra nājahur droṇaṃ ke kṣudrāḥ prādravan bhayāt",
    "GE07mbh_07_u:009.022a": "ke vā tatra tanūs tyaktvā pratīpaṃ mṛtyum āvrajan",
    "GE07mbh_07_u:009.022c": "amānuṣāṇāṃ jetāraṃ yuddheṣv api dhanaṃjayam",
    "GE07mbh_07_u:009.023a": "na ca vegaṃ sitāśvasya viśakṣyantīha māmakāḥ",
    "GE07mbh_07_u:009.023c": "gāṇḍīvasya ca nirghoṣaṃ prāvṛḍjaladanisvanam",
    "GE07mbh_07_u:009.024a": "viṣvakseno yasya yantā yoddhā caiva dhanaṃjayaḥ",
    "GE07mbh_07_u:009.024c": "aśakyaḥ sa ratho jetuṃ manye devāsurair api",
    "GE07mbh_07_u:009.025a": "sukumāro yuvā śūro darśanīyaś ca pāṇḍavaḥ",
    "GE07mbh_07_u:009.025c": "medhāvī nipuṇo dhīmān yudhi satyaparākramaḥ",
    "GE07mbh_07_u:009.026a": "ārāvaṃ vipulaṃ kurvan vyathayan sarvakauravān",
    "GE07mbh_07_u:009.026c": "yadāyān nakulo dhīmān ke śūrāḥ paryavārayan",
    "GE07mbh_07_u:009.026d-0073_01": "taṃ rathānāṃ varaṃ vīraṃ sadā yuddheṣu durmadam",
    "GE07mbh_07_u:009.026d-0073_02": "nakulaṃ pāṇḍavaśreṣṭhaṃ ke vīrāḥ paryavārayan",
    "GE07mbh_07_u:009.027a": "āśīviṣa iva kruddhaḥ sahadevo yadābhyayāt",
    "GE07mbh_07_u:009.027b-0074_01": "sahadevaṃ samāyāntaṃ parasenāvidāraṇam",
    "GE07mbh_07_u:009.027c": "śatrūṇāṃ kadanaṃ kurvañ jetāsau durjayo yudhi",
    "GE07mbh_07_u:009.027d-0075_01": "amoghabāṇaḥ siddheṣuḥ śatrubhir yudhi durjayaḥ",
    "GE07mbh_07_u:009.028a": "āryavratam amogheṣuṃ hrīmantam aparājitam",
    "GE07mbh_07_u:009.028b-0076_01": "ārāvaṃ tumulaṃ kurvan vyathayan bhairavaṃ raṇe",
    "GE07mbh_07_u:009.028c": "droṇāyābhimukhaṃ yāntaṃ ke śūrāḥ paryavārayan",
    "GE07mbh_07_u:009.029a": "yaḥ sa sauvīrarājasya pramathya mahatīṃ camūm",
    "GE07mbh_07_u:009.029c": "ādatta mahiṣīṃ bhojyāṃ kāmyāṃ sarvāṅgaśobhanām",
    "GE07mbh_07_u:009.030a": "satyaṃ dhṛtiś ca śauryaṃ ca brahmacaryaṃ ca kevalam",
    "GE07mbh_07_u:009.030c": "sarvāṇi yuyudhāne 'smin nityāni puruṣarṣabhe",
    "GE07mbh_07_u:009.031a": "balinaṃ satyakarmāṇam adīnam aparājitam",
    "GE07mbh_07_u:009.031c": "vāsudevasamaṃ yuddhe vāsudevād anantaram",
    "GE07mbh_07_u:009.032a": "yuktaṃ dhanaṃjayapreṣye śūram ācāryakarmaṇi",
    "GE07mbh_07_u:009.032b-0077_01": "dhanaṃjayopadeśena śreṣṭham iṣvastrakarmaṇi",
    "GE07mbh_07_u:009.032c": "pārthena samam astreṣu kas taṃ droṇād avārayat",
    "GE07mbh_07_u:009.033a": "vṛṣṇīnāṃ pravaraṃ vīraṃ śūraṃ sarvadhanuṣmatām",
    "GE07mbh_07_u:009.033c": "rāmeṇa samam astreṣu yaśasā vikrameṇa ca",
    "GE07mbh_07_u:009.034a": "satyaṃ dhṛtir damaḥ śauryaṃ brahmacaryam anuttamam",
    "GE07mbh_07_u:009.034c": "sātvate tāni sarvāṇi trailokyam iva keśave",
    "GE07mbh_07_u:009.034d-0078_01": "yasmin nityāni santi sma vīre satyaparākrame",
    "GE07mbh_07_u:009.035a": "tam evaṃguṇasaṃpannaṃ durvāram api daivataiḥ",
    "GE07mbh_07_u:009.035c": "samāsādya maheṣvāsaṃ ke vīrāḥ paryavārayan",
    "GE07mbh_07_u:009.036a": "pāñcāleṣūttamaṃ śūram uttamābhijanapriyam",
    "GE07mbh_07_u:009.036c": "nityam uttamakarmāṇam uttamaujasam āhave",
    "GE07mbh_07_u:009.037a": "yuktaṃ dhanaṃjayahite mamānarthāya cottamam yamavaiśravaṇādityamahendravaruṇopamam",
    "GE07mbh_07_u:009.038a": "mahārathasamākhyātaṃ droṇāyodyantam āhave",
    "GE07mbh_07_u:009.038c": "tyajantaṃ tumule prāṇān ke śūrāḥ paryavārayan",
    "GE07mbh_07_u:009.039a": "eko 'pasṛtya cedibhyaḥ pāṇḍavān yaḥ samāśritaḥ",
    "GE07mbh_07_u:009.039c": "dhṛṣṭaketuṃ tam āyāntaṃ droṇāt kaḥ samavārayat",
    "GE07mbh_07_u:009.040a": "yo 'vadhīt ketumāñ śūro rājaputraṃ sudarśanam",
    "GE07mbh_07_u:009.040c": "aparāntagiridvāre kas taṃ droṇād avārayat",
    "GE07mbh_07_u:009.041a": "strīpūrvo yo naravyāghro yaḥ sa veda guṇāguṇān",
    "GE07mbh_07_u:009.041c": "śikhaṇḍinaṃ yājñasenim amlānamanasaṃ yudhi",
    "GE07mbh_07_u:009.042a": "devavratasya samare hetuṃ mṛtyor mahātmanaḥ",
    "GE07mbh_07_u:009.042c": "droṇāyābhimukhaṃ yāntaṃ ke vīrāḥ paryavārayan",
    "GE07mbh_07_u:009.043a": "yasminn abhyadhikā vīre guṇāḥ sarve dhanaṃjayāt",
    "GE07mbh_07_u:009.043c": "yasminn astrāṇi satyaṃ ca brahmacaryaṃ ca nityadā",
    "GE07mbh_07_u:009.044a": "vāsudevasamaṃ vīrye dhanaṃjayasamaṃ bale",
    "GE07mbh_07_u:009.044c": "tejasādityasadṛśaṃ bṛhaspatisamaṃ matau",
    "GE07mbh_07_u:009.045a": "abhimanyuṃ mahātmānaṃ vyāttānanam ivāntakam",
    "GE07mbh_07_u:009.045c": "droṇāyābhimukhaṃ yāntaṃ ke vīrāḥ paryavārayan",
    "GE07mbh_07_u:009.046a": "taruṇas tv aruṇaprakhyaḥ saubhadraḥ paravīrahā",
    "GE07mbh_07_u:009.046c": "yadābhyādravata droṇaṃ tadāsīd vo manaḥ katham",
    "GE07mbh_07_u:009.047a": "draupadeyā naravyāghrāḥ samudram iva sindhavaḥ",
    "GE07mbh_07_u:009.047c": "yad droṇam ādravan saṃkhye ke vīrās tān avārayan",
    "GE07mbh_07_u:009.048a": "ye te dvādaśa varṣāṇi krīḍām utsṛjya bālakāḥ",
    "GE07mbh_07_u:009.048c": "astrārtham avasan bhīṣme bibhrato vratam uttamam",
    "GE07mbh_07_u:009.049a": "kṣatraṃjayaḥ kṣatradevaḥ kṣatradharmā ca māninaḥ",
    "GE07mbh_07_u:009.049c": "dhṛṣṭadyumnātmajā vīrāḥ ke tān droṇād avārayan",
    "GE07mbh_07_u:009.050a": "śatād viśiṣṭaṃ yaṃ yuddhe samapaśyanta vṛṣṇayaḥ",
    "GE07mbh_07_u:009.050c": "cekitānaṃ maheṣvāsaṃ kas taṃ droṇād avārayat",
    "GE07mbh_07_u:009.051a": "vārdhakṣemiḥ kaliṅgānāṃ yaḥ kanyām āharad yudhi",
    "GE07mbh_07_u:009.051c": "anādhṛṣṭir adīnātmā kas taṃ droṇād avārayat",
    "GE07mbh_07_u:009.052a": "bhrātaraḥ pañca kaikeyā dhārmikāḥ satyavikramāḥ",
    "GE07mbh_07_u:009.052c": "indragopakavarṇāś ca raktavarmāyudhadhvajāḥ",
    "GE07mbh_07_u:009.053a": "mātṛṣvasuḥ sutā vīrāḥ pāṇḍavānāṃ jayārthinaḥ",
    "GE07mbh_07_u:009.053c": "tān droṇaṃ hantum āyātān ke vīrāḥ paryavārayan",
    "GE07mbh_07_u:009.054a": "yaṃ yodhayanto rājāno nājayan vāraṇāvate",
    "GE07mbh_07_u:009.054c": "ṣaṇ māsān abhisaṃrabdhā jighāṃsanto yudhāṃ patim",
    "GE07mbh_07_u:009.055a": "dhanuṣmatāṃ varaṃ śūraṃ satyasaṃdhaṃ mahābalam",
    "GE07mbh_07_u:009.055c": "droṇāt kas taṃ naravyāghraṃ yuyutsuṃ pratyavārayat",
    "GE07mbh_07_u:009.056a": "yaḥ putraṃ kāśirājasya vārāṇasyāṃ mahāratham",
    "GE07mbh_07_u:009.056c": "samare strīṣu gṛdhyantaṃ bhallenāpaharad rathāt",
    "GE07mbh_07_u:009.057a": "dhṛṣṭadyumnaṃ maheṣvāsaṃ pārthānāṃ mantradhāriṇam",
    "GE07mbh_07_u:009.057c": "yuktaṃ duryodhanānarthe sṛṣṭaṃ droṇavadhāya ca",
    "GE07mbh_07_u:009.058a": "nirdahantaṃ raṇe yodhān dārayantaṃ ca sarvaśaḥ",
    "GE07mbh_07_u:009.058c": "droṇāyābhimukhaṃ yāntaṃ ke vīrāḥ paryavārayan",
    "GE07mbh_07_u:009.059a": "utsaṅga iva saṃvṛddhaṃ",
    "GE07mbh_07_u:009.059c": "śaikhaṇḍinaṃ kṣatradevaṃ ke taṃ droṇād avārayan",
    "GE07mbh_07_u:009.060a": "ya imāṃ pṛthivīṃ kṛtsnāṃ carmavat samaveṣṭayat",
    "GE07mbh_07_u:009.060c": "mahatā rathavaṃśena mukhyārighno mahārathaḥ",
    "GE07mbh_07_u:009.061a": "daśāśvamedhān ājahre svannapānāptadakṣiṇān",
    "GE07mbh_07_u:009.061c": "nirargalān sarvamedhān putravat pālayan prajāḥ",
    "GE07mbh_07_u:009.062a": "pibantyo dakṣiṇāṃ yasya gaṅgāsrotaḥ samāpiban",
    "GE07mbh_07_u:009.062b-0079_01": "gaṅgāsrotasi yāvatyaḥ sikatā apy aśeṣataḥ",
    "GE07mbh_07_u:009.062b-0080_01": "visṛṣṭā dakṣiṇā yasya gaṅgājalam avārayat",
    "GE07mbh_07_u:009.062c": "tāvatīr gā dadau vīra uśīnarasuto 'dhvare",
    "GE07mbh_07_u:009.063a": "na pūrve nāpare cakrur idaṃ ke cana mānavāḥ",
    "GE07mbh_07_u:009.063c": "iti saṃcukruśur devāḥ kṛte karmaṇi duṣkare",
    "GE07mbh_07_u:009.064a": "paśyāmas triṣu lokeṣu na taṃ saṃsthāsnucāriṣu",
    "GE07mbh_07_u:009.064c": "jātaṃ vāpi janiṣyaṃ vā dvitīyaṃ vāpi saṃprati",
    "GE07mbh_07_u:009.065a": "anyam auśīnarāc chaibyād dhuro voḍhāram ity uta",
    "GE07mbh_07_u:009.065c": "gatiṃ yasya na yāsyanti mānuṣā lokavāsinaḥ",
    "GE07mbh_07_u:009.066a": "tasya naptāram āyāntaṃ śaibyaṃ kaḥ samavārayat",
    "GE07mbh_07_u:009.066c": "droṇāyābhimukhaṃ yāntaṃ vyāttānanam ivāntakam",
    "GE07mbh_07_u:009.067a": "virāṭasya rathānīkaṃ matsyasyāmitraghātinaḥ",
    "GE07mbh_07_u:009.067c": "prepsantaṃ samare droṇaṃ ke vīrāḥ paryavārayan",
    "GE07mbh_07_u:009.068a": "sadyo vṛkodarāj jāto mahābalaparākramaḥ",
    "GE07mbh_07_u:009.068c": "māyāvī rākṣaso ghoro yasmān mama mahad bhayam",
    "GE07mbh_07_u:009.069a": "pārthānāṃ jayakāmaṃ taṃ putrāṇāṃ mama kaṇṭakam",
    "GE07mbh_07_u:009.069c": "ghaṭotkacaṃ mahābāhuṃ kas taṃ droṇād avārayat",
    "GE07mbh_07_u:009.069d-003_0001": "pitur yam āhuḥ pitaraṃ vāsudevaṃ dvijātayaḥ",
    "GE07mbh_07_u:009.069d-003_0002": "sa eṣa niyataḥ kṛṣṇa āpadarthaṃ dhanaṃjaye",
    "GE07mbh_07_u:009.069d-003_0003": "saṃnahyate yadānarthe dhārtarāṣṭrasya saṃjaya",
    "GE07mbh_07_u:009.069d-003_0004": "sthātāraṃ nādhigacchāmi pratyamitraṃ mahaujasam",
    "GE07mbh_07_u:009.069d-003_0005": "saṃkarṣaṇagadau cobhau pradyumno 'tha viḍūrakaḥ",
    "GE07mbh_07_u:009.069d-003_0006": "āśāvahaś ca sāmbaś ca vṛṣṇivīrāḥ prahāriṇaḥ",
    "GE07mbh_07_u:009.069d-003_0007": "ete vai vihitās tatra pāṇḍavārthe jigīṣavaḥ",
    "GE07mbh_07_u:009.069d-003_0008": "keśavo yatra tatraite yatraite tatra keśavaḥ",
    "GE07mbh_07_u:009.069d-003_0009": "arjunaḥ keśavasyātmā kṛṣṇaś cātmā kirīṭinaḥ",
    "GE07mbh_07_u:009.069d-003_0010": "arjune tu jayo nityaṃ kṛṣṇe kīrtiś ca śāśvatī",
    "GE07mbh_07_u:009.069d-003_0011": "prādhānyād api bhūyāṃso ameyāḥ keśave guṇāḥ",
    "GE07mbh_07_u:009.069d-003_0012": "mohāt tu vaśinaṃ kṛṣṇaṃ na sarvo vetti mādhavam",
    "GE07mbh_07_u:009.069d-003_0013": "mohito devapāśena mṛtyupāśapuraskṛtaḥ",
    "GE07mbh_07_u:009.069d-003_0014": "na veda kṛṣṇaṃ dāśārham arjunaṃ jayatāṃ varam",
    "GE07mbh_07_u:009.069d-003_0015": "ādidevau mahātmānau naranārāyaṇāv ubhau",
    "GE07mbh_07_u:009.069d-003_0016": "manasāpi hi durdharṣau senām etāṃ tarasvinau",
    "GE07mbh_07_u:009.069d-003_0017": "nāśayetām ihecchantau mānuṣatvāt tu necchataḥ",
    "GE07mbh_07_u:009.069d-003_0018": "yugasyeva viparyāso bhūtānām iva mohanam",
    "GE07mbh_07_u:009.069d-003_0019": "iti māṃ pratibhāty etad bhīṣmadroṇanipātanam",
    "GE07mbh_07_u:009.069d-003_0020": "lokasya sthavirau vīrau mantrajñau mantradhāriṇau",
    "GE07mbh_07_u:009.069d-003_0021": "bhīṣmadroṇau hatau yuddhe manuṣyān mohayiṣyataḥ",
    "GE07mbh_07_u:009.069d-003_0022": "yāṃ tāṃ śriyam asūyāmi purā dṛṣṭvā yudhiṣṭhire",
    "GE07mbh_07_u:009.069d-003_0023": "adya tām anujānāmi bhīṣmadroṇau yadā hatau",
    "GE07mbh_07_u:009.069d-003_0024": "atha vā matkṛte prāptaḥ kurūṇām eṣa saṃkṣayaḥ",
    "GE07mbh_07_u:009.069d-003_0025": "pakvānāṃ hi vadhe sūta vajrāyante tṛṇāny api",
    "GE07mbh_07_u:009.070a": "ete cānye ca bahavo yeṣām arthāya saṃjaya",
    "GE07mbh_07_u:009.070c": "tyaktāraḥ saṃyuge prāṇān kiṃ teṣām ajitaṃ yudhi",
    "GE07mbh_07_u:009.071a": "yeṣāṃ ca puruṣavyāghraḥ śārṅgadhanvā vyapāśrayaḥ",
    "GE07mbh_07_u:009.071c": "hitārthī cāpi pārthānāṃ kathaṃ teṣāṃ parājayaḥ",
    "GE07mbh_07_u:009.072a": "lokānāṃ gurur atyantaṃ lokanāthaḥ sanātanaḥ",
    "GE07mbh_07_u:009.072c": "nārāyaṇo raṇe nātho divyo divyātmavān prabhuḥ",
    "GE07mbh_07_u:009.073a": "yasya divyāni karmāṇi pravadanti manīṣiṇaḥ",
    "GE07mbh_07_u:009.073c": "tāny ahaṃ kīrtayiṣyāmi bhaktyā sthairyārtham ātmanaḥ",
    "GE07mbh_07_u:010.001": "dhṛtarāṣṭra uvāca",
    "GE07mbh_07_u:010.001a": "śṛṇu divyāni karmāṇi vāsudevasya saṃjaya",
    "GE07mbh_07_u:010.001c": "kṛtavān yāni govindo yathā nānyaḥ pumān kva cit",
    "GE07mbh_07_u:010.002a": "saṃvardhatā gopakule bālenaiva mahātmanā",
    "GE07mbh_07_u:010.002b-0081_01": "śakaṭaṃ pūtanāṃ hatvā bhagnau ca yamalārjunau",
    "GE07mbh_07_u:010.002c": "vikhyāpitaṃ balaṃ bāhvos triṣu lokeṣu saṃjaya",
    "GE07mbh_07_u:010.003a": "uccaiḥśravas tulyabalaṃ vāyuvegasamaṃ jave",
    "GE07mbh_07_u:010.003c": "jaghāna hayarājaṃ yo yamunāvanavāsinam",
    "GE07mbh_07_u:010.004a": "dānavaṃ ghorakarmāṇaṃ gavāṃ mṛtyum ivotthitam",
    "GE07mbh_07_u:010.004c": "vṛṣarūpadharaṃ bālye bhujābhyāṃ nijaghāna ha",
    "GE07mbh_07_u:010.005a": "pralambaṃ narakaṃ jambhaṃ pīṭhaṃ cāpi mahāsuram",
    "GE07mbh_07_u:010.005c": "muruṃ cācalasaṃkāśam avadhīt puṣkarekṣaṇaḥ",
    "GE07mbh_07_u:010.005d-0082_01": "pūtanāṃ śakuniṃ hatvā keśinaṃ caiva vājinam",
    "GE07mbh_07_u:010.005d-0082_02": "ṛṣabhaṃ dhenukaṃ caiva ariṣṭaṃ ca mahābalam",
    "GE07mbh_07_u:010.005d-0082_03": "vṛkaṃ hatvā mahābāhuṃ dhṛtvā govardhanaṃ girim",
    "GE07mbh_07_u:010.005d-0082_04": "cāṇūraṃ muṣṭikaṃ caiva raṅgamadhye nihatya ca",
    "GE07mbh_07_u:010.006a": "tathā kaṃso mahātejā jarāsaṃdhena pālitaḥ",
    "GE07mbh_07_u:010.006c": "vikrameṇaiva kṛṣṇena sagaṇaḥ śātito raṇe",
    "GE07mbh_07_u:010.007a": "sunāmā nāma vikrāntaḥ samagrākṣauhiṇīpatiḥ",
    "GE07mbh_07_u:010.007c": "bhojarājasya madhyastho bhrātā kaṃsasya vīryavān",
    "GE07mbh_07_u:010.008a": "baladevadvitīyena kṛṣṇenāmitraghātinā",
    "GE07mbh_07_u:010.008c": "tarasvī samare dagdhaḥ sasainyaḥ śūrasenarāṭ",
    "GE07mbh_07_u:010.009a": "durvāsā nāma viprarṣis tathā paramakopanaḥ",
    "GE07mbh_07_u:010.009c": "ārādhitaḥ sadāreṇa sa cāsmai pradadau varān",
    "GE07mbh_07_u:010.010a": "tathā gāndhārarājasya sutāṃ vīraḥ svayaṃvare",
    "GE07mbh_07_u:010.010c": "nirjitya pṛthivīpālān avahat puṣkarekṣaṇaḥ",
    "GE07mbh_07_u:010.011a": "amṛṣyamāṇā rājāno yasya jātyā hayā iva",
    "GE07mbh_07_u:010.011c": "rathe vaivāhike yuktāḥ pratodena kṛtavraṇāḥ",
    "GE07mbh_07_u:010.012a": "jarāsaṃdhaṃ mahābāhum upāyena janārdanaḥ",
    "GE07mbh_07_u:010.012c": "pareṇa ghātayām āsa pṛthag akṣauhiṇīpatim",
    "GE07mbh_07_u:010.013a": "cedirājaṃ ca vikrāntaṃ rājasenāpatiṃ balī",
    "GE07mbh_07_u:010.013c": "arghe vivadamānaṃ ca jaghāna paśuvat tadā",
    "GE07mbh_07_u:010.014a": "saubhaṃ daityapuraṃ svasthaṃ śālvaguptaṃ durāsadam",
    "GE07mbh_07_u:010.014c": "samudrakukṣau vikramya pātayām āsa mādhavaḥ",
    "GE07mbh_07_u:010.015a": "aṅgān vaṅgān kaliṅgāṃś ca māgadhān kāśikosalān",
    "GE07mbh_07_u:010.015c": "vatsagargakarūṣāṃś ca puṇḍrāṃś cāpy ajayad raṇe",
    "GE07mbh_07_u:010.016a": "āvantyān dākṣiṇātyāṃś ca pārvatīyān daśerakān",
    "GE07mbh_07_u:010.016c": "kāśmīrakān aurasakān piśācāṃś ca samandarān",
    "GE07mbh_07_u:010.017a": "kāmbojān vāṭadhānāṃś ca colān pāṇḍyāṃś ca saṃjaya",
    "GE07mbh_07_u:010.017c": "trigartān mālavāṃś caiva daradāṃś ca sudurjayān",
    "GE07mbh_07_u:010.018a": "nānādigbhyaś ca saṃprāptān vrātān aśvaśakān prati",
    "GE07mbh_07_u:010.018c": "jitavān puṇḍarīkākṣo yavanāṃś ca sahānugān",
    "GE07mbh_07_u:010.019a": "praviśya makarāvāsaṃ yādobhir abhisaṃvṛtam",
    "GE07mbh_07_u:010.019c": "jigāya varuṇaṃ yuddhe salilāntargataṃ purā",
    "GE07mbh_07_u:010.020a": "yudhi pañcajanaṃ hatvā",
    "GE07mbh_07_u:010.020c": "pāñcajanyaṃ hṛṣīkeśo divyaṃ śaṅkham avāptavān",
    "GE07mbh_07_u:010.021a": "khāṇḍave pārthasahitas toṣayitvā hutāśanam",
    "GE07mbh_07_u:010.021c": "āgneyam astraṃ durdharṣaṃ cakraṃ lebhe mahābalaḥ",
    "GE07mbh_07_u:010.022a": "vainateyaṃ samāruhya trāsayitvāmarāvatīm",
    "GE07mbh_07_u:010.022c": "mahendrabhavanād vīraḥ pārijātam upānayat",
    "GE07mbh_07_u:010.023a": "tac ca marṣitavāñ śakro jānaṃs tasya parākramam",
    "GE07mbh_07_u:010.023b-0083_01": "govardhanasyoddharaṇe jñātvā vai samasajjata",
    "GE07mbh_07_u:010.023c": "rājñāṃ cāpy ajitaṃ kaṃ cit kṛṣṇeneha na śuśruma",
    "GE07mbh_07_u:010.024a": "yac ca tan mahad āścaryaṃ sabhāyāṃ mama saṃjaya",
    "GE07mbh_07_u:010.024c": "kṛtavān puṇḍarīkākṣaḥ kas tadanya ihārhati",
    "GE07mbh_07_u:010.025a": "yac ca bhaktyā prapanno 'ham adrākṣaṃ kṛṣṇam īśvaram",
    "GE07mbh_07_u:010.025c": "tan me suviditaṃ sarvaṃ pratyakṣam iva cāgamat",
    "GE07mbh_07_u:010.026a": "nānto vikramayuktasya buddhyā yuktasya vā punaḥ",
    "GE07mbh_07_u:010.026c": "karmaṇaḥ śakyate gantuṃ hṛṣīkeśasya saṃjaya",
    "GE07mbh_07_u:010.027a": "tathā gadaś ca sāmbaś ca pradyumno 'tha vidūrathaḥ",
    "GE07mbh_07_u:010.027c": "āgāvaho 'niruddhaś ca cārudeṣṇaś ca sāraṇaḥ",
    "GE07mbh_07_u:010.028a": "ulmuko niśaṭhaś caiva jhallī babhruś ca vīryavān",
    "GE07mbh_07_u:010.028c": "pṛthuś ca vipṛthuś caiva samīko 'thārimejayaḥ",
    "GE07mbh_07_u:010.029a": "ete vai balavantaś ca vṛṣṇivīrāḥ prahāriṇaḥ",
    "GE07mbh_07_u:010.029c": "kathaṃ cit pāṇḍavānīkaṃ śrayeyuḥ samare sthitāḥ",
    "GE07mbh_07_u:010.030a": "āhūtā vṛṣṇivīreṇa keśavena mahātmanā",
    "GE07mbh_07_u:010.030c": "tataḥ saṃśayitaṃ sarvaṃ bhaved iti matir mama",
    "GE07mbh_07_u:010.031a": "nāgāyutabalo vīraḥ kailāsaśikharopamaḥ",
    "GE07mbh_07_u:010.031c": "vanamālī halī rāmas tatra yatra janārdanaḥ",
    "GE07mbh_07_u:010.031d-0084_01": "eka eva dvidhā bhūto dṛśyate mānuṣair bhuvi",
    "GE07mbh_07_u:010.032a": "yam āhuḥ sarvapitaraṃ vāsudevaṃ dvijātayaḥ",
    "GE07mbh_07_u:010.032b-0085_01": "pitṝṇām api yaḥ pūrvo vedeṣu paripaṭhyate",
    "GE07mbh_07_u:010.032c": "api vā hy eṣa pāṇḍūnāṃ yotsyate 'rthāya saṃjaya",
    "GE07mbh_07_u:010.033a": "sa yadā tāta saṃnahyet pāṇḍavārthāya keśavaḥ",
    "GE07mbh_07_u:010.033c": "na tadā pratyanīkeṣu bhavitā tasya kaś cana",
    "GE07mbh_07_u:010.034a": "yadi sma kuravaḥ sarve jayeyuḥ sarvapāṇḍavān",
    "GE07mbh_07_u:010.034c": "vārṣṇeyo 'rthāya teṣāṃ vai gṛhṇīyāc chastram uttamam",
    "GE07mbh_07_u:010.035a": "tataḥ sarvān naravyāghro hatvā narapatīn raṇe",
    "GE07mbh_07_u:010.035c": "kauravāṃś ca mahābāhuḥ kuntyai dadyāt sa medinīm",
    "GE07mbh_07_u:010.036a": "yasya yantā hṛṣīkeśo yoddhā yasya dhanaṃjayaḥ",
    "GE07mbh_07_u:010.036c": "rathasya tasya kaḥ saṃkhye pratyanīko bhaved rathaḥ",
    "GE07mbh_07_u:010.037a": "na kena cid upāyena kurūṇāṃ dṛśyate jayaḥ",
    "GE07mbh_07_u:010.037c": "tasmān me sarvam ācakṣva yathā yuddham avartata",
    "GE07mbh_07_u:010.038a": "arjunaḥ keśavasyātmā kṛṣṇo 'py ātmā kirīṭinaḥ",
    "GE07mbh_07_u:010.038c": "arjune vijayo nityaṃ kṛṣṇe kīrtiś ca śāśvatī",
    "GE07mbh_07_u:010.038d-0086_01": "sarveṣv api ca lokeṣu bībhatsur aparājitaḥ",
    "GE07mbh_07_u:010.039a": "prādhānyena hi bhūyiṣṭham ameyāḥ keśave guṇāḥ",
    "GE07mbh_07_u:010.039c": "mohād duryodhanaḥ kṛṣṇaṃ yan na vettīha mādhavam",
    "GE07mbh_07_u:010.040a": "mohito daivayogena mṛtyupāśapuraskṛtaḥ",
    "GE07mbh_07_u:010.040c": "na veda kṛṣṇaṃ dāśārham arjunaṃ caiva pāṇḍavam",
    "GE07mbh_07_u:010.041a": "pūrvadevau mahātmānau naranārāyaṇāv ubhau",
    "GE07mbh_07_u:010.041c": "ekātmānau dvidhābhūtau dṛśyete mānavair bhuvi",
    "GE07mbh_07_u:010.042a": "manasāpi hi durdharṣau senām etāṃ yaśasvinau",
    "GE07mbh_07_u:010.042c": "nāśayetām ihecchantau mānuṣatvāt tu necchataḥ",
    "GE07mbh_07_u:010.043a": "yugasyeva viparyāso lokānām iva mohanam",
    "GE07mbh_07_u:010.043c": "bhīṣmasya ca vadhas tāta droṇasya ca mahātmanaḥ",
    "GE07mbh_07_u:010.044a": "na hy eva brahmacaryeṇa na vedādhyayanena ca",
    "GE07mbh_07_u:010.044c": "na kriyābhir na śastreṇa mṛtyoḥ kaś cid vimucyate",
    "GE07mbh_07_u:010.045a": "lokasaṃbhāvitau vīrau kṛtāstrau yuddhadurmadau",
    "GE07mbh_07_u:010.045c": "bhīṣmadroṇau hatau śrutvā kiṃ nu jīvāmi saṃjaya",
    "GE07mbh_07_u:010.046a": "yāṃ tāṃ śriyam asūyāmaḥ purā yātāṃ yudhiṣṭhire",
    "GE07mbh_07_u:010.046c": "adya tām anujānīmo bhīṣmadroṇavadhena ca",
    "GE07mbh_07_u:010.047a": "tathā ca matkṛte prāptaḥ kurūṇām eṣa saṃkṣayaḥ",
    "GE07mbh_07_u:010.047c": "pakvānāṃ hi vadhe sūta vajrāyante tṛṇāny api",
    "GE07mbh_07_u:010.048a": "ananyam idam aiśvaryaṃ loke prāpto yudhiṣṭhiraḥ",
    "GE07mbh_07_u:010.048c": "yasya kopān maheṣvāsau bhīṣmadroṇau nipātitau",
    "GE07mbh_07_u:010.049a": "prāptaḥ prakṛtito dharmo nādharmo mānavān prati",
    "GE07mbh_07_u:010.049c": "krūraḥ sarvavināśāya kālaḥ samativartate",
    "GE07mbh_07_u:010.050a": "anyathā cintitā hy arthā narais tāta manasvibhiḥ",
    "GE07mbh_07_u:010.050c": "anyathaiva hi gacchanti daivād iti matir mama",
    "GE07mbh_07_u:010.051a": "tasmād aparihārye 'rthe saṃprāpte kṛcchra uttame",
    "GE07mbh_07_u:010.051c": "apāraṇīye duścintye yathābhūtaṃ pracakṣva me saṃjaya uvāca",
    "GE07mbh_07_u:011.001-0087_01": "śuśrūṣasva sthiro bhūtvā śaṃsato mama bhārata",
    "GE07mbh_07_u:011.001a": "hanta te varṇayiṣyāmi sarvaṃ pratyakṣadarśivān",
    "GE07mbh_07_u:011.001c": "yathā sa nyapatad droṇaḥ sāditaḥ pāṇḍusṛñjayaiḥ",
    "GE07mbh_07_u:011.002a": "senāpatitvaṃ saṃprāpya bhāradvājo mahārathaḥ",
    "GE07mbh_07_u:011.002c": "madhye sarvasya sainyasya putraṃ te vākyam abravīt",
    "GE07mbh_07_u:011.003a": "yat kauravāṇām ṛṣabhād āpageyād anantaram",
    "GE07mbh_07_u:011.003c": "senāpatyena māṃ rājann adya satkṛtavān asi",
    "GE07mbh_07_u:011.003d-0088_01": "anurūpaṃ phalaṃ tasya karmaṇo labhyatāṃ tvayā",
    "GE07mbh_07_u:011.004a": "sadṛśaṃ karmaṇas tasya phalaṃ prāpnuhi pārthiva",
    "GE07mbh_07_u:011.004c": "karomi kāmaṃ kaṃ te 'dya pravṛṇīṣva yam icchasi",
    "GE07mbh_07_u:011.005a": "tato duryodhanaś cintya karṇaduḥśāsanādibhiḥ",
    "GE07mbh_07_u:011.005c": "tam athovāca durdharṣam ācāryaṃ jayatāṃ varam",
    "GE07mbh_07_u:011.006a": "dadāsi ced varaṃ mahyaṃ jīvagrāhaṃ yudhiṣṭhiram",
    "GE07mbh_07_u:011.006c": "gṛhītvā rathināṃ śreṣṭhaṃ matsamīpam ihānaya",
    "GE07mbh_07_u:011.006d-0089_01": "iccheyaṃ vai mahātmānaṃ dharmātmānaṃ yudhiṣṭhiram",
    "GE07mbh_07_u:011.006d-0089_02": "bhrātṝṇāṃ paśyatām eva jīvagrāheṇa me dvija",
    "GE07mbh_07_u:011.006d-0089_03": "prīṇāmy anena kāryeṇa sasuhṛjjanabāndhavaḥ",
    "GE07mbh_07_u:011.007a": "tataḥ kurūṇām ācāryaḥ śrutvā putrasya te vacaḥ",
    "GE07mbh_07_u:011.007c": "senāṃ praharṣayan sarvām idaṃ vacanam abravīt",
    "GE07mbh_07_u:011.008a": "dhanyaḥ kuntīsuto rājā yasya grahaṇam icchasi",
    "GE07mbh_07_u:011.008c": "na vadhārthaṃ sudurdharṣa varam adya prayācasi",
    "GE07mbh_07_u:011.009a": "kimarthaṃ ca naravyāghra na vadhaṃ tasya kāṅkṣasi",
    "GE07mbh_07_u:011.009c": "nāśaṃsasi kriyām etāṃ matto duryodhana dhruvam",
    "GE07mbh_07_u:011.010a": "āho svid dharmaputrasya dveṣṭā tasya na vidyate",
    "GE07mbh_07_u:011.010c": "yad icchasi tvaṃ jīvantaṃ kulaṃ rakṣasi cātmani",
    "GE07mbh_07_u:011.011a": "atha vā bharataśreṣṭha nirjitya yudhi pāṇḍavān",
    "GE07mbh_07_u:011.011c": "rājyāṃśaṃ pratidattvā ca saubhrātraṃ kartum icchasi",
    "GE07mbh_07_u:011.012a": "dhanyaḥ kuntīsuto rājā sujātā cāsya dhīmataḥ",
    "GE07mbh_07_u:011.012c": "ajātaśatrutā satyā tasya yat snihyate bhavān",
    "GE07mbh_07_u:011.013a": "droṇena tv evam uktasya tava putrasya bhārata",
    "GE07mbh_07_u:011.013c": "sahasā niḥsṛto bhāvo yo 'sya nityaṃ pravartate",
    "GE07mbh_07_u:011.014a": "nākāro gūhituṃ śakyo bṛhaspatisamair api",
    "GE07mbh_07_u:011.014c": "tasmāt tava suto rājan prahṛṣṭo vākyam abravīt",
    "GE07mbh_07_u:011.015a": "vadhe kuntīsutasyājau nācārya vijayo mama",
    "GE07mbh_07_u:011.015c": "hate yudhiṣṭhire pārtho hanyāt sarvān hi no dhruvam",
    "GE07mbh_07_u:011.016a": "na ca śakyo raṇe sarvair nihantum amarair api",
    "GE07mbh_07_u:011.016b-0090_01": "yadi sarve haniṣyante pāṇḍavāḥ sasutā mṛdhe",
    "GE07mbh_07_u:011.016b-0090_02": "tataḥ kṛtsnaṃ vaśe kṛtvā niḥśeṣaṃ nṛpamaṇḍalam",
    "GE07mbh_07_u:011.016b-0090_03": "sasāgaravanāṃ sphītāṃ vijitya vasudhām imām",
    "GE07mbh_07_u:011.016b-0090_04": "viṣṇur dāsyati kṛṣṇāyai kuntyai vā puruṣottamaḥ",
    "GE07mbh_07_u:011.016c": "ya eva caiṣāṃ śeṣaḥ syāt sa evāsmān na śeṣayet",
    "GE07mbh_07_u:011.017a": "satyapratijñe tv ānīte punardyūtena nirjite",
    "GE07mbh_07_u:011.017b-0091_01": "tasmiñ jīvati cānīte hy upāyair bahubhiḥ kṛtaiḥ",
    "GE07mbh_07_u:011.017c": "punar yāsyanty araṇyāya kaunteyās tam anuvratāḥ",
    "GE07mbh_07_u:011.018a": "so 'yaṃ mama jayo vyaktaṃ dīrghakālaṃ bhaviṣyati",
    "GE07mbh_07_u:011.018c": "ato na vadham icchāmi dharmarājasya karhi cit",
    "GE07mbh_07_u:011.019a": "tasya jihmam abhiprāyaṃ jñātvā droṇo 'rthatattvavit",
    "GE07mbh_07_u:011.019c": "taṃ varaṃ sāntaraṃ tasmai dadau saṃcintya buddhimān",
    "GE07mbh_07_u:011.020": "droṇa uvāca",
    "GE07mbh_07_u:011.020a": "na ced yudhiṣṭhiraṃ vīra pālayed arjuno yudhi",
    "GE07mbh_07_u:011.020c": "manyasva pāṇḍavaṃ jyeṣṭham ānītaṃ vaśam ātmanaḥ",
    "GE07mbh_07_u:011.021a": "na hi pārtho raṇe śakyaḥ sendrair devāsurair api",
    "GE07mbh_07_u:011.021b-0092_01": "sthite pārthe dharmarājo naiva śakyo mayā raṇe",
    "GE07mbh_07_u:011.021c": "pratyudyātum atas tāta naitad āmarṣayāmy aham",
    "GE07mbh_07_u:011.022a": "asaṃśayaṃ sa śiṣyo me matpūrvaś cāstrakarmaṇi",
    "GE07mbh_07_u:011.022c": "taruṇaḥ kīrtiyuktaś ca ekāyanagataś ca saḥ",
    "GE07mbh_07_u:011.023a": "astrāṇīndrāc ca rudrāc ca bhūyāṃsi samavāptavān",
    "GE07mbh_07_u:011.023c": "amarṣitaś ca te rājaṃs tena nāmarṣayāmy aham",
    "GE07mbh_07_u:011.024a": "sa cāpakramyatāṃ yuddhād yenopāyena śakyate",
    "GE07mbh_07_u:011.024c": "apanīte tataḥ pārthe dharmarājo jitas tvayā",
    "GE07mbh_07_u:011.025a": "grahaṇaṃ cej jayaṃ tasya manyase puruṣarṣabha",
    "GE07mbh_07_u:011.025c": "etena cābhyupāyena dhruvaṃ grahaṇam eṣyati",
    "GE07mbh_07_u:011.026a": "ahaṃ gṛhītvā rājānaṃ",
    "GE07mbh_07_u:011.026c": "ānayiṣyāmi te rājan vaśam adya na saṃśayaḥ",
    "GE07mbh_07_u:011.027a": "yadi sthāsyati saṃgrāme muhūrtam api me 'grataḥ",
    "GE07mbh_07_u:011.027c": "apanīte naravyāghre kuntīputre dhanaṃjaye",
    "GE07mbh_07_u:011.028a": "phalgunasya samakṣaṃ tu na hi pārtho yudhiṣṭhiraḥ",
    "GE07mbh_07_u:011.028c": "grahītuṃ samare śakyaḥ sendrair api surāsuraiḥ saṃjaya uvāca",
    "GE07mbh_07_u:011.029-0093_01": "evam ukte tadā tasmin yuddhe devāsuropame",
    "GE07mbh_07_u:011.029a": "sāntaraṃ tu pratijñāte rājño droṇena nigrahe",
    "GE07mbh_07_u:011.029c": "gṛhītaṃ tam amanyanta tava putrāḥ subāliśāḥ",
    "GE07mbh_07_u:011.030a": "pāṇḍaveṣu hi sāpekṣaṃ droṇaṃ jānāti te sutaḥ",
    "GE07mbh_07_u:011.030c": "tataḥ pratijñāsthairyārthaṃ sa mantro bahulīkṛtaḥ",
    "GE07mbh_07_u:011.031a": "tato duryodhanenāpi grahaṇaṃ pāṇḍavasya tat",
    "GE07mbh_07_u:011.031b-0094_01": "skandhāvāreṣu sarveṣu yathāsthāneṣu māriṣa",
    "GE07mbh_07_u:011.031c": "sainyasthāneṣu sarveṣu vyāghoṣitam ariṃdama",
    "GE07mbh_07_u:012.001": "saṃjaya uvāca",
    "GE07mbh_07_u:012.001a": "tatas te sainikāḥ śrutvā taṃ yudhiṣṭhiranigraham",
    "GE07mbh_07_u:012.001c": "siṃhanādaravāṃś cakrur bāṇaśaṅkharavaiḥ saha",
    "GE07mbh_07_u:012.002a": "tat tu sarvaṃ yathāvṛttaṃ dharmarājena bhārata",
    "GE07mbh_07_u:012.002c": "āptair āśu parijñātaṃ bhāradvājacikīrṣitam",
    "GE07mbh_07_u:012.003a": "tataḥ sarvān samānāyya bhrātṝn sainyāṃś ca sarvaśaḥ",
    "GE07mbh_07_u:012.003c": "abravīd dharmarājas tu dhanaṃjayam idaṃ vacaḥ",
    "GE07mbh_07_u:012.004a": "śrutaṃ te puruṣavyāghra droṇasyādya cikīrṣitam",
    "GE07mbh_07_u:012.004c": "yathā tan na bhavet satyaṃ tathā nītir vidhīyatām",
    "GE07mbh_07_u:012.005a": "sāntaraṃ hi pratijñātaṃ droṇenāmitrakarśana",
    "GE07mbh_07_u:012.005c": "tac cāntaram amogheṣau tvayi tena samāhitam",
    "GE07mbh_07_u:012.006a": "sa tvam adya mahābāho yudhyasva madanantaram",
    "GE07mbh_07_u:012.006c": "yathā duryodhanaḥ kāmaṃ nemaṃ droṇād avāpnuyāt",
    "GE07mbh_07_u:012.007": "arjuna uvāca",
    "GE07mbh_07_u:012.007a": "yathā me na vadhaḥ kārya ācāryasya kathaṃ cana",
    "GE07mbh_07_u:012.007c": "tathā tava parityāgo na me rājaṃś cikīrṣitaḥ",
    "GE07mbh_07_u:012.008a": "apy evaṃ pāṇḍava prāṇān utsṛjeyam ahaṃ yudhi",
    "GE07mbh_07_u:012.008c": "pratīyāṃ nāham ācāryaṃ tvāṃ na jahyāṃ kathaṃ cana",
    "GE07mbh_07_u:012.009a": "tvāṃ nigṛhyāhave rājan dhārtarāṣṭro yam icchati",
    "GE07mbh_07_u:012.009c": "na sa taṃ jīvaloke 'smin kāmaṃ prāptaḥ kathaṃ cana",
    "GE07mbh_07_u:012.010a": "prapated dyauḥ sanakṣatrā pṛthivī śakalībhavet",
    "GE07mbh_07_u:012.010c": "na tvāṃ droṇo nigṛhṇīyāj jīvamāne mayi dhruvam",
    "GE07mbh_07_u:012.011a": "yadi tasya raṇe sāhyaṃ kurute vajrabhṛt svayam",
    "GE07mbh_07_u:012.011c": "devair vā sahito daityair na tvāṃ prāpsyaty asau mṛdhe",
    "GE07mbh_07_u:012.012a": "mayi jīvati rājendra na bhayaṃ kartum arhasi",
    "GE07mbh_07_u:012.012c": "droṇād astrabhṛtāṃ śreṣṭhāt sarvaśastrabhṛtām api",
    "GE07mbh_07_u:012.012d-0095_01": "anyac ca brūyāṃ rājendra pratijñāṃ mama nityadā",
    "GE07mbh_07_u:012.013a": "na smarāmy anṛtāṃ vācaṃ na smarāmi parājayam",
    "GE07mbh_07_u:012.013c": "na smarāmi pratiśrutya kiṃ cid apy anapākṛtam",
    "GE07mbh_07_u:012.014": "saṃjaya uvāca",
    "GE07mbh_07_u:012.014a": "tataḥ śaṅkhāś ca bheryaś ca mṛdaṅgāś cānakaiḥ saha",
    "GE07mbh_07_u:012.014c": "prāvādyanta mahārāja pāṇḍavānāṃ niveśane",
    "GE07mbh_07_u:012.015a": "siṃhanādaś ca saṃjajñe pāṇḍavānāṃ mahātmanām",
    "GE07mbh_07_u:012.015c": "dhanurjyātalaśabdaś ca gaganaspṛk subhairavaḥ",
    "GE07mbh_07_u:012.016a": "taṃ śrutvā śaṅkhanirghoṣaṃ pāṇḍavasya mahātmanaḥ",
    "GE07mbh_07_u:012.016c": "tvadīyeṣv apy anīkeṣu vāditrāṇy abhijaghnire",
    "GE07mbh_07_u:012.017a": "tato vyūḍhāny anīkāni tava teṣāṃ ca bhārata",
    "GE07mbh_07_u:012.017c": "śanair upeyur anyonyaṃ yotsyamānāni saṃyuge",
    "GE07mbh_07_u:012.018a": "tataḥ pravavṛte yuddhaṃ tumulaṃ lomaharṣaṇam",
    "GE07mbh_07_u:012.018c": "pāṇḍavānāṃ kurūṇāṃ ca droṇapāñcālyayor api",
    "GE07mbh_07_u:012.019a": "yatamānāḥ prayatnena droṇānīkaviśātane",
    "GE07mbh_07_u:012.019c": "na śekuḥ sṛñjayā rājaṃs tad dhi droṇena pālitam",
    "GE07mbh_07_u:012.020a": "tathaiva tava putrasya rathodārāḥ prahāriṇaḥ",
    "GE07mbh_07_u:012.020c": "na śekuḥ pāṇḍavīṃ senāṃ pālyamānāṃ kirīṭinā",
    "GE07mbh_07_u:012.021a": "āstāṃ te stimite sene rakṣyamāṇe parasparam",
    "GE07mbh_07_u:012.021c": "saṃprasupte yathā naktaṃ vanarājyau supuṣpite",
    "GE07mbh_07_u:012.022a": "tato rukmaratho rājann arkeṇeva virājatā",
    "GE07mbh_07_u:012.022c": "varūthinā viniṣpatya vyacarat pṛtanāntare",
    "GE07mbh_07_u:012.023a": "tam udyataṃ rathenaikam āśukāriṇam āhave",
    "GE07mbh_07_u:012.023c": "anekam iva saṃtrāsān menire pāṇḍusṛñjayāḥ",
    "GE07mbh_07_u:012.024a": "tena muktāḥ śarā ghorā viceruḥ sarvatodiśam",
    "GE07mbh_07_u:012.024c": "trāsayanto mahārāja pāṇḍaveyasya vāhinīm",
    "GE07mbh_07_u:012.025a": "madhyaṃ dinam anuprāpto gabhastiśatasaṃvṛtaḥ",
    "GE07mbh_07_u:012.025c": "yathādṛśyata gharmāṃśus tathā droṇo 'py adṛśyata",
    "GE07mbh_07_u:012.026a": "na cainaṃ pāṇḍaveyānāṃ kaś cic chaknoti māriṣa",
    "GE07mbh_07_u:012.026c": "vīkṣituṃ samare kruddhaṃ mahendram iva dānavāḥ",
    "GE07mbh_07_u:012.027a": "mohayitvā tataḥ sainyaṃ bhāradvājaḥ pratāpavān",
    "GE07mbh_07_u:012.027c": "dhṛṣṭadyumnabalaṃ tūrṇaṃ vyadhaman niśitaiḥ śaraiḥ",
    "GE07mbh_07_u:012.028a": "sa diśaḥ sarvato ruddhvā saṃvṛtya kham ajihmagaiḥ",
    "GE07mbh_07_u:012.028c": "pārṣato yatra tatraiva mamṛde pāṇḍuvāhinīm",
    "GE07mbh_07_u:013.001": "saṃjaya uvāca",
    "GE07mbh_07_u:013.001a": "tataḥ sa pāṇḍavānīke janayaṃs tumulaṃ mahat",
    "GE07mbh_07_u:013.001c": "vyacarat pāṇḍavān droṇo dahan kakṣam ivānalaḥ",
    "GE07mbh_07_u:013.002a": "nirdahantam anīkāni sākṣād agnim ivotthitam",
    "GE07mbh_07_u:013.002c": "dṛṣṭvā rukmarathaṃ yuddhe samakampanta sṛñjayāḥ",
    "GE07mbh_07_u:013.003a": "pratataṃ cāsyamānasya dhanuṣo 'syāśukāriṇaḥ",
    "GE07mbh_07_u:013.003c": "jyāghoṣaḥ śrūyate 'tyarthaṃ visphūrjitam ivāśaneḥ",
    "GE07mbh_07_u:013.004a": "rathinaḥ sādinaś caiva nāgān aśvān padātinaḥ",
    "GE07mbh_07_u:013.004c": "raudrā hastavatā muktāḥ pramathnanti sma sāyakāḥ",
    "GE07mbh_07_u:013.005a": "nānadyamānaḥ parjanyaḥ sānilaḥ śucisaṃkṣaye",
    "GE07mbh_07_u:013.005c": "aśmavarṣam ivāvarṣat pareṣām āvahad bhayam",
    "GE07mbh_07_u:013.006a": "vyacarat sa tadā rājan senāṃ vikṣobhayan prabhuḥ",
    "GE07mbh_07_u:013.006c": "vardhayām āsa saṃtrāsaṃ śātravāṇām amānuṣam",
    "GE07mbh_07_u:013.007a": "tasya vidyud ivābhreṣu cāpaṃ hemapariṣkṛtam",
    "GE07mbh_07_u:013.007c": "bhramad rathāmbude tasmin dṛśyate sma punaḥ punaḥ",
    "GE07mbh_07_u:013.008a": "sa vīraḥ satyavān prājño dharmanityaḥ sudāruṇaḥ",
    "GE07mbh_07_u:013.008c": "yugāntakāle yanteva raudrāṃ prāskandayan nadīm",
    "GE07mbh_07_u:013.009a": "amarṣavegaprabhavāṃ kravyādagaṇasaṃkulām",
    "GE07mbh_07_u:013.009c": "balaughaiḥ sarvataḥ pūrṇāṃ vīravṛkṣāpahāriṇīm",
    "GE07mbh_07_u:013.010a": "śoṇitodāṃ rathāvartāṃ hastyaśvakṛtarodhasam",
    "GE07mbh_07_u:013.010c": "kavacoḍupasaṃyuktāṃ māṃsapaṅkasamākulām",
    "GE07mbh_07_u:013.010d-0096_01": "keśaśaivālasaṃyuktāṃ māṃsāsṛkkardamāruṇām",
    "GE07mbh_07_u:013.011a": "medomajjāsthisikatām uṣṇīṣavaraphenilām",
    "GE07mbh_07_u:013.011c": "saṃgrāmajaladāpūrṇāṃ prāsamatsyasamākulām",
    "GE07mbh_07_u:013.012a": "naranāgāśvasaṃbhūtāṃ śaravegaughavāhinīm",
    "GE07mbh_07_u:013.012c": "śarīradāruśṛṅgāṭāṃ bhujanāgasamākulām",
    "GE07mbh_07_u:013.013a": "uttamāṅgopalatalāṃ nistriṃśajhaṣasevitām",
    "GE07mbh_07_u:013.013c": "rathanāgahradopetāṃ nānābharaṇanīrajām",
    "GE07mbh_07_u:013.014a": "mahārathaśatāvartāṃ bhūmireṇūrmimālinīm",
    "GE07mbh_07_u:013.014c": "mahāvīryavatāṃ saṃkhye sutarāṃ bhīrudustarām",
    "GE07mbh_07_u:013.014d-0097_01": "śarīraśatasaṃbādhāṃ gṛdhrakaṅkaniṣevitām",
    "GE07mbh_07_u:013.014d-0097_02": "mahārathasahasrāṇi nayantīṃ yamasādanam",
    "GE07mbh_07_u:013.015a": "śūravyālasamākīrṇāṃ prāṇivāṇijasevitām",
    "GE07mbh_07_u:013.015c": "chinnacchatramahāhaṃsāṃ mukuṭāṇḍajasaṃkulām",
    "GE07mbh_07_u:013.016a": "cakrakūrmāṃ gadānakrāṃ śarakṣudrajhaṣākulām",
    "GE07mbh_07_u:013.016c": "baḍagṛdhrasṛgālānāṃ ghorasaṃghair niṣevitām",
    "GE07mbh_07_u:013.016d-0098_01": "nadīṃ prāsyandayan droṇaḥ keśaśaivalaśāḍvalām",
    "GE07mbh_07_u:013.017a": "nihatān prāṇinaḥ saṃkhye droṇena balinā śaraiḥ",
    "GE07mbh_07_u:013.017c": "vahantīṃ pitṛlokāya śataśo rājasattama",
    "GE07mbh_07_u:013.017d-0099_01": "uvāha śataśo rājan pitṛlokāya vāhinīm",
    "GE07mbh_07_u:013.018a": "śarīraśatasaṃbādhāṃ keśaśaivalaśādvalām",
    "GE07mbh_07_u:013.018c": "nadīṃ prāvartayad rājan bhīrūṇāṃ bhayavardhinīm",
    "GE07mbh_07_u:013.019a": "taṃ jayantam anīkāni tāni tāny eva bhārata",
    "GE07mbh_07_u:013.019c": "sarvato 'bhyadravan droṇaṃ yudhiṣṭhirapurogamāḥ",
    "GE07mbh_07_u:013.020a": "tān abhidravataḥ śūrāṃs tāvakā dṛḍhakārmukāḥ",
    "GE07mbh_07_u:013.020c": "sarvataḥ pratyagṛhṇanta tad abhūl lomaharṣaṇam",
    "GE07mbh_07_u:013.021a": "śatamāyas tu śakuniḥ sahadevaṃ samādravat",
    "GE07mbh_07_u:013.021c": "saniyantṛdhvajarathaṃ vivyādha niśitaiḥ śaraiḥ",
    "GE07mbh_07_u:013.022a": "tasya mādrīsutaḥ ketuṃ dhanuḥ sūtaṃ hayān api",
    "GE07mbh_07_u:013.022c": "nātikruddhaḥ śaraiś chittvā ṣaṣṭyā vivyādha mātulam",
    "GE07mbh_07_u:013.022d-0100_01": "bhittvā ca śaravarṣeṇa śakuniṃ pratyavārayat",
    "GE07mbh_07_u:013.023a": "saubalas tu gadāṃ gṛhya pracaskanda rathottamāt",
    "GE07mbh_07_u:013.023c": "sa tasya gadayā rājan rathāt sūtam apātayat",
    "GE07mbh_07_u:013.024a": "tatas tau virathau rājan gadāhastau mahābalau",
    "GE07mbh_07_u:013.024c": "cikrīḍatū raṇe śūrau saśṛṅgāv iva parvatau",
    "GE07mbh_07_u:013.025a": "droṇaḥ pāñcālarājānaṃ viddhvā daśabhir āśugaiḥ",
    "GE07mbh_07_u:013.025b-0101_01": "tayos tatra mahārāja bāṇavarṣaiḥ prakāśitam",
    "GE07mbh_07_u:013.025b-0101_02": "khadyotair iva cākāśaṃ pradoṣe puruṣarṣabha",
    "GE07mbh_07_u:013.025c": "bahubhis tena cābhyastas taṃ vivyādha śatādhikaiḥ",
    "GE07mbh_07_u:013.026a": "viviṃśatiṃ bhīmaseno viṃśatyā niśitaiḥ śaraiḥ",
    "GE07mbh_07_u:013.026c": "viddhvā nākampayad vīras tad adbhutam ivābhavat",
    "GE07mbh_07_u:013.027a": "viviṃśatis tu sahasā vyaśvaketuśarāsanam",
    "GE07mbh_07_u:013.027c": "bhīmaṃ cakre mahārāja tataḥ sainyāny apūjayan",
    "GE07mbh_07_u:013.027d-0102_01": "cakre taṃ sarvasainyāni prahṛṣṭāny abhyapūjayan",
    "GE07mbh_07_u:013.028a": "sa tan na mamṛṣe vīraḥ śatror vijayam āhave",
    "GE07mbh_07_u:013.028c": "tato 'sya gadayā dāntān hayān sarvān apātayat",
    "GE07mbh_07_u:013.028d-0103_01": "hatāśvāt sa rathād rājan gṛhya carma mahābalaḥ",
    "GE07mbh_07_u:013.028d-0103_02": "abhyayād bhīmasenaṃ tu matto mattam iva dvipam",
    "GE07mbh_07_u:013.029a": "śalyas tu nakulaṃ vīraḥ svasrīyaṃ priyam ātmanaḥ",
    "GE07mbh_07_u:013.029c": "vivyādha prahasan bāṇair lāḍayan kopayann iva",
    "GE07mbh_07_u:013.030a": "tasyāśvān ātapatraṃ ca dhvajaṃ sūtam atho dhanuḥ",
    "GE07mbh_07_u:013.030c": "nipātya nakulaḥ saṃkhye śaṅkhaṃ dadhmau pratāpavān",
    "GE07mbh_07_u:013.030d-0104_01": "ciccheda samare yattaḥ sa ca yuddhād upāramat",
    "GE07mbh_07_u:013.031a": "dhṛṣṭaketuḥ kṛpenāstāñ chittvā bahuvidhāñ śarān",
    "GE07mbh_07_u:013.031c": "kṛpaṃ vivyādha saptatyā lakṣma cāsyāharat tribhiḥ",
    "GE07mbh_07_u:013.032a": "taṃ kṛpaḥ śaravarṣeṇa mahatā samavākirat",
    "GE07mbh_07_u:013.032c": "nivārya ca raṇe vipro dhṛṣṭaketum ayodhayat",
    "GE07mbh_07_u:013.033a": "sātyakiḥ kṛtavarmāṇaṃ nārācena stanāntare",
    "GE07mbh_07_u:013.033c": "viddhvā vivyādha saptatyā punar anyaiḥ smayann iva",
    "GE07mbh_07_u:013.034a": "saptasaptatibhir bhojas taṃ viddhvā niśitaiḥ śaraiḥ",
    "GE07mbh_07_u:013.034c": "nākampayata śaineyaṃ śīghro vāyur ivācalam",
    "GE07mbh_07_u:013.035a": "senāpatiḥ suśarmāṇaṃ śīghraṃ marmasv atāḍayat",
    "GE07mbh_07_u:013.035c": "sa cāpi taṃ tomareṇa jatrudeśe atāḍayat",
    "GE07mbh_07_u:013.036a": "vaikartanaṃ tu samare virāṭaḥ pratyavārayat",
    "GE07mbh_07_u:013.036c": "saha matsyair mahāvīryais tad adbhutam ivābhavat",
    "GE07mbh_07_u:013.037a": "tat pauruṣam abhūt tatra sūtaputrasya dāruṇam",
    "GE07mbh_07_u:013.037c": "yat sainyaṃ vārayām āsa śaraiḥ saṃnataparvabhiḥ",
    "GE07mbh_07_u:013.038a": "drupadas tu svayaṃ rājā bhagadattena saṃgataḥ",
    "GE07mbh_07_u:013.038c": "tayor yuddhaṃ mahārāja citrarūpam ivābhavat",
    "GE07mbh_07_u:013.038d-0105_01": "bhagadattas tu rājānaṃ drupadaṃ nataparvabhiḥ",
    "GE07mbh_07_u:013.038d-0105_02": "saniyantṛdhvajarathaṃ vivyādha puruṣarṣabhaḥ",
    "GE07mbh_07_u:013.038d-0105_03": "drupadas tu tataḥ kruddho bhagadattaṃ mahāratham",
    "GE07mbh_07_u:013.038d-0105_04": "ājaghānorasi kṣipraṃ śareṇānataparvaṇā",
    "GE07mbh_07_u:013.038d-0105_05": "yuddhaṃ yodhavarau loke saumadattiśikhaṇḍinau",
    "GE07mbh_07_u:013.038e": "bhūtānāṃ trāsajananaṃ cakrāte 'straviśāradau",
    "GE07mbh_07_u:013.038f-0106_01": "śrotṝṇāṃ vīkṣitṝṇāṃ ca mohakāraṇam āhave",
    "GE07mbh_07_u:013.039a": "bhūriśravā raṇe rājan yājñaseniṃ mahāratham",
    "GE07mbh_07_u:013.039c": "mahatā sāyakaughena chādayām āsa vīryavān",
    "GE07mbh_07_u:013.040a": "śikhaṇḍī tu tataḥ kruddhaḥ saumadattiṃ viśāṃ pate",
    "GE07mbh_07_u:013.040c": "navatyā sāyakānāṃ tu kampayām āsa bhārata",
    "GE07mbh_07_u:013.040d-0107_01": "chādayām āsa nārācais tiṣṭha tiṣṭheti cābravīt",
    "GE07mbh_07_u:013.040f-0108_01": "ṛkṣacarmapinaddhau tu cakratus tau parasparam",
    "GE07mbh_07_u:013.040f-0108_02": "bāhyam ābhyantaraṃ mārgaṃ saṃplavantau yaśasvinau",
    "GE07mbh_07_u:013.040f-0108_03": "dadṛśāte mahātmānau sapakṣāv iva parvatau",
    "GE07mbh_07_u:013.040f-0108_04": "piśitāśanasaṃyuktau vāhair udbāṇapātibhiḥ",
    "GE07mbh_07_u:013.040f-0108_05": "bṛhatpatākau tūṇīrau ghorarūpau bhayānakau",
    "GE07mbh_07_u:013.040f-0108_06": "kālameghāv iva gajau lokānāṃ bhartsya garjanaiḥ",
    "GE07mbh_07_u:013.040f-0108_07": "rathaghoṣeṇa mahatā vyāsthitau syandanottamau",
    "GE07mbh_07_u:013.040f-0108_08": "bṛhatpatākau tūṇīrau paiśācair vāhanair yutau",
    "GE07mbh_07_u:013.041a": "rākṣasau bhīmakarmāṇau haiḍimbālambusāv ubhau",
    "GE07mbh_07_u:013.041c": "cakrāte 'tyadbhutaṃ yuddhaṃ parasparavadhaiṣiṇau",
    "GE07mbh_07_u:013.042a": "māyāśatasṛjau dṛptau māyābhir itaretaram",
    "GE07mbh_07_u:013.042c": "antarhitau ceratus tau bhṛśaṃ vismayakāriṇau",
    "GE07mbh_07_u:013.043a": "cekitāno 'nuvindena yuyudhe tv atibhairavam",
    "GE07mbh_07_u:013.043b-0109_01": "tayos tu yuddham abhavat parasparavadhaiṣiṇau",
    "GE07mbh_07_u:013.043b-0109_02": "yudhiṣṭhiraḥ svayaṃ rājā duryodhanam ayodhayat",
    "GE07mbh_07_u:013.043b-0109_03": "tau putrau tava durdharṣau yuyudhāte parasparam",
    "GE07mbh_07_u:013.043c": "yathā devāsure yuddhe balaśakrau mahābalau",
    "GE07mbh_07_u:013.044a": "lakṣmaṇaḥ kṣatradevena vimardam akarod bhṛśam",
    "GE07mbh_07_u:013.044c": "yathā viṣṇuḥ purā rājan hiraṇyākṣeṇa saṃyuge",
    "GE07mbh_07_u:013.045a": "tataḥ prajavitāśvena vidhivat kalpitena ca",
    "GE07mbh_07_u:013.045c": "rathenābhyapatad rājan saubhadraṃ pauravo nadan",
    "GE07mbh_07_u:013.046a": "tato 'bhiyāya tvarito yuddhākāṅkṣī mahābalaḥ",
    "GE07mbh_07_u:013.046c": "tena cakre mahad yuddham abhimanyur ariṃdamaḥ",
    "GE07mbh_07_u:013.047a": "pauravas tv atha saubhadraṃ śaravrātair avākirat",
    "GE07mbh_07_u:013.047c": "tasyārjunir dhvajaṃ chatraṃ dhanuś corvyām apātayat",
    "GE07mbh_07_u:013.048a": "saubhadraḥ pauravaṃ tv anyair viddhvā saptabhir āśugaiḥ",
    "GE07mbh_07_u:013.048c": "pañcabhis tasya vivyādha hayān sūtaṃ ca sāyakaiḥ",
    "GE07mbh_07_u:013.049a": "tataḥ saṃharṣayan senāṃ siṃhavad vinadan muhuḥ",
    "GE07mbh_07_u:013.049c": "samādattārjunis tūrṇaṃ pauravāntakaraṃ śaram",
    "GE07mbh_07_u:013.049d-0110_01": "tasya saṃdhitam ājñāya sāyakaṃ ghoradarśanam",
    "GE07mbh_07_u:013.050a": "dvābhyāṃ śarābhyāṃ hārdikyaś cakarta saśaraṃ dhanuḥ",
    "GE07mbh_07_u:013.050c": "tad utsṛjya dhanuś chinnaṃ saubhadraḥ paravīrahā",
    "GE07mbh_07_u:013.050e": "udbabarha sitaṃ khaḍgam ādadānaḥ śarāvaram",
    "GE07mbh_07_u:013.051a": "sa tenānekatāreṇa carmaṇā",
    "GE07mbh_07_u:013.051c": "bhrāntāsir acaran mārgān darśayan vīryam ātmanaḥ",
    "GE07mbh_07_u:013.052a": "bhrāmitaṃ punar udbhrāntam ādhūtaṃ punar ucchritam",
    "GE07mbh_07_u:013.052c": "carmanistriṃśayo rājan nirviśeṣam adṛśyata",
    "GE07mbh_07_u:013.053a": "sa pauravarathasyeṣām āplutya sahasā nadan",
    "GE07mbh_07_u:013.053c": "pauravaṃ ratham āsthāya keśapakṣe parāmṛśat",
    "GE07mbh_07_u:013.054a": "jaghānāsya padā sūtam asināpātayad dhvajam",
    "GE07mbh_07_u:013.054c": "vikṣobhyāmbhonidhiṃ tārkṣyas taṃ nāgam iva cākṣipat",
    "GE07mbh_07_u:013.055a": "tam ākalitakeśāntaṃ dadṛśuḥ sarvapārthivāḥ",
    "GE07mbh_07_u:013.055c": "ukṣāṇam iva siṃhena pātyamānam acetanam",
    "GE07mbh_07_u:013.056a": "tam ārjunivaśaṃ prāptaṃ kṛṣyamāṇam anāthavat",
    "GE07mbh_07_u:013.056c": "pauravaṃ patitaṃ dṛṣṭvā nāmṛṣyata jayadrathaḥ",
    "GE07mbh_07_u:013.057a": "sa barhiṇamahāvājaṃ kiṅkiṇīśatajālavat",
    "GE07mbh_07_u:013.057c": "carma cādāya khaḍgaṃ ca nadan paryapatad rathāt",
    "GE07mbh_07_u:013.058a": "tataḥ saindhavam ālokya kārṣṇir utsṛjya pauravam",
    "GE07mbh_07_u:013.058c": "utpapāta rathāt tūrṇaṃ śyenavan nipapāta ca",
    "GE07mbh_07_u:013.059a": "prāsapaṭṭiśanistriṃśāñ śatrubhiḥ saṃpraveritān",
    "GE07mbh_07_u:013.059c": "cicchedāthāsinā kārṣṇiś carmaṇā saṃrurodha ca",
    "GE07mbh_07_u:013.060a": "sa darśayitvā sainyānāṃ svabāhubalam ātmanaḥ",
    "GE07mbh_07_u:013.060c": "tam udyamya mahākhaḍgaṃ carma cātha punar balī",
    "GE07mbh_07_u:013.060d-0111_01": "dudhāva sahasā khaḍgaṃ carma cātirathaḥ punaḥ",
    "GE07mbh_07_u:013.061a": "vṛddhakṣatrasya dāyādaṃ pitur atyantavairiṇam",
    "GE07mbh_07_u:013.061c": "sasārābhimukhaḥ śūraḥ śārdūla iva kuñjaram",
    "GE07mbh_07_u:013.062a": "tau parasparam āsādya",
    "GE07mbh_07_u:013.062c": "hṛṣṭavat saṃprajahrāte vyāghrakesariṇāv iva",
    "GE07mbh_07_u:013.063a": "saṃpāteṣv abhipāteṣu nipāteṣv asicarmaṇoḥ",
    "GE07mbh_07_u:013.063c": "na tayor antaraṃ kaś cid dadarśa narasiṃhayoḥ",
    "GE07mbh_07_u:013.064a": "avakṣepo 'sinirhrādaḥ śastrāntaranidarśanam",
    "GE07mbh_07_u:013.064c": "bāhyāntaranipātaś ca nirviśeṣam adṛśyata",
    "GE07mbh_07_u:013.065a": "bāhyam ābhyantaraṃ caiva carantau mārgam uttamam",
    "GE07mbh_07_u:013.065c": "dadṛśāte mahātmānau sapakṣāv iva parvatau",
    "GE07mbh_07_u:013.066a": "tato vikṣipataḥ khaḍgaṃ saubhadrasya yaśasvinaḥ",
    "GE07mbh_07_u:013.066c": "śarāvaraṇapakṣānte prajahāra jayadrathaḥ",
    "GE07mbh_07_u:013.067a": "rukmapakṣāntare saktas tasmiṃś carmaṇi bhāsvare",
    "GE07mbh_07_u:013.067c": "sindhurājabaloddhūtaḥ so 'bhajyata mahān asiḥ",
    "GE07mbh_07_u:013.068a": "bhagnam ājñāya nistriṃśam avaplutya padāni ṣaṭ",
    "GE07mbh_07_u:013.068c": "so 'dṛśyata nimeṣeṇa svarathaṃ punar āsthitaḥ",
    "GE07mbh_07_u:013.069a": "taṃ kārṣṇiṃ samarān muktam āsthitaṃ ratham uttamam",
    "GE07mbh_07_u:013.069c": "sahitāḥ sarvarājānaḥ parivavruḥ samantataḥ",
    "GE07mbh_07_u:013.070a": "tataś carma ca khaḍgaṃ ca samutkṣipya mahābalaḥ",
    "GE07mbh_07_u:013.070c": "nanādārjunadāyādaḥ prekṣamāṇo jayadratham",
    "GE07mbh_07_u:013.071a": "sindhurājaṃ parityajya saubhadraḥ paravīrahā",
    "GE07mbh_07_u:013.071c": "tāpayām āsa tat sainyaṃ bhuvanaṃ bhāskaro yathā",
    "GE07mbh_07_u:013.072a": "tasya sarvāyasīṃ śaktiṃ śalyaḥ kanakabhūṣaṇām",
    "GE07mbh_07_u:013.072c": "cikṣepa samare ghorāṃ dīptām agniśikhām iva",
    "GE07mbh_07_u:013.073a": "tām avaplutya jagrāha sakośaṃ cākarod asim",
    "GE07mbh_07_u:013.073c": "vainateyo yathā kārṣṇiḥ patantam uragottamam",
    "GE07mbh_07_u:013.074a": "tasya lāghavam ājñāya sattvaṃ cāmitatejasaḥ",
    "GE07mbh_07_u:013.074c": "sahitāḥ sarvarājānaḥ siṃhanādam athānadan",
    "GE07mbh_07_u:013.075a": "tatas tām eva śalyasya saubhadraḥ paravīrahā",
    "GE07mbh_07_u:013.075c": "mumoca bhujavīryeṇa vaiḍūryavikṛtājirām",
    "GE07mbh_07_u:013.076a": "sā tasya ratham āsādya nirmuktabhujagopamā",
    "GE07mbh_07_u:013.076c": "jaghāna sūtaṃ śalyasya rathāc cainam apātayat",
    "GE07mbh_07_u:013.077a": "tato virāṭadrupadau dhṛṣṭaketur yudhiṣṭhiraḥ",
    "GE07mbh_07_u:013.077c": "sātyakiḥ kekayā bhīmo dhṛṣṭadyumnaśikhaṇḍinau",
    "GE07mbh_07_u:013.077e": "yamau ca draupadeyāś ca sādhu sādhv iti cukruśuḥ",
    "GE07mbh_07_u:013.078a": "bāṇaśabdāś ca vividhāḥ siṃhanādāś ca puṣkalāḥ",
    "GE07mbh_07_u:013.078c": "prādurāsan harṣayantaḥ saubhadram apalāyinam",
    "GE07mbh_07_u:013.078d-0112_01": "parivavruḥ sma te sarve pāṇḍavānāṃ mahārathāḥ",
    "GE07mbh_07_u:013.078d-0112_02": "harṣayantaś ca saubhadraṃ roṣayantaḥ sutāṃś ca te",
    "GE07mbh_07_u:013.078e": "tan nāmṛṣyanta putrās te śatror vijayalakṣaṇam",
    "GE07mbh_07_u:013.079a": "athainaṃ sahasā sarve samantān niśitaiḥ śaraiḥ",
    "GE07mbh_07_u:013.079c": "abhyākiran mahārāja jaladā iva parvatam",
    "GE07mbh_07_u:013.080a": "teṣāṃ ca priyam anvicchan sūtasya ca parābhavāt",
    "GE07mbh_07_u:013.080c": "ārtāyanir amitraghnaḥ kruddhaḥ saubhadram abhyayāt",
    "GE07mbh_07_u:014.001": "dhṛtarāṣṭra uvāca",
    "GE07mbh_07_u:014.001a": "bahūni suvicitrāṇi dvaṃdvayuddhāni saṃjaya",
    "GE07mbh_07_u:014.001c": "tvayoktāni niśamyāhaṃ spṛhayāmi sacakṣuṣām",
    "GE07mbh_07_u:014.001d-0113_01": "na hi devāsuraṃ yuddham īdṛgrūpaṃ bhaved iti",
    "GE07mbh_07_u:014.001d-0113_02": "cintayāmi ca yuddhāni śrutvā ghorāṇi saṃjaya",
    "GE07mbh_07_u:014.002a": "āścaryabhūtaṃ lokeṣu kathayiṣyanti mānavāḥ",
    "GE07mbh_07_u:014.002c": "kurūṇāṃ pāṇḍavānāṃ ca yuddhaṃ devāsuropamam",
    "GE07mbh_07_u:014.003a": "na hi me tṛptir astīha śṛṇvato yuddham uttamam",
    "GE07mbh_07_u:014.003c": "tasmād ārtāyaner yuddhaṃ saubhadrasya ca śaṃsa me",
    "GE07mbh_07_u:014.004": "saṃjaya uvāca",
    "GE07mbh_07_u:014.004a": "sāditaṃ prekṣya yantāraṃ śalyaḥ sarvāyaṣīṃ gadām",
    "GE07mbh_07_u:014.004c": "samutkṣipya nadan kruddhaḥ pracaskanda rathottamāt",
    "GE07mbh_07_u:014.005a": "taṃ dīptam iva kālāgniṃ daṇḍahastam ivāntakam",
    "GE07mbh_07_u:014.005c": "javenābhyapatad bhīmaḥ pragṛhya mahatīṃ gadām",
    "GE07mbh_07_u:014.006a": "saubhadro 'py aśaniprakhyāṃ pragṛhya mahatīṃ gadām",
    "GE07mbh_07_u:014.006c": "ehy ehīty abravīc chalyaṃ yatnād bhīmena vāritaḥ",
    "GE07mbh_07_u:014.007a": "vārayitvā tu saubhadraṃ bhīmasenaḥ pratāpavān",
    "GE07mbh_07_u:014.007c": "śalyam āsādya samare tasthau girir ivācalaḥ",
    "GE07mbh_07_u:014.008a": "tathaiva madrarājo 'pi bhīmaṃ dṛṣṭvā mahābalam",
    "GE07mbh_07_u:014.008c": "sasārābhimukhas tūrṇaṃ śārdūla iva kuñjaram",
    "GE07mbh_07_u:014.009a": "tatas tūryaninādāś ca śaṅkhānāṃ ca sahasraśaḥ",
    "GE07mbh_07_u:014.009c": "siṃhanādāś ca saṃjajñur bherīṇāṃ ca mahāsvanāḥ",
    "GE07mbh_07_u:014.010a": "paśyatāṃ śataśo hy āsīd anyonyasamacetasām",
    "GE07mbh_07_u:014.010c": "pāṇḍavānāṃ kurūṇāṃ ca sādhu sādhv iti nisvanaḥ",
    "GE07mbh_07_u:014.011a": "na hi madrādhipād anyaḥ sarvarājasu bhārata",
    "GE07mbh_07_u:014.011c": "soḍhum utsahate vegaṃ bhīmasenasya saṃyuge",
    "GE07mbh_07_u:014.012a": "tathā madrādhipasyāpi gadāvegaṃ mahātmanaḥ",
    "GE07mbh_07_u:014.012c": "soḍhum utsahate loke ko 'nyo yudhi vṛkodarāt",
    "GE07mbh_07_u:014.013a": "paṭṭair jāmbūnadair baddhā babhūva janaharṣiṇī",
    "GE07mbh_07_u:014.013c": "prajajvāla tathāviddhā bhīmena mahatī gadā",
    "GE07mbh_07_u:014.013d-0114_01": "sāgnidīptā mahāraudrā gadā sā śuśubhe tadā",
    "GE07mbh_07_u:014.014a": "tathaiva carato mārgān maṇḍalāni ca bhāgaśaḥ",
    "GE07mbh_07_u:014.014c": "mahāvidyutpratīkāśā śalyasya śuśubhe gadā",
    "GE07mbh_07_u:014.015a": "tau vṛṣāv iva nardantau maṇḍalāni viceratuḥ",
    "GE07mbh_07_u:014.015c": "āvarjitagadāśṛṅgāv ubhau śalyavṛkodarau",
    "GE07mbh_07_u:014.015d-0115_01": "kopatāmrekṣaṇau vīrau śatrusaṃghavimardanau",
    "GE07mbh_07_u:014.015d-0115_02": "mahāmātrau mahotsāhau gadāyuddhaviśāradau",
    "GE07mbh_07_u:014.016a": "maṇḍalāvartamārgeṣu gadāviharaṇeṣu ca",
    "GE07mbh_07_u:014.016c": "nirviśeṣam abhūd yuddhaṃ tayoḥ puruṣasiṃhayoḥ",
    "GE07mbh_07_u:014.017a": "tāḍitā bhīmasenena śalyasya mahatī gadā",
    "GE07mbh_07_u:014.017c": "sāgnijvālā mahāraudrā gadācūrṇam aśīryata",
    "GE07mbh_07_u:014.018a": "tathaiva bhīmasenasya dviṣatābhihatā gadā",
    "GE07mbh_07_u:014.018c": "varṣāpradoṣe khadyotair vṛto vṛkṣa ivābabhau",
    "GE07mbh_07_u:014.019a": "gadā kṣiptā tu samare madrarājena bhārata",
    "GE07mbh_07_u:014.019c": "vyoma saṃdīpayānā sā sasṛje pāvakaṃ bahu",
    "GE07mbh_07_u:014.020a": "tathaiva bhīmasenena dviṣate preṣitā gadā",
    "GE07mbh_07_u:014.020b-0116_01": "bhīmarūpā mahāvegā gadā śalyaṃ raṇe 'nudat",
    "GE07mbh_07_u:014.020c": "tāpayām āsa tat sainyaṃ maholkā patatī yathā",
    "GE07mbh_07_u:014.021a": "te caivobhe gade śreṣṭhe samāsādya parasparam",
    "GE07mbh_07_u:014.021c": "śvasantyau nāgakanyeva sasṛjāte vibhāvasum",
    "GE07mbh_07_u:014.021d-0117_01": "punaḥ śalyena bhīmasya gadāgrād gadayā hatāt",
    "GE07mbh_07_u:014.021d-0117_02": "saṃgharṣaṇād utthito 'gnir dīpayām āsa medinīm",
    "GE07mbh_07_u:014.021d-0117_03": "punaś ca bhīmasenena śalyasya mahatī gadā",
    "GE07mbh_07_u:014.021d-0117_04": "tāḍitā sahasā rājan visasarjātha pāvakam",
    "GE07mbh_07_u:014.022a": "nakhair iva mahāvyāghrau dantair iva mahāgajau",
    "GE07mbh_07_u:014.022c": "tau viceratur āsādya gadābhyāṃ ca parasparam",
    "GE07mbh_07_u:014.023a": "tato gadāgrābhihatau kṣaṇena rudhirokṣitau",
    "GE07mbh_07_u:014.023c": "dadṛśāte mahātmānau puṣpitāv iva kiṃśukau",
    "GE07mbh_07_u:014.024a": "śuśruve dikṣu sarvāsu tayoḥ puruṣasiṃhayoḥ",
    "GE07mbh_07_u:014.024c": "gadābhighātasaṃhrādaḥ śakrāśanir ivopamaḥ",
    "GE07mbh_07_u:014.025a": "gadayā madrarājena savyadakṣiṇam āhataḥ",
    "GE07mbh_07_u:014.025c": "nākampata tadā bhīmo bhidyamāna ivācalaḥ",
    "GE07mbh_07_u:014.026a": "tathā bhīmagadāvegais tāḍyamāno mahābalaḥ",
    "GE07mbh_07_u:014.026c": "dhairyān madrādhipas tasthau vajrair girir ivāhataḥ",
    "GE07mbh_07_u:014.027a": "āpetatur mahāvegau samucchritamahāgadau",
    "GE07mbh_07_u:014.027c": "punar antaramārgasthau maṇḍalāni viceratuḥ",
    "GE07mbh_07_u:014.028a": "athāplutya padāny aṣṭau saṃnipatya gajāv iva",
    "GE07mbh_07_u:014.028c": "sahasā lohadaṇḍābhyām anyonyam abhijaghnatuḥ",
    "GE07mbh_07_u:014.029a": "tau parasparavegāc ca gadābhyāṃ ca bhṛśāhatau",
    "GE07mbh_07_u:014.029c": "yugapat petatur vīrau kṣitāv indradhvajāv iva",
    "GE07mbh_07_u:014.030a": "tato vihvalamānaṃ taṃ niḥśvasantaṃ punaḥ punaḥ",
    "GE07mbh_07_u:014.030c": "śalyam abhyapatat tūrṇaṃ kṛtavarmā mahārathaḥ",
    "GE07mbh_07_u:014.031a": "dṛṣṭvā cainaṃ mahārāja",
    "GE07mbh_07_u:014.031c": "viceṣṭantaṃ yathā nāgaṃ mūrchayābhipariplutam",
    "GE07mbh_07_u:014.032a": "tataḥ sagadam āropya madrāṇām adhipaṃ ratham",
    "GE07mbh_07_u:014.032c": "apovāha raṇāt tūrṇaṃ kṛtavarmā mahārathaḥ",
    "GE07mbh_07_u:014.033a": "kṣībavad vihvalo vīro nimeṣāt punar utthitaḥ",
    "GE07mbh_07_u:014.033c": "bhīmo 'pi sumahābāhur gadāpāṇir adṛśyata",
    "GE07mbh_07_u:014.034a": "tato madrādhipaṃ dṛṣṭvā tava putrāḥ parāṅmukham",
    "GE07mbh_07_u:014.034c": "sanāgarathapattyaśvāḥ samakampanta māriṣa",
    "GE07mbh_07_u:014.035a": "te pāṇḍavair ardyamānās tāvakā jitakāśibhiḥ",
    "GE07mbh_07_u:014.035c": "bhītā diśo 'nvapadyanta vātanunnā ghanā iva",
    "GE07mbh_07_u:014.036a": "nirjitya dhārtarāṣṭrāṃs tu pāṇḍaveyā mahārathāḥ",
    "GE07mbh_07_u:014.036c": "vyarocanta raṇe rājan dīpyamānā yaśasvinaḥ",
    "GE07mbh_07_u:014.037a": "siṃhanādān bhṛśaṃ cakruḥ śaṅkhān dadhmuś ca harṣitāḥ",
    "GE07mbh_07_u:014.037c": "bherīś ca vādayām āsur mṛdaṅgāṃś cānakaiḥ saha",
    "GE07mbh_07_u:014.037d-0118_01": "atha maḍḍukabherimahāmurajāḥ paṇavānakadundubhijharjharibhiḥ",
    "GE07mbh_07_u:014.037d-0118_03": "vinadanti bhṛśaṃ saha śaṅkharavair",
    "GE07mbh_07_u:014.037d-0118_04": "vividhaiś ca narottama siṃharavaiḥ",
    "GE07mbh_07_u:015.001": "saṃjaya uvāca",
    "GE07mbh_07_u:015.001a": "tad balaṃ sumahad dīrṇaṃ tvadīyaṃ prekṣya vīryavān",
    "GE07mbh_07_u:015.001c": "dadhāraiko raṇe pāṇḍūn vṛṣaseno 'stramāyayā",
    "GE07mbh_07_u:015.002a": "śarā daśa diśo muktā vṛṣasenena māriṣa",
    "GE07mbh_07_u:015.002c": "vicerus te vinirbhidya naravājirathadvipān",
    "GE07mbh_07_u:015.003a": "tasya dīptā mahābāṇā viniśceruḥ sahasraśaḥ",
    "GE07mbh_07_u:015.003c": "bhānor iva mahābāho grīṣmakāle marīcayaḥ",
    "GE07mbh_07_u:015.004a": "tenārditā mahārāja rathinaḥ sādinas tathā",
    "GE07mbh_07_u:015.004c": "nipetur urvyāṃ sahasā vātanunnā iva drumāḥ",
    "GE07mbh_07_u:015.005a": "hayaughāṃś ca rathaughāṃś ca gajaughāṃś ca samantataḥ",
    "GE07mbh_07_u:015.005c": "apātayad raṇe rājañ śataśo 'tha sahasraśaḥ",
    "GE07mbh_07_u:015.006a": "dṛṣṭvā tam evaṃ samare vicarantam abhītavat",
    "GE07mbh_07_u:015.006c": "sahitāḥ sarvarājānaḥ parivavruḥ samantataḥ",
    "GE07mbh_07_u:015.007a": "nākulis tu śatānīko vṛṣasenaṃ samabhyayāt",
    "GE07mbh_07_u:015.007c": "vivyādha cainaṃ daśabhir nārācair marmabhedibhiḥ",
    "GE07mbh_07_u:015.008a": "tasya karṇātmajaś cāpaṃ chittvā ketum apātayat",
    "GE07mbh_07_u:015.008c": "taṃ bhrātaraṃ parīpsanto draupadeyāḥ samabhyayuḥ",
    "GE07mbh_07_u:015.009a": "karṇātmajaṃ śaravrātaiś cakruś cādṛśyam añjasā",
    "GE07mbh_07_u:015.009c": "tān nadanto 'bhyadhāvanta droṇaputramukhā rathāḥ",
    "GE07mbh_07_u:015.010a": "chādayanto mahārāja draupadeyān mahārathān",
    "GE07mbh_07_u:015.010c": "śarair nānāvidhais tūrṇaṃ parvatāñ jaladā iva",
    "GE07mbh_07_u:015.011a": "tān pāṇḍavāḥ pratyagṛhṇaṃs tvaritāḥ putragṛddhinaḥ",
    "GE07mbh_07_u:015.011c": "pāñcālāḥ kekayā matsyāḥ sṛñjayāś codyatāyudhāḥ",
    "GE07mbh_07_u:015.012a": "tad yuddham abhavad ghoraṃ tumulaṃ lomaharṣaṇam",
    "GE07mbh_07_u:015.012c": "tvadīyaiḥ pāṇḍuputrāṇāṃ devānām iva dānavaiḥ",
    "GE07mbh_07_u:015.013a": "evam uttamasaṃrambhā yuyudhuḥ kurupāṇḍavāḥ",
    "GE07mbh_07_u:015.013c": "parasparam udīkṣantaḥ parasparakṛtāgasaḥ",
    "GE07mbh_07_u:015.014a": "teṣāṃ dadṛśire kopād vapūṃṣy amitatejasām",
    "GE07mbh_07_u:015.014c": "yuyutsūnām ivākāśe patatrivarabhoginām bhīmakarṇakṛpadroṇadrauṇipārṣatasātyakaiḥ",
    "GE07mbh_07_u:015.015c": "babhāse sa raṇoddeśaḥ kālasūryair ivoditaiḥ",
    "GE07mbh_07_u:015.015d-0119_01": "prajānāṃ saṃkṣaye ghore yathā sūryodayo bhavet",
    "GE07mbh_07_u:015.015d-0119_02": "śūrāṇām udayas tadvat sa āsīt puruṣarṣabha",
    "GE07mbh_07_u:015.016a": "tadāsīt tumulaṃ yuddhaṃ nighnatām itaretaram",
    "GE07mbh_07_u:015.016c": "mahābalānāṃ balibhir dānavānāṃ yathā suraiḥ",
    "GE07mbh_07_u:015.017a": "tato yudhiṣṭhirānīkam uddhūtārṇavanisvanam",
    "GE07mbh_07_u:015.017c": "tvadīyam avadhīt sainyaṃ saṃpradrutamahāratham",
    "GE07mbh_07_u:015.018a": "tat prabhagnaṃ balaṃ dṛṣṭvā śatrubhir bhṛśam arditam",
    "GE07mbh_07_u:015.018c": "alaṃ drutena vaḥ śūrā iti droṇo 'bhyabhāṣata",
    "GE07mbh_07_u:015.018d-004_0001": "bhāradvājam amarṣaś ca vikramaś ca samāviśat",
    "GE07mbh_07_u:015.018d-004_0002": "samuddhṛtya niṣaṅgāc ca dhanur jyām avamṛjya ca",
    "GE07mbh_07_u:015.018d-004_0003": "mahāśaradhanuṣpāṇir yantāram idam abravīt",
    "GE07mbh_07_u:015.018d-004_0004": "sārathe yāhi yatraiṣa pāṇḍareṇa virājatā",
    "GE07mbh_07_u:015.018d-004_0005": "dhriyamāṇena chattreṇa rājā tiṣṭhati dharmarāṭ",
    "GE07mbh_07_u:015.018d-004_0006": "tad etad dīryate sainyaṃ dhārtarāṣṭram anekadhā",
    "GE07mbh_07_u:015.018d-004_0007": "etat saṃstambhayiṣyāmi prativārya yudhiṣṭhiram",
    "GE07mbh_07_u:015.018d-004_0008": "na hi mām abhivarṣantaṃ saṃyuge tāta pāṇḍavāḥ",
    "GE07mbh_07_u:015.018d-004_0009": "mātsyapāñcālarājānaḥ sarve ca sahasomakāḥ",
    "GE07mbh_07_u:015.018d-004_0010": "arjuno matprasādād dhi mahāstrāṇi samāptavān",
    "GE07mbh_07_u:015.018d-004_0011": "na mām utsahate tāta na bhīmo na ca sātyakiḥ",
    "GE07mbh_07_u:015.018d-004_0012": "matprasādād dhi bībhatsuḥ parameṣvāsatāṃ gataḥ",
    "GE07mbh_07_u:015.018d-004_0013": "mamaivāstraṃ vijānāti dhṛṣṭadyumno 'pi pārṣataḥ",
    "GE07mbh_07_u:015.018d-004_0014": "nāyaṃ saṃrakṣituṃ kālaḥ prāṇāṃs tāta jayaiṣiṇā saṃjaya uvāca",
    "GE07mbh_07_u:015.018d-004_0015": "yāhi svargaṃ puraskṛtya yaśase ca jayāya ca",
    "GE07mbh_07_u:015.018d-004_0016": "evaṃ saṃcodito yantā droṇam abhyavahat tataḥ",
    "GE07mbh_07_u:015.018d-004_0017": "tadāśvahṛdayenāśvān abhimantryāśu harṣayan",
    "GE07mbh_07_u:015.018d-004_0018": "rathena savarūthena bhāsvareṇa virājatā",
    "GE07mbh_07_u:015.018d-004_0019": "taṃ karūśāś ca matsyāś ca cedayaś ca sasātvatāḥ",
    "GE07mbh_07_u:015.018d-004_0020": "pāṇḍavāś ca sapāñcālāḥ sahitāḥ paryavārayan",
    "GE07mbh_07_u:015.019a": "tataḥ śoṇahayaḥ kruddhaś caturdanta iva dvipaḥ",
    "GE07mbh_07_u:015.019c": "praviśya pāṇḍavānīkaṃ yudhiṣṭhiram upādravat",
    "GE07mbh_07_u:015.020a": "tam avidhyac chitair bāṇaiḥ kaṅkapatrair yudhiṣṭhiraḥ",
    "GE07mbh_07_u:015.020c": "tasya droṇo dhanuś chittvā taṃ drutaṃ samupādravat",
    "GE07mbh_07_u:015.021a": "cakrarakṣaḥ kumāras tu pāñcālānāṃ yaśaskaraḥ",
    "GE07mbh_07_u:015.021c": "dadhāra droṇam āyāntaṃ veleva saritāṃ patim",
    "GE07mbh_07_u:015.022a": "droṇaṃ nivāritaṃ dṛṣṭvā kumāreṇa dvijarṣabham",
    "GE07mbh_07_u:015.022c": "siṃhanādaravo hy āsīt sādhu sādhv iti bhāṣatām",
    "GE07mbh_07_u:015.023a": "kumāras tu tato droṇaṃ sāyakena mahāhave",
    "GE07mbh_07_u:015.023c": "vivyādhorasi saṃkruddhaḥ siṃhavac cānadan muhuḥ",
    "GE07mbh_07_u:015.024a": "saṃvārya tu raṇe droṇaḥ kumāraṃ vai mahābalaḥ",
    "GE07mbh_07_u:015.024c": "śarair anekasāhasraiḥ kṛtahasto jitaklamaḥ",
    "GE07mbh_07_u:015.025a": "taṃ śūram āryavratinam astrārthakṛtaniśramam",
    "GE07mbh_07_u:015.025c": "cakrarakṣam apāmṛdnāt kumāraṃ dvijasattamaḥ",
    "GE07mbh_07_u:015.025d-0120_01": "bāṇair nivārayām āsa paśyatāṃ sarvadhanvinām",
    "GE07mbh_07_u:015.026a": "sa madhyaṃ prāpya senāyāḥ sarvāḥ paricaran diśaḥ",
    "GE07mbh_07_u:015.026c": "tava sainyasya goptāsīd bhāradvājo ratharṣabhaḥ",
    "GE07mbh_07_u:015.027a": "śikhaṇḍinaṃ dvādaśabhir viṃśatyā cottamaujasam",
    "GE07mbh_07_u:015.027c": "nakulaṃ pañcabhir viddhvā sahadevaṃ ca saptabhiḥ",
    "GE07mbh_07_u:015.028a": "yudhiṣṭhiraṃ dvādaśabhir draupadeyāṃs tribhis tribhiḥ",
    "GE07mbh_07_u:015.028c": "sātyakiṃ pañcabhir viddhvā matsyaṃ ca daśabhiḥ śaraiḥ",
    "GE07mbh_07_u:015.029a": "vyakṣobhayad raṇe yodhān yathāmukhyān abhidravan",
    "GE07mbh_07_u:015.029c": "abhyavartata saṃprepsuḥ kuntīputraṃ yudhiṣṭhiram",
    "GE07mbh_07_u:015.030a": "yugaṃdharas tato rājan bhāradvājaṃ mahāratham",
    "GE07mbh_07_u:015.030c": "vārayām āsa saṃkruddhaṃ vātoddhūtam ivārṇavam",
    "GE07mbh_07_u:015.031a": "yudhiṣṭhiraṃ sa viddhvā tu śaraiḥ saṃnataparvabhiḥ",
    "GE07mbh_07_u:015.031c": "yugaṃdharaṃ ca bhallena rathanīḍād apāharat",
    "GE07mbh_07_u:015.031d-0121_01": "taṃ vijitya mahātejā bhāradvājo mahāmanāḥ",
    "GE07mbh_07_u:015.032a": "tato virāṭadrupadau kekayāḥ sātyakiḥ śibiḥ",
    "GE07mbh_07_u:015.032c": "vyāghradattaś ca pāñcālyaḥ siṃhasenaś ca vīryavān",
    "GE07mbh_07_u:015.033a": "ete cānye ca bahavaḥ parīpsanto yudhiṣṭhiram",
    "GE07mbh_07_u:015.033c": "āvavrus tasya panthānaṃ kirantaḥ sāyakān bahūn",
    "GE07mbh_07_u:015.034a": "vyāghradattaś ca pāñcālyo droṇaṃ vivyādha mārgaṇaiḥ",
    "GE07mbh_07_u:015.034c": "pañcāśadbhiḥ śitai rājaṃs tata uccukruśur janāḥ",
    "GE07mbh_07_u:015.035a": "tvaritaṃ siṃhasenas tu droṇaṃ viddhvā mahāratham",
    "GE07mbh_07_u:015.035c": "prāhasat sahasā hṛṣṭas trāsayan vai yatavratam",
    "GE07mbh_07_u:015.036a": "tato visphārya nayane dhanurjyām avamṛjya ca",
    "GE07mbh_07_u:015.036c": "talaśabdaṃ mahat kṛtvā droṇas taṃ samupādravat",
    "GE07mbh_07_u:015.037a": "tatas tu siṃhasenasya śiraḥ kāyāt sakuṇḍalam",
    "GE07mbh_07_u:015.037c": "vyāghradattasya cākramya bhallābhyām aharad balī",
    "GE07mbh_07_u:015.038a": "tān pramṛdya śaravrātaiḥ pāṇḍavānāṃ mahārathān",
    "GE07mbh_07_u:015.038c": "yudhiṣṭhirasamabhyāśe tasthau mṛtyur ivāntakaḥ",
    "GE07mbh_07_u:015.039a": "tato 'bhavan mahāśabdo rājan yaudhiṣṭhire bale",
    "GE07mbh_07_u:015.039c": "hṛto rājeti yodhānāṃ samīpasthe yatavrate",
    "GE07mbh_07_u:015.040a": "abruvan sainikās tatra dṛṣṭvā droṇasya vikramam",
    "GE07mbh_07_u:015.040c": "adya rājā dhārtarāṣṭraḥ kṛtārtho vai bhaviṣyati",
    "GE07mbh_07_u:015.040d-0122_01": "asmin muhūrte droṇas tu pāṇḍavaṃ gṛhya harṣitaḥ",
    "GE07mbh_07_u:015.040e": "āgamiṣyati no nūnaṃ dhārtarāṣṭrasya saṃyuge",
    "GE07mbh_07_u:015.041a": "evaṃ saṃjalpatāṃ teṣāṃ tāvakānāṃ mahārathaḥ",
    "GE07mbh_07_u:015.041c": "āyāj javena kaunteyo rathaghoṣeṇa nādayan",
    "GE07mbh_07_u:015.041d-0123_01": "mā bhaiṣīr iti saṃvārya śarair droṇam avārayat",
    "GE07mbh_07_u:015.042a": "śoṇitodāṃ rathāvartāṃ kṛtvā viśasane nadīm",
    "GE07mbh_07_u:015.042c": "śūrāsthicayasaṃkīrṇāṃ pretakūlāpahāriṇīm",
    "GE07mbh_07_u:015.043a": "tāṃ śaraughamahāphenāṃ prāsamatsyasamākulām",
    "GE07mbh_07_u:015.043c": "nadīm uttīrya vegena kurūn vidrāvya pāṇḍavaḥ",
    "GE07mbh_07_u:015.044a": "tataḥ kirīṭī sahasā droṇānīkam upādravat",
    "GE07mbh_07_u:015.044c": "chādayann iṣujālena mahatā mohayann iva",
    "GE07mbh_07_u:015.045a": "śīghram abhyasyato bāṇān saṃdadhānasya cāniśam",
    "GE07mbh_07_u:015.045c": "nāntaraṃ dadṛśe kaś cit kaunteyasya yaśasvinaḥ",
    "GE07mbh_07_u:015.046a": "na diśo nāntarikṣaṃ ca na dyaur naiva ca medinī",
    "GE07mbh_07_u:015.046c": "adṛśyata mahārāja bāṇabhūtam ivābhavat",
    "GE07mbh_07_u:015.047a": "nādṛśyata tadā rājaṃs tatra kiṃ cana saṃyuge",
    "GE07mbh_07_u:015.047c": "bāṇāndhakāre mahati kṛte gāṇḍīvadhanvanā",
    "GE07mbh_07_u:015.048a": "sūrye cāstam anuprāpte rajasā cābhisaṃvṛte",
    "GE07mbh_07_u:015.048c": "nājñāyata tadā śatrur na suhṛn na ca kiṃ cana",
    "GE07mbh_07_u:015.049a": "tato 'vahāraṃ cakrus te droṇaduryodhanādayaḥ",
    "GE07mbh_07_u:015.049c": "tān viditvā bhṛśaṃ trastān ayuddhamanasaḥ parān",
    "GE07mbh_07_u:015.050a": "svāny anīkāni bībhatsuḥ śanakair avahārayat",
    "GE07mbh_07_u:015.050c": "tato 'bhituṣṭuvuḥ pārthaṃ prahṛṣṭāḥ pāṇḍusṛñjayāḥ",
    "GE07mbh_07_u:015.050e": "pāñcālāś ca manojñābhir vāgbhiḥ sūryam ivarṣayaḥ",
    "GE07mbh_07_u:015.051a": "evaṃ svaśibiraṃ prāyāj jitvā śatrūn dhanaṃjayaḥ",
    "GE07mbh_07_u:015.051c": "pṛṣṭhataḥ sarvasainyānāṃ mudito vai sakeśavaḥ",
    "GE07mbh_07_u:015.052a": "masāragalvarkasuvarṇarūpyair; vajrapravālasphaṭikaiś ca mukhyaiḥ",
    "GE07mbh_07_u:015.052c": "citre rathe pāṇḍusuto babhāse; nakṣatracitre viyatīva candraḥ",
    "GE07mbh_07_u:016.001": "saṃjaya uvāca",
    "GE07mbh_07_u:016.001a": "te sene śibiraṃ gatvā nyaviśetāṃ viśāṃ pate",
    "GE07mbh_07_u:016.001c": "yathābhāgaṃ yathānyāyaṃ yathāgulmaṃ ca sarvaśaḥ",
    "GE07mbh_07_u:016.002a": "kṛtvāvahāraṃ sainyānāṃ droṇaḥ paramadurmanāḥ",
    "GE07mbh_07_u:016.002c": "duryodhanam abhiprekṣya savrīḍam idam abravīt",
    "GE07mbh_07_u:016.003a": "uktam etan mayā pūrvaṃ na tiṣṭhati dhanaṃjaye",
    "GE07mbh_07_u:016.003c": "śakyo grahītuṃ saṃgrāme devair api yudhiṣṭhiraḥ",
    "GE07mbh_07_u:016.004a": "iti tad vaḥ prayatatāṃ kṛtaṃ pārthena saṃyuge",
    "GE07mbh_07_u:016.004c": "mātiśaṅkīr vaco mahyam ajeyau kṛṣṇapāṇḍavau",
    "GE07mbh_07_u:016.005a": "apanīte tu yogena kena cic chvetavāhane",
    "GE07mbh_07_u:016.005c": "tata eṣyati te rājan vaśam adya yudhiṣṭhiraḥ",
    "GE07mbh_07_u:016.006a": "kaś cid āhvayatāṃ saṃkhye deśam anyaṃ prakarṣatu",
    "GE07mbh_07_u:016.006c": "tam ajitvā tu kaunteyo na nivartet kathaṃ cana",
    "GE07mbh_07_u:016.007a": "etasminn antare śūnye dharmarājam ahaṃ nṛpa",
    "GE07mbh_07_u:016.007c": "grahīṣyāmi camūṃ bhittvā dhṛṣṭadyumnasya paśyataḥ",
    "GE07mbh_07_u:016.008a": "arjunena vihīnas tu yadi notsṛjate raṇam",
    "GE07mbh_07_u:016.008c": "mām upāyāntam ālokya gṛhītam iti viddhi tam",
    "GE07mbh_07_u:016.009a": "evaṃ te sahasā rājan dharmaputraṃ yudhiṣṭhiram",
    "GE07mbh_07_u:016.009b-0124_01": "kṣobhayitvā balaṃ teṣāṃ pāṇḍavānāṃ mahātmanām",
    "GE07mbh_07_u:016.009c": "samāneṣyāmi sagaṇaṃ vaśam adya na saṃśayaḥ",
    "GE07mbh_07_u:016.010a": "yadi tiṣṭhati saṃgrāme muhūrtam api pāṇḍavaḥ",
    "GE07mbh_07_u:016.010c": "athāpayāti saṃgrāmād vijayāt tad viśiṣyate",
    "GE07mbh_07_u:016.011a": "droṇasya tu vacaḥ śrutvā trigartādhipatis tataḥ",
    "GE07mbh_07_u:016.011c": "bhrātṛbhiḥ sahito rājann idaṃ vacanam abravīt",
    "GE07mbh_07_u:016.012a": "vayaṃ vinikṛtā rājan sadā gāṇḍīvadhanvanā",
    "GE07mbh_07_u:016.012c": "anāgaḥsv api cāgaskṛd asmāsu bharatarṣabha",
    "GE07mbh_07_u:016.013a": "te vayaṃ smaramāṇās tān vinikārān pṛthagvidhān",
    "GE07mbh_07_u:016.013c": "krodhāgninā dahyamānā na śemahi sadā niśāḥ",
    "GE07mbh_07_u:016.014a": "sa no divyāstrasaṃpannaś cakṣurviṣayam āgataḥ",
    "GE07mbh_07_u:016.014c": "kartāraḥ sma vayaṃ sarvaṃ yac cikīrṣāma hṛdgatam",
    "GE07mbh_07_u:016.015a": "bhavataś ca priyaṃ yat syād asmākaṃ ca yaśaskaram",
    "GE07mbh_07_u:016.015c": "vayam enaṃ haniṣyāmo nikṛṣyāyodhanād bahiḥ",
    "GE07mbh_07_u:016.016a": "adyāstv anarjunā bhūmir atrigartātha vā punaḥ",
    "GE07mbh_07_u:016.016c": "satyaṃ te pratijānīmo naitan mithyā bhaviṣyati",
    "GE07mbh_07_u:016.017a": "evaṃ satyarathaś coktvā satyadharmā ca bhārata",
    "GE07mbh_07_u:016.017c": "satyavarmā ca satyeṣuḥ satyakarmā tathaiva ca",
    "GE07mbh_07_u:016.018a": "sahitā bhrātaraḥ pañca rathānām ayutena ca",
    "GE07mbh_07_u:016.018c": "nyavartanta mahārāja kṛtvā śapatham āhave",
    "GE07mbh_07_u:016.019a": "mālavās tuṇḍikerāś ca rathānām ayutais tribhiḥ",
    "GE07mbh_07_u:016.019c": "suśarmā ca naravyāghras trigartaḥ prasthalādhipaḥ",
    "GE07mbh_07_u:016.020a": "mācellakair lalitthaiś ca sahito madrakair api",
    "GE07mbh_07_u:016.020c": "rathānām ayutenaiva so 'śapad bhrātṛbhiḥ saha",
    "GE07mbh_07_u:016.020d-0125_01": "maladāś ca karūśāś ca daradāś ca mahārathāḥ",
    "GE07mbh_07_u:016.020d-0125_02": "taṅkaṇāś ca parādāś ca yugapatte samāgatāḥ",
    "GE07mbh_07_u:016.021a": "nānājanapadebhyaś ca rathānām ayutaṃ punaḥ",
    "GE07mbh_07_u:016.021c": "samutthitaṃ viśiṣṭānāṃ saṃśapārtham upāgatam",
    "GE07mbh_07_u:016.022a": "tato jvalanam ādāya hutvā sarve pṛthak pṛthak",
    "GE07mbh_07_u:016.022c": "jagṛhuḥ kuśacīrāṇi citrāṇi kavacāni ca",
    "GE07mbh_07_u:016.023a": "te ca baddhatanutrāṇā ghṛtāktāḥ kuśacīriṇaḥ",
    "GE07mbh_07_u:016.023c": "maurvīmekhalino vīrāḥ sahasraśatadakṣiṇāḥ",
    "GE07mbh_07_u:016.024a": "yajvānaḥ putriṇo lokyāḥ kṛtakṛtyās tanutyajaḥ",
    "GE07mbh_07_u:016.024c": "yokṣyamāṇās tadātmānaṃ yaśasā vijayena ca",
    "GE07mbh_07_u:016.025a": "brahmacaryaśrutimukhaiḥ kratubhiś cāptadakṣiṇaiḥ",
    "GE07mbh_07_u:016.025c": "prāpya lokān suyuddhena kṣipram eva yiyāsavaḥ",
    "GE07mbh_07_u:016.026a": "brāhmaṇāṃs tarpayitvā ca niṣkān dattvā pṛthak pṛthak",
    "GE07mbh_07_u:016.026c": "gāś ca vāsāṃsi ca punaḥ samābhāṣya parasparam",
    "GE07mbh_07_u:016.026d-0126_01": "dvijamukhyaiḥ samuditaiḥ kṛtasvasty ayanāśiṣaḥ",
    "GE07mbh_07_u:016.026d-0126_02": "muditāś ca prahṛṣṭāś ca jalaṃ saṃspṛśya nirmalam",
    "GE07mbh_07_u:016.027a": "prajvālya kṛṣṇavartmānam upāgamya raṇe vratam",
    "GE07mbh_07_u:016.027c": "tasminn agnau tadā cakruḥ pratijñāṃ dṛḍhaniścayāḥ",
    "GE07mbh_07_u:016.028a": "śṛṇvatāṃ sarvabhūtānām uccair vācaḥ sma menire",
    "GE07mbh_07_u:016.028c": "dhṛtvā dhanaṃjayavadhe pratijñāṃ cāpi cakrire",
    "GE07mbh_07_u:016.029a": "ye vai lokāś cānṛtānāṃ ye caiva brahmaghātinām",
    "GE07mbh_07_u:016.029c": "pānapasya ca ye lokā gurudāraratasya ca",
    "GE07mbh_07_u:016.030a": "brahmasvahāriṇaś caiva rājapiṇḍāpahāriṇaḥ",
    "GE07mbh_07_u:016.030c": "śaraṇāgataṃ ca tyajato yācamānaṃ tathā ghnataḥ",
    "GE07mbh_07_u:016.031a": "agāradāhināṃ ye ca ye ca gāṃ nighnatām api",
    "GE07mbh_07_u:016.031c": "apacāriṇāṃ ca ye lokā ye ca brahmadviṣām api",
    "GE07mbh_07_u:016.032a": "jāyāṃ ca ṛtukāle vai ye mohād abhigacchatām",
    "GE07mbh_07_u:016.032c": "śrāddhasaṃgatikānāṃ ca ye cāpy ātmāpahāriṇām",
    "GE07mbh_07_u:016.033a": "nyāsāpahāriṇāṃ ye ca śrutaṃ nāśayatāṃ ca ye",
    "GE07mbh_07_u:016.033c": "kopena yudhyamānānāṃ ye ca nīcānusāriṇām",
    "GE07mbh_07_u:016.034a": "nāstikānāṃ ca ye lokā ye 'gnihorāpitṛtyajām",
    "GE07mbh_07_u:016.034b-0127_01": "satyam ākramatāṃ ye ca pratyādityaṃ pramehatām",
    "GE07mbh_07_u:016.034c": "tān āpnuyāmahe lokān ye ca pāpakṛtām api",
    "GE07mbh_07_u:016.035a": "yady ahatvā vayaṃ yuddhe nivartema dhanaṃjayam",
    "GE07mbh_07_u:016.035c": "tena cābhyarditās trāsād bhavema hi parāṅmukhāḥ",
    "GE07mbh_07_u:016.036a": "yadi tv asukaraṃ loke karma kuryāma saṃyuge",
    "GE07mbh_07_u:016.036c": "iṣṭān puṇyakṛtāṃ lokān prāpnuyāma na saṃśayaḥ",
    "GE07mbh_07_u:016.037a": "evam uktvā tato rājaṃs te 'bhyavartanta saṃyuge",
    "GE07mbh_07_u:016.037c": "āhvayanto 'rjunaṃ vīrāḥ pitṛjuṣṭāṃ diśaṃ prati",
    "GE07mbh_07_u:016.038a": "āhūtas tair naravyāghraiḥ pārthaḥ parapuraṃjayaḥ",
    "GE07mbh_07_u:016.038c": "dharmarājam idaṃ vākyam apadāntaram abravīt",
    "GE07mbh_07_u:016.039a": "āhūto na nivarteyam iti me vratam āhitam",
    "GE07mbh_07_u:016.039c": "saṃśaptakāś ca māṃ rājann āhvayanti punaḥ punaḥ",
    "GE07mbh_07_u:016.040a": "eṣa ca bhrātṛbhiḥ sārdhaṃ suśarmāhvayate raṇe",
    "GE07mbh_07_u:016.040c": "vadhāya sagaṇasyāsya mām anujñātum arhasi",
    "GE07mbh_07_u:016.041a": "naitac chaknomi saṃsoḍhum āhvānaṃ puruṣarṣabha",
    "GE07mbh_07_u:016.041c": "satyaṃ te pratijānāmi hatān viddhi parān yudhi",
    "GE07mbh_07_u:016.041d-0128_01": "na hy arjuno raṇe rājan mithyā kiṃ cit pravakṣyati",
    "GE07mbh_07_u:016.041d-0128_02": "hatāṃs traigartakān paśya mā sma te kaśmalaṃ bhavet",
    "GE07mbh_07_u:016.042": "yudhiṣṭhira uvāca",
    "GE07mbh_07_u:016.042a": "śrutam etat tvayā tāta yad droṇasya cikīrṣitam",
    "GE07mbh_07_u:016.042c": "yathā tad anṛtaṃ tasya bhavet tadvat samācara",
    "GE07mbh_07_u:016.043a": "droṇo hi balavāñ śūraḥ kṛtāstraś ca jitaśramaḥ",
    "GE07mbh_07_u:016.043c": "pratijñātaṃ ca tenaitad grahaṇaṃ me mahāratha arjuna uvāca",
    "GE07mbh_07_u:016.044-0129_01": "sarvathā na nivarteyam āhūto 'haṃ paraṃtapa",
    "GE07mbh_07_u:016.044-0129_02": "trigarto bhrātṛbhiḥ sārdhaṃ sa mām āhvayate bhṛśam",
    "GE07mbh_07_u:016.044-0129_03": "tavāpi tu raṇe rakṣā vihitā me janādhipa",
    "GE07mbh_07_u:016.044-0129_04": "nirapekṣo gamiṣyāmi vadhāyaiṣāṃ durātmanām",
    "GE07mbh_07_u:016.044a": "ayaṃ vai satyajid rājann adya te rakṣitā yudhi",
    "GE07mbh_07_u:016.044c": "dhriyamāṇe hi pāñcālye nācāryaḥ kāmam āpsyati",
    "GE07mbh_07_u:016.045a": "hate tu puruṣavyāghre raṇe satyajiti prabho",
    "GE07mbh_07_u:016.045c": "sarvair api sametair vā na sthātavyaṃ kathaṃ cana",
    "GE07mbh_07_u:016.046": "saṃjaya uvāca",
    "GE07mbh_07_u:016.046a": "anujñātas tato rājñā pariṣvaktaś ca phalgunaḥ",
    "GE07mbh_07_u:016.046c": "premṇā dṛṣṭaś ca bahudhā āśiṣā ca prayojitaḥ",
    "GE07mbh_07_u:016.047a": "vihāyainaṃ tataḥ pārthas trigartān pratyayād balī",
    "GE07mbh_07_u:016.047c": "kṣudhitaḥ kṣudvighātārthaṃ siṃho mṛgagaṇān iva",
    "GE07mbh_07_u:016.048a": "tato dauryodhanaṃ sainyaṃ mudā paramayā yutam",
    "GE07mbh_07_u:016.048c": "gate 'rjune bhṛśaṃ kruddhaṃ dharmarājasya nigrahe",
    "GE07mbh_07_u:016.048d-0130_01": "grahaṇe dharmarājasya kṛtotsāhaṃ mahāmṛdhe",
    "GE07mbh_07_u:016.049a": "tato 'nyonyena te sene samājagmatur ojasā",
    "GE07mbh_07_u:016.049b-0131_01": "vegena śaṅkhān āpūrya harṣayukte mahāsvane",
    "GE07mbh_07_u:016.049c": "gaṅgāsarayvor vegena prāvṛṣīvolbaṇodake",
    "GE07mbh_07_u:017.001": "saṃjaya uvāca",
    "GE07mbh_07_u:017.001a": "tataḥ saṃśaptakā rājan same deśe vyavasthitāḥ",
    "GE07mbh_07_u:017.001c": "vyūhyānīkaṃ rathair eva candrārdhākhyaṃ mudānvitāḥ",
    "GE07mbh_07_u:017.002a": "te kirīṭinam āyāntaṃ dṛṣṭvā harṣeṇa māriṣa",
    "GE07mbh_07_u:017.002b-0132_01": "atīva saṃprahṛṣṭās te hy upalakṣya dhanaṃjayam",
    "GE07mbh_07_u:017.002c": "udakrośan naravyāghrāḥ śabdena mahatā tadā",
    "GE07mbh_07_u:017.003a": "sa śabdaḥ pradiśaḥ sarvā diśaḥ khaṃ ca samāvṛṇot",
    "GE07mbh_07_u:017.003c": "āvṛtatvāc ca lokasya nāsīt tatra pratisvanaḥ",
    "GE07mbh_07_u:017.004a": "atīva saṃprahṛṣṭāṃs tān upalabhya dhanaṃjayaḥ",
    "GE07mbh_07_u:017.004c": "kiṃ cid abhyutsmayan kṛṣṇam idaṃ vacanam abravīt",
    "GE07mbh_07_u:017.005a": "paśyaitān devakīmātar mumūrṣūn adya saṃyuge",
    "GE07mbh_07_u:017.005c": "bhrātṝṃs traigartakān evaṃ roditavye praharṣitān",
    "GE07mbh_07_u:017.006a": "atha vā harṣakālo 'yaṃ traigartānām asaṃśayam",
    "GE07mbh_07_u:017.006c": "kunarair duravāpān hi lokān prāpsyanty anuttamān",
    "GE07mbh_07_u:017.006d-0133_01": "mayā hatā hi saṃgrāme lokān prāpsyanti puṣkalān",
    "GE07mbh_07_u:017.007a": "evam uktvā mahābāhur hṛṣīkeśaṃ tato 'rjunaḥ",
    "GE07mbh_07_u:017.007c": "āsasāda raṇe vyūḍhāṃ traigartānām anīkinīm",
    "GE07mbh_07_u:017.008a": "sa devadattam ādāya śaṅkhaṃ hemapariṣkṛtam",
    "GE07mbh_07_u:017.008c": "dadhmau vegena mahatā phalgunaḥ pūrayan diśaḥ",
    "GE07mbh_07_u:017.009a": "tena śabdena vitrastā saṃśaptakavarūthinī",
    "GE07mbh_07_u:017.009c": "niśceṣṭāvasthitā saṃkye aśmasāramayī yathā",
    "GE07mbh_07_u:017.009d-0134_01": "sā senā bharataśreṣṭha niśceṣṭā śuśubhe tadā",
    "GE07mbh_07_u:017.009d-0134_02": "citrapaṭṭe yathā nyastā kuśalaiḥ śilpibhir naraiḥ",
    "GE07mbh_07_u:017.009d-0134_03": "svanena tena sainyānāṃ divam āvṛṇvatā tadā",
    "GE07mbh_07_u:017.009d-0134_04": "sasvanā pṛthivī sarvā tathaiva ca mahodadhiḥ",
    "GE07mbh_07_u:017.009d-0134_05": "vyūḍhānīkais tu taiḥ sarvaiḥ pṛthivyāṃ samarārṇave",
    "GE07mbh_07_u:017.009d-0134_06": "svanena sarvasainyānāṃ karṇās tu badhirīkṛtāḥ",
    "GE07mbh_07_u:017.010a": "vāhās teṣāṃ vivṛttākṣāḥ stabdhakarṇaśirodharāḥ",
    "GE07mbh_07_u:017.010c": "viṣṭabdhacaraṇā mūtraṃ rudhiraṃ ca prasusruvuḥ",
    "GE07mbh_07_u:017.010d-0135_01": "tato vyupāramac chabdaḥ prahṛṣṭās te tato 'bhavan",
    "GE07mbh_07_u:017.011a": "upalabhya ca te saṃjñām avasthāpya ca vāhinīm",
    "GE07mbh_07_u:017.011c": "yugapat pāṇḍuputrāya cikṣipuḥ kaṅkapatriṇaḥ",
    "GE07mbh_07_u:017.012a": "tāny arjunaḥ sahasrāṇi daśa pañcaiva cāśugaiḥ",
    "GE07mbh_07_u:017.012c": "anāgatāny eva śaraiś cicchedāśuparākramaḥ",
    "GE07mbh_07_u:017.013a": "tato 'rjunaṃ śitair bāṇair daśabhir daśabhiḥ punaḥ",
    "GE07mbh_07_u:017.013c": "pratyavidhyaṃs tataḥ pārthas tān avidhyat tribhis tribhiḥ",
    "GE07mbh_07_u:017.014a": "ekaikas tu tataḥ pārthaṃ rājan vivyādha pañcabhiḥ",
    "GE07mbh_07_u:017.014c": "sa ca tān prativivyādha dvābhyāṃ dvābhyāṃ parākramī",
    "GE07mbh_07_u:017.015a": "bhūya eva tu saṃrabdhās te 'rjunaṃ sahakeśavam",
    "GE07mbh_07_u:017.015c": "āpūrayañ śarais tīkṣṇais taṭākam iva vṛṣṭibhiḥ",
    "GE07mbh_07_u:017.016a": "tataḥ śarasahasrāṇi prāpatann arjunaṃ prati",
    "GE07mbh_07_u:017.016c": "bhramarāṇām iva vrātāḥ phulladrumagaṇe vane",
    "GE07mbh_07_u:017.017a": "tataḥ subāhus triṃśadbhir adrisāramayair dṛḍhaiḥ",
    "GE07mbh_07_u:017.017c": "avidhyad iṣubhir gāḍhaṃ kirīṭe savyasācinam",
    "GE07mbh_07_u:017.018a": "taiḥ kirīṭī kirīṭasthair hemapuṅkhair ajihmagaiḥ",
    "GE07mbh_07_u:017.018c": "śātakumbhamayāpīḍo babhau yūpa ivocchritaḥ",
    "GE07mbh_07_u:017.019a": "hastāvāpaṃ subāhos tu bhallena yudhi pāṇḍavaḥ",
    "GE07mbh_07_u:017.019c": "ciccheda taṃ caiva punaḥ śaravarṣair avākirat",
    "GE07mbh_07_u:017.020a": "tataḥ suśarmā daśabhiḥ surathaś ca kirīṭinam",
    "GE07mbh_07_u:017.020c": "sudharmā sudhanuś caiva subāhuś ca samarpayan",
    "GE07mbh_07_u:017.021a": "tāṃs tu sarvān pṛthag bāṇair vānarapravaradhvajaḥ",
    "GE07mbh_07_u:017.021c": "pratyavidhyad dhvajāṃś caiṣāṃ bhallaiś ciccheda kāñcanān",
    "GE07mbh_07_u:017.022a": "sudhanvano dhanuś chittvā hayān vai nyavadhīc charaiḥ",
    "GE07mbh_07_u:017.022c": "athāsya saśirastrāṇaṃ śiraḥ kāyād apāharat",
    "GE07mbh_07_u:017.022d-0136_01": "jahāra pārthaḥ sainyeṣu sahasre dve ca yodhinām",
    "GE07mbh_07_u:017.023a": "tasmiṃs tu patite vīre trastās tasya padānugāḥ",
    "GE07mbh_07_u:017.023b-0137_01": "bhūyiṣṭhaṃ pratiruddhās te hatair yodhair yaśasvinaḥ",
    "GE07mbh_07_u:017.023c": "vyadravanta bhayād bhītā yena dauryodhanaṃ balam",
    "GE07mbh_07_u:017.024a": "tato jaghāna saṃkruddho vāsavis tāṃ mahācamūm",
    "GE07mbh_07_u:017.024c": "śarajālair avicchinnais tamaḥ sūrya ivāṃśubhiḥ",
    "GE07mbh_07_u:017.025a": "tato bhagne bale tasmin viprayāte samantataḥ",
    "GE07mbh_07_u:017.025c": "savyasācini saṃkruddhe traigartān bhayam āviśat",
    "GE07mbh_07_u:017.026a": "te vadhyamānāḥ pārthena śaraiḥ saṃnataparvabhiḥ",
    "GE07mbh_07_u:017.026c": "amuhyaṃs tatra tatraiva trastā mṛgagaṇā iva",
    "GE07mbh_07_u:017.027a": "tatas trigartarāṭ kruddhas tān uvāca mahārathān",
    "GE07mbh_07_u:017.027c": "alaṃ drutena vaḥ śūrā na bhayaṃ kartum arhatha",
    "GE07mbh_07_u:017.028a": "śaptvā tu śapathān ghorān sarvasainyasya paśyataḥ",
    "GE07mbh_07_u:017.028c": "gatvā dauryodhanaṃ sainyaṃ kiṃ vai vakṣyatha mukhyagāḥ",
    "GE07mbh_07_u:017.029a": "nāvahāsyāḥ kathaṃ loke karmaṇānena saṃyuge",
    "GE07mbh_07_u:017.029c": "bhavema sahitāḥ sarve nivartadhvaṃ yathābalam",
    "GE07mbh_07_u:017.030a": "evam uktās tu te rājann udakrośan muhur muhuḥ",
    "GE07mbh_07_u:017.030c": "śaṅkhāṃś ca dadhmire vīrā harṣayantaḥ parasparam",
    "GE07mbh_07_u:017.031a": "tatas te saṃnyavartanta saṃśaptakagaṇāḥ punaḥ",
    "GE07mbh_07_u:017.031c": "nārāyaṇāś ca gopālāḥ kṛtvā mṛtyuṃ nivartanam",
    "GE07mbh_07_u:018.001": "saṃjaya uvāca",
    "GE07mbh_07_u:018.001a": "dṛṣṭvā tu saṃnivṛttāṃs tān saṃśaptakagaṇān punaḥ",
    "GE07mbh_07_u:018.001c": "vāsudevaṃ mahātmānam arjunaḥ samabhāṣata",
    "GE07mbh_07_u:018.002a": "codayāśvān hṛṣīkeśa saṃśaptakagaṇān prati",
    "GE07mbh_07_u:018.002c": "naite hāsyanti saṃgrāmaṃ jīvanta iti me matiḥ",
    "GE07mbh_07_u:018.003a": "paśya me 'strabalaṃ ghoraṃ bāhvor iṣvasanasya ca",
    "GE07mbh_07_u:018.003c": "adyaitān pātayiṣyāmi kruddho rudraḥ paśūn iva",
    "GE07mbh_07_u:018.004a": "tataḥ kṛṣṇaḥ smitaṃ kṛtvā pariṇandya śivena tam",
    "GE07mbh_07_u:018.004b-0138_01": "evaṃ bruvāṇaṃ bībhatsuṃ keśavaḥ śatruvāhinīm",
    "GE07mbh_07_u:018.004c": "prāveśayata durdharṣo yatra yatraicchad arjunaḥ",
    "GE07mbh_07_u:018.005a": "babhrāje sa ratho 'tyartham uhyamāno raṇe tadā",
    "GE07mbh_07_u:018.005c": "uhyamānam ivākāśe vimānaṃ pāṇḍurair hayaiḥ",
    "GE07mbh_07_u:018.006a": "maṇḍalāni tataś cakre gatapratyāgatāni ca",
    "GE07mbh_07_u:018.006c": "yathā śakraratho rājan yuddhe devāsure purā",
    "GE07mbh_07_u:018.007a": "atha nārāyaṇāḥ kruddhā vividhāyudhapāṇayaḥ",
    "GE07mbh_07_u:018.007c": "chādayantaḥ śaravrātaiḥ parivavrur dhanaṃjayam",
    "GE07mbh_07_u:018.008a": "adṛśyaṃ ca muhūrtena cakrus te bharatarṣabha",
    "GE07mbh_07_u:018.008c": "kṛṣṇena sahitaṃ yuddhe kuntīputraṃ dhanaṃjayam",
    "GE07mbh_07_u:018.009a": "kruddhas tu phalgunaḥ saṃkhye dviguṇīkṛtavikramaḥ",
    "GE07mbh_07_u:018.009c": "gāṇḍīvam upasaṃmṛjya tūrṇaṃ jagrāha saṃyuge",
    "GE07mbh_07_u:018.010a": "baddhvā ca bhṛkuṭīṃ vaktre krodhasya pratilakṣaṇam",
    "GE07mbh_07_u:018.010c": "devadattaṃ mahāśaṅkhaṃ pūrayām āsa pāṇḍavaḥ",
    "GE07mbh_07_u:018.011a": "athāstram arisaṃghaghnaṃ tvāṣṭram abhyasyad arjunaḥ",
    "GE07mbh_07_u:018.011c": "tato rūpasahasrāṇi prādurāsan pṛthak pṛthak",
    "GE07mbh_07_u:018.012a": "ātmanaḥ pratirūpais tair nānārūpair vimohitāḥ",
    "GE07mbh_07_u:018.012c": "anyonyam arjunaṃ matvā svam ātmānaṃ ca jaghnire",
    "GE07mbh_07_u:018.013a": "ayam arjuno 'yaṃ govinda imau yādavapāṇḍavau",
    "GE07mbh_07_u:018.013c": "iti bruvāṇāḥ saṃmūḍhā jaghnur anyonyam āhave",
    "GE07mbh_07_u:018.013d-0139_01": "anyonyaṃ samare jaghnus tāvakā bharatarṣabha",
    "GE07mbh_07_u:018.014a": "mohitāḥ paramāstreṇa kṣayaṃ jagmuḥ parasparam",
    "GE07mbh_07_u:018.014b-0140_01": "rudhirokṣitagātrās te prekṣamāṇāḥ parasparam",
    "GE07mbh_07_u:018.014c": "aśobhanta raṇe yodhāḥ puṣpitā iva kiṃśukāḥ",
    "GE07mbh_07_u:018.014d-0141_01": "rudhirotpīḍanās te tu rudhireṇa samukṣitāḥ",
    "GE07mbh_07_u:018.014d-0141_02": "candanasya raseneva vyabhrājanta raṇājire",
    "GE07mbh_07_u:018.014d-0141_03": "tataḥ prahasya bībhatsur vyākṣipad gāṇḍivaṃ bhṛśam",
    "GE07mbh_07_u:018.014d-0141_04": "nyahanat tāñ śarais tīkṣṇais tamaḥ sūrya ivāṃśubhiḥ",
    "GE07mbh_07_u:018.014d-0141_05": "hatāvaśiṣṭās te bhūyaḥ parivārya dhanaṃjayam",
    "GE07mbh_07_u:018.014d-0141_06": "sāśvadhvajarathaṃ cakrur adṛśyaṃ śaravṛṣṭibhiḥ",
    "GE07mbh_07_u:018.015a": "tataḥ śarasahasrāṇi tair vimuktāni bhasmasāt",
    "GE07mbh_07_u:018.015c": "kṛtvā tad astraṃ tān vīrān anayad yamasādanam",
    "GE07mbh_07_u:018.016a": "atha prahasya bībhatsur lalitthān mālavān api",
    "GE07mbh_07_u:018.016c": "mācellakāṃs trigartāṃś ca yaudheyāṃś cārdayac charaiḥ",
    "GE07mbh_07_u:018.017a": "te vadhyamānā vīreṇa kṣatriyāḥ kālacoditāḥ",
    "GE07mbh_07_u:018.017c": "vyasṛjañ śaravarṣāṇi pārthe nānāvidhāni ca",
    "GE07mbh_07_u:018.018a": "tato naivārjunas tatra na ratho na ca keśavaḥ",
    "GE07mbh_07_u:018.018c": "pratyadṛśyata ghoreṇa śaravarṣeṇa saṃvṛtaḥ",
    "GE07mbh_07_u:018.019a": "tatas te labdhalakṣyatvād anyonyam abhicukruśuḥ",
    "GE07mbh_07_u:018.019c": "hatau kṛṣṇāv iti prītā vāsāṃsy ādudhuvus tadā",
    "GE07mbh_07_u:018.020a": "bherīmṛdaṅgaśaṅkhāṃś ca dadhmur vīrāḥ sahasraśaḥ",
    "GE07mbh_07_u:018.020c": "siṃhanādaravāṃś cogrāṃś cakrire tatra māriṣa",
    "GE07mbh_07_u:018.021a": "tataḥ prasiṣvide kṛṣṇaḥ khinnaś cārjunam abravīt",
    "GE07mbh_07_u:018.021c": "kvāsi pārtha na paśye tvāṃ kaccij jīvasi śatruhan",
    "GE07mbh_07_u:018.022a": "tasya taṃ mānuṣaṃ bhāvaṃ bhāvajño ''jñāya pāṇḍavaḥ",
    "GE07mbh_07_u:018.022c": "vāyavyāstreṇa tair astāṃ śaravṛṣṭim apāharat",
    "GE07mbh_07_u:018.023a": "tataḥ saṃśaptakavrātān",
    "GE07mbh_07_u:018.023c": "uvāha bhagavān vāyuḥ śuṣkaparṇacayān iva",
    "GE07mbh_07_u:018.024a": "uhyamānās tu te rājan bahv aśobhanta vāyunā",
    "GE07mbh_07_u:018.024c": "praḍīnāḥ pakṣiṇaḥ kāle vṛkṣebhya iva māriṣa",
    "GE07mbh_07_u:018.025a": "tāṃs tathā vyākulīkṛtya tvaramāṇo dhanaṃjayaḥ",
    "GE07mbh_07_u:018.025c": "jaghāna niśitair bāṇaiḥ sahasrāṇi śatāni ca",
    "GE07mbh_07_u:018.026a": "śirāṃsi bhallair aharad bāhūn api ca sāyudhān",
    "GE07mbh_07_u:018.026c": "hastihastopamāṃś corūñ śarair urvyām apātayat",
    "GE07mbh_07_u:018.027a": "pṛṣṭhacchinnān vicaraṇān",
    "GE07mbh_07_u:018.027c": "nānāṅgāvayavair hīnāṃś cakārārīn dhanaṃjayaḥ",
    "GE07mbh_07_u:018.028a": "gandharvanagarākārān vidhivat kalpitān rathān",
    "GE07mbh_07_u:018.028c": "śarair viśakalīkurvaṃś cakre vyaśvarathadvipān",
    "GE07mbh_07_u:018.029a": "muṇḍatālavanānīva tatra tatra cakāśire",
    "GE07mbh_07_u:018.029c": "chinnadhvajarathavrātāḥ ke cit ke cit kva cit kva cit",
    "GE07mbh_07_u:018.030a": "sottarāyudhino nāgāḥ sapatākāṅkuśāyudhāḥ",
    "GE07mbh_07_u:018.030c": "petuḥ śakrāśanihatā drumavanta ivācalāḥ",
    "GE07mbh_07_u:018.031a": "cāmarāpīḍakavacāḥ srastāntranayanāsavaḥ",
    "GE07mbh_07_u:018.031c": "sārohās turagāḥ petuḥ pārthabāṇahatāḥ kṣitau",
    "GE07mbh_07_u:018.032a": "vipraviddhāsinakharāś chinnavarmarṣṭiśaktayaḥ",
    "GE07mbh_07_u:018.032c": "pattayaś chinnavarmāṇaḥ kṛpaṇaṃ śerate hatāḥ",
    "GE07mbh_07_u:018.033a": "tair hatair hanyamānaiś ca patadbhiḥ patitair api",
    "GE07mbh_07_u:018.033c": "bhramadbhir niṣṭanadbhiś ca ghoram āyodhanaṃ babhau",
    "GE07mbh_07_u:018.034a": "rajaś ca mahad udbhūtaṃ śāntaṃ rudhiravṛṣṭibhiḥ",
    "GE07mbh_07_u:018.034c": "mahī cāpy abhavad durgā kabandhaśatasaṃkulā",
    "GE07mbh_07_u:018.035a": "tad babhau raudrabībhatsaṃ bībhatsor yānam āhave",
    "GE07mbh_07_u:018.035c": "ākrīḍa iva rudrasya ghnataḥ kālātyaye paśūn",
    "GE07mbh_07_u:018.036a": "te vadhyamānāḥ pārthena vyākulāśvarathadvipāḥ",
    "GE07mbh_07_u:018.036c": "tam evābhimukhāḥ kṣīṇāḥ śakrasyātithitāṃ gatāḥ",
    "GE07mbh_07_u:018.037a": "sā bhūmir bharataśreṣṭha nihatais tair mahārathaiḥ",
    "GE07mbh_07_u:018.037c": "āstīrṇā saṃbabhau sarvā pretībhūtaiḥ samantataḥ",
    "GE07mbh_07_u:018.038a": "etasminn antare caiva pramatte savyasācini",
    "GE07mbh_07_u:018.038c": "vyūḍhānīkas tato droṇo yudhiṣṭhiram upādravat",
    "GE07mbh_07_u:018.039a": "taṃ pratyagṛhṇaṃs tvaritā vyūḍhānīkāḥ prahāriṇaḥ",
    "GE07mbh_07_u:018.039c": "yudhiṣṭhiraṃ parīpsantas tadāsīt tumulaṃ mahat",
    "GE07mbh_07_u:019.001": "saṃjaya uvāca",
    "GE07mbh_07_u:019.001a": "pariṇāmya niśāṃ tāṃ tu bhāradvājo mahārathaḥ",
    "GE07mbh_07_u:019.001c": "bahūktvā ca tato rājan rājānaṃ ca suyodhanam",
    "GE07mbh_07_u:019.002a": "vidhāya yogaṃ pārthena saṃśaptakagaṇaiḥ saha",
    "GE07mbh_07_u:019.002c": "niṣkrānte ca raṇāt pārthe saṃśaptakavadhaṃ prati",
    "GE07mbh_07_u:019.003a": "vyūḍhānīkas tato droṇaḥ pāṇḍavānāṃ mahācamūm",
    "GE07mbh_07_u:019.003c": "abhyayād bharataśreṣṭha",
    "GE07mbh_07_u:019.004a": "vyūhaṃ dṛṣṭvā suparṇaṃ tu bhāradvājakṛtaṃ tadā",
    "GE07mbh_07_u:019.004c": "vyūhena maṇḍalārdhena pratyavyūhad yudhiṣṭhiraḥ",
    "GE07mbh_07_u:019.005a": "mukham āsīt suparṇasya bhāradvājo mahārathaḥ",
    "GE07mbh_07_u:019.005c": "śiro duryodhano rājā sodaryaiḥ sānugaiḥ saha",
    "GE07mbh_07_u:019.006a": "cakṣuṣī kṛtavarmā ca gautamaś cāsyatāṃ varaḥ",
    "GE07mbh_07_u:019.006c": "bhūtavarmā kṣemaśarmā karakarṣaś ca vīryavān",
    "GE07mbh_07_u:019.007a": "kaliṅgāḥ siṃhalāḥ prācyāḥ śūrābhīrā daśerakāḥ",
    "GE07mbh_07_u:019.007c": "śakā yavanakāmbojās tathā haṃsapadāś ca ye",
    "GE07mbh_07_u:019.008a": "grīvāyāṃ śūrasenāś ca daradā madrakekayāḥ",
    "GE07mbh_07_u:019.008c": "gajāśvarathapattyaughās tasthuḥ śatasahasraśaḥ",
    "GE07mbh_07_u:019.009a": "bhūriśravāḥ śalaḥ śalyaḥ somadattaś ca bāhlikaḥ",
    "GE07mbh_07_u:019.009c": "akṣauhiṇyā vṛtā vīrā dakṣiṇaṃ pakṣam āśritāḥ",
    "GE07mbh_07_u:019.010a": "vindānuvindāv āvantyau kāmbojaś ca sudakṣiṇaḥ",
    "GE07mbh_07_u:019.010c": "vāmaṃ pakṣaṃ samāśritya droṇaputrāgragāḥ sthitāḥ",
    "GE07mbh_07_u:019.011a": "pṛṣṭhe kaliṅgāḥ sāmbaṣṭhā māgadhāḥ paundramadrakāḥ",
    "GE07mbh_07_u:019.011c": "gāndhārāḥ śakuniprāgyāḥ pārvatīyā vasātayaḥ",
    "GE07mbh_07_u:019.012a": "pucche vaikartanaḥ karṇaḥ saputrajñātibāndhavaḥ",
    "GE07mbh_07_u:019.012c": "mahatyā senayā tasthau nānādhvajasamutthayā",
    "GE07mbh_07_u:019.013a": "jayadratho bhīmarathaḥ sāṃyātrikasabho jayaḥ",
    "GE07mbh_07_u:019.013c": "bhūmiṃjayo vṛṣakrātho naiṣadhaś ca mahābalaḥ",
    "GE07mbh_07_u:019.014a": "vṛtā balena mahatā",
    "GE07mbh_07_u:019.014c": "vyūhasyopari te rājan sthitā yuddhaviśāradāḥ",
    "GE07mbh_07_u:019.015a": "droṇena vihito vyūhaḥ",
    "GE07mbh_07_u:019.015c": "vātoddhūtārṇavākāraḥ pravṛtta iva lakṣyate",
    "GE07mbh_07_u:019.016a": "tasya pakṣaprapakṣebhyo niṣpatanti yuyutsavaḥ",
    "GE07mbh_07_u:019.016c": "savidyutstanitā meghāḥ sarvadigbhya ivoṣṇage",
    "GE07mbh_07_u:019.017a": "tasya prāgjyotiṣo madhye vidhivat kalpitaṃ gajam",
    "GE07mbh_07_u:019.017c": "āsthitaḥ śuśubhe rājann aṃśumān udaye yathā",
    "GE07mbh_07_u:019.018a": "mālyadāmavatā rājā śvetacchatreṇa dhāryatā",
    "GE07mbh_07_u:019.018c": "kṛttikāyogayuktena paurṇamāsyām ivendunā",
    "GE07mbh_07_u:019.019a": "nīlāñjanacayaprakhyo madāndho dvirado babhau",
    "GE07mbh_07_u:019.019c": "abhivṛṣṭo mahāmeghair yathā syāt parvato mahān",
    "GE07mbh_07_u:019.020a": "nānānṛpatibhir vīrair vividhāyudhabhūṣaṇaiḥ",
    "GE07mbh_07_u:019.020c": "samanvitaḥ pārvatīyaiḥ śakro devagaṇair iva",
    "GE07mbh_07_u:019.021a": "tato yudhiṣṭhiraḥ prekṣya vyūhaṃ tam atimānuṣam",
    "GE07mbh_07_u:019.021c": "ajayyam aribhiḥ saṃkhye pārṣataṃ vākyam abravīt",
    "GE07mbh_07_u:019.022a": "brāhmaṇasya vaśaṃ nāham iyām adya yathā prabho",
    "GE07mbh_07_u:019.022c": "pārāvatasavarṇāśva tathā nītir vidhīyatām",
    "GE07mbh_07_u:019.023": "dhṛṣṭadyumna uvāca",
    "GE07mbh_07_u:019.023a": "droṇasya yatamānasya vaśaṃ naiṣyasi suvrata",
    "GE07mbh_07_u:019.023c": "aham āvārayiṣyāmi droṇam adya sahānugam",
    "GE07mbh_07_u:019.024a": "mayi jīvati kauravya nodvegaṃ kartum arhasi",
    "GE07mbh_07_u:019.024c": "na hi śakto raṇe droṇo vijetuṃ māṃ kathaṃ cana",
    "GE07mbh_07_u:019.025": "saṃjaya uvāca",
    "GE07mbh_07_u:019.025a": "evam uktvā kiran bāṇān drupadasya suto balī",
    "GE07mbh_07_u:019.025c": "pārāvatasavarṇāśvaḥ svayaṃ droṇam upādravat",
    "GE07mbh_07_u:019.026a": "aniṣṭadarśanaṃ dṛṣṭvā dhṛṣṭadyumnam avasthitam",
    "GE07mbh_07_u:019.026c": "kṣaṇenaivābhavad droṇo nātihṛṣṭamanā iva",
    "GE07mbh_07_u:019.026d-0142_01": "sa hi jāto mahāraudro droṇasya nidhanaṃ prati",
    "GE07mbh_07_u:019.026d-0142_02": "martyadharmatayā tasmād bhāradvājo vyamuhyata",
    "GE07mbh_07_u:019.026d-0142_03": "nāśakat taṃ tataḥ kaś cid anīke prativīkṣitum",
    "GE07mbh_07_u:019.026d-0142_04": "tataḥ kirann iṣūṃs tīkṣṇān drupadasya varūthinīm",
    "GE07mbh_07_u:019.026d-0142_05": "bhāradvājo yayau tūrṇaṃ pārṣataṃ varjayan yudhi",
    "GE07mbh_07_u:019.026d-0142_06": "drupadasya mahat sainyaṃ vārayām āsa brāhmaṇaḥ",
    "GE07mbh_07_u:019.027a": "taṃ tu saṃprekṣya putras te durmukhaḥ śatrukarśanaḥ",
    "GE07mbh_07_u:019.027c": "priyaṃ cikīrṣan droṇasya dhṛṣṭadyumnam avārayat",
    "GE07mbh_07_u:019.028a": "sa saṃprahāras tumulaḥ samarūpa ivābhavat",
    "GE07mbh_07_u:019.028c": "pārṣatasya ca śūrasya durmukhasya ca bhārata",
    "GE07mbh_07_u:019.029a": "pārṣataḥ śarajālena kṣipraṃ pracchādya durmukham",
    "GE07mbh_07_u:019.029c": "bhāradvājaṃ śaraugheṇa mahatā samavārayat",
    "GE07mbh_07_u:019.030a": "droṇam āvāritaṃ dṛṣṭvā bhṛśāyastas tavātmajaḥ",
    "GE07mbh_07_u:019.030c": "nānāliṅgaiḥ śaravrātaiḥ pārṣataṃ samamohayat",
    "GE07mbh_07_u:019.031a": "tayor viṣaktayoḥ saṃkhye pāñcālyakurumukhyayoḥ",
    "GE07mbh_07_u:019.031b-0143_01": "abhavat tumulaṃ yuddhaṃ parasparavadhaiṣiṇoḥ",
    "GE07mbh_07_u:019.031c": "droṇo yaudhiṣṭhiraṃ sainyaṃ bahudhā vyadhamac charaiḥ",
    "GE07mbh_07_u:019.032a": "anilena yathābhrāṇi vicchinnāni samantataḥ",
    "GE07mbh_07_u:019.032c": "tathā pārthasya sainyāni vicchinnāni kva cit kva cit",
    "GE07mbh_07_u:019.033a": "muhūrtam iva tad yuddham āsīn madhuradarśanam",
    "GE07mbh_07_u:019.033c": "tata unmattavad rājan nirmaryādam avartata",
    "GE07mbh_07_u:019.033d-0144_01": "naiva khaṃ na diśo bhūmir babhāse na ca bhāskaraḥ",
    "GE07mbh_07_u:019.034a": "naiva sve na pare rājann ajñāyanta parasparam",
    "GE07mbh_07_u:019.034c": "anumānena saṃjñābhir yuddhaṃ tat samavartata",
    "GE07mbh_07_u:019.035a": "cūḍāmaṇiṣu niṣkeṣu bhūṣaṇeṣv asicarmasu",
    "GE07mbh_07_u:019.035c": "teṣām ādityavarṇābhā marīcyaḥ pracakāśire",
    "GE07mbh_07_u:019.036a": "tat prakīrṇapatākānāṃ rathavāraṇavājinām",
    "GE07mbh_07_u:019.036c": "balākāśabalābhrābhaṃ dadṛśe rūpam āhave",
    "GE07mbh_07_u:019.037a": "narān eva narā jaghnur udagrāś ca hayā hayān",
    "GE07mbh_07_u:019.037c": "rathāṃś ca rathino jaghnur vāraṇā varavāraṇān",
    "GE07mbh_07_u:019.038a": "samucchritapatākānāṃ gajānāṃ paramadvipaiḥ",
    "GE07mbh_07_u:019.038c": "kṣaṇena tumulo ghoraḥ saṃgrāmaḥ samavartata",
    "GE07mbh_07_u:019.039a": "teṣāṃ saṃsaktagātrāṇāṃ karṣatām itaretaram",
    "GE07mbh_07_u:019.039c": "dantasaṃghātasaṃgharṣāt sadhūmo 'gnir ajāyata",
    "GE07mbh_07_u:019.040a": "viprakīrṇapatākās te viṣāṇajanitāgnayaḥ",
    "GE07mbh_07_u:019.040c": "babhūvuḥ khaṃ samāsādya savidyuta ivāmbudāḥ",
    "GE07mbh_07_u:019.041a": "vikṣaradbhir nadadbhiś ca nipatadbhiś ca vāraṇaiḥ",
    "GE07mbh_07_u:019.041c": "saṃbabhūva mahī kīrṇā meghair dyaur iva śāradī",
    "GE07mbh_07_u:019.042a": "teṣām āhanyamānānāṃ bāṇatomaravṛṣṭibhiḥ",
    "GE07mbh_07_u:019.042c": "vāraṇānāṃ ravo jajñe meghānām iva saṃplave",
    "GE07mbh_07_u:019.043a": "tomarābhihatāḥ ke cid bāṇaiś ca paramadvipāḥ",
    "GE07mbh_07_u:019.043c": "vitresuḥ sarvabhūtānāṃ śabdam evāpare 'vrajan",
    "GE07mbh_07_u:019.044a": "viṣāṇābhihatāś cāpi ke cit tatra gajā gajaiḥ",
    "GE07mbh_07_u:019.044c": "cakrur ārtasvaraṃ ghoram utpātajaladā iva",
    "GE07mbh_07_u:019.045a": "pratīpaṃ hriyamāṇāś ca vāraṇā varavāraṇaiḥ",
    "GE07mbh_07_u:019.045c": "unmathya punar ājahruḥ preritāḥ paramāṅkuśaiḥ",
    "GE07mbh_07_u:019.046a": "mahāmātrā mahāmātrais tāḍitāḥ śaratomaraiḥ",
    "GE07mbh_07_u:019.046c": "gajebhyaḥ pṛthivīṃ jagmur muktapraharaṇāṅkuśāḥ",
    "GE07mbh_07_u:019.047a": "nirmanuṣyāś ca mātaṅgā vinadantas tatas tataḥ",
    "GE07mbh_07_u:019.047c": "chinnābhrāṇīva saṃpetuḥ saṃpraviśya parasparam",
    "GE07mbh_07_u:019.048a": "hatān parivahantaś ca yantritāḥ paramāyudhaiḥ",
    "GE07mbh_07_u:019.048c": "diśo jagmur mahānāgāḥ ke cid ekacarā iva",
    "GE07mbh_07_u:019.049a": "tāḍitās tāḍyamānāś ca tomararṣṭiparaśvadhaiḥ",
    "GE07mbh_07_u:019.049c": "petur ārtasvaraṃ kṛtvā tadā viśasane gajāḥ",
    "GE07mbh_07_u:019.050a": "teṣāṃ śailopamaiḥ kāyair nipatadbhiḥ samantataḥ",
    "GE07mbh_07_u:019.050c": "āhatā sahasā bhūmiś cakampe ca nanāda ca",
    "GE07mbh_07_u:019.051a": "sāditaiḥ sagajārohaiḥ sapatākaiḥ samantataḥ",
    "GE07mbh_07_u:019.051c": "mātaṅgaiḥ śuśubhe bhūmir vikīrṇair iva parvataiḥ",
    "GE07mbh_07_u:019.052a": "gajasthāś ca mahāmātrā nirbhinnahṛdayā raṇe",
    "GE07mbh_07_u:019.052b-0145_01": "gajair gātravaraiḥ kṣuṇṇā viṣāṇaś ca nipātitāḥ",
    "GE07mbh_07_u:019.052c": "rathibhiḥ pātitā bhallair vikīrṇāṅkuśatomarāḥ",
    "GE07mbh_07_u:019.053a": "krauñcavad vinadanto 'nye nārācābhihatā gajāḥ",
    "GE07mbh_07_u:019.053c": "parān svāṃś cāpi mṛdnantaḥ paripetur diśo daśa",
    "GE07mbh_07_u:019.054a": "gajāśvarathasaṃghānāṃ śarīraughasamāvṛtā",
    "GE07mbh_07_u:019.054c": "babhūva pṛthivī rājan",
    "GE07mbh_07_u:019.055a": "pramathya ca viṣāṇāgraiḥ samutkṣipya ca vāraṇaiḥ",
    "GE07mbh_07_u:019.055c": "sacakrāś ca vicakrāś ca rathair eva mahārathāḥ",
    "GE07mbh_07_u:019.056a": "rathāś ca rathibhir hīnā nirmanuṣyāś ca vājinaḥ",
    "GE07mbh_07_u:019.056c": "hatārohāś ca mātaṅgā diśo jagmuḥ śarāturāḥ",
    "GE07mbh_07_u:019.057a": "jaghānātra pitā putraṃ putraś ca pitaraṃ tathā",
    "GE07mbh_07_u:019.057c": "ity āsīt tumulaṃ yuddhaṃ na prajñāyata kiṃ cana",
    "GE07mbh_07_u:019.058a": "ā gulphebhyo 'vasīdanta narāḥ śoṇitakardame",
    "GE07mbh_07_u:019.058c": "dīpyamānaiḥ parikṣiptā dāvair iva mahādrumāḥ",
    "GE07mbh_07_u:019.059a": "śoṇitaiḥ sicyamānāni vastrāṇi kavacāni ca",
    "GE07mbh_07_u:019.059c": "chatrāṇi ca patākāś ca sarvaṃ raktam adṛśyata",
    "GE07mbh_07_u:019.060a": "hayaughāś ca rathaughāś ca naraughāś ca nipātitāḥ",
    "GE07mbh_07_u:019.060c": "saṃvṛttāḥ punar āvṛttā bahudhā rathanemibhiḥ",
    "GE07mbh_07_u:019.061a": "sa gajaughamahāvegaḥ",
    "GE07mbh_07_u:019.061c": "rathaughatumulāvartaḥ prababhau sainyasāgaraḥ",
    "GE07mbh_07_u:019.062a": "taṃ vāhanamahānaubhir yodhā jayadhanaiṣiṇaḥ",
    "GE07mbh_07_u:019.062c": "avagāhyāvamajjanto naiva mohaṃ pracakrire",
    "GE07mbh_07_u:019.063a": "śaravarṣābhivṛṣṭeṣu yodheṣv ajitalakṣmasu",
    "GE07mbh_07_u:019.063c": "na hi svacittatāṃ lebhe kaś cid āhatalakṣaṇaḥ",
    "GE07mbh_07_u:019.064a": "vartamāne tathā yuddhe ghorarūpe bhayaṃkare",
    "GE07mbh_07_u:019.064c": "mohayitvā parān droṇo yudhiṣṭhiram upādravat",
    "GE07mbh_07_u:020.001": "saṃjaya uvāca",
    "GE07mbh_07_u:020.001a": "tato yudhiṣṭhiro droṇaṃ dṛṣṭvāntikam upāgatam",
    "GE07mbh_07_u:020.001c": "mahatā śaravarṣeṇa pratyagṛhṇād abhītavat",
    "GE07mbh_07_u:020.002a": "tato halahalāśabda āsīd yaudhiṣṭhire bale",
    "GE07mbh_07_u:020.002c": "jighṛkṣati mahāsiṃhe gajānām iva yūthapam",
    "GE07mbh_07_u:020.003a": "dṛṣṭvā droṇaṃ tataḥ śūraḥ satyajit satyavikramaḥ",
    "GE07mbh_07_u:020.003c": "yudhiṣṭhiraṃ pariprepsum ācāryaṃ samupādravat",
    "GE07mbh_07_u:020.004a": "tata ācāryapāñcālyau yuyudhāte parasparam",
    "GE07mbh_07_u:020.004c": "vikṣobhayantau tat sainyam indravairocanāv iva",
    "GE07mbh_07_u:020.004d-0146_01": "tato droṇaṃ maheṣvāsaṃ satyajit satyavikramaḥ",
    "GE07mbh_07_u:020.004d-0146_02": "avidhyan niśitāgraiś ca paramāstraṃ vidarśayan",
    "GE07mbh_07_u:020.004d-0146_03": "tato 'sya sāratheḥ pañca śarān sarpaviṣopamān",
    "GE07mbh_07_u:020.004d-0146_04": "amuñcad antakaprakhyān saṃmumohāsya sārathiḥ",
    "GE07mbh_07_u:020.004d-0146_05": "athāsya sahasāvidhyad dhayān daśabhir āśugaiḥ",
    "GE07mbh_07_u:020.004d-0146_06": "daśabhir daśabhiḥ kruddha ubhau ca pārṣṇisārathī",
    "GE07mbh_07_u:020.004d-0146_07": "maṇḍalaṃ tu samāvṛtya vyacarat pṛtanāmukhe",
    "GE07mbh_07_u:020.004d-0146_08": "dhvajaṃ ciccheda ca kruddho droṇasyāmitrakarśanaḥ",
    "GE07mbh_07_u:020.004d-0146_09": "droṇas tu tat samālakṣya caritaṃ tasya saṃyuge",
    "GE07mbh_07_u:020.004d-0146_10": "manasā cintayām āsa prāptakālam ariṃdamaḥ",
    "GE07mbh_07_u:020.005a": "tataḥ satyajitaṃ tīkṣṇair daśabhir marmabhedibhiḥ",
    "GE07mbh_07_u:020.005c": "avidhyac chīghram ācāryaś chittvāsya saśaraṃ dhanuḥ",
    "GE07mbh_07_u:020.005d-0147_01": "ācāryas tasya vai cāpaṃ ciccheda tribhir āśugaiḥ",
    "GE07mbh_07_u:020.006a": "sa śīghrataram ādāya dhanur anyat pratāpavān",
    "GE07mbh_07_u:020.006c": "droṇaṃ so 'bhijaghānāśu viṃśadbhiḥ kaṅkapatribhiḥ",
    "GE07mbh_07_u:020.007a": "jñātvā satyajitā droṇaṃ grasyamānam ivāhave",
    "GE07mbh_07_u:020.007c": "vṛkaḥ śaraśatais tīkṣṇaiḥ pāñcālyo droṇam ardayat",
    "GE07mbh_07_u:020.008a": "saṃchādyamānaṃ samare droṇaṃ dṛṣṭvā mahāratham",
    "GE07mbh_07_u:020.008c": "cukruśuḥ pāṇḍavā rājan vastrāṇi dudhuvuś ca ha",
    "GE07mbh_07_u:020.009a": "vṛkas tu paramakruddho droṇaṃ ṣaṣṭyā stanāntare",
    "GE07mbh_07_u:020.009c": "vivyādha balavān rājaṃs tad adbhutam ivābhavat",
    "GE07mbh_07_u:020.010a": "droṇas tu śaravarṣeṇa chādyamāno mahārathaḥ",
    "GE07mbh_07_u:020.010c": "vegaṃ cakre mahāvegaḥ krodhād udvṛtya cakṣuṣī",
    "GE07mbh_07_u:020.011a": "tataḥ satyajitaś cāpaṃ chittvā droṇo vṛkasya ca",
    "GE07mbh_07_u:020.011c": "ṣaḍbhiḥ sasūtaṃ sahayaṃ śarair droṇo 'vadhīd vṛkam",
    "GE07mbh_07_u:020.012a": "athānyad dhanur ādāya satyajid vegavattaram",
    "GE07mbh_07_u:020.012c": "sāśvaṃ sasūtaṃ viśikhair droṇaṃ vivyādha sadhvajam",
    "GE07mbh_07_u:020.013a": "sa tan na mamṛṣe droṇaḥ pāñcālyenārdanaṃ mṛdhe",
    "GE07mbh_07_u:020.013c": "tatas tasya vināśāya satvaraṃ vyasṛjac charān",
    "GE07mbh_07_u:020.014a": "hayān dhvajaṃ dhanur muṣṭim ubhau ca pārṣṇisārathī",
    "GE07mbh_07_u:020.014c": "avākirat tato droṇaḥ śaravarṣaiḥ sahasraśaḥ",
    "GE07mbh_07_u:020.015a": "tathā saṃchidyamāneṣu kārmukeṣu punaḥ punaḥ",
    "GE07mbh_07_u:020.015c": "pāñcālyaḥ paramāstrajñaḥ śoṇāśvaṃ samayodhayat",
    "GE07mbh_07_u:020.015d-0148_01": "avākirac charais tūrṇaṃ bhāradvājaṃ samantataḥ",
    "GE07mbh_07_u:020.015d-0148_02": "hayeṣu ca viṣakteṣu vimukho 'bhavad āhave",
    "GE07mbh_07_u:020.016a": "sa satyajitam ālakṣya tathodīrṇaṃ mahāhave",
    "GE07mbh_07_u:020.016b-0149_01": "vegena mahatāmṛdnād vāto drumam ivocchritam",
    "GE07mbh_07_u:020.016b-0149_02": "tataḥ pāñcālaputrasya yuddhe satyajitas tathā",
    "GE07mbh_07_u:020.016c": "ardhacandreṇa ciccheda śiras tasya mahātmanaḥ",
    "GE07mbh_07_u:020.017a": "tasmin hate mahāmātre pāñcālānāṃ ratharṣabhe",
    "GE07mbh_07_u:020.017c": "apāyāj javanair aśvair droṇāt trasto yudhiṣṭhiraḥ",
    "GE07mbh_07_u:020.018a": "pāñcālāḥ kekayā matsyāś cedikārūṣakosalāḥ",
    "GE07mbh_07_u:020.018c": "yudhiṣṭhiram udīkṣanto hṛṣṭā droṇam upādravan",
    "GE07mbh_07_u:020.019a": "tato yudhiṣṭhiraprepsur ācāryaḥ śatrupūgahā",
    "GE07mbh_07_u:020.019c": "vyadhamat tāny anīkāni tūlarāśim ivānilaḥ",
    "GE07mbh_07_u:020.020a": "nirdahantam anīkāni tāni tāni punaḥ punaḥ",
    "GE07mbh_07_u:020.020c": "droṇaṃ matsyād avarajaḥ śatānīko 'bhyavartata",
    "GE07mbh_07_u:020.021a": "sūryaraśmipratīkāśaiḥ karmāraparimārjitaiḥ",
    "GE07mbh_07_u:020.021c": "ṣaḍbhiḥ sasūtaṃ sahayaṃ droṇaṃ viddhvānadad bhṛśam",
    "GE07mbh_07_u:020.021d-0150_01": "krūrāya karmaṇe yuktaṃ cikīrṣuḥ karma duṣkaram",
    "GE07mbh_07_u:020.021d-0150_02": "avākirac charaśatair bhāradvājaṃ samantataḥ",
    "GE07mbh_07_u:020.022a": "tasya nānadato droṇaḥ śiraḥ kāyāt sakuṇḍalam",
    "GE07mbh_07_u:020.022c": "kṣureṇāpāharat tūrṇaṃ tato matsyāḥ pradudruvuḥ",
    "GE07mbh_07_u:020.023a": "matsyāñ jitvājayac cedīn kārūṣān kekayān api",
    "GE07mbh_07_u:020.023c": "pāñcālān sṛñjayān pāṇḍūn bhāradvājaḥ punaḥ punaḥ",
    "GE07mbh_07_u:020.024a": "taṃ dahantam anīkāni kruddham agniṃ yathā vanam",
    "GE07mbh_07_u:020.024c": "dṛṣṭvā rukmarathaṃ kruddhaṃ samakampanta sṛñjayāḥ",
    "GE07mbh_07_u:020.025a": "uttamaṃ hy ādadhānasya dhanur asyāśukāriṇaḥ",
    "GE07mbh_07_u:020.025c": "jyāghoṣo nighnato 'mitrān dikṣu sarvāsu śuśruve",
    "GE07mbh_07_u:020.026a": "nāgān aśvān padātīṃś ca rathino gajasādinaḥ",
    "GE07mbh_07_u:020.026c": "raudrā hastavatā muktāḥ pramathnanti sma sāyakāḥ",
    "GE07mbh_07_u:020.027a": "nānadyamānaḥ parjanyo miśravāto himātyaye",
    "GE07mbh_07_u:020.027c": "aśmavarṣam ivāvarṣat pareṣāṃ bhayam ādadhat",
    "GE07mbh_07_u:020.028a": "sarvā diśaḥ samacarat sainyaṃ vikṣobhayann iva",
    "GE07mbh_07_u:020.028c": "balī śūro maheṣvāso mitrāṇām abhayaṃkaraḥ",
    "GE07mbh_07_u:020.029a": "tasya vidyud ivābhreṣu cāpaṃ hemapariṣkṛtam",
    "GE07mbh_07_u:020.029c": "dikṣu sarvāsv apaśyāma droṇasyāmitatejasaḥ",
    "GE07mbh_07_u:020.029d-0151_01": "śobhamānāṃ dhvaje cāsya vedīm adrākṣma bhārata",
    "GE07mbh_07_u:020.029d-0151_02": "himavacchikharākārāṃ carataḥ saṃyuge bhṛśam",
    "GE07mbh_07_u:020.030a": "droṇas tu pāṇḍavānīke cakāra kadanaṃ mahat",
    "GE07mbh_07_u:020.030c": "yathā daityagaṇe viṣṇuḥ surāsuranamaskṛtaḥ",
    "GE07mbh_07_u:020.031a": "sa śūraḥ satyavāk prājño balavān satyavikramaḥ",
    "GE07mbh_07_u:020.031c": "mahānubhāvaḥ kālānte raudrīṃ bhīruvibhīṣaṇām",
    "GE07mbh_07_u:020.032a": "kavacormidhvajāvartāṃ martyakūlāpahāriṇīm",
    "GE07mbh_07_u:020.032c": "gajavājimahāgrāhām asimīnāṃ",
    "GE07mbh_07_u:020.033a": "vīrāsthiśarkarāṃ raudrāṃ bherīmurajakacchapām",
    "GE07mbh_07_u:020.033c": "carmavarmaplavāṃ ghorāṃ keśaśaivalaśāḍvalām",
    "GE07mbh_07_u:020.034a": "śaraughiṇīṃ dhanuḥsrotāṃ bāhupannagasaṃkulām",
    "GE07mbh_07_u:020.034c": "raṇabhūmivahāṃ ghorāṃ kurusṛñjayavāhinīm",
    "GE07mbh_07_u:020.034e": "manuṣyaśīrṣapāṣāṇāṃ śaktimīnāṃ gadoḍupām",
    "GE07mbh_07_u:020.035a": "uṣṇīṣaphenavasanāṃ niṣkīrṇāntrasarīsṛpām",
    "GE07mbh_07_u:020.035c": "vīrāpahāriṇīm ugrāṃ māṃsaśoṇitakardamām",
    "GE07mbh_07_u:020.036a": "hastigrāhāṃ ketuvṛkṣāṃ kṣatriyāṇāṃ nimajjanīm",
    "GE07mbh_07_u:020.036c": "krūrāṃ śarīrasaṃghāṭāṃ sādinakrāṃ duratyayām",
    "GE07mbh_07_u:020.036e": "droṇaḥ prāvartayat tatra nadīm antakagāminīm",
    "GE07mbh_07_u:020.037a": "kravyādagaṇasaṃghuṣṭāṃ śvaśṛgālagaṇāyutām",
    "GE07mbh_07_u:020.037c": "niṣevitāṃ mahāraudraiḥ piśitāśaiḥ samantataḥ",
    "GE07mbh_07_u:020.038a": "taṃ dahantam anīkāni rathodāraṃ kṛtāntavat",
    "GE07mbh_07_u:020.038c": "sarvato 'bhyadravan droṇaṃ kuntīputrapurogamāḥ",
    "GE07mbh_07_u:020.038d-0152_01": "te droṇaṃ sahitāḥ śūrāḥ sarvataḥ paryavārayan",
    "GE07mbh_07_u:020.038d-0152_02": "gabhastibhir ivādityaṃ tapantaṃ bhuvane yathā",
    "GE07mbh_07_u:020.039a": "tāṃs tu śūrān maheṣvāsāṃs tāvakābhyudyatāyudhāḥ",
    "GE07mbh_07_u:020.039c": "rājāno rājaputrāś ca samantāt paryavārayan",
    "GE07mbh_07_u:020.039d-0153_01": "śikhaṇḍī tu tato droṇaṃ pañcabhir nataparvabhiḥ",
    "GE07mbh_07_u:020.039d-0153_02": "kṣatravarmā ca viṃśatyā vasudānaś ca pañcabhiḥ",
    "GE07mbh_07_u:020.039d-0153_03": "uttamaujās tribhir bāṇaiḥ kṣatradevaś ca saptabhiḥ",
    "GE07mbh_07_u:020.039d-0153_04": "sātyakiś ca śatenājau yudhāmanyus tathāṣṭabhiḥ",
    "GE07mbh_07_u:020.039d-0153_05": "yudhiṣṭhiro dvādaśabhir droṇaṃ vivyādha sāyakaiḥ",
    "GE07mbh_07_u:020.039d-0153_06": "dhṛṣṭadyumnaś ca daśabhiś cekitānas tribhiḥ śaraiḥ",
    "GE07mbh_07_u:020.040a": "tato droṇaḥ satyasaṃdhaḥ prabhinna iva kuñjaraḥ",
    "GE07mbh_07_u:020.040c": "abhyatītya rathānīkaṃ dṛḍhasenam apātayat",
    "GE07mbh_07_u:020.041a": "tato rājānam āsādya praharantam abhītavat",
    "GE07mbh_07_u:020.041c": "avidhyan navabhiḥ kṣemaṃ sa hataḥ prāpatad rathāt",
    "GE07mbh_07_u:020.042a": "sa madhyaṃ prāpya sainyānāṃ sarvāḥ pravicaran diśaḥ",
    "GE07mbh_07_u:020.042c": "trātā hy abhavad anyeṣāṃ na trātavyaḥ kathaṃ cana",
    "GE07mbh_07_u:020.043a": "śikhaṇḍinaṃ dvādaśabhir viṃśatyā cottamaujasam",
    "GE07mbh_07_u:020.043c": "vasudānaṃ ca bhallena preṣayad yamasādanam",
    "GE07mbh_07_u:020.044a": "aśītyā kṣatravarmāṇaṃ ṣaḍviṃśatyā sudakṣiṇam",
    "GE07mbh_07_u:020.044c": "kṣatradevaṃ tu bhallena rathanīḍād apāharat",
    "GE07mbh_07_u:020.045a": "yudhāmanyuṃ catuḥṣaṣṭyā triṃśatā caiva sātyakim",
    "GE07mbh_07_u:020.045c": "viddhvā rukmarathas tūrṇaṃ yudhiṣṭhiram upādravat",
    "GE07mbh_07_u:020.046a": "tato yudhiṣṭhiraḥ kṣipraṃ kitavo rājasattamaḥ",
    "GE07mbh_07_u:020.046c": "apāyāj javanair aśvaiḥ pāñcālyo droṇam abhyayāt",
    "GE07mbh_07_u:020.047a": "taṃ droṇaḥ sadhanuṣkaṃ tu sāśvayantāram akṣiṇot",
    "GE07mbh_07_u:020.047c": "sa hataḥ prāpatad bhūmau rathāj jyotir ivāmbarāt",
    "GE07mbh_07_u:020.047d-0154_01": "taṃ hatvā vibabhau droṇaḥ kurubhiḥ parivāritaḥ",
    "GE07mbh_07_u:020.048a": "tasmin hate rājaputre pāñcālānāṃ yaśaskare",
    "GE07mbh_07_u:020.048c": "hata droṇaṃ hata droṇam ity āsīt tumulaṃ mahat",
    "GE07mbh_07_u:020.049a": "tāṃs tathā bhṛśasaṃkruddhān pāñcālān matsyakekayān",
    "GE07mbh_07_u:020.049c": "sṛñjayān pāṇḍavāṃś caiva droṇo vyakṣobhayad balī",
    "GE07mbh_07_u:020.050a": "sātyakiṃ cekitānaṃ ca dhṛṣṭadyumnaśikhaṇḍinau",
    "GE07mbh_07_u:020.050c": "vārdhakṣemiṃ citrasenaṃ senābinduṃ suvarcasam",
    "GE07mbh_07_u:020.051a": "etāṃś cānyāṃś ca subahūn nānājanapadeśvarān",
    "GE07mbh_07_u:020.051c": "sarvān droṇo 'jayad yuddhe kurubhiḥ parivāritaḥ",
    "GE07mbh_07_u:020.052a": "tāvakās tu mahārāja jayaṃ labdhvā mahāhave",
    "GE07mbh_07_u:020.052c": "pāṇḍaveyān raṇe jaghnur dravamāṇān samantataḥ",
    "GE07mbh_07_u:020.052d-0155_01": "vārdhakṣemis tu vārṣṇeyo droṇaṃ viddhvā śarottamaiḥ",
    "GE07mbh_07_u:020.052d-0155_02": "navabhiś cāvanīpālaḥ punar vivyādha pañcabhiḥ",
    "GE07mbh_07_u:020.052d-0155_03": "citrasenas tato droṇaṃ pāñcālas tv ardayac charaiḥ",
    "GE07mbh_07_u:020.052d-0155_04": "punar vivyādha saṃkruddhaḥ senābinduś ca pañcabhiḥ",
    "GE07mbh_07_u:020.052d-0155_05": "suvarmā pañcabhiś caiva dhṛṣṭadyumnaś ca pañcabhiḥ",
    "GE07mbh_07_u:020.052d-0155_06": "śikhaṇḍī navabhir bāṇaiś cekitānaś ca pañcabhiḥ",
    "GE07mbh_07_u:020.052d-0155_07": "sātyakiś ca catuḥṣaṣṭyā rājan vivyādha sāyakaiḥ",
    "GE07mbh_07_u:020.052d-0155_08": "sucitro daśabhir bāṇair droṇaṃ viddhvānadad balī",
    "GE07mbh_07_u:020.052d-0155_09": "taṃ droṇaḥ samare rājañ śaravarṣair avākirat",
    "GE07mbh_07_u:020.052d-0155_10": "apātayat tato droṇaḥ sucitraṃ sahasārathim",
    "GE07mbh_07_u:020.052d-0155_11": "sāśvaś ca samare rājan hato vai prāpatat kṣitau",
    "GE07mbh_07_u:020.052d-0155_12": "pātyamāno mahārāja babhau jyotir ivāmbarāt",
    "GE07mbh_07_u:020.053a": "te dānavā ivendreṇa vadhyamānā mahātmanā",
    "GE07mbh_07_u:020.053c": "pāñcālāḥ kekayā matsyāḥ samakampanta bhārata",
    "GE07mbh_07_u:021.001": "dhṛtarāṣṭra uvāca",
    "GE07mbh_07_u:021.001a": "bhāradvājena bhagneṣu pāṇḍaveṣu mahāmṛdhe",
    "GE07mbh_07_u:021.001c": "pāñcāleṣu ca sarveṣu kaś cid anyo 'bhyavartata",
    "GE07mbh_07_u:021.002a": "āryāṃ yuddhe matiṃ kṛtvā kṣatriyāṇāṃ yaśaskarīm",
    "GE07mbh_07_u:021.002c": "asevitāṃ kāpuruṣaiḥ sevitāṃ puruṣarṣabhaiḥ",
    "GE07mbh_07_u:021.003a": "sa hi vīro naraḥ sūta yo bhagneṣu nivartate",
    "GE07mbh_07_u:021.003c": "aho nāsīt pumān kaś cid dṛṣṭvā droṇaṃ vyavasthitam",
    "GE07mbh_07_u:021.004a": "jṛmbhamāṇam iva vyāghraṃ prabhinnam iva kuñjaram",
    "GE07mbh_07_u:021.004c": "tyajantam āhave prāṇān saṃnaddhaṃ citrayodhinam",
    "GE07mbh_07_u:021.005a": "maheṣvāsaṃ naravyāghraṃ dviṣatām aghavardhanam",
    "GE07mbh_07_u:021.005c": "kṛtajñaṃ satyanirataṃ duryodhanahitaiṣiṇam",
    "GE07mbh_07_u:021.006a": "bhāradvājaṃ tathānīke dṛṣṭvā śūram avasthitam",
    "GE07mbh_07_u:021.006c": "ke vīrāḥ saṃnyavartanta tan mamācakṣva saṃjaya",
    "GE07mbh_07_u:021.007": "saṃjaya uvāca",
    "GE07mbh_07_u:021.007a": "tān dṛṣṭvā calitān saṃkhye praṇunnān droṇasāyakaiḥ",
    "GE07mbh_07_u:021.007c": "pāñcālān pāṇḍavān matsyān sṛñjayāṃś cedikekayān",
    "GE07mbh_07_u:021.008a": "droṇacāpavimuktena śaraugheṇāsuhāriṇā",
    "GE07mbh_07_u:021.008c": "sindhor iva mahaughena hriyamāṇān yathā plavān",
    "GE07mbh_07_u:021.009a": "kauravāḥ siṃhanādena nānāvādyasvanena ca",
    "GE07mbh_07_u:021.009c": "rathadvipanarāśvaiś ca sarvataḥ paryavārayan",
    "GE07mbh_07_u:021.010a": "tān paśyan sainyamadhyastho rājā svajanasaṃvṛtaḥ",
    "GE07mbh_07_u:021.010c": "duryodhano 'bravīt karṇaṃ prahṛṣṭaḥ prahasann iva",
    "GE07mbh_07_u:021.011a": "paśya rādheya pāñcālān praṇunnān droṇasāyakaiḥ",
    "GE07mbh_07_u:021.011c": "siṃheneva mṛgān vanyāṃs trāsitān dṛḍhadhanvanā",
    "GE07mbh_07_u:021.012a": "naite jātu punar yuddham īheyur iti me matiḥ",
    "GE07mbh_07_u:021.012c": "yathā tu bhagnā droṇena vāteneva mahādrumāḥ",
    "GE07mbh_07_u:021.013a": "ardyamānāḥ śarair ete rukmapuṅkhair mahātmanā",
    "GE07mbh_07_u:021.013c": "pathā naikena gacchanti ghūrṇamānās tatas tataḥ",
    "GE07mbh_07_u:021.014a": "saṃniruddhāś ca kauravyair droṇena ca mahātmanā",
    "GE07mbh_07_u:021.014c": "ete 'nye maṇḍalībhūtāḥ pāvakeneva kuñjarāḥ",
    "GE07mbh_07_u:021.015a": "bhramarair iva cāviṣṭā droṇasya niśitaiḥ śaraiḥ",
    "GE07mbh_07_u:021.015c": "anyonyaṃ samalīyanta palāyanaparāyaṇāḥ",
    "GE07mbh_07_u:021.016a": "eṣa bhīmo dṛḍhakrodho hīnaḥ pāṇḍavasṛñjayaiḥ",
    "GE07mbh_07_u:021.016c": "madīyair āvṛto yodhaiḥ karṇa tarjayatīva mām",
    "GE07mbh_07_u:021.017a": "vyaktaṃ droṇamayaṃ lokam adya paśyati durmatiḥ",
    "GE07mbh_07_u:021.017c": "nirāśo jīvitān nūnam adya rājyāc ca pāṇḍavaḥ",
    "GE07mbh_07_u:021.018": "karṇa uvāca",
    "GE07mbh_07_u:021.018a": "naiṣa jātu mahābāhur jīvann āhavam utsṛjet",
    "GE07mbh_07_u:021.018c": "na cemān puruṣavyāghra siṃhanādān viśakṣyate",
    "GE07mbh_07_u:021.019a": "na cāpi pāṇḍavā yuddhe bhajyerann iti me matiḥ",
    "GE07mbh_07_u:021.019c": "śūrāś ca balavantaś ca kṛtāstrā yuddhadurmadāḥ",
    "GE07mbh_07_u:021.020a": "viṣāgnidyūtasaṃkleśān vanavāsaṃ ca pāṇḍavāḥ",
    "GE07mbh_07_u:021.020c": "smaramāṇā na hāsyanti saṃgrāmam iti me matiḥ",
    "GE07mbh_07_u:021.021a": "nikṛto hi mahābāhur amitaujā vṛkodaraḥ",
    "GE07mbh_07_u:021.021c": "varān varān hi kaunteyo rathodārān haniṣyati",
    "GE07mbh_07_u:021.022a": "asinā dhanuṣā śaktyā hayair nāgair narai rathaiḥ",
    "GE07mbh_07_u:021.022c": "āyasena ca daṇḍena vrātān vrātān haniṣyati",
    "GE07mbh_07_u:021.023a": "tam ete cānuvartante sātyakipramukhā rathāḥ",
    "GE07mbh_07_u:021.023c": "pāñcālāḥ kekayā matsyāḥ pāṇḍavāś ca viśeṣataḥ",
    "GE07mbh_07_u:021.024a": "śūrāś ca balavantaś ca vikrāntāś ca mahārathāḥ",
    "GE07mbh_07_u:021.024c": "viśeṣataś ca bhīmena saṃrabdhenābhicoditāḥ",
    "GE07mbh_07_u:021.024d-0156_01": "eṣa cāpi mahābāhur himavān iva susthiraḥ",
    "GE07mbh_07_u:021.024d-0156_02": "vadhiṣyati mahārāja gadayā bhīmavegayā",
    "GE07mbh_07_u:021.025a": "te droṇam abhivartante sarvataḥ kurupuṃgavāḥ",
    "GE07mbh_07_u:021.025c": "vṛkodaraṃ parīpsantaḥ sūryam abhragaṇā iva",
    "GE07mbh_07_u:021.025d-0157_01": "samareṣu tu nirdiṣṭāḥ pāṇḍavāḥ kṛṣṇabāṃdhavāḥ",
    "GE07mbh_07_u:021.025d-0158_01": "hrīmantaḥ śatrumaraṇe nipuṇāḥ puṇyalakṣaṇāḥ",
    "GE07mbh_07_u:021.025d-0158_02": "bahavaḥ pārthivā rājaṃs teṣāṃ vaśagatā raṇe",
    "GE07mbh_07_u:021.025d-0158_03": "māvamaṃsthāḥ pāṇḍavāṃs tvaṃ nārāyaṇapurogamān",
    "GE07mbh_07_u:021.026a": "ekāyanagatā hy ete pīḍayeyur yatavratam",
    "GE07mbh_07_u:021.026c": "arakṣyamāṇaṃ śalabhā yathā dīpaṃ mumūrṣavaḥ",
    "GE07mbh_07_u:021.026e": "asaṃśayaṃ kṛtāstrāś ca paryāptāś cāpi vāraṇe",
    "GE07mbh_07_u:021.027a": "atibhāraṃ tv ahaṃ manye bhāradvāje samāhitam",
    "GE07mbh_07_u:021.027c": "te śīghram anugacchāmo yatra droṇo vyavasthitaḥ",
    "GE07mbh_07_u:021.027e": "kākā iva mahānāgaṃ mā vai hanyur yatavratam",
    "GE07mbh_07_u:021.028": "saṃjaya uvāca",
    "GE07mbh_07_u:021.028a": "rādheyasya vacaḥ śrutvā rājā duryodhanas tadā",
    "GE07mbh_07_u:021.028c": "bhrātṛbhiḥ sahito rājan prāyād droṇarathaṃ prati",
    "GE07mbh_07_u:021.029a": "tatrārāvo mahān āsīd ekaṃ droṇaṃ jighāṃsatām",
    "GE07mbh_07_u:021.029c": "pāṇḍavānāṃ nivṛttānāṃ nānāvarṇair hayottamaiḥ",
    "GE07mbh_07_u:022.001": "dhṛtarāṣṭra uvāca",
    "GE07mbh_07_u:022.001a": "sarveṣām eva me brūhi rathacihnāni saṃjaya",
    "GE07mbh_07_u:022.001b-0159_01": "tān ahaṃ śrotum icchāmi vistareṇa pṛthak pṛthak",
    "GE07mbh_07_u:022.001b-0159_02": "dūyate me manas tāta droṇaṃ prati paraṃtapa",
    "GE07mbh_07_u:022.001b-0159_03": "śrutvā bhīṣmasya nidhanaṃ tadvad etad bhaviṣyati",
    "GE07mbh_07_u:022.001c": "ye droṇam abhyavartanta kruddhā bhīmapurogamāḥ",
    "GE07mbh_07_u:022.002": "saṃjaya uvāca",
    "GE07mbh_07_u:022.002a": "ṛśyavarṇair hayair dṛṣṭvā vyāyacchantaṃ vṛkodaram",
    "GE07mbh_07_u:022.002c": "rajatāśvas tataḥ śūraḥ śaineyaḥ saṃnyavartata",
    "GE07mbh_07_u:022.002d-0160_01": "sāraṅgaiś ca yudhāmanyur uhyamāno hayottamaiḥ",
    "GE07mbh_07_u:022.002d-0160_02": "paryavartata durdharṣaḥ kruddho droṇarathaṃ prati",
    "GE07mbh_07_u:022.002d-0160_03": "pārāvatasavarṇais tu hemabhāṇḍair mahājavaiḥ",
    "GE07mbh_07_u:022.002d-0160_04": "pāñcālarājasya suto dhṛṣṭadyumno 'bhyavartata",
    "GE07mbh_07_u:022.002d-0160_05": "pitaraṃ tu pariprepsuḥ kṣatradharmā yatavrataḥ",
    "GE07mbh_07_u:022.002d-0160_06": "siddhiṃ cāsya parāṃ kāṃkṣañ śoṇākṣaḥ saṃnyavartata",
    "GE07mbh_07_u:022.002d-0160_07": "padmapatranibhaiś cāśvair mallikākṣair alaṃkṛtaiḥ",
    "GE07mbh_07_u:022.002d-0160_08": "śikhaṇḍī kṣatradevaś ca svayaṃ pratvarayan yayau",
    "GE07mbh_07_u:022.003a": "darśanīyās tu kāmbojāḥ śukapatraparicchadāḥ",
    "GE07mbh_07_u:022.003c": "vahanto nakulaṃ śīghraṃ tāvakān abhidudruvuḥ",
    "GE07mbh_07_u:022.004a": "kṛṣṇās tu meghasaṃkāśāḥ sahadevam udāyudham",
    "GE07mbh_07_u:022.004a-0161_01": "**** **** prāvahann uttamaujasam",
    "GE07mbh_07_u:022.004a-0161_02": "durdharṣāyābhisaṃdhāya kruddhaṃ kruddhāya bhārata",
    "GE07mbh_07_u:022.004a-0161_03": "tathā tittirikalmāṣā hayā vātasamā jave",
    "GE07mbh_07_u:022.004a-0161_04": "avahaṃs tumule yuddhe",
    "GE07mbh_07_u:022.004b-0162_01": "dantavarṇās tu rājānaṃ kālavālā yudhiṣṭhiram",
    "GE07mbh_07_u:022.004c": "bhīmavegā naravyāghram avahan vātaraṃhasaḥ",
    "GE07mbh_07_u:022.005a": "hemottamapraticchannair hayair vātasamair jave",
    "GE07mbh_07_u:022.005c": "abhyavartanta sainyāni sarvāṇy eva yudhiṣṭhiram",
    "GE07mbh_07_u:022.006a": "rājñas tv anantaraṃ rājā pāñcālyo drupado 'bhavat",
    "GE07mbh_07_u:022.006c": "jātarūpamayacchatraḥ sarvaiḥ svair abhirakṣitaḥ",
    "GE07mbh_07_u:022.007a": "lalāmair haribhir yuktaiḥ sarvaśabdakṣamair yudhi",
    "GE07mbh_07_u:022.007c": "rājñāṃ madhye maheṣvāsaḥ śāntabhīr abhyavartata",
    "GE07mbh_07_u:022.008a": "taṃ virāṭo 'nvayāt paścāt saha śūrair mahārathaiḥ",
    "GE07mbh_07_u:022.008c": "kekayāś ca śikhaṇḍī ca dhṛṣṭaketus tathaiva ca",
    "GE07mbh_07_u:022.008e": "svaiḥ svaiḥ sainyaiḥ parivṛtā matsyarājānam anvayuḥ",
    "GE07mbh_07_u:022.009a": "te tu pāṭalapuṣpāṇāṃ samavarṇā hayottamāḥ",
    "GE07mbh_07_u:022.009c": "vahamānā vyarājanta matsyasyāmitraghātinaḥ",
    "GE07mbh_07_u:022.010a": "hāridrasamavarṇās tu javanā hemamālinaḥ",
    "GE07mbh_07_u:022.010c": "putraṃ virāṭarājasya satvarāḥ samudāvahan",
    "GE07mbh_07_u:022.011a": "indragopakavarṇais tu bhrātaraḥ pañca kekayāḥ",
    "GE07mbh_07_u:022.011c": "jātarūpasamābhāsaḥ sarve lohitakadhvajāḥ",
    "GE07mbh_07_u:022.012a": "te hemamālinaḥ śūrāḥ sarve yuddhaviśāradāḥ",
    "GE07mbh_07_u:022.012c": "varṣanta iva jīmūtāḥ pratyadṛśyanta daṃśitāḥ",
    "GE07mbh_07_u:022.013a": "āmapātranibhākārāḥ pāñcālyam amitaujasam",
    "GE07mbh_07_u:022.013c": "dāntās tāmrāruṇā yuktāḥ śikhaṇḍinam udāvahan",
    "GE07mbh_07_u:022.014a": "tathā dvādaśasāhasrāḥ pāñcālānāṃ mahārathāḥ",
    "GE07mbh_07_u:022.014c": "teṣāṃ tu ṣaṭ sahasrāṇi ye śikhaṇḍinam anvayuḥ",
    "GE07mbh_07_u:022.015a": "putraṃ tu śiśupālasya narasiṃhasya māriṣa",
    "GE07mbh_07_u:022.015c": "ākrīḍanto vahanti sma sāraṅgaśabalā hayāḥ",
    "GE07mbh_07_u:022.016a": "dhṛṣṭaketuś ca cedīnām ṛṣabho 'tibaloditaḥ",
    "GE07mbh_07_u:022.016c": "kāmbojaiḥ śabalair aśvair abhyavartata durjayaḥ",
    "GE07mbh_07_u:022.017a": "bṛhatkṣatraṃ tu kaikeyaṃ sukumāraṃ hayottamāḥ",
    "GE07mbh_07_u:022.017c": "palāladhūmavarṇābhāḥ saindhavāḥ śīghram āvahan",
    "GE07mbh_07_u:022.018a": "mallikākṣāḥ padmavarṇā bāhlijātāḥ svalaṃkṛtāḥ",
    "GE07mbh_07_u:022.018c": "śūraṃ śikhaṇḍinaḥ putraṃ kṣatradevam udāvahan",
    "GE07mbh_07_u:022.018d-0163_01": "rukmabhāṇḍapraticchannāḥ kauśeyasadṛśā hayāḥ",
    "GE07mbh_07_u:022.018d-0163_02": "kṣamāvanto 'vahan saṃkhye senābindum araṭṭajāḥ",
    "GE07mbh_07_u:022.019a": "yuvānam avahan yuddhe krauñcavarṇā hayottamāḥ",
    "GE07mbh_07_u:022.019c": "kāśyasyābhibhuvaḥ putraṃ sukumāraṃ mahāratham",
    "GE07mbh_07_u:022.020a": "śvetās tu prativindhyaṃ taṃ kṛṣṇagrīvā manojavāḥ",
    "GE07mbh_07_u:022.020c": "yantuḥ preṣyakarā rājan rājaputram udāvahan",
    "GE07mbh_07_u:022.020d-0164_01": "yuvānam avahan yuddhe yantuḥ preṣyakarāḥ hayāḥ",
    "GE07mbh_07_u:022.021a": "sutasomaṃ tu yaṃ dhaumyāt pārthaḥ putram ayācata",
    "GE07mbh_07_u:022.021c": "māṣapuṣpasavarṇās tam avahan vājino raṇe",
    "GE07mbh_07_u:022.022a": "sahasrasomapratimā babhūvuḥ; pure kurūṇām udayendunāmni",
    "GE07mbh_07_u:022.022c": "tasmiñ jātaḥ somasaṃkrandamadhye; yasmāt tasmāt sutasomo 'bhavat saḥ",
    "GE07mbh_07_u:022.022d-0165_01": "sahasrasomapratimā hayāḥ kanakabhūṣaṇāḥ",
    "GE07mbh_07_u:022.022d-0165_02": "vīraṃ tam avahan yuddhe heṣamāṇāḥ samantataḥ",
    "GE07mbh_07_u:022.023a": "nākuliṃ tu śatānīkaṃ śālapuṣpanibhā hayāḥ",
    "GE07mbh_07_u:022.023c": "ādityataruṇaprakhyāḥ ślāghanīyam udāvahan",
    "GE07mbh_07_u:022.024a": "kāñcanapratimair yoktrair mayūragrīvasaṃnibhāḥ",
    "GE07mbh_07_u:022.024c": "draupadeyaṃ naravyāghraṃ śrutakarmāṇam āvahan",
    "GE07mbh_07_u:022.025a": "śrutakīrtiṃ śrutanidhiṃ draupadeyaṃ hayottamāḥ",
    "GE07mbh_07_u:022.025c": "ūhuḥ pārthasamaṃ yuddhe cāṣapatranibhā hayāḥ",
    "GE07mbh_07_u:022.026a": "yam āhur adhyardhaguṇaṃ kṛṣṇāt pārthāc ca saṃyuge",
    "GE07mbh_07_u:022.026c": "abhimanyuṃ piśaṅgās taṃ kumāram avahan raṇe",
    "GE07mbh_07_u:022.027a": "ekas tu dhārtarāṣṭrebhyaḥ pāṇḍavān yaḥ samāśritaḥ",
    "GE07mbh_07_u:022.027c": "taṃ bṛhanto mahākāyā yuyutsum avahan raṇe",
    "GE07mbh_07_u:022.028a": "palālakāṇḍavarṇās tu vārdhakṣemiṃ tarasvinam",
    "GE07mbh_07_u:022.028c": "ūhuḥ sutumule yuddhe hayā hṛṣṭāḥ svalaṃkṛtāḥ",
    "GE07mbh_07_u:022.029a": "kumāraṃ śitipādās tu rukmapatrair uraśchadaiḥ",
    "GE07mbh_07_u:022.029c": "saucittim avahan yuddhe yantuḥ preṣyakarā hayāḥ",
    "GE07mbh_07_u:022.030a": "rukmapṛṣṭhāvakīrṇās tu kauśeyasadṛśā hayāḥ",
    "GE07mbh_07_u:022.030c": "suvarṇamālinaḥ kṣāntāḥ śreṇimantam udāvahan",
    "GE07mbh_07_u:022.031a": "rukmamālādharāḥ śūrā hemavarṇāḥ svalaṃkṛtāḥ",
    "GE07mbh_07_u:022.031c": "kāśirājaṃ hayaśreṣṭhāḥ ślāghanīyam udāvahan",
    "GE07mbh_07_u:022.032a": "astrāṇāṃ ca dhanurvede brāhme vede ca pāragam",
    "GE07mbh_07_u:022.032c": "taṃ satyadhṛtim āyāntam aruṇāḥ samudāvahan",
    "GE07mbh_07_u:022.033a": "yaḥ sa pāñcālasenānīr droṇam aṃśam akalpayat",
    "GE07mbh_07_u:022.033c": "pārāvatasavarṇāśvā dhṛṣṭadyumnam udāvahan",
    "GE07mbh_07_u:022.034a": "tam anvayāt satyadhṛtiḥ saucittir yuddhadurmadaḥ",
    "GE07mbh_07_u:022.034c": "śreṇimān vasudānaś ca putraḥ kāśyasya cābhibho",
    "GE07mbh_07_u:022.035a": "yuktaiḥ paramakāmbojair javanair hemamālibhiḥ",
    "GE07mbh_07_u:022.035c": "bhīṣayanto dviṣatsainyaṃ yamavaiśravaṇopamāḥ",
    "GE07mbh_07_u:022.036a": "prabhadrakās tu pāñcālāḥ ṣaṭ sahasrāṇy udāyudhāḥ",
    "GE07mbh_07_u:022.036c": "nānāvarṇair hayaśreṣṭhair hemacitrarathadhvajāḥ",
    "GE07mbh_07_u:022.037a": "śaravrātair vidhunvantaḥ śatrūn vitatakārmukāḥ",
    "GE07mbh_07_u:022.037c": "samānamṛtyavo bhūtvā dhṛṣṭadyumnaṃ samanvayuḥ",
    "GE07mbh_07_u:022.038a": "babhrukauśeyavarṇās tu suvarṇavaramālinaḥ",
    "GE07mbh_07_u:022.038c": "ūhur aglānamanasaś cekitānaṃ hayottamāḥ",
    "GE07mbh_07_u:022.039a": "indrāyudhasavarṇais tu kuntibhojo hayottamaiḥ",
    "GE07mbh_07_u:022.039c": "āyāt suvaśyaiḥ purujin mātulaḥ savyasācinaḥ",
    "GE07mbh_07_u:022.040a": "antarikṣasavarṇās tu tārakācitritā iva",
    "GE07mbh_07_u:022.040c": "rājānaṃ rocamānaṃ te hayāḥ saṃkhye samāvahan",
    "GE07mbh_07_u:022.041a": "karburāḥ śitipādās tu svarṇajālaparicchadāḥ",
    "GE07mbh_07_u:022.041c": "jārāsaṃdhiṃ hayaśreṣṭhāḥ sahadevam udāvahan",
    "GE07mbh_07_u:022.042a": "ye tu puṣkaranālasya samavarṇā hayottamāḥ",
    "GE07mbh_07_u:022.042c": "jave śyenasamāś citrāḥ sudāmānam udāvahan",
    "GE07mbh_07_u:022.043a": "śaśalohitavarṇās tu pāṇḍurodgatarājayaḥ",
    "GE07mbh_07_u:022.043c": "pāñcālyaṃ gopateḥ putraṃ siṃhasenam udāvahan",
    "GE07mbh_07_u:022.044a": "pāñcālānāṃ naravyāghro yaḥ khyāto janamejayaḥ",
    "GE07mbh_07_u:022.044c": "tasya sarṣapapuṣpāṇāṃ tulyavarṇā hayottamāḥ",
    "GE07mbh_07_u:022.045a": "māṣavarṇās tu javanā bṛhanto hemamālinaḥ",
    "GE07mbh_07_u:022.045c": "dadhipṛṣṭhāś candramukhāḥ pāñcālyam avahan drutam",
    "GE07mbh_07_u:022.046a": "śūrāś ca bhadrakāś caiva śarakāṇḍanibhā hayāḥ",
    "GE07mbh_07_u:022.046c": "padmakiñjalkavarṇābhā daṇḍadhāram udāvahan",
    "GE07mbh_07_u:022.046d-0166_01": "rāsabhāruṇavarṇābhāḥ pṛṣṭhato mūṣakaprabhāḥ",
    "GE07mbh_07_u:022.046d-0166_02": "valganta iva saṃyattā vyāghradantam udāvahan",
    "GE07mbh_07_u:022.046d-0166_03": "harayaḥ kālakāś citrāś citramālyavibhūṣitāḥ",
    "GE07mbh_07_u:022.046d-0166_04": "sudhanvānaṃ naravyāghra pāñcālyaṃ samudāvahan",
    "GE07mbh_07_u:022.046d-0166_05": "indrāśanisamasparśā indragopakasaṃnibhāḥ",
    "GE07mbh_07_u:022.046d-0166_06": "kośaiś citrāntarāś citrāś citrāyudham udāvahan",
    "GE07mbh_07_u:022.047a": "bibhrato hemamālāś ca cakravākodarā hayāḥ",
    "GE07mbh_07_u:022.047c": "kosalādhipateḥ putraṃ sukṣatraṃ vājino 'vahan",
    "GE07mbh_07_u:022.048a": "śabalās tu bṛhanto 'śvā dāntā jāmbūnadasrajaḥ",
    "GE07mbh_07_u:022.048c": "yuddhe satyadhṛtiṃ kṣaimim avahan prāṃśavaḥ śubhāḥ",
    "GE07mbh_07_u:022.049a": "ekavarṇena sarveṇa dhvajena kavacena ca",
    "GE07mbh_07_u:022.049c": "aśvaiś ca dhanuṣā caiva śuklaiḥ śuklo nyavartata",
    "GE07mbh_07_u:022.050a": "samudrasenaputraṃ tu sāmudrā rudratejasam",
    "GE07mbh_07_u:022.050c": "aśvāḥ śaśāṅkasadṛśāś candradevam udāvahan",
    "GE07mbh_07_u:022.051a": "nīlotpalasavarṇās tu tapanīyavibhūṣitāḥ",
    "GE07mbh_07_u:022.051c": "śaibyaṃ citrarathaṃ yuddhe citramālyāvahan hayāḥ",
    "GE07mbh_07_u:022.052a": "kalāyapuṣpavarṇās tu śvetalohitarājayaḥ",
    "GE07mbh_07_u:022.052c": "rathasenaṃ hayaśreṣṭhāḥ samūhur yuddhadurmadam",
    "GE07mbh_07_u:022.053a": "yaṃ tu sarvamanuṣyebhyaḥ prāhuḥ śūrataraṃ nṛpam",
    "GE07mbh_07_u:022.053c": "taṃ paṭaccarahantāraṃ śukavarṇāvahan hayāḥ",
    "GE07mbh_07_u:022.054a": "citrāyudhaṃ citramālyaṃ citravarmāyudhadhvajam",
    "GE07mbh_07_u:022.054c": "ūhuḥ kiṃśukapuṣpāṇāṃ tulyavarṇā hayottamāḥ",
    "GE07mbh_07_u:022.055a": "ekavarṇena sarveṇa dhvajena kavacena ca",
    "GE07mbh_07_u:022.055c": "dhanuṣā rathavāhaiś ca nīlair nīlo 'bhyavartata",
    "GE07mbh_07_u:022.056a": "nānārūpai ratnacitrair varūthadhvajakārmukaiḥ",
    "GE07mbh_07_u:022.056c": "vājidhvajapatākābhiś citraiś citro 'bhyavartata",
    "GE07mbh_07_u:022.057a": "ye tu puṣkarapatrasya tulyavarṇā hayottamāḥ",
    "GE07mbh_07_u:022.057c": "te rocamānasya sutaṃ hemavarṇam udāvahan",
    "GE07mbh_07_u:022.058a": "yodhāś ca bhadrakārāś ca śaradaṇḍānudaṇḍajāḥ",
    "GE07mbh_07_u:022.058c": "śvetāṇḍāḥ kukkuṭāṇḍābhā daṇḍaketum udāvahan",
    "GE07mbh_07_u:022.058d-0167_01": "keśavena hate saṃkhye pitary atha narādhipe",
    "GE07mbh_07_u:022.058d-0167_02": "bhinne kapāṭe pāṇḍyānāṃ vidruteṣu ca bandhuṣu",
    "GE07mbh_07_u:022.058d-0167_03": "bhīṣmād avāpya cāstrāṇi droṇād rāmāt kṛpāt tathā",
    "GE07mbh_07_u:022.058d-0167_04": "astraiḥ samatvaṃ saṃprāpya rukmikarṇārjunācyutaiḥ",
    "GE07mbh_07_u:022.058d-0167_05": "iyeṣa dvārakāṃ hantuṃ kṛtsnāṃ jetuṃ ca medinīm",
    "GE07mbh_07_u:022.058d-0167_06": "nivāritas tataḥ prājñaiḥ suhṛdbhir hitakāmyayā",
    "GE07mbh_07_u:022.058d-0167_07": "vairānubandham utsṛjya svarājyam anuśāsti yaḥ",
    "GE07mbh_07_u:022.058d-0167_08": "sasāgaradhvajaḥ pāṇḍyaś candraraśminibhair hayaiḥ",
    "GE07mbh_07_u:022.058d-0167_09": "vaiḍūryajālasaṃchannair vīryadraviṇam āśritaḥ",
    "GE07mbh_07_u:022.058d-0167_10": "divyaṃ visphārayaṃś cāpaṃ droṇam abhyapatad balī",
    "GE07mbh_07_u:022.059a": "āṭarūṣakapuṣpābhā hayāḥ pāṇḍyānuyāyinām",
    "GE07mbh_07_u:022.059c": "avahan rathamukhyānām ayutāni caturdaśa",
    "GE07mbh_07_u:022.060a": "nānārūpeṇa varṇena nānākṛtimukhā hayāḥ",
    "GE07mbh_07_u:022.060c": "rathacakradhvajaṃ vīraṃ ghaṭotkacam udāvahan",
    "GE07mbh_07_u:022.060d-0168_01": "bharatānāṃ sametānām utsṛjyaiko matāni yaḥ",
    "GE07mbh_07_u:022.060d-0168_02": "gato yudhiṣṭhiraṃ bhaktyā tyaktvā sarvasvam īhitam",
    "GE07mbh_07_u:022.060d-0168_03": "lohitākṣaṃ mahābāhuṃ bṛhantaṃ taṃ varadhvajam",
    "GE07mbh_07_u:022.060d-0168_04": "mahāsattvā mahākāyā sauvarṇe syandane sthitam",
    "GE07mbh_07_u:022.060d-0169_01": "nānādhvajapatākena nānākavacavājinā",
    "GE07mbh_07_u:022.061a": "suvarṇavarṇā dharmajñam anīkasthaṃ yudhiṣṭhiram",
    "GE07mbh_07_u:022.061c": "rājaśreṣṭhaṃ hayaśreṣṭhāḥ sarvataḥ pṛṣṭhato 'nvayuḥ",
    "GE07mbh_07_u:022.061e": "varṇaiś coccāvacair divyaiḥ sadaśvānāṃ prabhadrakāḥ",
    "GE07mbh_07_u:022.061f-0170_01": "saṃnyavartanta yuddhāya bahavo devarūpiṇaḥ",
    "GE07mbh_07_u:022.062a": "te yattā bhīmasenena sahitāḥ kāñcanadhvajāḥ",
    "GE07mbh_07_u:022.062c": "pratyadṛśyanta rājendra sendrā iva divaukasaḥ",
    "GE07mbh_07_u:022.063a": "atyarocata tān sarvān dhṛṣṭadyumnaḥ samāgatān",
    "GE07mbh_07_u:022.063c": "sarvāṇy api ca sainyāni bhāradvājo 'tyarocata saṃjaya uvāca",
    "GE07mbh_07_u:022.063d-005_0001": "atīva śuśubhe tasya dhvajaḥ kṛṣṇājinottaraḥ",
    "GE07mbh_07_u:022.063d-005_0002": "kamaṇḍalur mahārāja jātarūpamayaḥ śubhaḥ",
    "GE07mbh_07_u:022.063d-005_0003": "dhvajaṃ tu bhīmasenasya vaiḍūryamaṇilocanam",
    "GE07mbh_07_u:022.063d-005_0004": "bhrājamānaṃ mahāsiṃhaṃ rājataṃ dṛṣṭavān aham",
    "GE07mbh_07_u:022.063d-005_0005": "dhvajaṃ tu kururājasya pāṇḍavasya mahaujasaḥ",
    "GE07mbh_07_u:022.063d-005_0006": "dṛṣṭavān asmi sauvarṇaṃ somaṃ grahagaṇānvitam",
    "GE07mbh_07_u:022.063d-005_0007": "mṛdaṅgau cātra vipulau divyau nandopanandakau",
    "GE07mbh_07_u:022.063d-005_0008": "yantreṇāhanyamānau ca susvanau harṣavardhanau",
    "GE07mbh_07_u:022.063d-005_0009": "śarabhaṃ pṛṣṭhasauvarṇaṃ nakulasya mahādhvajam",
    "GE07mbh_07_u:022.063d-005_0010": "apaśyāma rathe 'tyugraṃ bhīṣayānam avasthitam",
    "GE07mbh_07_u:022.063d-005_0011": "haṃsas tu rājataḥ śrīmān dhvajo ghaṇṭāpatākavān",
    "GE07mbh_07_u:022.063d-005_0012": "sahadevasya durdharṣo dviṣatāṃ śokavardhanaḥ",
    "GE07mbh_07_u:022.063d-005_0013": "pañcānāṃ draupadeyānāṃ pratimārathabhūṣaṇam",
    "GE07mbh_07_u:022.063d-005_0014": "dharmamārutaśakrāṇām aśvinoś ca mahātmanoḥ",
    "GE07mbh_07_u:022.063d-005_0015": "abhimanyoḥ kumārasya śārṅgapakṣī hiraṇmayaḥ",
    "GE07mbh_07_u:022.063d-005_0016": "rathe dhvajavaro jaitras taptacāmīkarojjvalaḥ",
    "GE07mbh_07_u:022.063d-005_0017": "ghaṭotkacasya rājendra dhvaje gṛdhro vyarocata",
    "GE07mbh_07_u:022.063d-005_0018": "aśvāś ca kāmagās tasya rāvaṇasya yathā purā",
    "GE07mbh_07_u:022.063d-005_0019": "māhendraṃ ca dhanur divyaṃ dharmarāje yudhiṣṭhire",
    "GE07mbh_07_u:022.063d-005_0020": "vāyavyaṃ bhīmasenasya dhanur divyam abhūn nṛpa",
    "GE07mbh_07_u:022.063d-005_0021": "trailokyarakṣaṇārthāya brahmaṇā sṛṣṭam āyudham",
    "GE07mbh_07_u:022.063d-005_0022": "tad divyam ajaraṃ caiva phalgunārthāya vai dhanuḥ",
    "GE07mbh_07_u:022.063d-005_0023": "vaiṣṇavaṃ nakulāyātha sahadevāya cāśvijam",
    "GE07mbh_07_u:022.063d-005_0024": "ghaṭotkacāya paulastyaṃ dhanur divyaṃ bhayānakam",
    "GE07mbh_07_u:022.063d-005_0025": "raudram āgneyakauberaṃ yāmyaṃ giriśam eva ca",
    "GE07mbh_07_u:022.063d-005_0026": "pañcānāṃ draupadeyānāṃ dhanūratnāni bhārata",
    "GE07mbh_07_u:022.063d-005_0027": "raudraṃ dhanurvaraṃ śreṣṭhaṃ yaṃ lebhe rohiṇīsutaḥ",
    "GE07mbh_07_u:022.063d-005_0028": "taṃ tuṣṭaḥ pradadau rāmaḥ saubhadrāya mahātmane",
    "GE07mbh_07_u:022.063d-005_0029": "ete cānye ca bahavo dhvajā hemavibhūṣaṇāḥ",
    "GE07mbh_07_u:022.063d-005_0030": "dadṛśus tatra śūrāṇāṃ dviṣatāṃ śokavardhanāḥ",
    "GE07mbh_07_u:022.063d-005_0031": "tad abhūd dhvajasaṃbādham akāpuruṣasevitam",
    "GE07mbh_07_u:022.063d-005_0032": "droṇānīkaṃ mahārāja paṭe citram ivārpitam",
    "GE07mbh_07_u:022.063d-005_0033": "śuśruvur nāmagotrāṇi vīrāṇāṃ saṃyuge tadā",
    "GE07mbh_07_u:022.063d-005_0034": "droṇam ādravatāṃ rājan svayaṃvara ivāhave",
    "GE07mbh_07_u:023.001": "dhṛtarāṣṭra uvāca",
    "GE07mbh_07_u:023.001a": "vyathayeyur ime senāṃ devānām api saṃyuge",
    "GE07mbh_07_u:023.001c": "āhave ye nyavartanta vṛkodaramukhā rathāḥ",
    "GE07mbh_07_u:023.002a": "saṃprayuktaḥ kilaivāyaṃ diṣṭair bhavati pūruṣaḥ",
    "GE07mbh_07_u:023.002c": "tasminn eva tu sarvārthā dṛśyante vai pṛthagvidhāḥ",
    "GE07mbh_07_u:023.003a": "dīrghaṃ viproṣitaḥ kālam araṇye jaṭilo 'jinī",
    "GE07mbh_07_u:023.003c": "ajñātaś caiva lokasya vijahāra yudhiṣṭhiraḥ",
    "GE07mbh_07_u:023.004a": "sa eva mahatīṃ senāṃ samāvartayad āhave",
    "GE07mbh_07_u:023.004c": "kim anyad daivasaṃyogān mama putrasya cābhavat",
    "GE07mbh_07_u:023.005a": "yukta eva hi bhāgyena dhruvam utpadyate naraḥ",
    "GE07mbh_07_u:023.005c": "sa tathākṛṣyate tena na yathā svayam icchati",
    "GE07mbh_07_u:023.006a": "dyūtavyasanam āsādya kleśito hi yudhiṣṭhiraḥ",
    "GE07mbh_07_u:023.006c": "sa punar bhāgadheyena sahāyān upalabdhavān",
    "GE07mbh_07_u:023.007a": "ardhaṃ me kekayā labdhāḥ kāśikāḥ kosalāś ca ye",
    "GE07mbh_07_u:023.007c": "cedayaś cāpare vaṅgā mām eva samupāśritāḥ",
    "GE07mbh_07_u:023.008a": "pṛthivī bhūyasī tāta mama pārthasya no tathā",
    "GE07mbh_07_u:023.008c": "iti mām abravīt sūta mando duryodhanas tadā",
    "GE07mbh_07_u:023.009a": "tasya senāsamūhasya madhye droṇaḥ surakṣitaḥ",
    "GE07mbh_07_u:023.009c": "nihataḥ pārṣatenājau kim anyad bhāgadheyataḥ",
    "GE07mbh_07_u:023.010a": "madhye rājñāṃ mahābāhuṃ sadā yuddhābhinandinam",
    "GE07mbh_07_u:023.010c": "sarvāstrapāragaṃ droṇaṃ kathaṃ mṛtyur upeyivān",
    "GE07mbh_07_u:023.011a": "samanuprāptakṛcchro 'haṃ saṃmohaṃ paramaṃ gataḥ",
    "GE07mbh_07_u:023.011c": "bhīṣmadroṇau hatau śrutvā nāhaṃ jīvitum utsahe",
    "GE07mbh_07_u:023.012a": "yan mā kṣattābravīt tāta prapaśyan putragṛddhinam",
    "GE07mbh_07_u:023.012c": "duryodhanena tat sarvaṃ prāptaṃ sūta mayā saha",
    "GE07mbh_07_u:023.013a": "nṛśaṃsaṃ tu paraṃ tat syāt tyaktvā duryodhanaṃ yadi",
    "GE07mbh_07_u:023.013c": "putraśeṣaṃ cikīrṣeyaṃ kṛcchraṃ na maraṇaṃ bhavet",
    "GE07mbh_07_u:023.014a": "yo hi dharmaṃ parityajya bhavaty arthaparo naraḥ",
    "GE07mbh_07_u:023.014c": "so 'smāc ca hīyate lokāt kṣudrabhāvaṃ ca gacchati",
    "GE07mbh_07_u:023.015a": "adya cāpy asya rāṣṭrasya hatotsāhasya saṃjaya",
    "GE07mbh_07_u:023.015c": "avaśeṣaṃ na paśyāmi kakude mṛdite sati",
    "GE07mbh_07_u:023.016a": "kathaṃ syād avaśeṣaṃ hi dhuryayor abhyatītayoḥ",
    "GE07mbh_07_u:023.016c": "yau nityam anujīvāmaḥ kṣamiṇau puruṣarṣabhau",
    "GE07mbh_07_u:023.016d-0171_01": "tau droṇabhīṣmau nihitau kim anyad bhāgadheyataḥ",
    "GE07mbh_07_u:023.017a": "vyaktam eva ca me śaṃsa yathā yuddham avartata",
    "GE07mbh_07_u:023.017c": "ke 'yudhyan ke vyapākarṣan ke kṣudrāḥ prādravan bhayāt",
    "GE07mbh_07_u:023.018a": "dhanaṃjayaṃ ca me śaṃsa yad yac cakre ratharṣabhaḥ",
    "GE07mbh_07_u:023.018c": "tasmād bhayaṃ no bhūyiṣṭhaṃ bhrātṛvyāc ca viśeṣataḥ",
    "GE07mbh_07_u:023.019a": "yathāsīc ca nivṛtteṣu pāṇḍaveṣu ca saṃjaya",
    "GE07mbh_07_u:023.019c": "mama sainyāvaśeṣasya saṃnipātaḥ sudāruṇaḥ",
    "GE07mbh_07_u:023.019d-0172_01": "kathaṃ ca vo manas tāta saṃnivṛtteṣv avartata",
    "GE07mbh_07_u:023.019e": "māmakānāṃ ca ye śūrāḥ kāṃs tatra samavārayan",
    "GE07mbh_07_u:024.001": "saṃjaya uvāca",
    "GE07mbh_07_u:024.001a": "mahad bhairavam āsīn naḥ saṃnivṛtteṣu pāṇḍuṣu",
    "GE07mbh_07_u:024.001c": "dṛṣṭvā droṇaṃ chādyamānaṃ tair bhāskaram ivāmbudaiḥ",
    "GE07mbh_07_u:024.002a": "taiś coddhūtaṃ rajas tīvram avacakre camūṃ tava",
    "GE07mbh_07_u:024.002c": "tato hatam amanyāma droṇaṃ dṛṣṭipathe hate",
    "GE07mbh_07_u:024.003a": "tāṃs tu śūrān maheṣvāsān krūraṃ karma cikīrṣataḥ",
    "GE07mbh_07_u:024.003c": "dṛṣṭvā duryodhanas tūrṇaṃ svasainyaṃ samacūcudat",
    "GE07mbh_07_u:024.004a": "yathāśakti yathotsāhaṃ yathāsattvaṃ narādhipāḥ",
    "GE07mbh_07_u:024.004c": "vārayadhvaṃ yathāyogaṃ pāṇḍavānām anīkinīm",
    "GE07mbh_07_u:024.004d-0173_01": "evam uktvā svayaṃ bhīmam abhyayāt tanayas tava",
    "GE07mbh_07_u:024.004d-0173_02": "krūraṃ dṛṣṭvā tu te putraṃ bhīmaseno 'bhyavartata",
    "GE07mbh_07_u:024.005a": "tato durmarṣaṇo bhīmam abhyagacchat sutas tava",
    "GE07mbh_07_u:024.005c": "ārād dṛṣṭvā kiran bāṇair icchan droṇasya jīvitam",
    "GE07mbh_07_u:024.006a": "taṃ bāṇair avatastāra kruddho mṛtyum ivāhave",
    "GE07mbh_07_u:024.006c": "taṃ ca bhīmo 'tudad bāṇais tadāsīt tumulaṃ mahat",
    "GE07mbh_07_u:024.007a": "ta īśvarasamādiṣṭāḥ prājñāḥ śūrāḥ prahāriṇaḥ",
    "GE07mbh_07_u:024.007c": "bāhyaṃ mṛtyubhayaṃ kṛtvā pratyatiṣṭhan parān yudhi",
    "GE07mbh_07_u:024.008a": "kṛtavarmā śineḥ putraṃ droṇaprepsuṃ viśāṃ pate",
    "GE07mbh_07_u:024.008c": "paryavārayad āyāntaṃ śūraṃ samitiśobhanam",
    "GE07mbh_07_u:024.009a": "taṃ śaineyaḥ śaravrātaiḥ kruddhaḥ kruddham avārayat",
    "GE07mbh_07_u:024.009c": "kṛtavarmā ca śaineyaṃ matto mattam iva dvipam",
    "GE07mbh_07_u:024.010a": "saindhavaḥ kṣatradharmāṇam āpatantaṃ śaraughiṇam",
    "GE07mbh_07_u:024.010c": "ugradhanvā maheṣvāsaṃ yatto droṇād avārayat",
    "GE07mbh_07_u:024.011a": "kṣatradharmā sindhupateś chittvā ketanakārmuke",
    "GE07mbh_07_u:024.011c": "nārācair bahubhiḥ kruddhaḥ sarvamarmasv atāḍayat",
    "GE07mbh_07_u:024.012a": "athānyad dhanur ādāya saindhavaḥ kṛtahastavat",
    "GE07mbh_07_u:024.012c": "vivyādha kṣatradharmāṇaṃ raṇe sarvāyasaiḥ śaraiḥ",
    "GE07mbh_07_u:024.013a": "yuyutsuṃ pāṇḍavārthāya yatamānaṃ mahāratham",
    "GE07mbh_07_u:024.013c": "subāhur bhrātaraṃ śūraṃ yatto droṇād avārayat",
    "GE07mbh_07_u:024.014a": "subāhoḥ sadhanurbāṇāv asyataḥ parighopamau",
    "GE07mbh_07_u:024.014c": "yuyutsuḥ śitapītābhyāṃ kṣurābhyām acchinad bhujau",
    "GE07mbh_07_u:024.014d-0174_01": "duḥśāsanas tu saṃyāntaṃ droṇāya nakulaṃ yudhi",
    "GE07mbh_07_u:024.014d-0174_02": "savyadakṣiṇam asyantaṃ śūraḥ śūraṃ nyavārayat",
    "GE07mbh_07_u:024.015a": "rājānaṃ pāṇḍavaśreṣṭhaṃ dharmātmānaṃ yudhiṣṭhiram",
    "GE07mbh_07_u:024.015c": "veleva sāgaraṃ kṣubdhaṃ madrarāṭ samavārayat",
    "GE07mbh_07_u:024.016a": "taṃ dharmarājo bahubhir marmabhidbhir avākirat",
    "GE07mbh_07_u:024.016c": "madreśas taṃ catuḥṣaṣṭyā śarair viddhvānadad bhṛśam",
    "GE07mbh_07_u:024.017a": "tasya nānadataḥ ketum uccakarta sakārmukam",
    "GE07mbh_07_u:024.017c": "kṣurābhyāṃ pāṇḍavaśreṣṭhas tata uccukruśur janāḥ",
    "GE07mbh_07_u:024.018a": "tathaiva rājā bāhlīko rājānaṃ drupadaṃ śaraiḥ",
    "GE07mbh_07_u:024.018c": "ādravantaṃ sahānīkaṃ sahānīko nyavārayat",
    "GE07mbh_07_u:024.019a": "tad yuddham abhavad ghoraṃ vṛddhayoḥ sahasenayoḥ",
    "GE07mbh_07_u:024.019c": "yathā mahāyūthapayor dvipayoḥ saṃprabhinnayoḥ",
    "GE07mbh_07_u:024.020a": "vindānuvindāv āvantyau virāṭaṃ matsyam ārcchatām",
    "GE07mbh_07_u:024.020c": "sahasainyau sahānīkaṃ yathendrāgnī purā balim",
    "GE07mbh_07_u:024.021a": "tad utpiñjalakaṃ yuddham āsīd devāsuropamam",
    "GE07mbh_07_u:024.021c": "matsyānāṃ kekayaiḥ sārdham abhītāśvarathadvipam",
    "GE07mbh_07_u:024.022a": "nākuliṃ tu śatānīkaṃ bhūtakarmā sabhāpatiḥ",
    "GE07mbh_07_u:024.022c": "asyantam iṣujālāni yāntaṃ droṇād avārayat",
    "GE07mbh_07_u:024.023a": "tato nakuladāyādas tribhir bhallaiḥ susaṃśitaiḥ",
    "GE07mbh_07_u:024.023c": "cakre vibāhuśirasaṃ bhūtakarmāṇam āhave",
    "GE07mbh_07_u:024.024a": "sutasomaṃ tu vikrāntam āpatantaṃ śaraughiṇam",
    "GE07mbh_07_u:024.024c": "droṇāyābhimukhaṃ vīraṃ viviṃśatir avārayat",
    "GE07mbh_07_u:024.025a": "sutasomas tu saṃkruddhaḥ svapitṛvyam ajihmagaiḥ",
    "GE07mbh_07_u:024.025b-0175_01": "avidhyat saṃgare so 'pi punaḥ punar nanādayat",
    "GE07mbh_07_u:024.025c": "viviṃśatiṃ śarair viddhvā nābhyavartata daṃśitaḥ",
    "GE07mbh_07_u:024.025d-0176_01": "sālvo bhīmarathaḥ śūraṃ śrutasenaṃ mahāhave",
    "GE07mbh_07_u:024.025d-0176_02": "droṇāyābhimukhaṃ yāntaṃ śaraugheṇa nyavārayat",
    "GE07mbh_07_u:024.026a": "atha bhīmarathaḥ śālvam āśugair āyasaiḥ śitaiḥ",
    "GE07mbh_07_u:024.026c": "ṣaḍbhiḥ sāśvaniyantāram anayad yamasādanam",
    "GE07mbh_07_u:024.027a": "śrutakarmāṇam āyāntaṃ mayūrasadṛśair hayaiḥ",
    "GE07mbh_07_u:024.027c": "caitrasenir mahārāja tava pautro nyavārayat",
    "GE07mbh_07_u:024.027d-0177_01": "tam ārjuniḥ śaraiś cakre pitṛvyaṃ jarjarac chavim",
    "GE07mbh_07_u:024.027d-0177_02": "śaraiś ca draupadīputraṃ citrasenaḥ samāvṛṇot",
    "GE07mbh_07_u:024.027d-0177_03": "kirantaṃ śarajālāni prabhinnam iva kuṃjaram",
    "GE07mbh_07_u:024.027d-0177_04": "śrutakarmāṇam āyāntaṃ dauḥśāsanir avāyat",
    "GE07mbh_07_u:024.028a": "tau pautrau tava durdharṣau parasparavadhaiṣiṇau",
    "GE07mbh_07_u:024.028c": "pitṝṇām arthasiddhyarthaṃ cakratur yuddham uttamam",
    "GE07mbh_07_u:024.028d-0178_01": "mahārathaṃ tu saubhadraṃ sarvayuddhaviśāradam",
    "GE07mbh_07_u:024.029a": "tiṣṭhantam agrato dṛṣṭvā prativindhyaṃ tam āhave",
    "GE07mbh_07_u:024.029c": "drauṇir mānaṃ pituḥ kurvan mārgaṇaiḥ samavārayat",
    "GE07mbh_07_u:024.030a": "taṃ kruddhaḥ prativivyādha prativindhyaḥ śitaiḥ śaraiḥ",
    "GE07mbh_07_u:024.030c": "siṃhalāṅgūlalakṣmāṇaṃ pitur arthe vyavasthitam",
    "GE07mbh_07_u:024.031a": "pravapann iva bījāni bījakāle nararṣabha",
    "GE07mbh_07_u:024.031c": "drauṇāyanir draupadeyaṃ śaravarṣair avākirat",
    "GE07mbh_07_u:024.031d-0179_01": "ārjuniṃ śrutakīrtiṃ ca draupadeyaṃ mahāratham",
    "GE07mbh_07_u:024.031d-0179_02": "droṇāyābhimukhaṃ yāntaṃ dauḥśāsanir avārayat",
    "GE07mbh_07_u:024.031d-0179_03": "tasya kṛṣṇasamaḥ kārṣṇis tribhir bhallaiḥ susaṃśitaiḥ",
    "GE07mbh_07_u:024.031d-0179_04": "dhanur dhvajaṃ ca sūtaṃ ca chittvā droṇāntikaṃ yayau",
    "GE07mbh_07_u:024.032a": "yas tu śūratamo rājan senayor ubhayor mataḥ",
    "GE07mbh_07_u:024.032c": "taṃ paṭaccarahantāraṃ lakṣmaṇaḥ samavārayat",
    "GE07mbh_07_u:024.033a": "sa lakṣmaṇasyeṣvasanaṃ chittvā lakṣma ca bhārata",
    "GE07mbh_07_u:024.033c": "lakṣmaṇe śarajālāni visṛjan bahv aśobhata",
    "GE07mbh_07_u:024.033d-0180_01": "tato 'bhimanyuḥ karmāṇi kurvantaṃ citrayodhinam",
    "GE07mbh_07_u:024.033d-0180_02": "ārjuniḥ kṛtinaṃ śūraṃ lakṣmaṇaṃ samayodhayat",
    "GE07mbh_07_u:024.034a": "vikarṇas tu mahāprājño yājñaseniṃ śikhaṇḍinam",
    "GE07mbh_07_u:024.034c": "paryavārayad āyāntaṃ yuvānaṃ samare yuvā",
    "GE07mbh_07_u:024.035a": "tatas tam iṣujālena yājñaseniḥ samāvṛṇot",
    "GE07mbh_07_u:024.035c": "vidhūya tad bāṇajālaṃ babhau tava suto balī",
    "GE07mbh_07_u:024.036a": "aṅgado 'bhimukhaḥ śūram uttamaujasam āhave",
    "GE07mbh_07_u:024.036c": "droṇāyābhimukhaṃ yāntaṃ vatsadantair avārayat",
    "GE07mbh_07_u:024.037a": "sa saṃprahāras tumulas tayoḥ puruṣasiṃhayoḥ",
    "GE07mbh_07_u:024.037c": "sainikānāṃ ca sarveṣāṃ tayoś ca prītivardhanaḥ",
    "GE07mbh_07_u:024.037d-0181_01": "aṅgadaṃ pañcabhir bāṇair avidhyat sa paraṃtapaḥ",
    "GE07mbh_07_u:024.037d-0181_02": "aṅgado daśabhir bāṇaiḥ punar enam avākirat",
    "GE07mbh_07_u:024.037d-0181_03": "tataḥ samabhavad yuddham anyonyam itaretaram",
    "GE07mbh_07_u:024.037d-0181_04": "vīrāṇāṃ jayakāṅkṣāṇām atīva balapauruṣāt",
    "GE07mbh_07_u:024.038a": "durmukhas tu maheṣvāso vīraṃ purujitaṃ balī",
    "GE07mbh_07_u:024.038c": "droṇāyābhimukhaṃ yāntaṃ kuntibhojam avārayat",
    "GE07mbh_07_u:024.039a": "sa durmukhaṃ bhruvor madhye nārācena vyatāḍayat",
    "GE07mbh_07_u:024.039c": "tasya tad vibabhau vaktraṃ sanālam iva paṅkajam",
    "GE07mbh_07_u:024.040a": "karṇas tu kekayān bhrātṝn pañca lohitakadhvajān",
    "GE07mbh_07_u:024.040c": "droṇāyābhimukhaṃ yātāñ śaravarṣair avārayat",
    "GE07mbh_07_u:024.041a": "te cainaṃ bhṛśasaṃkruddhāḥ śaravrātair avākiran",
    "GE07mbh_07_u:024.041c": "sa ca tāṃś chādayām āsa śarajālaiḥ punaḥ punaḥ",
    "GE07mbh_07_u:024.042a": "naiva karṇo na te pañca dadṛśur bāṇasaṃvṛtāḥ",
    "GE07mbh_07_u:024.042c": "sāśvasūtadhvajarathāḥ parasparaśarācitāḥ",
    "GE07mbh_07_u:024.043a": "putras te durjayaś caiva jayaś ca vijayaś ca ha",
    "GE07mbh_07_u:024.043c": "nīlaṃ kāśyaṃ jayaṃ śūrās trayas trīn pratyavārayan",
    "GE07mbh_07_u:024.044a": "tad yuddham abhavad ghoram īkṣitṛprītivardhanam",
    "GE07mbh_07_u:024.044c": "siṃhavyāghratarakṣūṇāṃ yathebhamahiṣarṣabhaiḥ",
    "GE07mbh_07_u:024.044d-0182_01": "bṛhaddhanur bṛhac caiva jayamitro jayas tathā",
    "GE07mbh_07_u:024.044d-0182_02": "dhṛṣṭadyumnasutān vīrān putrās te samavārayan",
    "GE07mbh_07_u:024.045a": "kṣemadhūrtibṛhantau tau bhrātarau sātvataṃ yudhi",
    "GE07mbh_07_u:024.045c": "droṇāyābhimukhaṃ yāntaṃ śarais tīkṣṇais tatakṣatuḥ",
    "GE07mbh_07_u:024.046a": "tayos tasya ca tad yuddham atyadbhutam ivābhavat",
    "GE07mbh_07_u:024.046c": "siṃhasya dvipamukhyābhyāṃ prabhinnābhyāṃ yathā vane",
    "GE07mbh_07_u:024.047a": "rājānaṃ tu tathāmbaṣṭham ekaṃ yuddhābhinandinam",
    "GE07mbh_07_u:024.047c": "cedirājaḥ śarān asyan kruddho droṇād avārayat",
    "GE07mbh_07_u:024.048a": "tam ambaṣṭho 'sthibhedinyā niravidhyac chalākayā",
    "GE07mbh_07_u:024.048c": "sa tyaktvā saśaraṃ cāpaṃ rathād bhūmim athāpatat",
    "GE07mbh_07_u:024.049a": "vārdhakṣemiṃ tu vārṣṇeyaṃ kṛpaḥ śāradvataḥ śaraiḥ",
    "GE07mbh_07_u:024.049c": "akṣudraḥ kṣudrakair droṇāt kruddharūpam avārayat",
    "GE07mbh_07_u:024.050a": "yudhyantau kṛpavārṣṇeyau ye 'paśyaṃś citrayodhinau",
    "GE07mbh_07_u:024.050c": "te yuddhasaktamanaso nānyā bubudhire kriyāḥ",
    "GE07mbh_07_u:024.051a": "saumadattis tu rājānaṃ maṇimantam atandritam",
    "GE07mbh_07_u:024.051c": "paryavārayad āyāntaṃ yaśo droṇasya vardhayan",
    "GE07mbh_07_u:024.052a": "sa saumadattes tvaritaś chittveṣvasanaketane",
    "GE07mbh_07_u:024.052c": "punaḥ patākāṃ sūtaṃ ca chatraṃ cāpātayad rathāt",
    "GE07mbh_07_u:024.053a": "athāplutya rathāt tūrṇaṃ yūpaketur amitrahā",
    "GE07mbh_07_u:024.053c": "sāśvasūtadhvajarathaṃ taṃ cakarta varāsinā",
    "GE07mbh_07_u:024.054a": "rathaṃ ca svaṃ samāsthāya dhanur ādāya cāparam",
    "GE07mbh_07_u:024.054c": "svayaṃ yacchan hayān rājan vyadhamat pāṇḍavīṃ camūm",
    "GE07mbh_07_u:024.054d-0183_01": "pāṇḍyam indram ivāyāntam asurān prati jaghnuṣam",
    "GE07mbh_07_u:024.054d-0183_02": "samarthaḥ sāyakaughena dvīpaṃ sindhur ivāvṛṇot 07,024.054d*0183_03",
    "GE07mbh_07_u:024.054d-0183_04": "kaḍaṅgarair bhuśuṇḍībhiḥ prāsatomarasāyakaiḥ",
    "GE07mbh_07_u:024.054d-0184_01": "tasya sindhupater vāhān vyadhamat pāṇḍyarāṭ svayam",
    "GE07mbh_07_u:024.054d-0184_02": "vīro vīreṇa saṃkruddho droṇāyābhimukhaṃ vrajan",
    "GE07mbh_07_u:024.054d-0184_03": "alambuṣas tu saṃkruddho ghaṭotkacam avārayat",
    "GE07mbh_07_u:024.054d-0184_04": "mṛgarkṣayuddhe tiṣṭhantaṃ rathe vīro ratheṣubhiḥ",
    "GE07mbh_07_u:024.054d-0184_05": "tāṃ pāṇḍavīṃ mahāsenāṃ devasenopamāṃ raṇe",
    "GE07mbh_07_u:024.054d-0184_06": "avākirac charaugheṇa asurā iva tāvakaḥ",
    "GE07mbh_07_u:024.054d-0185_01": "pārtham indram ivāyāntaṃ droṇaṃ prati nijaghnuṣam",
    "GE07mbh_07_u:024.054d-0185_02": "samārcchat sāyakaughena svayaṃ rājā nyavārayat",
    "GE07mbh_07_u:024.054d-0185_03": "sa nṛpaṃ sāśvayantāram arātighnam arātihā",
    "GE07mbh_07_u:024.054d-0185_04": "amṛdnāt taṃ pṛṣatkena duryodhanam ariṃdamam",
    "GE07mbh_07_u:024.054d-0185_05": "sa jyāṃ mṛdnatpṛṣatkena spṛṣṭvā vṛkṣam ivāśaniḥ",
    "GE07mbh_07_u:024.054d-0185_06": "vīro vismāpayan yuddhe droṇāyābhimukho 'vrajat",
    "GE07mbh_07_u:024.054d-0185_07": "alambusas tu saṃkruddho ghaṭotkacam avārayat",
    "GE07mbh_07_u:024.054d-0185_08": "vṛkarkṣayukte tiṣṭhantaṃ rathe vīro vareṣubhiḥ",
    "GE07mbh_07_u:024.055a": "musalair mudgaraiś cakrair bhiṇḍipālaiḥ paraśvadhaiḥ",
    "GE07mbh_07_u:024.055c": "pāṃsuvātāgnisalilair bhasmaloṣṭhatṛṇadrumaiḥ",
    "GE07mbh_07_u:024.056a": "ārujan prarujan bhañjan nighnan vidrāvayan kṣipan",
    "GE07mbh_07_u:024.056c": "senāṃ vibhīṣayann āyād droṇaprepsur ghaṭotkacaḥ",
    "GE07mbh_07_u:024.057a": "taṃ tu nānāpraharaṇair",
    "GE07mbh_07_u:024.057c": "rākṣasaṃ rākṣasaḥ kruddhaḥ samājaghne hy alambusaḥ",
    "GE07mbh_07_u:024.058a": "tayos tad abhavad yuddhaṃ rakṣogrāmaṇimukhyayoḥ",
    "GE07mbh_07_u:024.058c": "tādṛg yādṛk purā vṛttaṃ śambarāmararājayoḥ",
    "GE07mbh_07_u:024.058d-0186_01": "bhāradvājas tu senānyaṃ dhṛṣṭadyumnaṃ mahāratham",
    "GE07mbh_07_u:024.058d-0186_02": "tam eva rājan saṃpaśyann atikramya tathā bahūn",
    "GE07mbh_07_u:024.058d-0186_03": "mahatā śarajālena kirantaṃ śatruvāhinīm",
    "GE07mbh_07_u:024.058d-0186_04": "avārayan mahārāja sāmātyaṃ sapadānugam",
    "GE07mbh_07_u:024.058d-0186_05": "tathānye pārthivā rājan bahutvān nānukīrtitāḥ",
    "GE07mbh_07_u:024.058d-0186_06": "samasajjanta te sarve yathāyogaṃ yathābalam",
    "GE07mbh_07_u:024.058d-0186_07": "hayair hayāḥ samājagmuḥ kuñjarair eva kuñjarāḥ",
    "GE07mbh_07_u:024.058d-0186_08": "padātayaḥ padātaiś ca rathair eva ratharṣabhāḥ",
    "GE07mbh_07_u:024.058d-0186_09": "akurvann āryakarmāṇi tatra te puruṣarṣabhāḥ",
    "GE07mbh_07_u:024.058d-0186_10": "kulavīryānurūpāṇi saṃsṛṣṭāś ca parasparam",
    "GE07mbh_07_u:024.059a": "evaṃ dvaṃdvaśatāny āsan rathavāraṇavājinām",
    "GE07mbh_07_u:024.059c": "padātīnāṃ ca bhadraṃ te tava teṣāṃ ca saṃkulam",
    "GE07mbh_07_u:024.060a": "naitādṛśo dṛṣṭapūrvaḥ saṃgrāmo naiva ca śrutaḥ",
    "GE07mbh_07_u:024.060c": "droṇasyābhāvabhāveṣu prasaktānāṃ yathābhavat",
    "GE07mbh_07_u:024.061a": "idaṃ ghoram idaṃ citram idaṃ raudram iti prabho",
    "GE07mbh_07_u:024.061c": "tatra yuddhāny adṛśyanta pratatāni bahūni ca",
    "GE07mbh_07_u:025.001": "dhṛtarāṣṭra uvāca",
    "GE07mbh_07_u:025.001a": "teṣv evaṃ saṃnivṛtteṣu pratyudyāteṣu bhāgaśaḥ",
    "GE07mbh_07_u:025.001c": "kathaṃ yuyudhire pārthā māmakāś ca tarasvinaḥ",
    "GE07mbh_07_u:025.002a": "kim arjunaś cāpy akarot saṃśaptakabalaṃ prati",
    "GE07mbh_07_u:025.002c": "saṃśaptakā vā pārthasya kim akurvata saṃjaya",
    "GE07mbh_07_u:025.003": "saṃjaya uvāca",
    "GE07mbh_07_u:025.003a": "tathā teṣu nivṛtteṣu pratyudyāteṣu bhāgaśaḥ",
    "GE07mbh_07_u:025.003c": "svayam abhyadravad bhīmaṃ nāgānīkena te sutaḥ",
    "GE07mbh_07_u:025.004a": "sa nāga iva nāgena govṛṣeṇeva govṛṣaḥ",
    "GE07mbh_07_u:025.004c": "samāhūtaḥ svayaṃ rājñā nāgānīkam upādravat",
    "GE07mbh_07_u:025.005a": "sa yuddhakuśalaḥ pārtho bāhuvīryeṇa cānvitaḥ",
    "GE07mbh_07_u:025.005c": "abhinat kuñjarānīkam acireṇaiva māriṣa",
    "GE07mbh_07_u:025.005d-0187_01": "tatra yuddhāny adṛśyanta pradṛptāni bahūni ca",
    "GE07mbh_07_u:025.006a": "te gajā girisaṃkāśāḥ kṣarantaḥ sarvato madam",
    "GE07mbh_07_u:025.006c": "bhīmasenasya nārācair vimukhā vimadīkṛtāḥ",
    "GE07mbh_07_u:025.007a": "vidhamed abhrajālāni yathā vāyuḥ samantataḥ",
    "GE07mbh_07_u:025.007c": "vyadhamat tāny anīkāni tathaiva pavanātmajaḥ",
    "GE07mbh_07_u:025.008a": "sa teṣu visṛjan bāṇān bhīmo nāgeṣv aśobhata",
    "GE07mbh_07_u:025.008c": "bhuvaneṣv iva sarveṣu gabhastīn udito raviḥ",
    "GE07mbh_07_u:025.009a": "te bhīmabāṇaiḥ śataśaḥ saṃsyūtā vibabhur gajāḥ",
    "GE07mbh_07_u:025.009c": "gabhastibhir ivārkasya vyomni nānābalāhakāḥ",
    "GE07mbh_07_u:025.010a": "tathā gajānāṃ kadanaṃ kurvāṇam anilātmajam",
    "GE07mbh_07_u:025.010c": "kruddho duryodhano 'bhyetya pratyavidhyac chitaiḥ śaraiḥ",
    "GE07mbh_07_u:025.011a": "tataḥ kṣaṇena kṣitipaṃ kṣatajapratimekṣaṇaḥ",
    "GE07mbh_07_u:025.011c": "kṣayaṃ ninīṣur niśitair bhīmo vivyādha patribhiḥ",
    "GE07mbh_07_u:025.012a": "sa śarārpitasarvāṅgaḥ kruddho vivyādha pāṇḍavam",
    "GE07mbh_07_u:025.012c": "nārācair arkaraśmyābhair bhīmasenaṃ smayann iva",
    "GE07mbh_07_u:025.013a": "tasya nāgaṃ maṇimayaṃ ratnacitraṃ dhvaje sthitam",
    "GE07mbh_07_u:025.013c": "bhallābhyāṃ kārmukaṃ caiva kṣipraṃ ciccheda pāṇḍavaḥ",
    "GE07mbh_07_u:025.014a": "duryodhanaṃ pīḍyamānaṃ dṛṣṭvā bhīmena māriṣa",
    "GE07mbh_07_u:025.014c": "cukṣobhayiṣur abhyāgād aṅgo mātaṅgam āsthitaḥ",
    "GE07mbh_07_u:025.015a": "tam āpatantaṃ mātaṅgam ambudapratimasvanam",
    "GE07mbh_07_u:025.015c": "kumbhāntare bhīmaseno nārācenārdayad bhṛśam",
    "GE07mbh_07_u:025.016a": "tasya kāyaṃ vinirbhidya mamajja dharaṇītale",
    "GE07mbh_07_u:025.016c": "tataḥ papāta dvirado vajrāhata ivācalaḥ",
    "GE07mbh_07_u:025.017a": "tasyāvarjitanāgasya mlecchasyāvapatiṣyataḥ",
    "GE07mbh_07_u:025.017c": "śiraś ciccheda bhallena kṣiprakārī vṛkodaraḥ",
    "GE07mbh_07_u:025.018a": "tasmin nipatite vīre saṃprādravata sā camūḥ",
    "GE07mbh_07_u:025.018c": "saṃbhrāntāśvadviparathā padātīn avamṛdnatī",
    "GE07mbh_07_u:025.019a": "teṣv anīkeṣu sarveṣu vidravatsu samantataḥ",
    "GE07mbh_07_u:025.019c": "prāgjyotiṣas tato bhīmaṃ kuñjareṇa samādravat",
    "GE07mbh_07_u:025.020a": "yena nāgena maghavān ajayad daityadānavān",
    "GE07mbh_07_u:025.020b-0188_01": "tadanvayena nāgena bhīmasenam upādravat",
    "GE07mbh_07_u:025.020c": "sa nāgapravaro bhīmaṃ sahasā samupādravat",
    "GE07mbh_07_u:025.021a": "śravaṇābhyām atho padbhyāṃ saṃhatena kareṇa ca",
    "GE07mbh_07_u:025.021c": "vyāvṛttanayanaḥ kruddhaḥ pradahann iva pāṇḍavam",
    "GE07mbh_07_u:025.021d-0189_01": "vṛkodararathaṃ sāśvam aviśeṣam acūrṇayat",
    "GE07mbh_07_u:025.021d-0189_02": "padbhyāṃ bhīmo 'py atho dhāvaṃs tasya gātreṣv alīyata",
    "GE07mbh_07_u:025.021d-0189_03": "jānann añjalikāvedhaṃ nāpākrāmata pāṇḍavaḥ",
    "GE07mbh_07_u:025.021d-0189_04": "gātrābhyantarago bhūtvā kareṇātāḍayan muhuḥ",
    "GE07mbh_07_u:025.021d-0189_05": "lālayām āsa taṃ nāgaṃ vadhākāṅkṣiṇam avyayam",
    "GE07mbh_07_u:025.021d-0189_06": "kulālacakravan nāgas tadā tūrṇam athābhramat",
    "GE07mbh_07_u:025.021d-0189_07": "nāgāyutabalaḥ śrīmān kālayāno vṛkodaram",
    "GE07mbh_07_u:025.021d-0189_08": "bhīmo 'pi niṣkramya tataḥ supratīkāgrato 'bhavat",
    "GE07mbh_07_u:025.021d-0189_09": "bhīmaṃ kareṇāvanamya jānubhyām abhyapātayat",
    "GE07mbh_07_u:025.021d-0189_10": "grīvāyāṃ veṣṭayitvainaṃ sa gajo hantum aihata",
    "GE07mbh_07_u:025.021d-0189_11": "karaveṣṭaṃ bhīmaseno bhramaṃ dattvā vyamocayat",
    "GE07mbh_07_u:025.021d-0189_12": "punar gātrāṇi nāgasya praviveśa vṛkodaraḥ",
    "GE07mbh_07_u:025.021d-0189_13": "yāvat pratigajāyātaṃ svabalastham avaikṣata",
    "GE07mbh_07_u:025.021d-0189_14": "bhīmo 'pi nāgagātrebhyo viniḥsṛtyāpayāj javāt",
    "GE07mbh_07_u:025.022a": "tataḥ sarvasya sainyasya nādaḥ samabhavan mahān",
    "GE07mbh_07_u:025.022c": "hā hā vinihato bhīmaḥ kuñjareṇeti māriṣa",
    "GE07mbh_07_u:025.023a": "tena nādena vitrastā pāṇḍavānām anīkinī",
    "GE07mbh_07_u:025.023c": "sahasābhyadravad rājan yatra tasthau vṛkodaraḥ",
    "GE07mbh_07_u:025.024a": "tato yudhiṣṭhiro rājā hataṃ matvā vṛkodaram",
    "GE07mbh_07_u:025.024c": "bhagadattaṃ sapāñcālaḥ sarvataḥ samavārayat",
    "GE07mbh_07_u:025.024d-0190_01": "bhīmo 'pi dorbhyāṃ nāgendraṃ nipīḍyāmocayad balī",
    "GE07mbh_07_u:025.025a": "taṃ rathai rathināṃ śreṣṭhāḥ parivārya samantataḥ",
    "GE07mbh_07_u:025.025c": "avākirañ śarais tīkṣṇaiḥ śataśo 'tha sahasraśaḥ",
    "GE07mbh_07_u:025.026a": "sa vighātaṃ pṛṣatkānām aṅkuśena samācaran",
    "GE07mbh_07_u:025.026c": "gajena pāṇḍupāñcālān vyadhamat parvateśvaraḥ",
    "GE07mbh_07_u:025.027a": "tad adbhutam apaśyāma bhagadattasya saṃyuge",
    "GE07mbh_07_u:025.027c": "tathā vṛddhasya caritaṃ kuñjareṇa viśāṃ pate",
    "GE07mbh_07_u:025.028a": "tato rājā daśārṇānāṃ prāgjyotiṣam upādravat",
    "GE07mbh_07_u:025.028c": "tiryagyātena nāgena",
    "GE07mbh_07_u:025.029a": "tayor yuddhaṃ samabhavan nāgayor bhīmarūpayoḥ",
    "GE07mbh_07_u:025.029c": "sapakṣayoḥ parvatayor yathā sadrumayoḥ purā",
    "GE07mbh_07_u:025.030a": "prāgjyotiṣapater nāgaḥ saṃnipatyāpavṛtya ca",
    "GE07mbh_07_u:025.030b-0191_01": "prāgjyotiṣānādhipater gatvā nā[ga]m abodhayat",
    "GE07mbh_07_u:025.030c": "pārśve daśārṇādhipater bhittvā nāgam apātayat",
    "GE07mbh_07_u:025.031a": "tomaraiḥ sūryaraśmyābhair bhagadatto 'tha saptabhiḥ",
    "GE07mbh_07_u:025.031c": "jaghāna dviradasthaṃ taṃ śatruṃ pracalitāsanam",
    "GE07mbh_07_u:025.031d-0192_01": "tato yudhiṣṭhiro dṛṣṭvā daśārṇādhipatiṃ hatam",
    "GE07mbh_07_u:025.031d-0192_02": "mahatā rathavaṃśena prāgjyotiṣam abhidravat",
    "GE07mbh_07_u:025.032a": "upasṛtya tu rājānaṃ bhagadattaṃ yudhiṣṭhiraḥ",
    "GE07mbh_07_u:025.032c": "rathānīkena mahatā sarvataḥ paryavārayat",
    "GE07mbh_07_u:025.033a": "sa kuñjarastho rathibhiḥ śuśubhe sarvato vṛtaḥ",
    "GE07mbh_07_u:025.033c": "parvate vanamadhyastho jvalann iva hutāśanaḥ",
    "GE07mbh_07_u:025.034a": "maṇḍalaṃ sarvataḥ śliṣṭaṃ rathinām ugradhanvinām",
    "GE07mbh_07_u:025.034c": "kiratāṃ śaravarṣāṇi sa nāgaḥ paryavartata",
    "GE07mbh_07_u:025.035a": "tataḥ prāgjyotiṣo rājā parigṛhya dviparṣabham",
    "GE07mbh_07_u:025.035c": "preṣayām āsa sahasā yuyudhānarathaṃ prati",
    "GE07mbh_07_u:025.035d-0193_01": "āpatantaṃ tu saṃprekṣya nāgaṃ sātvatapuṃgavaḥ",
    "GE07mbh_07_u:025.035d-0193_02": "avidhyat pañcabhir bāṇaiḥ śitair āśīviṣopamaiḥ",
    "GE07mbh_07_u:025.035d-0194_01": "so 'tividdho balavatā satyakena viśāṃ pate",
    "GE07mbh_07_u:025.035d-0194_02": "vyavartata paritrāsān maṇḍalāni śarārditaḥ",
    "GE07mbh_07_u:025.036a": "śineḥ pautrasya tu rathaṃ parigṛhya mahādvipaḥ",
    "GE07mbh_07_u:025.036c": "abhicikṣepa vegena yuyudhānas tv apākramat",
    "GE07mbh_07_u:025.037a": "bṛhataḥ saindhavān aśvān samutthāpya tu sārathiḥ",
    "GE07mbh_07_u:025.037c": "tasthau sātyakim āsādya saṃplutas taṃ rathaṃ punaḥ",
    "GE07mbh_07_u:025.038a": "sa tu labdhvāntaraṃ nāgas tvarito rathamaṇḍalāt",
    "GE07mbh_07_u:025.038c": "niścakrāma tataḥ sarvān paricikṣepa pārthivān",
    "GE07mbh_07_u:025.039a": "te tv āśugatinā tena trāsyamānā nararṣabhāḥ",
    "GE07mbh_07_u:025.039c": "tam ekaṃ dviradaṃ saṃkhye menire śataśo nṛpāḥ",
    "GE07mbh_07_u:025.040a": "te gajasthena kālyante bhagadattena pāṇḍavāḥ",
    "GE07mbh_07_u:025.040c": "airāvatasthena yathā devarājena dānavāḥ",
    "GE07mbh_07_u:025.041a": "teṣāṃ pradravatāṃ bhīmaḥ pāñcālānām itas tataḥ",
    "GE07mbh_07_u:025.041c": "gajavājikṛtaḥ śabdaḥ sumahān samajāyata",
    "GE07mbh_07_u:025.042a": "bhagadattena samare kālyamāneṣu pāṇḍuṣu",
    "GE07mbh_07_u:025.042c": "prāgjyotiṣam abhikruddhaḥ punar bhīmaḥ samabhyayāt",
    "GE07mbh_07_u:025.043a": "tasyābhidravato vāhān hastamuktena vāriṇā",
    "GE07mbh_07_u:025.043c": "siktvā vyatrāsayan nāgas te pārtham aharaṃs tataḥ",
    "GE07mbh_07_u:025.044a": "tatas tam abhyayāt tūrṇaṃ ruciparvākṛtīsutaḥ",
    "GE07mbh_07_u:025.044c": "samukṣañ śaravarṣeṇa rathastho 'ntakasaṃnibhaḥ",
    "GE07mbh_07_u:025.045a": "tato ruciraparvāṇaṃ śareṇa nataparvaṇā",
    "GE07mbh_07_u:025.045c": "suparvā parvatapatir ninye vaivasvatakṣayam",
    "GE07mbh_07_u:025.046a": "tasmin nipatite vīre saubhadro draupadīsutāḥ",
    "GE07mbh_07_u:025.046c": "cekitāno dhṛṣṭaketur yuyutsuś cārdayan dvipam",
    "GE07mbh_07_u:025.047a": "ta enaṃ śaradhārābhir dhārābhir iva toyadāḥ",
    "GE07mbh_07_u:025.047c": "siṣicur bhairavān nādān vinadanto jighāṃsavaḥ",
    "GE07mbh_07_u:025.048a": "tataḥ pārṣṇyaṅkuśāṅguṣṭhaiḥ kṛtinā codito dvipaḥ",
    "GE07mbh_07_u:025.048c": "prasāritakaraḥ prāyāt stabdhakarṇekṣaṇo drutam",
    "GE07mbh_07_u:025.049a": "so 'dhiṣṭhāya padā vāhān yuyutsoḥ sūtam ārujat",
    "GE07mbh_07_u:025.049b-0195_01": "rathaṃ babhañja saṃkruddhaś caṇḍavāto yathā drumam",
    "GE07mbh_07_u:025.049b-0196_01": "yuyutsus tu rathād rājann apākrāmat tvarānvitaḥ",
    "GE07mbh_07_u:025.049b-0196_02": "tataḥ pāṇḍavayodhās te nāgarājaṃ śarair drutam",
    "GE07mbh_07_u:025.049c": "putras tu tava saṃbhrāntaḥ saubhadrasyāpluto ratham",
    "GE07mbh_07_u:025.050a": "sa kuñjarastho visṛjann iṣūn ariṣu pārthivaḥ",
    "GE07mbh_07_u:025.050c": "babhau raśmīn ivādityo bhuvaneṣu samutsṛjan",
    "GE07mbh_07_u:025.050d-0197_01": "sa bhīmenātha bahudhā dantābhyām avapīḍayan",
    "GE07mbh_07_u:025.050d-0197_02": "mokṣito yuddhaśauṇḍena nāgāyutabalo gajaḥ",
    "GE07mbh_07_u:025.051a": "tam ārjunir dvādaśabhir yuyutsur daśabhiḥ śaraiḥ",
    "GE07mbh_07_u:025.051c": "tribhis tribhir draupadeyā dhṛṣṭaketuś ca vivyadhuḥ",
    "GE07mbh_07_u:025.051d-0198_01": "cekitānaś catuḥṣaṣṭyā sottarāyudhikaṃ punaḥ",
    "GE07mbh_07_u:025.051d-0198_02": "pratyavidhyac charaiḥ sarvān bhagadattas tribhis tribhiḥ",
    "GE07mbh_07_u:025.052a": "so 'riyatnārpitair bāṇair ācito dvirado babhau",
    "GE07mbh_07_u:025.052c": "saṃsyūta iva sūryasya raśmibhir jalado mahān",
    "GE07mbh_07_u:025.053a": "niyantuḥ śilpayatnābhyāṃ preṣito 'riśarārditaḥ",
    "GE07mbh_07_u:025.053c": "paricikṣepa tān nāgaḥ sa ripūn savyadakṣiṇam",
    "GE07mbh_07_u:025.054a": "gopāla iva daṇḍena yathā paśugaṇān vane",
    "GE07mbh_07_u:025.054c": "āveṣṭayata tāṃ senāṃ bhagadattas tathā muhuḥ",
    "GE07mbh_07_u:025.055a": "kṣipraṃ śyenābhipannānāṃ vāyasānām iva svanaḥ",
    "GE07mbh_07_u:025.055b-0199_01": "rajaś ca sumahad rājann antarikṣaṃ samācinot",
    "GE07mbh_07_u:025.055b-0200_01": "sa reṇumārgo viyati bhāti daṇḍa ivotthitaḥ",
    "GE07mbh_07_u:025.055b-0200_02": "samucchrito bhṛśārtāyā senāyā subhujo yathā",
    "GE07mbh_07_u:025.055b-0201_01": "abhidhāveti kaunteyaṃ saṃcodayad ivārjunam",
    "GE07mbh_07_u:025.055c": "babhūva pāṇḍaveyānāṃ bhṛśaṃ vidravatāṃ svanaḥ",
    "GE07mbh_07_u:025.056a": "sa nāgarājaḥ pravarāṅkuśāhataḥ; purā sapakṣo 'drivaro yathā nṛpa",
    "GE07mbh_07_u:025.056c": "bhayaṃ tathā ripuṣu samādadhad bhṛśaṃ; vaṇiggaṇānāṃ kṣubhito yathārṇavaḥ",
    "GE07mbh_07_u:025.057a": "tato dhvanir dviradarathāśvapārthivair; bhayād dravadbhir janito 'tibhairavaḥ",
    "GE07mbh_07_u:025.057c": "kṣitiṃ viyad dyāṃ vidiśo diśas tathā; samāvṛṇot pārthiva saṃyuge tadā",
    "GE07mbh_07_u:025.057d-0202_01": "samantatas tatra janādhipeśvara",
    "GE07mbh_07_u:025.058a": "sa tena nāgapravareṇa pārthivo; bhṛśaṃ jagāhe dviṣatām anīkinīm",
    "GE07mbh_07_u:025.058c": "purā suguptāṃ vibudhair ivāhave; virocano devavarūthinīm iva",
    "GE07mbh_07_u:025.059a": "bhṛśaṃ vavau jvalanasakho viyad rajaḥ; samāvṛṇon muhur api caiva sainikān",
    "GE07mbh_07_u:025.059c": "tam ekanāgaṃ gaṇaśo yathā gajāḥ; samantato drutam iva menire janāḥ",
    "GE07mbh_07_u:026.001": "saṃjaya uvāca",
    "GE07mbh_07_u:026.001a": "yan māṃ pārthasya saṃgrāme karmāṇi paripṛcchasi",
    "GE07mbh_07_u:026.001c": "tac chṛṇuṣva mahārāja pārtho yad akaron mṛdhe",
    "GE07mbh_07_u:026.002a": "rajo dṛṣṭvā samudbhūtaṃ śrutvā ca gajanisvanam",
    "GE07mbh_07_u:026.002c": "bhajyatāṃ bhagadattena kaunteyaḥ kṛṣṇam abravīt",
    "GE07mbh_07_u:026.003a": "yathā prāgjyotiṣo rājā gajena madhusūdana",
    "GE07mbh_07_u:026.003c": "tvaramāṇo 'bhyatikrānto dhruvaṃ tasyaiṣa nisvanaḥ",
    "GE07mbh_07_u:026.004a": "indrād anavaraḥ saṃkhye gajayānaviśāradaḥ",
    "GE07mbh_07_u:026.004c": "prathamo vā dvitīyo vā pṛthivyām iti me matiḥ",
    "GE07mbh_07_u:026.005a": "sa cāpi dviradaśreṣṭhaḥ sadāpratigajo yudhi",
    "GE07mbh_07_u:026.005c": "sarvaśabdātigaḥ saṃkhye kṛtakarmā jitaklamaḥ",
    "GE07mbh_07_u:026.006a": "sahaḥ śastranipātānām agnisparśasya cānagha",
    "GE07mbh_07_u:026.006c": "sa pāṇḍavabalaṃ vyaktam adyaiko nāśayiṣyati",
    "GE07mbh_07_u:026.006d-0203_01": "siṃhanādaṃ mahat kṛtvā dhanurbāṇaravaiḥ saha",
    "GE07mbh_07_u:026.006d-0203_02": "vidrāvyamāṇaṃ saṃpaśya hatabhūyiṣṭhanāyakam",
    "GE07mbh_07_u:026.006d-0203_03": "dṛṣṭvā vinadya sahasā mama senāṃ pramṛdnati",
    "GE07mbh_07_u:026.007a": "na cāvābhyām ṛte 'nyo 'sti śaktas taṃ pratibādhitum",
    "GE07mbh_07_u:026.007c": "tvaramāṇas tato yāhi yataḥ prāgjyotiṣādhipaḥ",
    "GE07mbh_07_u:026.008a": "śakrasakhyād dvipabalair vayasā cāpi vismitam",
    "GE07mbh_07_u:026.008c": "adyainaṃ preṣayiṣyāmi balahantuḥ priyātithim",
    "GE07mbh_07_u:026.009a": "vacanād atha kṛṣṇas tu prayayau savyasācinaḥ",
    "GE07mbh_07_u:026.009c": "dāryate bhagadattena yatra pāṇḍavavāhinī",
    "GE07mbh_07_u:026.010a": "taṃ prayāntaṃ tataḥ paścād āhvayanto mahārathāḥ",
    "GE07mbh_07_u:026.010c": "saṃśaptakāḥ samārohan sahasrāṇi caturdaśa",
    "GE07mbh_07_u:026.011a": "daśaiva tu sahasrāṇi trigartānāṃ narādhipa",
    "GE07mbh_07_u:026.011c": "catvāri tu sahasrāṇi vāsudevasya ye 'nugāḥ",
    "GE07mbh_07_u:026.012a": "dāryamāṇāṃ camūṃ dṛṣṭvā bhagadattena māriṣa",
    "GE07mbh_07_u:026.012c": "āhūyamānasya ca tair abhavad dhṛdayaṃ dvidhā",
    "GE07mbh_07_u:026.013a": "kiṃ nu śreyaskaraṃ karma bhaved iti vicintayan",
    "GE07mbh_07_u:026.013c": "ito vā vinivarteyaṃ gaccheyaṃ vā yudhiṣṭhiram",
    "GE07mbh_07_u:026.014a": "tasya buddhyā vicāryaitad arjunasya kurūdvaha",
    "GE07mbh_07_u:026.014c": "abhavad bhūyasī buddhiḥ saṃśaptakavadhe sthirā",
    "GE07mbh_07_u:026.015a": "sa saṃnivṛttaḥ sahasā kapipravaraketanaḥ",
    "GE07mbh_07_u:026.015c": "eko rathasahasrāṇi nihantuṃ vāsavī raṇe",
    "GE07mbh_07_u:026.016a": "sā hi duryodhanasyāsīn matiḥ karṇasya cobhayoḥ",
    "GE07mbh_07_u:026.016c": "arjunasya vadhopāye tena dvaidham akalpayat",
    "GE07mbh_07_u:026.017a": "sa tu saṃvartayām āsa dvaidhībhāvena pāṇḍavaḥ",
    "GE07mbh_07_u:026.017c": "rathena tu rathāgryāṇām akarot tāṃ mṛṣā tadā",
    "GE07mbh_07_u:026.018a": "tataḥ śatasahasrāṇi śarāṇāṃ nataparvaṇām",
    "GE07mbh_07_u:026.018c": "vyasṛjann arjune rājan saṃśaptakamahārathāḥ",
    "GE07mbh_07_u:026.019a": "naiva kuntīsutaḥ pārtho naiva kṛṣṇo janārdanaḥ",
    "GE07mbh_07_u:026.019c": "na hayā na ratho rājan dṛśyante sma śaraiś citāḥ",
    "GE07mbh_07_u:026.019d-0204_01": "tato naivārjunopendrau na rathaḥ sāśvaketanaḥ",
    "GE07mbh_07_u:026.019d-0204_02": "dṛśyante śaravarṣeṇa prabalena samāvṛtāḥ",
    "GE07mbh_07_u:026.019d-0205_01": "tatas tena śaraugheṇa mahatā samavāstṛtaḥ",
    "GE07mbh_07_u:026.019d-0205_02": "nāśakan nāma bībhatsur amitrān pratibādhitum",
    "GE07mbh_07_u:026.020a": "yadā moham anuprāptaḥ sasvedaś ca janārdanaḥ",
    "GE07mbh_07_u:026.020b-0206_01": "tato janārdanaḥ pārthaṃ pratyuvāca hasann iva",
    "GE07mbh_07_u:026.020b-0206_02": "vajram astraṃ tu saṃdhāya jahi saṃśaptakān iha",
    "GE07mbh_07_u:026.020c": "tatas tān prāyaśaḥ pārtho vajrāstreṇa nijaghnivān",
    "GE07mbh_07_u:026.021a": "śataśaḥ pāṇayaś chinnāḥ seṣujyātalakārmukāḥ",
    "GE07mbh_07_u:026.021c": "ketavo vājinaḥ sūtā rathinaś cāpatan kṣitau",
    "GE07mbh_07_u:026.022a": "drumācalāgrāmbudharaiḥ samarūpāḥ sukalpitāḥ",
    "GE07mbh_07_u:026.022c": "hatārohāḥ kṣitau petur dvipāḥ pārthaśarāhatāḥ",
    "GE07mbh_07_u:026.023a": "vipraviddhakuthāvalgāś chinnabhāṇḍāḥ parāsavaḥ",
    "GE07mbh_07_u:026.023c": "sārohās turagāḥ petur mathitāḥ pārthamārgaṇaiḥ",
    "GE07mbh_07_u:026.024a": "sarṣṭicarmāsinakharāḥ samudgaraparaśvadhāḥ",
    "GE07mbh_07_u:026.024c": "saṃchinnā bāhavaḥ petur nṛṇāṃ bhallaiḥ kirīṭinā",
    "GE07mbh_07_u:026.025a": "bālādityāmbujendūnāṃ tulyarūpāṇi māriṣa",
    "GE07mbh_07_u:026.025c": "saṃchinnāny arjunaśaraiḥ śirāṃsy urvīṃ prapedire",
    "GE07mbh_07_u:026.026a": "jajvālālaṃkṛtaiḥ senā patribhiḥ prāṇabhojanaiḥ",
    "GE07mbh_07_u:026.026c": "nānāliṅgais tadāmitrān kruddhe nighnati phalgune",
    "GE07mbh_07_u:026.027a": "kṣobhayantaṃ tadā senāṃ dviradaṃ nalinīm iva",
    "GE07mbh_07_u:026.027c": "dhanaṃjayaṃ bhūtagaṇāḥ sādhu sādhv ity apūjayan",
    "GE07mbh_07_u:026.028a": "dṛṣṭvā tat karma pārthasya vāsavasyeva mādhavaḥ",
    "GE07mbh_07_u:026.028c": "vismayaṃ paramaṃ gatvā talam āhatya pūjayat",
    "GE07mbh_07_u:026.028d-0207_01": "karmaitat pārtha śakreṇa yamena dhanadena ca",
    "GE07mbh_07_u:026.028d-0207_02": "duṣkaraṃ samare yat te kṛtam adyeti me matiḥ",
    "GE07mbh_07_u:026.028d-0207_03": "yugapac caiva saṃgrāme śataśo 'tha sahasraśaḥ",
    "GE07mbh_07_u:026.028d-0207_04": "patitā eva me dṛṣṭāḥ saṃśaptakamahārathāḥ",
    "GE07mbh_07_u:026.029a": "tataḥ saṃśaptakān hatvā bhūyiṣṭhaṃ ye vyavasthitāḥ",
    "GE07mbh_07_u:026.029c": "bhagadattāya yāhīti pārthaḥ kṛṣṇam acodayat",
    "GE07mbh_07_u:027.001": "saṃjaya uvāca",
    "GE07mbh_07_u:027.001a": "yiyāsatas tataḥ kṛṣṇaḥ pārthasyāśvān manojavān",
    "GE07mbh_07_u:027.001c": "apraiṣīd dhemasaṃchannān droṇānīkāya pāṇḍurān",
    "GE07mbh_07_u:027.002a": "taṃ prayāntaṃ kuruśreṣṭhaṃ svāṃs trātuṃ droṇatāpitān",
    "GE07mbh_07_u:027.002c": "suśarmā bhrātṛbhiḥ sārdhaṃ yuddhārthī pṛṣṭhato 'nvayāt",
    "GE07mbh_07_u:027.003a": "tataḥ śvetahayaḥ kṛṣṇam abravīd ajitaṃ jayaḥ",
    "GE07mbh_07_u:027.003c": "eṣa māṃ bhrātṛbhiḥ sārdhaṃ suśarmāhvayate 'cyuta",
    "GE07mbh_07_u:027.004a": "dīryate cottareṇaitat sainyaṃ naḥ śatrusūdana",
    "GE07mbh_07_u:027.004c": "dvaidhībhūtaṃ mano me 'dya kṛtaṃ saṃśaptakair idam",
    "GE07mbh_07_u:027.005a": "kiṃ nu saṃśaptakān hanmi svān rakṣāmy ahitārditān",
    "GE07mbh_07_u:027.005c": "iti me tvaṃ mataṃ vettha tatra kiṃ sukṛtaṃ bhavet",
    "GE07mbh_07_u:027.006a": "evam uktas tu dāśārhaḥ syandanaṃ pratyavartayat",
    "GE07mbh_07_u:027.006c": "yena trigartādhipatiḥ pāṇḍavaṃ samupāhvayat",
    "GE07mbh_07_u:027.007a": "tato 'rjunaḥ suśarmāṇaṃ viddhvā saptabhir āśugaiḥ",
    "GE07mbh_07_u:027.007c": "dhvajaṃ dhanuś cāsya tathā kṣurābhyāṃ samakṛntata",
    "GE07mbh_07_u:027.008a": "trigartādhipateś cāpi bhrātaraṃ ṣaḍbhir āyasaiḥ",
    "GE07mbh_07_u:027.008c": "sāśvaṃ sasūtaṃ tvaritaḥ pārthaḥ praiṣīd yamakṣayam",
    "GE07mbh_07_u:027.009a": "tato bhujagasaṃkāśāṃ suśarmā śaktim āyasīm",
    "GE07mbh_07_u:027.009c": "cikṣepārjunam ādiśya vāsudevāya tomaram",
    "GE07mbh_07_u:027.010a": "śaktiṃ tribhiḥ śaraiś chittvā tomaraṃ tribhir arjunaḥ",
    "GE07mbh_07_u:027.010c": "suśarmāṇaṃ śaravrātair mohayitvā nyavartata",
    "GE07mbh_07_u:027.011a": "taṃ vāsavam ivāyāntaṃ bhūrivarṣaśaraughiṇam",
    "GE07mbh_07_u:027.011c": "rājaṃs tāvakasainyānāṃ nograṃ kaś cid avārayat",
    "GE07mbh_07_u:027.012a": "tato dhanaṃjayo bāṇais tata eva mahārathān",
    "GE07mbh_07_u:027.012c": "āyād vinighnan kauravyān dahan kakṣam ivānalaḥ",
    "GE07mbh_07_u:027.013a": "tasya vegam asahyaṃ tu kuntīputrasya dhīmataḥ",
    "GE07mbh_07_u:027.013c": "nāśaknuvaṃs te saṃsoḍhuṃ sparśam agner iva prajāḥ",
    "GE07mbh_07_u:027.014a": "saṃveṣṭayann anīkāni śaravarṣeṇa pāṇḍavaḥ",
    "GE07mbh_07_u:027.014c": "suparṇapātavad rājann āyāt prāgjyotiṣaṃ prati",
    "GE07mbh_07_u:027.015a": "yat tadānāmayaj jiṣṇur bharatānām apāyinām",
    "GE07mbh_07_u:027.015c": "dhanuḥ kṣemakaraṃ saṃkhye dviṣatām aśruvardhanam",
    "GE07mbh_07_u:027.016a": "tad eva tava putrasya rājan durdyūtadevinaḥ",
    "GE07mbh_07_u:027.016c": "kṛte kṣatravināśāya dhanur āyacchad arjunaḥ",
    "GE07mbh_07_u:027.017a": "tathā vikṣobhyamāṇā sā pārthena tava vāhinī",
    "GE07mbh_07_u:027.017c": "vyadīryata mahārāja naur ivāsādya parvatam",
    "GE07mbh_07_u:027.018a": "tato daśa sahasrāṇi nyavartanta dhanuṣmatām",
    "GE07mbh_07_u:027.018c": "matiṃ kṛtvā raṇe kruddhā vīrā jayaparājaye",
    "GE07mbh_07_u:027.019a": "vyapetahṛdayatrāsa āpaddharmātigo rathaḥ",
    "GE07mbh_07_u:027.019c": "ārchat pārtho guruṃ bhāraṃ sarvabhārasaho yudhi",
    "GE07mbh_07_u:027.020a": "yathā naḍavanaṃ kruddhaḥ prabhinnaḥ ṣaṣṭihāyanaḥ",
    "GE07mbh_07_u:027.020c": "mṛdnīyāt tadvad āyastaḥ pārtho 'mṛdnāc camūṃ tava",
    "GE07mbh_07_u:027.021a": "tasmin pramathite sainye bhagadatto narādhipaḥ",
    "GE07mbh_07_u:027.021c": "tena nāgena sahasā dhanaṃjayam upādravat",
    "GE07mbh_07_u:027.022a": "taṃ rathena naravyāghraḥ pratyagṛhṇād abhītavat",
    "GE07mbh_07_u:027.022c": "sa saṃnipātas tumulo babhūva rathanāgayoḥ",
    "GE07mbh_07_u:027.023a": "kalpitābhyāṃ yathāśāstraṃ rathena ca gajena ca",
    "GE07mbh_07_u:027.023c": "saṃgrāme ceratur vīrau bhagadattadhanaṃjayau",
    "GE07mbh_07_u:027.024a": "tato jīmūtasaṃkāśān nāgād indra ivābhibhūḥ",
    "GE07mbh_07_u:027.024c": "abhyavarṣac charaugheṇa bhagadatto dhanaṃjayam",
    "GE07mbh_07_u:027.025a": "sa cāpi śaravarṣaṃ tac charavarṣeṇa vāsaviḥ",
    "GE07mbh_07_u:027.025c": "aprāptam eva ciccheda bhagadattasya vīryavān",
    "GE07mbh_07_u:027.025d-0208_01": "saṃnyavārayad asyāśu laghutvāt pākaśāsaniḥ",
    "GE07mbh_07_u:027.025d-0209_01": "vavarṣa śaravarṣaṃ tu punar eva dhanaṃjayaḥ",
    "GE07mbh_07_u:027.026a": "tataḥ prāgjyotiṣo rājā śaravarṣaṃ nivārya tat",
    "GE07mbh_07_u:027.026c": "śarair jaghne mahābāhuṃ pārthaṃ kṛṣṇaṃ ca bhārata",
    "GE07mbh_07_u:027.027a": "tataḥ sa śarajālena mahatābhyavakīrya tau",
    "GE07mbh_07_u:027.027c": "codayām āsa taṃ nāgaṃ vadhāyācyutapārthayoḥ",
    "GE07mbh_07_u:027.028a": "tam āpatantaṃ dviradaṃ dṛṣṭvā kruddham ivāntakam",
    "GE07mbh_07_u:027.028c": "cakre 'pasavyaṃ tvaritaḥ syandanena janārdanaḥ",
    "GE07mbh_07_u:027.029a": "saṃprāptam api neyeṣa parāvṛttaṃ mahādvipam",
    "GE07mbh_07_u:027.029c": "sārohaṃ mṛtyusāt kartuṃ smaran dharmaṃ dhanaṃjayaḥ",
    "GE07mbh_07_u:027.030a": "sa tu nāgo dviparathān hayāṃś cārujya māriṣa",
    "GE07mbh_07_u:027.030c": "prāhiṇon mṛtyulokāya tato 'krudhyad dhanaṃjayaḥ",
    "GE07mbh_07_u:028.001": "dhṛtarāṣṭra uvāca",
    "GE07mbh_07_u:028.001a": "tathā kruddhaḥ kim akarod bhagadattasya pāṇḍavaḥ",
    "GE07mbh_07_u:028.001c": "prāgjyotiṣo vā pārthasya tan me śaṃsa yathātatham",
    "GE07mbh_07_u:028.002": "saṃjaya uvāca",
    "GE07mbh_07_u:028.002a": "prāgjyotiṣeṇa saṃsaktāv ubhau dāśārhapāṇḍavau",
    "GE07mbh_07_u:028.002c": "mṛtyor ivāntikaṃ prāptau sarvabhūtāni menire",
    "GE07mbh_07_u:028.003a": "tathā hi śaravarṣāṇi pātayaty aniśaṃ prabho",
    "GE07mbh_07_u:028.003c": "bhagadatto gajaskandhāt kṛṣṇayoḥ syandanasthayoḥ",
    "GE07mbh_07_u:028.004a": "atha kārṣṇāyasair bāṇaiḥ pūrṇakārmukaniḥsṛtaiḥ",
    "GE07mbh_07_u:028.004c": "avidhyad devakīputraṃ hemapuṅkhaiḥ śilāśitaiḥ",
    "GE07mbh_07_u:028.005a": "agnisparśasamās tīkṣṇā bhagadattena coditāḥ",
    "GE07mbh_07_u:028.005c": "nirbhidya devakīputraṃ kṣitiṃ jagmuḥ śarās tataḥ",
    "GE07mbh_07_u:028.006a": "tasya pārtho dhanuś chittvā śarāvāpaṃ nihatya ca",
    "GE07mbh_07_u:028.006c": "lāḍayann iva rājānaṃ bhagadattam ayodhayat",
    "GE07mbh_07_u:028.007a": "so 'rkaraśminibhāṃs tīkṣṇāṃs tomarān vai caturdaśa",
    "GE07mbh_07_u:028.007c": "prerayat savyasācī tāṃs tridhaikaikam athācchinat",
    "GE07mbh_07_u:028.008a": "tato nāgasya tad varma vyadhamat pākaśāsaniḥ",
    "GE07mbh_07_u:028.008c": "śarajālena sa babhau vyabhraḥ parvatarāḍ iva",
    "GE07mbh_07_u:028.008c-0210_01": "**** **** tad vyaśīryata bhūtale",
    "GE07mbh_07_u:028.008c-0210_02": "viśīrṇavarmā sa gajaḥ śaraiḥ subhṛśam arditaḥ",
    "GE07mbh_07_u:028.008c-0210_03": "babhau śirasi mātaṃgo",
    "GE07mbh_07_u:028.009a": "tataḥ prāgjyotiṣaḥ śaktiṃ hemadaṇḍām ayasmayīm",
    "GE07mbh_07_u:028.009c": "vyasṛjad vāsudevāya dvidhā tām arjuno 'cchinat",
    "GE07mbh_07_u:028.010a": "tataś chatraṃ dhvajaṃ caiva chittvā rājño 'rjunaḥ śaraiḥ",
    "GE07mbh_07_u:028.010c": "vivyādha daśabhis tūrṇam utsmayan parvatādhipam",
    "GE07mbh_07_u:028.011a": "so 'tividdho 'rjunaśaraiḥ supuṅkhaiḥ kaṅkapatribhiḥ",
    "GE07mbh_07_u:028.011c": "bhagadattas tataḥ kruddhaḥ pāṇḍavasya mahātmanaḥ",
    "GE07mbh_07_u:028.012a": "vyasṛjat tomarān mūrdhni śvetāśvasyonnanāda ca",
    "GE07mbh_07_u:028.012c": "tair arjunasya samare kirīṭaṃ parivartitam",
    "GE07mbh_07_u:028.013a": "parivṛttaṃ kirīṭaṃ taṃ yamayann eva phalgunaḥ",
    "GE07mbh_07_u:028.013c": "sudṛṣṭaḥ kriyatāṃ loka iti rājānam abravīt",
    "GE07mbh_07_u:028.014a": "evam uktas tu saṃkruddhaḥ śaravarṣeṇa pāṇḍavam",
    "GE07mbh_07_u:028.014c": "abhyavarṣat sagovindaṃ dhanur ādāya bhāsvaram",
    "GE07mbh_07_u:028.014d-0211_01": "tau vidhyamānau nārācair bhagadattena bhārata",
    "GE07mbh_07_u:028.014d-0211_02": "jagmatur naiva saṃmohaṃ cukṣubhāte na cācyutau",
    "GE07mbh_07_u:028.015a": "tasya pārtho dhanuś chittvā tūṇīrān saṃnikṛtya ca",
    "GE07mbh_07_u:028.015c": "tvaramāṇo dvisaptatyā sarvamarmasv atāḍayat",
    "GE07mbh_07_u:028.016a": "viddhas tathāpy avyathito vaiṣṇavāstram udīrayan",
    "GE07mbh_07_u:028.016c": "abhimantryāṅkuśaṃ kruddho vyasṛjat pāṇḍavorasi",
    "GE07mbh_07_u:028.016d-0212_01": "tad astram udyataṃ dṛṣṭvā vāsudevaḥ pratāpavān",
    "GE07mbh_07_u:028.016d-0212_02": "arjunaḥ pṛṣṭhataṃ kṛtvā pratijagrāha vīryavān",
    "GE07mbh_07_u:028.017a": "visṛṣṭaṃ bhagadattena tad astraṃ sarvaghātakam",
    "GE07mbh_07_u:028.017c": "urasā pratijagrāha pārthaṃ saṃchādya keśavaḥ",
    "GE07mbh_07_u:028.018a": "vaijayanty abhavan mālā tad astraṃ keśavorasi",
    "GE07mbh_07_u:028.018b-0213_01": "padmakośavicitrā ca sarvartukusumākulā",
    "GE07mbh_07_u:028.018b-0213_02": "jvalanārkenduvarṇāḍhyā tārakojjvalapāvakā",
    "GE07mbh_07_u:028.018b-0213_03": "tayā padmābhiśobhinyā vāyukampitalolayā",
    "GE07mbh_07_u:028.018b-0213_04": "śobhate 'bhyadhikaṃ śauriratasīpuṣpasaṃnibhaḥ",
    "GE07mbh_07_u:028.018b-0213_05": "keśavaḥ keśimathanaḥ śārṅgadhanvārimardanaḥ",
    "GE07mbh_07_u:028.018b-0213_06": "sandhyābhrair iva saṃchannaḥ prāvṛṭkāle nagottamaḥ",
    "GE07mbh_07_u:028.018c": "tato 'rjunaḥ klāntamanāḥ keśavaṃ pratyabhāṣata",
    "GE07mbh_07_u:028.019a": "ayudhyamānas turagān saṃyantāsmi janārdana",
    "GE07mbh_07_u:028.019c": "ity uktvā puṇḍarīkākṣa pratijñāṃ svāṃ na rakṣasi",
    "GE07mbh_07_u:028.019d-0214_01": "idam astram avasthāpya prāptaṃ māṃ devakīsuta",
    "GE07mbh_07_u:028.019d-0214_02": "kimarthaṃ puruṣavyāghra svayaṃ pratigṛhītavān",
    "GE07mbh_07_u:028.020a": "yady ahaṃ vyasanī vā syām aśakto vā nivāraṇe",
    "GE07mbh_07_u:028.020c": "tatas tvayaivaṃ kāryaṃ syān na tu kāryaṃ mayi sthite",
    "GE07mbh_07_u:028.021a": "sabāṇaḥ sadhanuś cāhaṃ sasurāsuramānavān",
    "GE07mbh_07_u:028.021c": "śakto lokān imāñ jetuṃ tac cāpi viditaṃ tava",
    "GE07mbh_07_u:028.022a": "tato 'rjunaṃ vāsudevaḥ pratyuvācārthavad vacaḥ",
    "GE07mbh_07_u:028.022c": "śṛṇu guhyam idaṃ pārtha yathā vṛttaṃ purānagha",
    "GE07mbh_07_u:028.022d-0215_01": "yeyaṃ lokadharā devī sarvabhūtadharā dharā",
    "GE07mbh_07_u:028.022d-0215_02": "sakāmā lokakartāraṃ nārāyaṇam upasthitā",
    "GE07mbh_07_u:028.022d-0215_03": "sa saṃgamya tayā sārdhaṃ prītas tasyai varaṃ dadau",
    "GE07mbh_07_u:028.022d-0215_04": "sā vavre viṣṇusadṛśaṃ putram astraṃ ca vaiṣṇavam",
    "GE07mbh_07_u:028.022d-0215_05": "babhūva ca sutas tasyāṃ narako nāma viśrutaḥ",
    "GE07mbh_07_u:028.022d-0215_06": "astraṃ ca vaiṣṇavaṃ tasmai dadau nārāyaṇaḥ svayam",
    "GE07mbh_07_u:028.022d-0216_01": "tad etan narakasyāsīd astraṃ sarvāhitāntakam",
    "GE07mbh_07_u:028.022d-0216_02": "tasmāt prāgjyotiṣaṃ prāptaṃ sarvaśastravighātanam",
    "GE07mbh_07_u:028.022d-0216_03": "nāsyāvadhyo 'sti loke 'smin mad anyaḥ kaś cid arjuna saṃjaya uvāca",
    "GE07mbh_07_u:028.022d-0216_04": "tasmān mayā kṛtaṃ hy etan mā te 'bhūd buddhir anyathā",
    "GE07mbh_07_u:028.022d-0216_05": "anunīya tu dāśārhaḥ pāṇḍavaṃ tvarito 'bravīt",
    "GE07mbh_07_u:028.022d-0216_06": "jahi prāgjyotiṣaṃ kṣipraṃ vākyaśeṣaṃ ca me śṛṇu",
    "GE07mbh_07_u:028.023a": "caturmūrtir ahaṃ śaśval lokatrāṇārtham udyataḥ",
    "GE07mbh_07_u:028.023c": "ātmānaṃ pravibhajyeha lokānāṃ hitam ādadhe",
    "GE07mbh_07_u:028.024a": "ekā mūrtis tapaścaryāṃ kurute me bhuvi sthitā",
    "GE07mbh_07_u:028.024c": "aparā paśyati jagat kurvāṇaṃ sādhvasādhunī",
    "GE07mbh_07_u:028.025a": "aparā kurute karma mānuṣaṃ lokam āśritā",
    "GE07mbh_07_u:028.025c": "śete caturthī tv aparā nidrāṃ varṣasahasrikām",
    "GE07mbh_07_u:028.026a": "yāsau varṣasahasrānte mūrtir uttiṣṭhate mama",
    "GE07mbh_07_u:028.026c": "varārhebhyo varāñ śreṣṭhāṃs tasmin kāle dadāti sā",
    "GE07mbh_07_u:028.027a": "taṃ tu kālam anuprāptaṃ viditvā pṛthivī tadā",
    "GE07mbh_07_u:028.027c": "prāyācata varaṃ yaṃ māṃ narakārthāya taṃ śṛṇu",
    "GE07mbh_07_u:028.028a": "devānām asurāṇāṃ ca avadhyas tanayo 'stu me",
    "GE07mbh_07_u:028.028c": "upeto vaiṣṇavāstreṇa tan me tvaṃ dātum arhasi",
    "GE07mbh_07_u:028.029a": "evaṃ varam ahaṃ śrutvā jagatyās tanaye tadā",
    "GE07mbh_07_u:028.029c": "amogham astram adadaṃ vaiṣṇavaṃ tad ahaṃ purā",
    "GE07mbh_07_u:028.030a": "avocaṃ caitad astraṃ vai hy amoghaṃ bhavatu kṣame",
    "GE07mbh_07_u:028.030c": "narakasyābhirakṣārthaṃ nainaṃ kaś cid vadhiṣyati",
    "GE07mbh_07_u:028.031a": "anenāstreṇa te guptaḥ sutaḥ parabalārdanaḥ",
    "GE07mbh_07_u:028.031c": "bhaviṣyati durādharṣaḥ sarvalokeṣu sarvadā",
    "GE07mbh_07_u:028.032a": "tathety uktvā gatā devī kṛtakāmā manasvinī",
    "GE07mbh_07_u:028.032b-0217_01": "vyajāyata dharā devī putraṃ putraśatāvaram",
    "GE07mbh_07_u:028.032c": "sa cāpy āsīd durādharṣo narakaḥ śatrutāpanaḥ",
    "GE07mbh_07_u:028.033a": "tasmāt prāgjyotiṣaṃ prāptaṃ tad astraṃ pārtha māmakam",
    "GE07mbh_07_u:028.033b-0218_01": "tad astraṃ devagandharvayakṣapannagarākṣasān",
    "GE07mbh_07_u:028.033b-0218_02": "sarvān samāgatān hanyāt kiṃ punas tvāṃ dhanaṃjaya",
    "GE07mbh_07_u:028.033b-0218_03": "bhogināṃ caiva durdharṣaṃ mayā dattaṃ surāsuraiḥ",
    "GE07mbh_07_u:028.033b-0218_04": "jahi prāgjyotiṣaṃ pārtha purā sarvān hinasti saḥ",
    "GE07mbh_07_u:028.033c": "nāsyāvadhyo 'sti lokeṣu sendrarudreṣu māriṣa",
    "GE07mbh_07_u:028.034a": "tan mayā tvatkṛtenaitad anyathā vyapanāśitam",
    "GE07mbh_07_u:028.034c": "viyuktaṃ paramāstreṇa jahi pārtha mahāsuram",
    "GE07mbh_07_u:028.035a": "vairiṇaṃ yudhi durdharṣaṃ bhagadattaṃ suradviṣam",
    "GE07mbh_07_u:028.035c": "yathāhaṃ jaghnivān pūrvaṃ hitārthaṃ narakaṃ tathā",
    "GE07mbh_07_u:028.035d-0219_01": "avadhyo 'yaṃ mahāstreṇa bhagadattaḥ surāsuraiḥ",
    "GE07mbh_07_u:028.035d-0219_02": "yathāhaṃ narakaṃ lokahitārtham ahanaṃ purā",
    "GE07mbh_07_u:028.036a": "evam uktas tataḥ pārthaḥ keśavena mahātmanā",
    "GE07mbh_07_u:028.036c": "bhagadattaṃ śitair bāṇaiḥ sahasā samavākirat",
    "GE07mbh_07_u:028.036d-0220_01": "ghaṇṭāṃ kāñcanasaṃchannāṃ",
    "GE07mbh_07_u:028.036d-0220_02": "kāñcanaśṛṅkhalānaddhāṃ savyāṃ ciccheda pāṇḍavaḥ",
    "GE07mbh_07_u:028.036d-0220_03": "sā hatā śaraghātena vajraniṣpeṣasaṃnibhā",
    "GE07mbh_07_u:028.036d-0220_04": "papāta dūrapātena candrabimbasamujjvalā",
    "GE07mbh_07_u:028.036d-0220_05": "dakṣiṇāpi hatā rājan ghaṇṭā bāṇaiḥ kirīṭinaḥ",
    "GE07mbh_07_u:028.036d-0220_06": "papāta dūram adhvānaṃ gatvā sūrya iva kṣitau",
    "GE07mbh_07_u:028.036d-0220_07": "bhagadattena nirmuktaḥ supratīko 'pi vegataḥ",
    "GE07mbh_07_u:028.036d-0220_08": "hanumān sūryabimbasya grasanārtham ivodyataḥ",
    "GE07mbh_07_u:028.037a": "tataḥ pārtho mahābāhur asaṃbhrānto mahāmanāḥ",
    "GE07mbh_07_u:028.037c": "kumbhayor antare nāgaṃ nārācena samārpayat",
    "GE07mbh_07_u:028.037d-0221_01": "tataḥ saṃdhāya viśikhaṃ dīpyamānam ivānalam",
    "GE07mbh_07_u:028.037d-0221_02": "avidhyad arjuno nāgaṃ kumbhayor antare bhṛśam",
    "GE07mbh_07_u:028.038a": "samāsādya tu taṃ nāgaṃ bāṇo vajra ivācalam",
    "GE07mbh_07_u:028.038c": "abhyagāt saha puṅkhena valmīkam iva pannagaḥ",
    "GE07mbh_07_u:028.038d-0222_01": "sa karī bhagadattena preryamāṇaḥ punaḥ punaḥ",
    "GE07mbh_07_u:028.038d-0222_02": "na karoti vacas tasya daridrasyeva kāminī",
    "GE07mbh_07_u:028.038d-0223_01": "madhye vidīrṇas tasthau sa prāsyandata punaḥ punaḥ",
    "GE07mbh_07_u:028.038d-0223_02": "syandamānaṃ tato nāgaṃ caraṇābhyām anodayat",
    "GE07mbh_07_u:028.039a": "sa tu viṣṭabhya gātrāṇi dantābhyām avaniṃ yayau",
    "GE07mbh_07_u:028.039c": "nadann ārtasvaraṃ prāṇān utsasarja mahādvipaḥ",
    "GE07mbh_07_u:028.039d-0224_01": "tato gāṇḍīvadhanvānam abhyabhāṣata keśavaḥ",
    "GE07mbh_07_u:028.039d-0224_02": "ayaṃ mahattaraḥ pārtha palitena samāvṛtaḥ",
    "GE07mbh_07_u:028.039d-0224_03": "valīsaṃchannanayanaḥ śūraḥ paramadurjayaḥ",
    "GE07mbh_07_u:028.039d-0225_01": "akṣṇor unmīlanārthāya baddhapaṭṭaḥ sadā nṛpaḥ",
    "GE07mbh_07_u:028.039d-0225_02": "devavākyāt praciccheda śareṇa bhṛśam arjunaḥ",
    "GE07mbh_07_u:028.039d-0225_03": "chinnamātreṃ 'śuke tasmin ruddhanetro babhūva saḥ",
    "GE07mbh_07_u:028.039d-0226_01": "tamomayaṃ jagan mene bhagadattaḥ pratāpavān",
    "GE07mbh_07_u:028.040a": "tataś candrārdhabimbena śareṇa nataparvaṇā",
    "GE07mbh_07_u:028.040b-0227_01": "bibheda sakalo deho dvidhābhūto babhūva ha",
    "GE07mbh_07_u:028.040b-0227_02": "rājñā balavatā tena jānubhyāṃ dhārito raṇe",
    "GE07mbh_07_u:028.040b-0227_03": "arjunaṃ prati yuddhe na cirakālaṃ dadhāra saḥ",
    "GE07mbh_07_u:028.040b-0227_04": "evaṃ yuddhaṃ tadā tena rājñā tena durātmanā",
    "GE07mbh_07_u:028.040b-0227_05": "kirīṭī cārdhabimbena śareṇānataparvaṇā",
    "GE07mbh_07_u:028.040c": "bibheda hṛdayaṃ rājño bhagadattasya pāṇḍavaḥ",
    "GE07mbh_07_u:028.041a": "sa bhinnahṛdayo rājā bhagadattaḥ kirīṭinā",
    "GE07mbh_07_u:028.041c": "śarāsanaṃ śarāṃś caiva gatāsuḥ pramumoca ha",
    "GE07mbh_07_u:028.042a": "śirasas tasya vibhraṣṭaḥ papāta ca varāṅkuśaḥ",
    "GE07mbh_07_u:028.042c": "nālatāḍanavibhraṣṭaṃ palāśaṃ nalinād iva",
    "GE07mbh_07_u:028.043a": "sa hemamālī tapanīyabhāṇḍāt; papāta nāgād girisaṃnikāśāt",
    "GE07mbh_07_u:028.043c": "supuṣpito mārutavegarugṇo; mahīdharāgrād iva karṇikāraḥ",
    "GE07mbh_07_u:028.044a": "nihatya taṃ narapatim indravikramaṃ; sakhāyam indrasya tathaindrir āhave",
    "GE07mbh_07_u:028.044c": "tato 'parāṃs tava jayakāṅkṣiṇo narān; babhañja vāyur balavān drumān iva",
    "GE07mbh_07_u:029.001": "saṃjaya uvāca",
    "GE07mbh_07_u:029.001a": "priyam indrasya satataṃ sakhāyam amitaujasam",
    "GE07mbh_07_u:029.001c": "hatvā prāgjyotiṣaṃ pārthaḥ pradakṣiṇam avartata",
    "GE07mbh_07_u:029.001d-0228_01": "pūrvadaityaṃ mahāvīraṃ bhagadattaṃ mahābalam",
    "GE07mbh_07_u:029.001d-0228_02": "kṛṣṇau daśārhabībhatsū jaghnatur yudhi durjayam",
    "GE07mbh_07_u:029.001d-0228_03": "nāgāyutabalaprāṇaṃ śūram āhavaśobhinam",
    "GE07mbh_07_u:029.001d-0228_04": "supratīko 'pi balavān nāgāyutasamo balī",
    "GE07mbh_07_u:029.001d-0228_05": "vaiṣṇavāstreṇa saṃyukto aṃkuśena ca vīryavān",
    "GE07mbh_07_u:029.001d-0228_06": "trīṇi tejāṃsi tatraiva tretāgnir iva cādhvare",
    "GE07mbh_07_u:029.001d-0228_07": "bhagadattaṃ raṇe śūraṃ nihanyāt ko 'rjunaṃ vinā",
    "GE07mbh_07_u:029.001d-0228_08": "arjuno 'pi mahāvīryo hatvā pitṛsakhaṃ raṇe",
    "GE07mbh_07_u:029.001d-0228_09": "kṣatradharmaṃ vicintyājau dhig dhig ity eva cābravīt",
    "GE07mbh_07_u:029.001d-0228_10": "tam ādityasamaṃ kāntyā bhūmau nipatitaṃ divaḥ",
    "GE07mbh_07_u:029.001d-0228_11": "prasamīkṣya tadā pārtho reṇunā tv avaguṇṭhitam",
    "GE07mbh_07_u:029.002a": "tato gāndhārarājasya sutau parapuraṃjayau",
    "GE07mbh_07_u:029.002c": "ārchetām arjunaṃ saṃkhye bhrātarau vṛṣakācalau",
    "GE07mbh_07_u:029.003a": "tau sametyārjunaṃ vīrau puraḥ paścāc ca dhanvinau",
    "GE07mbh_07_u:029.003c": "avidhyetāṃ mahāvegair niśitair āśugair bhṛśam",
    "GE07mbh_07_u:029.004a": "vṛṣakasya hayān sūtaṃ dhanuś chatraṃ rathaṃ dhvajam",
    "GE07mbh_07_u:029.004c": "tilaśo vyadhamat pārthaḥ saubalasya śitaiḥ śaraiḥ",
    "GE07mbh_07_u:029.005a": "tato 'rjunaḥ śaravrātair nānāpraharaṇair api",
    "GE07mbh_07_u:029.005c": "gāndhārān vyākulāṃś cakre saubalapramukhān punaḥ",
    "GE07mbh_07_u:029.006a": "tataḥ pañcaśatān vīrān gāndhārān udyatāyudhān",
    "GE07mbh_07_u:029.006c": "prāhiṇon mṛtyulokāya kruddho bāṇair dhanaṃjayaḥ",
    "GE07mbh_07_u:029.007a": "hatāśvāt tu rathāt tūrṇam avatīrya mahābhujaḥ",
    "GE07mbh_07_u:029.007c": "āruroha rathaṃ bhrātur anyac ca dhanur ādade",
    "GE07mbh_07_u:029.008a": "tāv ekaratham ārūḍhau bhrātarau vṛṣakācalau",
    "GE07mbh_07_u:029.008c": "śaravarṣeṇa bībhatsum avidhyetāṃ punaḥ punaḥ",
    "GE07mbh_07_u:029.009a": "syālau tava mahātmānau rājānau vṛṣakācalau",
    "GE07mbh_07_u:029.009c": "bhṛśaṃ nijaghnatuḥ pārtham indraṃ vṛtrabalāv iva",
    "GE07mbh_07_u:029.010a": "labdhalakṣyau tu gāndhārāv ahatāṃ pāṇḍavaṃ punaḥ",
    "GE07mbh_07_u:029.010c": "nidāghavārṣikau māsau lokaṃ gharmāmbubhir yathā",
    "GE07mbh_07_u:029.011a": "tau rathasthau naravyāghrau rājānau vṛṣakācalau",
    "GE07mbh_07_u:029.011c": "saṃśliṣṭāṅgau sthitau rājañ jaghānaikeṣuṇārjunaḥ",
    "GE07mbh_07_u:029.012a": "tau rathāt siṃhasaṃkāśau lohitākṣau mahābhujau",
    "GE07mbh_07_u:029.012c": "gatāsū petatur vīrau sodaryāv ekalakṣaṇau",
    "GE07mbh_07_u:029.013a": "tayor dehau rathād bhūmiṃ gatau bandhujanapriyau",
    "GE07mbh_07_u:029.013c": "yaśo daśa diśaḥ puṇyaṃ gamayitvā vyavasthitau",
    "GE07mbh_07_u:029.014a": "dṛṣṭvā vinihatau saṃkhye mātulāv apalāyinau",
    "GE07mbh_07_u:029.014c": "bhṛśaṃ mumucur aśrūṇi putrās tava viśāṃ pate",
    "GE07mbh_07_u:029.015a": "nihatau bhrātarau dṛṣṭvā māyāśataviśāradaḥ",
    "GE07mbh_07_u:029.015c": "kṛṣṇau saṃmohayan māyāṃ vidadhe śakunis tataḥ",
    "GE07mbh_07_u:029.016a": "laguḍāyoguḍāśmānaḥ śataghnyaś ca saśaktayaḥ gadāparighanistriṃśaśūlamudgarapaṭṭiśāḥ",
    "GE07mbh_07_u:029.017a": "sakampanarṣṭinakharā musalāni paraśvadhāḥ",
    "GE07mbh_07_u:029.017c": "kṣurāḥ kṣurapranālīkā vatsadantās trisaṃdhinaḥ",
    "GE07mbh_07_u:029.018a": "cakrāṇi viśikhāḥ prāsā vividhāny āyudhāni ca",
    "GE07mbh_07_u:029.018c": "prapetuḥ sarvato digbhyaḥ pradigbhyaś cārjunaṃ prati",
    "GE07mbh_07_u:029.019a": "kharoṣṭramahiṣāḥ siṃhā vyāghrāḥ sṛmaracillikāḥ",
    "GE07mbh_07_u:029.019c": "ṛkṣāḥ sālāvṛkā gṛdhrāḥ kapayo 'tha sarīsṛpāḥ",
    "GE07mbh_07_u:029.020a": "vividhāni ca rakṣāṃsi kṣudhitāny arjunaṃ prati",
    "GE07mbh_07_u:029.020c": "saṃkruddhāny abhyadhāvanta vividhāni vayāṃsi ca",
    "GE07mbh_07_u:029.021a": "tato divyāstravic chūraḥ kuntīputro dhanaṃjayaḥ",
    "GE07mbh_07_u:029.021c": "visṛjann iṣujālāni sahasā tāny atāḍayat",
    "GE07mbh_07_u:029.022a": "te hanyamānāḥ śūreṇa pravaraiḥ sāyakair dṛḍhaiḥ",
    "GE07mbh_07_u:029.022c": "viruvanto mahārāvān vineśuḥ sarvato hatāḥ",
    "GE07mbh_07_u:029.023a": "tatas tamaḥ prādurabhūd arjunasya rathaṃ prati",
    "GE07mbh_07_u:029.023c": "tasmāc ca tamaso vācaḥ krūrāḥ pārtham abhartsayan",
    "GE07mbh_07_u:029.023d-0229_01": "tat tamo bhairavaṃ ghoraṃ bhayakartṛ mahāhave",
    "GE07mbh_07_u:029.024a": "tat tamo 'streṇa mahatā jyotiṣeṇārjuno 'vadhīt",
    "GE07mbh_07_u:029.024c": "hate tasmiñ jalaughās tu prādurāsan bhayānakāḥ",
    "GE07mbh_07_u:029.025a": "ambhasas tasya nāśārtham ādityāstram athārjunaḥ",
    "GE07mbh_07_u:029.025c": "prāyuṅktāmbhas tatas tena prāyaśo 'streṇa śoṣitam",
    "GE07mbh_07_u:029.026a": "evaṃ bahuvidhā māyāḥ saubalasya kṛtāḥ kṛtāḥ",
    "GE07mbh_07_u:029.026c": "jaghānāstrabalenāśu prahasann arjunas tadā",
    "GE07mbh_07_u:029.026d-0230_01": "durdyūtadevin gāndhāre nākṣān kṣipati gāṇḍivam",
    "GE07mbh_07_u:029.026d-0230_02": "jvalitān niśitāṃs tīkṣṇāñ śarān kṣipati gāṇḍivam",
    "GE07mbh_07_u:029.027a": "tathā hatāsu māyāsu trasto 'rjunaśarāhataḥ",
    "GE07mbh_07_u:029.027c": "apāyāj javanair aśvaiḥ śakuniḥ prākṛto yathā",
    "GE07mbh_07_u:029.028a": "tato 'rjuno 'stravic chraiṣṭhyaṃ darśayann ātmano 'riṣu",
    "GE07mbh_07_u:029.028c": "abhyavarṣac charaugheṇa kauravāṇām anīkinīm",
    "GE07mbh_07_u:029.029a": "sā hanyamānā pārthena putrasya tava vāhinī",
    "GE07mbh_07_u:029.029c": "dvaidhībhūtā mahārāja gaṅgevāsādya parvatam",
    "GE07mbh_07_u:029.030a": "droṇam evānvapadyanta ke cit tatra mahārathāḥ",
    "GE07mbh_07_u:029.030c": "ke cid duryodhanaṃ rājann ardyamānāḥ kirīṭinā",
    "GE07mbh_07_u:029.031a": "nāpaśyāma tatas tv etat sainyaṃ vai tamasāvṛtam",
    "GE07mbh_07_u:029.031c": "gāṇḍīvasya ca nirghoṣaḥ śruto dakṣiṇato mayā",
    "GE07mbh_07_u:029.032a": "śaṅkhadundubhinirghoṣaṃ vāditrāṇāṃ ca nisvanam",
    "GE07mbh_07_u:029.032c": "gāṇḍīvasya ca nirghoṣo vyatikramyāspṛśad divam",
    "GE07mbh_07_u:029.033a": "tataḥ punar dakṣiṇataḥ saṃgrāmaś citrayodhinām",
    "GE07mbh_07_u:029.033c": "suyuddham arjunasyāsīd ahaṃ tu droṇam anvagām",
    "GE07mbh_07_u:029.033d-0231_01": "yaudhiṣṭhirāṇy anīkāni pradahanti tatas tataḥ",
    "GE07mbh_07_u:029.034a": "nānāvidhāny anīkāni putrāṇāṃ tava bhārata",
    "GE07mbh_07_u:029.034c": "arjuno vyadhamat kāle divīvābhrāṇi mārutaḥ",
    "GE07mbh_07_u:029.035a": "taṃ vāsavam ivāyāntaṃ bhūrivarṣaśaraughiṇam",
    "GE07mbh_07_u:029.035c": "maheṣvāsaṃ naravyāghraṃ nograṃ kaś cid avārayat",
    "GE07mbh_07_u:029.036a": "te hanyamānāḥ pārthena tvadīyā vyathitā bhṛśam",
    "GE07mbh_07_u:029.036c": "svān eva bahavo jaghnur vidravantas tatas tataḥ",
    "GE07mbh_07_u:029.037a": "te 'rjunena śarā muktāḥ kaṅkapatrās tanucchidaḥ",
    "GE07mbh_07_u:029.037c": "śalabhā iva saṃpetuḥ saṃvṛṇvānā diśo daśa",
    "GE07mbh_07_u:029.038a": "turagaṃ rathinaṃ nāgaṃ padātim api māriṣa",
    "GE07mbh_07_u:029.038c": "vinirbhidya kṣitiṃ jagmur valmīkam iva pannagāḥ",
    "GE07mbh_07_u:029.039a": "na ca dvitīyaṃ vyasṛjat kuñjarāśvanareṣu saḥ",
    "GE07mbh_07_u:029.039c": "pṛthag ekaśarārugṇā nipetus te gatāsavaḥ",
    "GE07mbh_07_u:029.040a": "hatair manuṣyais turagaiś ca sarvataḥ; śarābhivṛṣṭair dviradaiś ca pātitaiḥ",
    "GE07mbh_07_u:029.040c": "tadā śvagomāyubaḍābhināditaṃ; vicitram āyodhaśiro babhūva ha",
    "GE07mbh_07_u:029.041a": "pitā sutaṃ tyajati suhṛdvaraṃ suhṛt; tathaiva putraḥ pitaraṃ śarāturaḥ",
    "GE07mbh_07_u:029.041c": "svarakṣaṇe kṛtamatayas tadā janās; tyajanti vāhān api pārthapīḍitāḥ",
    "GE07mbh_07_u:030.001": "dhṛtarāṣṭra uvāca",
    "GE07mbh_07_u:030.001a": "teṣv anīkeṣu bhagneṣu pāṇḍuputreṇa saṃjaya",
    "GE07mbh_07_u:030.001c": "calitānāṃ drutānāṃ ca katham āsīn mano hi vaḥ",
    "GE07mbh_07_u:030.002a": "anīkānāṃ prabhagnānāṃ vyavasthānam apaśyatām",
    "GE07mbh_07_u:030.002b-0232_01": "ataḥ paraṃ raṇe sūta kim akurvanta māmakāḥ",
    "GE07mbh_07_u:030.002c": "duṣkaraṃ pratisaṃdhānaṃ tan mamācakṣva saṃjaya",
    "GE07mbh_07_u:030.003": "saṃjaya uvāca",
    "GE07mbh_07_u:030.003a": "tathāpi tava putrasya priyakāmā viśāṃ pate",
    "GE07mbh_07_u:030.003c": "yaśaḥ pravīrā lokeṣu rakṣanto droṇam anvayuḥ",
    "GE07mbh_07_u:030.004a": "samudyateṣu śastreṣu saṃprāpte ca yudhiṣṭhire",
    "GE07mbh_07_u:030.004c": "akurvann āryakarmāṇi bhairave satyabhītavat",
    "GE07mbh_07_u:030.005a": "antaraṃ bhīmasenasya prāpatann amitaujasaḥ",
    "GE07mbh_07_u:030.005c": "sātyakeś caiva śūrasya dhṛṣṭadyumnasya cābhibho",
    "GE07mbh_07_u:030.006a": "droṇaṃ droṇam iti krūrāḥ pāñcālāḥ samacodayan",
    "GE07mbh_07_u:030.006c": "mā droṇam iti putrās te kurūn sarvān acodayan",
    "GE07mbh_07_u:030.007a": "droṇaṃ droṇam iti hy eke mā droṇam iti cāpare",
    "GE07mbh_07_u:030.007c": "kurūṇāṃ pāṇḍavānāṃ ca droṇadyūtam avartata",
    "GE07mbh_07_u:030.008a": "yaṃ yaṃ sma bhajate droṇaḥ pāñcālānāṃ rathavrajam",
    "GE07mbh_07_u:030.008c": "tatra tatra sma pāñcālyo dhṛṣṭadyumno 'tha dhīyate",
    "GE07mbh_07_u:030.009a": "yathābhāgaviparyāse saṃgrāme bhairave sati",
    "GE07mbh_07_u:030.009c": "vīrāḥ samāsadan vīrān agacchan bhīravaḥ parān",
    "GE07mbh_07_u:030.010a": "akampanīyāḥ śatrūṇāṃ babhūvus tatra pāṇḍavāḥ",
    "GE07mbh_07_u:030.010c": "akampayaṃs tv anīkāni smarantaḥ kleśam ātmanaḥ",
    "GE07mbh_07_u:030.011a": "te tv amarṣavaśaṃ prāptā hrīmantaḥ sattvacoditāḥ",
    "GE07mbh_07_u:030.011c": "tyaktvā prāṇān nyavartanta ghnanto droṇaṃ mahāhave",
    "GE07mbh_07_u:030.012a": "ayasām iva saṃpātaḥ śilānām iva cābhavat",
    "GE07mbh_07_u:030.012c": "dīvyatāṃ tumule yuddhe prāṇair amitatejasām",
    "GE07mbh_07_u:030.013a": "na tu smaranti saṃgrāmam api vṛddhās tathāvidham",
    "GE07mbh_07_u:030.013c": "dṛṣṭapūrvaṃ mahārāja śrutapūrvam athāpi vā",
    "GE07mbh_07_u:030.014a": "prākampateva pṛthivī tasmin vīrāvasādane",
    "GE07mbh_07_u:030.014c": "pravartatā balaughena mahatā bhārapīḍitā",
    "GE07mbh_07_u:030.015a": "ghūrṇato hi balaughasya divaṃ stabdhveva nisvanaḥ",
    "GE07mbh_07_u:030.015c": "ajātaśatroḥ kruddhasya putrasya tava cābhavat",
    "GE07mbh_07_u:030.016a": "samāsādya tu pāṇḍūnām anīkāni sahasraśaḥ",
    "GE07mbh_07_u:030.016c": "droṇena caratā saṃkhye prabhagnāni śitaiḥ śaraiḥ",
    "GE07mbh_07_u:030.017a": "teṣu pramathyamāneṣu droṇenādbhutakarmaṇā",
    "GE07mbh_07_u:030.017c": "paryavārayad āsādya droṇaṃ senāpatiḥ svayam",
    "GE07mbh_07_u:030.018a": "tad adbhutam abhūd yuddhaṃ droṇapāñcālyayos tadā",
    "GE07mbh_07_u:030.018c": "naiva tasyopamā kā cit saṃbhaved iti me matiḥ",
    "GE07mbh_07_u:030.019a": "tato nīlo 'nalaprakhyo dadāha kuruvāhinīm",
    "GE07mbh_07_u:030.019c": "śarasphuliṅgaś cāpārcir dahan kakṣam ivānalaḥ",
    "GE07mbh_07_u:030.020a": "taṃ dahantam anīkāni droṇaputraḥ pratāpavān",
    "GE07mbh_07_u:030.020c": "pūrvābhibhāṣī suślakṣṇaṃ smayamāno 'bhyabhāṣata",
    "GE07mbh_07_u:030.021a": "nīla kiṃ bahubhir dagdhais tava yodhaiḥ śarārciṣā",
    "GE07mbh_07_u:030.021c": "mayaikena hi yudhyasva kruddhaḥ prahara cāśugaiḥ",
    "GE07mbh_07_u:030.022a": "taṃ padmanikarākāraṃ padmapatranibhekṣaṇam",
    "GE07mbh_07_u:030.022c": "vyākośapadmābhamukhaṃ nīlo vivyādha sāyakaiḥ",
    "GE07mbh_07_u:030.023a": "tenātividdhaḥ sahasā drauṇir bhallaiḥ śitais tribhiḥ",
    "GE07mbh_07_u:030.023c": "dhanur dhvajaṃ ca chatraṃ ca dviṣataḥ sa nyakṛntata",
    "GE07mbh_07_u:030.024a": "sotplutya syandanāt tasmān nīlaś carmavarāsidhṛk",
    "GE07mbh_07_u:030.024c": "droṇāyaneḥ śiraḥ kāyād dhartum aicchat patatrivat",
    "GE07mbh_07_u:030.025a": "tasyodyatāseḥ sunasaṃ śiraḥ kāyāt sakuṇḍalam",
    "GE07mbh_07_u:030.025c": "bhallenāpāharad drauṇiḥ smayamāna ivānagha",
    "GE07mbh_07_u:030.026a": "saṃpūrṇacandrābhamukhaḥ padmapatranibhekṣaṇaḥ",
    "GE07mbh_07_u:030.026c": "prāṃśur utpalagarbhābho nihato nyapatat kṣitau",
    "GE07mbh_07_u:030.027a": "tataḥ pravivyathe senā pāṇḍavī bhṛśam ākulā",
    "GE07mbh_07_u:030.027c": "ācāryaputreṇa hate nīle jvalitatejasi",
    "GE07mbh_07_u:030.028a": "acintayaṃś ca te sarve pāṇḍavānāṃ mahārathāḥ",
    "GE07mbh_07_u:030.028c": "kathaṃ no vāsavis trāyāc chatrubhya iti māriṣa",
    "GE07mbh_07_u:030.029a": "dakṣiṇena tu senāyāḥ kurute kadanaṃ balī",
    "GE07mbh_07_u:030.029c": "saṃśaptakāvaśeṣasya nārāyaṇabalasya ca",
    "GE07mbh_07_u:031.001": "saṃjaya uvāca",
    "GE07mbh_07_u:031.001a": "pratighātaṃ tu sainyasya nāmṛṣyata vṛkodaraḥ",
    "GE07mbh_07_u:031.001c": "so 'bhinad bāhlikaṃ ṣaṣṭyā karṇaṃ ca daśabhiḥ śaraiḥ",
    "GE07mbh_07_u:031.002a": "tasya droṇaḥ śitair bāṇais tīkṣṇadhārair ayasmayaiḥ",
    "GE07mbh_07_u:031.002c": "jīvitāntam abhiprepsur marmaṇy āśu jaghāna ha",
    "GE07mbh_07_u:031.002d-0233_01": "ānantaryam abhiprepsuḥ ṣaḍviṃśatyā samārpayat",
    "GE07mbh_07_u:031.002d-0233_02": "punaś cāgnisamasparśair āśīviṣaviṣopamaiḥ",
    "GE07mbh_07_u:031.003a": "karṇo dvādaśabhir bāṇair aśvatthāmā ca saptabhiḥ",
    "GE07mbh_07_u:031.003c": "ṣaḍbhir duryodhano rājā tata enam avākirat",
    "GE07mbh_07_u:031.004a": "bhīmaseno 'pi tān sarvān pratyavidhyan mahābalaḥ",
    "GE07mbh_07_u:031.004c": "droṇaṃ pañcāśateṣūṇāṃ karṇaṃ ca daśabhiḥ śaraiḥ",
    "GE07mbh_07_u:031.005a": "duryodhanaṃ dvādaśabhir drauṇiṃ cāṣṭābhir āśugaiḥ",
    "GE07mbh_07_u:031.005c": "ārāvaṃ tumulaṃ kurvann abhyavartata tān raṇe",
    "GE07mbh_07_u:031.006a": "tasmin saṃtyajati prāṇān mṛtyusādhāraṇīkṛte",
    "GE07mbh_07_u:031.006c": "ajātaśatrus tān yodhān bhīmaṃ trātety acodayat",
    "GE07mbh_07_u:031.007a": "te yayur bhīmasenasya samīpam amitaujasaḥ",
    "GE07mbh_07_u:031.007c": "yuyudhānaprabhṛtayo mādrīputrau ca pāṇḍavau",
    "GE07mbh_07_u:031.008a": "te sametya susaṃrabdhāḥ sahitāḥ puruṣarṣabhāḥ",
    "GE07mbh_07_u:031.008c": "maheṣvāsavarair guptaṃ droṇānīkaṃ bibhitsavaḥ",
    "GE07mbh_07_u:031.009a": "samāpetur mahāvīryā bhīmaprabhṛtayo rathāḥ",
    "GE07mbh_07_u:031.009c": "tān pratyagṛhṇād avyagro droṇo 'pi rathināṃ varaḥ",
    "GE07mbh_07_u:031.010a": "mahābalān atirathān vīrān samaraśobhinaḥ",
    "GE07mbh_07_u:031.010c": "bāhyaṃ mṛtyubhayaṃ kṛtvā tāvakāḥ pāṇḍavān yayuḥ",
    "GE07mbh_07_u:031.011a": "sādinaḥ sādino 'bhyaghnaṃs tathaiva rathino rathān",
    "GE07mbh_07_u:031.011c": "āsīc chaktyasisaṃpāto yuddham āsīt paraśvadhaiḥ",
    "GE07mbh_07_u:031.012a": "nikṛṣṭam asiyuddhaṃ ca babhūva kaṭukodayam",
    "GE07mbh_07_u:031.012b-0234_01": "kuñjarāṇāṃ ca saṃpāto babhūva kaṭukodayaḥ",
    "GE07mbh_07_u:031.012c": "kuñjarāṇāṃ ca saṃghātair yuddham āsīt sudāruṇam",
    "GE07mbh_07_u:031.013a": "apatat kuñjarād anyo hayād anyas tv avākśirāḥ",
    "GE07mbh_07_u:031.013c": "naro bāṇena nirbhinno rathād anyaś ca māriṣa",
    "GE07mbh_07_u:031.014a": "tatrānyasya ca saṃmarde patitasya vivarmaṇaḥ",
    "GE07mbh_07_u:031.014c": "śiraḥ pradhvaṃsayām āsa vakṣasy ākramya kuñjaraḥ",
    "GE07mbh_07_u:031.015a": "apare 'py aparāñ jaghnur vāraṇāḥ patitān narān",
    "GE07mbh_07_u:031.015c": "viṣāṇaiś cāvaniṃ gatvā vyabhindan rathino bahūn",
    "GE07mbh_07_u:031.016a": "narāntraiḥ ke cid apare viṣāṇālagnasaṃsravaiḥ",
    "GE07mbh_07_u:031.016c": "babhramuḥ śataśo nāgā mṛdnantaḥ śataśo narān",
    "GE07mbh_07_u:031.017a": "kāṃsyāyasatanutrāṇān narāśvarathakuñjarān",
    "GE07mbh_07_u:031.017c": "patitān pothayāṃ cakrur dvipāḥ sthūlanaḍān iva",
    "GE07mbh_07_u:031.017d-0235_01": "anīkānāṃ prabhagnānām avasthānam apaśyatām",
    "GE07mbh_07_u:031.017d-0235_02": "duṣkaraṃ pratisaṃdhānaṃ bhuvi cāsīt tadā nṛpa",
    "GE07mbh_07_u:031.018a": "gṛdhrapatrādhivāsāṃsi śayanāni narādhipāḥ",
    "GE07mbh_07_u:031.018c": "hrīmantaḥ kālasaṃpakvāḥ suduḥkhāny adhiśerate",
    "GE07mbh_07_u:031.019a": "hanti smātra pitā putraṃ rathenābhyativartate",
    "GE07mbh_07_u:031.019c": "putraś ca pitaraṃ mohān nirmaryādam avartata",
    "GE07mbh_07_u:031.020a": "akṣo bhagno dhvajaś chinnaś chatram urvyāṃ nipātitam",
    "GE07mbh_07_u:031.020c": "yugārdhaṃ chinnam ādāya pradudrāva tathā hayaḥ",
    "GE07mbh_07_u:031.021a": "sāsir bāhur nipatitaḥ śiraś chinnaṃ sakuṇḍalam",
    "GE07mbh_07_u:031.021c": "gajenākṣipya balinā rathaḥ saṃcūrṇitaḥ kṣitau",
    "GE07mbh_07_u:031.022a": "rathinā tāḍito nāgo nārācenāpatad vyasuḥ",
    "GE07mbh_07_u:031.022c": "sārohaś cāpatad vājī gajenātāḍito bhṛśam",
    "GE07mbh_07_u:031.023a": "nirmaryādaṃ mahad yuddham avartata sudāruṇam",
    "GE07mbh_07_u:031.023c": "hā tāta hā putra sakhe kvāsi tiṣṭha kva dhāvasi",
    "GE07mbh_07_u:031.024a": "praharāhara jahy enaṃ smitakṣveḍitagarjitaiḥ",
    "GE07mbh_07_u:031.024c": "ity evam uccarantyaḥ sma śrūyante vividhā giraḥ",
    "GE07mbh_07_u:031.025a": "narasyāśvasya nāgasya samasajjata śoṇitam",
    "GE07mbh_07_u:031.025c": "upāśāmyad rajo bhaumaṃ bhīrūn kaśmalam āviśat",
    "GE07mbh_07_u:031.025d-0236_01": "cakreṇa cakram āsādya vīro vīrasya saṃyuge",
    "GE07mbh_07_u:031.025d-0236_02": "atīteṣupathe kāle jahāra gadayā śiraḥ",
    "GE07mbh_07_u:031.026a": "āsīt keśaparāmarśo muṣṭiyuddhaṃ ca dāruṇam",
    "GE07mbh_07_u:031.026c": "nakhair dantaiś ca śūrāṇam advīpe dvīpam icchatām",
    "GE07mbh_07_u:031.027a": "tatrācchidyata vīrasya sakhaḍgo bāhur udyataḥ",
    "GE07mbh_07_u:031.027c": "sadhanuś cāparasyāpi saśaraḥ sāṅkuśas tathā",
    "GE07mbh_07_u:031.028a": "prākrośad anyam anyo 'tra tathānyo vimukho 'dravat",
    "GE07mbh_07_u:031.028c": "anyaḥ prāptasya cānyasya śiraḥ kāyād apāharat",
    "GE07mbh_07_u:031.029a": "śabdam abhyadravac cānyaḥ śabdād anyo 'dravad bhṛśam",
    "GE07mbh_07_u:031.029c": "svān anyo 'tha parān anyo jaghāna niśitaiḥ śaraiḥ",
    "GE07mbh_07_u:031.029d-0237_01": "bhītaś cānya udakrośad anyo bhīta upādravat",
    "GE07mbh_07_u:031.029d-0237_02": "asaṃprāptasya taṃ deśam anyo jīvitam ādade",
    "GE07mbh_07_u:031.030a": "giriśṛṅgopamaś cātra nārācena nipātitaḥ",
    "GE07mbh_07_u:031.030c": "mātaṅgo nyapatad bhūmau nadīrodha ivoṣṇage",
    "GE07mbh_07_u:031.031a": "tathaiva rathinaṃ nāgaḥ kṣaran girir ivārujat",
    "GE07mbh_07_u:031.031c": "adhyatiṣṭhat padā bhūmau sahāśvaṃ sahasārathim",
    "GE07mbh_07_u:031.032a": "śūrān praharato dṛṣṭvā kṛtāstrān rudhirokṣitān",
    "GE07mbh_07_u:031.032c": "bahūn apy āviśan moho bhīrūn hṛdayadurbalān",
    "GE07mbh_07_u:031.033a": "sarvam āvignam abhavan na prājñāyata kiṃ cana",
    "GE07mbh_07_u:031.033c": "sainye ca rajasā dhvaste nirmaryādam avartata",
    "GE07mbh_07_u:031.034a": "tataḥ senāpatiḥ śīghram ayaṃ kāla iti bruvan",
    "GE07mbh_07_u:031.034c": "nityābhitvaritān eva tvarayām āsa pāṇḍavān",
    "GE07mbh_07_u:031.035a": "kurvantaḥ śāsanaṃ tasya pāṇḍaveyā yaśasvinaḥ",
    "GE07mbh_07_u:031.035c": "saro haṃsā ivāpetur ghnanto droṇarathaṃ prati",
    "GE07mbh_07_u:031.036a": "gṛhṇītādravatānyonyaṃ vibhītā vinikṛntata",
    "GE07mbh_07_u:031.036c": "ity āsīt tumulaḥ śabdo durdharṣasya rathaṃ prati",
    "GE07mbh_07_u:031.037a": "tato droṇaḥ kṛpaḥ karṇo drauṇī rājā jayadrathaḥ",
    "GE07mbh_07_u:031.037c": "vindānuvindāv avantyau śalyaś cainān avārayan",
    "GE07mbh_07_u:031.038a": "te tv āryadharmasaṃrabdhā durnivāryā durāsadāḥ",
    "GE07mbh_07_u:031.038c": "śarārtā na juhur droṇaṃ pāñcālāḥ pāṇḍavaiḥ saha",
    "GE07mbh_07_u:031.039a": "tato droṇo 'bhisaṃkruddho visṛjañ śataśaḥ śarān",
    "GE07mbh_07_u:031.039c": "cedipāñcālapāṇḍūnām akarot kadanaṃ mahat",
    "GE07mbh_07_u:031.040a": "tasya jyātalanirghoṣaḥ śuśruve dikṣu māriṣa",
    "GE07mbh_07_u:031.040c": "vajrasaṃghātasaṃkāśas trāsayan pāṇḍavān bahūn",
    "GE07mbh_07_u:031.041a": "etasminn antare jiṣṇur hatvā saṃśaptakān balī",
    "GE07mbh_07_u:031.041c": "abyayāt tatra yatra sma droṇaḥ pāṇḍūn pramardati",
    "GE07mbh_07_u:031.042a": "taṃ śaraughamahāvartaṃ śoṇitodaṃ mahāhradam",
    "GE07mbh_07_u:031.042c": "tīrṇaḥ saṃśaptakān hatvā pratyadṛśyata phalgunaḥ",
    "GE07mbh_07_u:031.043a": "tasya kīrtimato lakṣma sūryapratimatejasaḥ",
    "GE07mbh_07_u:031.043c": "dīpyamānam apaśyāma tejasā vānaradhvajam",
    "GE07mbh_07_u:031.044a": "saṃśaptakasamudraṃ tam ucchoṣyāstragabhastibhiḥ",
    "GE07mbh_07_u:031.044c": "sa pāṇḍavayugāntārkaḥ kurūn apy abhyatītapat",
    "GE07mbh_07_u:031.045a": "pradadāha kurūn sarvān arjunaḥ śastratejasā",
    "GE07mbh_07_u:031.045c": "yugānte sarvabhūtāni dhūmaketur ivotthitaḥ",
    "GE07mbh_07_u:031.046a": "tena bāṇasahasraughair gajāśvarathayodhinaḥ",
    "GE07mbh_07_u:031.046c": "tāḍyamānāḥ kṣitiṃ jagmur muktaśastrāḥ śarārditāḥ",
    "GE07mbh_07_u:031.047a": "ke cid ārtasvaraṃ cakrur vinedur apare punaḥ",
    "GE07mbh_07_u:031.047c": "pārthabāṇahatāḥ ke cin nipetur vigatāsavaḥ",
    "GE07mbh_07_u:031.048a": "teṣām utpatatāṃ kāṃś cit patitāṃś ca parāṅmukhān",
    "GE07mbh_07_u:031.048c": "na jaghānārjuno yodhān yodhavratam anusmaran",
    "GE07mbh_07_u:031.049a": "te viśīrṇarathāśvebhāḥ prāyaśaś ca parāṅmukhāḥ",
    "GE07mbh_07_u:031.049c": "kuravaḥ karṇa karṇeti hā heti ca vicukruśuḥ",
    "GE07mbh_07_u:031.050a": "tam ādhirathir ākrandaṃ vijñāya śaraṇaiṣiṇām",
    "GE07mbh_07_u:031.050c": "mā bhaiṣṭeti pratiśrutya yayāv abhimukho 'rjunam",
    "GE07mbh_07_u:031.051a": "sa bhāratarathaśreṣṭhaḥ sarvabhārataharṣaṇaḥ",
    "GE07mbh_07_u:031.051b-0238_01": "rāmaśiṣyo mahābāhur dhanvināṃ mānahā sadā",
    "GE07mbh_07_u:031.051c": "prāduścakre tad āgneyam astram astravidāṃ varaḥ",
    "GE07mbh_07_u:031.052a": "tasya dīptaśaraughasya dīptacāpadharasya ca",
    "GE07mbh_07_u:031.052c": "śaraughāñ śarajālena vidudhāva dhanaṃjayaḥ",
    "GE07mbh_07_u:031.052d-0239_01": "tathaivādhirathis tasya bāṇāñ jvalitatejasaḥ",
    "GE07mbh_07_u:031.052e": "astram astreṇa saṃvārya prāṇadad visṛjañ śarān",
    "GE07mbh_07_u:031.053a": "dhṛṣṭadyumnaś ca bhīmaś ca sātyakiś ca mahārathaḥ",
    "GE07mbh_07_u:031.053c": "vivyadhuḥ karṇam āsādya tribhis tribhir ajihmagaiḥ",
    "GE07mbh_07_u:031.054a": "arjunāstraṃ tu rādheyaḥ saṃvārya śaravṛṣṭibhiḥ",
    "GE07mbh_07_u:031.054c": "teṣāṃ trayāṇāṃ cāpāni ciccheda viśikhais tribhiḥ",
    "GE07mbh_07_u:031.055a": "te nikṛttāyudhāḥ śūrā nirviṣā bhujagā iva",
    "GE07mbh_07_u:031.055c": "rathaśaktīḥ samutkṣipya bhṛśaṃ siṃhā ivānadan",
    "GE07mbh_07_u:031.056a": "tā bhujāgrair mahāvegā visṛṣṭā bhujagopamāḥ",
    "GE07mbh_07_u:031.056c": "dīpyamānā mahāśaktyo jagmur ādhirathiṃ prati",
    "GE07mbh_07_u:031.057a": "tā nikṛtya śitair bāṇais tribhis tribhir ajihmagaiḥ",
    "GE07mbh_07_u:031.057c": "nanāda balavān karṇaḥ pārthāya visṛjañ śarān",
    "GE07mbh_07_u:031.058a": "arjunaś cāpi rādheyaṃ viddhvā saptabhir āśugaiḥ",
    "GE07mbh_07_u:031.058c": "karṇād avarajaṃ bāṇair jaghāna niśitais tribhiḥ",
    "GE07mbh_07_u:031.059a": "tataḥ śatruṃjayaṃ hatvā pārthaḥ ṣaḍbhir ajihmagaiḥ",
    "GE07mbh_07_u:031.059c": "jahāra sadyo bhallena vipāṭasya śiro rathāt",
    "GE07mbh_07_u:031.060a": "paśyatāṃ dhārtarāṣṭrāṇām ekenaiva kirīṭinā",
    "GE07mbh_07_u:031.060c": "pramukhe sūtaputrasya sodaryā nihatās trayaḥ",
    "GE07mbh_07_u:031.061a": "tato bhīmaḥ samutpatya svarathād vainateyavat",
    "GE07mbh_07_u:031.061c": "varāsinā karṇapakṣāñ jaghāna daśa pañca ca",
    "GE07mbh_07_u:031.062a": "punaḥ svaratham āsthāya dhanur ādāya cāparam",
    "GE07mbh_07_u:031.062c": "vivyādha daśabhiḥ karṇaṃ sūtam aśvāṃś ca pañcabhiḥ",
    "GE07mbh_07_u:031.063a": "dhṛṣṭadyumno 'py asivaraṃ carma cādāya bhāsvaram",
    "GE07mbh_07_u:031.063c": "jaghāna candravarmāṇaṃ bṛhatkṣatraṃ ca pauravam",
    "GE07mbh_07_u:031.064a": "tataḥ svaratham āsthāya pāñcālyo 'nyac ca kārmukam",
    "GE07mbh_07_u:031.064c": "ādāya karṇaṃ vivyādha trisaptatyā nadan raṇe",
    "GE07mbh_07_u:031.065a": "śaineyo 'py anyad ādāya dhanur indrāyudhadyuti",
    "GE07mbh_07_u:031.065c": "sūtaputraṃ catuḥṣaṣṭyā viddhvā siṃha ivānadat",
    "GE07mbh_07_u:031.066a": "bhallabhyāṃ sādhumuktābhyāṃ chittvā karṇasya kārmukam",
    "GE07mbh_07_u:031.066c": "punaḥ karṇaṃ tribhir bāṇair bāhvor urasi cārpayat",
    "GE07mbh_07_u:031.067a": "tato duryodhano droṇo rājā caiva jayadrathaḥ",
    "GE07mbh_07_u:031.067c": "nimajjamānaṃ rādheyam ujjahruḥ sātyakārṇavāt",
    "GE07mbh_07_u:031.067d-0240_01": "pattyaśvarathamātaṅgās tvadīyāḥ śataśo 'pare",
    "GE07mbh_07_u:031.067d-0240_02": "karṇam evābhyadhāvanta trāsyamānāḥ prahāriṇaḥ",
    "GE07mbh_07_u:031.068a": "dhṛṣṭadyumnaś ca bhīmaś ca saubhadro 'rjuna eva ca",
    "GE07mbh_07_u:031.068c": "nakulaḥ sahadevaś ca sātyakiṃ jugupū raṇe",
    "GE07mbh_07_u:031.069a": "evam eṣa mahāraudraḥ kṣayārthaṃ sarvadhanvinām",
    "GE07mbh_07_u:031.069c": "tāvakānāṃ pareṣāṃ ca tyaktvā prāṇān abhūd raṇaḥ",
    "GE07mbh_07_u:031.070a": "padātirathanāgāśvair gajāśvarathapattayaḥ",
    "GE07mbh_07_u:031.070c": "rathino nāgapattyaśvai rathapattī rathadvipaiḥ",
    "GE07mbh_07_u:031.071a": "aśvair aśvā gajair nāgā rathino rathibhiḥ saha",
    "GE07mbh_07_u:031.071c": "saṃsaktāḥ samadṛśyanta pattayaś cāpi pattibhiḥ",
    "GE07mbh_07_u:031.072a": "evaṃ sukalilaṃ yuddham āsīt kravyādaharṣaṇam",
    "GE07mbh_07_u:031.072c": "mahadbhis tair abhītānāṃ yamarāṣṭravivardhanam",
    "GE07mbh_07_u:031.072d-0241_01": "saṃrambheṇābhisaṃsṛjya nighnatām itaretaram",
    "GE07mbh_07_u:031.072d-0241_02": "kurūṇāṃ pāṇḍavānāṃ ca droṇārjunasamāgame",
    "GE07mbh_07_u:031.073a": "tato hatā nararathavājikuñjarair; anekaśo dviparathavājipattayaḥ",
    "GE07mbh_07_u:031.073c": "gajair gajā rathibhir udāyudhā rathā; hayair hayāḥ pattigaṇaiś ca pattayaḥ",
    "GE07mbh_07_u:031.074a": "rathair dvipā dviradavarair mahāhayā; hayair narā vararathibhiś ca vājinaḥ",
    "GE07mbh_07_u:031.074c": "nirastajihvādaśanekṣaṇāḥ kṣitau; kṣayaṃ gatāḥ pramathitavarmabhūṣaṇāḥ",
    "GE07mbh_07_u:031.075a": "tathā parair bahukaraṇair varāyudhair; hatā gatāḥ pratibhayadarśanāḥ kṣitim",
    "GE07mbh_07_u:031.075c": "vipothitā hayagajapādatāḍitā; bhṛśākulā rathakhuranemibhir hatāḥ",
    "GE07mbh_07_u:031.076a": "pramodane śvāpadapakṣirakṣasāṃ; janakṣaye vartati tatra dāruṇe",
    "GE07mbh_07_u:031.076c": "mahābalās te kupitāḥ parasparaṃ; niṣūdayantaḥ pravicerur ojasā",
    "GE07mbh_07_u:031.076d-0242_01": "mahābale kṣubdhamahārṇavopame",
    "GE07mbh_07_u:031.076d-0242_02": "mahendrasadmātithitāṃ yiyāsavaḥ",
    "GE07mbh_07_u:031.077a": "tato bale bhṛśalulite parasparaṃ; nirīkṣamāṇe rudhiraughasaṃplute",
    "GE07mbh_07_u:031.077c": "divākare 'staṃgirim āsthite śanair; ubhe prayāte śibirāya bhārata",
    "GE07mbh_07_u:032.001": "saṃjaya uvāca",
    "GE07mbh_07_u:032.001a": "pūrvam asmāsu bhagneṣu phalgunenāmitaujasā",
    "GE07mbh_07_u:032.001c": "droṇe ca moghasaṃkalpe rakṣite ca yudhiṣṭhire",
    "GE07mbh_07_u:032.002a": "sarve vidhvastakavacās tāvakā yudhi nirjitāḥ",
    "GE07mbh_07_u:032.002c": "rajasvalā bhṛśodvignā vīkṣamāṇā diśo daśa",
    "GE07mbh_07_u:032.003a": "avahāraṃ tataḥ kṛtvā bhāradvājasya saṃmate",
    "GE07mbh_07_u:032.003c": "labdhalakṣyaiḥ parair dīnā bhṛśāvahasitā raṇe",
    "GE07mbh_07_u:032.004a": "ślāghamāneṣu bhūteṣu phalgunasyāmitān guṇān",
    "GE07mbh_07_u:032.004c": "keśavasya ca sauhārde kīrtyamāne 'rjunaṃ prati",
    "GE07mbh_07_u:032.004e": "abhiśastā ivābhūvan dhyānamūkatvam āsthitāḥ",
    "GE07mbh_07_u:032.004f-0243_01": "nistejaso vimanaso nirvīryā niṣparākramāḥ",
    "GE07mbh_07_u:032.004f-0243_02": "ye pradhānā hatās teṣāṃ vairāgyaṃ samupāśritāḥ",
    "GE07mbh_07_u:032.004f-0243_03": "nārjunaś ca samo vīrye ślāghyamānāḥ punaḥ punaḥ",
    "GE07mbh_07_u:032.004f-0244_01": "rājāno rājaputrāś ca sarve duryodhanādayaḥ",
    "GE07mbh_07_u:032.005a": "tataḥ prabhātasamaye droṇaṃ duryodhano 'bravīt",
    "GE07mbh_07_u:032.005b-0245_01": "tato duryodhano rājā droṇaṃ dīno 'bhyabhāṣata",
    "GE07mbh_07_u:032.005c": "praṇayād abhimānāc ca dviṣadvṛddhyā ca durmanāḥ",
    "GE07mbh_07_u:032.005e": "śṛṇvatāṃ sarvabhūtānāṃ saṃrabdho vākyakovidaḥ",
    "GE07mbh_07_u:032.005f-0246_01": "kṛpakarṇamukhādīnāṃ praṇayān niṣṭhuraṃ vacaḥ",
    "GE07mbh_07_u:032.006a": "nūnaṃ vayaṃ vadhyapakṣe bhavato brahmavittama",
    "GE07mbh_07_u:032.006c": "tathā hi nāgrahīḥ prāptaṃ samīpe 'dya yudhiṣṭhiram",
    "GE07mbh_07_u:032.007a": "icchatas te na mucyeta cakṣuḥprāpto raṇe ripuḥ",
    "GE07mbh_07_u:032.007c": "jighṛkṣato rakṣyamāṇaḥ sāmarair api pāṇḍavaiḥ",
    "GE07mbh_07_u:032.008a": "varaṃ dattvā mama prītaḥ paścād vikṛtavān asi",
    "GE07mbh_07_u:032.008c": "āśābhaṅgaṃ na kurvanti bhaktasyāryāḥ kathaṃ cana",
    "GE07mbh_07_u:032.009a": "tato 'prītas tathoktaḥ sa bhāradvājo 'bravīn nṛpam",
    "GE07mbh_07_u:032.009c": "nārhase mānyathā jñātuṃ ghaṭamānaṃ tava priye",
    "GE07mbh_07_u:032.010a": "sasurāsuragandharvāḥ sayakṣoragarākṣasāḥ",
    "GE07mbh_07_u:032.010c": "nālaṃ lokā raṇe jetuṃ pālyamānaṃ kirīṭinā",
    "GE07mbh_07_u:032.011a": "viśvasṛg yatra govindaḥ pṛtanāris tahārjunaḥ",
    "GE07mbh_07_u:032.011c": "tatra kasya balaṃ krāmed anyatra tryambakāt prabhoḥ",
    "GE07mbh_07_u:032.012a": "satyaṃ tu te bravīmy adya naitaj jātv anyathā bhavet",
    "GE07mbh_07_u:032.012c": "adyaiṣāṃ pravaraṃ vīraṃ pātayiṣye mahāratham",
    "GE07mbh_07_u:032.013a": "taṃ ca vyūhaṃ vidhāsyāmi yo 'bhedyas tridaśair api",
    "GE07mbh_07_u:032.013c": "yogena kena cid rājann arjunas tv apanīyatām",
    "GE07mbh_07_u:032.014a": "na hy ajñātam asādhyaṃ vā tasya saṃkhye 'sti kiṃ cana",
    "GE07mbh_07_u:032.014c": "tena hy upāttaṃ balavat sarvajñānam itas tataḥ",
    "GE07mbh_07_u:032.015a": "droṇena vyāhṛte tv evaṃ saṃśaptakagaṇāḥ punaḥ",
    "GE07mbh_07_u:032.015c": "āhvayann arjunaṃ saṃkhye dakṣiṇām abhito diśam",
    "GE07mbh_07_u:032.016a": "tatrārjunasyātha paraiḥ sārdhaṃ samabhavad raṇaḥ",
    "GE07mbh_07_u:032.016c": "tādṛśo yādṛśo nānyaḥ śruto dṛṣṭo 'pi vā kva cit",
    "GE07mbh_07_u:032.017a": "tato droṇena vihito rājan vyūho vyarocata",
    "GE07mbh_07_u:032.017c": "caran madhyaṃdine sūryaḥ pratapann iva durdṛśaḥ",
    "GE07mbh_07_u:032.018a": "taṃ cābhimanyur vacanāt pitur jyeṣṭhasya bhārata",
    "GE07mbh_07_u:032.018c": "bibheda durbhidaṃ saṃkhye cakravyūham anekadhā",
    "GE07mbh_07_u:032.019a": "sa kṛtvā duṣkaraṃ karma hatvā vīrān sahasraśaḥ",
    "GE07mbh_07_u:032.019b-0247_01": "rājaputraśataṃ hatvā kausalyaṃ ca bṛhadbalam",
    "GE07mbh_07_u:032.019b-0247_02": "mahārathaṃ śalyaputraṃ lakṣmaṇaṃ ca tava priyam",
    "GE07mbh_07_u:032.019c": "ṣaṭsu vīreṣu saṃsakto dauḥśāsanivaśaṃ gataḥ",
    "GE07mbh_07_u:032.019d-0248_01": "nihataḥ puruṣavyāghraḥ putro gāṇḍīvadhanvinaḥ",
    "GE07mbh_07_u:032.019d-0249_01": "saubhadraḥ pṛthivīpāla jahau prāṇān paraṃtapa",
    "GE07mbh_07_u:032.020a": "vayaṃ paramasaṃhṛṣṭāḥ pāṇḍavāḥ śokakarśitāḥ",
    "GE07mbh_07_u:032.020c": "saubhadre nihate rājann avahāram akurvata",
    "GE07mbh_07_u:032.021": "dhṛtarāṣṭra uvāca",
    "GE07mbh_07_u:032.021a": "putraṃ puruṣasiṃhasya saṃjayāprāptayauvanam",
    "GE07mbh_07_u:032.021c": "raṇe vinihataṃ śrutvā bhṛśaṃ me dīryate manaḥ",
    "GE07mbh_07_u:032.022a": "dāruṇaḥ kṣatradharmo 'yaṃ vihito dharmakartṛbhiḥ",
    "GE07mbh_07_u:032.022c": "yatra rājyepsavaḥ śūrā bāle śastram apātayan",
    "GE07mbh_07_u:032.023a": "bālam atyantasukhinaṃ vicarantam abhītavat",
    "GE07mbh_07_u:032.023c": "kṛtāstrā bahavo jaghnur brūhi gāvalgaṇe katham",
    "GE07mbh_07_u:032.024a": "bibhitsatā rathānīkaṃ saubhadreṇāmitaujasā",
    "GE07mbh_07_u:032.024c": "vikrīḍitaṃ yathā saṃkhye tan mamācakṣva saṃjaya",
    "GE07mbh_07_u:032.025": "saṃjaya uvāca",
    "GE07mbh_07_u:032.025a": "yan māṃ pṛcchasi rājendra saubhadrasya nipātanam",
    "GE07mbh_07_u:032.025c": "tat te kārtsnyena vakṣyāmi śṛṇu rājan samāhitaḥ",
    "GE07mbh_07_u:032.025e": "vikrīḍitaṃ kumāreṇa yathānīkaṃ bibhitsatā",
    "GE07mbh_07_u:032.025f-0250_01": "ārugṇāś ca yathā vīrā duḥsādhyāś cāpi viplave",
    "GE07mbh_07_u:032.026a": "dāvāgnyabhiparītānāṃ bhūrigulmatṛṇadrume",
    "GE07mbh_07_u:032.026c": "vanaukasām ivāraṇye tvadīyānām abhūd bhayam",
    "GE07mbh_07_u:033.001": "saṃjaya uvāca",
    "GE07mbh_07_u:033.001a": "samare 'tyugrakarmāṇaḥ karmabhir vyañjitaśramāḥ",
    "GE07mbh_07_u:033.001c": "sakṛṣṇāḥ pāṇḍavāḥ pañca devair api durāsadāḥ",
    "GE07mbh_07_u:033.002a": "sattvakarmānvayair buddhyā prakṛtyā yaśasā śriyā",
    "GE07mbh_07_u:033.002c": "naiva bhūto na bhavitā kṛṣṇatulyaguṇaḥ pumān",
    "GE07mbh_07_u:033.003a": "satyadharmaparo dātā viprapūjādibhir guṇaiḥ",
    "GE07mbh_07_u:033.003c": "sadaiva tridivaṃ prāpto rājā kila yudhiṣṭhiraḥ",
    "GE07mbh_07_u:033.004a": "yugānte cāntako rājañ jāmadagnyaś ca vīryavān",
    "GE07mbh_07_u:033.004c": "raṇastho bhīmasenaś ca kathyante sadṛśās trayaḥ",
    "GE07mbh_07_u:033.005a": "pratijñākarmadakṣasya raṇe gāṇḍīvadhanvanaḥ",
    "GE07mbh_07_u:033.005c": "upamāṃ nādhigacchāmi pārthasya sadṛśīṃ kṣitau",
    "GE07mbh_07_u:033.006a": "guruvātsalyam atyantaṃ naibhṛtyaṃ vinayo damaḥ",
    "GE07mbh_07_u:033.006c": "nakule 'prātirūpyaṃ ca śauryaṃ ca niyatāni ṣaṭ śrutagāmbhīryamādhuryasattvavīryaparākramaiḥ",
    "GE07mbh_07_u:033.007c": "sadṛśo devayor vīraḥ sahadevaḥ kilāśvinoḥ",
    "GE07mbh_07_u:033.008a": "ye ca kṛṣṇe guṇāḥ sphītāḥ pāṇḍaveṣu ca ye guṇāḥ",
    "GE07mbh_07_u:033.008c": "abhimanyau kilaikasthā dṛśyante guṇasaṃcayāḥ",
    "GE07mbh_07_u:033.009a": "yudhiṣṭhirasya dhairyeṇa kṛṣṇasya caritena ca",
    "GE07mbh_07_u:033.009c": "karmabhir bhīmasenasya sadṛśo bhīmakarmaṇaḥ",
    "GE07mbh_07_u:033.010a": "dhanaṃjayasya rūpeṇa vikrameṇa śrutena ca",
    "GE07mbh_07_u:033.010c": "vinayāt sahadevasya sadṛśo nakulasya ca",
    "GE07mbh_07_u:033.011": "dhṛtarāṣṭra uvāca",
    "GE07mbh_07_u:033.011a": "abhimanyum ahaṃ sūta saubhadram aparājitam",
    "GE07mbh_07_u:033.011c": "śrotum icchāmi kārtsnyena katham āyodhane hataḥ vaiśaṃpāyanaḥ",
    "GE07mbh_07_u:033.011d-0251_01": "abhimanyuṃ hataṃ śrutvā dhṛtarāṣṭro janeśvaraḥ",
    "GE07mbh_07_u:033.011d-0251_02": "vistareṇa mahārāja paryapṛcchat sa saṃjayam saṃjaya uvāca",
    "GE07mbh_07_u:033.012-0252_01": "sthiro bhava mahārāja śokaṃ dhāraya durdharam",
    "GE07mbh_07_u:033.012-0252_02": "mahāntaṃ baṃdhunāśaṃ te kathayiṣyāmi tac chṛṇu",
    "GE07mbh_07_u:033.012a": "cakravyūho mahārāja ācāryeṇābhikalpitaḥ",
    "GE07mbh_07_u:033.012c": "tatra śakropamāḥ sarve rājāno viniveśitāḥ",
    "GE07mbh_07_u:033.012d-0253_01": "aṇusthāneṣu vinyastāḥ kumārāḥ sūryavarcasaḥ",
    "GE07mbh_07_u:033.012d-0254_01": "kesarāṇi ca padmasya sukumārāṇi bhārata",
    "GE07mbh_07_u:033.012d-0254_02": "kumārā rājalokasya nikṣiptāḥ kesaropamāḥ",
    "GE07mbh_07_u:033.012d-0254_03": "karṇikāstho mahārāja tasya duryodhano 'bhavat",
    "GE07mbh_07_u:033.013a": "saṃghāto rājaputrāṇāṃ sarveṣām abhavat tadā",
    "GE07mbh_07_u:033.013c": "kṛtābhisamayāḥ sarve",
    "GE07mbh_07_u:033.014a": "raktāmbaradharāḥ sarve sarve raktavibhūṣaṇāḥ",
    "GE07mbh_07_u:033.014b-0255_01": "te rathāśvavarāḥ sarve sarve raktavibhūṣaṇāḥ",
    "GE07mbh_07_u:033.014c": "sarve raktapatākāś ca sarve vai hemamālinaḥ",
    "GE07mbh_07_u:033.014d-0256_01": "candanāgurudigdhāṅgāḥ sragviṇaḥ sūkṣmavāsasaḥ",
    "GE07mbh_07_u:033.014d-0256_02": "sahitāḥ paryadhāvanta kārṣṇiṃ prati yuyutsavaḥ",
    "GE07mbh_07_u:033.015a": "teṣāṃ daśasahasrāṇi babhūvur dṛḍhadhanvinām",
    "GE07mbh_07_u:033.015c": "pautraṃ tava puraskṛtya lakṣmaṇaṃ priyadarśanam",
    "GE07mbh_07_u:033.016a": "anyonyasamaduḥkhās te anyonyasamasāhasāḥ",
    "GE07mbh_07_u:033.016c": "anyonyaṃ spardhamānāś ca anyonyasya hite ratāḥ",
    "GE07mbh_07_u:033.016d-0257_01": "duryodhanas tu rājendra sainyamadhye vyavasthitaḥ",
    "GE07mbh_07_u:033.017a": "karṇaduḥśāsanakṛpair vṛto rājā mahārathaiḥ",
    "GE07mbh_07_u:033.017c": "devarājopamaḥ śrīmāñ śvetacchatrābhisaṃvṛtaḥ",
    "GE07mbh_07_u:033.017e": "cāmaravyajanākṣepair udayann iva bhāskaraḥ",
    "GE07mbh_07_u:033.018a": "pramukhe tasya sainyasya droṇo 'vasthitanāyake",
    "GE07mbh_07_u:033.018c": "sindhurājas tathātiṣṭhac chrīmān merur ivācalaḥ",
    "GE07mbh_07_u:033.019a": "sindhurājasya pārśvasthā",
    "GE07mbh_07_u:033.019c": "sutās tava mahārāja triṃśat tridaśasaṃnibhāḥ",
    "GE07mbh_07_u:033.020a": "gāndhārarājaḥ kitavaḥ śalyo bhūriśravās tathā",
    "GE07mbh_07_u:033.020c": "pārśvataḥ sindhurājasya vyarājanta mahārathāḥ",
    "GE07mbh_07_u:033.020d-0258_01": "tataḥ pravavṛte yuddhaṃ tumulaṃ lomaharṣaṇam",
    "GE07mbh_07_u:033.020d-0258_02": "tāvakānāṃ pareṣāṃ ca mṛtyuṃ kṛtvā nivartanam",
    "GE07mbh_07_u:034.001": "saṃjaya uvāca",
    "GE07mbh_07_u:034.001a": "tad anīkam anādhṛṣyaṃ bhāradvājena rakṣitam",
    "GE07mbh_07_u:034.001c": "pārthāḥ samabhyavartanta bhīmasenapurogamāḥ",
    "GE07mbh_07_u:034.002a": "sātyakiś cekitānaś ca dhṛṣṭadyumnaś ca pārṣataḥ",
    "GE07mbh_07_u:034.002c": "kuntibhojaś ca vikrānto drupadaś ca mahārathaḥ",
    "GE07mbh_07_u:034.003a": "ārjuniḥ kṣatradharmā ca bṛhatkṣatraś ca vīryavān",
    "GE07mbh_07_u:034.003c": "cedipo dhṛṣṭaketuś ca mādrīputrau ghaṭotkacaḥ",
    "GE07mbh_07_u:034.004a": "yudhāmanyuś ca vikrāntaḥ śikhaṇḍī cāparājitaḥ",
    "GE07mbh_07_u:034.004c": "uttamaujāś ca durdharṣo virāṭaś ca mahārathaḥ",
    "GE07mbh_07_u:034.005a": "draupadeyāś ca saṃrabdhāḥ śaiśupāliś ca vīryavān",
    "GE07mbh_07_u:034.005c": "kekayāś ca mahāvīryāḥ sṛñjayāś ca sahasraśaḥ",
    "GE07mbh_07_u:034.006a": "ete cānye ca sagaṇāḥ kṛtāstrā yuddhadurmadāḥ",
    "GE07mbh_07_u:034.006c": "samabhyadhāvan sahasā bhāradvājaṃ yuyutsavaḥ",
    "GE07mbh_07_u:034.007a": "samavetāṃs tu tān sarvān bhāradvājo 'pi vīryavān",
    "GE07mbh_07_u:034.007c": "asaṃbhrāntaḥ śaraugheṇa mahatā samavārayat",
    "GE07mbh_07_u:034.008a": "mahaughāḥ salilasyeva girim āsādya durbhidam",
    "GE07mbh_07_u:034.008c": "droṇaṃ te nābhyavartanta velām iva jalāśayāḥ",
    "GE07mbh_07_u:034.009a": "pīḍyamānāḥ śarai rājan droṇacāpaviniḥsṛtaiḥ",
    "GE07mbh_07_u:034.009c": "na śekuḥ pramukhe sthātuṃ bhāradvājasya pāṇḍavāḥ",
    "GE07mbh_07_u:034.010a": "tad adbhutam apaśyāma droṇasya bhujayor balam",
    "GE07mbh_07_u:034.010c": "yad enaṃ nābhyavartanta pāñcālāḥ sṛñjayaiḥ saha",
    "GE07mbh_07_u:034.011a": "tam āyāntam abhikruddhaṃ droṇaṃ dṛṣṭvā yudhiṣṭhiraḥ",
    "GE07mbh_07_u:034.011c": "bahudhā cintayām āsa droṇasya prativāraṇam",
    "GE07mbh_07_u:034.012a": "aśakyaṃ tu tam anyena droṇaṃ matvā yudhiṣṭhiraḥ",
    "GE07mbh_07_u:034.012c": "aviṣahyaṃ guruṃ bhāraṃ saubhadre samavāsṛjat",
    "GE07mbh_07_u:034.013a": "vāsudevād anavaraṃ phalgunāc cāmitaujasam",
    "GE07mbh_07_u:034.013c": "abravīt paravīraghnam abhimanyum idaṃ vacaḥ",
    "GE07mbh_07_u:034.014a": "etya no nārjuno garhed yathā tāta tathā kuru",
    "GE07mbh_07_u:034.014c": "cakravyūhasya na vayaṃ vidma bhedaṃ kathaṃ cana",
    "GE07mbh_07_u:034.015a": "tvaṃ vārjuno vā kṛṣṇo vā bhindyāt pradyumna eva vā",
    "GE07mbh_07_u:034.015c": "cakravyūhaṃ mahābāho pañcamo 'nyo na vidyate",
    "GE07mbh_07_u:034.016a": "abhimanyo varaṃ tāta yācatāṃ dātum arhasi",
    "GE07mbh_07_u:034.016c": "pitṝṇāṃ mātulānāṃ ca sainyānāṃ caiva sarvaśaḥ",
    "GE07mbh_07_u:034.017a": "dhanaṃjayo hi nas tāta garhayed etya saṃyugāt",
    "GE07mbh_07_u:034.017c": "kṣipram astraṃ samādāya droṇānīkaṃ viśātaya abhimanyur uvāca",
    "GE07mbh_07_u:034.018-0259_01": "śṛṇu rājan mahābāho vacanaṃ mama suvrata",
    "GE07mbh_07_u:034.018-0259_02": "purā garbhagate vāpi cakravyūhapraveśanam",
    "GE07mbh_07_u:034.018-0259_03": "mukhāt kṛṣṇasya rājendra śrutam asmi mayā prabho",
    "GE07mbh_07_u:034.018-0259_04": "tasmād vyūhaṃ praviśyāmi cakrākhyaṃ nṛpasattama",
    "GE07mbh_07_u:034.018a": "droṇasya dṛḍham avyagram anīkapravaraṃ yudhi",
    "GE07mbh_07_u:034.018c": "pitṝṇāṃ jayam ākāṅkṣann avagāhe bhinadmi ca",
    "GE07mbh_07_u:034.019a": "upadiṣṭo hi me pitrā yogo 'nīkasya bhedane",
    "GE07mbh_07_u:034.019c": "notsahe tu vinirgantum ahaṃ kasyāṃ cid āpadi",
    "GE07mbh_07_u:034.020": "yudhiṣṭhira uvāca",
    "GE07mbh_07_u:034.020a": "bhindhy anīkaṃ yudhā śreṣṭha dvāraṃ saṃjanayasva",
    "GE07mbh_07_u:034.020c": "vayaṃ tvānugamiṣyāmo yena tvaṃ tāta yāsyasi",
    "GE07mbh_07_u:034.021a": "dhanaṃjayasamaṃ yuddhe tvāṃ vayaṃ tāta saṃyuge",
    "GE07mbh_07_u:034.021c": "praṇidhāyānuyāsyāmo rakṣantaḥ sarvatomukhāḥ",
    "GE07mbh_07_u:034.022": "bhīma uvāca",
    "GE07mbh_07_u:034.022a": "ahaṃ tvānugamiṣyāmi dhṛṣṭadyumno 'tha sātyakiḥ",
    "GE07mbh_07_u:034.022c": "pāñcālāḥ kekayā matsyās tathā sarve prabhadrakāḥ",
    "GE07mbh_07_u:034.023a": "sakṛd bhinnaṃ tvayā vyūhaṃ tatra tatra punaḥ punaḥ",
    "GE07mbh_07_u:034.023c": "vayaṃ pradhvaṃsayiṣyāmo nighnamānā varān varān abhimanyur uvāca",
    "GE07mbh_07_u:034.024-0260_01": "yāto 'ham arjunād rājan subhadrāyāṃ tathaiva ca",
    "GE07mbh_07_u:034.024-0260_02": "mahadbalena saṃpūrṇaṃ paśyadhvaṃ pauruṣaṃ mama",
    "GE07mbh_07_u:034.024-0260_03": "sarvān haniṣyāmi kurūn droṇamukhyān narādhipa",
    "GE07mbh_07_u:034.024-0260_04": "yaiḥ kṛtaṃ duṣkṛtaṃ karma pāṇḍavānāṃ mahātmanām",
    "GE07mbh_07_u:034.024-0260_05": "jyeṣṭhā mātā madīyā yat sabhāṃ nītā durāsadaiḥ",
    "GE07mbh_07_u:034.024-0260_06": "duḥśāsanena ca tadā pāpena duṣṭakarmaṇā",
    "GE07mbh_07_u:034.024-0260_07": "pāñcālāṃ prati rājendra yat kṛtaṃ duṣṭakāribhiḥ",
    "GE07mbh_07_u:034.024-0260_08": "tat sarvaṃ cādya tadvyūhe darśayiṣyāmi lāghavāt",
    "GE07mbh_07_u:034.024a": "aham etat pravekṣyāmi droṇānīkaṃ durāsadam",
    "GE07mbh_07_u:034.024c": "pataṃga iva saṃkruddho jvalitaṃ jātavedasam",
    "GE07mbh_07_u:034.025a": "tat karmādya kariṣyāmi hitaṃ yad vaṃśayor dvayoḥ",
    "GE07mbh_07_u:034.025c": "mātulasya ca yā prītir bhaviṣyati pituś ca me",
    "GE07mbh_07_u:034.026a": "śiśunaikena saṃgrāme kālyamānāni saṃghaśaḥ",
    "GE07mbh_07_u:034.026b-0261_01": "dusthāni sarvasainyāni matkathā* * * * *",
    "GE07mbh_07_u:034.026c": "adya drakṣyanti bhūtāni dviṣatsainyāni vai mayā",
    "GE07mbh_07_u:034.026d-0262_01": "nāhaṃ pārthena jātaḥ syāṃ na ca jātaḥ subhadrayā",
    "GE07mbh_07_u:034.026d-0262_02": "yadi me saṃyuge kaś cij jīvito nādya mucyate",
    "GE07mbh_07_u:034.026d-0262_03": "yadi caikarathenāhaṃ samagraṃ kṣatramaṇḍalam",
    "GE07mbh_07_u:034.026d-0262_04": "na karomy aṣṭadhā yuddhe na bhavāmy arjunātmajaḥ",
    "GE07mbh_07_u:034.027": "yudhiṣṭhira uvāca",
    "GE07mbh_07_u:034.027a": "evaṃ te bhāṣamāṇasya balaṃ saubhadra vardhatām",
    "GE07mbh_07_u:034.027c": "yas tvam utsahase bhettuṃ droṇānīkaṃ sudurbhidam",
    "GE07mbh_07_u:034.028a": "rakṣitaṃ puruṣavyāghrair maheṣvāsaiḥ prahāribhiḥ",
    "GE07mbh_07_u:034.028c": "sādhyarudramarutkalpair vasvagnyādityavikramaiḥ",
    "GE07mbh_07_u:034.029": "saṃjaya uvāca",
    "GE07mbh_07_u:034.029a": "tasya tad vacanaṃ śrutvā sa yantāram acodayat",
    "GE07mbh_07_u:034.029c": "sumitrāśvān raṇe kṣipraṃ droṇānīkāya codaya",
    "GE07mbh_07_u:035.001": "saṃjaya uvāca",
    "GE07mbh_07_u:035.001a": "saubhadras tu vacaḥ śrutvā dharmarājasya dhīmataḥ",
    "GE07mbh_07_u:035.001c": "acodayata yantāraṃ droṇānīkāya bhārata",
    "GE07mbh_07_u:035.002a": "tena saṃcodyamānas tu yāhi yāhīti sārathiḥ",
    "GE07mbh_07_u:035.002c": "pratyuvāca tato rājann abhimanyum idaṃ vacaḥ",
    "GE07mbh_07_u:035.003a": "atibhāro 'yam āyuṣmann āhitas tvayi pāṇḍavaiḥ",
    "GE07mbh_07_u:035.003c": "saṃpradhārya kṣamaṃ buddhyā tatas tvaṃ yoddhum arhasi",
    "GE07mbh_07_u:035.004a": "ācāryo hi kṛtī droṇaḥ paramāstre kṛtaśramaḥ",
    "GE07mbh_07_u:035.004c": "atyantasukhasaṃvṛddhas tvaṃ ca yuddhaviśāradaḥ",
    "GE07mbh_07_u:035.004d-0263_01": "droṇo hi kṛtavān yatnaṃ śastrāstrakṛtaniśramaḥ",
    "GE07mbh_07_u:035.004d-0263_02": "tvaṃ tu bālaḥ sa balavān saṃgrāmāṇām akovidaḥ",
    "GE07mbh_07_u:035.005a": "tato 'bhimanyuḥ prahasan sārathiṃ vākyam abravīt",
    "GE07mbh_07_u:035.005c": "sārathe ko nv ayaṃ droṇaḥ samagraṃ kṣatram eva vā",
    "GE07mbh_07_u:035.005d-0264_01": "vyavasāyo hi me yoddhuṃ raṇotsavasamudbhavaḥ",
    "GE07mbh_07_u:035.006a": "airāvatagataṃ śakraṃ sahāmaragaṇair aham",
    "GE07mbh_07_u:035.006b-0265_01": "athavā rudram īśānaṃ sarvabhūtagaṇair vṛtam",
    "GE07mbh_07_u:035.006c": "yodhayeyaṃ raṇamukhe na me kṣatre 'dya vismayaḥ",
    "GE07mbh_07_u:035.006d-0266_01": "yac caitat paśyase sūta sayodhāśvarathadvipam",
    "GE07mbh_07_u:035.006e": "na mamaitad dviṣatsainyaṃ kalām arhati ṣoḍaśīm",
    "GE07mbh_07_u:035.007-0267_01": "evam apy ucyamānaḥ sa sārathis taṃ punaḥ punaḥ",
    "GE07mbh_07_u:035.007-0267_02": "vīra te tena mā yuddham iti saubhadram abravīt",
    "GE07mbh_07_u:035.007a": "api viśvajitaṃ viṣṇuṃ mātulaṃ prāpya sūtaja",
    "GE07mbh_07_u:035.007c": "pitaraṃ cārjunaṃ saṃkhye na bhīr mām upayāsyati",
    "GE07mbh_07_u:035.008a": "tato 'bhimanyus tāṃ vācaṃ kadarthīkṛtya sāratheḥ",
    "GE07mbh_07_u:035.008c": "yāhīty evābravīd enaṃ droṇānīkāya māciram",
    "GE07mbh_07_u:035.009a": "tataḥ saṃcodayām āsa hayān asya trihāyanān",
    "GE07mbh_07_u:035.009c": "nātihṛṣṭamanāḥ sūto hemabhāṇḍaparicchadān",
    "GE07mbh_07_u:035.010a": "te preṣitāḥ sumitreṇa droṇānīkāya vājinaḥ",
    "GE07mbh_07_u:035.010c": "droṇam abhyadravan rājan",
    "GE07mbh_07_u:035.011a": "tam udīkṣya tathāyāntaṃ sarve droṇapurogamāḥ",
    "GE07mbh_07_u:035.011c": "abhyavartanta kauravyāḥ pāṇḍavāś ca tam anvayuḥ",
    "GE07mbh_07_u:035.012a": "sa karṇikārapravarocchritadhvajaḥ; suvarṇavarmārjunir arjunād varaḥ",
    "GE07mbh_07_u:035.012c": "yuyutsayā droṇamukhān mahārathān; samāsadat siṃhaśiśur yathā gajān",
    "GE07mbh_07_u:035.013a": "te viṃśatipade yattāḥ saṃprahāraṃ pracakrire",
    "GE07mbh_07_u:035.013c": "āsīd gāṅga ivāvarto muhūrtam udadher iva",
    "GE07mbh_07_u:035.014a": "śūrāṇāṃ yudhyamānānāṃ nighnatām itaretaram",
    "GE07mbh_07_u:035.014c": "saṃgrāmas tumulo rājan prāvartata sudāruṇaḥ",
    "GE07mbh_07_u:035.015a": "pravartamāne saṃgrāme tasminn atibhayaṃkare",
    "GE07mbh_07_u:035.015c": "droṇasya miṣato vyūhaṃ bhittvā prāviśad ārjuniḥ",
    "GE07mbh_07_u:035.015d-0268_01": "tad abhedyam anādhṛṣyaṃ droṇānīkaṃ sudurjayam",
    "GE07mbh_07_u:035.015d-0268_02": "bhittvārjunir asaṃbhrānto viveśācintyavikramaḥ",
    "GE07mbh_07_u:035.016a": "taṃ praviṣṭaṃ parān ghnantaṃ śatrumadhye mahābalam",
    "GE07mbh_07_u:035.016c": "hastyaśvarathapattyaughāḥ parivavrur udāyudhāḥ",
    "GE07mbh_07_u:035.017a": "nānāvāditraninadaiḥ kṣveḍitotkruṣṭagarjitaiḥ",
    "GE07mbh_07_u:035.017c": "huṃkāraiḥ siṃhanādaiś ca tiṣṭha tiṣṭheti nisvanaiḥ",
    "GE07mbh_07_u:035.018a": "ghorair halahalāśabdair mā gās tiṣṭhaihi mām iti",
    "GE07mbh_07_u:035.018c": "asāv aham amutreti pravadanto muhur muhuḥ",
    "GE07mbh_07_u:035.019a": "bṛṃhitaiḥ śiñjitair hāsaiḥ khuranemisvanair api",
    "GE07mbh_07_u:035.019c": "saṃnādayanto vasudhām abhidudruvur ārjunim",
    "GE07mbh_07_u:035.020a": "teṣām āpatatāṃ vīraḥ pūrvaṃ śīghram atho dṛḍham",
    "GE07mbh_07_u:035.020c": "kṣiprāstro nyavadhīd vrātān marmajño marmabhedibhiḥ",
    "GE07mbh_07_u:035.021a": "te hanyamānāś ca tathā nānāliṅgaiḥ śitaiḥ śaraiḥ",
    "GE07mbh_07_u:035.021c": "abhipetus tam evājau śalabhā iva pāvakam",
    "GE07mbh_07_u:035.022a": "tatas teṣāṃ śarīraiś ca śarīrāvayavaiś ca saḥ",
    "GE07mbh_07_u:035.022c": "saṃtastāra kṣitiṃ kṣipraṃ kuśair vedim ivādhvare",
    "GE07mbh_07_u:035.023a": "baddhagodhāṅgulitrāṇān saśarāvarakārmukān",
    "GE07mbh_07_u:035.023c": "sāsicarmāṅkuśābhīśūn satomaraparaśvadhān",
    "GE07mbh_07_u:035.024a": "saguḍāyomukhaprāsān sarṣṭitomarapaṭṭiśān",
    "GE07mbh_07_u:035.024c": "sabhiṇḍipālaparighān saśaktivarakampanān",
    "GE07mbh_07_u:035.025a": "sapratodamahāśaṅkhān sakuntān sakacagrahān",
    "GE07mbh_07_u:035.025c": "samudgarakṣepaṇīyān sapāśaparighopalān",
    "GE07mbh_07_u:035.026a": "sakeyūrāṅgadān bāhūn hṛdyagandhānulepanān",
    "GE07mbh_07_u:035.026c": "saṃcicchedārjunir vṛttāṃs tvadīyānāṃ sahasraśaḥ",
    "GE07mbh_07_u:035.027a": "taiḥ sphuradbhir mahārāja śuśubhe lohitokṣitaiḥ",
    "GE07mbh_07_u:035.027c": "pañcāsyaiḥ pannagaiś chinnair garuḍeneva māriṣa",
    "GE07mbh_07_u:035.028a": "sunāsānanakeśāntair avraṇaiś cārukuṇḍalaiḥ",
    "GE07mbh_07_u:035.028c": "saṃdaṣṭauṣṭhapuṭaiḥ krodhāt kṣaradbhiḥ śoṇitaṃ bahu",
    "GE07mbh_07_u:035.029a": "cārusraṅmukuṭoṣṇīṣair maṇiratnavirājitaiḥ",
    "GE07mbh_07_u:035.029c": "vinālanalinākārair divākaraśaśiprabhaiḥ",
    "GE07mbh_07_u:035.030a": "hitapriyaṃvadaiḥ kāle bahubhiḥ puṇyagandhibhiḥ",
    "GE07mbh_07_u:035.030c": "dviṣacchirobhiḥ pṛthivīm avatastāra phālguṇiḥ",
    "GE07mbh_07_u:035.031a": "gandharvanagarākārān vidhivat kalpitān rathān",
    "GE07mbh_07_u:035.031b-0269_01": "samāsthitān yodhavarair dāntāśvān sādhusārathīn",
    "GE07mbh_07_u:035.031b-0269_02": "vipatākādhvajacchattrān vitūṇīrāyudhān api",
    "GE07mbh_07_u:035.031b-0269_03": "visūtāśvarathābhīśūn viśamyāyoktradaṇḍakān",
    "GE07mbh_07_u:035.031c": "vīṣāmukhān vitriveṇūn",
    "GE07mbh_07_u:035.032a": "vijaṅghakūbarākṣāṃś ca vinemīn anarān api",
    "GE07mbh_07_u:035.032c": "vicakropaskaropasthān bhagnopakaraṇān api",
    "GE07mbh_07_u:035.033a": "praśātitopakaraṇān hatayodhān sahasraśaḥ",
    "GE07mbh_07_u:035.033c": "śarair viśakalīkurvan dikṣu sarvāsv adṛśyata",
    "GE07mbh_07_u:035.034a": "punar dvipān dvipārohān",
    "GE07mbh_07_u:035.034c": "tūṇān varmāṇy atho kakṣyā graiveyān atha kambalān",
    "GE07mbh_07_u:035.035a": "ghaṇṭāḥ śuṇḍān viṣāṇāgrān kṣurapālān padānugān",
    "GE07mbh_07_u:035.035c": "śarair niśitadhārāgraiḥ śātravāṇām aśātayat",
    "GE07mbh_07_u:035.036a": "vanāyujān pārvatīyān kāmbojāraṭṭabāhlikān",
    "GE07mbh_07_u:035.036c": "sthiravāladhikarṇākṣāñ javanān sādhuvāhinaḥ",
    "GE07mbh_07_u:035.037a": "svārūḍhāñ śikṣitair yodhaiḥ śaktyṛṣṭiprāsayodhibhiḥ",
    "GE07mbh_07_u:035.037c": "vidhvastacāmarakuthān viprakīrṇaprakīrṇakān",
    "GE07mbh_07_u:035.038a": "nirastajihvānayanān niṣkīrṇāntrayakṛdghanān",
    "GE07mbh_07_u:035.038c": "hatārohān bhinnabhāṇḍān kravyādagaṇamodanān",
    "GE07mbh_07_u:035.039a": "nikṛttavarmakavacāñ śakṛnmūtrāsṛgāplutān",
    "GE07mbh_07_u:035.039c": "nipātayann aśvavarāṃs tāvakān so 'bhyarocata",
    "GE07mbh_07_u:035.040a": "eko viṣṇur ivācintyaḥ kṛtvā prāk karma duṣkaram",
    "GE07mbh_07_u:035.040c": "tathā vimathitaṃ tena tryaṅgaṃ tava balaṃ mahat",
    "GE07mbh_07_u:035.040d-0270_01": "yathāsurabalaṃ ghoraṃ tryambakenāmitaujasā",
    "GE07mbh_07_u:035.040d-0270_02": "kṛtvā karma raṇe 'sahyaṃ parair ārjunir āhave",
    "GE07mbh_07_u:035.040e": "vyahanat sa padātyoghāṃs tvadīyān eva bhārata",
    "GE07mbh_07_u:035.041a": "evam ekena tāṃ senāṃ saubhadreṇa śitaiḥ śaraiḥ",
    "GE07mbh_07_u:035.041c": "bhṛśaṃ viprahatāṃ dṛṣṭvā skandenevāsurīṃ camūm",
    "GE07mbh_07_u:035.042a": "tvadīyās tava putrāś ca vīkṣamāṇā diśo daśa",
    "GE07mbh_07_u:035.042c": "saṃśuṣkāsyāś calannetrāḥ prasvinnā lomaharṣaṇāḥ",
    "GE07mbh_07_u:035.043a": "palāyanakṛtotsāhā nirutsāhā dviṣajjaye",
    "GE07mbh_07_u:035.043c": "gotranāmabhir anyonyaṃ krandanto jīvitaiṣiṇaḥ",
    "GE07mbh_07_u:035.044a": "hatān putrāṃs tathā pitṝn suhṛtsaṃbandhibāndhavān",
    "GE07mbh_07_u:035.044c": "prātiṣṭhanta samutsṛjya tvarayanto hayadvipān",
    "GE07mbh_07_u:036.001": "saṃjaya uvāca",
    "GE07mbh_07_u:036.001a": "tāṃ prabhagnāṃ camūṃ dṛṣṭvā saubhadreṇāmitaujasā",
    "GE07mbh_07_u:036.001c": "duryodhano bhṛśaṃ kruddhaḥ svayaṃ saubhadram abhyayāt",
    "GE07mbh_07_u:036.002a": "tato rājānam āvṛttaṃ saubhadraṃ prati saṃyuge",
    "GE07mbh_07_u:036.002c": "dṛṣṭvā droṇo 'bravīd yodhān paryāpnuta narādhipam",
    "GE07mbh_07_u:036.003a": "purābhimanyur lakṣyaṃ naḥ paśyatāṃ hanti vīryavān",
    "GE07mbh_07_u:036.003c": "tam ādravata mā bhaiṣṭa kṣipraṃ rakṣata kauravam",
    "GE07mbh_07_u:036.003d-0271_01": "abhimanyur asau vīro viṣṇutulyaparākramaḥ",
    "GE07mbh_07_u:036.003d-0271_02": "saubhadro ayam āyāto asmāñ jetuṃ mahābalaḥ",
    "GE07mbh_07_u:036.004a": "tataḥ kṛtajñā balinaḥ suhṛdo jitakāśinaḥ",
    "GE07mbh_07_u:036.004c": "trāsyamānā bhayād vīraṃ parivavrus tavātmajam",
    "GE07mbh_07_u:036.005a": "droṇo drauṇiḥ kṛpaḥ karṇaḥ kṛtavarmā ca saubalaḥ",
    "GE07mbh_07_u:036.005c": "bṛhadbalo madrarājo bhūrir bhūriśravāḥ śalaḥ",
    "GE07mbh_07_u:036.006a": "pauravo vṛṣasenaś ca visṛjantaḥ śitāñ śarān",
    "GE07mbh_07_u:036.006c": "saubhadraṃ śaravarṣeṇa mahatā samavākiran",
    "GE07mbh_07_u:036.007a": "saṃmohayitvā tam atha duryodhanam amocayan",
    "GE07mbh_07_u:036.007c": "āsyād grāsam ivākṣiptaṃ mamṛṣe nārjunātmajaḥ",
    "GE07mbh_07_u:036.008a": "tāñ śaraugheṇa mahatā sāśvasūtān mahārathān",
    "GE07mbh_07_u:036.008c": "vimukhīkṛtya saubhadraḥ siṃhanādam athānadat",
    "GE07mbh_07_u:036.009a": "tasya nādaṃ tataḥ śrutvā siṃhasyevāmiṣaiṣiṇaḥ",
    "GE07mbh_07_u:036.009c": "nāmṛṣyanta susaṃrabdhāḥ punar droṇamukhā rathāḥ",
    "GE07mbh_07_u:036.010a": "ta enaṃ koṣṭhakīkṛtya rathavaṃśena māriṣa",
    "GE07mbh_07_u:036.010c": "vyasṛjann iṣujālāni nānāliṅgāni saṃghaśaḥ",
    "GE07mbh_07_u:036.011a": "tāny antarikṣe ciccheda pautras tava śitaiḥ śaraiḥ",
    "GE07mbh_07_u:036.011c": "tāṃś caiva prativivyādha tad adbhutam ivābhavat",
    "GE07mbh_07_u:036.011d-0272_01": "tato rathāḥ padātyoghāḥ kuñjarāḥ sādinaś ca ha",
    "GE07mbh_07_u:036.012a": "tatas te kopitās tena śarair āśīviṣopamaiḥ",
    "GE07mbh_07_u:036.012c": "parivavrur jighāṃsantaḥ saubhadram apalāyinam",
    "GE07mbh_07_u:036.013a": "samudram iva paryastaṃ tvadīyaṃ tad balārṇavam",
    "GE07mbh_07_u:036.013c": "abhimanyur dadhāraiko veleva makarālayam",
    "GE07mbh_07_u:036.014a": "śūrāṇāṃ yudhyamānānāṃ nighnatām itaretaram",
    "GE07mbh_07_u:036.014c": "abhimanyoḥ pareṣāṃ ca nāsīt kaś cit parāṅmukhaḥ",
    "GE07mbh_07_u:036.015a": "tasmiṃs tu ghore saṃgrāme vartamāne bhayaṃkare",
    "GE07mbh_07_u:036.015c": "duḥsaho navabhir bāṇair abhimanyum avidhyata",
    "GE07mbh_07_u:036.016a": "duḥśāsano dvādaśabhiḥ kṛpaḥ śāradvatas tribhiḥ",
    "GE07mbh_07_u:036.016c": "droṇas tu saptadaśabhiḥ śarair āśīviṣopamaiḥ",
    "GE07mbh_07_u:036.017a": "viviṃśatis tu viṃśatyā kṛtavarmā ca saptabhiḥ",
    "GE07mbh_07_u:036.017c": "bṛhadbalas tathāṣṭābhir aśvatthāmā ca saptabhiḥ",
    "GE07mbh_07_u:036.018a": "bhūriśravās tribhir bāṇair madreśaḥ ṣaḍbhir āśugaiḥ",
    "GE07mbh_07_u:036.018c": "dvābhyāṃ śarābhyāṃ śakunis tribhir duryodhano nṛpaḥ",
    "GE07mbh_07_u:036.019a": "sa tu tān prativivyādha tribhis tribhir ajihmagaiḥ",
    "GE07mbh_07_u:036.019c": "nṛtyann iva mahārāja cāpahastaḥ pratāpavān",
    "GE07mbh_07_u:036.020a": "tato 'bhimanyuḥ saṃkruddhas tāpyamānas tavātmajaiḥ",
    "GE07mbh_07_u:036.020c": "vidarśayan vai sumahac chikṣaurasakṛtaṃ balam",
    "GE07mbh_07_u:036.021a": "garuḍānilaraṃhobhir yantur vākyakarair hayaiḥ",
    "GE07mbh_07_u:036.021b-0273_01": "abhyadravata taṃ kārṣṇim aśmakendraḥ kṛtatvaraḥ",
    "GE07mbh_07_u:036.021c": "dāntair aśmakadāyādaṃ tvaramāṇo 'bhyahārayat",
    "GE07mbh_07_u:036.021e": "vivyādha cainaṃ daśabhir bāṇais tiṣṭheti cābravīt",
    "GE07mbh_07_u:036.022a": "tasyābhimanyur daśabhir bāṇaiḥ sūtaṃ hayān dhvajam",
    "GE07mbh_07_u:036.022c": "bāhū dhanuḥ śiraś corvyāṃ smayamāno 'bhyapātayat",
    "GE07mbh_07_u:036.023a": "tatas tasmin hate vīre saubhadreṇāśmakeśvare",
    "GE07mbh_07_u:036.023c": "saṃcacāla balaṃ sarvaṃ",
    "GE07mbh_07_u:036.024a": "tataḥ karṇaḥ kṛpo droṇo drauṇir gāndhārarāṭ śalaḥ",
    "GE07mbh_07_u:036.024c": "śalyo bhūriśravāḥ krāthaḥ somadatto viviṃśatiḥ",
    "GE07mbh_07_u:036.025a": "vṛṣasenaḥ suṣeṇaś ca kuṇḍabhedī pratardanaḥ",
    "GE07mbh_07_u:036.025c": "vṛndārako lalitthaś ca prabāhur dīrghalocanaḥ",
    "GE07mbh_07_u:036.025e": "duryodhanaś ca saṃkruddhaḥ śaravarṣair avākiran",
    "GE07mbh_07_u:036.026a": "so 'tikruddho maheṣvāsair abhimanyur ajihmagaiḥ",
    "GE07mbh_07_u:036.026c": "śaram ādatta karṇāya parakāyāvabhedanam",
    "GE07mbh_07_u:036.027a": "tasya bhittvā tanutrāṇaṃ dehaṃ nirbhidya cāśugaḥ",
    "GE07mbh_07_u:036.027c": "prāviśad dharaṇīṃ rājan valmīkam iva pannagaḥ",
    "GE07mbh_07_u:036.028a": "sa tenātiprahāreṇa vyathito vihvalann iva",
    "GE07mbh_07_u:036.028c": "saṃcacāla raṇe karṇaḥ kṣitikampe yathācalaḥ",
    "GE07mbh_07_u:036.029a": "athānyair niśitair bāṇaiḥ suṣeṇaṃ dīrghalocanam",
    "GE07mbh_07_u:036.029c": "kuṇḍabhediṃ ca saṃkruddhas tribhis trīn avadhīd balī",
    "GE07mbh_07_u:036.030a": "karṇas taṃ pañcaviṃśatyā nārācānāṃ samarpayat",
    "GE07mbh_07_u:036.030c": "aśvatthāmā ca viṃśatyā kṛtavarmā ca saptabhiḥ",
    "GE07mbh_07_u:036.031a": "sa śarārditasarvāṅgaḥ kruddhaḥ śakrātmajātmajaḥ",
    "GE07mbh_07_u:036.031c": "vicaran dṛśyate sainye pāśahasta ivāntakaḥ",
    "GE07mbh_07_u:036.032a": "śalyaṃ ca bāṇavarṣeṇa samīpastham avākirat",
    "GE07mbh_07_u:036.032c": "udakrośan mahābāhus tava sainyāni bhīṣayan",
    "GE07mbh_07_u:036.033a": "tataḥ sa viddho 'stravidā marmabhidbhir ajihmagaiḥ",
    "GE07mbh_07_u:036.033c": "śalyo rājan rathopasthe niṣasāda mumoha ca",
    "GE07mbh_07_u:036.034a": "taṃ hi viddhaṃ tathā dṛṣṭvā saubhadreṇa yaśasvinā",
    "GE07mbh_07_u:036.034c": "saṃprādravac camūḥ sarvā bhāradvājasya paśyataḥ",
    "GE07mbh_07_u:036.035a": "prekṣantas taṃ mahābāhuṃ rukmapuṅkhaiḥ samāvṛtam",
    "GE07mbh_07_u:036.035c": "tvadīyāś ca palāyante mṛgāḥ siṃhārditā iva",
    "GE07mbh_07_u:036.035d-0274_01": "eko 'nekāñ jaghānāśu prāṇinām antako yathā",
    "GE07mbh_07_u:036.035d-0274_02": "kālāgnisadṛśo vīrye mātariśveva vai jave",
    "GE07mbh_07_u:036.035d-0274_03": "yudhyamāno mahābāhuḥ śakratulyaparākramaḥ",
    "GE07mbh_07_u:036.035d-0274_04": "jaghāna samare sarvān nānāśastraviśāradān",
    "GE07mbh_07_u:036.035d-0274_05": "itīva teṣāṃ samare mahātmā",
    "GE07mbh_07_u:036.035d-0274_06": "pratāpavān nītivatāṃ variṣṭhaḥ",
    "GE07mbh_07_u:036.035d-0274_07": "yuddhe ca tasmin sa mahābalo ripūṃś",
    "GE07mbh_07_u:036.035d-0274_08": "cakāra sarvān iṣubhiḥ pradagdhān",
    "GE07mbh_07_u:036.035d-0275_01": "saubhadraśaranirbhiṇṇāḥ samare 'maravikramāḥ",
    "GE07mbh_07_u:036.035d-0275_02": "evaṃ śalyo vimṛditas tava pautreṇa bhārata",
    "GE07mbh_07_u:036.036a": "sa tu raṇayaśasābhipūjyamānaḥ; pitṛsuracāraṇasiddhayakṣasaṃghaiḥ",
    "GE07mbh_07_u:036.036c": "avanitalagataiś ca bhūtasaṃghair; ativibabhau hutabhug yathājyasiktaḥ",
    "GE07mbh_07_u:037.001": "dhṛtarāṣṭra uvāca",
    "GE07mbh_07_u:037.001a": "tathā pramathamānaṃ taṃ maheṣvāsam ajihmagaiḥ",
    "GE07mbh_07_u:037.001c": "ārjuniṃ māmakāḥ sarve ke tv enaṃ samavākiran",
    "GE07mbh_07_u:037.002": "saṃjaya uvāca",
    "GE07mbh_07_u:037.002a": "śṛṇu rājan kumārasya raṇe vikrīḍitaṃ mahat",
    "GE07mbh_07_u:037.002c": "bibhitsato rathānīkaṃ bhāradvājena rakṣitam",
    "GE07mbh_07_u:037.003a": "madreśaṃ sāditaṃ dṛṣṭvā saubhādreṇāśugai raṇe",
    "GE07mbh_07_u:037.003c": "śalyād avarajaḥ kruddhaḥ kiran bāṇān samabhyayāt",
    "GE07mbh_07_u:037.004a": "sa viddhvā daśabhir bāṇaiḥ sāśvayantāram ārjunim",
    "GE07mbh_07_u:037.004c": "udakrośan mahāśabdaṃ tiṣṭha tiṣṭheti cābravīt",
    "GE07mbh_07_u:037.005a": "tasyārjuniḥ śirogrīvaṃ pāṇipādaṃ dhanur hayān",
    "GE07mbh_07_u:037.005c": "chatraṃ dhvajaṃ niyantāraṃ triveṇuṃ śamyupaskaram",
    "GE07mbh_07_u:037.006a": "cakre yugeṣāṃ tūṇīrān anukarṣaṃ ca sāyakaiḥ",
    "GE07mbh_07_u:037.006c": "patākāṃ cakragoptārau sarvopakaraṇāni ca",
    "GE07mbh_07_u:037.006e": "vyadhamal lāghavāt tac ca dadṛśe nāsya kaś cana",
    "GE07mbh_07_u:037.007a": "sa papāta kṣitau kṣīṇaḥ praviddhābharaṇāmbaraḥ",
    "GE07mbh_07_u:037.007c": "vāyuneva mahācaityaḥ saṃbhagno 'mitatejasā",
    "GE07mbh_07_u:037.007e": "anugāś cāsya vitrastāḥ prādravan sarvatodiśam",
    "GE07mbh_07_u:037.008a": "ārjuneḥ karma tad dṛṣṭva praṇeduś ca samantataḥ",
    "GE07mbh_07_u:037.008c": "nādena sarvabhūtāni sādhu sādhv iti bhārata",
    "GE07mbh_07_u:037.009a": "śalyabhrātary athārugṇe bahuśas tasya sainikāḥ",
    "GE07mbh_07_u:037.009c": "kulādhivāsanāmāni śrāvayanto 'rjunātmajam",
    "GE07mbh_07_u:037.010a": "abhyavartanta saṃkruddhā vividhāyudhapāṇayaḥ",
    "GE07mbh_07_u:037.010c": "rathair aśvair gajaiś cānye pādātaiś ca balotkaṭāḥ",
    "GE07mbh_07_u:037.011a": "bāṇaśabdena mahatā khuranemisvanena ca",
    "GE07mbh_07_u:037.011c": "huṃkāraiḥ kṣveḍitotkruṣṭaiḥ siṃhanādaiḥ sagarjitaiḥ",
    "GE07mbh_07_u:037.012a": "jyātalatrasvanair anye garjanto 'rjunanandanam",
    "GE07mbh_07_u:037.012c": "bruvantaś ca na no jīvan mokṣyase jīvatām iti",
    "GE07mbh_07_u:037.013a": "tāṃs tathā bruvato dṛṣṭvā saubhadraḥ prahasann iva",
    "GE07mbh_07_u:037.013c": "yo yaḥ sma prāharat pūrvaṃ taṃ taṃ vivyādha patribhiḥ",
    "GE07mbh_07_u:037.014a": "saṃdarśayiṣyann astrāṇi citrāṇi ca laghūni ca",
    "GE07mbh_07_u:037.014c": "ārjuniḥ samare śūro mṛdupūrvam ayudhyata",
    "GE07mbh_07_u:037.015a": "vāsudevād upāttaṃ yad yad astraṃ ca dhanaṃjayāt",
    "GE07mbh_07_u:037.015c": "adarśayata tat kārṣṇiḥ kṛṣṇābhyām aviśeṣayan",
    "GE07mbh_07_u:037.016a": "dūram asyan guruṃ bhāraṃ sādhayaṃś ca punaḥ punaḥ",
    "GE07mbh_07_u:037.016c": "saṃdadhad visṛjaṃś ceṣūn nirviśeṣam adṛśyata",
    "GE07mbh_07_u:037.017a": "cāpamaṇḍalam evāsya visphurad dikṣv adṛśyata",
    "GE07mbh_07_u:037.017c": "tamo ghnataḥ sudīptasya savitur maṇḍalaṃ yathā",
    "GE07mbh_07_u:037.018a": "jyāśabdaḥ śuśruve tasya talaśabdaś ca dāruṇaḥ",
    "GE07mbh_07_u:037.018c": "mahāśanimucaḥ kāle payodasyeva nisvanaḥ",
    "GE07mbh_07_u:037.019a": "hrīmān amarṣī saubhadro mānakṛt priyadarśanaḥ",
    "GE07mbh_07_u:037.019c": "saṃmimānayiṣur vīrān iṣvāsāṃś cāpy ayudhyata",
    "GE07mbh_07_u:037.020a": "mṛdur bhūtvā mahārāja dāruṇaḥ samapadyata",
    "GE07mbh_07_u:037.020c": "varṣābhyatīto bhagavāñ śaradīva divākaraḥ",
    "GE07mbh_07_u:037.021a": "śarān vicitrān mahato rukmapuṅkhāñ śilāśitān",
    "GE07mbh_07_u:037.021c": "mumoca śataśaḥ kruddho gabhastīn iva bhāskaraḥ",
    "GE07mbh_07_u:037.022a": "kṣuraprair vatsadantaiś ca vipāṭhaiś ca mahāyaśāḥ",
    "GE07mbh_07_u:037.022c": "nārācair ardhanārācair bhallair ajñalikair api",
    "GE07mbh_07_u:037.022d-0276_01": "tāṃs tathā dravato dṛṣṭvā saubhadraḥ prahasann iva",
    "GE07mbh_07_u:037.023a": "avākirad rathānīkaṃ bhāradvājasya paśyataḥ",
    "GE07mbh_07_u:037.023c": "tatas tat sainyam abhavad vimukhaṃ śarapīḍitam",
    "GE07mbh_07_u:038.001": "dhṛtarāṣṭra uvāca",
    "GE07mbh_07_u:038.001a": "dvaidhībhavati me cittaṃ hriyā tuṣṭyā ca saṃjaya",
    "GE07mbh_07_u:038.001c": "mama putrasya yat sainyaṃ saubhadraḥ samavārayat",
    "GE07mbh_07_u:038.001c-0277_01": "**** **** mama pautro jighāṃsati",
    "GE07mbh_07_u:038.001c-0277_02": "yathā caiva hi yat sainyaṃ",
    "GE07mbh_07_u:038.001d-0278_01": "yat sainyaṃ mama putrasya mama pautraḥ prabādhate",
    "GE07mbh_07_u:038.002a": "vistareṇaiva me śaṃsa sarvaṃ gāvalgaṇe punaḥ",
    "GE07mbh_07_u:038.002c": "vikrīḍitaṃ kumārasya skandasyevāsuraiḥ saha",
    "GE07mbh_07_u:038.003": "saṃjaya uvāca",
    "GE07mbh_07_u:038.003a": "hanta te saṃpravakṣyāmi vimardam atidāruṇam",
    "GE07mbh_07_u:038.003c": "ekasya ca bahūnāṃ ca yathāsīt tumulo raṇaḥ",
    "GE07mbh_07_u:038.004a": "abhimanyuḥ kṛtotsāhaḥ kṛtotsāhān ariṃdamān",
    "GE07mbh_07_u:038.004c": "rathastho rathinaḥ sarvāṃs tāvakān apy aharṣayat",
    "GE07mbh_07_u:038.005a": "droṇaṃ karṇaṃ kṛpaṃ śalyaṃ drauṇiṃ bhojaṃ bṛhadbalam",
    "GE07mbh_07_u:038.005c": "duryodhanaṃ saumadattiṃ śakuniṃ ca mahābalam",
    "GE07mbh_07_u:038.006a": "nānānṛpān nṛpasutān sainyāni vividhāni ca",
    "GE07mbh_07_u:038.006c": "alātacakravat sarvāṃś caran bāṇaiḥ samabhyayāt",
    "GE07mbh_07_u:038.007a": "nighnann amitrān saubhadraḥ paramāstraḥ pratāpavān",
    "GE07mbh_07_u:038.007c": "adarśayata tejasvī dikṣu sarvāsu bhārata",
    "GE07mbh_07_u:038.008a": "tad dṛṣṭvā caritaṃ tasya saubhadrasyāmitaujasaḥ",
    "GE07mbh_07_u:038.008c": "samakampanta sainyāni tvadīyāni punaḥ punaḥ",
    "GE07mbh_07_u:038.009a": "athābravīn mahāprājño bhāradvājaḥ pratāpavān",
    "GE07mbh_07_u:038.009c": "harṣeṇotphullanayanaḥ kṛpam ābhāṣya satvaram",
    "GE07mbh_07_u:038.010a": "ghaṭṭayann iva marmāṇi tava putrasya māriṣa",
    "GE07mbh_07_u:038.010c": "abhimanyuṃ raṇe dṛṣṭvā tadā raṇaviśāradam",
    "GE07mbh_07_u:038.011a": "eṣa gacchati saubhadraḥ pārthānām agrato yuvā",
    "GE07mbh_07_u:038.011c": "nandayan suhṛdaḥ sarvān rājānaṃ ca yudhiṣṭhiram",
    "GE07mbh_07_u:038.012a": "nakulaṃ sahadevaṃ ca bhīmasenaṃ ca pāṇḍavam",
    "GE07mbh_07_u:038.012c": "bandhūn saṃbandhinaś cānyān madhyasthān suhṛdas tathā",
    "GE07mbh_07_u:038.013a": "nāsya yuddhe samaṃ manye kaṃ cid anyaṃ dhanurdharam",
    "GE07mbh_07_u:038.013c": "icchan hanyād imāṃ senāṃ kimartham api necchati",
    "GE07mbh_07_u:038.014a": "droṇasya prītisaṃyuktaṃ śrutvā vākyaṃ tavātmajaḥ",
    "GE07mbh_07_u:038.014c": "ārjuniṃ prati saṃkruddho droṇaṃ dṛṣṭvā smayann iva",
    "GE07mbh_07_u:038.015a": "atha duryodhanaḥ karṇam abravīd bāhlikaṃ kṛpam",
    "GE07mbh_07_u:038.015c": "duḥsāsanaṃ madrarājaṃ tāṃs tāṃś cānyān mahārathān",
    "GE07mbh_07_u:038.016a": "sarvamūrdhāvasiktānām ācāryo brahmavittamaḥ",
    "GE07mbh_07_u:038.016b-0279_01": "abhimanyuṃ mahāsattvaṃ ślāghate vandino yathā",
    "GE07mbh_07_u:038.016b-0279_02": "tasmāt saṃpaśyatas tasya droṇācāryasya dhīmataḥ",
    "GE07mbh_07_u:038.016c": "arjunasya sutaṃ mūḍhaṃ nābhihantum ihecchati",
    "GE07mbh_07_u:038.017a": "na hy asya samare mucyed antako 'py ātatāyinaḥ",
    "GE07mbh_07_u:038.017c": "kim aṅga punar evānyo martyaḥ satyaṃ bravīmi vaḥ",
    "GE07mbh_07_u:038.018a": "arjunasya sutaṃ tv eṣa śiṣyatvād abhirakṣati",
    "GE07mbh_07_u:038.018c": "putrāḥ śiṣyāś ca dayitās tad apatyaṃ ca dharmiṇām",
    "GE07mbh_07_u:038.019a": "saṃrakṣyamāṇo droṇena manyate vīryam ātmanaḥ",
    "GE07mbh_07_u:038.019c": "ātmasaṃbhāvito mūḍhas taṃ pramathnīta māciram",
    "GE07mbh_07_u:038.020a": "evam uktās tu te rājñā sātvatīputram abhyayuḥ",
    "GE07mbh_07_u:038.020c": "saṃrabdhās taṃ jighāṃsanto bhāradvājasya paśyataḥ",
    "GE07mbh_07_u:038.021a": "duḥśāsanas tu tac chrutvā duryodhanavacas tadā",
    "GE07mbh_07_u:038.021c": "abravīt kuruśārdūlo duryodhanam idaṃ vacaḥ",
    "GE07mbh_07_u:038.021d-0280_01": "duḥśāsanas tu saṃrabdhaṃ jñātvā bhrātaram agrajam",
    "GE07mbh_07_u:038.021d-0280_02": "tān nivartya rathodārān atha bhrātaram abravīt",
    "GE07mbh_07_u:038.022a": "aham enaṃ haniṣyāmi mahārāja bravīmi te",
    "GE07mbh_07_u:038.022c": "miṣatāṃ pāṇḍuputrāṇāṃ pāñcālānāṃ ca paśyatām",
    "GE07mbh_07_u:038.022e": "grasiṣyāmy adya saubhadraṃ yathā rāhur divākaram",
    "GE07mbh_07_u:038.023a": "utkruśya cābravīd vākyaṃ kururājam idaṃ punaḥ",
    "GE07mbh_07_u:038.023c": "śrutvā kṛṣṇau mayā grastaṃ saubhadram atimāninau",
    "GE07mbh_07_u:038.023e": "gamiṣyataḥ pretalokaṃ jīvalokān na saṃśayaḥ",
    "GE07mbh_07_u:038.024a": "tau ca śrutvā mṛtau vyaktaṃ pāṇḍoḥ kṣetrodbhavāḥ sutāḥ",
    "GE07mbh_07_u:038.024c": "ekāhnā sasuhṛdvargāḥ klaibyād dhāsyanti jīvitam",
    "GE07mbh_07_u:038.025a": "tasmād asmin hate śatrau hatāḥ sarve 'hitās tava",
    "GE07mbh_07_u:038.025c": "śivena dhyāhi mā rājann eṣa hanmi ripuṃ tava",
    "GE07mbh_07_u:038.026a": "evam uktvā nadan rājan putro duḥśāsanas tava",
    "GE07mbh_07_u:038.026b-0281_01": "duḥśāsanas tathety ukto bhrātrā tava sutas tadā",
    "GE07mbh_07_u:038.026c": "saubhadram abhyayāt kruddhaḥ śaravarṣair avākiran",
    "GE07mbh_07_u:038.027a": "tam abhikruddham āyāntaṃ tava putram ariṃdamaḥ",
    "GE07mbh_07_u:038.027c": "abhimanyuḥ śarais tīkṣṇaiḥ ṣaḍviṃśatyā samarpayat",
    "GE07mbh_07_u:038.028a": "duḥśāsanas tu saṃkruddhaḥ prabhinna iva kuñjaraḥ",
    "GE07mbh_07_u:038.028c": "ayodhayata saubhadram abhimanyuś ca taṃ raṇe",
    "GE07mbh_07_u:038.029a": "tau maṇḍalāni citrāṇi rathābhyāṃ savyadakṣiṇam",
    "GE07mbh_07_u:038.029c": "caramāṇāv ayudhyetāṃ",
    "GE07mbh_07_u:038.030a": "atha paṇavamṛdaṅgadundubhīnāṃ; kṛkaramahānakabherijharjharāṇām",
    "GE07mbh_07_u:038.030c": "ninadam atibhṛśaṃ narāḥ pracakrur; lavaṇajalodbhavasiṃhanādamiśram saṃjaya uvāca",
    "GE07mbh_07_u:039.001-0282_01": "tataḥ samabhavad yuddhaṃ tayoḥ puruṣasiṃhayoḥ",
    "GE07mbh_07_u:039.001-0282_02": "tasmin kāle mahābāhuḥ saubhadraḥ paravīrahā",
    "GE07mbh_07_u:039.001-0282_03": "saśaraṃ kārmukaṃ chittvā lāghavena nyapātayat",
    "GE07mbh_07_u:039.001-0282_04": "duḥśāsanaṃ śarair ghoraiḥ saṃtatakṣa samantataḥ",
    "GE07mbh_07_u:039.001a": "śaravikṣatagātras tu pratyamitram avasthitam",
    "GE07mbh_07_u:039.001c": "abhimanyuḥ smayan dhīmān duḥśāsanam athābravīt",
    "GE07mbh_07_u:039.002a": "diṣṭyā paśyāmi saṃgrāme māninaṃ śatrum āgatam",
    "GE07mbh_07_u:039.002c": "niṣṭhuraṃ tyaktadharmāṇam ākrośanaparāyaṇam",
    "GE07mbh_07_u:039.003a": "yat sabhāyāṃ tvayā rājño dhṛtarāṣṭrasya śṛṇvataḥ",
    "GE07mbh_07_u:039.003b-0283_01": "akṣakūṭaṃ samāśritya saubalasyābhavad balam",
    "GE07mbh_07_u:039.003b-0283_02": "śṛṇu me vacanaṃ tāta pitṛvyo 'si mahāmate",
    "GE07mbh_07_u:039.003b-0283_03": "sauhṛdaṃ pṛṣṭhataḥ kṛtvā sarvair eva durātmabhiḥ",
    "GE07mbh_07_u:039.003b-0283_04": "bhuktaṃ rājyam idaṃ mūḍhaiḥ sarvadharmabahiṣkṛtaiḥ",
    "GE07mbh_07_u:039.003b-0283_05": "suhṛdbhir bhujyate rājyaṃ suhṛdbhir bhujyate sukham",
    "GE07mbh_07_u:039.003b-0283_06": "vinā suhṛdbhir bhogāś ca aihikāmutrikaṃ ca yat",
    "GE07mbh_07_u:039.003b-0283_07": "mithyābhūtaṃ ca tat sarvaṃ suhṛdbhir varjitaṃ tadā",
    "GE07mbh_07_u:039.003b-0283_08": "dūrdyūtadevanā yūyaṃ pāpiṣṭhāḥ pāpavañcakāḥ",
    "GE07mbh_07_u:039.003b-0283_09": "teṣāṃ tvam agraṇīḥ pāpa yena sā drupadātmajā",
    "GE07mbh_07_u:039.003b-0283_10": "ānītā ca sabhāṃ sādhvī tasyedaṃ karmaṇaḥ phalam",
    "GE07mbh_07_u:039.003b-0283_11": "darśayiṣyāmi sarveṣāṃ kurūṇāṃ ca durātmanām",
    "GE07mbh_07_u:039.003c": "kopitaḥ paruṣair vākyair dharmarājo yudhiṣṭhiraḥ",
    "GE07mbh_07_u:039.003e": "jayonmattena bhīmaś ca bahvabaddhaṃ prabhāṣatā",
    "GE07mbh_07_u:039.003f-0284_01": "akṣakūṭaṃ samāśritya saubalena durātmanā",
    "GE07mbh_07_u:039.003f-0285_01": "tat tvayedam anuprāptaṃ tasya kopān mahātmanaḥ",
    "GE07mbh_07_u:039.004a": "paravittāpahārasya krodhasyāpraśamasya ca",
    "GE07mbh_07_u:039.004c": "lobhasya jñānanāśasya drohasyātyāhitasya ca",
    "GE07mbh_07_u:039.005a": "pitṝṇāṃ mama rājyasya haraṇasyogradhanvinām",
    "GE07mbh_07_u:039.005c": "tat tvām idam anuprāptaṃ tat kopād vai mahātmanām",
    "GE07mbh_07_u:039.006a": "sadyaś cogram adharmasya phalaṃ prāpnuhi durmate",
    "GE07mbh_07_u:039.006c": "śāsitāsmy adya te bāṇaiḥ sarvasainyasya paśyataḥ",
    "GE07mbh_07_u:039.007a": "adyāham anṛṇas tasya kopasya bhavitā raṇe",
    "GE07mbh_07_u:039.007c": "amarṣitāyāḥ kṛṣṇāyāḥ kāṅkṣitasya ca me pituḥ",
    "GE07mbh_07_u:039.008a": "adya kauravya bhīmasya bhavitāsmy anṛṇo yudhi",
    "GE07mbh_07_u:039.008c": "na hi me mokṣyase jīvan yadi notsṛjase raṇam",
    "GE07mbh_07_u:039.009a": "evam uktvā mahābāhur bāṇaṃ duḥśāsanāntakam",
    "GE07mbh_07_u:039.009c": "saṃdadhe paravīraghnaḥ kālāgnyanilavarcasam",
    "GE07mbh_07_u:039.010a": "tasyoras tūrṇam āsādya jatrudeśe vibhidya tam",
    "GE07mbh_07_u:039.010b-0286_01": "tena taṃ jatrudeśe vai viddhvā parapuraṃjayaḥ",
    "GE07mbh_07_u:039.010b-0287_01": "jagāma saha puṅkhena valmīkam iva pannagaḥ",
    "GE07mbh_07_u:039.010c": "athainaṃ pañcaviṃśatyā punaś caiva samarpayat",
    "GE07mbh_07_u:039.010d-0288_01": "śarair agnisamasparśair",
    "GE07mbh_07_u:039.011a": "sa gāḍhaviddho vyathito rathopastha upāviśat",
    "GE07mbh_07_u:039.011c": "duḥśāsano mahārāja kaśmalaṃ cāviśan mahat",
    "GE07mbh_07_u:039.012a": "sārathis tvaramāṇas tu duḥśāsanam acetasam",
    "GE07mbh_07_u:039.012c": "raṇamadhyād apovāha saubhadraśarapīḍitam",
    "GE07mbh_07_u:039.013a": "pāṇḍavā draupadeyāś ca virāṭaś ca samīkṣya tam",
    "GE07mbh_07_u:039.013c": "pāñcālāḥ kekayāś caiva siṃhanādam athānadan",
    "GE07mbh_07_u:039.014a": "vāditrāṇi ca sarvāṇi nānāliṅgāni sarvaśaḥ",
    "GE07mbh_07_u:039.014c": "prāvādayanta saṃhṛṣṭāḥ pāṇḍūnāṃ tatra sainikāḥ",
    "GE07mbh_07_u:039.015a": "paśyantaḥ smayamānāś ca saubhadrasya viceṣṭitam",
    "GE07mbh_07_u:039.015c": "atyantavairiṇaṃ dṛptaṃ dṛṣṭvā śatruṃ parājitam",
    "GE07mbh_07_u:039.016a": "dharmamārutaśakrāṇām āśvinoḥ pratimās tathā",
    "GE07mbh_07_u:039.016c": "dhārayanto dhvajāgreṣu draupadeyā mahārathāḥ",
    "GE07mbh_07_u:039.017a": "sātyakiś cekitānaś ca dhṛṣṭadyumnaśikhaṇḍinau",
    "GE07mbh_07_u:039.017c": "kekayā dhṛṣṭaketuś ca matsyapāñcālasṛṃjayāḥ",
    "GE07mbh_07_u:039.018a": "pāṇḍavāś ca mudā yuktā yudhiṣṭhirapurogamāḥ",
    "GE07mbh_07_u:039.018c": "abhyavartanta sahitā droṇānīkaṃ bibhitsavaḥ",
    "GE07mbh_07_u:039.019a": "tato 'bhavan mahad yuddhaṃ tvadīyānāṃ paraiḥ saha",
    "GE07mbh_07_u:039.019c": "jayam ākāṅkṣamāṇānāṃ śūrāṇām anivartinām",
    "GE07mbh_07_u:039.019d-0289_01": "tathā tu vartamāne vai saṃgrāme 'tibhayaṃkare",
    "GE07mbh_07_u:039.020a": "duryodhano mahārāja rādheyam idam abravīt",
    "GE07mbh_07_u:039.020c": "paśya duḥśāsanaṃ vīram abhimanyuvaśaṃ gatam",
    "GE07mbh_07_u:039.021a": "pratapantam ivādityaṃ nighnantaṃ śātravān raṇe",
    "GE07mbh_07_u:039.021b-0290_01": "atha caite susaṃrabdhāḥ siṃhā iva balotkaṭāḥ",
    "GE07mbh_07_u:039.021c": "saubhadram udyatās trātum abhidhāvanti pāṇḍavāḥ",
    "GE07mbh_07_u:039.021d-0291_01": "tataḥ karṇo yayau rājann abhimanyujighāṃsayā",
    "GE07mbh_07_u:039.021d-0291_02": "bālo 'yaṃ yudhyamāno 'yaṃ mayā yoddhum ihecchati",
    "GE07mbh_07_u:039.021d-0291_03": "enaṃ vadhiṣyāmi ripuṃ yathā vṛtraṃ śacīpatiḥ",
    "GE07mbh_07_u:039.021d-0291_04": "evam uktvā tu rādheyo rathārūḍho mahārathaḥ",
    "GE07mbh_07_u:039.021d-0291_05": "yayau yoddhuṃ mahāvīraḥ kurūṇāṃ tatra paśyatām",
    "GE07mbh_07_u:039.021d-0291_06": "pradhmāpya śaṅkhaṃ rādheyo mahāmeghaughanisvanam",
    "GE07mbh_07_u:039.021d-0291_07": "rathenābhyapatad vegād ādityasadṛśena vai",
    "GE07mbh_07_u:039.021d-0291_08": "dhanuṣā pūryamāṇena maurvīguṇavibhūṣiṇā",
    "GE07mbh_07_u:039.021d-0291_09": "śarair agniśikhākārair āśīviṣasamaprabhaiḥ",
    "GE07mbh_07_u:039.022a": "tataḥ karṇaḥ śarais tīkṣṇair abhimanyuṃ durāsadam",
    "GE07mbh_07_u:039.022c": "abhyavarṣata saṃkruddhaḥ putrasya hitakṛt tava",
    "GE07mbh_07_u:039.023a": "tasya cānucarāṃs tīkṣṇair vivyādha parameṣubhiḥ",
    "GE07mbh_07_u:039.023c": "avajñāpūrvakaṃ vīraḥ saubhadrasya raṇājire",
    "GE07mbh_07_u:039.024a": "abhimanyus tu rādheyaṃ trisaptatyā śilīmukhaiḥ",
    "GE07mbh_07_u:039.024c": "avidhyat tvarito rājan droṇaṃ prepsur mahāmanāḥ",
    "GE07mbh_07_u:039.025a": "taṃ tadā nāśakat kaś cid droṇād vārayituṃ raṇe",
    "GE07mbh_07_u:039.025c": "ārujantaṃ rathaśreṣṭhān vajrahastam ivāsurān",
    "GE07mbh_07_u:039.026a": "tataḥ karṇo jayaprepsur mānī sarvadhanurbhṛtām",
    "GE07mbh_07_u:039.026c": "saubhadraṃ śataśo 'vidhyad uttamāstrāṇi darśayan",
    "GE07mbh_07_u:039.027a": "so 'strair astravidāṃ śreṣṭho rāmaśiṣyaḥ pratāpavān",
    "GE07mbh_07_u:039.027c": "samare śatrudurdharṣam abhimanyum apīḍayat",
    "GE07mbh_07_u:039.028a": "sa tathā pīḍyamānas tu rādheyenāstravṛṣṭibhiḥ",
    "GE07mbh_07_u:039.028c": "samare 'marasaṃkāśaḥ saubhadro na vyaṣīdata",
    "GE07mbh_07_u:039.029a": "tataḥ śilāśitais tīkṣṇair bhallaiḥ saṃnataparvabhiḥ",
    "GE07mbh_07_u:039.029c": "chittvā dhanūṃṣi śūrāṇām ārjuniḥ karṇam ārdayat",
    "GE07mbh_07_u:039.029d-0292_01": "dhanurmaṇḍalanirmuktaiḥ śarair āśīviṣopamaiḥ",
    "GE07mbh_07_u:039.029d-0292_02": "sacchattradhvajayantāraṃ sāśvam āśu smayann iva",
    "GE07mbh_07_u:039.029d-0292_03": "karṇo 'pi cāsya cikṣepa bāṇān saṃnataparvaṇaḥ",
    "GE07mbh_07_u:039.029d-0292_04": "asaṃbhrāntaś ca tān sarvān agṛhṇāt phalgunātmajaḥ",
    "GE07mbh_07_u:039.029d-0292_05": "tato muhūrtāt karṇasya bāṇenaikena vīryavān",
    "GE07mbh_07_u:039.029d-0293_01": "tasmai cikṣepa niśitaṃ śaraṃ paramasaṃhitam",
    "GE07mbh_07_u:039.029e": "sa dhvajaṃ kārmukaṃ cāsya chittvā bhūmau nyapātayat",
    "GE07mbh_07_u:039.030a": "tataḥ kṛcchragataṃ karṇaṃ dṛṣṭvā karṇād anantaraḥ",
    "GE07mbh_07_u:039.030c": "saubhadram abhyayāt tūrṇaṃ dṛḍham udyamya kārmukam",
    "GE07mbh_07_u:039.031a": "tata uccukruśuḥ pārthās teṣāṃ cānucarā janāḥ",
    "GE07mbh_07_u:039.031c": "vāditrāṇi ca saṃjaghnuḥ saubhadraṃ cāpi tuṣṭuvuḥ",
    "GE07mbh_07_u:040.001": "saṃjaya uvāca",
    "GE07mbh_07_u:040.001a": "so 'bhigarjan dhanuṣpāṇir jyāṃ vikarṣan punaḥ punaḥ",
    "GE07mbh_07_u:040.001c": "tayor mahātmanos tūrṇaṃ rathāntaram avāpatat",
    "GE07mbh_07_u:040.002a": "so 'vidhyad daśabhir bāṇair abhimanyuṃ durāsadam",
    "GE07mbh_07_u:040.002c": "sacchatradhvajayantāraṃ sāśvam āśu smayann iva",
    "GE07mbh_07_u:040.003a": "pitṛpaitāmahaṃ karma kurvāṇam atimānuṣam",
    "GE07mbh_07_u:040.003c": "dṛṣṭvārditaṃ śaraiḥ kārṣṇiṃ tvadīyā hṛṣitābhavan",
    "GE07mbh_07_u:040.004a": "tasyābhimanyur āyamya smayann ekena patriṇā",
    "GE07mbh_07_u:040.004c": "śiraḥ pracyāvayām āsa sa rathāt prāpatad bhuvi",
    "GE07mbh_07_u:040.005a": "karṇikāram ivoddhūtaṃ vātena mathitaṃ nagāt",
    "GE07mbh_07_u:040.005b-0294_01": "karṇānujaṃ ca saṃprekṣya tāvakā vyathitābhavan",
    "GE07mbh_07_u:040.005c": "bhrātaraṃ nihataṃ dṛṣṭvā rājan karṇo vyathāṃ yayau",
    "GE07mbh_07_u:040.005d-006_0001": "punaḥ karṇaṃ[rṇaḥ] pravivyādha śarair āśīviṣopamaiḥ",
    "GE07mbh_07_u:040.005d-006_0002": "vivyādha daśabhiḥ śūro abhimanyuṃ mahābalam",
    "GE07mbh_07_u:040.005d-006_0003": "aprāptān eva tān sarvāṃś ciccheda laghuhastavat",
    "GE07mbh_07_u:040.005d-006_0004": "smayan dhanuś chittvā (submetric) rādheyasya mahābalaḥ",
    "GE07mbh_07_u:040.005d-006_0005": "hayāṃś ca jaghne tvarito dhvajaṃ sārathinā saha",
    "GE07mbh_07_u:040.005d-006_0006": "rādheyaṃ virathaṃ kṛtvā saubhadro vākyam abravīt",
    "GE07mbh_07_u:040.005d-006_0007": "mayā jito 'si rādheya viratho 'si mahāmate",
    "GE07mbh_07_u:040.005d-006_0008": "anyaṃ rathaṃ samāruhya yudhyasva ca mahābalaḥ",
    "GE07mbh_07_u:040.005d-006_0009": "bhṛtyo 'si sūtaputro 'si baiḍālavratikaḥ sadā",
    "GE07mbh_07_u:040.005d-006_0010": "pāṇḍavaiḥ saha paiśunyaṃ nitya tvaṃ kṛtavān asi",
    "GE07mbh_07_u:040.005d-006_0011": "sabhāṃ nītvā ca pāñcālī vivastrā kāritā tvayā",
    "GE07mbh_07_u:040.005d-006_0012": "tattadrūpāny anekāni vāsāṃsi subahūni ca",
    "GE07mbh_07_u:040.005d-006_0013": "dṛṣṭāni tatra yuṣmābhiḥ kurubhiś ca durātmabhiḥ",
    "GE07mbh_07_u:040.005d-006_0014": "tatphalaṃ saṃpradṛśyāmi yadi notsahase raṇam",
    "GE07mbh_07_u:040.005d-006_0015": "yuṣmābhiś ca kṛto 'dyaiva cakravyūho durātmabhiḥ",
    "GE07mbh_07_u:040.005d-006_0016": "kulīnā ye ca rājāno dharmiṣṭhāḥ satyasaṃgarāḥ",
    "GE07mbh_07_u:040.005d-006_0017": "cakrākhyaṃ ca na kurvanti vyūhaṃ pāpiṣṭhakāritam",
    "GE07mbh_07_u:040.005d-006_0018": "krauñcāḥ suparṇā haṃsāhvā muśalā gāruḍās tathā",
    "GE07mbh_07_u:040.005d-006_0019": "ete vyūhāś ca śūrāṇāṃ dharmiṣṭhānāṃ mahātmanām",
    "GE07mbh_07_u:040.005d-006_0020": "yūyaṃ daityāṃśasaṃbhūtāḥ sarve tatra na saṃśayaḥ",
    "GE07mbh_07_u:040.005d-006_0021": "ity evam uktvā sa tadā mahātmā",
    "GE07mbh_07_u:040.005d-006_0022": "karṇaṃ subhadrātanayo mahābalaḥ",
    "GE07mbh_07_u:040.005d-006_0023": "sa yoddhukāmaḥ kurubhir nṛvīro",
    "GE07mbh_07_u:040.005d-006_0024": "mahābalaḥ satyavatāṃ variṣṭhaḥ",
    "GE07mbh_07_u:040.006a": "vimukhīkṛtya karṇaṃ tu saubhadraḥ kaṅkapatribhiḥ",
    "GE07mbh_07_u:040.006c": "anyān api maheṣvāsāṃs tūrṇam evābhidudruve",
    "GE07mbh_07_u:040.007a": "tatas tad vitataṃ jālaṃ hastyaśvarathapattimat",
    "GE07mbh_07_u:040.007c": "jhaṣaḥ kruddha ivābhindad abhimanyur mahāyaśāḥ",
    "GE07mbh_07_u:040.008a": "karṇas tu bahubhir bāṇair ardyamāno 'bhimanyunā",
    "GE07mbh_07_u:040.008c": "apāyāj javanair aśvais tato 'nīkam abhidyata",
    "GE07mbh_07_u:040.008d-0295_01": "tiṣṭha karṇa maheṣvāsa kṛpa duryodhaneti ca",
    "GE07mbh_07_u:040.008d-0295_02": "droṇasya krośato rājaṃs tad anīkam abhajyata",
    "GE07mbh_07_u:040.009a": "śalabhair iva cākāśe dhārābhir iva cāvṛte",
    "GE07mbh_07_u:040.009c": "abhimanyoḥ śarai rājan na prājñāyata kiṃ cana",
    "GE07mbh_07_u:040.010a": "tāvakānāṃ tu yodhānāṃ vadhyatāṃ niśitaiḥ śaraiḥ",
    "GE07mbh_07_u:040.010c": "anyatra saindhavād rājan na sma kaś cid atiṣṭhata",
    "GE07mbh_07_u:040.011a": "saubhadras tu tataḥ śaṅkhaṃ pradhmāpya puruṣarṣabhaḥ",
    "GE07mbh_07_u:040.011c": "śīghram abhyapatat senāṃ bhāratīṃ bharatarṣabha",
    "GE07mbh_07_u:040.012a": "sa kakṣe 'gnir ivotsṛṣṭo nirdahaṃs tarasā ripūn",
    "GE07mbh_07_u:040.012c": "madhye bhāratasainyānām ārjuniḥ paryavartata",
    "GE07mbh_07_u:040.013a": "rathanāgāśvamanujān ardayan niśitaiḥ śaraiḥ",
    "GE07mbh_07_u:040.013c": "sa praviśyākarod bhūmiṃ kabandhagaṇasaṃkulām",
    "GE07mbh_07_u:040.014a": "saubhadracāpaprabhavair nikṛttāḥ parameṣubhiḥ",
    "GE07mbh_07_u:040.014c": "svān evābhimukhān ghnantaḥ prādravañ jīvitārthinaḥ",
    "GE07mbh_07_u:040.015a": "te ghorā raudrakarmāṇo vipāṭhāḥ pṛthavaḥ śitāḥ",
    "GE07mbh_07_u:040.015c": "nighnanto rathanāgāśvāñ jagmur āśu vasuṃdharām",
    "GE07mbh_07_u:040.016a": "sāyudhāḥ sāṅgulitrāṇāḥ sakhaḍgāḥ sāṅgadā raṇe",
    "GE07mbh_07_u:040.016c": "dṛśyante bāhavaś chinnā hemābharaṇabhūṣitāḥ",
    "GE07mbh_07_u:040.017a": "śarāś cāpāni khaḍgāś ca śarīrāṇi śirāṃsi ca",
    "GE07mbh_07_u:040.017c": "sakuṇḍalāni sragvīṇi bhūmāv āsan sahasraśaḥ",
    "GE07mbh_07_u:040.018a": "apaskarair adhiṣṭhānair",
    "GE07mbh_07_u:040.018c": "akṣair vimathitaiś cakrair bhagnaiś ca bahudhā rathaiḥ",
    "GE07mbh_07_u:040.018e": "śakticāpāyudhaiś cāpi patitaiś ca mahādhvajaiḥ",
    "GE07mbh_07_u:040.018f-0296_01": "carmacāpadharaiś cāpi vyavakīrṇaiḥ samantataḥ",
    "GE07mbh_07_u:040.019a": "nihataiḥ kṣatriyair aśvair vāraṇaiś ca viśāṃ pate",
    "GE07mbh_07_u:040.019c": "agamyakalpā pṛthivī kṣaṇenāsīt sudāruṇā",
    "GE07mbh_07_u:040.020a": "vadhyatāṃ rājaputrāṇāṃ krandatām itaretaram",
    "GE07mbh_07_u:040.020c": "prādurāsīn mahāśabdo bhīrūṇāṃ bhayavardhanaḥ",
    "GE07mbh_07_u:040.020e": "sa śabdo bharataśreṣṭha diśaḥ sarvā vyanādayat",
    "GE07mbh_07_u:040.021a": "saubhadraś cādravat senāṃ nighnann aśvarathadvipān",
    "GE07mbh_07_u:040.021c": "vyacarat sa diśaḥ sarvāḥ pradiśaś cāhitān rujan",
    "GE07mbh_07_u:040.022a": "taṃ tadā nānupaśyāma sainyena rajasāvṛtam",
    "GE07mbh_07_u:040.022c": "ādadānaṃ gajāśvānāṃ nṛṇāṃ cāyūṃṣi bhārata",
    "GE07mbh_07_u:040.023a": "kṣaṇena bhūyo 'paśyāma sūryaṃ madhyaṃdine yathā",
    "GE07mbh_07_u:040.023c": "abhimanyuṃ mahārāja pratapantaṃ dviṣadgaṇān",
    "GE07mbh_07_u:040.024a": "sa vāsavasamaḥ saṃkhye vāsavasyātmajātmajaḥ",
    "GE07mbh_07_u:040.024c": "abhimanyur mahārāja sainyamadhye vyarocata",
    "GE07mbh_07_u:040.024d-0297_01": "yathā purā vahnisutaḥ surasainyeṣu vīryavān",
    "GE07mbh_07_u:041.001": "dhṛtarāṣṭra uvāca",
    "GE07mbh_07_u:041.001a": "bālam atyantasukhinam avāryabaladarpitam",
    "GE07mbh_07_u:041.001c": "yuddheṣu kuśalaṃ vīraṃ kulaputraṃ tanutyajam",
    "GE07mbh_07_u:041.002a": "gāhamānam anīkāni sadaśvais taṃ trihāyanaiḥ",
    "GE07mbh_07_u:041.002c": "api yaudhiṣṭhirāt sainyāt kaś cid anvapatad rathī",
    "GE07mbh_07_u:041.003": "saṃjaya uvāca",
    "GE07mbh_07_u:041.003a": "yudhiṣṭhiro bhīmasenaḥ śikhaṇḍī sātyakir yamau",
    "GE07mbh_07_u:041.003c": "dhṛṣṭadyumno virāṭaś ca drupadaś ca sakekayaḥ",
    "GE07mbh_07_u:041.003e": "dhṛṣṭaketuś ca saṃrabdho matsyāś cānvapatan raṇe",
    "GE07mbh_07_u:041.003f-0298_01": "tenaiva tu pathā yātāḥ pitaro mātulaiḥ saha",
    "GE07mbh_07_u:041.004a": "abhyadravan parīpsanto vyūḍhānīkāḥ prahāriṇaḥ",
    "GE07mbh_07_u:041.004c": "tān dṛṣṭvā dravataḥ śūrāṃs tvadīyā vimukhābhavan",
    "GE07mbh_07_u:041.005a": "tatas tad vimukhaṃ dṛṣṭvā tava sūnor mahad balam",
    "GE07mbh_07_u:041.005c": "jāmātā tava tejasvī viṣṭambhayiṣur ādravat",
    "GE07mbh_07_u:041.006a": "saindhavasya mahārāja putro rājā jayadrathaḥ",
    "GE07mbh_07_u:041.006c": "sa putragṛddhinaḥ pārthān sahasainyān avārayat",
    "GE07mbh_07_u:041.007a": "ugradhanvā maheṣvāso divyam astram udīrayan",
    "GE07mbh_07_u:041.007c": "vārdhakṣatrir upāsedhat pravaṇād iva kuñjarān",
    "GE07mbh_07_u:041.008": "dhṛtarāṣṭra uvāca",
    "GE07mbh_07_u:041.008a": "atibhāram ahaṃ manye saindhave saṃjayāhitam",
    "GE07mbh_07_u:041.008c": "yad ekaḥ pāṇḍavān kruddhān putragṛddhīn avārayat",
    "GE07mbh_07_u:041.009a": "atyadbhutam idaṃ manye balaṃ śauryaṃ ca saindhave",
    "GE07mbh_07_u:041.009c": "tad asya brūhi me vīryaṃ karma cāgryaṃ mahātmanaḥ",
    "GE07mbh_07_u:041.010a": "kiṃ dattaṃ hutam iṣṭaṃ vā sutaptam atha vā tapaḥ",
    "GE07mbh_07_u:041.010b-0299_01": "damo vā brahmacaryaṃ vā sūta yac cāsya sattama",
    "GE07mbh_07_u:041.010b-0299_02": "devaṃ katamam ārādhya viṣṇum īśānam agnijam",
    "GE07mbh_07_u:041.010c": "sindhurājena yenaikaḥ kruddhān pārthān avārayat",
    "GE07mbh_07_u:041.010d-0300_01": "naivaṃ kṛtaṃ mahatkarma bhīṣmeṇājñāsiṣaṃ tathā",
    "GE07mbh_07_u:041.010d-0300_02": "sindhurāṭtanayas tv eko yathā pārthān avārayat",
    "GE07mbh_07_u:041.011": "saṃjaya uvāca",
    "GE07mbh_07_u:041.011a": "draupadīharaṇe yat tad bhīmasenena nirjitaḥ",
    "GE07mbh_07_u:041.011c": "mānāt sa taptavān rājā varārthī sumahat tapaḥ",
    "GE07mbh_07_u:041.012a": "indriyāṇīndriyārthebhyaḥ priyebhyaḥ saṃnivartya saḥ",
    "GE07mbh_07_u:041.012c": "kṣutpipāsātapasahaḥ kṛśo dhamanisaṃtataḥ",
    "GE07mbh_07_u:041.012e": "devam ārādhayac charvaṃ gṛṇan brahma sanātanam",
    "GE07mbh_07_u:041.013a": "bhaktānukampī bhagavāṃs tasya cakre tato dayām",
    "GE07mbh_07_u:041.013c": "svapnānte 'py atha caivāha haraḥ sindhupateḥ sutam",
    "GE07mbh_07_u:041.013e": "varaṃ vṛṇīṣva prīto 'smi jayadratha kim icchasi",
    "GE07mbh_07_u:041.014a": "evam uktas tu śarveṇa sindhurājo jayadrathaḥ",
    "GE07mbh_07_u:041.014c": "uvāca praṇato rudraṃ prāñjalir niyatātmavān",
    "GE07mbh_07_u:041.015a": "pāṇḍaveyān ahaṃ saṃkhye",
    "GE07mbh_07_u:041.015c": "eko raṇe dhārayeyaṃ samastān iti bhārata",
    "GE07mbh_07_u:041.015d-0301_01": "tasya cālpena kālena niyamena sutoṣitaḥ",
    "GE07mbh_07_u:041.015d-0301_02": "prīto maheśvaras tasmai varaṃ caivaṃ dadau tadā",
    "GE07mbh_07_u:041.015d-0301_03": "sa tu vavre varaṃ tatra pāṇḍaveyān ahaṃ raṇe",
    "GE07mbh_07_u:041.015d-0301_04": "vārayeyaṃ rathenaikaḥ",
    "GE07mbh_07_u:041.016a": "evam uktas tu deveśo jayadratham athābravīt",
    "GE07mbh_07_u:041.016c": "dadāmi te varaṃ saumya vinā pārthaṃ dhanaṃjayam",
    "GE07mbh_07_u:041.016d-0302_01": "yam āhur ajitaṃ saṃkhye śaṅkhacakragadādharam",
    "GE07mbh_07_u:041.016d-0302_02": "viṣṇusahasramūrdhānaṃ sa kṛṣṇaḥ pāti phālgunam",
    "GE07mbh_07_u:041.017a": "dhārayiṣyasi saṃgrāme caturaḥ pāṇḍunandanān",
    "GE07mbh_07_u:041.017c": "evam astv iti deveśam uktvābudhyata pārthivaḥ",
    "GE07mbh_07_u:041.017d-0303_01": "tenoktas tam ṛte pārthaṃ śarvas tasmai varaṃ dadau",
    "GE07mbh_07_u:041.017d-0303_02": "ekāham iti rājendra tatraivādarśanaṃ gataḥ",
    "GE07mbh_07_u:041.018a": "sa tena varadānena divyenāstrabalena ca",
    "GE07mbh_07_u:041.018c": "ekaḥ saṃdhārayām āsa pāṇḍavānām anīkinīm",
    "GE07mbh_07_u:041.019a": "tasya jyātalaghoṣeṇa kṣatriyān bhayam āviśat",
    "GE07mbh_07_u:041.019c": "parāṃs tu tava sainyasya harṣaḥ paramako 'bhavat",
    "GE07mbh_07_u:041.020a": "dṛṣṭvā tu kṣatriyā bhāraṃ saindhave sarvam arpitam",
    "GE07mbh_07_u:041.020c": "utkruśyābhyadravan rājan yena yaudhiṣṭhiraṃ balam",
    "GE07mbh_07_u:042.001": "saṃjaya uvāca",
    "GE07mbh_07_u:042.001a": "yan mā pṛcchasi rājendra sindhurājasya vikramam",
    "GE07mbh_07_u:042.001c": "śṛṇu tat sarvam ākhyāsye yathā pāṇḍūn ayodhayat",
    "GE07mbh_07_u:042.002a": "tam ūhuḥ sārather vaśyāḥ saindhavāḥ sādhuvāhinaḥ",
    "GE07mbh_07_u:042.002c": "vikurvāṇā bṛhanto 'śvāḥ śvasanopamaraṃhasaḥ",
    "GE07mbh_07_u:042.003a": "gandharvanagarākāraṃ vidhivat kalpitaṃ ratham",
    "GE07mbh_07_u:042.003c": "tasyābhyaśobhayat ketur vārāho rājato mahān",
    "GE07mbh_07_u:042.004a": "śvetacchatrapatākābhiś cāmaravyajanena ca",
    "GE07mbh_07_u:042.004c": "sa babhau rājaliṅgais tais tārāpatir ivāmbare",
    "GE07mbh_07_u:042.005a": "muktāvajramaṇisvarṇair bhūṣitaṃ tad ayasmayam",
    "GE07mbh_07_u:042.005c": "varūthaṃ vibabhau tasya jyotirbhiḥ kham ivāvṛtam",
    "GE07mbh_07_u:042.006a": "sa visphārya mahac cāpaṃ kirann iṣugaṇān bahūn",
    "GE07mbh_07_u:042.006c": "tat khaṇḍaṃ pūrayām āsa yad vyadārayad ārjuniḥ",
    "GE07mbh_07_u:042.007a": "sa sātyakiṃ tribhir bāṇair aṣṭabhiś ca vṛkodaram",
    "GE07mbh_07_u:042.007c": "dhṛṣṭadyumnaṃ tathā ṣaṣṭyā virāṭaṃ daśabhiḥ śaraiḥ",
    "GE07mbh_07_u:042.008a": "drupadaṃ pañcabhis tīkṣṇair daśabhiś ca śikhaṇḍinam",
    "GE07mbh_07_u:042.008c": "kekayān pañcaviṃśatyā draupadeyāṃs tribhis tribhiḥ",
    "GE07mbh_07_u:042.009a": "yudhiṣṭhiraṃ ca saptatyā tataḥ śeṣān apānudat",
    "GE07mbh_07_u:042.009c": "iṣujālena mahatā tad adbhutam ivābhavat",
    "GE07mbh_07_u:042.010a": "athāsya śitapītena bhallenādiśya",
    "GE07mbh_07_u:042.010c": "ciccheda prahasan rājā dharmaputraḥ pratāpavān",
    "GE07mbh_07_u:042.011a": "akṣṇor nimeṣamātreṇa so 'nyad ādāya kārmukam",
    "GE07mbh_07_u:042.011c": "vivyādha daśabhiḥ pārtha tāṃś caivānyāṃs tribhis tribhiḥ",
    "GE07mbh_07_u:042.012a": "tasya tal lāghavaṃ jñātvā bhīmo bhallais tribhiḥ punaḥ",
    "GE07mbh_07_u:042.012c": "dhanur dhvajaṃ ca chatraṃ ca kṣitau kṣipram apātayat",
    "GE07mbh_07_u:042.013a": "so 'nyad ādāya balavān sajyaṃ kṛtvā ca kārmukam",
    "GE07mbh_07_u:042.013c": "bhīmasyāpothayat ketuṃ dhanur aśvāṃś ca māriṣa",
    "GE07mbh_07_u:042.014a": "sa hatāśvād avaplutya chinnadhanvā rathottamāt",
    "GE07mbh_07_u:042.014c": "sātyaker āpluto yānaṃ giryagram iva kesarī",
    "GE07mbh_07_u:042.015a": "tatas tvadīyāḥ saṃhṛṣṭāḥ sādhu sādhv iti cukruśuḥ",
    "GE07mbh_07_u:042.015c": "sindhurājasya tat karma prekṣyāśraddheyam uttamam",
    "GE07mbh_07_u:042.015d-0304_01": "vivyadhuḥ śaravarṣeṇa samantān nṛpasattamāḥ",
    "GE07mbh_07_u:042.015d-0304_02": "saṃchādyamāno bahubhiḥ pāṇḍavānāṃ mahārathaiḥ",
    "GE07mbh_07_u:042.015d-0304_03": "na vivyathe mahārāja divyam astram upāśritaḥ",
    "GE07mbh_07_u:042.015d-0304_04": "chittvā ca tāñ śarān rājañ śaravarṣaiḥ pṛthagvidhaiḥ",
    "GE07mbh_07_u:042.015d-0304_05": "chādayām āsa tān sarvāṃs tad abhūd romaharṣaṇam",
    "GE07mbh_07_u:042.016a": "saṃkruddhān pāṇḍavān eko yad dadhārāstratejasā",
    "GE07mbh_07_u:042.016c": "tat tasya karma bhūtāni sarvāṇy evābhyapūjayan",
    "GE07mbh_07_u:042.017a": "saubhadreṇa hataiḥ pūrvaṃ sottarāyudhibhir dvipaiḥ",
    "GE07mbh_07_u:042.017c": "pāṇḍūnāṃ darśitaḥ panthāḥ saindhavena nivāritaḥ",
    "GE07mbh_07_u:042.018a": "yatamānās tu te vīrā matsyapāñcālakekayāḥ",
    "GE07mbh_07_u:042.018c": "pāṇḍavāś cānvapadyanta pratyaikaśyena saindhavam",
    "GE07mbh_07_u:042.019a": "yo yo hi yatate bhettuṃ droṇānīkaṃ tavāhitaḥ",
    "GE07mbh_07_u:042.019c": "taṃ taṃ devavaraprāptyā saindhavaḥ pratyavārayat",
    "GE07mbh_07_u:043.001": "saṃjaya uvāca",
    "GE07mbh_07_u:043.001a": "saindhavena niruddheṣu jayagṛddhiṣu pāṇḍuṣu",
    "GE07mbh_07_u:043.001c": "sughoram abhavad yuddhaṃ tvadīyānāṃ paraiḥ saha",
    "GE07mbh_07_u:043.002a": "praviśya tv ārjuniḥ senāṃ satyasaṃdho durāsadām",
    "GE07mbh_07_u:043.002c": "vyakṣobhayata tejasvī makaraḥ sāgaraṃ yathā",
    "GE07mbh_07_u:043.003a": "taṃ tathā śaravarṣeṇa kṣobhayantam ariṃdamam",
    "GE07mbh_07_u:043.003c": "yathāpradhānāḥ saubhadram abhyayuḥ kurusattamāḥ",
    "GE07mbh_07_u:043.004a": "teṣāṃ tasya ca saṃmardo dāruṇaḥ samapadyata",
    "GE07mbh_07_u:043.004c": "sṛjatāṃ śaravarṣāṇi prasaktam amitaujasām",
    "GE07mbh_07_u:043.005a": "rathavrajena saṃruddhas tair amitrair athārjuniḥ",
    "GE07mbh_07_u:043.005c": "vṛṣasenasya yantāraṃ hatvā ciccheda kārmukam",
    "GE07mbh_07_u:043.006a": "tasya vivyādha balavāñ śarair aśvān ajihmagaiḥ",
    "GE07mbh_07_u:043.006c": "vātāyamānair atha tair aśvair apahṛto raṇāt",
    "GE07mbh_07_u:043.007a": "tenāntareṇābhimanyor yantāpāsārayad ratham",
    "GE07mbh_07_u:043.007c": "rathavrajās tato hṛṣṭāḥ sādhu sādhv iti cukruśuḥ",
    "GE07mbh_07_u:043.008a": "taṃ siṃham iva saṃkruddhaṃ pramathnantaṃ śarair arīn",
    "GE07mbh_07_u:043.008c": "ārād āyāntam abhyetya vasātīyo 'bhyayād drutam",
    "GE07mbh_07_u:043.009a": "so 'bhimanyuṃ śaraiḥ ṣaṣṭyā rukmapuṅkhair avākirat",
    "GE07mbh_07_u:043.009c": "abravīc ca na me jīvañ jīvato yudhi mokṣyase",
    "GE07mbh_07_u:043.010a": "tam ayasmayavarmāṇam iṣuṇā āśupātinā",
    "GE07mbh_07_u:043.010c": "vivyādha hṛdi saubhadraḥ sa papāta vyasuḥ kṣitau",
    "GE07mbh_07_u:043.011a": "vasātyaṃ nihataṃ dṛṣṭvā kruddhāḥ kṣatriyapuṃgavāḥ",
    "GE07mbh_07_u:043.011c": "parivavrus tadā rājaṃs tava pautraṃ jighāṃsavaḥ",
    "GE07mbh_07_u:043.012a": "visphārayantaś cāpāni nānārūpāṇy anekaśaḥ",
    "GE07mbh_07_u:043.012c": "tad yuddham abhavad raudraṃ saubhadrasyāribhiḥ saha",
    "GE07mbh_07_u:043.013a": "teṣāṃ śarān seṣvasanāñ śarīrāṇi śirāṃsi ca",
    "GE07mbh_07_u:043.013c": "sakuṇḍalāni sragvīṇi kruddhaś ciccheda phālguniḥ",
    "GE07mbh_07_u:043.014a": "sakhaḍgāḥ sāṅgulitrāṇāḥ",
    "GE07mbh_07_u:043.014c": "adṛśyanta bhujāś chinnā hemābharaṇabhūṣitāḥ",
    "GE07mbh_07_u:043.015a": "sragbhir ābharaṇair vastraiḥ patitaiś ca mahādhvajaiḥ",
    "GE07mbh_07_u:043.015c": "varmabhiś carmabhir hārair mukuṭaiś chatracāmaraiḥ",
    "GE07mbh_07_u:043.016a": "apaskarair adhiṣṭhānair",
    "GE07mbh_07_u:043.016c": "akṣair vimathitaiś cakrair bhagnaiś ca bahudhā yugaiḥ",
    "GE07mbh_07_u:043.017a": "anukarṣaiḥ patākābhis tathā sārathivājibhiḥ",
    "GE07mbh_07_u:043.017c": "rathaiś ca bhagnair nāgaiś ca hataiḥ kīrṇābhavan mahī",
    "GE07mbh_07_u:043.018a": "nihataiḥ kṣatriyaiḥ śūrair nānājanapadeśvaraiḥ",
    "GE07mbh_07_u:043.018c": "jayagṛddhair vṛtā bhūmir dāruṇā samapadyata",
    "GE07mbh_07_u:043.019a": "diśo vicaratas tasya sarvāś ca pradiśas tathā",
    "GE07mbh_07_u:043.019c": "raṇe 'bhimanyoḥ kruddhasya rūpam antaradhīyata",
    "GE07mbh_07_u:043.020a": "kāñcanaṃ yad yad asyāsīd varma cābharaṇāni ca",
    "GE07mbh_07_u:043.020c": "dhanuṣaś ca śarāṇāṃ ca tad apaśyāma kevalam",
    "GE07mbh_07_u:043.021a": "taṃ tadā nāśakat kaś cic cakṣurbhyām abhivīkṣitum",
    "GE07mbh_07_u:043.021c": "ādadānaṃ śarair yodhān madhye sūryam iva sthitam",
    "GE07mbh_07_u:044.001": "saṃjaya uvāca",
    "GE07mbh_07_u:044.001a": "ādadānas tu śūrāṇām āyūṃṣy abhavad ārjuniḥ",
    "GE07mbh_07_u:044.001c": "antakaḥ sarvabhūtānāṃ prāṇān kāla ivāgate",
    "GE07mbh_07_u:044.002a": "sa śakra iva vikrāntaḥ śakrasūnoḥ suto balī",
    "GE07mbh_07_u:044.002c": "abhimanyus tadānīkaṃ loḍayan bahv aśobhata",
    "GE07mbh_07_u:044.003a": "praviśyaiva tu rājendra",
    "GE07mbh_07_u:044.003c": "satyaśravasam ādatta vyāghro mṛgam ivolbaṇam",
    "GE07mbh_07_u:044.004a": "satyaśravasi cākṣipte tvaramāṇā mahārathāḥ",
    "GE07mbh_07_u:044.004c": "pragṛhya vipulaṃ śastram abhimanyum upādravan",
    "GE07mbh_07_u:044.005a": "ahaṃ pūrvam ahaṃ pūrvam iti kṣatriyapuṃgavāḥ",
    "GE07mbh_07_u:044.005c": "spardhamānāḥ samājagmur jighāṃsanto 'rjunātmajam",
    "GE07mbh_07_u:044.006a": "kṣatriyāṇām anīkāni pradrutāny abhidhāvatām",
    "GE07mbh_07_u:044.006c": "jagrāsa timir āsādya kṣudramatsyān ivārṇave",
    "GE07mbh_07_u:044.007a": "ye ke cana gatās tasya samīpam apalāyinaḥ",
    "GE07mbh_07_u:044.007c": "na te pratinyavartanta samudrād iva sindhavaḥ",
    "GE07mbh_07_u:044.008a": "mahāgrāhagṛhīteva vātavegabhayārditā",
    "GE07mbh_07_u:044.008c": "samakampata sā senā vibhraṣṭā naur ivārṇave",
    "GE07mbh_07_u:044.008d-0305_01": "saṃtrastā vāhinī tubhyaṃ naur ivāsīn mahārṇave",
    "GE07mbh_07_u:044.009a": "atha rukmaratho nāma madreśvarasuto balī",
    "GE07mbh_07_u:044.009c": "trastām āśvāsayan senām atrasto vākyam abravīt",
    "GE07mbh_07_u:044.010a": "alaṃ trāsena vaḥ śūrā naiṣa kaś cin mayi sthite",
    "GE07mbh_07_u:044.010c": "aham enaṃ grahīṣyāmi jīvagrāhaṃ na saṃśayaḥ",
    "GE07mbh_07_u:044.011a": "evam uktvā tu saubhadram abhidudrāva vīryavān",
    "GE07mbh_07_u:044.011c": "sukalpitenohyamānaḥ syandanena virājatā",
    "GE07mbh_07_u:044.012a": "so 'bhimanyuṃ tribhir bāṇair viddhvā vakṣasy athānadat",
    "GE07mbh_07_u:044.012c": "tribhiś ca dakṣiṇe bāhau savye ca niśitais tribhiḥ",
    "GE07mbh_07_u:044.012d-0306_01": "so 'bhimanyus tatas tasya chittvā praṇadato balī",
    "GE07mbh_07_u:044.013a": "sa tasyeṣvasanaṃ chittvā phālguṇiḥ savyadakṣiṇau",
    "GE07mbh_07_u:044.013c": "bhujau śiraś ca svakṣibhru kṣitau kṣipram apātayat",
    "GE07mbh_07_u:044.014a": "dṛṣṭvā rukmarathaṃ rugṇaṃ putraṃ śalyasya māninam",
    "GE07mbh_07_u:044.014c": "jīvagrāhaṃ jighṛkṣantaṃ saubhadreṇa yaśasvinā",
    "GE07mbh_07_u:044.015a": "saṃgrāmadurmadā rājan rājaputrāḥ prahāriṇaḥ",
    "GE07mbh_07_u:044.015c": "vayasyāḥ śalyaputrasya suvarṇavikṛtadhvajāḥ",
    "GE07mbh_07_u:044.016a": "tālamātrāṇi cāpāni vikarṣanto mahārathāḥ",
    "GE07mbh_07_u:044.016c": "ārjuniṃ śaravarṣeṇa samantāt paryavārayan",
    "GE07mbh_07_u:044.017a": "śūraiḥ śikṣābalopetais taruṇair atyamarṣaṇaiḥ",
    "GE07mbh_07_u:044.017c": "dṛṣṭvaikaṃ samare śūraṃ saubhadram aparājitam",
    "GE07mbh_07_u:044.018a": "chādyamānaṃ śaravrātair hṛṣṭo duryodhano 'bhavat",
    "GE07mbh_07_u:044.018c": "vaivasvatasya bhavanaṃ gatam enam amanyata",
    "GE07mbh_07_u:044.019a": "suvarṇapuṅkhair iṣubhir nānāliṅgais tribhis tribhiḥ",
    "GE07mbh_07_u:044.019c": "adṛśyam ārjuniṃ cakrur nimeṣāt te nṛpātmajāḥ",
    "GE07mbh_07_u:044.020a": "sasūtāśvadhvajaṃ tasya syandanaṃ taṃ ca māriṣa",
    "GE07mbh_07_u:044.020c": "ācitaṃ samapaśyāma śvāvidhaṃ śalalair iva",
    "GE07mbh_07_u:044.021a": "sa gāḍhaviddhaḥ kruddhaś ca tottrair gaja ivārditaḥ",
    "GE07mbh_07_u:044.021c": "gāndharvam astram āyacchad rathamāyāṃ ca yojayat",
    "GE07mbh_07_u:044.022a": "arjunena tapas taptvā gandharvebhyo yad āhṛtam",
    "GE07mbh_07_u:044.022c": "tumburupramukhebhyo vai tenāmohayatāhitān",
    "GE07mbh_07_u:044.023a": "ekaḥ sa śatadhā rājan dṛśyate sma sahasradhā",
    "GE07mbh_07_u:044.023c": "alātacakravat saṃkhye kṣipram astrāṇi darśayan",
    "GE07mbh_07_u:044.024a": "rathacaryāstramāyābhir mohayitvā paraṃtapaḥ",
    "GE07mbh_07_u:044.024c": "bibheda śatadhā rājañ śarīrāṇi mahīkṣitām",
    "GE07mbh_07_u:044.024d-0307_01": "bhinnānīkāś ca diṅmūḍhā bhūyaḥ saṃtrastacetasaḥ",
    "GE07mbh_07_u:044.024d-0307_02": "bhallair utkṛttaśirasaḥ paralokam athāviśan",
    "GE07mbh_07_u:044.025a": "prāṇāḥ prāṇabhṛtāṃ saṃkhye preṣitā niśitaiḥ śaraiḥ",
    "GE07mbh_07_u:044.025c": "rājan prāpur amuṃ lokaṃ śarīrāṇy avaniṃ yayuḥ",
    "GE07mbh_07_u:044.026a": "dhanūṃṣy aśvān niyantṝṃś ca dhvajān bāhūṃś ca sāṅgadān",
    "GE07mbh_07_u:044.026c": "śirāṃsi ca śitair bhallais teṣāṃ ciccheda phālguniḥ",
    "GE07mbh_07_u:044.027a": "cūtārāmo yathā bhagnaḥ pañcavarṣaphalopagaḥ",
    "GE07mbh_07_u:044.027c": "rājaputraśataṃ tadvat saubhadreṇāpatad dhatam",
    "GE07mbh_07_u:044.028a": "kruddhāśīviṣasaṃkāśān sukumārān sukhocitān",
    "GE07mbh_07_u:044.028c": "ekena nihatān dṛṣṭvā bhīto duryodhano 'bhavat",
    "GE07mbh_07_u:044.029a": "rathinaḥ kuñjarān aśvān padātīṃś cāvamarditān",
    "GE07mbh_07_u:044.029c": "dṛṣṭvā duryodhanaḥ kṣipram upāyāt tam amarṣitaḥ",
    "GE07mbh_07_u:044.030a": "tayoḥ kṣaṇam ivāpūrṇaḥ saṃgrāmaḥ samapadyata",
    "GE07mbh_07_u:044.030c": "athābhavat te vimukhaḥ putraḥ śaraśatārditaḥ",
    "GE07mbh_07_u:045.001": "dhṛtarāṣṭra uvāca",
    "GE07mbh_07_u:045.001a": "yathā vadasi me sūta ekasya bahubhiḥ saha",
    "GE07mbh_07_u:045.001c": "saṃgrāmaṃ tumulaṃ ghoraṃ jayaṃ caiva mahātmanaḥ",
    "GE07mbh_07_u:045.002a": "aśraddheyam ivāścaryaṃ saubhadrasyātha vikramam",
    "GE07mbh_07_u:045.002c": "kiṃ tu nātyadbhutaṃ teṣāṃ yeṣāṃ dharmo vyapāśrayaḥ",
    "GE07mbh_07_u:045.003a": "duryodhane 'tha vimukhe rājaputraśate hate",
    "GE07mbh_07_u:045.003c": "saubhadre pratipattiṃ kāṃ pratyapadyanta māmakāḥ",
    "GE07mbh_07_u:045.003d-0308_01": "mūlaṃ hi sarvadharmāṇāṃ daivataṃ svargavāsinām",
    "GE07mbh_07_u:045.003d-0308_02": "sa kṛṣṇo daivataṃ yeṣāṃ kiṃ teṣāṃ duḥkhasaṃbhavaḥ",
    "GE07mbh_07_u:045.003d-0308_03": "karmaṇāṃ pratipanne 'rthe kālena pariṇāmite",
    "GE07mbh_07_u:045.003d-0308_04": "kā cintā mahatī bhūpa cintayā bādhyate jaḍaḥ",
    "GE07mbh_07_u:045.003d-0308_05": "kriyopakramitaḥ pūrvaṃ pariṇāmadṛśaḥ sukham",
    "GE07mbh_07_u:045.003d-0308_06": "tyāgaṃ vinā mahārāja samādhānaṃ na vidyate",
    "GE07mbh_07_u:045.003d-0308_07": "bhavāṃs tadrahito rājañ śṛṇuṣvācarite phalam saṃjaya uvāca",
    "GE07mbh_07_u:045.004-0309_01": "tāvakās tava putrāś ca vīkṣamāṇāḥ parasparam",
    "GE07mbh_07_u:045.004a": "saṃśuṣkāsyāś calannetrāḥ prasvinnā lomaharṣiṇaḥ",
    "GE07mbh_07_u:045.004c": "palāyanakṛtotsāhā nirutsāhā dviṣajjaye",
    "GE07mbh_07_u:045.004d-0310_01": "gotranāmabhir anyonyaṃ krandanto jīvitaiṣiṇaḥ",
    "GE07mbh_07_u:045.005a": "hatān bhrātṝn pitṝn putrān suhṛtsaṃbandhibāndhavān",
    "GE07mbh_07_u:045.005c": "utsṛjyotsṛjya samiyus tvarayanto hayadvipān",
    "GE07mbh_07_u:045.006a": "tān prabhagnāṃs tathā dṛṣṭvā droṇo drauṇir bṛhadbalaḥ",
    "GE07mbh_07_u:045.006c": "kṛpo duryodhanaḥ karṇaḥ kṛtavarmātha saubalaḥ",
    "GE07mbh_07_u:045.006d-0311_01": "tathā sarve samabhyetya saubhadraṃ drutam arpayan",
    "GE07mbh_07_u:045.006d-0311_02": "tathā vinihatāṃ dṛṣṭvā tava senām anāthavat",
    "GE07mbh_07_u:045.007a": "abhidrutāḥ susaṃkruddhāḥ saubhadram aparājitam",
    "GE07mbh_07_u:045.007c": "te 'pi pautreṇa te rājan prāyaśo vimukhīkṛtāḥ",
    "GE07mbh_07_u:045.007d-0312_01": "saubhadreṇa mahārāja śakrapratimatejasā",
    "GE07mbh_07_u:045.008a": "ekas tu sukhasaṃvṛddho bālyād darpāc ca nirbhayaḥ",
    "GE07mbh_07_u:045.008c": "iṣvastravin mahātejā lakṣmaṇo ''rjunim abhyayāt",
    "GE07mbh_07_u:045.009a": "tam anvag evāsya pitā putragṛddhī nyavartata",
    "GE07mbh_07_u:045.009c": "anu duryodhanaṃ cānye nyavartanta mahārathāḥ",
    "GE07mbh_07_u:045.010a": "taṃ te 'bhiṣiṣicur bāṇair meghā girim ivāmbubhiḥ",
    "GE07mbh_07_u:045.010c": "sa ca tān pramamāthaiko viṣvag vāto yathāmbudān",
    "GE07mbh_07_u:045.011a": "pautraṃ tu tava durdharṣaṃ lakṣmaṇaṃ priyadarśanam",
    "GE07mbh_07_u:045.011c": "pituḥ samīpe tiṣṭhantaṃ śūram udyatakārmukam",
    "GE07mbh_07_u:045.012a": "atyantasukhasaṃvṛddhaṃ dhaneśvarasutopamam",
    "GE07mbh_07_u:045.012c": "āsasāda raṇe kārṣṇir matto mattam iva dvipam",
    "GE07mbh_07_u:045.012d-0313_01": "abravīl lakṣmaṇaḥ kruddham ārjuniṃ paramām āstravit",
    "GE07mbh_07_u:045.012d-0313_02": "śṛṇu vākyaṃ mahābāho abhimanyo mahābala",
    "GE07mbh_07_u:045.012d-0313_03": "gaccha tvaṃ pāṇḍavāñ śīghraṃ mā yuddhaṃ kuru suvrata",
    "GE07mbh_07_u:045.012d-0313_04": "tasya tad vacanaṃ śrutvā abhimanyuḥ pratāpavān",
    "GE07mbh_07_u:045.012d-0313_05": "uvāca lakṣmaṇaṃ kruddhaḥ prahasann iva bhārata",
    "GE07mbh_07_u:045.012d-0313_06": "gamiṣyāmi ciraṃ bhrātaḥ sarvān etān nihatya vai",
    "GE07mbh_07_u:045.012d-0313_07": "pāṇḍavān prati cādyaiva iti satyaṃ vadāmi te",
    "GE07mbh_07_u:045.012d-0314_01": "siṃhaśāvo vane yadvat puṇḍarīkaśiśuṃ yathā",
    "GE07mbh_07_u:045.013a": "lakṣmaṇena tu saṃgamya saubhadraḥ paravīrahā",
    "GE07mbh_07_u:045.013c": "śaraiḥ suniśitais tīkṣṇair bāhvor urasi cārpitaḥ",
    "GE07mbh_07_u:045.014a": "saṃkruddho vai mahābāhur daṇḍāhata ivoragaḥ",
    "GE07mbh_07_u:045.014c": "pautras tava mahārāja tava pautram abhāṣata",
    "GE07mbh_07_u:045.015a": "sudṛṣṭaḥ kriyatāṃ loko amuṃ lokaṃ gamiṣyasi",
    "GE07mbh_07_u:045.015c": "paśyatāṃ bāndhavānāṃ tvāṃ nayāmi yamasādanam",
    "GE07mbh_07_u:045.015d-0315_01": "tasya cātikramaṃ dṛṣṭvā lakṣmaṇo yuddhakovidaḥ",
    "GE07mbh_07_u:045.015d-0315_02": "yuddhaṃ cakre tadā tena śastrāstrair matimān nṛpa",
    "GE07mbh_07_u:045.015d-0315_03": "tayor yuddham atīvāsīd budhāṅgārakayor iva",
    "GE07mbh_07_u:045.015d-0315_04": "anyonyaṃ * jighāṃsator balavāsavayor iva",
    "GE07mbh_07_u:045.015d-0315_05": "śarajālair mahāghorair vivyadhus te parasparam",
    "GE07mbh_07_u:045.015d-0315_06": "lakṣmaṇo niśitair bāṇair daśabhiś ca stanāntare",
    "GE07mbh_07_u:045.015d-0315_07": "ājaghānārjuniṃ caiva tathā viddho 'bhimanyunā",
    "GE07mbh_07_u:045.015d-0315_08": "pañcabhiḥ pañcabhir bāṇair nijaghne rathavājinaḥ",
    "GE07mbh_07_u:045.015d-0315_09": "sārathim iṣuṇaikena dhvajaṃ caikeṣuṇāhanat",
    "GE07mbh_07_u:045.015d-0315_10": "tribhir bāṇair dhanuś chittvā ārjuniḥ sumahābalaḥ",
    "GE07mbh_07_u:045.016a": "evam uktvā tato bhallaṃ saubhadraḥ paravīrahā",
    "GE07mbh_07_u:045.016c": "udbabarha mahābāhur nirmuktoragasaṃnibham",
    "GE07mbh_07_u:045.017a": "sa tasya bhujanirmukto lakṣmaṇasya sudarśanam",
    "GE07mbh_07_u:045.017c": "sunasaṃ subhru keśāntaṃ śiro 'hārṣīt sakuṇḍalam",
    "GE07mbh_07_u:045.017e": "lakṣmaṇaṃ nihataṃ dṛṣṭvā hā hety uccukruśur janāḥ",
    "GE07mbh_07_u:045.017f-0316_01": "sa bhrātṝn rājaputrāṃś ca kumārasyānuyāyinām",
    "GE07mbh_07_u:045.017f-0316_02": "jaghāna bāṇaiḥ saubhadraḥ sahasrāṇi caturdaśa",
    "GE07mbh_07_u:045.017f-0316_03": "aṣṭau rathasahasrāṇi sapta nāgaśatāni ca",
    "GE07mbh_07_u:045.018a": "tato duryodhanaḥ kruddhaḥ priye putre nipātite",
    "GE07mbh_07_u:045.018c": "hatainam iti cukrośa kṣatriyān kṣatriyarṣabhaḥ",
    "GE07mbh_07_u:045.019a": "tato droṇaḥ kṛpaḥ karṇo droṇaputro bṛhadbalaḥ",
    "GE07mbh_07_u:045.019c": "kṛtavarmā ca hārdikyaḥ ṣaḍ rathāḥ paryavārayan",
    "GE07mbh_07_u:045.020a": "sa tān viddhvā śitair bāṇair vimukhīkṛtya cārjuniḥ",
    "GE07mbh_07_u:045.020c": "vegenābhyapatat kruddhaḥ saindhavasya mahad balam",
    "GE07mbh_07_u:045.021a": "āvavrus tasya panthānaṃ gajānīkena daṃśitāḥ",
    "GE07mbh_07_u:045.021c": "kaliṅgāś ca niṣādāś ca krāthaputraś ca vīryavān",
    "GE07mbh_07_u:045.021e": "tat prasaktam ivātyarthaṃ yuddham āsīd viśāṃ pate",
    "GE07mbh_07_u:045.022a": "tatas tat kuñjarānīkaṃ vyadhamad dhṛṣṭam ārjuniḥ",
    "GE07mbh_07_u:045.022c": "yathā vivān nityagatir jaladāñ śataśo 'mbare",
    "GE07mbh_07_u:045.023a": "tataḥ krāthaḥ śaravrātair ārjuniṃ samavākirat",
    "GE07mbh_07_u:045.023c": "athetare saṃnivṛttāḥ punar droṇamukhā rathāḥ",
    "GE07mbh_07_u:045.023e": "paramāstrāṇi dhunvānāḥ saubhadram abhidudruvuḥ",
    "GE07mbh_07_u:045.024a": "tān nivāryārjunir bāṇaiḥ krāthaputram athārdayat",
    "GE07mbh_07_u:045.024c": "śaraugheṇāprameyeṇa tvaramāṇo jighāṃsayā",
    "GE07mbh_07_u:045.025a": "sadhanurbāṇakeyūrau bāhū samukuṭaṃ śiraḥ",
    "GE07mbh_07_u:045.025c": "chatraṃ dhvajaṃ niyantāram aśvāṃś cāsya nyapātayat",
    "GE07mbh_07_u:045.026a": "kulaśīlaśrutabalaiḥ kīrtyā cāstrabalena ca",
    "GE07mbh_07_u:045.026c": "yukte tasmin hate vīrāḥ prāyaśo vimukhābhavan",
    "GE07mbh_07_u:046.001": "dhṛtarāṣṭra uvāca",
    "GE07mbh_07_u:046.001a": "tathā praviṣṭaṃ taruṇaṃ saubhadram aparājitam",
    "GE07mbh_07_u:046.001c": "kulānurūpaṃ kurvāṇaṃ saṃgrāmeṣv apalāyinam",
    "GE07mbh_07_u:046.002a": "ājāneyaiḥ subalibhir yuktam aśvais trihāyanaiḥ",
    "GE07mbh_07_u:046.002c": "plavamānam ivākāśe ke śūrāḥ samavārayan",
    "GE07mbh_07_u:046.003": "saṃjaya uvāca",
    "GE07mbh_07_u:046.003a": "abhimanyuḥ praviśyaiva tāvakān niśitaiḥ śaraiḥ",
    "GE07mbh_07_u:046.003c": "akarod vimukhān sarvān pārthivān pāṇḍunandanaḥ",
    "GE07mbh_07_u:046.004a": "taṃ tu droṇaḥ kṛpaḥ karṇo drauṇiś ca sabṛhadbalaḥ",
    "GE07mbh_07_u:046.004c": "kṛtavarmā ca hārdikyaḥ ṣaḍ rathāḥ paryavārayan",
    "GE07mbh_07_u:046.005a": "dṛṣṭvā tu saindhave bhāram atimātraṃ samāhitam",
    "GE07mbh_07_u:046.005c": "sainyaṃ tava mahārāja yudhiṣṭhiram upādravat",
    "GE07mbh_07_u:046.006a": "saubhadram itare vīram abhyavarṣañ śarāmbubhiḥ",
    "GE07mbh_07_u:046.006c": "tālamātrāṇi cāpāni vikarṣanto mahārathāḥ",
    "GE07mbh_07_u:046.007a": "tāṃs tu sarvān maheṣvāsān sarvavidyāsu niṣṭhitān",
    "GE07mbh_07_u:046.007c": "vyaṣṭambhayad raṇe bāṇaiḥ saubhadraḥ paravīrahā",
    "GE07mbh_07_u:046.008a": "droṇaṃ pañcāśatā viddhvā viṃśatyā ca bṛhadbalam",
    "GE07mbh_07_u:046.008c": "aśītyā kṛtavarmāṇaṃ kṛpaṃ ṣaṣṭyā śilīmukhaiḥ",
    "GE07mbh_07_u:046.009a": "rukmapuṅkhair mahāvegair",
    "GE07mbh_07_u:046.009c": "avidhyad daśabhir bāṇair aśvatthāmānam ārjuniḥ",
    "GE07mbh_07_u:046.010a": "sa karṇaṃ karṇinā karṇe pītena niśitena ca",
    "GE07mbh_07_u:046.010c": "phālgunir dviṣatāṃ madhye vivyādha parameṣuṇā",
    "GE07mbh_07_u:046.011a": "pātayitvā kṛpasyāśvāṃs tathobhau pārṣṇisārathī",
    "GE07mbh_07_u:046.011c": "athainaṃ daśabhir bāṇaiḥ pratyavidhyat stanāntare",
    "GE07mbh_07_u:046.012a": "tato vṛndārakaṃ vīraṃ kurūṇāṃ kīrtivardhanam",
    "GE07mbh_07_u:046.012c": "putrāṇāṃ tava vīrāṇāṃ paśyatām avadhīd balī",
    "GE07mbh_07_u:046.013a": "taṃ drauṇiḥ pañcaviṃśatyā kṣudrakāṇāṃ samarpayat",
    "GE07mbh_07_u:046.013c": "varaṃ varam amitrāṇām ārujantam abhītavat",
    "GE07mbh_07_u:046.014a": "sa tu bāṇaiḥ śitais tūrṇaṃ pratyavidhyata māriṣa",
    "GE07mbh_07_u:046.014c": "paśyatāṃ dhārtarāṣṭrāṇām aśvatthāmānam ārjuniḥ",
    "GE07mbh_07_u:046.015a": "ṣaṣṭyā śarāṇāṃ taṃ drauṇis tigmadhāraiḥ sutejanaiḥ",
    "GE07mbh_07_u:046.015c": "ugrair nākampayad viddhvā mainākam iva parvatam",
    "GE07mbh_07_u:046.016a": "sa tu drauṇiṃ trisaptatyā hemapuṅkhair ajihmagaiḥ",
    "GE07mbh_07_u:046.016c": "pratyavidhyan mahātejā balavān apakāriṇam",
    "GE07mbh_07_u:046.017a": "tasmin droṇo bāṇaśataṃ putragṛddhī nyapātayat",
    "GE07mbh_07_u:046.017c": "aśvatthāmā tathāṣṭau ca parīpsan pitaraṃ raṇe",
    "GE07mbh_07_u:046.018a": "karṇo dvāviṃśatiṃ bhallān kṛtavarmā caturdaśa",
    "GE07mbh_07_u:046.018c": "bṛhadbalas tu pañcāśat kṛpaḥ śāradvato daśa",
    "GE07mbh_07_u:046.019a": "tāṃs tu pratyavadhīt sarvān daśabhir daśabhiḥ śaraiḥ",
    "GE07mbh_07_u:046.019c": "tair ardyamānaḥ saubhadraḥ sarvato niśitaiḥ śaraiḥ",
    "GE07mbh_07_u:046.020a": "taṃ kosalānām adhipaḥ karṇinātāḍayad dhṛdi",
    "GE07mbh_07_u:046.020c": "sa tasyāśvān dhvajaṃ cāpaṃ sūtaṃ cāpātayat kṣitau",
    "GE07mbh_07_u:046.021a": "atha kosalarājas tu virathaḥ khaḍgacarmadhṛt",
    "GE07mbh_07_u:046.021c": "iyeṣa phālguneḥ kāyāc chiro hartuṃ sakuṇḍalam",
    "GE07mbh_07_u:046.022a": "sa kosalānāṃ bhartāraṃ rājaputraṃ bṛhadbalam",
    "GE07mbh_07_u:046.022c": "hṛdi vivyādha bāṇena sa bhinnahṛdayo 'patat",
    "GE07mbh_07_u:046.023a": "babhañja ca sahasrāṇi daśa rājan mahātmanām",
    "GE07mbh_07_u:046.023c": "sṛjatām aśivā vācaḥ khaḍgakārmukadhāriṇām",
    "GE07mbh_07_u:046.024a": "tathā bṛhadbalaṃ hatvā saubhadro vyacarad raṇe",
    "GE07mbh_07_u:046.024c": "viṣṭambhayan maheṣvāsān yodhāṃs tava śarāmbubhiḥ",
    "GE07mbh_07_u:047.001": "saṃjaya uvāca",
    "GE07mbh_07_u:047.001a": "sa karṇaṃ karṇinā karṇe punar vivyādha phālguniḥ",
    "GE07mbh_07_u:047.001c": "śaraiḥ pañcāśatā cainam avidhyat kopayan bhṛśam",
    "GE07mbh_07_u:047.002a": "prativivyādha rādheyas tāvadbhir atha taṃ punaḥ",
    "GE07mbh_07_u:047.002c": "sa tair ācitasarvāṅgo bahv aśobhata bhārata",
    "GE07mbh_07_u:047.003a": "karṇaṃ cāpy akarot kruddho rudhirotpīḍavāhinam",
    "GE07mbh_07_u:047.003c": "karṇo 'pi vibabhau śūraḥ śaraiś citro 'sṛgāplutaḥ",
    "GE07mbh_07_u:047.003d-0317_01": "saṃdhyānugataparyantaḥ śaradīva divākaraḥ",
    "GE07mbh_07_u:047.004a": "tāv ubhau śaracitrāṅgau rudhireṇa samukṣitau",
    "GE07mbh_07_u:047.004c": "babhūvatur mahātmānau puṣpitāv iva kiṃśukau",
    "GE07mbh_07_u:047.005a": "atha karṇasya sacivān ṣaṭ śūrāṃś citrayodhinaḥ",
    "GE07mbh_07_u:047.005c": "sāśvasūtadhvajarathān saubhadro nijaghāna ha",
    "GE07mbh_07_u:047.006a": "athetarān maheṣvāsān daśabhir daśabhiḥ śaraiḥ",
    "GE07mbh_07_u:047.006c": "pratyavidhyad asaṃbhrāntas tad adbhutam ivābhavat",
    "GE07mbh_07_u:047.007a": "māgadhasya punaḥ putraṃ hatvā ṣaḍbhir ajihmagaiḥ",
    "GE07mbh_07_u:047.007c": "sāśvaṃ sasūtaṃ taruṇam aśvaketum apātayat",
    "GE07mbh_07_u:047.008a": "mārtikāvatakaṃ bhojaṃ tataḥ kuñjaraketanam",
    "GE07mbh_07_u:047.008b-0318_01": "magadhādhipateś cāpi jayatsenasya vai śiraḥ",
    "GE07mbh_07_u:047.008c": "kṣurapreṇa samunmathya nanāda visṛjañ śarān",
    "GE07mbh_07_u:047.009a": "tasya dauḥśāsanir viddhvā caturbhiś caturo hayān",
    "GE07mbh_07_u:047.009c": "sūtam ekena vivyādha daśabhiś cārjunātmajam",
    "GE07mbh_07_u:047.010a": "tato dauḥśāsaniṃ kārṣṇir viddhvā saptabhir āśugaiḥ",
    "GE07mbh_07_u:047.010c": "saṃrambhād raktanayano vākyam uccair athābravīt",
    "GE07mbh_07_u:047.011a": "pitā tavāhavaṃ tyaktvā gataḥ kāpuruṣo yathā",
    "GE07mbh_07_u:047.011c": "diṣṭyā tvam api jānīṣe yoddhuṃ na tv adya mokṣyase",
    "GE07mbh_07_u:047.012a": "etāvad uktvā vacanaṃ karmāraparimārjitam",
    "GE07mbh_07_u:047.012c": "nārācaṃ visasarjāsmai taṃ drauṇis tribhir ācchinat",
    "GE07mbh_07_u:047.013a": "tasyārjunir dhvajaṃ chittvā śalyaṃ tribhir atāḍayat",
    "GE07mbh_07_u:047.013c": "taṃ śalyo navabhir bāṇair gārdhrapatrair atāḍayat",
    "GE07mbh_07_u:047.013d-0319_01": "hṛdyasaṃbhrāntavad rājaṃs tad adbhutam ivābhavat",
    "GE07mbh_07_u:047.014a": "tasyārjunir dhvajaṃ chittvā ubhau ca pārṣṇisārathī",
    "GE07mbh_07_u:047.014c": "taṃ vivyādhāyasaiḥ ṣaḍbhiḥ so 'pakrāmad rathāntaram",
    "GE07mbh_07_u:047.015a": "śatruṃjayaṃ candraketuṃ meghavegaṃ suvarcasam",
    "GE07mbh_07_u:047.015c": "sūryabhāsaṃ ca pañcaitān hatvā vivyādha saubalam",
    "GE07mbh_07_u:047.016a": "taṃ saubalas tribhir viddhvā duryodhanam athābravīt",
    "GE07mbh_07_u:047.016c": "sarva enaṃ pramathnīmaḥ puraikaikaṃ hinasti naḥ",
    "GE07mbh_07_u:047.017a": "athābravīt tadā droṇaṃ karṇo vaikartano vṛṣā",
    "GE07mbh_07_u:047.017c": "purā sarvān pramathnāti brūhy asya vadham āśu naḥ",
    "GE07mbh_07_u:047.018a": "tato droṇo maheṣvāsaḥ sarvāṃs tān pratyabhāṣata",
    "GE07mbh_07_u:047.018c": "asti vo 'syāntaraṃ kaś cit kumārasya prapaśyati",
    "GE07mbh_07_u:047.019a": "anv asya pitaraṃ hy adya carataḥ sarvatodiśam",
    "GE07mbh_07_u:047.019c": "śīghratāṃ narasiṃhasya pāṇḍaveyasya paśyata",
    "GE07mbh_07_u:047.020a": "dhanurmaṇḍalam evāsya rathamārgeṣu dṛśyate",
    "GE07mbh_07_u:047.020b-0320_01": "tamo ghnataḥ sudīptasya savitur maṇḍalaṃ yathā",
    "GE07mbh_07_u:047.020c": "saṃdadhānasya viśikhāñ śīghraṃ caiva vimuñcataḥ",
    "GE07mbh_07_u:047.020d-0321_01": "vikarṣato dhanuḥ śreṣṭhaṃ nāntaraṃ dṛśyate hi vai",
    "GE07mbh_07_u:047.021a": "ārujann iva me prāṇān mohayann api sāyakaiḥ",
    "GE07mbh_07_u:047.021c": "praharṣayati mā bhūyaḥ saubhadraḥ paravīrahā",
    "GE07mbh_07_u:047.022a": "ati mā nandayaty eṣa saubhadro vicaran raṇe",
    "GE07mbh_07_u:047.022c": "antaraṃ yasya saṃrabdhā na paśyanti mahārathāḥ",
    "GE07mbh_07_u:047.023a": "asyato laghuhastasya diśaḥ sarvā maheṣubhiḥ",
    "GE07mbh_07_u:047.023c": "na viśeṣaṃ prapaśyāmi raṇe gāṇḍīvadhanvanaḥ",
    "GE07mbh_07_u:047.024a": "atha karṇaḥ punar droṇam āhārjuniśarārditaḥ",
    "GE07mbh_07_u:047.024c": "sthātavyam iti tiṣṭhāmi pīḍyamāno 'bhimanyunā",
    "GE07mbh_07_u:047.025a": "tejasvinaḥ kumārasya śarāḥ paramadāruṇāḥ",
    "GE07mbh_07_u:047.025c": "kṣiṇvanti hṛdayaṃ me 'dya ghorāḥ pāvakatejasaḥ",
    "GE07mbh_07_u:047.025d-0322_01": "hrīmattvāt kṣitipālānāṃ paśyatām adya ca dvija",
    "GE07mbh_07_u:047.025d-0322_02": "na me 'ṅga hīyate kiṃ cin na vai vāg eti māṃ tathā",
    "GE07mbh_07_u:047.025d-0322_03": "kumāravaravīrasya saṃtaptaparameṣubhiḥ",
    "GE07mbh_07_u:047.025d-0322_04": "bāṇair acchinnanirmuktaiḥ śalyair antargataṃ mama",
    "GE07mbh_07_u:047.025d-0322_05": "vicinvadbhir ivāsūn me śarīraṃ na vibhāvyate",
    "GE07mbh_07_u:047.025d-0322_06": "kaḥ kiṃ kiṃ sa dhanurvedo yenaikena vayaṃ jitāḥ",
    "GE07mbh_07_u:047.026a": "tam ācāryo 'bravīt karṇaṃ śanakaiḥ prahasann iva",
    "GE07mbh_07_u:047.026c": "abhedyam asya kavacaṃ yuvā cāśuparākramaḥ",
    "GE07mbh_07_u:047.027a": "upadiṣṭā mayā asya pituḥ kavacadhāraṇā",
    "GE07mbh_07_u:047.027c": "tām eṣa nikhilāṃ vetti dhruvaṃ parapuraṃjayaḥ",
    "GE07mbh_07_u:047.027d-0323_01": "jyālakṣaṇaṃ mayā ceha nopadiṣṭaṃ tu phalgune",
    "GE07mbh_07_u:047.028a": "śakyaṃ tv asya dhanuś chettuṃ jyāṃ ca bāṇaiḥ samāhitaiḥ",
    "GE07mbh_07_u:047.028c": "abhīśavo hayāś caiva tathobhau pārṣṇisārathī",
    "GE07mbh_07_u:047.029a": "etat kuru maheṣvāsa rādheya yadi śakyate",
    "GE07mbh_07_u:047.029c": "athainaṃ vimukhīkṛtya paścāt praharaṇaṃ kuru",
    "GE07mbh_07_u:047.030a": "sadhanuṣko na śakyo 'yam api jetuṃ surāsuraiḥ",
    "GE07mbh_07_u:047.030c": "virathaṃ vidhanuṣkaṃ ca kuruṣvainaṃ yadīcchasi",
    "GE07mbh_07_u:047.030d-0324_01": "vilakṣakaraṇaṃ vā(? nā)daṃ vimuñcann agrato nṛpa",
    "GE07mbh_07_u:047.030d-0324_02": "saṃdhānakṛtalakṣasya kiṃ cid vyākṣiptacetasaḥ",
    "GE07mbh_07_u:047.030d-0325_01": "puraḥ sthitena kenāpi duḥśakyo jetum ārjuniḥ",
    "GE07mbh_07_u:047.031a": "tad ācāryavacaḥ śrutvā karṇo vaikartanas tvaran",
    "GE07mbh_07_u:047.031b-0326_01": "dṛṣṭvā saubhadram asyantam uccaiḥ śabdam akurvata",
    "GE07mbh_07_u:047.031b-0326_02": "naṣṭalakṣaḥ kumāro 'yaṃ hanyatāṃ hanyatām iti",
    "GE07mbh_07_u:047.031b-0326_03": "tasya cintayamānasya abhimanyor mahātmanaḥ",
    "GE07mbh_07_u:047.031c": "asyato laghuhastasya pṛṣatkair dhanur ācchinat",
    "GE07mbh_07_u:047.032a": "aśvān asyāvadhīd bhojo gautamaḥ pārṣṇisārathī",
    "GE07mbh_07_u:047.032c": "śeṣās tu chinnadhanvānaṃ śaravarṣair avākiran",
    "GE07mbh_07_u:047.033a": "tvaramāṇās tvarākāle virathaṃ ṣaṇ mahārathāḥ",
    "GE07mbh_07_u:047.033c": "śaravarṣair akaruṇā bālam ekam avākiran",
    "GE07mbh_07_u:047.034a": "sa chinnadhanvā virathaḥ svadharmam anupālayan",
    "GE07mbh_07_u:047.034c": "khaḍgacarmadharaḥ śrīmān utpapāta vihāyasam",
    "GE07mbh_07_u:047.034d-0327_01": "maṇḍalāni suśikṣābhir gatapratyāgatāni ca",
    "GE07mbh_07_u:047.035a": "mārgaiḥ sa kaiśikādyaiś ca lāghavena balena ca",
    "GE07mbh_07_u:047.035c": "ārjunir vyacarad vyomni bhṛśaṃ vai pakṣirāḍ iva",
    "GE07mbh_07_u:047.036a": "mayy eva nipataty eṣa sāsir ity ūrdhvadṛṣṭayaḥ",
    "GE07mbh_07_u:047.036c": "vivyadhus taṃ maheṣvāsāḥ samare chidradarśinaḥ",
    "GE07mbh_07_u:047.037a": "tasya droṇo 'cchinan muṣṭau khaḍgaṃ maṇimayatsarum",
    "GE07mbh_07_u:047.037b-0328_01": "kṣurapreṇa mahātejās tvaramāṇaḥ sapatnajit",
    "GE07mbh_07_u:047.037c": "rādheyo niśitair bāṇair vyadhamac carma cottamam",
    "GE07mbh_07_u:047.038a": "vyasicarmeṣupūrṇāṅgaḥ so 'ntarikṣāt punaḥ kṣitim",
    "GE07mbh_07_u:047.038c": "āsthitaś cakram udyamya droṇaṃ kruddho 'bhyadhāvata",
    "GE07mbh_07_u:047.039a": "sa cakrareṇūjjvalaśobhitāṅgo; babhāv atīvonnatacakrapāṇiḥ",
    "GE07mbh_07_u:047.039c": "raṇe 'bhimanyuḥ kṣaṇadāsubhadraḥ; sa vāsubhadrānukṛtiṃ prakurvan",
    "GE07mbh_07_u:047.040a": "srutarudhirakṛtaikarāgavaktro; bhrukuṭipuṭākuṭilo 'tisiṃhanādaḥ",
    "GE07mbh_07_u:047.040c": "prabhur amitabalo raṇe 'bhimanyur; nṛpavaramadhyagato bhṛśaṃ vyarājat",
    "GE07mbh_07_u:048.001": "saṃjaya uvāca",
    "GE07mbh_07_u:048.001a": "viṣṇoḥ svasānandikaraḥ sa viṣṇvāyudhabhūṣitaḥ",
    "GE07mbh_07_u:048.001c": "rarājātirathaḥ saṃkhye janārdana ivāparaḥ",
    "GE07mbh_07_u:048.002a": "mārutoddhūtakeśāntam udyatārivarāyudham",
    "GE07mbh_07_u:048.002c": "vapuḥ samīkṣya pṛthvīśā duḥsamīkṣyaṃ surair api",
    "GE07mbh_07_u:048.002d-0329_01": "yadi pāṇitalād etac cakraṃ mucyeta phālguneḥ",
    "GE07mbh_07_u:048.002d-0329_02": "varadānān mātulasya viṣṇoś cakram ivāpatet",
    "GE07mbh_07_u:048.003a": "tac cakraṃ bhṛśam udvignāḥ saṃcicchidur anekadhā",
    "GE07mbh_07_u:048.003c": "mahārathas tataḥ kārṣṇiḥ saṃjagrāha mahāgadām",
    "GE07mbh_07_u:048.004a": "vidhanuḥsyandanāsis tair vicakraś cāribhiḥ kṛtaḥ",
    "GE07mbh_07_u:048.004c": "abhimanyur gadāpāṇir aśvatthāmānam ādravat",
    "GE07mbh_07_u:048.005a": "sa gadām udyatāṃ dṛṣṭvā jvalantīm aśanīm iva",
    "GE07mbh_07_u:048.005c": "apākrāmad rathopasthād vikramāṃs trīn nararṣabhaḥ",
    "GE07mbh_07_u:048.006a": "tasyāśvān gadayā hatvā tathobhau pārṣṇisārathī",
    "GE07mbh_07_u:048.006c": "śarācitāṅgaḥ saubhadraḥ śvāvidvat pratyadṛśyata",
    "GE07mbh_07_u:048.007a": "tataḥ subaladāyādaṃ kālakeyam apothayat",
    "GE07mbh_07_u:048.007c": "jaghāna cāsyānucarān gāndhārān saptasaptatim",
    "GE07mbh_07_u:048.008a": "punar brahmavasātīyāñ jaghāna rathino daśa",
    "GE07mbh_07_u:048.008c": "kekayānāṃ rathān sapta hatvā ca daśa kuñjarān",
    "GE07mbh_07_u:048.008e": "dauḥśāsanirathaṃ sāśvaṃ gadayā samapothayat",
    "GE07mbh_07_u:048.009a": "tato dauḥśāsaniḥ kruddho gadām udyamya māriṣa",
    "GE07mbh_07_u:048.009c": "abhidudrāva saubhadraṃ tiṣṭha tiṣṭheti cābravīt",
    "GE07mbh_07_u:048.010a": "tāv udyatagadau vīrāv anyonyavadhakāṅkṣiṇau",
    "GE07mbh_07_u:048.010c": "bhrātṛvyau saṃprajahrāte pureva tryambakāntakau",
    "GE07mbh_07_u:048.011a": "tāv anyonyaṃ gadāgrābhyāṃ saṃhatya patitau kṣitau",
    "GE07mbh_07_u:048.011b-0330_01": "tato mahītalāt kārṣṇir viṣapīta iva skhalan",
    "GE07mbh_07_u:048.011b-0330_02": "samabhyadhāvad daṣṭauṣṭho dauḥśāsanim atha kṣitau",
    "GE07mbh_07_u:048.011b-0330_03": "so 'pi vegavatīṃ gṛhya gadām udyamya cārjunim",
    "GE07mbh_07_u:048.011b-0330_04": "kiṃcicchvāsas tu saubhadro dauḥśāsanim atāḍayat",
    "GE07mbh_07_u:048.011b-0330_05": "tāv ubhau bhrātarāv evaṃ gatau vaivasvatakṣayam",
    "GE07mbh_07_u:048.011c": "indradhvajāv ivotsṛṣṭau raṇamadhye paraṃtapau",
    "GE07mbh_07_u:048.012a": "dauḥśāsanir athotthāya kurūṇāṃ kīrtivardhanaḥ",
    "GE07mbh_07_u:048.012b-0331_01": "devakalpo maheṣvāsaḥ kṣatraṃ dagdhvā mahāyaśāḥ",
    "GE07mbh_07_u:048.012c": "prottiṣṭhamānaṃ saubhadraṃ gadayā mūrdhny atāḍayat",
    "GE07mbh_07_u:048.013a": "gadāvegena mahatā vyāyāmena ca mohitaḥ",
    "GE07mbh_07_u:048.013b-007_0001": "pauruṣaṃ ca samālambya kiṃ cin mūrchām avāpa saḥ",
    "GE07mbh_07_u:048.013b-007_0002": "evaṃ tadā mahāvīraḥ kuruvaṃśavivardhanaḥ",
    "GE07mbh_07_u:048.013b-007_0003": "yudhyamānas tṛṣākrāntaḥ sukumāro mahābalaḥ",
    "GE07mbh_07_u:048.013b-007_0004": "kṣudhāsaṃpīḍito rājann īṣan mūrchām avāpa saḥ",
    "GE07mbh_07_u:048.013b-007_0005": "īṣad bhramamāne te cakṣuṣī samadṛśyata (sic)",
    "GE07mbh_07_u:048.013b-007_0006": "kṣaṇopaviṣṭo 'tha tadā vākyaṃ cedam uvāca ha",
    "GE07mbh_07_u:048.013b-007_0007": "śṛṇvantu kauravāḥ sarve vākyaṃ dharmārthasaṃhitam",
    "GE07mbh_07_u:048.013b-007_0008": "arjunasya na [?ca] dāyādo bhāgineyo mahātmanaḥ",
    "GE07mbh_07_u:048.013b-007_0009": "kṛṣṇasya cāhaṃ durmedhā yathā kāpuruṣas tadā",
    "GE07mbh_07_u:048.013b-007_0010": "subhadrānandano bhūtvā kiṃ cāpi na kṛtaṃ mayā",
    "GE07mbh_07_u:048.013b-007_0011": "sarve yūyaṃ jīvamānā asmaddroṇa[ha]parāyaṇāḥ",
    "GE07mbh_07_u:048.013b-007_0012": "evaṃ bruvāṇaḥ sa tadābhimanyuḥ",
    "GE07mbh_07_u:048.013b-007_0013": "pratāpayukto 'pi raṇe pranaṣṭaḥ",
    "GE07mbh_07_u:048.013b-007_0014": "dhṛtyā gṛhītaḥ sa tadā mahātmā",
    "GE07mbh_07_u:048.013b-007_0015": "mūrchānvito vihvalatāṃ jagāma",
    "GE07mbh_07_u:048.013b-007_0016": "diśo vilokayan sarvāḥ kopena sa mahābalaḥ",
    "GE07mbh_07_u:048.013b-007_0017": "tasmin vai vīraśayane saubhadraḥ prāpatad bhuvi",
    "GE07mbh_07_u:048.013b-007_0018": "hatvā tān subahūn vīrāṃl lakṣmaṇādīn mahābalaḥ",
    "GE07mbh_07_u:048.013b-007_0019": "koṭiṃ hatvā rathānāṃ ca gajānāṃ ca tathaiva ca",
    "GE07mbh_07_u:048.013b-007_0020": "hayānām arbudaṃ pūrṇaṃ kharvam ekaṃ padātinām",
    "GE07mbh_07_u:048.013b-007_0021": "etān yudhi vimardyaivam abhimanyur divaṃ gataḥ",
    "GE07mbh_07_u:048.013b-007_0022": "tathāstaṃ gata āditye dvāv etau yugapad gatau",
    "GE07mbh_07_u:048.013c": "vicetā nyapatad bhūmau saubhadraḥ paravīrahā",
    "GE07mbh_07_u:048.013e": "evaṃ vinihato rājann eko bahubhir āhave",
    "GE07mbh_07_u:048.014a": "kṣobhayitvā camūṃ sarvāṃ nalinīm iva kuñjaraḥ",
    "GE07mbh_07_u:048.014c": "aśobhata hato vīro vyādhair vanagajo yathā",
    "GE07mbh_07_u:048.015a": "taṃ tathā patitaṃ śūraṃ tāvakāḥ paryavārayan",
    "GE07mbh_07_u:048.015c": "dāvaṃ dagdhvā yathā śāntaṃ pāvakaṃ śiśirātyaye",
    "GE07mbh_07_u:048.016a": "vimṛdya taruśṛṅgāṇi saṃnivṛttam ivānilam",
    "GE07mbh_07_u:048.016c": "astaṃ gatam ivādityaṃ taptvā bhāratavāhinīm",
    "GE07mbh_07_u:048.017a": "upaplutaṃ yathā somaṃ saṃśuṣkam iva sāgaram",
    "GE07mbh_07_u:048.017c": "pūrṇacandrābhavadanaṃ kākapakṣavṛtākṣakam",
    "GE07mbh_07_u:048.017d-0332_01": "kākapakṣākliptakeśaṃ paugaṇḍam iti saṃjñitam",
    "GE07mbh_07_u:048.018a": "taṃ bhūmau patitaṃ dṛṣṭvā tāvakās te mahārathāḥ",
    "GE07mbh_07_u:048.018c": "mudā paramayā yuktāś cukruśuḥ siṃhavan muhuḥ",
    "GE07mbh_07_u:048.019a": "āsīt paramako harṣas tāvakānāṃ viśāṃ pate",
    "GE07mbh_07_u:048.019c": "itareṣāṃ tu vīrāṇāṃ netrebhyaḥ prāpataj jalam",
    "GE07mbh_07_u:048.020a": "abhikrośanti bhūtāni antarikṣe viśāṃ pate",
    "GE07mbh_07_u:048.020c": "dṛṣṭvā nipatitaṃ vīraṃ cyutaṃ candram ivāmbarāt",
    "GE07mbh_07_u:048.021a": "droṇakarṇamukhaiḥ ṣaḍbhir dhārtarāṣṭrair mahārathaiḥ",
    "GE07mbh_07_u:048.021c": "eko 'yaṃ nihataḥ śete naiṣa dharmo mato hi naḥ",
    "GE07mbh_07_u:048.022a": "tasmiṃs tu nihate vīre bahv aśobhata medinī",
    "GE07mbh_07_u:048.022c": "dyaur yathā pūrṇacandreṇa nakṣatragaṇamālinī",
    "GE07mbh_07_u:048.023a": "rukmapuṅkhaiś ca saṃpūrṇā rudhiraughapariplutā",
    "GE07mbh_07_u:048.023c": "uttamāṅgaiś ca vīrāṇāṃ bhrājamānaiḥ sakuṇḍalaiḥ",
    "GE07mbh_07_u:048.024a": "vicitraiś ca paristomaiḥ patākābhiś ca saṃvṛtā",
    "GE07mbh_07_u:048.024c": "cāmaraiś ca kuthābhiś ca praviddhaiś cāmbarottamaiḥ",
    "GE07mbh_07_u:048.025a": "rathāśvanaranāgānām alaṃkāraiś ca suprabhaiḥ",
    "GE07mbh_07_u:048.025c": "khaḍgaiś ca niśitaiḥ pītair nirmuktair bhujagair iva",
    "GE07mbh_07_u:048.026a": "cāpaiś ca viśikhaiś chinnaiḥ śaktyṛṣṭiprāsakampanaiḥ",
    "GE07mbh_07_u:048.026c": "vividhair āyudhaiś cānyaiḥ saṃvṛtā bhūr aśobhata",
    "GE07mbh_07_u:048.026d-0333_01": "niṣṭanadbhir atīvārtair udvamad rudhirasravaiḥ",
    "GE07mbh_07_u:048.026d-0333_02": "naraiḥ patadbhiḥ patitair avanis tv adhikaṃ babhau",
    "GE07mbh_07_u:048.027a": "vājibhiś cāpi nirjīvaiḥ svapadbhiḥ śoṇitokṣitaiḥ",
    "GE07mbh_07_u:048.027c": "sārohair viṣamā bhūmiḥ saubhadreṇa nipātitaiḥ",
    "GE07mbh_07_u:048.028a": "sāṅkuśaiḥ samahāmātraiḥ savarmāyudhaketubhiḥ",
    "GE07mbh_07_u:048.028c": "parvatair iva vidhvastair viśikhonmathitair gajaiḥ",
    "GE07mbh_07_u:048.029a": "pṛthivyām anukīrṇaiś ca vyaśvasārathiyodhibhiḥ",
    "GE07mbh_07_u:048.029c": "hradair iva prakṣubhitair hatanāgai rathottamaiḥ",
    "GE07mbh_07_u:048.030a": "padātisaṃghaiś ca hatair vividhāyudhabhūṣaṇaiḥ",
    "GE07mbh_07_u:048.030c": "bhīrūṇāṃ trāsajananī ghorarūpābhavan mahī",
    "GE07mbh_07_u:048.031a": "taṃ dṛṣṭvā patitaṃ bhūmau candrārkasadṛśadyutim",
    "GE07mbh_07_u:048.031c": "tāvakānāṃ parā prītiḥ pāṇḍūnāṃ cābhavad vyathā",
    "GE07mbh_07_u:048.032a": "abhimanyau hate rājañ śiśuke 'prāptayauvane",
    "GE07mbh_07_u:048.032c": "saṃprādravac camūḥ sarvā dharmarājasya paśyataḥ",
    "GE07mbh_07_u:048.033a": "dīryamāṇaṃ balaṃ dṛṣṭvā saubhadre vinipātite",
    "GE07mbh_07_u:048.033c": "ajātaśatruḥ svān vīrān idaṃ vacanam abravīt",
    "GE07mbh_07_u:048.033d-0334_01": "astaṃ gato 'yaṃ dyumaṇis tāpayitvā mahābalaḥ",
    "GE07mbh_07_u:048.033d-0334_02": "saubhadraḥ śatrudamanaḥ kiṃ jātaṃ na vidma vai",
    "GE07mbh_07_u:048.033d-0334_03": "evaṃ bruvāṇo nṛpatiḥ sainyena mahatā vṛtaḥ",
    "GE07mbh_07_u:048.033d-0334_04": "vyūhadvāraṃ samāsādya bāṣpapūryākulekṣaṇaḥ",
    "GE07mbh_07_u:048.033d-0334_05": "tac chrutvā ca hataṃ putraṃ kauravair jihmakāribhiḥ",
    "GE07mbh_07_u:048.033d-0334_06": "lokaiḥ saṃkathitaṃ sarvam abhimanyoḥ parākramam",
    "GE07mbh_07_u:048.033d-0334_07": "śrutvā ca tair hataṃ vīraṃ dhairyam ālambya satvaram",
    "GE07mbh_07_u:048.033d-0334_08": "paramaṃ sattvam ālambya pratyuvāca yudhāṃ varaḥ",
    "GE07mbh_07_u:048.034a": "svargam eṣa gataḥ śūro yo hato naparāṅmukhaḥ",
    "GE07mbh_07_u:048.034c": "saṃstambhayata mā bhaiṣṭa vijeṣyāmo raṇe ripūn",
    "GE07mbh_07_u:048.035a": "ity evaṃ sa mahātejā duḥkhitebhyo mahādyutiḥ",
    "GE07mbh_07_u:048.035c": "dharmarājo yudhāṃ śreṣṭho bruvan duḥkham apānudat",
    "GE07mbh_07_u:048.036a": "yuddhe hy āśīviṣākārān rājaputrān raṇe bahūn",
    "GE07mbh_07_u:048.036c": "pūrvaṃ nihatya saṃgrāme paścād ārjunir anvagāt",
    "GE07mbh_07_u:048.037a": "hatvā daśasahasrāṇi kausalyaṃ ca mahāratham",
    "GE07mbh_07_u:048.037c": "kṛṣṇārjunasamaḥ kārṣṇiḥ śakrasadma gato dhruvam",
    "GE07mbh_07_u:048.038a": "rathāśvanaramātaṅgān vinihatya sahasraśaḥ",
    "GE07mbh_07_u:048.038c": "avitṛptaḥ sa saṃgrāmād aśocyaḥ puṇyakarmakṛt",
    "GE07mbh_07_u:048.038d-0335_01": "gataḥ puṇyakṛtāṃ lokān bhāsvarān puṇyanirjitān",
    "GE07mbh_07_u:048.038d-0336_01": "putraśokāt paraṃ nāsti duḥkham anyan mahattaram",
    "GE07mbh_07_u:048.038d-0336_02": "aihikāmutriko dātā phalasyānyo na vidyate",
    "GE07mbh_07_u:048.038d-0336_03": "sa putro nihato me 'dya nāhaṃ jīvitum utsahe",
    "GE07mbh_07_u:048.038d-0336_04": "kiṃ mayā jīvitenārthaḥ saubhadreṇa vinā bhuvi",
    "GE07mbh_07_u:048.038d-0337_01": "akṣayāṃ gatim āsādya sa gataḥ śāśvatīḥ samāḥ",
    "GE07mbh_07_u:048.039a": "vayaṃ tu pravaraṃ hatvā teṣāṃ taiḥ śarapīḍitāḥ",
    "GE07mbh_07_u:048.039c": "niveśāyābhyupāyāma sāyāhne rudhirokṣitāḥ",
    "GE07mbh_07_u:048.040a": "nirīkṣamāṇās tu vayaṃ pare cāyodhanaṃ śanaiḥ",
    "GE07mbh_07_u:048.040c": "apayātā mahārāja glāniṃ prāptā vicetasaḥ",
    "GE07mbh_07_u:048.041a": "tato niśāyā divasasya cāśivaḥ; śivārutaḥ saṃdhir avartatādbhutaḥ",
    "GE07mbh_07_u:048.041c": "kuśeśayāpīḍanibhe divākare; vilambamāne 'stam upetya parvatam",
    "GE07mbh_07_u:048.042a": "varāsiśaktyṛṣṭivarūthacarmaṇāṃ; vibhūṣaṇānāṃ ca samākṣipan prabhām",
    "GE07mbh_07_u:048.042c": "divaṃ ca bhūmiṃ ca samānayann iva; priyāṃ tanuṃ bhānur upaiti pāvakam",
    "GE07mbh_07_u:048.043a": "mahābhrakūṭācalaśṛṅgasaṃnibhair; gajair anekair iva vajrapātitaiḥ",
    "GE07mbh_07_u:048.043c": "savaijayantyaṅkuśavarmayantṛbhir; nipātitair niṣṭanatīva gauś citā",
    "GE07mbh_07_u:048.044a": "hateśvaraiś cūrṇitapattyupaskarair; hatāśvasūtair vipatākaketubhiḥ",
    "GE07mbh_07_u:048.044c": "mahārathair bhūḥ śuśubhe vicūrṇitaiḥ; purair ivāmitrahatair narādhipa",
    "GE07mbh_07_u:048.045a": "rathāśvavṛndaiḥ sahasādibhir hataiḥ; praviddhabhāṇḍābharaṇaiḥ pṛthagvidhaiḥ",
    "GE07mbh_07_u:048.045c": "nirastajihvādaśanāntralocanair; dharā babhau ghoravirūpadarśanā",
    "GE07mbh_07_u:048.046a": "praviddhavarmābharaṇā varāyudhā; vipannahastyaśvarathānugā narāḥ",
    "GE07mbh_07_u:048.046c": "mahārhaśayyāstaraṇocitāḥ sadā; kṣitāv anāthā iva śerate hatāḥ",
    "GE07mbh_07_u:048.047a": "atīva hṛṣṭāḥ śvasṛgālavāyasā; baḍāḥ suparṇāś ca vṛkās tarakṣavaḥ",
    "GE07mbh_07_u:048.047c": "vayāṃsy asṛkpāny atha rakṣasāṃ gaṇāḥ; piśācasaṃghāś ca sudāruṇā raṇe",
    "GE07mbh_07_u:048.048a": "tvaco vinirbhidya piban vasām asṛk; tathaiva majjāṃ piśitāni cāśnuvan",
    "GE07mbh_07_u:048.048c": "vapāṃ vilumpanti hasanti gānti ca; prakarṣamāṇāḥ kuṇapāny anekaśaḥ",
    "GE07mbh_07_u:048.049a": "śarīrasaṃghāṭavahā asṛgjalā; rathoḍupā kuñjaraśailasaṃkaṭā",
    "GE07mbh_07_u:048.049c": "manuṣyaśīrṣopalamāṃsakardamā;",
    "GE07mbh_07_u:048.050a": "mahābhayā vaitaraṇīva dustarā; pravartitā yodhavarais tadā nadī",
    "GE07mbh_07_u:048.050c": "uvāha madhyena raṇājiraṃ bhṛśaṃ; bhayāvahā jīvamṛtapravāhinī",
    "GE07mbh_07_u:048.051a": "pibanti cāśnanti ca yatra durdṛśāḥ; piśācasaṃghā vividhāḥ subhairavāḥ",
    "GE07mbh_07_u:048.051c": "sunanditāḥ prāṇabhṛtāṃ bhayaṃkarāḥ; samānabhakṣāḥ śvasṛgālapakṣiṇaḥ",
    "GE07mbh_07_u:048.052a": "tathā tad āyodhanam ugradarśanaṃ; niśāmukhe pitṛpatirāṣṭrasaṃnibham",
    "GE07mbh_07_u:048.052c": "nirīkṣamāṇāḥ śanakair jahur narāḥ; samutthitāruṇḍakulopasaṃkulam",
    "GE07mbh_07_u:048.053a": "apetavidhvastamahārhabhūṣaṇaṃ; nipātitaṃ śakrasamaṃ mahāratham",
    "GE07mbh_07_u:048.053c": "raṇe 'bhimanyuṃ dadṛśus tadā janā; vyapoḍhahavyaṃ sadasīva pāvakam",
    "GE07mbh_07_u:049.001": "saṃjaya uvāca",
    "GE07mbh_07_u:049.001a": "tasmiṃs tu nihate vīre saubhadre rathayūthape",
    "GE07mbh_07_u:049.001c": "vimuktarathasaṃnāhāḥ sarve nikṣiptakārmukāḥ",
    "GE07mbh_07_u:049.002a": "upopaviṣṭā rājānaṃ parivārya yudhiṣṭhiram",
    "GE07mbh_07_u:049.002c": "tad eva duḥkhaṃ dhyāyantaḥ saubhadragatamānasāḥ",
    "GE07mbh_07_u:049.003a": "tato yudhiṣṭhiro rājā vilalāpa suduḥkhitaḥ",
    "GE07mbh_07_u:049.003c": "abhimanyau hate vīre bhrātuḥ putre mahārathe yudhiṣṭhiraḥ",
    "GE07mbh_07_u:049.003d-0338_01": "eṣa karṇaṃ kṛpaṃ śalyaṃ rājānaṃ ca suyodhanam",
    "GE07mbh_07_u:049.003d-0338_02": "droṇaṃ drauṇiṃ maheṣvāsaṃ tathaivānyān mahārathān",
    "GE07mbh_07_u:049.004a": "droṇānīkam asaṃbādhaṃ mama priyacikīrṣayā",
    "GE07mbh_07_u:049.004b-0339_01": "hatvā śatrugaṇān vīra eṣa śete nipātitaḥ",
    "GE07mbh_07_u:049.004b-0339_02": "kṛtāstrān yuddhakuśalān maheṣvāsān mahābalān",
    "GE07mbh_07_u:049.004b-0339_03": "kulaśīlaguṇair yuktāñ śūrān vikhyātapauruṣān",
    "GE07mbh_07_u:049.004b-0339_04": "droṇena vihitaṃ vyūham abhedyam amarair api",
    "GE07mbh_07_u:049.004b-0339_05": "adṛṣṭapūrvam asmābhiḥ padmaṃ cakrāyudhapriyaḥ",
    "GE07mbh_07_u:049.004c": "bhittvā vyūhaṃ praviṣṭo 'sau gomadhyam iva kesarī",
    "GE07mbh_07_u:049.004d-0340_01": "cikrīḍitaṃ raṇe tena nighnatā vai parān varān",
    "GE07mbh_07_u:049.005a": "yasya śūrā maheṣvāsāḥ pratyanīkagatā raṇe",
    "GE07mbh_07_u:049.005c": "prabhagnā vinivartante kṛtāstrā yuddhadurmadāḥ",
    "GE07mbh_07_u:049.006a": "atyantaśatrur asmākaṃ yena duḥśāsanaḥ śaraiḥ",
    "GE07mbh_07_u:049.006c": "kṣipraṃ hy abhimukhaḥ saṃkye visaṃjño vimukhīkṛtaḥ",
    "GE07mbh_07_u:049.007a": "sa tīrtvā dustaraṃ vīro droṇānīkamahārṇavam",
    "GE07mbh_07_u:049.007b-0341_01": "śūragrāhākulaṃ bhīmaṃ tīrtvā cainam abhītavat",
    "GE07mbh_07_u:049.007c": "prāpya dauḥśāsaniṃ kārṣṇir yāto vaivasvatakṣayam",
    "GE07mbh_07_u:049.008a": "kathaṃ drakṣyāmi kaunteyaṃ saubhadre nihate 'rjunam",
    "GE07mbh_07_u:049.008c": "subhadrāṃ vā mahābhāgāṃ priyaṃ putram apaśyatīm",
    "GE07mbh_07_u:049.008d-0342_01": "hatavatsāṃ yathā dhenuṃ taddarśanakṛtonmukhīm",
    "GE07mbh_07_u:049.009a": "kiṃ svid vayam apetārtham aśliṣṭam asamañjasam",
    "GE07mbh_07_u:049.009c": "tāv ubhau prativakṣyāmo hṛṣīkeśadhanaṃjayau",
    "GE07mbh_07_u:049.010a": "aham eva subhadrāyāḥ keśavārjunayor api",
    "GE07mbh_07_u:049.010c": "priyakāmo jayākāṅkṣī kṛtavān idam apriyam",
    "GE07mbh_07_u:049.011a": "na lubdho budhyate doṣān mohāl lobhaḥ pravartate",
    "GE07mbh_07_u:049.011c": "madhu lipsur hi nāpaśyaṃ prapātam idam īdṛśam",
    "GE07mbh_07_u:049.012a": "yo hi bhojye puraskāryo yāneṣu śayaneṣu ca",
    "GE07mbh_07_u:049.012c": "bhūṣaṇeṣu ca so 'smābhir bālo yudhi puraskṛtaḥ",
    "GE07mbh_07_u:049.013a": "kathaṃ hi bālas taruṇo yuddhānām aviśāradaḥ",
    "GE07mbh_07_u:049.013c": "sadaśva iva saṃbādhe viṣame kṣemam arhati",
    "GE07mbh_07_u:049.014a": "no ced dhi vayam apy enaṃ mahīm anuśayīmahi",
    "GE07mbh_07_u:049.014c": "bībhatsoḥ kopadīptasya dagdhāḥ kṛpaṇacakṣuṣā",
    "GE07mbh_07_u:049.015a": "alubdho matimān hrīmān kṣamāvān rūpavān balī",
    "GE07mbh_07_u:049.015c": "vapuṣmān mānakṛd vīraḥ priyaḥ satyaparāyaṇaḥ",
    "GE07mbh_07_u:049.016a": "yasya ślāghanti vibudhāḥ karmāṇy ūrjitakarmaṇaḥ",
    "GE07mbh_07_u:049.016c": "nivātakavacāñ jaghne kālakeyāṃś ca vīryavān",
    "GE07mbh_07_u:049.017a": "mahendraśatravo yena hiraṇyapuravāsinaḥ",
    "GE07mbh_07_u:049.017c": "akṣṇor nimeṣamātreṇa paulomāḥ sagaṇā hatāḥ",
    "GE07mbh_07_u:049.018a": "parebhyo 'py abhayārthibhyo yo dadāty abhayaṃ vibhuḥ",
    "GE07mbh_07_u:049.018c": "tasyāsmābhir na śakitas trātum adyātmajo bhayāt",
    "GE07mbh_07_u:049.019a": "bhayaṃ tu sumahat prāptaṃ dhārtarāṣṭraṃ mahad balam",
    "GE07mbh_07_u:049.019c": "pārthaḥ putravadhāt kruddhaḥ kauravāñ śoṣayiṣyati",
    "GE07mbh_07_u:049.020a": "kṣudraḥ kṣudrasahāyaś ca svapakṣakṣayam āturaḥ",
    "GE07mbh_07_u:049.020c": "vyaktaṃ duryodhano dṛṣṭvā śocan hāsyati jīvitam",
    "GE07mbh_07_u:049.021a": "na me jayaḥ prītikaro na rājyaṃ; na cāmaratvaṃ na suraiḥ salokatā",
    "GE07mbh_07_u:049.021c": "imaṃ samīkṣyāprativīryapauruṣaṃ; nipātitaṃ devavarātmajātmajam saṃjaya uvāca",
    "GE07mbh_07_u:049.021d-008_0001": "evaṃ vilapamāne tu kuntīputre yudhiṣṭhire",
    "GE07mbh_07_u:049.021d-008_0002": "kṛṣṇadvaipāyanas tatra ājagāma mahān ṛṣiḥ",
    "GE07mbh_07_u:049.021d-008_0003": "tam arcitvā yathānyāyam upaviṣṭaṃ yudhiṣṭhiraḥ",
    "GE07mbh_07_u:049.021d-008_0004": "abravīc chokasaṃtapto bhrātuḥ putravadhena saḥ",
    "GE07mbh_07_u:049.021d-008_0005": "adharmayuktair bahubhiḥ parivārya mahārathaiḥ",
    "GE07mbh_07_u:049.021d-008_0006": "yudhyamāno maheṣvāsaiḥ saubhadro nihato raṇe",
    "GE07mbh_07_u:049.021d-008_0007": "bālaś cābālabuddhiś ca saubhadraḥ paravīrahā",
    "GE07mbh_07_u:049.021d-008_0008": "anupāyena saṃgrāme yudhyamāno vināśitaḥ",
    "GE07mbh_07_u:049.021d-008_0009": "mayā proktaḥ sa saṃgrāme dvāraṃ saṃjanayasva naḥ",
    "GE07mbh_07_u:049.021d-008_0010": "praviṣṭe ca parāṃs tasmin saindhavena sma vāritāḥ",
    "GE07mbh_07_u:049.021d-008_0011": "nanu nāma samaṃ yuddham eṣṭavyaṃ yuddhajīvibhiḥ",
    "GE07mbh_07_u:049.021d-008_0012": "idaṃ caivāsamaṃ yuddham īdṛśaṃ prakṛtaṃ paraiḥ",
    "GE07mbh_07_u:049.021d-008_0013": "tenāsmi bhṛśasaṃtaptaḥ śokabāṣpasamākulaḥ",
    "GE07mbh_07_u:049.021d-008_0014": "śamaṃ naivādhigacchāmi cintayānaḥ punaḥ punaḥ",
    "GE07mbh_07_u:049.021d-008_0015": "taṃ tathā vilapantaṃ vai śokabāṣpasamākulam",
    "GE07mbh_07_u:049.021d-008_0016": "uvāca bhagavān vyāso yudhiṣṭhiram idaṃ vacaḥ",
    "GE07mbh_07_u:049.021d-008_0017": "yudhiṣṭhira mahāprājña sarvaśāstraviśārada",
    "GE07mbh_07_u:049.021d-008_0018": "vyasaneṣu na muhyanti tvādṛśā bharatarṣabha",
    "GE07mbh_07_u:049.021d-008_0019": "svargam eṣa gataḥ śūraḥ śatrūn hatvā bahūn raṇe",
    "GE07mbh_07_u:049.021d-008_0020": "abālasadṛśaṃ karma kṛtvā vai puruṣottamaḥ",
    "GE07mbh_07_u:049.021d-008_0021": "anatikramaṇīyo vai vidhir eṣa yudhiṣṭhira",
    "GE07mbh_07_u:049.021d-008_0022": "devadānavagandharvān mṛtyur harati bhārata yudhiṣṭhira uvāca",
    "GE07mbh_07_u:049.021d-008_0023": "ime vai pṛthivīpālāḥ śerate pṛthivītale",
    "GE07mbh_07_u:049.021d-008_0024": "nihatāḥ pṛtanāmadhye mṛtasaṃjñā mahābalāḥ",
    "GE07mbh_07_u:049.021d-008_0025": "nāgāyutabalāś cānye vāyuvegabalās tathā",
    "GE07mbh_07_u:049.021d-008_0026": "naiṣāṃ paśyāmi hantāraṃ prāṇināṃ saṃyuge kva cit",
    "GE07mbh_07_u:049.021d-008_0027": "vikrameṇopapannā hi tejobalasamanvitāḥ",
    "GE07mbh_07_u:049.021d-008_0028": "atha ceme hatāḥ prājñāḥ śerate vigatāyuṣaḥ",
    "GE07mbh_07_u:049.021d-008_0029": "mṛtā iti ca śabdo 'yaṃ vartate ca gatārthavat",
    "GE07mbh_07_u:049.021d-008_0030": "ime mṛtā mahīpālāḥ prāyaśo bhīmavikramāḥ",
    "GE07mbh_07_u:049.021d-008_0031": "rājaputrāś ca saṃrabdhā vaiśvānaramukhaṃ gatāḥ",
    "GE07mbh_07_u:049.021d-008_0032": "atra me saṃśayaḥ prāptaḥ kutaḥ saṃjñā mṛtā iti",
    "GE07mbh_07_u:049.021d-008_0033": "kasya mṛtyuḥ kuto mṛtyuḥ kena mṛtyur imāḥ prajāḥ saṃjaya uvāca",
    "GE07mbh_07_u:049.021d-008_0034": "haraty amarasaṃkāśa tan me brūhi pitāmaha",
    "GE07mbh_07_u:049.021d-008_0035": "taṃ tathā paripṛcchantaṃ kuntīputraṃ yudhiṣṭhiram",
    "GE07mbh_07_u:049.021d-008_0036": "āśvāsanam idaṃ vākyam uvāca bhagavān ṛṣiḥ",
    "GE07mbh_07_u:049.021d-008_0037": "atrāpy udāharantīmam itihāsaṃ purātanam",
    "GE07mbh_07_u:049.021d-008_0038": "akampanasya kathitaṃ nāradena purā nṛpa",
    "GE07mbh_07_u:049.021d-008_0039": "sa cāpi rājā rājendra putravyasanam uttamam",
    "GE07mbh_07_u:049.021d-008_0040": "aprasahyatamaṃ loke prāptavān iti me matiḥ",
    "GE07mbh_07_u:049.021d-008_0041": "tad ahaṃ saṃpravakṣyāmi mṛtyoḥ prabhavam uttamam",
    "GE07mbh_07_u:049.021d-008_0042": "tatas tvaṃ mokṣyase duḥkhāt snehabaṃdhanasaṃśrayāt",
    "GE07mbh_07_u:049.021d-008_0043": "purā vṛttam idaṃ tāta śṛṇu kīrtayato mama",
    "GE07mbh_07_u:049.021d-008_0044": "dhanyam ākhyānam āyuṣyaṃ śokaghnaṃ puṣṭivardhanam",
    "GE07mbh_07_u:049.021d-008_0045": "purā kṛtayuge tāta āsīd rājā hy akampanaḥ",
    "GE07mbh_07_u:049.021d-008_0046": "sa śatruvaśam āpanno madhye saṃgrāmamūrdhani",
    "GE07mbh_07_u:049.021d-008_0047": "tasya putro harir nāma nārāyaṇasamadyutiḥ",
    "GE07mbh_07_u:049.021d-008_0048": "śrīmān kṛtāstro medhāvī yudhi śakrasamo balī",
    "GE07mbh_07_u:049.021d-008_0049": "sa śatrubhiḥ parivṛto bahudhā raṇamūrdhani",
    "GE07mbh_07_u:049.021d-008_0050": "vyasyan bāṇasahasrāṇi yodheṣu ca gajeṣu ca",
    "GE07mbh_07_u:049.021d-008_0051": "sa karma duṣkaraṃ kṛtvā saṃgrāme śatrutāpanaḥ",
    "GE07mbh_07_u:049.021d-008_0052": "śatrubhir nihataḥ saṃkhye pṛtanāyāṃ yudhiṣṭhira",
    "GE07mbh_07_u:049.021d-008_0053": "sa rājā pretakṛtyāni tasya kṛtvā śucānvitaḥ",
    "GE07mbh_07_u:049.021d-008_0054": "śocann ahani rātrau ca nālabhat sukham ātmanaḥ",
    "GE07mbh_07_u:049.021d-008_0055": "tasya śokaṃ viditvā tu putravyasanasaṃbhavam",
    "GE07mbh_07_u:049.021d-008_0056": "athājagāma devarṣir nārado 'sya samīpataḥ",
    "GE07mbh_07_u:049.021d-008_0057": "sa tu rājā mahābhāgo dṛṣṭvā devarṣisattamam",
    "GE07mbh_07_u:049.021d-008_0058": "pūjayitvā yathānyāyaṃ kathām akathayat tadā",
    "GE07mbh_07_u:049.021d-008_0059": "tasya sarvaṃ samācaṣṭa yathā vṛttaṃ nareśvara",
    "GE07mbh_07_u:049.021d-008_0060": "śatrubhir vijayaṃ saṃkhye putrasya ca vadhaṃ tathā",
    "GE07mbh_07_u:049.021d-008_0061": "mama putro mahāvīrya indraviṣṇusamadyutiḥ",
    "GE07mbh_07_u:049.021d-008_0062": "śatrubhir bahubhiḥ saṃkhye parākramya hato balī",
    "GE07mbh_07_u:049.021d-008_0063": "ka eṣa mṛtyur bhagavan kiṃvīryabalapauruṣaḥ",
    "GE07mbh_07_u:049.021d-008_0064": "etad icchāmi tattvena śrotuṃ matimatāṃ vara",
    "GE07mbh_07_u:049.021d-008_0065": "tasya tad vacanaṃ śrutvā nārado varadaḥ prabhuḥ",
    "GE07mbh_07_u:049.021d-008_0066": "ākhyānam idam ācaṣṭa putraśokāpahaṃ mahat nārada uvāca",
    "GE07mbh_07_u:049.021d-008_0067": "śṛṇu rājan mahābāho ākhyānaṃ bahuvistaram",
    "GE07mbh_07_u:049.021d-008_0068": "yathā vṛttaṃ śrutaṃ caiva mayāpi vasudhādhipa",
    "GE07mbh_07_u:049.021d-008_0069": "prajāḥ sṛṣṭvā tadā brahmā ādisarge pitāmahaḥ",
    "GE07mbh_07_u:049.021d-008_0070": "asaṃhṛtaṃ mahātejā dṛṣṭvā jagad idaṃ prabhuḥ",
    "GE07mbh_07_u:049.021d-008_0071": "tasya cintā samutpannā saṃhāraṃ prati pārthiva",
    "GE07mbh_07_u:049.021d-008_0072": "cintayan na hy asau veda saṃhāraṃ vasudhādhipa",
    "GE07mbh_07_u:049.021d-008_0073": "tasya roṣān mahārāja khebhyo 'gnir udatiṣṭhata",
    "GE07mbh_07_u:049.021d-008_0074": "tena sarvā diśo vyāptāḥ sāntardeśā didhakṣatā",
    "GE07mbh_07_u:049.021d-008_0075": "tato divaṃ bhuvaṃ khaṃ ca jvālāmālāsamāvṛtam",
    "GE07mbh_07_u:049.021d-008_0076": "carācaraṃ jagat sarvaṃ dadāha bhagavān prabhuḥ",
    "GE07mbh_07_u:049.021d-008_0077": "tato hatāni bhūtāni carāṇi sthāvarāṇi ca",
    "GE07mbh_07_u:049.021d-008_0078": "mahatā krodhavegena trāsayann iva vīryavān",
    "GE07mbh_07_u:049.021d-008_0079": "tato haro jaṭī sthāṇur niśācarapatiḥ śivaḥ",
    "GE07mbh_07_u:049.021d-008_0080": "jagāma śaraṇaṃ devaṃ brahmāṇaṃ parameṣṭhinam",
    "GE07mbh_07_u:049.021d-008_0081": "tasminn āpatite sthāṇau prajānāṃ hitakāmyayā",
    "GE07mbh_07_u:049.021d-008_0082": "abravīt paramo devo jvalann iva mahāmuniḥ",
    "GE07mbh_07_u:049.021d-008_0083": "kiṃ kurma kāmaṃ kāmārha kāmāj jāto 'si putraka sthāṇur uvāca",
    "GE07mbh_07_u:049.021d-008_0084": "kariṣyāmi priyaṃ sarvaṃ brūhi sthāṇo yad icchasi",
    "GE07mbh_07_u:049.021d-008_0085": "prajāsarganimittaṃ hi kṛto yatnas tvayā vibho",
    "GE07mbh_07_u:049.021d-008_0086": "tvayā sṛṣṭāś ca vṛddhāś ca bhūtagrāmāḥ pṛthagvidhāḥ",
    "GE07mbh_07_u:049.021d-008_0087": "tās taveha punaḥ krodhāt prajā dahyanti sarvaśaḥ brahmovāca",
    "GE07mbh_07_u:049.021d-008_0088": "tā dṛṣṭvā mama kāruṇyaṃ prasīda bhagavan prabho",
    "GE07mbh_07_u:049.021d-008_0089": "na krudhye na ca me kāma etad evaṃ bhaved iti",
    "GE07mbh_07_u:049.021d-008_0090": "pṛthivyā hitakāmāt tu tato māṃ manyur āviśat",
    "GE07mbh_07_u:049.021d-008_0091": "iyaṃ hi māṃ sadā devī bhārārtā samacūcudat",
    "GE07mbh_07_u:049.021d-008_0092": "saṃhārārthaṃ mahādeva bhāreṇābhihatā satī",
    "GE07mbh_07_u:049.021d-008_0093": "tato 'haṃ nādhigacchāmi tapye bahuvidhaṃ tadā sthāṇur uvāca",
    "GE07mbh_07_u:049.021d-008_0094": "saṃhāram aprameyasya tato māṃ manyur",
    "GE07mbh_07_u:049.021d-008_0095": "saṃhārārthaṃ prasīdasva mā ruṣo vibudhādhipa",
    "GE07mbh_07_u:049.021d-008_0096": "mā prajāḥ sthāvarāś caiva jaṅgamāś ca vyanīnaśan",
    "GE07mbh_07_u:049.021d-008_0097": "tava prasādād bhagavann idaṃ vartet tridhā jagat",
    "GE07mbh_07_u:049.021d-008_0098": "anāgatam atītaṃ ca yac ca saṃprati vartate",
    "GE07mbh_07_u:049.021d-008_0099": "bhagavān krodhasaṃdīptaḥ krodhād agniṃ samāsṛjat",
    "GE07mbh_07_u:049.021d-008_0100": "sa dahaty aśmakūṭāni drumāṃś ca saritas tathā",
    "GE07mbh_07_u:049.021d-008_0101": "palvalāni ca sarvāṇi sarve caiva tṛṇolapāḥ",
    "GE07mbh_07_u:049.021d-008_0102": "sthāvaraṃ jaṅgamaṃ caiva niḥśeṣaṃ kurute jagat",
    "GE07mbh_07_u:049.021d-008_0103": "tad etad bhasmasād bhūtaṃ sarvaṃ jagad anāvilam",
    "GE07mbh_07_u:049.021d-008_0104": "prasīda bhagavan sa tvaṃ roṣo na syād varo mama",
    "GE07mbh_07_u:049.021d-008_0105": "sarve hi naṣṭā neṣyanti tava deva kathaṃ cana",
    "GE07mbh_07_u:049.021d-008_0106": "tasmān nivartatāṃ tejas tvayy eveha pralīyatām",
    "GE07mbh_07_u:049.021d-008_0107": "upāyam anyaṃ saṃpaśya prajānāṃ hitakāmyayā",
    "GE07mbh_07_u:049.021d-008_0108": "yatheme prāṇinaḥ sarve nivarteraṃs tathā kuru",
    "GE07mbh_07_u:049.021d-008_0109": "abhāvaṃ neha gaccheyur utsannajananāḥ prajāḥ",
    "GE07mbh_07_u:049.021d-008_0110": "adhidaive niyukto 'smi tvayā lokeṣu lokahan",
    "GE07mbh_07_u:049.021d-008_0111": "mā vinaśyej jagannātha jagat sthāvarajaṅgamam nārada uvāca",
    "GE07mbh_07_u:049.021d-008_0112": "prasādābhimukhaṃ devaṃ tasmād evaṃ bravīmy aham",
    "GE07mbh_07_u:049.021d-008_0113": "śrutvā hi vacanaṃ devaḥ sthāṇor nihatapāpmanaḥ",
    "GE07mbh_07_u:049.021d-008_0114": "tejaḥ saṃveṣṭayām āsa punar evāntarātmani",
    "GE07mbh_07_u:049.021d-008_0115": "tato 'gnim upasaṃhṛtya bhagavāṃl lokasatkṛtaḥ",
    "GE07mbh_07_u:049.021d-008_0116": "pravṛttiṃ ca nivṛttiṃ ca kalpayām āsa vai prabhuḥ",
    "GE07mbh_07_u:049.021d-008_0117": "upasaṃharatas tasya tam agniṃ roṣajaṃ tathā",
    "GE07mbh_07_u:049.021d-008_0118": "prādurbabhūva viśvebhyaḥ khebhyo nārī mahātmanaḥ",
    "GE07mbh_07_u:049.021d-008_0119": "kṛṣṇā raktāmbaradharā raktajihvāsyalocanā",
    "GE07mbh_07_u:049.021d-008_0120": "kuṇḍalābhyāṃ ca rājendra taptābhyāṃ samalaṃkṛtā",
    "GE07mbh_07_u:049.021d-008_0121": "sā viniḥsṛtya vai khebhyo dakṣiṇāṃ diśam āśritā",
    "GE07mbh_07_u:049.021d-008_0122": "smayamāneva cāvaikṣad devau viśveśvarāv ubhau",
    "GE07mbh_07_u:049.021d-008_0123": "tām āhūya tadā devo lokādinidhaneśvaraḥ",
    "GE07mbh_07_u:049.021d-008_0124": "mṛtyo iti mahīpāla jahi cemāḥ prajā iti",
    "GE07mbh_07_u:049.021d-008_0125": "tvaṃ hi saṃhārabuddhyātha prādurbhūtā ruṣo mama",
    "GE07mbh_07_u:049.021d-008_0126": "tasmāt saṃhara sarvās tvaṃ prajāḥ sajaḍapaṇḍitāḥ",
    "GE07mbh_07_u:049.021d-008_0127": "mama tvaṃ hi niyogena tataḥ śreyo hy avāpsyasi",
    "GE07mbh_07_u:049.021d-008_0128": "evam uktā tu sā tena mṛtyuḥ kamalalocanā",
    "GE07mbh_07_u:049.021d-008_0129": "dadhyau cātyartham abalā praruroda ca susvaram",
    "GE07mbh_07_u:049.021d-008_0130": "pāṇibhyāṃ pratijagrāha tāny aśrūṇi pitāmahaḥ nārada uvāca",
    "GE07mbh_07_u:049.021d-008_0131": "sarvabhūtahitārthāya tāṃ cāpy anunayat tadā",
    "GE07mbh_07_u:049.021d-008_0132": "vinīya duḥkham abalā ātmany eva prajāpatim",
    "GE07mbh_07_u:049.021d-008_0133": "uvāca prāñjalir bhūtvā latevāvarjitā punaḥ",
    "GE07mbh_07_u:049.021d-008_0134": "tvayā sṛṣṭā kathaṃ nārī īdṛśī vadatāṃ vara",
    "GE07mbh_07_u:049.021d-008_0135": "krūraṃ karmāhitaṃ kuryāṃ mūḍheva kim u jānatī",
    "GE07mbh_07_u:049.021d-008_0136": "bibhemy aham adharmād dhi prasīda bhagavan prabho",
    "GE07mbh_07_u:049.021d-008_0137": "priyān putrān vayasyāṃś ca bhrātṝn mātṝḥ pitṝn patīn",
    "GE07mbh_07_u:049.021d-008_0138": "anudhyāsyanti ye deva mṛtāṃs teṣāṃ bibhemy aham",
    "GE07mbh_07_u:049.021d-008_0139": "kṛpaṇānāṃ hi rudatāṃ ye patanty aśrubindavaḥ",
    "GE07mbh_07_u:049.021d-008_0140": "tebhyo hi balavad bhītā śaraṇaṃ tvāham āgatā",
    "GE07mbh_07_u:049.021d-008_0141": "yamasya bhavanaṃ deva na gaccheyaṃ surottama",
    "GE07mbh_07_u:049.021d-008_0142": "prasādaye tvā varada mūrdhnodagranakhena ca",
    "GE07mbh_07_u:049.021d-008_0143": "etad icchāmy ahaṃ kāmaṃ tvatto lokapitāmaha",
    "GE07mbh_07_u:049.021d-008_0144": "iccheyaṃ tvatprasādād vai tapas taptuṃ prajeśvara",
    "GE07mbh_07_u:049.021d-008_0145": "pradiśemaṃ varaṃ deva tvaṃ mahyaṃ bhagavan prabho",
    "GE07mbh_07_u:049.021d-008_0146": "tvayā hy uktā gamiṣyāmi dhenukāśramam uttamam",
    "GE07mbh_07_u:049.021d-008_0147": "tatra tapsye tapas tīvraṃ tavaivārādhane ratā",
    "GE07mbh_07_u:049.021d-008_0148": "na hi śakṣyāmi deveśa prāṇān prāṇabhṛtāṃ priyān brahmovāca",
    "GE07mbh_07_u:049.021d-008_0149": "hartuṃ vilapamānānām adharmād abhirakṣa mām",
    "GE07mbh_07_u:049.021d-008_0150": "mṛtyo saṃkalpitāsi tvaṃ prajāsaṃhārahetunā",
    "GE07mbh_07_u:049.021d-008_0151": "gaccha saṃhara sarvās tvaṃ prajā mā te vicāraṇā",
    "GE07mbh_07_u:049.021d-008_0152": "bhavitā tv etad evaṃ hi naitaj jātv anyathā bhavet nārada uvāca",
    "GE07mbh_07_u:049.021d-008_0153": "bhavatv aninditā loke kuruṣva vacanaṃ",
    "GE07mbh_07_u:049.021d-008_0154": "evam uktābhavadbhītā prāñjalir bhagavanmukhī",
    "GE07mbh_07_u:049.021d-008_0155": "saṃhāre nākarod buddhiṃ prajānāṃ hitakāmyayā",
    "GE07mbh_07_u:049.021d-008_0156": "tūṣṇīm āsīt tadā devaḥ prajānām īśvareśvaraḥ",
    "GE07mbh_07_u:049.021d-008_0157": "prasādaṃ cāgamat kṣipram ātmany eva pitāmahaḥ",
    "GE07mbh_07_u:049.021d-008_0158": "smayamānaś ca lokeśo lokān sarvān avaikṣata",
    "GE07mbh_07_u:049.021d-008_0159": "lokāś cāsan yathāpūrvaṃ dṛṣṭās tenāpamanyunā",
    "GE07mbh_07_u:049.021d-008_0160": "nivṛttaroṣe tasmiṃs tu bhagavaty aparājite",
    "GE07mbh_07_u:049.021d-008_0161": "sā kanyāpi jagāmātha samīpāt tasya dhīmataḥ",
    "GE07mbh_07_u:049.021d-008_0162": "apasṛtyāpratiśrutya prajāsaṃharaṇaṃ tadā",
    "GE07mbh_07_u:049.021d-008_0163": "tvaramāṇā ca rājendra mṛtyur dhenukam abhyayāt",
    "GE07mbh_07_u:049.021d-008_0164": "sā tatra paramaṃ tīvraṃ cacāra vratam uttamam",
    "GE07mbh_07_u:049.021d-008_0165": "samāhitaikapādena tasthau padmāni ṣoḍaśa",
    "GE07mbh_07_u:049.021d-008_0166": "pañca cānyāni kāruṇyāt prajānām abhayaiṣiṇī",
    "GE07mbh_07_u:049.021d-008_0167": "indriyāṇīndriyārthebhyaḥ priyebhyaḥ saṃnivartya sā",
    "GE07mbh_07_u:049.021d-008_0168": "tatas tv ekena pādena punar anyāni sapta vai",
    "GE07mbh_07_u:049.021d-008_0169": "tasthau padmāni ṣaṭ caiva sapta caikaṃ ca pārthiva",
    "GE07mbh_07_u:049.021d-008_0170": "tataḥ padmāyutaṃ tāta mṛgaiḥ saha cacāra sā",
    "GE07mbh_07_u:049.021d-008_0171": "punar gatvā tato nandāṃ puṇyāṃ śītāmalodakām",
    "GE07mbh_07_u:049.021d-008_0172": "apsu varṣasahasrāṇi sapta caikaṃ ca sānayat",
    "GE07mbh_07_u:049.021d-008_0173": "dhārayitvā tu niyamaṃ nandāyāṃ vītakalmaṣā",
    "GE07mbh_07_u:049.021d-008_0174": "sā pūrvaṃ kauśikīṃ puṇyāṃ jagāma niyame dhṛtā",
    "GE07mbh_07_u:049.021d-008_0175": "tatra vāyujalāhārā cacāra niyutaṃ punaḥ",
    "GE07mbh_07_u:049.021d-008_0176": "pañcagaṅge ca sā puṇye kanyā vetasakeṣu ca",
    "GE07mbh_07_u:049.021d-008_0177": "tapoviśeṣair bahubhiḥ karśayad deham ātmanaḥ",
    "GE07mbh_07_u:049.021d-008_0178": "tato gatvā mahāgaṅgāṃ mahāmeruṃ ca kevalam",
    "GE07mbh_07_u:049.021d-008_0179": "tasthau cāśmeva niśceṣṭā prāṇāyāmaparāyaṇā",
    "GE07mbh_07_u:049.021d-008_0180": "punar himavato mūrdhni yatra devā purāyajan",
    "GE07mbh_07_u:049.021d-008_0181": "tatrāṅguṣṭena sā tasthau nikharvaṃ paramā śubhā",
    "GE07mbh_07_u:049.021d-008_0182": "puṣkareṣv atha gokarṇe naimiṣe malaye tathā",
    "GE07mbh_07_u:049.021d-008_0183": "akarśayat svakaṃ dehaṃ niyamair manasaḥ priyaiḥ",
    "GE07mbh_07_u:049.021d-008_0184": "ananyadevatā nityaṃ dṛḍhabhaktā pitāmahe",
    "GE07mbh_07_u:049.021d-008_0185": "tasthau pitāmahaṃ caiva toṣayām āsa dharmataḥ",
    "GE07mbh_07_u:049.021d-008_0186": "tatas tām abravīt prīto lokānāṃ prabhavo 'vyayaḥ",
    "GE07mbh_07_u:049.021d-008_0187": "mṛtyo kim idam atyarthaṃ tapāṃsi carasīti ha",
    "GE07mbh_07_u:049.021d-008_0188": "tato 'bravīt punar mṛtyur bhagavantaṃ pitāmaham",
    "GE07mbh_07_u:049.021d-008_0189": "nāhaṃ hanyāṃ prajā deva svasthāś cākrośatīs tathā",
    "GE07mbh_07_u:049.021d-008_0190": "etad icchāmi sarveśa tvatto varam ahaṃ prabho",
    "GE07mbh_07_u:049.021d-008_0191": "adharmabhayabhītāsmi tato 'haṃ tapa āsthitā",
    "GE07mbh_07_u:049.021d-008_0192": "bhītāyās tu mahābhāga prayacchābhayam avyaya",
    "GE07mbh_07_u:049.021d-008_0193": "ārtā cānāgasī nārī yācāmi bhava me gatiḥ",
    "GE07mbh_07_u:049.021d-008_0194": "tām abravīt tato devo bhūtabhavyabhaviṣyavit",
    "GE07mbh_07_u:049.021d-008_0195": "adharmo nāsti te mṛtyo saṃharantyā imāḥ prajāḥ",
    "GE07mbh_07_u:049.021d-008_0196": "mayā coktaṃ mṛṣā bhadre bhavitā na kathaṃ cana",
    "GE07mbh_07_u:049.021d-008_0197": "tasmāt saṃhara kalyāṇi prajāḥ sarvāś caturvidhāḥ",
    "GE07mbh_07_u:049.021d-008_0198": "dharmaḥ sanātanaś ca tvā sarvathānupravekṣyati",
    "GE07mbh_07_u:049.021d-008_0199": "lokapālo yamaś caiva sahāyā vyādhayas tathā",
    "GE07mbh_07_u:049.021d-008_0200": "ahaṃ ca vibudhāś caiva punar dāsyāma te varam",
    "GE07mbh_07_u:049.021d-008_0201": "yathā tvam enasā muktā virajāḥ khyātim eṣyasi",
    "GE07mbh_07_u:049.021d-008_0202": "saivam uktā mahārāja kṛtāñjalir idaṃ vibhum",
    "GE07mbh_07_u:049.021d-008_0203": "punar evābravīd vākyaṃ prasādya śirasā tadā",
    "GE07mbh_07_u:049.021d-008_0204": "yady evam etat kartavyaṃ mayā na syād vinā prabho",
    "GE07mbh_07_u:049.021d-008_0205": "tavājñā mūrdhni me nyastā yat te vakṣyāmi tac chṛṇu",
    "GE07mbh_07_u:049.021d-008_0206": "lobhaḥ krodho 'bhyasūyerṣyā droho mohaś ca dehinām brahmovāca",
    "GE07mbh_07_u:049.021d-008_0207": "ahrīś cānyonyaparuṣā dehaṃ bhindyuḥ pṛthagvidhāḥ",
    "GE07mbh_07_u:049.021d-008_0208": "tathā bhaviṣyate mṛtyo sādhu saṃhara vai prajāḥ",
    "GE07mbh_07_u:049.021d-008_0209": "adharmas te na bhavitā nāpadhyāsyāmy ahaṃ śubhe",
    "GE07mbh_07_u:049.021d-008_0210": "yāny aśrubindūni kare samāsate",
    "GE07mbh_07_u:049.021d-008_0211": "te vyādhayaḥ prāṇinām ātmajātāḥ",
    "GE07mbh_07_u:049.021d-008_0212": "te mārayiṣyanti narān gatāsūn",
    "GE07mbh_07_u:049.021d-008_0213": "nādharmas te bhavitā mā sma bhaiṣīḥ",
    "GE07mbh_07_u:049.021d-008_0214": "dharmo mṛtyo māraṇe prāṇināṃ te",
    "GE07mbh_07_u:049.021d-008_0215": "tvaṃ vai dharmas tvaṃ hi dharmasya ceśā",
    "GE07mbh_07_u:049.021d-008_0216": "dharmyā bhūtvā dharmanityā dharitrī",
    "GE07mbh_07_u:049.021d-008_0217": "tasmāt prāṇān sarvathemān niyaccha",
    "GE07mbh_07_u:049.021d-008_0218": "sarveṣāṃ vai prāṇināṃ kāmaroṣau",
    "GE07mbh_07_u:049.021d-008_0219": "saṃtyajya tvaṃ saṃharasveha jīvān",
    "GE07mbh_07_u:049.021d-008_0220": "evaṃ dharmas te bhaviṣyaty ananto",
    "GE07mbh_07_u:049.021d-008_0221": "mithyāvṛttān mārayiṣyaty adharmaḥ",
    "GE07mbh_07_u:049.021d-008_0222": "tenātmānaṃ pāvayasvātmanā tvaṃ",
    "GE07mbh_07_u:049.021d-008_0223": "pāpe ''tmānaṃ majjayiṣyanty asattvāḥ",
    "GE07mbh_07_u:049.021d-008_0224": "tasmāt kāmaṃ roṣam apy āgataṃ tvaṃ nārada uvāca",
    "GE07mbh_07_u:049.021d-008_0225": "saṃtyajyātaḥ saṃharasveha jīvān",
    "GE07mbh_07_u:049.021d-008_0226": "sā vai bhītā mṛtyusaṃjñopadeśāc",
    "GE07mbh_07_u:049.021d-008_0227": "chāpād bhītā bāḍham ity abravīt tam",
    "GE07mbh_07_u:049.021d-008_0228": "sā ca prāṇān prāṇinām antakāle",
    "GE07mbh_07_u:049.021d-008_0229": "kāmakrodhau tyajya haraty asaktā",
    "GE07mbh_07_u:049.021d-008_0230": "mṛtyus teṣāṃ vyādhayas tatprasūtā",
    "GE07mbh_07_u:049.021d-008_0231": "vyādhī rogo rujyate yena jantuḥ",
    "GE07mbh_07_u:049.021d-008_0232": "sarveṣāṃ vai prāṇināṃ prāyaṇānte",
    "GE07mbh_07_u:049.021d-008_0233": "prāṇā gatvā saṃnivṛttās tathaiva",
    "GE07mbh_07_u:049.021d-008_0234": "vāyur bhīmo bhīmanādo mahaujā",
    "GE07mbh_07_u:049.021d-008_0235": "bhettā dehān prāṇināṃ sarvago 'sau",
    "GE07mbh_07_u:049.021d-008_0236": "naivāvṛttiṃ nānuvṛttiṃ kadā cit",
    "GE07mbh_07_u:049.021d-008_0237": "prāpnoty ugro 'nantatejā viśiṣṭaḥ",
    "GE07mbh_07_u:049.021d-008_0238": "sarve devā martyasaṃjñā viśiṣṭās",
    "GE07mbh_07_u:049.021d-008_0239": "tasmāt putraṃ mā śuco rājasiṃha",
    "GE07mbh_07_u:049.021d-008_0240": "svargaṃ prāpto modate tvattanūjo",
    "GE07mbh_07_u:049.021d-008_0241": "nityaṃ ramyān vīralokān avāpya",
    "GE07mbh_07_u:049.021d-008_0242": "tyaktvā duḥkhaṃ saṃgataḥ puṇyakṛdbhir",
    "GE07mbh_07_u:049.021d-008_0243": "eṣā mṛtyur devadiṣṭā prajānām",
    "GE07mbh_07_u:049.021d-008_0244": "prāpte kāle saṃharitrī yathāvat",
    "GE07mbh_07_u:049.021d-008_0245": "svayaṃ kṛtā prāṇaharā prajānām",
    "GE07mbh_07_u:049.021d-008_0246": "ātmānaṃ vai prāṇino ghnanti sarve",
    "GE07mbh_07_u:049.021d-008_0247": "nainaṃ mṛtyur daṇḍapāṇir hinasti",
    "GE07mbh_07_u:049.021d-008_0248": "tasmān mṛtān nānuśocanti dhīrās vyāsa uvāca",
    "GE07mbh_07_u:049.021d-008_0249": "tattvaṃ jñātvā niścayaṃ brahmasṛṣṭam",
    "GE07mbh_07_u:049.021d-008_0250": "etac chrutvārthavad vākyaṃ nāradena prakāśitam",
    "GE07mbh_07_u:049.021d-008_0251": "uvācākampano rājā sakhāyaṃ nāradaṃ tadā",
    "GE07mbh_07_u:049.021d-008_0252": "vyapetaśokaḥ prīto 'smi bhagavann ṛṣisattama",
    "GE07mbh_07_u:049.021d-008_0253": "śrutvetihāsaṃ tvatto 'dya kṛtārtho 'smy abhivādaye",
    "GE07mbh_07_u:049.021d-008_0254": "tathokto nāradas tena rājñā ṛṣivarottamaḥ",
    "GE07mbh_07_u:049.021d-008_0255": "jagāma nandanaṃ śīghraṃ devarṣir amitātmavān",
    "GE07mbh_07_u:049.021d-008_0256": "puṇyaṃ yaśasyaṃ svargyaṃ ca dhanyam āyuṣyam eva ca",
    "GE07mbh_07_u:049.021d-008_0257": "asyetihāsasya sadā śravaṇaṃ śrāvaṇaṃ tathā",
    "GE07mbh_07_u:049.021d-008_0258": "etad arthapadaṃ śrutvā vijñāya tvaṃ ca pāṇḍava",
    "GE07mbh_07_u:049.021d-008_0259": "kṣatradharmaṃ ca vijñāya śūrāṇāṃ ca parāṃ gatim",
    "GE07mbh_07_u:049.021d-008_0260": "saṃprāpto 'sau mahāvīryaḥ svargalokaṃ mahārathaḥ",
    "GE07mbh_07_u:049.021d-008_0261": "abhimanyuḥ parān hatvā pramukhe sarvadhanvinām",
    "GE07mbh_07_u:049.021d-008_0262": "yudhyamāno maheṣvāso hataḥ so 'bhimukho raṇe",
    "GE07mbh_07_u:049.021d-008_0263": "asinā gadayā śaktyā dhanuṣā ca mahārathaḥ",
    "GE07mbh_07_u:049.021d-008_0264": "tasmāt parāṃ dhṛtiṃ kṛtvā bhrātṛbhiḥ saha pāṇḍava saṃjaya uvāca",
    "GE07mbh_07_u:049.021d-008_0265": "apramattaḥ susaṃnaddhaḥ śīghraṃ yoddhum upākrama",
    "GE07mbh_07_u:049.021d-008_0266": "śrutvā mṛtyusamutpattiṃ karmāṇy anupamāni ca",
    "GE07mbh_07_u:049.021d-008_0267": "dharmarājaḥ punar vākyaṃ prasādyainam athābravīt",
    "GE07mbh_07_u:049.021d-008_0268": "guravaḥ puṇyakarmāṇaḥ śakrapratimavikramāḥ",
    "GE07mbh_07_u:049.021d-008_0269": "pūrvarājarṣayo brahman kiyanto mṛtyunā hatāḥ",
    "GE07mbh_07_u:049.021d-008_0270": "bhūya eva tu māṃ tathyair vacobhir abhibṛṃhaya",
    "GE07mbh_07_u:049.021d-008_0271": "rājarṣīṇāṃ purāṇānāṃ samāśvāsaya karmabhiḥ",
    "GE07mbh_07_u:049.021d-008_0272": "kiyatyo dakṣiṇā dattāḥ kaiś ca dattā mahātmabhiḥ vyāsa uvāca",
    "GE07mbh_07_u:049.021d-008_0273": "rājarṣibhiḥ puṇyakṛdbhis tad bhavān prabravītu me",
    "GE07mbh_07_u:049.021d-008_0274": "śvityasya nṛpateḥ putraḥ sṛñjayo nāma bhūmipaḥ",
    "GE07mbh_07_u:049.021d-008_0275": "sakhāyau tasya caivobhau ṛṣī nāradaparvatau",
    "GE07mbh_07_u:049.021d-008_0276": "tau kadā cid gṛhaṃ tasya praviṣṭau taddidṛkṣayā",
    "GE07mbh_07_u:049.021d-008_0277": "vidhivac cārcitau tena prītau tatroṣatuḥ sukham",
    "GE07mbh_07_u:049.021d-008_0278": "taṃ kadā cit sukhāsīnaṃ tābhyāṃ saha śucismitā nārada uvāca",
    "GE07mbh_07_u:049.021d-008_0279": "duhitābhyāgamat kanyā sṛñjayaṃ varavarṇinī",
    "GE07mbh_07_u:049.021d-008_0280": "kasyeyaṃ capalāpāṅgī sarvalakṣaṇasaṃmatā",
    "GE07mbh_07_u:049.021d-008_0281": "utāho bhāsvid arkasya jvalanasya śikhā tv iyam vyāsa uvāca",
    "GE07mbh_07_u:049.021d-008_0282": "hrīḥ śrīḥ kīrtir dhṛtiḥ puṣṭiḥ siddhiś candramasaḥ prabhā",
    "GE07mbh_07_u:049.021d-008_0283": "evaṃ bruvāṇaṃ devarṣiṃ nṛpatiḥ sṛñjayo 'bravīt",
    "GE07mbh_07_u:049.021d-008_0284": "mameyaṃ bhagavan kanyā matto varam abhīpsati",
    "GE07mbh_07_u:049.021d-008_0285": "nāradas tv abravīd enaṃ dehi mahyam imāṃ nṛpa",
    "GE07mbh_07_u:049.021d-008_0286": "bhāryārthaṃ sumahac chreyaḥ prāptuṃ ced icchase 'nagha",
    "GE07mbh_07_u:049.021d-008_0287": "dadānīty eva saṃhṛṣṭaḥ sṛñjayaḥ prāha nāradam",
    "GE07mbh_07_u:049.021d-008_0288": "parvatas tu susaṃkruddho nāradaṃ vākyam abravīt",
    "GE07mbh_07_u:049.021d-008_0289": "hṛdayena mayā pūrvaṃ vṛtāṃ vai vṛtavān asi",
    "GE07mbh_07_u:049.021d-008_0290": "yasmād vṛtā tvayā vipra mā gāḥ svargaṃ yathecchayā",
    "GE07mbh_07_u:049.021d-008_0291": "evam ukto nāradas taṃ pratyuvācottaraṃ vacaḥ",
    "GE07mbh_07_u:049.021d-008_0292": "manovāgbuddhisaṃbhāṣāḥ satyaṃ toyam athāgnayaḥ",
    "GE07mbh_07_u:049.021d-008_0293": "pāṇigrahaṇamantrāś ca prathitaṃ varalakṣaṇam",
    "GE07mbh_07_u:049.021d-008_0294": "na tv eṣā niścitā niṣṭhā niṣṭhā saptapadī smṛtā",
    "GE07mbh_07_u:049.021d-008_0295": "anutpanne ca kāryārthe māṃ tvaṃ vyāhṛtavān asi",
    "GE07mbh_07_u:049.021d-008_0296": "tasmāt tvam api na svargaṃ gamiṣyasi mayā vinā",
    "GE07mbh_07_u:049.021d-008_0297": "anyonyam evaṃ śaptvā vai tasthatus tatra tau tadā",
    "GE07mbh_07_u:049.021d-008_0298": "sṛñjayo hy api vai viprān pānācchādanabhojanaiḥ",
    "GE07mbh_07_u:049.021d-008_0299": "putrakāmaḥ paraṃ śaktyā yatnenopācarac chuciḥ",
    "GE07mbh_07_u:049.021d-008_0300": "tasya prasannā viprendrāḥ kadā cit putram īpsavaḥ",
    "GE07mbh_07_u:049.021d-008_0301": "tapaḥsvādhyāyaniratā vedavedāṅgapāragāḥ",
    "GE07mbh_07_u:049.021d-008_0302": "sahitā nāradaṃ prāhur dehy asmai putram īpsitam",
    "GE07mbh_07_u:049.021d-008_0303": "tathety uktvā dvijair uktaḥ sṛñjayaṃ nārado 'bravīt",
    "GE07mbh_07_u:049.021d-008_0304": "varaṃ vṛṇīṣva bhadraṃ te yādṛśaṃ putram īpsitam",
    "GE07mbh_07_u:049.021d-008_0305": "tathoktaḥ prāñjalī rājā putraṃ vavre guṇānvitam",
    "GE07mbh_07_u:049.021d-008_0306": "yaśasvinaṃ kīrtimantaṃ tejasvinam ariṃdamam",
    "GE07mbh_07_u:049.021d-008_0307": "yasya mūtraṃ purīṣaṃ ca kledaḥ svedaś ca kāñcanam",
    "GE07mbh_07_u:049.021d-008_0308": "suvarṇaṣṭhīvir ity eva tasya nāmābhavat kṛtam",
    "GE07mbh_07_u:049.021d-008_0309": "tasmin varapradānena pravardhaty amite dhane",
    "GE07mbh_07_u:049.021d-008_0310": "kārayām āsa nṛpatiḥ sauvarṇaṃ sarvam īpsitam",
    "GE07mbh_07_u:049.021d-008_0311": "gṛhaprākāradurgāṇi brāhmaṇāvasathāny api",
    "GE07mbh_07_u:049.021d-008_0312": "śayyāsanāni yānāni sthālī piṭharabhājanam",
    "GE07mbh_07_u:049.021d-008_0313": "tasya sma rājño yad veśma bāhyāś copaskarāś ca ye",
    "GE07mbh_07_u:049.021d-008_0314": "sarvaṃ tat kāñcanamayaṃ kālena parivardhitam",
    "GE07mbh_07_u:049.021d-008_0315": "atha dasyugaṇāḥ śrutvā dṛṣṭvā cainaṃ tathāvidham",
    "GE07mbh_07_u:049.021d-008_0316": "saṃbhūya tasya nṛpateḥ samārabdhāś cikīrṣitum",
    "GE07mbh_07_u:049.021d-008_0317": "ke cit tatrābruvan rājñaḥ putraṃ gṛhṇīma vai svayam",
    "GE07mbh_07_u:049.021d-008_0318": "so 'syākaraḥ kāñcanasya tasya yatnaṃ carāmahe",
    "GE07mbh_07_u:049.021d-008_0319": "tatas te dasyavo lubdhāḥ praviśya nṛpater gṛham",
    "GE07mbh_07_u:049.021d-008_0320": "rājaputraṃ tato jahruḥ suvarṇaṣṭīvinaṃ balāt",
    "GE07mbh_07_u:049.021d-008_0321": "gṛhyainam anupāyajñā nayitvātha vanaṃ tataḥ",
    "GE07mbh_07_u:049.021d-008_0322": "hatvā viśasya nāpaśyan sulubdhā vasu kiṃ cana",
    "GE07mbh_07_u:049.021d-008_0323": "tasya prāṇair vimuktasya naṣṭaṃ tad varadaṃ vasu",
    "GE07mbh_07_u:049.021d-008_0324": "dasyavaś ca tadānyonyaṃ jaghnur mūrkhā vicetasaḥ",
    "GE07mbh_07_u:049.021d-008_0325": "hatvā parasparaṃ naṣṭāḥ kumāraṃ cādbhutaṃ bhuvi",
    "GE07mbh_07_u:049.021d-008_0326": "asaṃbhāvyaṃ gatā ghoraṃ narakaṃ duṣṭakāriṇaḥ",
    "GE07mbh_07_u:049.021d-008_0327": "taṃ dṛṣṭvā nihataṃ putraṃ varadattaṃ mahātapāḥ",
    "GE07mbh_07_u:049.021d-008_0328": "vilalāpa suduḥkhārto bahudhā karuṇaṃ nṛpaḥ",
    "GE07mbh_07_u:049.021d-008_0329": "vilapantaṃ niśamyātha putraśokahataṃ nṛpam",
    "GE07mbh_07_u:049.021d-008_0330": "pratyadṛśyata devarṣir nārado nṛpasaṃnidhau",
    "GE07mbh_07_u:049.021d-008_0331": "uvāca cainaṃ duḥkhārtaṃ vilapantam acetasam",
    "GE07mbh_07_u:049.021d-008_0332": "sṛñjayaṃ nārado 'bhyetya tan nibodha yudhiṣṭhira",
    "GE07mbh_07_u:049.021d-008_0333": "kāmānām avitṛptas tvaṃ sṛñjayeha mariṣyasi",
    "GE07mbh_07_u:049.021d-008_0334": "yasya caite vayaṃ gehe uṣitā brahmavādinaḥ",
    "GE07mbh_07_u:049.021d-008_0335": "āvikṣitaṃ maruttaṃ ca mṛtaṃ sṛñjaya śuśruma",
    "GE07mbh_07_u:049.021d-008_0336": "saṃvarto yājayām āsa spardhayā yaṃ bṛhaspateḥ",
    "GE07mbh_07_u:049.021d-008_0337": "yasmai rājarṣaye prādād varaṃ sa bhagavān prabhuḥ",
    "GE07mbh_07_u:049.021d-008_0338": "haimaṃ himavataḥ pādaṃ yiyakṣor vividhaiḥ savaiḥ",
    "GE07mbh_07_u:049.021d-008_0339": "yasya sendrā marudgaṇā bṛhaspatipurogamāḥ",
    "GE07mbh_07_u:049.021d-008_0340": "devā viśvasṛjaḥ sarve yajñān ūhur mahātmanaḥ",
    "GE07mbh_07_u:049.021d-008_0341": "yajñavāṭasya sauvarṇāḥ sarve cāsan paricchadāḥ",
    "GE07mbh_07_u:049.021d-008_0342": "yasya sarvaṃ tadā hy annaṃ mano 'bhiprāyagaṃ śuci",
    "GE07mbh_07_u:049.021d-008_0343": "kāmato bubhujur viprāḥ sarve cānnārthino janāḥ",
    "GE07mbh_07_u:049.021d-008_0344": "payo dadhi ghṛtaṃ kṣaudraṃ bhakṣyaṃ bhojyaṃ ca śobhanam",
    "GE07mbh_07_u:049.021d-008_0345": "yasya yajñeṣu sarveṣu vāsāṃsy ābharaṇāni ca",
    "GE07mbh_07_u:049.021d-008_0346": "īpsitāny upatiṣṭhanti prasṛtān vedapāragān",
    "GE07mbh_07_u:049.021d-008_0347": "marutaḥ pariveṣṭāro marut tasyābhavan gṛhe",
    "GE07mbh_07_u:049.021d-008_0348": "āvikṣitasya rājarṣer viśve devāḥ sabhāsadaḥ",
    "GE07mbh_07_u:049.021d-008_0349": "yasya vīryavato rājñaḥ suvṛṣṭyā sasyasaṃpadaḥ",
    "GE07mbh_07_u:049.021d-008_0350": "havirbhis tarpitā yena samyak kḷptair divaukasaḥ",
    "GE07mbh_07_u:049.021d-008_0351": "ṛṣīṇāṃ ca pitṝṇāṃ ca devānāṃ sukhajīvinām",
    "GE07mbh_07_u:049.021d-008_0352": "brahmacaryaśrutasutair yajñair dānena cānṛṇaḥ",
    "GE07mbh_07_u:049.021d-008_0353": "śayanāsanayānāni svarṇarāśīś ca dustyajāḥ",
    "GE07mbh_07_u:049.021d-008_0354": "tat sarvam amitaṃ vittaṃ dattvā viprebhya icchayā",
    "GE07mbh_07_u:049.021d-008_0355": "so 'nudhyātas tu śakreṇa prajāḥ kṛtvā nirāmayāḥ",
    "GE07mbh_07_u:049.021d-008_0356": "śraddadhāno jitāṃl lokān gataḥ puṇyaduho 'kṣayān",
    "GE07mbh_07_u:049.021d-008_0357": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0358": "putrāt puṇyataras tubhyaṃ mā putram anutapyathāḥ nārada uvāca",
    "GE07mbh_07_u:049.021d-008_0359": "ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0360": "suhotraṃ nāma rājānaṃ mṛtaṃ sṛñjaya śuśruma",
    "GE07mbh_07_u:049.021d-008_0361": "ekavīram anādhṛṣyam amitragaṇamardanam",
    "GE07mbh_07_u:049.021d-008_0362": "yaḥ prāpya rājyaṃ dharmeṇa ṛtvigbrahmapurohitān",
    "GE07mbh_07_u:049.021d-008_0363": "apṛcchad ātmanaḥ śreyaḥ pṛṣṭvā teṣāṃ mate sthitaḥ",
    "GE07mbh_07_u:049.021d-008_0364": "prajānāṃ pālanaṃ dharmo dānam ijyā dviṣajjayaḥ",
    "GE07mbh_07_u:049.021d-008_0365": "etat suhotro vijñāya dharmeṇaicchad dhanāgamam",
    "GE07mbh_07_u:049.021d-008_0366": "dharmeṇārādhayad devān bāṇaiḥ śatrūñ jayaṃs tathā",
    "GE07mbh_07_u:049.021d-008_0367": "sarvāṇy api ca bhūtāni svaguṇair apy arañjayat",
    "GE07mbh_07_u:049.021d-008_0368": "yo 'bhuṅktemāṃ vasumatīṃ mlecchāṭavikavarjitām",
    "GE07mbh_07_u:049.021d-008_0369": "yasmai vavarṣa parjanyo hiraṇyaṃ parivatsaram",
    "GE07mbh_07_u:049.021d-008_0370": "hiraṇyodās tathā nadyaḥ suhotrasya mahātmanaḥ",
    "GE07mbh_07_u:049.021d-008_0371": "yasmin kūrmān karkaṭakān matsyāṃś ca vividhān bahūn",
    "GE07mbh_07_u:049.021d-008_0372": "kāmān varṣati parjanyo rūpāṇi vividhāni ca",
    "GE07mbh_07_u:049.021d-008_0373": "sauvarṇāny aprameyāni vāpyaś ca krośasaṃmitāḥ",
    "GE07mbh_07_u:049.021d-008_0374": "sa tatra śatasāhasrān nakrān makarakacchapān",
    "GE07mbh_07_u:049.021d-008_0375": "sauvarṇān patitān dṛṣṭvā tato 'smayata vai 'tithiḥ",
    "GE07mbh_07_u:049.021d-008_0376": "tat suvarṇam aparyantaṃ rājarṣiḥ kurujāṅgale",
    "GE07mbh_07_u:049.021d-008_0377": "ījāno vitate yajñe brāhmaṇebhyo hy amanyata",
    "GE07mbh_07_u:049.021d-008_0378": "so 'śvamedhasahasreṇa rājasūyaśatena ca",
    "GE07mbh_07_u:049.021d-008_0379": "puṇyaiḥ kṣatriyayajñaiś ca prabhūtavaradakṣiṇaiḥ",
    "GE07mbh_07_u:049.021d-008_0380": "kāmyanaimittikājasrair iṣṭāṃ gatim avāptavān",
    "GE07mbh_07_u:049.021d-008_0381": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0382": "putrāt puṇyataras tubhyaṃ mā putram anutapyathāḥ",
    "GE07mbh_07_u:049.021d-008_0383": "ayajvānam adākṣiṇyam adhi śvaityety udāharat nārada uvāca",
    "GE07mbh_07_u:049.021d-008_0384": "rājānaṃ pauravaṃ vīraṃ mṛtaṃ sṛñjaya śuśruma",
    "GE07mbh_07_u:049.021d-008_0385": "yaḥ sahasraṃ sahasrāṇāṃ śvetān aśvān avāsṛjat",
    "GE07mbh_07_u:049.021d-008_0386": "tasyāśvamedhe rājarṣer deśād deśāt sameyuṣām",
    "GE07mbh_07_u:049.021d-008_0387": "śikṣākṣaravidhijñānāṃ nāsīt saṃkhyā vipaścitām",
    "GE07mbh_07_u:049.021d-008_0388": "vedavidyāvratasnātā vadānyāḥ priyadarśanāḥ",
    "GE07mbh_07_u:049.021d-008_0389": "subhakṣācchādanagṛhāḥ suśayyāsanavāhanāḥ",
    "GE07mbh_07_u:049.021d-008_0390": "naṭanartakagandharvaiḥ pūrṇakair vardhamānakaiḥ",
    "GE07mbh_07_u:049.021d-008_0391": "niyodhakaiś ca krīḍadbhis tatra sma pariharṣitāḥ",
    "GE07mbh_07_u:049.021d-008_0392": "yajñe yajñe yathākālaṃ dakṣiṇāḥ so 'tyakālayat",
    "GE07mbh_07_u:049.021d-008_0393": "dvipā daśasahasrākhyāḥ pramadāḥ kāñcanaprabhāḥ",
    "GE07mbh_07_u:049.021d-008_0394": "sadhvajāḥ sapatākāś ca rathā hemamayās tathā",
    "GE07mbh_07_u:049.021d-008_0395": "yaḥ sahasraṃ sahasrāṇi kanyāhemavibhūṣitāḥ",
    "GE07mbh_07_u:049.021d-008_0396": "dhūryujāśvagajārūḍhāḥ sagṛhakṣetragośatāḥ",
    "GE07mbh_07_u:049.021d-008_0397": "śataṃ śatasahasrāṇi svarṇamālān atharṣabhān",
    "GE07mbh_07_u:049.021d-008_0398": "gavāṃ sahasrānucarān dakṣiṇā atyakālayat",
    "GE07mbh_07_u:049.021d-008_0399": "hemaśṛṅgyo raupyakhurāḥ savatsāḥ kāṃsyadohanāḥ",
    "GE07mbh_07_u:049.021d-008_0400": "dāsīdāsakharoṣṭrāṃś ca prādād ājāvikaṃ bahu",
    "GE07mbh_07_u:049.021d-008_0401": "ratnānāṃ vividhān kūṭān vividhān annaparvatān",
    "GE07mbh_07_u:049.021d-008_0402": "tat sarvaṃ vitate yajñe dakṣiṇā atyakālayat",
    "GE07mbh_07_u:049.021d-008_0403": "tatrāsya gāthā gāyanti ye purāṇavido janāḥ",
    "GE07mbh_07_u:049.021d-008_0404": "aṅgasya yajamānasya svadharmādhigatāḥ śubhāḥ",
    "GE07mbh_07_u:049.021d-008_0405": "guṇottarās te kratavas tasyāsan sārvakāmikāḥ",
    "GE07mbh_07_u:049.021d-008_0406": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0407": "putrāt puṇyataras tubhyaṃ mā putram anutapyathāḥ nārada uvāca",
    "GE07mbh_07_u:049.021d-008_0408": "ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0409": "śibim auśīnaraṃ cāpi mṛtaṃ sṛñjaya śuśruma",
    "GE07mbh_07_u:049.021d-008_0410": "ya imāṃ pṛthivīṃ sarvāṃ carmavat paryaveṣṭayat",
    "GE07mbh_07_u:049.021d-008_0411": "sādridvīpārṇavavanāṃ rathaghoṣeṇa nādayan",
    "GE07mbh_07_u:049.021d-008_0412": "sa śibir vai ripūn nityaṃ mukhyān nighnan sapatnajit",
    "GE07mbh_07_u:049.021d-008_0413": "tena yajñair bahuvidhair iṣṭaṃ paryāptadakṣiṇaiḥ",
    "GE07mbh_07_u:049.021d-008_0414": "sa rājā vīryavān dhīmān avāpya vasu puṣkalam",
    "GE07mbh_07_u:049.021d-008_0415": "sarvamūrdhāvasiktānāṃ saṃmataḥ so 'bhavad yudhi",
    "GE07mbh_07_u:049.021d-008_0416": "ayajac cāśvamedhair yo vijitya pṛthivīm imām",
    "GE07mbh_07_u:049.021d-008_0417": "nirargalair bahuphalair niṣkakoṭisahasradaḥ",
    "GE07mbh_07_u:049.021d-008_0418": "hastyaśvapaśubhir dhānyair mṛgair gojāvibhis tathā",
    "GE07mbh_07_u:049.021d-008_0419": "vividhaiḥ pṛthivīṃ pūrṇāṃ śibir brāhmaṇasāt karot",
    "GE07mbh_07_u:049.021d-008_0420": "yāvatyo varṣato dhārā yāvatyo divi tārakāḥ",
    "GE07mbh_07_u:049.021d-008_0421": "tāvatīr adadad gā vai śibir auśīnaro 'dhvare",
    "GE07mbh_07_u:049.021d-008_0422": "no yantāraṃ dhuras tasya kaṃ cid anyaṃ prajāpatiḥ",
    "GE07mbh_07_u:049.021d-008_0423": "bhūtaṃ bhavyaṃ bhaviṣyaṃ vā nādhyagacchan narottamam",
    "GE07mbh_07_u:049.021d-008_0424": "tasyāsan vividhā yajñāḥ sarvakāmaiḥ samanvitāḥ",
    "GE07mbh_07_u:049.021d-008_0425": "hemayūpāsanagṛhā hemaprākāratoraṇāḥ",
    "GE07mbh_07_u:049.021d-008_0426": "śucisvādvannapānāś ca brāhmaṇāḥ prayutāyutāḥ",
    "GE07mbh_07_u:049.021d-008_0427": "nānābhakṣoccayataṭāḥ payodadhimadhuhradāḥ",
    "GE07mbh_07_u:049.021d-008_0428": "tasyāsan yajñavāṭeṣu nadyaḥ śubhrānnaparvatāḥ",
    "GE07mbh_07_u:049.021d-008_0429": "pibata snāta khādadhvam iti yatrocyate janaiḥ",
    "GE07mbh_07_u:049.021d-008_0430": "yasmai prādād varaṃ rudras tuṣṭaḥ puṇyena karmaṇā",
    "GE07mbh_07_u:049.021d-008_0431": "akṣayaṃ dadato vittaṃ śraddhā kīrtis tathā kriyāḥ",
    "GE07mbh_07_u:049.021d-008_0432": "yathoktam eva bhūtānāṃ priyatvaṃ svargam uttamam",
    "GE07mbh_07_u:049.021d-008_0433": "etāṃl labdhvā varān iṣṭāñ śibiḥ kāle divaṃ gataḥ",
    "GE07mbh_07_u:049.021d-008_0434": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0435": "putrāt puṇyataras tubhyaṃ mā putram anutapyathāḥ",
    "GE07mbh_07_u:049.021d-008_0436": "ayajvānam adākṣiṇyam adhi śvaityety udāharat nārada uvāca",
    "GE07mbh_07_u:049.021d-008_0437": "rāmaṃ dāśarathiṃ caiva mṛtaṃ sṛñjaya śuśruma",
    "GE07mbh_07_u:049.021d-008_0438": "yaṃ prajā anvamodanta pitā putrān ivaurasān",
    "GE07mbh_07_u:049.021d-008_0439": "asaṃkhyeyā guṇā yasmin nāsann amitatejasi",
    "GE07mbh_07_u:049.021d-008_0440": "yaś caturdaśavarṣāṇi nideśāt pitur acyutaḥ",
    "GE07mbh_07_u:049.021d-008_0441": "vane vanitayā sārdham avasal lakṣmaṇānugaḥ",
    "GE07mbh_07_u:049.021d-008_0442": "jaghāna ca janasthāne rākṣasān manujarṣabhaḥ",
    "GE07mbh_07_u:049.021d-008_0443": "tapasvināṃ rakṣaṇārthaṃ sahasrāṇi caturdaśa",
    "GE07mbh_07_u:049.021d-008_0444": "tatraiva vasatas tasya rāvaṇo nāma rākṣasaḥ",
    "GE07mbh_07_u:049.021d-008_0445": "jahāra bhāryāṃ vaidehīṃ saṃmohyainaṃ sahānujam",
    "GE07mbh_07_u:049.021d-008_0446": "jaghāna samare kruddhaḥ pureva tryambako 'ndhakam",
    "GE07mbh_07_u:049.021d-008_0447": "surāsurair avadhyaṃ taṃ devabrāhmaṇakaṇṭakam",
    "GE07mbh_07_u:049.021d-008_0448": "jaghāna sa mahābāhuḥ paulastyaṃ sagaṇaṃ raṇe",
    "GE07mbh_07_u:049.021d-008_0449": "saṃprāpya vidhivad rājyaṃ sarvabhūtānukampakaḥ",
    "GE07mbh_07_u:049.021d-008_0450": "ājahāra mahāyajñaṃ prajā dharmeṇa pālayan",
    "GE07mbh_07_u:049.021d-008_0451": "nirargalaṃ sajārūthyam aśvamedhaśataṃ vibhuḥ",
    "GE07mbh_07_u:049.021d-008_0452": "ājahāra sureśasya haviṣā mudam āvahan",
    "GE07mbh_07_u:049.021d-008_0453": "anyaiś ca vividhair yajñair īje bahuguṇair nṛpaḥ",
    "GE07mbh_07_u:049.021d-008_0454": "kṣutpipāse 'jayad rāmaḥ sarvarogāṃś ca dehinām",
    "GE07mbh_07_u:049.021d-008_0455": "satataṃ guṇasaṃpanno dīpyamānaḥ svatejasā",
    "GE07mbh_07_u:049.021d-008_0456": "ati sarvāṇi bhūtāni rāmo dāśarathir babhau",
    "GE07mbh_07_u:049.021d-008_0457": "ṛṣīṇāṃ devatānāṃ ca mānuṣāṇāṃ ca sarvaśaḥ",
    "GE07mbh_07_u:049.021d-008_0458": "pṛthivyāṃ sahavāso 'bhūd rāme rājyaṃ praśāsati",
    "GE07mbh_07_u:049.021d-008_0459": "nāhīyata tadā prāṇaḥ prāṇināṃ na tad anyathā",
    "GE07mbh_07_u:049.021d-008_0460": "prāṇāpānasamānāś ca rāme rājyaṃ praśāsati",
    "GE07mbh_07_u:049.021d-008_0461": "dīrghāyuṣaḥ prajāḥ sarvā yuvā na mriyate tadā",
    "GE07mbh_07_u:049.021d-008_0462": "vedaiś caturbhiḥ saṃprītāḥ prāpnuvanti divaukasaḥ",
    "GE07mbh_07_u:049.021d-008_0463": "havyaṃ kavyaṃ ca vividhaṃ niṣpūrtaṃ hutam eva ca",
    "GE07mbh_07_u:049.021d-008_0464": "adaṃśamaśakā deśā naṣṭavyālasarīsṛpāḥ",
    "GE07mbh_07_u:049.021d-008_0465": "nāpsu prāṇabhṛtāṃ mṛtyur nākāle jvalano 'dahat",
    "GE07mbh_07_u:049.021d-008_0466": "adharmarucayo lubdhā mūrkhā vā nābhavaṃs tadā",
    "GE07mbh_07_u:049.021d-008_0467": "śiṣṭeṣṭaprājñakarmāṇaḥ sarvavarṇās tadābhavan",
    "GE07mbh_07_u:049.021d-008_0468": "svadhām ūrjaṃ ca rakṣobhir janasthāne praṇāśite",
    "GE07mbh_07_u:049.021d-008_0469": "prādān nihatya rakṣāṃsi pitṛdevebhya īśvaraḥ",
    "GE07mbh_07_u:049.021d-008_0470": "sahasraputrāḥ puruṣā daśavarṣaśatāyuṣaḥ",
    "GE07mbh_07_u:049.021d-008_0471": "na ca jyeṣṭāḥ kaniṣṭebhyas tadā śrāddhān akārayan",
    "GE07mbh_07_u:049.021d-008_0472": "śyāmo yuvā lohitākṣo mattamātaṅgavikramaḥ",
    "GE07mbh_07_u:049.021d-008_0473": "ājānubāhuḥ subhujaḥ siṃhaskandho mahābalaḥ",
    "GE07mbh_07_u:049.021d-008_0474": "daśavarṣasahasrāṇi daśavarṣaśatāni ca",
    "GE07mbh_07_u:049.021d-008_0475": "sarvabhūtamanaḥkānto rāmo rājyam akārayat",
    "GE07mbh_07_u:049.021d-008_0476": "rāmo rāmo rāma iti prajānām abhavat kathā",
    "GE07mbh_07_u:049.021d-008_0477": "rāmād rāmaṃ jagad abhūd rāme rājyaṃ praśāsati",
    "GE07mbh_07_u:049.021d-008_0478": "caturvidhāḥ prajā rāmaḥ svargaṃ nītvā divaṃ gataḥ",
    "GE07mbh_07_u:049.021d-008_0479": "ātmānaṃ saṃpratiṣṭhāpya rājavaṃśam ihāṣṭadhā",
    "GE07mbh_07_u:049.021d-008_0480": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0481": "putrāt puṇyataras tubhyaṃ mā putram anutapyathāḥ",
    "GE07mbh_07_u:049.021d-008_0482": "ayajvānam adākṣiṇyam adhi śvaityety udāharat nārada uvāca",
    "GE07mbh_07_u:049.021d-008_0483": "bhagīrathaṃ ca rājānaṃ mṛtaṃ sṛñjaya śuśruma",
    "GE07mbh_07_u:049.021d-008_0484": "yena bhāgīrathī gaṅgā cayanaiḥ kāñcanaiś citā",
    "GE07mbh_07_u:049.021d-008_0485": "yaḥ sahasraṃ sahasrāṇāṃ kanyā hemavibhūṣitāḥ",
    "GE07mbh_07_u:049.021d-008_0486": "rājñaś ca rājaputrāṃś ca brāhmaṇebhyo hy amanyata",
    "GE07mbh_07_u:049.021d-008_0487": "sarvā rathagatāḥ kanyā rathāḥ sarve caturyujaḥ",
    "GE07mbh_07_u:049.021d-008_0488": "rathe rathe śataṃ nāgāḥ padmino hemamālinaḥ",
    "GE07mbh_07_u:049.021d-008_0489": "sahasram aśvāś caikaikaṃ gajānāṃ pṛṣṭhato 'nvayuḥ",
    "GE07mbh_07_u:049.021d-008_0490": "aśve aśve śataṃ gāvo gavāṃ paścād ajāvikam",
    "GE07mbh_07_u:049.021d-008_0491": "tenākrāntā janaughena dakṣiṇā bhūyasīr dadat",
    "GE07mbh_07_u:049.021d-008_0492": "upahvare 'tivyathitā tasyāṅke niṣasāda ha",
    "GE07mbh_07_u:049.021d-008_0493": "tathā bhāgīrathī gaṅgā urvaśī cābhavat purā",
    "GE07mbh_07_u:049.021d-008_0494": "duhitṛtvaṃ gatā rājñaḥ putratvam agamat tadā",
    "GE07mbh_07_u:049.021d-008_0495": "tatra gāthāṃ jaguḥ prītā gandharvāḥ sūryavarcasaḥ",
    "GE07mbh_07_u:049.021d-008_0496": "pitṛdevamanuṣyāṇāṃ śṛṇvatāṃ valguvādinām",
    "GE07mbh_07_u:049.021d-008_0497": "bhagīrathaṃ yajamānam aikṣvākuṃ bhūridakṣiṇam",
    "GE07mbh_07_u:049.021d-008_0498": "gaṅgā samudragā devī vavre pitaram īśvaram",
    "GE07mbh_07_u:049.021d-008_0499": "tasya sendraiḥ savaruṇair devair yajñaḥ svalaṃkṛtaḥ",
    "GE07mbh_07_u:049.021d-008_0500": "samyak parigṛhītaś ca śāntavighno nirāmayaḥ",
    "GE07mbh_07_u:049.021d-008_0501": "yo ya iccheta vipro vai yatra yatrātmanaḥ priyam",
    "GE07mbh_07_u:049.021d-008_0502": "bhagīrathas tadā prītas tatra tatrādadad vaśī",
    "GE07mbh_07_u:049.021d-008_0503": "nādeyaṃ brāhmaṇeṣv āsīd asya kiṃ cit priyaṃ dhanam",
    "GE07mbh_07_u:049.021d-008_0504": "so 'pi vipraprasādena brahmalokaṃ gato nṛpaḥ",
    "GE07mbh_07_u:049.021d-008_0505": "yena yātā makhamukhe diśāśāv iha pādapāḥ",
    "GE07mbh_07_u:049.021d-008_0506": "tenāvasthātum icchanti taṃ gatvā rājam īśvaram",
    "GE07mbh_07_u:049.021d-008_0507": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0508": "putrāt puṇyataras tubhyaṃ mā putram anutapyathāḥ nārada uvāca",
    "GE07mbh_07_u:049.021d-008_0509": "ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0510": "dilīpaṃ ced ailavilaṃ mṛtaṃ sṛñjaya śuśruma",
    "GE07mbh_07_u:049.021d-008_0511": "yasya yajñaśateṣv āsan prayutāyutaśo dvijāḥ",
    "GE07mbh_07_u:049.021d-008_0512": "tattvajñānārthasaṃpannā yajvānaḥ putrapautriṇaḥ",
    "GE07mbh_07_u:049.021d-008_0513": "ya imāṃ vasusaṃpūrṇāṃ vasudhāṃ vasudhādhipaḥ",
    "GE07mbh_07_u:049.021d-008_0514": "ījāno vitate yajñe brāhmaṇebhyo hy amanyata",
    "GE07mbh_07_u:049.021d-008_0515": "dilīpasya ca yajñeṣu kṛtaḥ panthā hiraṇmayaḥ",
    "GE07mbh_07_u:049.021d-008_0516": "taṃ dharma iva kurvāṇāḥ sendradevāḥ samāgaman",
    "GE07mbh_07_u:049.021d-008_0517": "caṣālaṃ pracaṣālaṃ ca yasya yūpe hiraṇmaye",
    "GE07mbh_07_u:049.021d-008_0518": "yad yoṣā hemasaṃchannā mattāḥ pathiṣu śerate",
    "GE07mbh_07_u:049.021d-008_0519": "tad etad adbhutaṃ manye anyair na sadṛśaṃ nṛpaiḥ",
    "GE07mbh_07_u:049.021d-008_0520": "yad apsu yudhyamānasya cakre na paripetatuḥ",
    "GE07mbh_07_u:049.021d-008_0521": "rājānaṃ dṛḍhadhanvānaṃ dilīpaṃ satyavādinam",
    "GE07mbh_07_u:049.021d-008_0522": "ye 'paśyan bhūridākṣiṇyaṃ te 'pi svargajito narāḥ",
    "GE07mbh_07_u:049.021d-008_0523": "trayaḥ śabdā na jīryante khaṭvāṅgasya niveśane",
    "GE07mbh_07_u:049.021d-008_0524": "svādhyāyaghoṣo jyāghoṣaḥ pibatāśnīta khādata",
    "GE07mbh_07_u:049.021d-008_0525": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0526": "putrāt puṇyataras tubhyaṃ mā putram anutapyathāḥ nārada uvāca",
    "GE07mbh_07_u:049.021d-008_0527": "ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0528": "māndhātā ced yauvanāśvas trailokyavijayī mṛtaḥ",
    "GE07mbh_07_u:049.021d-008_0529": "yaṃ devāv aśvinau garbhāt pituḥ pūrvaṃ cakarṣatuḥ",
    "GE07mbh_07_u:049.021d-008_0530": "mṛgayāṃ vicaran rājā tṛṣitaḥ klāntavāhanaḥ",
    "GE07mbh_07_u:049.021d-008_0531": "dhūmaṃ dṛṣṭvāgamat satraṃ pṛṣadājyam avāpa saḥ",
    "GE07mbh_07_u:049.021d-008_0532": "taṃ dṛṣṭvā yuvanāśvasya jaṭhare sūnutāṃ gatam",
    "GE07mbh_07_u:049.021d-008_0533": "garbhād dhi jahratur devāv aśvinau bhiṣajāṃ varau",
    "GE07mbh_07_u:049.021d-008_0534": "taṃ dṛṣṭvā pitur utsaṅge śayānaṃ devavarcasam",
    "GE07mbh_07_u:049.021d-008_0535": "mām evāyaṃ dhayatv agre iti ha smāha vāsavaḥ",
    "GE07mbh_07_u:049.021d-008_0536": "tato 'ṅgulibhyo hīndrasya prādur āsīt payo 'mṛtam",
    "GE07mbh_07_u:049.021d-008_0537": "māṃ dhāsyatīti kāruṇyād yad indro hy anvakampayat",
    "GE07mbh_07_u:049.021d-008_0538": "tasmāt sa māndhātety evaṃ nāma tasyādbhutaṃ kṛtam",
    "GE07mbh_07_u:049.021d-008_0539": "tatas tu dhārāḥ payaso ghṛtasya ca mahātmanaḥ",
    "GE07mbh_07_u:049.021d-008_0540": "tasyāsye yauvanāśvasya pāṇir indrasya cāsravat",
    "GE07mbh_07_u:049.021d-008_0541": "apibat pāṇim indrasya sa cāpy ahnābhyavardhata",
    "GE07mbh_07_u:049.021d-008_0542": "so 'bhavad dvādaśasamo dvādaśāhena vīryavān",
    "GE07mbh_07_u:049.021d-008_0543": "imāṃ ca pṛthivīṃ kṛtsnām ekāhnā sa vyajījayat",
    "GE07mbh_07_u:049.021d-008_0544": "dharmātmā dhṛtimān vīraḥ satyasaṃdho jitendriyaḥ",
    "GE07mbh_07_u:049.021d-008_0545": "janamejayaṃ sudhanvānaṃ gayaṃ pūruṃ bṛhadratham",
    "GE07mbh_07_u:049.021d-008_0546": "asitaṃ caiva rāmaṃ ca māndhātā manujo 'jayat",
    "GE07mbh_07_u:049.021d-008_0547": "udeti ca yataḥ sūryo yatra ca pratitiṣṭhati",
    "GE07mbh_07_u:049.021d-008_0548": "tat sarvaṃ yauvanāśvasya māndhātuḥ kṣetram ucyate",
    "GE07mbh_07_u:049.021d-008_0549": "so 'śvamedhaśatair iṣṭvā rājasūyaśatena ca",
    "GE07mbh_07_u:049.021d-008_0550": "adadad rohitān aśvān brāhmaṇebhyo viśāṃ pate",
    "GE07mbh_07_u:049.021d-008_0551": "hairaṇyān yojanotsedhān āyatāñ śatayojanam",
    "GE07mbh_07_u:049.021d-008_0552": "bahuprakārān susvādūn bhakṣyabhojyānnaparvatān",
    "GE07mbh_07_u:049.021d-008_0553": "atiriktaṃ brāhmaṇebhyo bhuñjāno hīyate janaḥ",
    "GE07mbh_07_u:049.021d-008_0554": "bhakṣyānnapānanicayāḥ śuśubhus tv annaparvatāḥ",
    "GE07mbh_07_u:049.021d-008_0555": "ghṛtahradāḥ sūpapaṅkā dadhiphenā guḍodakāḥ",
    "GE07mbh_07_u:049.021d-008_0556": "rurudhuḥ parvatān nadyo madhukṣīravahāḥ śubhāḥ",
    "GE07mbh_07_u:049.021d-008_0557": "devāsurā narā yakṣā gandharvoragapakṣiṇaḥ",
    "GE07mbh_07_u:049.021d-008_0558": "viprās tatrāgatāś cāsan vedavedāṅgapāragāḥ",
    "GE07mbh_07_u:049.021d-008_0559": "brāhmaṇā ṛṣayaś cāpi nāsaṃs tatrāvipaścitaḥ",
    "GE07mbh_07_u:049.021d-008_0560": "samudrāntāṃ vasumatīṃ vasupūrṇāṃ tu sarvataḥ",
    "GE07mbh_07_u:049.021d-008_0561": "sa tāṃ brāhmaṇasāt kṛtvā jagāmāstaṃ tadā nṛpaḥ",
    "GE07mbh_07_u:049.021d-008_0562": "gataḥ puṇyakṛtāṃ lokān vyāpya svayaśasā diśaḥ",
    "GE07mbh_07_u:049.021d-008_0563": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0564": "putrāt puṇyataras tubhyaṃ mā putram anutapyathāḥ nārada uvāca",
    "GE07mbh_07_u:049.021d-008_0565": "ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0566": "yayātiṃ nāhuṣaṃ caiva mṛtaṃ sṛñjaya śuśruma",
    "GE07mbh_07_u:049.021d-008_0567": "rājasūyaśatair iṣṭvā so 'śvamedhaśatena ca",
    "GE07mbh_07_u:049.021d-008_0568": "puṇḍarīkasahasreṇa vājapeyaśatais tathā",
    "GE07mbh_07_u:049.021d-008_0569": "atirātrasahasreṇa cāturmāsyaiś ca kāmataḥ",
    "GE07mbh_07_u:049.021d-008_0570": "agniṣṭomaiś ca vividhaiḥ satraiś ca prājyadakṣiṇaiḥ",
    "GE07mbh_07_u:049.021d-008_0571": "abrāhmaṇānāṃ yad vittaṃ pṛthivyām asti kiṃ cana",
    "GE07mbh_07_u:049.021d-008_0572": "tat sarvaṃ parisaṃkhyāya tato brāhmaṇasāt karot",
    "GE07mbh_07_u:049.021d-008_0573": "vyūḍhe devāsure yuddhe kṛtvā devasahāyatām",
    "GE07mbh_07_u:049.021d-008_0574": "caturdhā vyabhajat sarvāṃ caturbhyaḥ pṛthivīm imām",
    "GE07mbh_07_u:049.021d-008_0575": "yajñair nānāvidhair iṣṭvā prajām utpādya cottamām",
    "GE07mbh_07_u:049.021d-008_0576": "devayānyāṃ cauśanasyāṃ śarmiṣṭhāyāṃ ca dharmataḥ",
    "GE07mbh_07_u:049.021d-008_0577": "devāraṇyeṣu sarveṣu vijahārāmaropamaḥ",
    "GE07mbh_07_u:049.021d-008_0578": "ātmanaḥ kāmacāreṇa dvitīya iva vāsavaḥ",
    "GE07mbh_07_u:049.021d-008_0579": "yadā nādhyagamat so 'ntaṃ kāmānāṃ sarvavedavit",
    "GE07mbh_07_u:049.021d-008_0580": "tato gāthām imāṃ gītvā sadāraḥ prāviśad vanam",
    "GE07mbh_07_u:049.021d-008_0581": "yat pṛthivyāṃ vrīhiyavaṃ hiraṇyaṃ paśavaḥ striyaḥ",
    "GE07mbh_07_u:049.021d-008_0582": "nālam ekasya tat sarvam iti matvā śamaṃ vrajet",
    "GE07mbh_07_u:049.021d-008_0583": "evaṃ kāmān parityajya yayātir dhṛtim etya ca",
    "GE07mbh_07_u:049.021d-008_0584": "pūruṃ rājye pratiṣṭhāpya prayāto vanam īśvaraḥ",
    "GE07mbh_07_u:049.021d-008_0585": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0586": "putrāt puṇyataras tubhyaṃ mā putram anutapyathāḥ nārada uvāca",
    "GE07mbh_07_u:049.021d-008_0587": "ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0588": "nābhāgam ambarīṣaṃ ca mṛtaṃ sṛñjaya śuśruma",
    "GE07mbh_07_u:049.021d-008_0589": "yaḥ sahasraṃ sahasrāṇāṃ rājñāṃ caikas tv ayodhayat",
    "GE07mbh_07_u:049.021d-008_0590": "jigīṣamāṇāḥ saṃgrāme samantād vairiṇo 'bhyayuḥ",
    "GE07mbh_07_u:049.021d-008_0591": "śastrayuddhavido ghorāḥ sṛjantaś cāśivā giraḥ",
    "GE07mbh_07_u:049.021d-008_0592": "balalābhād vaśīkṛtya teṣāṃ śastrabalena ca",
    "GE07mbh_07_u:049.021d-008_0593": "chattrāyudhadhvajarathāṃś chittvā prāsān gatavyathaḥ",
    "GE07mbh_07_u:049.021d-008_0594": "ta enaṃ muktasaṃnāhā nāthanto jīvitaiṣiṇaḥ",
    "GE07mbh_07_u:049.021d-008_0595": "śaraṇyam īyuḥ śaraṇaṃ tavāsma iti vādinaḥ",
    "GE07mbh_07_u:049.021d-008_0596": "sa tu tān vaśagān kṛtvā jitvā cemāṃ vasuṃdharām",
    "GE07mbh_07_u:049.021d-008_0597": "īje yajñaśatair iṣṭair yathā śakras tathānagha",
    "GE07mbh_07_u:049.021d-008_0598": "bubhujuḥ sarvasaṃpannam annam anye janās tadā",
    "GE07mbh_07_u:049.021d-008_0599": "tasya yajñeṣu viprendrāḥ sutṛptāḥ paramārcitāḥ",
    "GE07mbh_07_u:049.021d-008_0600": "modakān pūrikāpūpān dhānā vaṭakaśaṣkulīḥ",
    "GE07mbh_07_u:049.021d-008_0601": "karambhān pṛthukān manthān anyāni sukṛtāni ca",
    "GE07mbh_07_u:049.021d-008_0602": "sūpān maireyakān yūṣān rāgaṣāṇḍavapānakān",
    "GE07mbh_07_u:049.021d-008_0603": "mṛṣṭānnāni suyuktāni mṛdūni surabhīṇi ca",
    "GE07mbh_07_u:049.021d-008_0604": "ghṛtaṃ madhu payas toyaṃ dadhīni rasavanti ca",
    "GE07mbh_07_u:049.021d-008_0605": "phalaṃ mūlaṃ ca susvādu dvijās tatropabhujyate",
    "GE07mbh_07_u:049.021d-008_0606": "madanīyāni pānāni viditvā cātmanaḥ sukham",
    "GE07mbh_07_u:049.021d-008_0607": "apibanta yathākāmaṃ pānapā gītavāditaiḥ",
    "GE07mbh_07_u:049.021d-008_0608": "tatra sma gāthā gāyanti kṣībā hṛṣṭāḥ paṭhanti ca",
    "GE07mbh_07_u:049.021d-008_0609": "nābhāgastutisaṃyuktā nanṛtuś ca sahasraśaḥ",
    "GE07mbh_07_u:049.021d-008_0610": "teṣu yajñeṣv ambarīṣo dakṣiṇām atyakālayat",
    "GE07mbh_07_u:049.021d-008_0611": "rājñāṃ daśasahasrāṇi daśa prayutayājinām",
    "GE07mbh_07_u:049.021d-008_0612": "hiraṇyakavacān sarvāñ śvetacchattraprakīrṇakān",
    "GE07mbh_07_u:049.021d-008_0613": "hiraṇyasyandanārūḍhān sānuyātraparicchadān",
    "GE07mbh_07_u:049.021d-008_0614": "ījāno vitate yajñe dakṣiṇām atyakālayat",
    "GE07mbh_07_u:049.021d-008_0615": "mūrdhābhiṣiktāṃś ca nṛpān rājaputraśatāni ca",
    "GE07mbh_07_u:049.021d-008_0616": "sadaṇḍaṃ kośanicayān brāhmaṇebhyo hy amanyata",
    "GE07mbh_07_u:049.021d-008_0617": "naiva pūrve janāś cakrur na kariṣyanti cāpare",
    "GE07mbh_07_u:049.021d-008_0618": "yad ambarīṣo nṛpatiḥ karoty amitadakṣiṇaḥ",
    "GE07mbh_07_u:049.021d-008_0619": "ity evam anvamodanta prītā yasya maharṣayaḥ",
    "GE07mbh_07_u:049.021d-008_0620": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0621": "putrāt puṇyataras tubhyaṃ mā putram anutapyathāḥ",
    "GE07mbh_07_u:049.021d-008_0622": "nārada uvaāca ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0623": "śaśabinduṃ ca rājānaṃ mṛtaṃ sṛñjaya śuśruma",
    "GE07mbh_07_u:049.021d-008_0624": "īje sa vividhair yajñaiḥ śrīmān satyaparākramaḥ",
    "GE07mbh_07_u:049.021d-008_0625": "tasya bhāryāsahasrāṇāṃ śatam āsīn mahātmanaḥ",
    "GE07mbh_07_u:049.021d-008_0626": "ekaikasyāṃ ca bhāryāyāṃ sahasraṃ tanayābhavan",
    "GE07mbh_07_u:049.021d-008_0627": "te kumārāḥ parākrāntāḥ sarve niyutayājinaḥ",
    "GE07mbh_07_u:049.021d-008_0628": "rājānaḥ kratubhir mukhyair ījānā vedapāragāḥ",
    "GE07mbh_07_u:049.021d-008_0629": "hiraṇyakavacāḥ sarve sarve cottamadhanvinaḥ",
    "GE07mbh_07_u:049.021d-008_0630": "sarve 'śvamedhair ījānāḥ kumārāḥ śāśabindavaḥ",
    "GE07mbh_07_u:049.021d-008_0631": "tān aśvamedhe rājendro brāhmaṇebhyo 'dadat pitā",
    "GE07mbh_07_u:049.021d-008_0632": "śataṃ śataṃ rathagatā ekaikaṃ pṛṣṭhato 'nvayuḥ",
    "GE07mbh_07_u:049.021d-008_0633": "rājaputraṃ tadā kanyās tapanīyasvalaṃkṛtāḥ",
    "GE07mbh_07_u:049.021d-008_0634": "kanyāṃ kanyāṃ śataṃ nāgā nāge nāge śataṃ rathāḥ",
    "GE07mbh_07_u:049.021d-008_0635": "rathe rathe śataṃ cāśvā balino hemamālinaḥ",
    "GE07mbh_07_u:049.021d-008_0636": "aśve aśve sahasraṃ gā gavāṃ paścād ajāvikam",
    "GE07mbh_07_u:049.021d-008_0637": "etad dhanam aparyantam aśvamedhe mahāmakhe",
    "GE07mbh_07_u:049.021d-008_0638": "śaśabindur mahābhāgo brāhmaṇebhyo hy amanyata",
    "GE07mbh_07_u:049.021d-008_0639": "vārkṣāś ca yūpā yāvanto aśvamedhe mahāmakhe",
    "GE07mbh_07_u:049.021d-008_0640": "te tathaiva punaś cānye tāvantaḥ kāñcanābhavan",
    "GE07mbh_07_u:049.021d-008_0641": "bhakṣyānnapānanicayāḥ parvatāḥ krośam ucchritāḥ",
    "GE07mbh_07_u:049.021d-008_0642": "tasyāśvamedhe nirvṛtte rājñaḥ śiṣṭās trayodaśa",
    "GE07mbh_07_u:049.021d-008_0643": "tuṣṭapuṣṭajanākīrṇāṃ śāntavighnām anāmayām",
    "GE07mbh_07_u:049.021d-008_0644": "śaśabindur imāṃ bhūmiṃ ciraṃ bhuktvā divaṃ gataḥ",
    "GE07mbh_07_u:049.021d-008_0645": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0646": "putrāt puṇyataras tubhyaṃ mā putram anutapyathāḥ nārada uvāca",
    "GE07mbh_07_u:049.021d-008_0647": "ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0648": "gayaṃ cāmūrtarayasaṃ mṛtaṃ sṛñjaya śuśruma",
    "GE07mbh_07_u:049.021d-008_0649": "yo vai varṣaśataṃ rājā hutaśiṣṭāśano 'bhavat",
    "GE07mbh_07_u:049.021d-008_0650": "tasmai hy agnir varaṃ prādāt tato vavre varaṃ gayaḥ",
    "GE07mbh_07_u:049.021d-008_0651": "tapasā brahmacaryeṇa vratena niyamena ca",
    "GE07mbh_07_u:049.021d-008_0652": "gurūṇāṃ ca prasādena vedān icchāmi veditum",
    "GE07mbh_07_u:049.021d-008_0653": "svadharmeṇāvihiṃsyānyān dhanam icchāmi cākṣayam",
    "GE07mbh_07_u:049.021d-008_0654": "vipreṣu dadataś caiva śraddhā bhavatu nityaśaḥ",
    "GE07mbh_07_u:049.021d-008_0655": "ananyāsu savarṇāsu putrajanma ca me bhavet",
    "GE07mbh_07_u:049.021d-008_0656": "annaṃ me dadataḥ śraddhā dharme me ramatāṃ manaḥ",
    "GE07mbh_07_u:049.021d-008_0657": "avighnaṃ cāstu me nityaṃ dharmakāryeṣu pāvaka",
    "GE07mbh_07_u:049.021d-008_0658": "tathā bhaviṣyatīty uktvā tatraivāntaradhīyata",
    "GE07mbh_07_u:049.021d-008_0659": "gayo 'py avāpya tat sarvaṃ dharmeṇārīn ajījayat",
    "GE07mbh_07_u:049.021d-008_0660": "sa darśapaurṇamāsābhyāṃ kāleṣv āgrayaṇena ca",
    "GE07mbh_07_u:049.021d-008_0661": "cāturmāsyaiś ca vividhair yajñaiś cāvāptadakṣiṇaiḥ",
    "GE07mbh_07_u:049.021d-008_0662": "ayajac chraddhayā rājā parisaṃvatsaraṃ śatam",
    "GE07mbh_07_u:049.021d-008_0663": "daśa nāgasahasrāṇi śatam aśvaśatāni ca",
    "GE07mbh_07_u:049.021d-008_0664": "śataṃ niṣkasahasrāṇi gavāṃ cāpy ayutāni ṣaṭ",
    "GE07mbh_07_u:049.021d-008_0665": "utthāyotthāya sa prādāt parisaṃvatsaraṃ śatam",
    "GE07mbh_07_u:049.021d-008_0666": "nakṣatreṣu ca sarveṣu dadan nakṣatradakṣiṇāḥ",
    "GE07mbh_07_u:049.021d-008_0667": "īje ca vividhair yajñair yathā somo 'ṅgirā yathā",
    "GE07mbh_07_u:049.021d-008_0668": "sauvarṇāṃ pṛthivīṃ kṛtvā ya imāṃ maṇiśarkarām",
    "GE07mbh_07_u:049.021d-008_0669": "viprebhyaḥ prādadad rājā so 'śvamedhe mahāmakhe",
    "GE07mbh_07_u:049.021d-008_0670": "jāmbūnadamayā yūpāḥ sarve ratnaparicchadāḥ",
    "GE07mbh_07_u:049.021d-008_0671": "gayasyāsan samṛddhās tu sarvabhūtamanoharāḥ",
    "GE07mbh_07_u:049.021d-008_0672": "sarvakāmasamṛddhāṃś ca prādāt tāṃś ca gayas tadā",
    "GE07mbh_07_u:049.021d-008_0673": "brāhmaṇebhyaḥ prahṛṣṭebhyaḥ sarvabhūtebhya eva ca",
    "GE07mbh_07_u:049.021d-008_0674": "samudradvīpaśaileṣu nadīnadavaneṣu ca",
    "GE07mbh_07_u:049.021d-008_0675": "nagareṣu ca rāṣṭreṣu divi vyomni ca ye 'vasan",
    "GE07mbh_07_u:049.021d-008_0676": "bhūtagrāmāś ca vividhāḥ saṃtṛptā yajñasaṃpadā",
    "GE07mbh_07_u:049.021d-008_0677": "gayasya sadṛśo yajño nāsty anya iti te 'bruvan",
    "GE07mbh_07_u:049.021d-008_0678": "ṣaṭtriṃśadyojanāyāmā triṃśadyojanam āyatā",
    "GE07mbh_07_u:049.021d-008_0679": "paścāt puraś caturviṃśad vedī hy āsīd dhiraṇmayī",
    "GE07mbh_07_u:049.021d-008_0680": "gayasya yajamānasya muktāvajramaṇistṛtā",
    "GE07mbh_07_u:049.021d-008_0681": "prādāt sa brāhmaṇebhyo 'tha vāsāṃsyābharaṇāni ca",
    "GE07mbh_07_u:049.021d-008_0682": "yathoktā dakṣiṇāś cānyā viprebhyo bhūridakṣiṇaḥ",
    "GE07mbh_07_u:049.021d-008_0683": "yatra bhojanaśiṣṭasya parvatāḥ pañcaviṃśatiḥ",
    "GE07mbh_07_u:049.021d-008_0684": "kulyāḥ kṛśaravāhinyo rasānām abhavaṃs tadā",
    "GE07mbh_07_u:049.021d-008_0685": "vastrābharaṇagandhānāṃ rāśayaś ca pṛthagvidhāḥ",
    "GE07mbh_07_u:049.021d-008_0686": "yasya prabhāvāc ca gayas triṣu lokeṣu viśrutaḥ",
    "GE07mbh_07_u:049.021d-008_0687": "vaṭaś cākṣayyakaraṇaḥ puṇyaṃ brahmasaraś ca tat",
    "GE07mbh_07_u:049.021d-008_0688": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0689": "putrāt puṇyataras tubhyaṃ mā putram anutapyathāḥ nārada uvāca",
    "GE07mbh_07_u:049.021d-008_0690": "ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0691": "sāṃkṛtiṃ rantidevaṃ ca mṛtaṃ sṛñjaya śuśruma",
    "GE07mbh_07_u:049.021d-008_0692": "yasya dviśatasāhasrā āsan sūdā mahātmanaḥ",
    "GE07mbh_07_u:049.021d-008_0693": "gṛhān abhyāgatān viprān atithīn pariveṣakāḥ",
    "GE07mbh_07_u:049.021d-008_0694": "pakvāpakvaṃ divārātraṃ varānnam amṛtopamam",
    "GE07mbh_07_u:049.021d-008_0695": "nyāyenādhigataṃ vittaṃ brāhmaṇebhyo hy amanyata",
    "GE07mbh_07_u:049.021d-008_0696": "vedān adhītya dharmeṇa yaś cakre dviṣato vaśe",
    "GE07mbh_07_u:049.021d-008_0697": "upasthitāś ca paśavaḥ svayaṃ yaṃ saṃśitavratam",
    "GE07mbh_07_u:049.021d-008_0698": "bahavaḥ svargam icchanto vidhivat satrayājinam",
    "GE07mbh_07_u:049.021d-008_0699": "nadī mahānasād yasya pravṛttā carmarāśitaḥ",
    "GE07mbh_07_u:049.021d-008_0700": "tasmāc carmaṇvatī pūrvam agnihotre 'bhavat purā",
    "GE07mbh_07_u:049.021d-008_0701": "brāhmaṇebhyo dadau niṣkān sauvarṇān sa prabhāvataḥ",
    "GE07mbh_07_u:049.021d-008_0702": "tubhyaṃ niṣkaṃ tubhyaṃ niṣkam iti ha sma prabhāṣate",
    "GE07mbh_07_u:049.021d-008_0703": "tubhyaṃ tubhyam iti prādān niṣkān niṣkān sahasraśaḥ",
    "GE07mbh_07_u:049.021d-008_0704": "tataḥ punaḥ samāśvāsya niṣkān eva prayacchati",
    "GE07mbh_07_u:049.021d-008_0705": "alpaṃ dattaṃ mayādyeti niṣkakoṭiṃ pradāya saḥ",
    "GE07mbh_07_u:049.021d-008_0706": "ekāhnā dāsyati punaḥ ko 'nyas tat saṃpradāsyati",
    "GE07mbh_07_u:049.021d-008_0707": "sahasraśaś ca sauvarṇān vṛṣabhān gośatānugān",
    "GE07mbh_07_u:049.021d-008_0708": "adhyardhamāsam adadad brāhmaṇebhyaḥ śataṃ samāḥ",
    "GE07mbh_07_u:049.021d-008_0709": "agnihotropakaraṇaṃ yajñopakaraṇaṃ ca yat",
    "GE07mbh_07_u:049.021d-008_0710": "ṛṣibhyaḥ karakān kumbhān sthālīpiṭharam eva ca",
    "GE07mbh_07_u:049.021d-008_0711": "śayanāsanayānāni prāsādāṃś ca gṛhāṇi ca",
    "GE07mbh_07_u:049.021d-008_0712": "vṛkṣāṃś ca vividhān dadyād annāni ca dhanāni ca",
    "GE07mbh_07_u:049.021d-008_0713": "sarvaṃ sauvarṇam evāsīd rantidevasya dhīmataḥ",
    "GE07mbh_07_u:049.021d-008_0714": "tatrāsya gāthā gāyanti ye purāṇavido janāḥ",
    "GE07mbh_07_u:049.021d-008_0715": "rantidevasya tāṃ dṛṣṭvā samṛddhim atimānuṣīm",
    "GE07mbh_07_u:049.021d-008_0716": "naitādṛśaṃ dṛṣṭapūrvaṃ kuberasadaneṣv api",
    "GE07mbh_07_u:049.021d-008_0717": "dhanaṃ ca pūryamāṇaṃ naḥ kiṃ punar manujeṣv iti",
    "GE07mbh_07_u:049.021d-008_0718": "vyaktaṃ vasvokasāreyam ity ūcus tatra vismitāḥ",
    "GE07mbh_07_u:049.021d-008_0719": "sāṃkṛte rantidevasya yāṃ rātrim atithiṃ vaset",
    "GE07mbh_07_u:049.021d-008_0720": "ālabhyanta tadā gāvaḥ sahasrāṇy ekaviṃśatiḥ",
    "GE07mbh_07_u:049.021d-008_0721": "tatra sma sūdāḥ krośanti sumṛṣṭamaṇikuṇḍalāḥ",
    "GE07mbh_07_u:049.021d-008_0722": "sūpabhūyiṣṭam aśnīdhvaṃ nādya māṃsaṃ yathāpuram",
    "GE07mbh_07_u:049.021d-008_0723": "rantidevasya yat kiṃ cit sauvarṇam abhavat tadā",
    "GE07mbh_07_u:049.021d-008_0724": "tat sarvaṃ vitate yajñe brāhmaṇebhyo hy amanyata",
    "GE07mbh_07_u:049.021d-008_0725": "pratyakṣaṃ tasya havyāni pratigṛhṇanti devatāḥ",
    "GE07mbh_07_u:049.021d-008_0726": "kavyāni pitaraḥ kāle sarvakāmān dvijottamāḥ",
    "GE07mbh_07_u:049.021d-008_0727": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0728": "putrāt puṇyataras tubhyaṃ mā putram anutapyathāḥ nārada uvāca",
    "GE07mbh_07_u:049.021d-008_0729": "ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0730": "dauṣyantiṃ bharataṃ cāpi mṛtaṃ sṛñjaya śuśruma",
    "GE07mbh_07_u:049.021d-008_0731": "karmāṇy asukarāṇy anyaiḥ kṛtavān yaḥ śiśur vane",
    "GE07mbh_07_u:049.021d-008_0732": "hemāvadātān yaḥ siṃhān nakhadaṃṣṭrāyudhān balī",
    "GE07mbh_07_u:049.021d-008_0733": "nirvīryāṃs tarasā kṛtvā vicakarṣa babandha ca",
    "GE07mbh_07_u:049.021d-008_0734": "krūrāṃś cograbalān vyāghrān damitvā cākarod vaśe",
    "GE07mbh_07_u:049.021d-008_0735": "manaḥśilā iva śilāḥ saṃyuktā jaturāśibhiḥ",
    "GE07mbh_07_u:049.021d-008_0736": "vyālādīṃś cātibalavāṃs tatpratīpān gajān api",
    "GE07mbh_07_u:049.021d-008_0737": "daṃṣṭrāsu gṛhyāvaruhya śuṣkāsyān akarod vaśe",
    "GE07mbh_07_u:049.021d-008_0738": "mahiṣān apy atibalān balena vicakarṣa ha",
    "GE07mbh_07_u:049.021d-008_0739": "balinaḥ sṛmarān khaḍgān nānāsattvāni cāpy uta",
    "GE07mbh_07_u:049.021d-008_0740": "kṛcchraprāṇān vane baddhvā damayitvāpy avāsṛjat",
    "GE07mbh_07_u:049.021d-008_0741": "taṃ sarvadamanety āhus tadvidas tena karmaṇā",
    "GE07mbh_07_u:049.021d-008_0742": "taṃ pratyaṣedhaj jananī mā sattvāni vijījahi",
    "GE07mbh_07_u:049.021d-008_0743": "so 'śvamedhaśateneṣṭvā yamunām anu vīryavān",
    "GE07mbh_07_u:049.021d-008_0744": "triśatāśvān sarasvatyāṃ gaṅgām anu catuḥśatān",
    "GE07mbh_07_u:049.021d-008_0745": "so 'śvamedhasahasreṇa rājasūyaśatena ca",
    "GE07mbh_07_u:049.021d-008_0746": "punar īje mahāyajñaiḥ samāptavaradakṣiṇaiḥ",
    "GE07mbh_07_u:049.021d-008_0747": "agniṣṭomātirātrāṇām ukthyaviśvajitām api",
    "GE07mbh_07_u:049.021d-008_0748": "vājapeyeṣṭisatrāṇāṃ sahasraiś ca susaṃbhṛtaiḥ",
    "GE07mbh_07_u:049.021d-008_0749": "iṣṭvā śākuntalo rājā tarpayitvā dvijān dhanaiḥ",
    "GE07mbh_07_u:049.021d-008_0750": "sahasraṃ yatra padmānāṃ kaṇvāya bharato dadau",
    "GE07mbh_07_u:049.021d-008_0751": "jāmbūnadasya śuddhasya kanakasya mahāyaśāḥ",
    "GE07mbh_07_u:049.021d-008_0752": "yasya yūpāḥ śatavyāmāḥ pariṇāhena kāñcanāḥ",
    "GE07mbh_07_u:049.021d-008_0753": "samāgamya dvijaiḥ sārdhaṃ sendrair devaiḥ samucchritāḥ",
    "GE07mbh_07_u:049.021d-008_0754": "svalaṃkṛtā bhrājamānāḥ sarvaratnair manoramaiḥ",
    "GE07mbh_07_u:049.021d-008_0755": "hiraṇyam aśvān dviradān rathān uṣṭrān ajāvikān",
    "GE07mbh_07_u:049.021d-008_0756": "dāsīdāsaṃ dhanaṃ dhānyaṃ gāḥ savatsāḥ payasvinīḥ",
    "GE07mbh_07_u:049.021d-008_0757": "grāmān gṛhāṇi kṣetrāṇi vividhāṃś ca paricchadān",
    "GE07mbh_07_u:049.021d-008_0758": "koṭīśatāyutaṃ caiva brāhmaṇebhyo hy amanyata",
    "GE07mbh_07_u:049.021d-008_0759": "cakravartī hy adīnātmā jetāris tv ajitaḥ paraiḥ",
    "GE07mbh_07_u:049.021d-008_0760": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0761": "putrāt puṇyataras tubhyaṃ mā putram anutapyathāḥ nārada uvāca",
    "GE07mbh_07_u:049.021d-008_0762": "ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0763": "pṛthuṃ vainyaṃ ca rājānaṃ mṛtaṃ sṛñjaya śuśruma",
    "GE07mbh_07_u:049.021d-008_0764": "yam abhyaṣiñcan sāmrājye rājasūye maharṣayaḥ",
    "GE07mbh_07_u:049.021d-008_0765": "ayaṃ naḥ prathayiṣyeta sarvān ity abhavat pṛthuḥ",
    "GE07mbh_07_u:049.021d-008_0766": "kṣatān nas trāsyate sarvān ity evaṃ kṣatriyo 'bhavat",
    "GE07mbh_07_u:049.021d-008_0767": "pṛthuṃ vainyaṃ prajā dṛṣṭvā raktāḥ smeti yad abruvan",
    "GE07mbh_07_u:049.021d-008_0768": "tato rājeti nāmāsya anurāgād ajāyata",
    "GE07mbh_07_u:049.021d-008_0769": "akṛṣṭapacyā pṛthivī āsīd vainyasya kāmadhuk",
    "GE07mbh_07_u:049.021d-008_0770": "sarvāḥ kumbhaduho gāvaḥ puṭake puṭake madhu",
    "GE07mbh_07_u:049.021d-008_0771": "āsan hiraṇmayā darbhāḥ sukhasparśāḥ sukhāvahāḥ",
    "GE07mbh_07_u:049.021d-008_0772": "teṣāṃ cīrāṇi saṃvītāḥ prajās teṣv eva śerate",
    "GE07mbh_07_u:049.021d-008_0773": "phalāny amṛtakalpāni mūlāni ca madhūni ca",
    "GE07mbh_07_u:049.021d-008_0774": "teṣām āsīt tadāhāro nirāhārāś ca nābhavan",
    "GE07mbh_07_u:049.021d-008_0775": "arogāḥ sarvasiddhārthā manuṣyā akutobhayāḥ",
    "GE07mbh_07_u:049.021d-008_0776": "nyavasanta yathākāmaṃ vṛkṣeṣu ca guhāsu ca",
    "GE07mbh_07_u:049.021d-008_0777": "pravibhāgo na rāṣṭrāṇāṃ purāṇāṃ cābhavat tadā",
    "GE07mbh_07_u:049.021d-008_0778": "yathāsukhaṃ yathākāmaṃ tathaitā muditāḥ prajāḥ",
    "GE07mbh_07_u:049.021d-008_0779": "tasya saṃstambhayann āpaḥ samudram abhiyāsyataḥ",
    "GE07mbh_07_u:049.021d-008_0780": "parvatāś ca dadur mārgaṃ dhvajabhaṅgaś ca nābhavat",
    "GE07mbh_07_u:049.021d-008_0781": "taṃ vanaspatayaḥ śailā devāsuranaroragāḥ",
    "GE07mbh_07_u:049.021d-008_0782": "saptarṣayaḥ puṇyajanā gandharvāpsaraso 'pi ca",
    "GE07mbh_07_u:049.021d-008_0783": "pitaraś ca sukhāsīnam abhigamyedam abruvan",
    "GE07mbh_07_u:049.021d-008_0784": "samrāḍ asi kṣatriyo 'si rājā goptā pitāsi naḥ",
    "GE07mbh_07_u:049.021d-008_0785": "dehy asmabhyaṃ mahārāja prabhuḥ sann īpsitān varān",
    "GE07mbh_07_u:049.021d-008_0786": "yair vayaṃ śāśvatīs tṛptīr vartayiṣyāmahe sukham",
    "GE07mbh_07_u:049.021d-008_0787": "tathety uktvā pṛthur vainyo gṛhītvājagavaṃ dhanuḥ",
    "GE07mbh_07_u:049.021d-008_0788": "śarāṃś cāpratimān ghorāṃś cintayitvābravīn mahīm",
    "GE07mbh_07_u:049.021d-008_0789": "ehy ehi vasudhe kṣipraṃ kṣaraibhyaḥ kāṅkṣitaṃ payaḥ",
    "GE07mbh_07_u:049.021d-008_0790": "tato dāsyāmi bhadraṃ te annaṃ yasya yathepsitam vasudhovāca nārada uvāca",
    "GE07mbh_07_u:049.021d-008_0791": "duhitṛtvena māṃ vīra saṃkalpayitum arhasi",
    "GE07mbh_07_u:049.021d-008_0792": "tathety uktvā pṛthuḥ sarvaṃ vidhānam akarod vaśī",
    "GE07mbh_07_u:049.021d-008_0793": "tato bhūtanikāyās te vasudhāṃ duduhus tadā",
    "GE07mbh_07_u:049.021d-008_0794": "tāṃ vanaspatayaḥ pūrvaṃ samuttasthur dudhukṣavaḥ",
    "GE07mbh_07_u:049.021d-008_0795": "sātiṣṭhad vatsalā vatsaṃ dogdhṝn pātrāṇi cecchatī",
    "GE07mbh_07_u:049.021d-008_0796": "vatso 'bhūt puṣpitaḥ śālaḥ plakṣo dogdhābhavat tadā",
    "GE07mbh_07_u:049.021d-008_0797": "chinnaprarohaṇaṃ dugdhaṃ pātram audumbaraṃ śubham",
    "GE07mbh_07_u:049.021d-008_0798": "udayaḥ parvato vatso merur dogdhā mahāgiriḥ",
    "GE07mbh_07_u:049.021d-008_0799": "ratnāny oṣadhayo dugdhaṃ pātram aśmamayaṃ tathā",
    "GE07mbh_07_u:049.021d-008_0800": "dogdhā cāsīt tadā devo dugdham ūrjaskaraṃ priyam",
    "GE07mbh_07_u:049.021d-008_0801": "asurā duduhur māyām āmapātre tu te tadā",
    "GE07mbh_07_u:049.021d-008_0802": "dogdhā dvimūrdhā tatrāsīd vatsaś cāsīd virocanaḥ",
    "GE07mbh_07_u:049.021d-008_0803": "kṛṣiṃ ca sasyaṃ ca narā duduhuḥ pṛthivītale",
    "GE07mbh_07_u:049.021d-008_0804": "svāyaṃbhuvo manur vatsas teṣāṃ dogdhābhavat pṛthuḥ",
    "GE07mbh_07_u:049.021d-008_0805": "alābupātre ca tathā viṣaṃ dugdhā vasuṃdharā",
    "GE07mbh_07_u:049.021d-008_0806": "dhṛtarāṣṭro 'bhavad dogdhā teṣāṃ vatsas tu takṣakaḥ",
    "GE07mbh_07_u:049.021d-008_0807": "saptarṣibhir brahma dugdhā tathā cākliṣṭakarmabhiḥ",
    "GE07mbh_07_u:049.021d-008_0808": "dogdhā bṛhaspatiḥ pātraṃ chando vatsas tu somarāṭ",
    "GE07mbh_07_u:049.021d-008_0809": "antardhānaṃ cāmapātre dugdhā puṇyajanair virāṭ",
    "GE07mbh_07_u:049.021d-008_0810": "dogdhā vaiśravaṇas teṣāṃ vatsa āsīt kuberakaḥ",
    "GE07mbh_07_u:049.021d-008_0811": "puṇyagandhān padmapātre gandharvāpsaraso 'duhan",
    "GE07mbh_07_u:049.021d-008_0812": "vatsaś citrarathas teṣāṃ dogdhā viśvaruciḥ prabhuḥ",
    "GE07mbh_07_u:049.021d-008_0813": "svadhāṃ rajatapātre tu duduhuḥ pitaraś ca tām",
    "GE07mbh_07_u:049.021d-008_0814": "vatso 'tra vatsaras teṣāṃ yamo dogdhā tathāntakaḥ",
    "GE07mbh_07_u:049.021d-008_0815": "evaṃ nikāyais tair dugdhā payo 'bhīṣṭaṃ hi sā virāṭ",
    "GE07mbh_07_u:049.021d-008_0816": "yair vartayanti te hy adya pātrair vatsaiś ca nityaśaḥ",
    "GE07mbh_07_u:049.021d-008_0817": "sa yajñair vividhair iṣṭvā pṛthur vainyaḥ pratāpavān",
    "GE07mbh_07_u:049.021d-008_0818": "saṃtarpayitvā bhūtāni sarvaiḥ kāmair manaḥpriyaiḥ",
    "GE07mbh_07_u:049.021d-008_0819": "hairaṇyān akarod rājā ye ke cit pārthivā bhuvi",
    "GE07mbh_07_u:049.021d-008_0820": "tān brāhmaṇebhyaḥ prāyacchad aśvamedhe mahāmakhe",
    "GE07mbh_07_u:049.021d-008_0821": "ṣaṣṭināgasahasrāṇi ṣaṣṭināgaśatāni ca",
    "GE07mbh_07_u:049.021d-008_0822": "sauvarṇān akarod rājā brāhmaṇebhyaś ca tāṃ dadau",
    "GE07mbh_07_u:049.021d-008_0823": "imāṃ ca pṛthivīṃ sarvāṃ maṇiratnavibhūṣitām",
    "GE07mbh_07_u:049.021d-008_0824": "sauvarṇīm akarod rājā brāhmaṇebhyaś ca tān dadau",
    "GE07mbh_07_u:049.021d-008_0825": "sa cen mamāra sṛñjaya caturbhadrataras tvayā",
    "GE07mbh_07_u:049.021d-008_0826": "putrāt puṇyataras tubhyaṃ mā putram anutapyathāḥ nārada uvāca",
    "GE07mbh_07_u:049.021d-008_0827": "ayajvānam adākṣiṇyam adhi śvaityety udāharat",
    "GE07mbh_07_u:049.021d-008_0828": "rāmo mahātapāḥ śūro vīralokanamaskṛtaḥ",
    "GE07mbh_07_u:049.021d-008_0829": "jāmadagnyo 'py atiyaśā avitṛpto mariṣyati",
    "GE07mbh_07_u:049.021d-008_0830": "yasyābhram anuparyeti bhūmiṃ kurvan vipāṃsulām",
    "GE07mbh_07_u:049.021d-008_0831": "na cāsīd vikriyā yasya prāpya śriyam anuttamām",
    "GE07mbh_07_u:049.021d-008_0832": "yaḥ kṣatriyaiḥ parāmṛṣṭe vatse pitari cukrudhe",
    "GE07mbh_07_u:049.021d-008_0833": "tato 'vadhīt kārtavīryam ajitaṃ samare paraiḥ",
    "GE07mbh_07_u:049.021d-008_0834": "kṣatriyāṇāṃ catuḥṣaṣṭim ayutāni sahasraśaḥ",
    "GE07mbh_07_u:049.021d-008_0835": "tadā mṛtyoḥ sametāni ekaikaṃ dhanuṣājayat",
    "GE07mbh_07_u:049.021d-008_0836": "brahmadviṣāṃ cātha tasmin sahasrāṇi caturdaśa",
    "GE07mbh_07_u:049.021d-008_0837": "punar anyāni jagrāha dantakrūre jaghāna ha",
    "GE07mbh_07_u:049.021d-008_0838": "sahasraṃ musalenāghnan sahasram asināvadhīt",
    "GE07mbh_07_u:049.021d-008_0839": "udbandhanāt sahasraṃ ca haihayāḥ samare hatāḥ",
    "GE07mbh_07_u:049.021d-008_0840": "sarathāśvagajā vīrā nihatās tatra śerate",
    "GE07mbh_07_u:049.021d-008_0841": "pitur vadhāmarṣitena jāmadagnyena dhīmatā",
    "GE07mbh_07_u:049.021d-008_0842": "nijaghne daśasāhasrān rāmaḥ paraśunā tadā",
    "GE07mbh_07_u:049.021d-008_0843": "na hy amṛśyata tā vāco yās tair bhṛśam udīritāḥ",
    "GE07mbh_07_u:049.021d-008_0844": "bhṛgo rāmābhidhāveti yadākrandan dvijottamāḥ",
    "GE07mbh_07_u:049.021d-008_0845": "tataḥ kāśmīradaradān kuntikṣudrakamālavān",
    "GE07mbh_07_u:049.021d-008_0846": "aṅgavaṅgakaliṅgāṃś ca videhāṃs tāmraliptakān",
    "GE07mbh_07_u:049.021d-008_0847": "rakṣovāhān vītihotrāṃs trigartān mārtikāvatān",
    "GE07mbh_07_u:049.021d-008_0848": "śibīn anyāṃś ca rājanyān deśe deśe sahasraśaḥ",
    "GE07mbh_07_u:049.021d-008_0849": "nijaghāna śitair bāṇair jāmadagnyaḥ pratāpavān",
    "GE07mbh_07_u:049.021d-008_0850": "koṭīśatasahasrāṇi kṣatriyāṇāṃ sahasraśaḥ",
    "GE07mbh_07_u:049.021d-008_0851": "indragopakavarṇasya bandhujīvanibhasya ca",
    "GE07mbh_07_u:049.021d-008_0852": "rudhirasya parīvāhaiḥ pūrayitvā sarāṃsi ca",
    "GE07mbh_07_u:049.021d-008_0853": "sarvān aṣṭādaśa dvīpān vaśam ānīya bhārgavaḥ",
    "GE07mbh_07_u:049.021d-008_0854": "īje kratuśataiḥ puṇyaiḥ samāptavaradakṣiṇaiḥ",
    "GE07mbh_07_u:049.021d-008_0855": "vedīm aṣṭanavotsedhāṃ sauvarṇāṃ vidhinirmitām",
    "GE07mbh_07_u:049.021d-008_0856": "sarvaratnaśataiḥ pūrṇāṃ patākāśatamālinīm",
    "GE07mbh_07_u:049.021d-008_0857": "grāmyāraṇyaiḥ paśugaṇaiḥ saṃpūrṇāṃ ca mahīm imām",
    "GE07mbh_07_u:049.021d-008_0858": "rāmasya jāmadagnyasya pratijagrāha kaśyapaḥ",
    "GE07mbh_07_u:049.021d-008_0859": "tataḥ śatasahasrāṇi dvipendrān hemabhūṣaṇān",
    "GE07mbh_07_u:049.021d-008_0860": "nirdasyuṃ pṛthivīṃ kṛtvā śiṣṭeṣṭajanasaṃkulām",
    "GE07mbh_07_u:049.021d-008_0861": "kaśyapāya dadau rāmo hayamedhe mahāmakhe",
    "GE07mbh_07_u:049.021d-008_0862": "triḥsaptakṛtvaḥ pṛthivīṃ kṛtvā niḥkṣatriyāṃ prabhuḥ",
    "GE07mbh_07_u:049.021d-008_0863": "iṣṭvā kratuśatair vīro brāhmaṇebhyo hy amanyata",
    "GE07mbh_07_u:049.021d-008_0864": "sa kaśyapasya vacanāt protsārya saritāṃ patim",
    "GE07mbh_07_u:049.021d-008_0865": "iṣupāte yudhāṃ śreṣṭhaḥ kurvan brāhmaṇaśāsanam",
    "GE07mbh_07_u:049.021d-008_0866": "adhyāvasad giriśreṣṭhaṃ mahendraṃ parvatottamam",
    "GE07mbh_07_u:049.021d-008_0867": "evaṃ guṇaśatair juṣṭo bhṛgūṇāṃ kīrtivardhanaḥ",
    "GE07mbh_07_u:049.021d-008_0868": "jāmadagnyo 'py atiyaśā mariṣyati mahādyutiḥ",
    "GE07mbh_07_u:049.021d-008_0869": "tvayā caturbhadrataraḥ putrāt puṇyataras tava",
    "GE07mbh_07_u:049.021d-008_0870": "ayajvānam adākṣiṇyaṃ mā putram anutapyathāḥ",
    "GE07mbh_07_u:049.021d-008_0871": "ete caturbhadratarās tvayā bhadraśatādhikāḥ vyāsa uvāca",
    "GE07mbh_07_u:049.021d-008_0872": "mṛtā naravaraśreṣṭhā mariṣyanti ca sṛñjaya",
    "GE07mbh_07_u:049.021d-008_0873": "puṇyam ākhyānam āyuṣyaṃ śrutvā ṣoḍaśarājakam",
    "GE07mbh_07_u:049.021d-008_0874": "avyāharan narapatis tūṣṇīm āsīt sa sṛñjayaḥ",
    "GE07mbh_07_u:049.021d-008_0875": "tam abravīt tathāsīnaṃ nārado bhagavān ṛṣiḥ",
    "GE07mbh_07_u:049.021d-008_0876": "śrutaṃ kīrtayato mahyaṃ gṛhītaṃ te mahādyute",
    "GE07mbh_07_u:049.021d-008_0877": "āho svid antato naṣṭaṃ śrāddhaṃ śūdrāpatāv iva",
    "GE07mbh_07_u:049.021d-008_0878": "sa evam uktaḥ pratyāha prāñjaliḥ sṛñjayas tadā",
    "GE07mbh_07_u:049.021d-008_0879": "putraśokāpahaṃ śrutvā dhanyam ākhyānam uttamam",
    "GE07mbh_07_u:049.021d-008_0880": "rājarṣīṇāṃ purāṇānāṃ yajvanāṃ dakṣiṇāvatām",
    "GE07mbh_07_u:049.021d-008_0881": "vismayena hate śoke tamasīvārkatejasā nārada uvāca",
    "GE07mbh_07_u:049.021d-008_0882": "vipāpmāsmy avyathopeto brūhi kiṃ karavāṇy aham",
    "GE07mbh_07_u:049.021d-008_0883": "diṣṭyāpahataśokas tvaṃ vṛṇīṣveha yad icchasi sṛñjaya uvāca",
    "GE07mbh_07_u:049.021d-008_0884": "tat tat prapatsyase sarvaṃ na mṛṣāvādino vayam",
    "GE07mbh_07_u:049.021d-008_0885": "etenaiva pratīto 'haṃ prasanno yad bhavān mama nārada uvāca",
    "GE07mbh_07_u:049.021d-008_0886": "prasanno yasya bhagavān na tasyāstīha",
    "GE07mbh_07_u:049.021d-008_0887": "punar dadāmi te putraṃ dasyubhir nihataṃ vṛthā vyāsa uvāca",
    "GE07mbh_07_u:049.021d-008_0888": "uddhṛtya narakāt kaṣṭāt paśum aprokṣitaṃ",
    "GE07mbh_07_u:049.021d-008_0889": "prādur āsīt tataḥ putraḥ sṛñjayasyādbhutaprabhaḥ",
    "GE07mbh_07_u:049.021d-008_0890": "prasannenarṣiṇā dattaḥ kuberatanayopamaḥ",
    "GE07mbh_07_u:049.021d-008_0891": "tataḥ saṃgamya putreṇa prītimān abhavan nṛpaḥ",
    "GE07mbh_07_u:049.021d-008_0892": "īje ca kratubhir mukhyaiḥ samāptavaradakṣiṇaiḥ",
    "GE07mbh_07_u:049.021d-008_0893": "akṛtāstraś ca bhītaś ca na ca sāṃnāhiko hataḥ",
    "GE07mbh_07_u:049.021d-008_0894": "ayajvā cānapatyaś ca tato 'sau jīvitaḥ punaḥ",
    "GE07mbh_07_u:049.021d-008_0895": "śūro vīraḥ kṛtāstraś ca pramathyārīn sahasraśaḥ",
    "GE07mbh_07_u:049.021d-008_0896": "abhimanyur gataḥ svargaṃ pṛtanābhimukho hataḥ",
    "GE07mbh_07_u:049.021d-008_0897": "brahmacaryeṇa yān kāṃś cit prajñayā ca śrutena ca",
    "GE07mbh_07_u:049.021d-008_0898": "iṣṭaiś ca kratubhir yānti tāṃs te putro 'kṣayān gataḥ",
    "GE07mbh_07_u:049.021d-008_0899": "vidvāṃsaḥ karmabhiḥ puṇyaiḥ svargam īhanti nityaśaḥ",
    "GE07mbh_07_u:049.021d-008_0900": "na tu svargād ayaṃ lokaḥ kāmyate svargavāsibhiḥ",
    "GE07mbh_07_u:049.021d-008_0901": "tasmāt svargagataṃ putram arjunasya hataṃ raṇe",
    "GE07mbh_07_u:049.021d-008_0902": "nehānayituṃ śakyaṃ hi kiṃ cid aprāpyam īśitum",
    "GE07mbh_07_u:049.021d-008_0903": "evaṃ jñātvā sthiro bhūtvā mā śuco dhairyam āpnuhi",
    "GE07mbh_07_u:049.021d-008_0904": "jīvanta eva naḥ śocyā na tu svargagatānagha",
    "GE07mbh_07_u:049.021d-008_0905": "śocato hi mahārāja agham evābhivardhate",
    "GE07mbh_07_u:049.021d-008_0906": "tasmāc chokaṃ parityajya śreyase prayated budhaḥ",
    "GE07mbh_07_u:049.021d-008_0907": "praharṣam abhimānaṃ ca sukhaprāptiṃ ca cintayan",
    "GE07mbh_07_u:049.021d-008_0908": "etad āhur budhāḥ śreyo na śokaḥ śoka ucyate",
    "GE07mbh_07_u:049.021d-008_0909": "evaṃ vidvan samuttiṣṭha prayato bhava mā śucaḥ",
    "GE07mbh_07_u:049.021d-008_0910": "śrutas te saṃbhavo mṛtyos tapāṃsy anupamāni ca",
    "GE07mbh_07_u:049.021d-008_0911": "sarvabhūtasamatvaṃ ca cañcalāś ca vibhūtayaḥ",
    "GE07mbh_07_u:049.021d-008_0912": "sṛñjayasya tu taṃ putraṃ mṛtaṃ saṃjīvitaṃ punaḥ saṃjaya uvāca",
    "GE07mbh_07_u:049.021d-008_0913": "evaṃ vidvan mahārāja mā śucaḥ sādhayāmy",
    "GE07mbh_07_u:049.021d-008_0914": "etāvad uktvā bhagavāṃs tatraivāntaradhīyata",
    "GE07mbh_07_u:049.021d-008_0915": "vāgīśāne bhagavati vyāse vyabhranabhaḥprabhe",
    "GE07mbh_07_u:049.021d-008_0916": "gate matimatāṃ śreṣṭhe samāśvāsya yudhiṣṭhiram",
    "GE07mbh_07_u:049.021d-008_0917": "pūrveṣāṃ pārthivendrāṇāṃ mahendrapratimaujasām",
    "GE07mbh_07_u:049.021d-008_0918": "nyāyādhigatavittānāṃ tāṃ śrutvā yajñasaṃpadam",
    "GE07mbh_07_u:049.021d-008_0919": "saṃpūjya manasā vidvān viśoko 'bhūd yudhiṣṭhiraḥ",
    "GE07mbh_07_u:049.021d-008_0920": "punaś cācintayad dīnaḥ kiṃ svid vakṣye dhanaṃjayam dhṛtarāṣṭra uvāca",
    "GE07mbh_07_u:050.000-0343_01": "atha saṃśaptakaiḥ sārdhaṃ yudhyamāne dhanaṃjaye",
    "GE07mbh_07_u:050.000-0343_02": "abhimanyau hate cāpi bāle balavatāṃ vare",
    "GE07mbh_07_u:050.000-0343_03": "maharṣisattame yāte vyāse sa tu yudhiṣṭhiraḥ",
    "GE07mbh_07_u:050.000-0343_04": "pāṇḍavāḥ kim athākārṣuḥ śokopahatacetasaḥ",
    "GE07mbh_07_u:050.000-0343_05": "kathaṃ saṃśaptakebhyo vā nivṛtto vānaradhvajaḥ",
    "GE07mbh_07_u:050.000-0343_06": "kena vā kathitas tasya praśāntaḥ sutapāvakaḥ saṃjaya uvāca",
    "GE07mbh_07_u:050.000-0343_07": "etan me śaṃsa tattvena sarvam eveha",
    "GE07mbh_07_u:050.000-0343_08": "śṛṇu rājan yathā tebhyo nivṛttaḥ kṛṣṇasārathiḥ",
    "GE07mbh_07_u:050.000-0343_09": "tataḥ sarvāṇi sainyāni dahan kṛṣṇagatir yathā",
    "GE07mbh_07_u:050.000-0343_10": "saṃprayāte 'stam āditye saṃdhyākāla upasthite",
    "GE07mbh_07_u:050.000-0343_11": "āyātasyātmaśibiraṃ nimittair aghaśaṃsibhiḥ",
    "GE07mbh_07_u:050.000-0343_12": "yac cāsīn mānasaṃ tasya yac ca kṛṣṇena bhāṣitam",
    "GE07mbh_07_u:050.000-0343_13": "yathā ca kathitas tasya nihataḥ sutapāvakaḥ",
    "GE07mbh_07_u:050.000-0343_14": "vistareṇaiva me sarvaṃ bruvataḥ śṛṇu māriṣa",
    "GE07mbh_07_u:050.001": "saṃjaya uvāca",
    "GE07mbh_07_u:050.001a": "tasminn ahani nirvṛtte ghore prāṇabhṛtāṃ kṣaye",
    "GE07mbh_07_u:050.001c": "āditye 'staṃgate śrīmān saṃdhyākāla upasthite",
    "GE07mbh_07_u:050.002a": "vyapayāteṣu sainyeṣu vāsāya bharatarṣabha",
    "GE07mbh_07_u:050.002c": "hatvā saṃśaptakavrātān divyair astraiḥ kapidhvajaḥ",
    "GE07mbh_07_u:050.003a": "prāyāt svaśibiraṃ jiṣṇur jaitram āsthāya taṃ ratham",
    "GE07mbh_07_u:050.003c": "gacchann eva ca govindaṃ sannakaṇṭho 'bhyabhāṣata",
    "GE07mbh_07_u:050.004a": "kiṃ nu me hṛdayaṃ trastaṃ vākyaṃ sajjati keśava",
    "GE07mbh_07_u:050.004c": "spandanti cāpy aniṣṭāni gātraṃ sīdati cācyuta",
    "GE07mbh_07_u:050.005a": "aniṣṭaṃ caiva me śliṣṭaṃ hṛdayān nāpasarpati",
    "GE07mbh_07_u:050.005c": "bhuvi yad dikṣu cāpy ugrā utpātās trāsayanti mām",
    "GE07mbh_07_u:050.006a": "bahuprakārā dṛśyante sarva evāghaśaṃsinaḥ",
    "GE07mbh_07_u:050.006c": "api svasti bhaved rājñaḥ sāmātyasya guror mama",
    "GE07mbh_07_u:050.007": "vāsudeva uvāca",
    "GE07mbh_07_u:050.007a": "vyaktaṃ śivaṃ tava bhrātuḥ sāmātyasya bhaviṣyati",
    "GE07mbh_07_u:050.007c": "mā śucaḥ kiṃ cid evānyat tatrāniṣṭaṃ bhaviṣyati",
    "GE07mbh_07_u:050.008": "saṃjaya uvāca",
    "GE07mbh_07_u:050.008a": "tataḥ saṃdhyām upāsyaiva vīrau vīrāvasādane",
    "GE07mbh_07_u:050.008c": "kathayantau raṇe vṛttaṃ prayātau ratham āsthitau",
    "GE07mbh_07_u:050.009a": "tataḥ svaśibiraṃ prāptau hatānandaṃ hatatviṣam",
    "GE07mbh_07_u:050.009c": "vāsudevo 'rjunaś caiva kṛtvā karma suduṣkaram",
    "GE07mbh_07_u:050.010a": "dhvastākāraṃ samālakṣya śibiraṃ paravīrahā",
    "GE07mbh_07_u:050.010c": "bībhatsur abravīt kṛṣṇam asvasthahṛdayas tataḥ",
    "GE07mbh_07_u:050.011a": "nādya nandanti tūryāṇi maṅgalyāni janārdana",
    "GE07mbh_07_u:050.011c": "miśrā dundubhinirghoṣaiḥ śaṅkhāś cāḍambaraiḥ saha",
    "GE07mbh_07_u:050.011e": "vīṇā vā nādya vādyante śamyātālasvanaiḥ saha",
    "GE07mbh_07_u:050.012a": "maṅgalyāni ca gītāni na gāyanti paṭhanti ca",
    "GE07mbh_07_u:050.012c": "stutiyuktāni ramyāṇi mamānīkeṣu bandinaḥ",
    "GE07mbh_07_u:050.013a": "yodhāś cāpi hi māṃ dṛṣṭvā nivartante hy adhomukhāḥ",
    "GE07mbh_07_u:050.013c": "karmāṇi ca yathāpūrvaṃ kṛtvā nābhivadanti mām",
    "GE07mbh_07_u:050.014a": "api svasti bhaved adya bhrātṛbhyo mama mādhava",
    "GE07mbh_07_u:050.014c": "na hi śudhyati me bhāvo dṛṣṭvā svajanam ākulam",
    "GE07mbh_07_u:050.015a": "api pāñcālarājasya virāṭasya ca mānada",
    "GE07mbh_07_u:050.015c": "sarveṣāṃ caiva yodhānāṃ sāmagryaṃ syān mamācyuta",
    "GE07mbh_07_u:050.016a": "na ca mām adya saubhadraḥ prahṛṣṭo bhrātṛbhiḥ saha",
    "GE07mbh_07_u:050.016c": "raṇād āyāntam ucitaṃ pratyudyāti hasann iva",
    "GE07mbh_07_u:050.017a": "evaṃ saṃkathayantau tau praviṣṭau śibiraṃ svakam",
    "GE07mbh_07_u:050.017c": "dadṛśāte bhṛśāsvasthān pāṇḍavān naṣṭacetasaḥ",
    "GE07mbh_07_u:050.018a": "dṛṣṭvā bhrātṝṃś ca putrāṃś ca vimanā vānaradhvajaḥ",
    "GE07mbh_07_u:050.018c": "apaśyaṃś caiva saubhadram idaṃ vacanam abravīt",
    "GE07mbh_07_u:050.019a": "mukhavarṇo 'prasanno vaḥ sarveṣām eva lakṣyate",
    "GE07mbh_07_u:050.019c": "na cābhimanyuṃ paśyāmi na ca māṃ pratinandatha",
    "GE07mbh_07_u:050.020a": "mayā śrutaś ca droṇena cakravyūho vinirmitaḥ",
    "GE07mbh_07_u:050.020c": "na ca vas tasya bhettāsti ṛte saubhadram āhave",
    "GE07mbh_07_u:050.021a": "na copadiṣṭas tasyāsīn",
    "GE07mbh_07_u:050.021c": "kaccin na bālo yuṣmābhiḥ parānīkaṃ praveśitaḥ",
    "GE07mbh_07_u:050.022a": "bhittvānīkaṃ maheṣvāsaḥ pareṣāṃ bahuśo yudhi",
    "GE07mbh_07_u:050.022c": "kaccin na nihataḥ śete saubhadraḥ paravīrahā",
    "GE07mbh_07_u:050.023a": "lohitākṣaṃ mahābāhuṃ jātaṃ siṃham ivādriṣu",
    "GE07mbh_07_u:050.023c": "upendrasadṛśaṃ brūta katham āyodhane hataḥ",
    "GE07mbh_07_u:050.024a": "sukumāraṃ maheṣvāsaṃ vāsavasyātmajātmajam",
    "GE07mbh_07_u:050.024c": "sadā mama priyaṃ brūta katham āyodhane hataḥ",
    "GE07mbh_07_u:050.025a": "vārṣṇeyīdayitaṃ śūraṃ mayā satatalālitam",
    "GE07mbh_07_u:050.025c": "ambāyāś ca priyaṃ nityaṃ ko 'vadhīt kālacoditaḥ",
    "GE07mbh_07_u:050.026a": "sadṛśo vṛṣṇisiṃhasya keśavasya mahātmanaḥ",
    "GE07mbh_07_u:050.026c": "vikramaśrutamāhātmyaiḥ katham āyodhane hataḥ",
    "GE07mbh_07_u:050.027a": "subhadrāyāḥ priyaṃ nityaṃ draupadyāḥ keśavasya ca",
    "GE07mbh_07_u:050.027c": "yadi putraṃ na paśyāmi yāsyāmi yamasādanam",
    "GE07mbh_07_u:050.028a": "mṛdukuñcitakeśāntaṃ bālaṃ bālamṛgekṣaṇam",
    "GE07mbh_07_u:050.028c": "mattadviradavikrāntaṃ śālapotam ivodgatam",
    "GE07mbh_07_u:050.029a": "smitābhibhāṣiṇaṃ dāntaṃ guruvākyakaraṃ sadā",
    "GE07mbh_07_u:050.029c": "bālye 'py abālakarmāṇaṃ priyavākyam amatsaram",
    "GE07mbh_07_u:050.030a": "mahotsāhaṃ mahābāhuṃ dīrgharājīvalocanam",
    "GE07mbh_07_u:050.030c": "bhaktānukampinaṃ dāntaṃ na ca nīcānusāriṇam",
    "GE07mbh_07_u:050.031a": "kṛtajñaṃ jñānasaṃpannaṃ kṛtāstram anivartinam",
    "GE07mbh_07_u:050.031c": "yuddhābhinandinaṃ nityaṃ dviṣatām aghavardhanam",
    "GE07mbh_07_u:050.032a": "sveṣāṃ priyahite yuktaṃ pitṝṇāṃ jayagṛddhinam",
    "GE07mbh_07_u:050.032c": "na ca pūrvaprahartāraṃ saṃgrāme naṣṭasaṃbhramam",
    "GE07mbh_07_u:050.032e": "yadi putraṃ na paśyāmi yāsyāmi yamasādanam",
    "GE07mbh_07_u:050.032f-0344_01": "ratheṣu gaṇyamāneṣu gaṇitaṃ taṃ mahāratham",
    "GE07mbh_07_u:050.032f-0344_02": "mayādhyardhaguṇaṃ saṃkhye taruṇaṃ bāhuśālinam",
    "GE07mbh_07_u:050.032f-0344_03": "pradyumnasya priyaṃ śiṣyaṃ keśavasya mamaiva ca",
    "GE07mbh_07_u:050.033a": "sulalāṭaṃ sukeśāntaṃ subhrvakṣidaśanacchadam",
    "GE07mbh_07_u:050.033c": "apaśyatas tad vadanaṃ kā śāntir hṛdayasya me",
    "GE07mbh_07_u:050.034a": "tantrīsvanasukhaṃ ramyaṃ puṃskokilasamadhvanim",
    "GE07mbh_07_u:050.034c": "aśṛṇvataḥ svanaṃ tasya kā śāntir hṛdayasya me",
    "GE07mbh_07_u:050.035a": "rūpaṃ cāpratirūpaṃ tat tridaśeṣv api durlabham",
    "GE07mbh_07_u:050.035c": "apaśyato 'dya vīrasya kā śāntir hṛdayasya me",
    "GE07mbh_07_u:050.036a": "abhivādanadakṣaṃ taṃ pitṝṇāṃ vacane ratam",
    "GE07mbh_07_u:050.036c": "nādyāhaṃ yadi paśyāmi kā śāntir hṛdayasya me",
    "GE07mbh_07_u:050.037a": "sukumāraḥ sadā vīro mahārhaśayanocitaḥ",
    "GE07mbh_07_u:050.037c": "bhūmāv anāthavac chete nūnaṃ nāthavatāṃ varaḥ",
    "GE07mbh_07_u:050.038a": "śayānaṃ samupāsanti yaṃ purā paramastriyaḥ",
    "GE07mbh_07_u:050.038c": "tam adya vipraviddhāṅgam upāsanty aśivāḥ śivāḥ",
    "GE07mbh_07_u:050.039a": "yaḥ purā bodhyate suptaḥ sūtamāgadhabandibhiḥ",
    "GE07mbh_07_u:050.039c": "bodhayanty adya taṃ nūnaṃ śvāpadā vikṛtaiḥ svaraiḥ",
    "GE07mbh_07_u:050.040a": "chatracchāyāsamucitaṃ tasya tad vadanaṃ śubham",
    "GE07mbh_07_u:050.040c": "nūnam adya rajodhvastaṃ raṇe reṇuḥ kariṣyati",
    "GE07mbh_07_u:050.041a": "hā putrakāvitṛptasya satataṃ putradarśane",
    "GE07mbh_07_u:050.041c": "bhāgyahīnasya kālena yathā me nīyase balāt",
    "GE07mbh_07_u:050.042a": "sādya saṃyamanī nūnaṃ sadā sukṛtināṃ gatiḥ",
    "GE07mbh_07_u:050.042c": "svabhābhir bhāsitā ramyā tvayātyarthaṃ virājate",
    "GE07mbh_07_u:050.043a": "nūnaṃ vaivasvataś ca tvā varuṇaś ca priyātithiḥ",
    "GE07mbh_07_u:050.043c": "śatakratur dhaneśaś ca prāptam arcanty abhīrukam",
    "GE07mbh_07_u:050.044a": "evaṃ vilapya bahudhā bhinnapoto vaṇig yathā",
    "GE07mbh_07_u:050.044c": "duḥkhena mahatāviṣṭo yudhiṣṭhiram apṛcchata arjunaḥ",
    "GE07mbh_07_u:050.044d-0345_01": "kathaṃ tvayi ca bhīme ca dhṛṣṭadyumne ca jīvati",
    "GE07mbh_07_u:050.044d-0345_02": "sātyake śakravikrānte saubhadro nihataḥ paraiḥ",
    "GE07mbh_07_u:050.045a": "kaccit sa kadanaṃ kṛtvā pareṣāṃ pāṇḍunandana",
    "GE07mbh_07_u:050.045c": "svargato 'bhimukhaḥ saṃkhye yudhyamāno nararṣabhaḥ",
    "GE07mbh_07_u:050.046a": "sa nūnaṃ bahubhir yattair yudhyamāno nararṣabhaiḥ",
    "GE07mbh_07_u:050.046c": "asahāyaḥ sahāyārthī mām anudhyātavān dhruvam",
    "GE07mbh_07_u:050.047a": "pīḍyamānaḥ śarair bālas tāta sādhv abhidhāva mām",
    "GE07mbh_07_u:050.047b-0346_01": "nānāliṅgaiḥ sudhautāgrair mama putro 'lpacetanaḥ",
    "GE07mbh_07_u:050.047b-0346_02": "iha me syād api trāṇaṃ piteti sa punaḥ punaḥ",
    "GE07mbh_07_u:050.047c": "iti vipralapan manye nṛśaṃsair bahubhir hataḥ",
    "GE07mbh_07_u:050.048a": "atha vā matprasūtaś ca svasrīyo mādhavasya ca",
    "GE07mbh_07_u:050.048c": "subhadrāyāṃ ca saṃbhūto naivaṃ vaktum ihārhati",
    "GE07mbh_07_u:050.049a": "vajrasāramayaṃ nūnaṃ hṛdayaṃ sudṛḍhaṃ mama",
    "GE07mbh_07_u:050.049c": "apaśyato dīrghabāhuṃ raktākṣaṃ yan na dīryate",
    "GE07mbh_07_u:050.050a": "kathaṃ bāle maheṣvāse nṛśaṃsā marmabhedinaḥ",
    "GE07mbh_07_u:050.050c": "svasrīye vāsudevasya mama putre 'kṣipañ śarān",
    "GE07mbh_07_u:050.051a": "yo māṃ nityam adīnātmā pratyudgamyābhinandati",
    "GE07mbh_07_u:050.051c": "upayāntaṃ ripūn hatvā so 'dya māṃ kiṃ na paśyati",
    "GE07mbh_07_u:050.052a": "nūnaṃ sa patitaḥ śete dharaṇyāṃ rudhirokṣitaḥ",
    "GE07mbh_07_u:050.052c": "śobhayan medinīṃ gātrair āditya iva pātitaḥ",
    "GE07mbh_07_u:050.052d-0347_01": "subhadrāṃ nanu śocāmi yā putram apalāyinam",
    "GE07mbh_07_u:050.053a": "raṇe vinihataṃ śrutvā śokārtā vai vinaṃkṣyati",
    "GE07mbh_07_u:050.053b-0348_01": "śrutvā nipatitaṃ śūram anaghaṃ kṛtalāghavam",
    "GE07mbh_07_u:050.053c": "subhadrā vakṣyate kiṃ mām abhimanyum apaśyatī",
    "GE07mbh_07_u:050.053e": "draupadī caiva duḥkhārte te ca vakṣyāmi kiṃ nv aham",
    "GE07mbh_07_u:050.054a": "vajrasāramayaṃ nūnaṃ hṛdayaṃ yan na yāsyati",
    "GE07mbh_07_u:050.054c": "sahasradhā vadhūṃ dṛṣṭvā rudatīṃ śokakarśitām",
    "GE07mbh_07_u:050.055a": "hṛṣṭānāṃ dhārtarāṣṭrāṇāṃ siṃhanādo mayā śrutaḥ",
    "GE07mbh_07_u:050.055c": "yuyutsuś cāpi kṛṣṇena śruto vīrān upālabhan",
    "GE07mbh_07_u:050.056a": "aśaknuvanto bībhatsuṃ bālaṃ hatvā mahārathāḥ",
    "GE07mbh_07_u:050.056c": "kiṃ nadadhvam adharmajñāḥ pārthe vai dṛśyatāṃ balam",
    "GE07mbh_07_u:050.057a": "kiṃ tayor vipriyaṃ kṛtvā keśavārjunayor mṛdhe",
    "GE07mbh_07_u:050.057c": "siṃhavan nadata prītāḥ śokakāla upasthite",
    "GE07mbh_07_u:050.058a": "āgamiṣyati vaḥ kṣipraṃ phalaṃ pāpasya karmaṇaḥ",
    "GE07mbh_07_u:050.058c": "adharmo hi kṛtas tīvraḥ kathaṃ syād aphalaś ciram",
    "GE07mbh_07_u:050.059a": "iti tān prati bhāṣan vai vaiśyāputro mahāmatiḥ",
    "GE07mbh_07_u:050.059c": "apāyāc chastram utsṛjya kopaduḥkhasamanvitaḥ",
    "GE07mbh_07_u:050.060a": "kimartham etann ākhyātaṃ tvayā kṛṣṇa raṇe mama",
    "GE07mbh_07_u:050.060c": "adhakṣyaṃ tān ahaṃ sarvāṃs tadā krūrān mahārathān",
    "GE07mbh_07_u:050.060d-0349_01": "bālam ekaṃ parikṣipya hatvā hṛṣṭān pranarditān saṃjaya uvāca",
    "GE07mbh_07_u:050.060d-0350_01": "putraśokārditaṃ pārthaṃ dhyāyantaṃ",
    "GE07mbh_07_u:050.061a": "nigṛhya vāsudevas taṃ putrādhibhir abhiplutam",
    "GE07mbh_07_u:050.061c": "maivam ity abravīt kṛṣṇas tīvraśokasamanvitam",
    "GE07mbh_07_u:050.062a": "sarveṣām eṣa vai panthāḥ śūrāṇām anivartinām",
    "GE07mbh_07_u:050.062c": "kṣatriyāṇāṃ viśeṣeṇa yeṣāṃ yuddhena jīvikā",
    "GE07mbh_07_u:050.063a": "eṣā vai yudhyamānānāṃ śūrāṇām anivartinām",
    "GE07mbh_07_u:050.063c": "vihitā dharmaśāstrajñair gatir gatimatāṃ vara",
    "GE07mbh_07_u:050.064a": "dhruvaṃ yuddhe hi maraṇaṃ śūrāṇām anivartinām",
    "GE07mbh_07_u:050.064c": "gataḥ puṇyakṛtāṃ lokān abhimanyur na saṃśayaḥ",
    "GE07mbh_07_u:050.065a": "etac ca sarvavīrāṇāṃ kāṅkṣitaṃ bharatarṣabha",
    "GE07mbh_07_u:050.065c": "saṃgrāme 'bhimukhā mṛtyuṃ prapnuyāmeti mānada",
    "GE07mbh_07_u:050.066a": "sa ca vīrān raṇe hatvā rājaputrān mahābalān",
    "GE07mbh_07_u:050.066c": "vīrair ākāṅkṣitaṃ mṛtyuṃ saṃprāpto 'bhimukho raṇe",
    "GE07mbh_07_u:050.067a": "mā śucaḥ puruṣavyāghra pūrvair eṣa sanātanaḥ",
    "GE07mbh_07_u:050.067c": "dharmakṛdbhiḥ kṛto dharmaḥ kṣatriyāṇāṃ raṇe kṣayaḥ",
    "GE07mbh_07_u:050.068a": "ime te bhrātaraḥ sarve dīnā bharatasattama",
    "GE07mbh_07_u:050.068c": "tvayi śokasamāviṣṭe nṛpāś ca suhṛdas tava",
    "GE07mbh_07_u:050.069a": "etāṃs tvaṃ vacasā sāmnā samāśvāsaya mānada",
    "GE07mbh_07_u:050.069c": "viditaṃ veditavyaṃ te na śokaṃ kartum arhasi",
    "GE07mbh_07_u:050.069d-0351_01": "kālo grasati kaunteya viśvam etac carācaram",
    "GE07mbh_07_u:050.069d-0351_02": "nālaṃ buddhis tathāpy asya pumān vāpi virajyate",
    "GE07mbh_07_u:050.069d-0351_03": "utpattau ca vipattau ca karmaṇā galahastinā",
    "GE07mbh_07_u:050.069d-0351_04": "baddhaḥ śakuntavaj jīvo madhye svapnopamā gatiḥ",
    "GE07mbh_07_u:050.069d-0351_05": "na śocanti kṛtaprajñāḥ śvasatām upakalpanāt",
    "GE07mbh_07_u:050.069d-0351_06": "nūnaṃ jātena martavyaṃ kim u śocasi bālavat",
    "GE07mbh_07_u:050.070a": "evam āśvāsitaḥ pārthaḥ kṛṣṇenādbhutakarmaṇā",
    "GE07mbh_07_u:050.070c": "tato 'bravīt tadā bhrātṝn sarvān pārthaḥ sagadgadān",
    "GE07mbh_07_u:050.071a": "sa dīrghabāhuḥ pṛthvaṃso dīrgharājīvalocanaḥ",
    "GE07mbh_07_u:050.071c": "abhimanyur yathā vṛttaḥ śrotum icchāmy ahaṃ tathā",
    "GE07mbh_07_u:050.072a": "sanāgasyandanahayān drakṣyadhvaṃ nihatān mayā",
    "GE07mbh_07_u:050.072c": "saṃgrāme sānubandhāṃs tān mama putrasya vairiṇaḥ",
    "GE07mbh_07_u:050.072d-0352_01": "kṣipraṃ drakṣyanti me nūnaṃ mama putraṃ nihatya vai",
    "GE07mbh_07_u:050.073a": "kathaṃ ca vaḥ kṛtāstrāṇāṃ sarveṣāṃ śastrapāṇinām",
    "GE07mbh_07_u:050.073c": "saubhadro nidhanaṃ gacched vajriṇāpi samāgataḥ",
    "GE07mbh_07_u:050.074a": "yady evam aham ajñāsyam aśaktān rakṣaṇe mama",
    "GE07mbh_07_u:050.074c": "putrasya pāṇḍupāñcālān mayā gupto bhavet tataḥ",
    "GE07mbh_07_u:050.074d-0353_01": "sūnoḥ pāṇḍavapāñcālān agopsyaṃ taṃ mahāraṇe",
    "GE07mbh_07_u:050.075a": "kathaṃ ca vo rathasthānāṃ śaravarṣāṇi muñcatām",
    "GE07mbh_07_u:050.075c": "nīto 'bhimanyur nidhanaṃ kadarthīkṛtya vaḥ paraiḥ",
    "GE07mbh_07_u:050.076a": "aho vaḥ pauruṣaṃ nāsti na ca vo 'sti parākramaḥ",
    "GE07mbh_07_u:050.076c": "yatrābhimanyuḥ samare paśyatāṃ vo nipātitaḥ",
    "GE07mbh_07_u:050.077a": "ātmānam eva garheyaṃ yad ahaṃ vaḥ sudurbalān",
    "GE07mbh_07_u:050.077c": "yuṣmān ājñāya niryāto bhīrūn akṛtaniśramān",
    "GE07mbh_07_u:050.078a": "āho svid bhūṣaṇārthāya varmaśastrāyudhāni vaḥ",
    "GE07mbh_07_u:050.078c": "vācaś ca vaktuṃ saṃsatsu mama putram arakṣatām",
    "GE07mbh_07_u:050.079a": "evam uktvā tato vākyaṃ tiṣṭhaṃś cāpavarāsimān",
    "GE07mbh_07_u:050.079c": "na smāśakyata bībhatsuḥ kena cit prasamīkṣitum",
    "GE07mbh_07_u:050.080a": "tam antakam iva kruddhaṃ niḥśvasantaṃ muhur muhuḥ",
    "GE07mbh_07_u:050.080b-0354_01": "mahendram iva tiṣṭhantaṃ vajrodyatamahābhujam",
    "GE07mbh_07_u:050.080c": "putraśokābhisaṃtaptam aśrupūrṇamukhaṃ tadā",
    "GE07mbh_07_u:050.081a": "nābhibhāṣṭuṃ śaknuvanti draṣṭuṃ vā suhṛdo 'rjunam",
    "GE07mbh_07_u:050.081c": "anyatra vāsudevād vā jyeṣṭād vā pāṇḍunandanāt",
    "GE07mbh_07_u:050.082a": "sarvāsv avasthāsu hitāv arjunasya manonugau",
    "GE07mbh_07_u:050.082c": "bahumānāt priyatvāc ca tāv enaṃ vaktum arhataḥ",
    "GE07mbh_07_u:050.083a": "tatas taṃ putraśokena bhṛśaṃ pīḍitamānasam",
    "GE07mbh_07_u:050.083c": "rājīvalocanaṃ kruddhaṃ rājā vacanam abravīt",
    "GE07mbh_07_u:051.001": "yudhiṣṭhira uvāca",
    "GE07mbh_07_u:051.001a": "tvayi yāte mahābāho saṃśaptakabalaṃ prati",
    "GE07mbh_07_u:051.001c": "prayatnam akarot tīvram ācāryo grahaṇe mama",
    "GE07mbh_07_u:051.002a": "vyāḍhānīkaṃ vayaṃ droṇaṃ varayāmaḥ sma sarvaśaḥ",
    "GE07mbh_07_u:051.002c": "prativyūhya rathānīkaṃ yatamānaṃ tathā raṇe",
    "GE07mbh_07_u:051.003a": "sa vāryamāṇo rathibhī rakṣitena mayā tathā",
    "GE07mbh_07_u:051.003c": "asmān api jaghānāśu pīḍayan niśitaiḥ śaraiḥ",
    "GE07mbh_07_u:051.004a": "te pīḍyamānā droṇena droṇānīkaṃ na śaknumaḥ",
    "GE07mbh_07_u:051.004c": "prativīkṣitum apy ājau bhettuṃ tat kuta eva tu",
    "GE07mbh_07_u:051.005a": "vayaṃ tv apratimaṃ vīrye sarve saubhadram ātmajam",
    "GE07mbh_07_u:051.005c": "uktavantaḥ sma te tāta bhindhy anīkam iti prabho",
    "GE07mbh_07_u:051.005d-0355_01": "tatas tam apratiratham ahaṃ saubhadram abravam",
    "GE07mbh_07_u:051.005d-0355_02": "droṇānīkam idaṃ bhindhi dvāraṃ saṃjanayasva naḥ",
    "GE07mbh_07_u:051.006a": "sa tathā codito 'smābhiḥ sadaśva iva vīryavān",
    "GE07mbh_07_u:051.006c": "asahyam api taṃ bhāraṃ voḍhum evopacakrame",
    "GE07mbh_07_u:051.007a": "sa tavāstropadeśena vīryeṇa ca samanvitaḥ",
    "GE07mbh_07_u:051.007c": "prāviśat tad balaṃ bālaḥ suparṇa iva sāgaram",
    "GE07mbh_07_u:051.008a": "te 'nuyātā vayaṃ vīraṃ sātvatīputram āhave",
    "GE07mbh_07_u:051.008c": "praveṣṭukāmās tenaiva yena sa prāviśac camūm",
    "GE07mbh_07_u:051.009a": "tataḥ saindhavako rājā kṣudras tāta jayadrathaḥ",
    "GE07mbh_07_u:051.009c": "varadānena rudrasya sarvān naḥ samavārayat",
    "GE07mbh_07_u:051.010a": "tato droṇaḥ kṛpaḥ karṇo drauṇiś ca sa bṛhadbalaḥ",
    "GE07mbh_07_u:051.010c": "kṛtavarmā ca saubhadraṃ ṣaḍ rathāḥ paryavārayan",
    "GE07mbh_07_u:051.011a": "parivārya tu taiḥ sarvair yudhi bālo mahārathaiḥ",
    "GE07mbh_07_u:051.011c": "yatamānaḥ paraṃ śaktyā bahubhir virathīkṛtaḥ",
    "GE07mbh_07_u:051.012a": "tato dauḥśāsaniḥ kṣipraṃ tathā tair virathīkṛtam",
    "GE07mbh_07_u:051.012c": "saṃśayaṃ paramaṃ prāpya diṣṭāntenābhyayojayat",
    "GE07mbh_07_u:051.012d-0356_01": "gadāhasto 'bhyayāt tūrṇaṃ jighāṃsur aparājitam",
    "GE07mbh_07_u:051.012d-0356_02": "gadinaṃ tv atha taṃ dṛṣṭvā vāsavasyātmajātmajaḥ",
    "GE07mbh_07_u:051.012d-0356_03": "sa jagrāha gadāṃ vīro gadāyuddhaviśāradaḥ",
    "GE07mbh_07_u:051.012d-0356_04": "gadāmaṇḍalamārgasthau sarvakṣatrasya paśyataḥ",
    "GE07mbh_07_u:051.012d-0356_05": "tau saṃprajahratur vīrāv anyonyasyāntaraiṣiṇau",
    "GE07mbh_07_u:051.012d-0356_06": "tāv anyonyaṃ gadāgrābhyāṃ tāḍitau yuddhadurmadau",
    "GE07mbh_07_u:051.012d-0356_07": "indradhvajāv ivotsṛṣṭau gatasattvau mahīṃ gatau",
    "GE07mbh_07_u:051.013a": "sa tu hatvā sahasrāṇi dvipāśvarathasādinām",
    "GE07mbh_07_u:051.013b-0357_01": "aṣṭau rathasahasrāṇi nava dantiśatāni ca",
    "GE07mbh_07_u:051.013c": "rājaputraśataṃ cāgryaṃ vīrāṃś cālakṣitān bahūn",
    "GE07mbh_07_u:051.014a": "bṛhadbalaṃ ca rājānaṃ svargeṇājau prayojya ha",
    "GE07mbh_07_u:051.014b-0358_01": "tato duryodhanasutaṃ lakṣmaṇaṃ hatavān balī",
    "GE07mbh_07_u:051.014b-0359_01": "gataḥ sukṛtināṃ lokān ye ca svargajitāṃ śubhāḥ",
    "GE07mbh_07_u:051.014b-0359_02": "adīnas trāsayañ śatrūn nandayitvā ca bāndhavān",
    "GE07mbh_07_u:051.014b-0359_03": "asakṛn nāma viśrāvya pitṝṇāṃ mātulasya ca",
    "GE07mbh_07_u:051.014c": "tataḥ paramadharmātmā diṣṭāntam upajagmivān",
    "GE07mbh_07_u:051.014d-0360_01": "vīro diṣṭāntam āpannaḥ śocayan bāndhavān bahūn",
    "GE07mbh_07_u:051.014d-0361_01": "tataḥ sma śokasaṃtaptā bhavatādya sameyuṣaḥ",
    "GE07mbh_07_u:051.015a": "etāvad eva nirvṛttam asmākaṃ śokavardhanam",
    "GE07mbh_07_u:051.015c": "sa caivaṃ puruṣavyāghraḥ svargalokam avāptavān",
    "GE07mbh_07_u:051.016": "saṃjaya uvāca",
    "GE07mbh_07_u:051.016a": "tato 'rjuno vacaḥ śrutvā dharmarājena bhāṣitam",
    "GE07mbh_07_u:051.016c": "hā putra iti niḥśvasya vyathito nyapatad bhuvi",
    "GE07mbh_07_u:051.016d-0362_01": "vyathito nyapatad bhūmau duḥkhārtaḥ sa mumoha ca",
    "GE07mbh_07_u:051.017a": "viṣaṇṇavadanāḥ sarve parigṛhya dhanaṃjayam",
    "GE07mbh_07_u:051.017c": "netrair animiṣair dīnāḥ pratyavekṣan parasparam",
    "GE07mbh_07_u:051.018a": "pratilabhya tataḥ saṃjñāṃ vāsaviḥ krodhamūrchitaḥ",
    "GE07mbh_07_u:051.018c": "kampamāno jvareṇeva niḥśvasaṃś ca muhur muhuḥ",
    "GE07mbh_07_u:051.019a": "pāṇiṃ pāṇau viniṣpiṣya śvasamāno 'śrunetravān",
    "GE07mbh_07_u:051.019b-0363_01": "triśikhāṃ bhrukuṭīṃ kṛtvā krodhasaṃraktalocanaḥ",
    "GE07mbh_07_u:051.019c": "unmatta iva viprekṣann idaṃ vacanam abravīt",
    "GE07mbh_07_u:051.020a": "satyaṃ vaḥ pratijānāmi śvo 'smi hantā jayadratham",
    "GE07mbh_07_u:051.020c": "na ced vadhabhayād bhīto dhārtarāṣṭrān prahāsyati",
    "GE07mbh_07_u:051.021a": "na cāsmāñ śaraṇaṃ gacchet kṛṣṇaṃ vā puruṣottamam",
    "GE07mbh_07_u:051.021c": "bhavantaṃ vā mahārāja śvo 'smi hantā jayadratham",
    "GE07mbh_07_u:051.022a": "dhārtarāṣṭrapriyakaraṃ mayi vismṛtasauhṛdam",
    "GE07mbh_07_u:051.022b-0364_01": "mayi vismṛtasauhārdaṃ duryodhanahite ratam",
    "GE07mbh_07_u:051.022c": "pāpaṃ bālavadhe hetuṃ śvo 'smi hantā jayadratham",
    "GE07mbh_07_u:051.023a": "rakṣamāṇāś ca taṃ saṃkhye ye māṃ yotsyanti ke cana",
    "GE07mbh_07_u:051.023c": "api droṇakṛpau vīrau chādayiṣyāmi tāñ śaraiḥ",
    "GE07mbh_07_u:051.023d-0365_01": "rājan droṇamukhāṃs tāṃs tān vārayiṣyāmy ahaṃ śaraiḥ",
    "GE07mbh_07_u:051.024a": "yady etad evaṃ saṃgrāme na kuryāṃ puruṣarṣabhāḥ",
    "GE07mbh_07_u:051.024c": "mā sma puṇyakṛtāṃ lokān prāpnuyāṃ śūrasaṃmatān",
    "GE07mbh_07_u:051.025a": "ye lokā mātṛhantṝṇāṃ ye cāpi pitṛghātinām",
    "GE07mbh_07_u:051.025c": "gurudāragāmināṃ ye ca piśunānāṃ ca ye tathā",
    "GE07mbh_07_u:051.026a": "sādhūn asūyatāṃ ye ca ye cāpi parivādinām",
    "GE07mbh_07_u:051.026c": "ye ca nikṣepahartṝṇāṃ ye ca viśvāsaghātinām",
    "GE07mbh_07_u:051.027a": "bhuktapūrvāṃ striyaṃ ye ca nindatām aghaśaṃsinām",
    "GE07mbh_07_u:051.027c": "brahmaghnānāṃ ca ye lokā ye ca goghātinām api",
    "GE07mbh_07_u:051.028a": "pāyasaṃ vā yavānnaṃ vā śākaṃ kṛsaram eva vā",
    "GE07mbh_07_u:051.028c": "saṃyāvāpūpamāṃsāni ye ca lokā vṛthāśnatām",
    "GE07mbh_07_u:051.028d-0366_01": "adattvā bhuñjatāṃ yā vai māṃsaṃ vā sā gatir mama",
    "GE07mbh_07_u:051.028e": "tān ahnaivādhigaccheyaṃ na ced dhanyāṃ jayadratham",
    "GE07mbh_07_u:051.029a": "vedādhyāyinam atyarthaṃ saṃśitaṃ vā dvijottamam",
    "GE07mbh_07_u:051.029c": "avamanyamāno yān yāti vṛddhān sādhūṃs tathā gurūn",
    "GE07mbh_07_u:051.030a": "spṛśatāṃ brāhmaṇaṃ gāṃ ca pādenāgniṃ ca yāṃ labhet",
    "GE07mbh_07_u:051.030c": "yāpsu śleṣma purīṣaṃ vā mūtraṃ vā muñcatāṃ gatiḥ",
    "GE07mbh_07_u:051.030e": "tāṃ gaccheyaṃ gatiṃ ghorāṃ na ced dhanyāṃ jayadratham",
    "GE07mbh_07_u:051.030f-0367_01": "śītabhītāś ca ye viprā raṇabhītāś ca kṣatriyāḥ",
    "GE07mbh_07_u:051.030f-0367_02": "teṣāṃ gatiṃ gamiṣyāmi na ced dhanyāṃ jayadratham",
    "GE07mbh_07_u:051.031a": "nagnasya snāyamānasya yā ca vandhyātither gatiḥ",
    "GE07mbh_07_u:051.031c": "utkocināṃ mṛṣoktīnāṃ vañcakānāṃ ca yā gatiḥ",
    "GE07mbh_07_u:051.031e": "ātmāpahāriṇāṃ yā ca yā ca mithyābhiśaṃsinām",
    "GE07mbh_07_u:051.032a": "bhṛtyaiḥ saṃdṛśyamānānāṃ putradārāśritais tathā",
    "GE07mbh_07_u:051.032c": "asaṃvibhajya kṣudrāṇāṃ yā gatir mṛṣṭam aśnatām",
    "GE07mbh_07_u:051.032d-0368_01": "yaḥ pratyavasito vipro na saṃnyāsaṃ punaś caret",
    "GE07mbh_07_u:051.032d-0368_02": "prāyaścittena yasya syāc chuddhas tasya ca yā gatiḥ",
    "GE07mbh_07_u:051.032e": "tāṃ gaccheyaṃ gatiṃ ghorāṃ na ced dhanyāṃ jayadratham",
    "GE07mbh_07_u:051.033a": "saṃśritaṃ vāpi yas tyaktvā sādhuṃ tadvacane ratam",
    "GE07mbh_07_u:051.033c": "na bibharti nṛśaṃsātmā nindate copakāriṇam",
    "GE07mbh_07_u:051.033d-0369_01": "tathā devalakāñ śrāddhe satataṃ paṅktidūṣakān",
    "GE07mbh_07_u:051.033d-0369_02": "ye bhojayanti saṃmūḍhās tāṃ gatiṃ samavāpnuyām",
    "GE07mbh_07_u:051.034a": "arhate prātiveśyāya śrāddhaṃ yo na dadāti ca",
    "GE07mbh_07_u:051.034c": "anarhate ca yo dadyād vṛṣalīpatyur eva ca",
    "GE07mbh_07_u:051.034d-0370_01": "matsyakacchapabhakṣāṇāṃ bhakṣyamastakaśāyinām",
    "GE07mbh_07_u:051.034d-0370_02": "saindhavānāṃ gatiṃ yāmi śvo na hanyāṃ jayadratham",
    "GE07mbh_07_u:051.035a": "madyapo bhinnamaryādaḥ kṛtaghno bhrātṛnindakaḥ",
    "GE07mbh_07_u:051.035c": "teṣāṃ gatim iyāṃ kṣipraṃ na ced dhanyāṃ jayadratham",
    "GE07mbh_07_u:051.036a": "dharmād apetā ye cānye mayā nātrānukīrtitāḥ",
    "GE07mbh_07_u:051.036c": "ye cānukīrtitāḥ kṣipraṃ teṣāṃ gatim avāpnuyām",
    "GE07mbh_07_u:051.036e": "yadi vyuṣṭām imāṃ rātriṃ śvo na hanyāṃ jayadratham",
    "GE07mbh_07_u:051.037a": "imāṃ cāpy aparāṃ bhūyaḥ pratijñāṃ me nibodhata",
    "GE07mbh_07_u:051.037b-0371_01": "anastamita āditye na ced dhanmi jayadratham",
    "GE07mbh_07_u:051.037c": "yady asminn ahate pāpe sūryo 'stam upayāsyati",
    "GE07mbh_07_u:051.037e": "ihaiva saṃpraveṣṭāhaṃ jvalitaṃ jātavedasam",
    "GE07mbh_07_u:051.037f-0372_01": "gāṇḍīvahasto rājñāṃ ca samakṣaṃ pṛthivīpate",
    "GE07mbh_07_u:051.038a": "asurasuramanuṣyāḥ pakṣiṇo voragā vā; pitṛrajanicarā vā brahmadevarṣayo vā",
    "GE07mbh_07_u:051.038c": "caram acaram apīdaṃ yat paraṃ cāpi tasmāt; tad api mama ripuṃ taṃ rakṣituṃ naiva śaktāḥ",
    "GE07mbh_07_u:051.039a": "yadi viśati rasātalaṃ tadagryaṃ; viyad api devapuraṃ diteḥ puraṃ vā",
    "GE07mbh_07_u:051.039c": "tad api śaraśatair ahaṃ prabhāte; bhṛśam abhipatya ripoḥ śiro 'bhihartā",
    "GE07mbh_07_u:051.040a": "evam uktvā vicikṣepa gāṇḍīvaṃ savyadakṣiṇam",
    "GE07mbh_07_u:051.040c": "tasya śabdam atikramya dhanuḥśabdo 'spṛśad divam",
    "GE07mbh_07_u:051.041a": "arjunena pratijñāte pāñcajanyaṃ janārdanaḥ",
    "GE07mbh_07_u:051.041c": "pradadhmau tatra saṃkruddho devadattaṃ dhanaṃjayaḥ",
    "GE07mbh_07_u:051.042a": "sa pāñcajanyo 'cyutavaktravāyunā; bhṛśaṃ supūrṇodaraniḥsṛtadhvaniḥ",
    "GE07mbh_07_u:051.042c": "jagat sapātālaviyaddigīśvaraṃ; prakampayām āsa yugātyaye yathā",
    "GE07mbh_07_u:051.043a": "tato vāditraghoṣāś ca prādurāsan samantataḥ",
    "GE07mbh_07_u:051.043c": "siṃhanādāś ca pāṇḍūnāṃ pratijñāte mahātmanā",
    "GE07mbh_07_u:051.043d-0373_01": "anṛtyad iva gāṇḍīvaṃ śarās tūṇīgatā mudā",
    "GE07mbh_07_u:051.043d-0373_02": "nirākrāmann iva tadā svayam eva mṛdhaiṣiṇaḥ",
    "GE07mbh_07_u:051.043d-0373_03": "bhīmasenas tu saṃhṛṣṭaḥ pratyabhāṣata bhārata",
    "GE07mbh_07_u:051.043d-0373_04": "dhanaṃjayam abhiprekṣya harṣagadgadayā girā",
    "GE07mbh_07_u:051.043d-0373_05": "pratijñodbhavaśabdena kṛṣṇaśaṅkhasvanena ca",
    "GE07mbh_07_u:051.043d-0373_06": "nihato dhārtarāṣṭro 'yaṃ sānubandhaḥ suyodhanaḥ",
    "GE07mbh_07_u:051.043d-0373_07": "atha mṛditatamāgryadāmamālyaṃ",
    "GE07mbh_07_u:051.043d-0373_08": "tava sutaśokamayaṃ ca roṣajātam",
    "GE07mbh_07_u:051.043d-0373_09": "vyapanudati mahāprabhāvam etan",
    "GE07mbh_07_u:051.043d-0373_10": "naravara vākyam idaṃ mahārtham iṣṭam saṃjaya uvāca",
    "GE07mbh_07_u:051.043d-0373_11": "atha śaṅkhaiś ca bherībhiḥ paṇavaiḥ sainikās tathā",
    "GE07mbh_07_u:051.043d-0373_12": "sasūtamāgadhā jiṣṇuṃ stutibhiḥ samapūjayan",
    "GE07mbh_07_u:051.043d-0373_13": "tadā bhīmaṃ balaṃ sarvaṃ tena nādena mohitam",
    "GE07mbh_07_u:051.043d-0373_14": "tāvakaṃ tan mahārājaṃ viṣaṇṇaṃ samapadyata",
    "GE07mbh_07_u:052.001": "saṃjaya uvāca",
    "GE07mbh_07_u:052.001a": "śrutvā tu taṃ mahāśabdaṃ pāṇḍūnāṃ putragṛddhinām",
    "GE07mbh_07_u:052.001c": "cāraiḥ pravedite tatra samutthāya jayadrathaḥ",
    "GE07mbh_07_u:052.002a": "śokasaṃmūḍhahṛdayo duḥkhenābhihato bhṛśam",
    "GE07mbh_07_u:052.002c": "majjamāna ivāgādhe vipule śokasāgare",
    "GE07mbh_07_u:052.003a": "jagāma samitiṃ rājñāṃ saindhavo vimṛśan bahu",
    "GE07mbh_07_u:052.003c": "sa teṣāṃ naradevānāṃ sakāśe paridevayan",
    "GE07mbh_07_u:052.004a": "abhimanyoḥ pitur bhītaḥ savrīḍo vākyam abravīt",
    "GE07mbh_07_u:052.004c": "yo 'sau pāṇḍoḥ kila kṣetre jātaḥ śakreṇa kāminā",
    "GE07mbh_07_u:052.005a": "sa ninīṣati durbuddhir māṃ kilaikaṃ yamakṣayam",
    "GE07mbh_07_u:052.005c": "tat svasti vo 'stu yāsyāmi svagṛhaṃ jīvitepsayā",
    "GE07mbh_07_u:052.006a": "atha vā stha pratibalās trātuṃ māṃ kṣatriyarṣabhāḥ",
    "GE07mbh_07_u:052.006c": "pārthena prārthitaṃ vīrās te dadantu mamābhayam",
    "GE07mbh_07_u:052.007a": "droṇaduryodhanakṛpāḥ karṇamadreśabāhlikāḥ",
    "GE07mbh_07_u:052.007c": "duḥśāsanādayaḥ śaktās trātum apy antakādritam",
    "GE07mbh_07_u:052.008a": "kim aṅga punar ekena phalgunena jighāṃsatā",
    "GE07mbh_07_u:052.008b-0374_01": "pratijñātaṃ na jānāmi sarvān vijñāpayāmi vaḥ",
    "GE07mbh_07_u:052.008c": "na trāyeyur bhavanto māṃ samastāḥ patayaḥ kṣiteḥ",
    "GE07mbh_07_u:052.009a": "praharṣaṃ pāṇḍaveyānāṃ śrutvā mama mahad bhayam",
    "GE07mbh_07_u:052.009c": "sīdantīva ca me 'ṅgāni mumūrṣor iva pārthivāḥ",
    "GE07mbh_07_u:052.010a": "vadho nūnaṃ pratijñāto mama gāṇḍīvadhanvanā",
    "GE07mbh_07_u:052.010c": "tathā hi hṛṣṭāḥ krośanti śokakāle 'pi pāṇḍavāḥ",
    "GE07mbh_07_u:052.010d-0375_01": "vaśam eṣyanti catvāras tam ṛte sarvapāṇḍavāḥ",
    "GE07mbh_07_u:052.011a": "na devā na ca gandharvā nāsuroragarākṣasāḥ",
    "GE07mbh_07_u:052.011c": "utsahante 'nyathā kartuṃ kuta eva narādhipāḥ",
    "GE07mbh_07_u:052.012a": "tasmān mām anujānīta bhadraṃ vo 'stu nararṣabhāḥ",
    "GE07mbh_07_u:052.012c": "adarśanaṃ gamiṣyāmi na māṃ drakṣyanti pāṇḍavāḥ",
    "GE07mbh_07_u:052.012d-0376_01": "vṛttam āsthāya tanyūjyaṃ (sic) sopanīto bhavāmy aham",
    "GE07mbh_07_u:052.012d-0376_02": "duḥśalā bhrātṛsauhārdān māṃ rakṣasyatha vā dhruvam",
    "GE07mbh_07_u:052.013a": "evaṃ vilapamānaṃ taṃ bhayād vyākulacetasam",
    "GE07mbh_07_u:052.013c": "ātmakāryagarīyastvād rājā duryodhano 'bravīt",
    "GE07mbh_07_u:052.014a": "na bhetavyaṃ naravyāghra ko hi tvā puruṣarṣabha",
    "GE07mbh_07_u:052.014c": "madhye kṣatriyavīrāṇāṃ tiṣṭhantaṃ prārthayed yudhi",
    "GE07mbh_07_u:052.014d-0377_01": "eṣāṃ hi naradevānāṃ mattamātaṅgagāminām",
    "GE07mbh_07_u:052.014d-0377_02": "saṃghātam upayātānām api bibhyet puraṃdaraḥ",
    "GE07mbh_07_u:052.015a": "ahaṃ vaikartanaḥ karṇaś citraseno viviṃśatiḥ",
    "GE07mbh_07_u:052.015c": "bhūriśravāḥ śalaḥ śalyo vṛṣaseno durāsadaḥ",
    "GE07mbh_07_u:052.016a": "purumitro jayo bhojaḥ kāmbojaś ca sudakṣiṇaḥ",
    "GE07mbh_07_u:052.016c": "satyavrato mahābāhur vikarṇo durmukhaḥ sahaḥ",
    "GE07mbh_07_u:052.017a": "duḥśāsanaḥ subāhuś ca kaliṅgaś cāpy udāyudhaḥ",
    "GE07mbh_07_u:052.017c": "vindānuvindāv āvantyau droṇo drauṇiḥ sasaubalaḥ",
    "GE07mbh_07_u:052.017d-0378_01": "ete cānye ca bahavo nānājanapadeśvarāḥ",
    "GE07mbh_07_u:052.017d-0378_02": "sasainyās tvābhiyāsyanti vyetu te mānaso jvaraḥ",
    "GE07mbh_07_u:052.017d-0379_01": "māyāvī balavāñ śūro rākṣasaś cāpy alambusaḥ",
    "GE07mbh_07_u:052.017d-0379_02": "ime ca tvābhigopsyanti sainyena mahatā vṛtāḥ",
    "GE07mbh_07_u:052.018a": "tvaṃ cāpi rathināṃ śreṣṭhaḥ svayaṃ śūro 'mitadyutiḥ",
    "GE07mbh_07_u:052.018c": "sa kathaṃ pāṇḍaveyebhyo bhayaṃ paśyasi saindhava",
    "GE07mbh_07_u:052.019a": "akṣauhiṇyo daśaikā ca madīyās tava rakṣaṇe",
    "GE07mbh_07_u:052.019c": "yattā yotsyanti mā bhais tvaṃ saindhava vyetu te bhayam",
    "GE07mbh_07_u:052.020a": "evam āśvāsito rājan putreṇa tava saindhavaḥ",
    "GE07mbh_07_u:052.020c": "duryodhanena sahito droṇaṃ rātrāv upāgamat",
    "GE07mbh_07_u:052.021a": "upasaṃgrahaṇaṃ kṛtvā droṇāya sa viśāṃ pate",
    "GE07mbh_07_u:052.021c": "upopaviśya praṇataḥ paryapṛcchad idaṃ tadā",
    "GE07mbh_07_u:052.021d-0380_01": "arjunasyātmanaś cārthe viśeṣaṃ paryapṛcchata",
    "GE07mbh_07_u:052.022a": "nimitte dūrapātitve laghutve dṛḍhavedhane",
    "GE07mbh_07_u:052.022c": "mama bravītu bhagavān viśeṣaṃ phalgunasya ca",
    "GE07mbh_07_u:052.023a": "vidyāviśeṣam icchāmi jñātum ācārya tattvataḥ",
    "GE07mbh_07_u:052.023c": "mamārjunasya ca vibho yathātattvaṃ pracakṣva me",
    "GE07mbh_07_u:052.024": "droṇa uvāca",
    "GE07mbh_07_u:052.024a": "samam ācāryakaṃ tāta tava caivārjunasya ca",
    "GE07mbh_07_u:052.024c": "yogād duḥkhocitatvāc ca tasmāt tvatto 'dhiko 'rjunaḥ",
    "GE07mbh_07_u:052.025a": "na tu te yudhi saṃtrāsaḥ kāryaḥ pārthāt kathaṃ cana",
    "GE07mbh_07_u:052.025c": "ahaṃ hi rakṣitā tāta bhayāt tvāṃ nātra saṃśayaḥ",
    "GE07mbh_07_u:052.026a": "na hi madbāhuguptasya prabhavanty amarā api",
    "GE07mbh_07_u:052.026c": "vyūhiṣyāmi ca taṃ vyūhaṃ yaṃ pārtho na tariṣyati",
    "GE07mbh_07_u:052.027a": "tasmād yudhyasva mā bhais tvaṃ svadharmam anupālaya",
    "GE07mbh_07_u:052.027c": "pitṛpaitāmahaṃ mārgam anuyāhi narādhipa",
    "GE07mbh_07_u:052.028a": "adhītya vidhivad vedān agnayaḥ suhutās tvayā",
    "GE07mbh_07_u:052.028c": "iṣṭaṃ ca bahubhir yajñair na te mṛtyubhayād bhayam",
    "GE07mbh_07_u:052.029a": "durlabhaṃ mānuṣair mandair mahābhāgyam avāpya tu",
    "GE07mbh_07_u:052.029c": "bhujavīryārjitāṃl lokān divyān prāpsyasy anuttamān",
    "GE07mbh_07_u:052.030a": "kuravaḥ pāṇḍavāś caiva vṛṣṇayo 'nye ca mānavāḥ",
    "GE07mbh_07_u:052.030c": "ahaṃ ca saha putreṇa adhruvā iti cintyatām",
    "GE07mbh_07_u:052.031a": "paryāyeṇa vayaṃ sarve kālena balinā hatāḥ",
    "GE07mbh_07_u:052.031c": "paralokaṃ gamiṣyāmaḥ svaiḥ svaiḥ karmabhir anvitāḥ",
    "GE07mbh_07_u:052.032a": "tapas taptvā tu yāṃl lokān prāpnuvanti tapasvinaḥ",
    "GE07mbh_07_u:052.032c": "kṣatradharmāśritāḥ śūrāḥ kṣatriyāḥ prāpnuvanti tān",
    "GE07mbh_07_u:052.033": "saṃjaya uvāca",
    "GE07mbh_07_u:052.033a": "evam āśvāsito rājan bhāradvājena saindhavaḥ",
    "GE07mbh_07_u:052.033c": "apānudad bhayaṃ pārthād yuddhāya ca mano dadhe",
    "GE07mbh_07_u:052.033d-0381_01": "tataḥ praharṣaḥ sainyānāṃ tavāpy āsīd viśāṃ pate",
    "GE07mbh_07_u:052.033d-0381_02": "vāditrāṇāṃ dhvaniś cograḥ siṃhanādaravaiḥ saha",
    "GE07mbh_07_u:053.001": "saṃjaya uvāca",
    "GE07mbh_07_u:053.001a": "pratijñāte tu pārthena sindhurājavadhe tadā",
    "GE07mbh_07_u:053.001c": "vāsudevo mahābāhur dhanaṃjayam abhāṣata",
    "GE07mbh_07_u:053.002a": "bhrātṝṇāṃ matam ājñāya tvayā vācā pratiśrutam",
    "GE07mbh_07_u:053.002c": "saindhavaṃ śvo 'smi hanteti tat sāhasatamaṃ kṛtam",
    "GE07mbh_07_u:053.003a": "asaṃmantrya mayā sārdham atibhāro 'yam udyataḥ",
    "GE07mbh_07_u:053.003c": "kathaṃ nu sarvalokasya nāvahāsyā bhavemahi",
    "GE07mbh_07_u:053.004a": "dhārtarāṣṭrasya śibire mayā praṇihitāś carāḥ",
    "GE07mbh_07_u:053.004c": "ta ime śīghram āgamya pravṛttiṃ vedayanti naḥ",
    "GE07mbh_07_u:053.005a": "tvayā vai saṃpratijñāte sindhurājavadhe tadā",
    "GE07mbh_07_u:053.005b-0382_01": "saṃśrute sindhurājasya vadhe gāṇḍīvadhanvanā",
    "GE07mbh_07_u:053.005c": "siṃhanādaḥ savāditraḥ sumahān iha taiḥ śrutaḥ",
    "GE07mbh_07_u:053.006a": "tena śabdena vitrastā dhārtarāṣṭrāḥ sasaindhavāḥ",
    "GE07mbh_07_u:053.006c": "nākasmāt siṃhanādo 'yam iti matvā vyavasthitāḥ",
    "GE07mbh_07_u:053.007a": "sumahāñ śabdasaṃpātaḥ kauravāṇāṃ mahābhuja",
    "GE07mbh_07_u:053.007c": "āsīn nāgāśvapattīnāṃ rathaghoṣaś ca bhairavaḥ",
    "GE07mbh_07_u:053.008a": "abhimanyuvadhaṃ śrutvā dhruvam ārto dhanaṃjayaḥ",
    "GE07mbh_07_u:053.008c": "rātrau niryāsyati krodhād iti matvā vyavasthitāḥ",
    "GE07mbh_07_u:053.009a": "tair yatadbhir iyaṃ satyā śrutā satyavatas tava",
    "GE07mbh_07_u:053.009c": "pratijñā sindhurājasya vadhe rājīvalocana",
    "GE07mbh_07_u:053.010a": "tato vimanasaḥ sarve trastāḥ kṣudramṛgā iva",
    "GE07mbh_07_u:053.010c": "āsan suyodhanāmātyāḥ sa ca rājā jayadrathaḥ",
    "GE07mbh_07_u:053.011a": "athotthāya sahāmātyair dīnaḥ śibiram ātmanaḥ",
    "GE07mbh_07_u:053.011b-0383_01": "bhṛśaṃ vimanaso bhūtvā śibirāṇi svakāni te",
    "GE07mbh_07_u:053.011c": "āyāt sauvīrasindhūnām īśvaro bhṛśaduḥkhitaḥ",
    "GE07mbh_07_u:053.012a": "sa mantrakāle saṃmantrya sarvā naiḥśreyasīḥ kriyāḥ",
    "GE07mbh_07_u:053.012c": "suyodhanam idaṃ vākyam abravīd rājasaṃsadi",
    "GE07mbh_07_u:053.013a": "mām asau putrahanteti śvo 'bhiyātā dhanaṃjayaḥ",
    "GE07mbh_07_u:053.013c": "pratijñāto hi senāyā madhye tena vadho mama",
    "GE07mbh_07_u:053.013d-0384_01": "mama putra[tro] hato 'nena haniṣye 'haṃ jayadratham",
    "GE07mbh_07_u:053.013d-0384_02": "iti vāco bahuvidhā[ḥ] pārthena pratijñā kṛtā",
    "GE07mbh_07_u:053.014a": "tāṃ na devā na gandharvā nāsuroragarākṣasāḥ",
    "GE07mbh_07_u:053.014c": "utsahante 'nyathā kartuṃ pratijñāṃ savyasācinaḥ",
    "GE07mbh_07_u:053.015a": "te māṃ rakṣata saṃgrāme mā vo mūrdhni dhanaṃjayaḥ",
    "GE07mbh_07_u:053.015c": "padaṃ kṛtvāpnuyāl lakṣyaṃ tasmād atra vidhīyatām",
    "GE07mbh_07_u:053.016a": "atha rakṣā na me saṃkhye kriyate kurunandana",
    "GE07mbh_07_u:053.016c": "anujānīhi māṃ rājan gamiṣyāmi gṛhān prati",
    "GE07mbh_07_u:053.017a": "evam uktas tv avākśīrṣo vimanāḥ sa suyodhanaḥ",
    "GE07mbh_07_u:053.017c": "śrutvābhiśaptavantaṃ tvāṃ dhyānam evānvapadyata",
    "GE07mbh_07_u:053.018a": "tam ārtam abhisaṃprekṣya rājā kila sa saindhavaḥ",
    "GE07mbh_07_u:053.018c": "mṛdu cātmahitaṃ caiva sāpekṣam idam uktavān",
    "GE07mbh_07_u:053.019a": "nāhaṃ paśyāmi bhavatāṃ tathāvīryaṃ dhanurdharam",
    "GE07mbh_07_u:053.019c": "yo 'rjunasyāstram astreṇa pratihanyān mahāhave",
    "GE07mbh_07_u:053.020a": "vāsudevasahāyasya gāṇḍīvaṃ dhunvato dhanuḥ",
    "GE07mbh_07_u:053.020c": "ko 'rjunasyāgratas tiṣṭhet sākṣād api śatakratuḥ",
    "GE07mbh_07_u:053.020d-0385_01": "arjunasyāgrato yoddhuṃ bibhiyād api devarāṭ",
    "GE07mbh_07_u:053.021a": "maheśvaro 'pi pārthena śrūyate yodhitaḥ purā",
    "GE07mbh_07_u:053.021c": "padātinā mahātejā girau himavati prabhuḥ",
    "GE07mbh_07_u:053.022a": "dānavānāṃ sahasrāṇi hiraṇyapuravāsinām",
    "GE07mbh_07_u:053.022c": "jaghān ekarathenaiva devarājapracoditaḥ",
    "GE07mbh_07_u:053.023a": "samāyukto hi kaunteyo vāsudevena dhīmatā",
    "GE07mbh_07_u:053.023c": "sāmarān api lokāṃs trīn nihanyād iti me matiḥ",
    "GE07mbh_07_u:053.023d-0386_01": "yathā dāśarathiṃ rāmaṃ sahāyaṃ prāpya durdharam",
    "GE07mbh_07_u:053.023d-0386_02": "vālinaṃ ghātayām āsa sugrīvo 'sau tathātra mām",
    "GE07mbh_07_u:053.024a": "so 'ham icchāmy anujñātuṃ rakṣituṃ vā mahātmanā",
    "GE07mbh_07_u:053.024c": "droṇena sahaputreṇa vīreṇa yadi manyase",
    "GE07mbh_07_u:053.025a": "sa rājñā svayam ācāryo bhṛśam ākrandito 'rjuna",
    "GE07mbh_07_u:053.025c": "saṃvidhānaṃ ca vihitaṃ rathāś ca kila sajjitāḥ",
    "GE07mbh_07_u:053.026a": "karṇo bhūriśravā drauṇir vṛṣasenaś ca durjayaḥ",
    "GE07mbh_07_u:053.026c": "kṛpaś ca madrarājaś ca ṣaḍ ete 'sya purogamāḥ",
    "GE07mbh_07_u:053.027a": "śakaṭaḥ padmapaś cārdho vyūho droṇena kalpitaḥ",
    "GE07mbh_07_u:053.027c": "padmakarṇikamadhyasthaḥ sūcīpāśe jayadrathaḥ",
    "GE07mbh_07_u:053.027e": "sthāsyate rakṣito vīraiḥ sindhurāḍ yuddhadurmadaiḥ",
    "GE07mbh_07_u:053.028a": "dhanuṣy astre ca vīrye ca prāṇe caiva tathorasi",
    "GE07mbh_07_u:053.028c": "aviṣahyatamā hy ete niścitāḥ pārtha ṣaḍ rathāḥ",
    "GE07mbh_07_u:053.028e": "etān ajitvā sagaṇān naiva prāpyo jayadrathaḥ",
    "GE07mbh_07_u:053.029a": "teṣām ekaikaśo vīryaṃ ṣaṇṇāṃ tvam anucintaya",
    "GE07mbh_07_u:053.029c": "sahitā hi naravyāghrā na śakyā jetum añjasā",
    "GE07mbh_07_u:053.030a": "bhūyaś ca cintayiṣyāmi nītim ātmahitāya vai",
    "GE07mbh_07_u:053.030c": "mantrajñaiḥ sacivaiḥ sārdhaṃ suhṛdbhiḥ kāryasiddhaye",
    "GE07mbh_07_u:053.031": "arjuna uvāca",
    "GE07mbh_07_u:053.031a": "ṣaḍ rathān dhārtarāṣṭrasya manyase yān balādhikān",
    "GE07mbh_07_u:053.031c": "teṣāṃ vīryaṃ mamārdhena na tulyam iti lakṣaye",
    "GE07mbh_07_u:053.032a": "astram astreṇa sarveṣām eteṣāṃ madhusūdana",
    "GE07mbh_07_u:053.032c": "mayā drakṣyasi nirbhinnaṃ",
    "GE07mbh_07_u:053.032d-0387_01": "paśyatas te nihantāsmi yadi te vajradhāriṇaḥ",
    "GE07mbh_07_u:053.033a": "droṇasya miṣataḥ so 'haṃ sagaṇasya vilapyataḥ",
    "GE07mbh_07_u:053.033c": "mūrdhānaṃ sindhurājasya pātayiṣyāmi bhūtale",
    "GE07mbh_07_u:053.034a": "yadi sādhyāś ca rudrāś ca vasavaś ca sahāśvinaḥ",
    "GE07mbh_07_u:053.034c": "marutaś ca sahendreṇa viśvedevās tathāsurāḥ",
    "GE07mbh_07_u:053.035a": "pitaraḥ sahagandharvāḥ suparṇāḥ sāgarādrayaḥ",
    "GE07mbh_07_u:053.035c": "dyaur viyat pṛthivī ceyaṃ diśaś ca sadigīśvarāḥ",
    "GE07mbh_07_u:053.036a": "grāmyāraṇyāni bhūtāni sthāvarāṇi carāṇi ca",
    "GE07mbh_07_u:053.036c": "trātāraḥ sindhurājasya bhavanti madhusūdana",
    "GE07mbh_07_u:053.037a": "tathāpi bāṇair nihataṃ śvo draṣṭāsi raṇe mayā",
    "GE07mbh_07_u:053.037c": "satyena te śape kṛṣṇa tathaivāyudham ālabhe",
    "GE07mbh_07_u:053.038a": "yaś ca goptā maheṣvāsas tasya pāpasya durmateḥ",
    "GE07mbh_07_u:053.038c": "tam eva prathamaṃ droṇam abhiyāsyāmi keśava",
    "GE07mbh_07_u:053.039a": "tasmin dyūtam idaṃ baddhaṃ manyate sma suyodhanaḥ",
    "GE07mbh_07_u:053.039c": "tasmāt tasyaiva senāgraṃ bhittvā yāsyāmi saindhavam",
    "GE07mbh_07_u:053.040a": "draṣṭāsi śvo maheṣvāsān nārācais tigmatejanaiḥ",
    "GE07mbh_07_u:053.040c": "śṛṅgāṇīva girer vajrair dāryamāṇān mayā yudhi",
    "GE07mbh_07_u:053.040d-0388_01": "mayā nipātitān saṃkhye vajrair iva girivrajān",
    "GE07mbh_07_u:053.041a": "naranāgāśvadehebhyo visraviṣyati śoṇitam",
    "GE07mbh_07_u:053.041c": "patadbhyaḥ patitebhyaś ca vibhinnebhyaḥ śitaiḥ śaraiḥ",
    "GE07mbh_07_u:053.042a": "gāṇḍīvapreṣitā bāṇā manonilasamā jave",
    "GE07mbh_07_u:053.042c": "nṛnāgāśvān videhāsūn kartāraś ca sahasraśaḥ",
    "GE07mbh_07_u:053.043a": "yamāt kuberād varuṇād rudrād indrāc ca yan mayā",
    "GE07mbh_07_u:053.043c": "upāttam astraṃ ghoraṃ vai tad draṣṭāro narā yudhi",
    "GE07mbh_07_u:053.044a": "brāhmeṇāstreṇa cāstrāṇi hanyamānāni saṃyuge",
    "GE07mbh_07_u:053.044c": "mayā draṣṭāsi sarveṣāṃ saindhavasyābhirakṣiṇām",
    "GE07mbh_07_u:053.045a": "śaravegasamutkṛttai rājñāṃ keśava mūrdhabhiḥ",
    "GE07mbh_07_u:053.045c": "āstīryamāṇāṃ pṛthivīṃ draṣṭāsi śvo mayā yudhi",
    "GE07mbh_07_u:053.045d-0389_01": "mayā draṣṭāsi vistīrṇāṃ kīryamāṇāṃ ca medinīm",
    "GE07mbh_07_u:053.046a": "kravyādāṃs tarpayiṣyāmi drāvayiṣyāmi śātravān",
    "GE07mbh_07_u:053.046c": "suhṛdo nandayiṣyāmi pātayiṣyāmi saindhavam",
    "GE07mbh_07_u:053.047a": "bahv āgaskṛt kusaṃbandhī pāpadeśasamudbhavaḥ",
    "GE07mbh_07_u:053.047c": "mayā saindhavako rājā hataḥ svāñ śocayiṣyati",
    "GE07mbh_07_u:053.048a": "sarvakṣīrānnabhoktāraḥ pāpācārā raṇājire",
    "GE07mbh_07_u:053.048c": "mayā sarājakā bāṇair nunnā naṃkṣyanti saindhavāḥ",
    "GE07mbh_07_u:053.049a": "tathā prabhāte kartāsmi yathā kṛṣṇa suyodhanaḥ",
    "GE07mbh_07_u:053.049c": "nānyaṃ dhanurdharaṃ loke maṃsyate matsamaṃ yudhi",
    "GE07mbh_07_u:053.050a": "gāṇḍīvaṃ ca dhanur divyaṃ yoddhā cāhaṃ nararṣabha",
    "GE07mbh_07_u:053.050c": "tvaṃ ca yantā hṛṣīkeśa kiṃ nu syād ajitaṃ mayā",
    "GE07mbh_07_u:053.050d-0390_01": "tava prasādād bhagavan kim ivāsti raṇe mama",
    "GE07mbh_07_u:053.050d-0390_02": "aviṣahyaṃ hṛṣīkeśa kiṃ jānan māṃ vigarhase",
    "GE07mbh_07_u:053.051a": "yathā hi lakṣma candre vai samudre ca yathā jalam",
    "GE07mbh_07_u:053.051c": "evam etāṃ pratijñāṃ me satyāṃ viddhi janārdana",
    "GE07mbh_07_u:053.051d-0391_01": "yathā rāmeṇa caikena sādhito daśakaṃdharaḥ",
    "GE07mbh_07_u:053.051d-0391_02": "vibhunā sādhayiṣyāmi tathā taṃ saindhavaṃ ripum",
    "GE07mbh_07_u:053.052a": "māvamaṃsthā mamāstrāṇi māvamaṃsthā dhanur dṛḍham",
    "GE07mbh_07_u:053.052c": "māvamaṃsthā balaṃ bāhvor māvamaṃsthā dhanaṃjayam",
    "GE07mbh_07_u:053.053a": "yathā hi yātvā saṃgrāme na jīye vijayāmi ca",
    "GE07mbh_07_u:053.053c": "tena satyena saṃgrāme hataṃ viddhi jayadratham",
    "GE07mbh_07_u:053.054a": "dhruvaṃ vai brāhmaṇe satyaṃ dhruvā sādhuṣu saṃnatiḥ",
    "GE07mbh_07_u:053.054c": "śrīr dhruvā cāpi dakṣeṣu dhruvo nārāyaṇe jayaḥ",
    "GE07mbh_07_u:053.054d-0392_01": "tvaṃ ca mādhava sarvaṃ tat tathā pratividhāsyasi",
    "GE07mbh_07_u:053.054d-0392_02": "yathā ripūṇāṃ miṣatāṃ pramathiṣyāmi saindhavam",
    "GE07mbh_07_u:053.055": "saṃjaya uvāca",
    "GE07mbh_07_u:053.055a": "evam uktvā hṛṣīkeśaṃ svayam ātmānam ātmanā",
    "GE07mbh_07_u:053.055c": "saṃdideśārjuno nardan vāsaviḥ keśavaṃ prabhum",
    "GE07mbh_07_u:053.056a": "yathā prabhātāṃ rajanīṃ kalpitaḥ syād ratho mama",
    "GE07mbh_07_u:053.056c": "tathā kāryaṃ tvayā kṛṣṇa kāryaṃ hi mahad udyatam",
    "GE07mbh_07_u:054.001": "saṃjaya uvāca",
    "GE07mbh_07_u:054.001a": "tāṃ niśāṃ duḥkhaśokārtau śvasantāv iva coragau",
    "GE07mbh_07_u:054.001c": "nidrāṃ naivopalebhāte vāsudevadhanaṃjayau",
    "GE07mbh_07_u:054.001d-0393_01": "vāsudevārjunau vīrau na svapnam upalebhatuḥ",
    "GE07mbh_07_u:054.002a": "naranārāyaṇau kruddhau jñātvā devāḥ savāsavāḥ",
    "GE07mbh_07_u:054.002c": "vyathitāś cintayām āsuḥ kiṃ svid etad bhaviṣyati",
    "GE07mbh_07_u:054.003a": "vavuś ca dāruṇā vātā rūkṣā gorābhiśaṃsinaḥ",
    "GE07mbh_07_u:054.003c": "sakabandhas tathāditye parighaḥ samadṛśyata",
    "GE07mbh_07_u:054.004a": "śuṣkāśanyaś ca niṣpetuḥ sanirghātāḥ savidyutaḥ",
    "GE07mbh_07_u:054.004c": "cacāla cāpi pṛthivī",
    "GE07mbh_07_u:054.005a": "cukṣubhuś ca mahārāja sāgarā makarālayāḥ",
    "GE07mbh_07_u:054.005c": "pratisrotaḥ pravṛttāś ca tathā gantuṃ samudragāḥ",
    "GE07mbh_07_u:054.006a": "rathāśvanaranāgānāṃ pravṛttam adharottaram",
    "GE07mbh_07_u:054.006c": "kravyādānāṃ pramodārthaṃ yamarāṣṭravivṛddhaye",
    "GE07mbh_07_u:054.007a": "vāhanāni śakṛnmūtre mumucū ruruduś ca ha",
    "GE07mbh_07_u:054.007c": "tān dṛṣṭvā dāruṇān sarvān utpātāṃl lomaharṣaṇān",
    "GE07mbh_07_u:054.007d-0394_01": "dīnāś ca pārthivāḥ sarve nāśaṃsur jayam ātmanaḥ",
    "GE07mbh_07_u:054.008a": "sarve te vyathitāḥ sainyās tvadīyā bharatarṣabha",
    "GE07mbh_07_u:054.008c": "śrutvā mahābalasyogrāṃ pratijñāṃ savyasācinaḥ",
    "GE07mbh_07_u:054.009a": "atha kṛṣṇaṃ mahābāhur abravīt pākaśāsaniḥ",
    "GE07mbh_07_u:054.009c": "āśvāsaya subhadrāṃ tvaṃ bhaginīṃ snuṣayā saha",
    "GE07mbh_07_u:054.010a": "snuṣā śvaśvrānaghāyaste viśoke kuru mādhava",
    "GE07mbh_07_u:054.010c": "sāmnā satyena yuktena vacasāśvāsaya prabho",
    "GE07mbh_07_u:054.011a": "tato 'rjunagṛhaṃ gatvā vāsudevaḥ sudurmanāḥ",
    "GE07mbh_07_u:054.011c": "bhaginīṃ putraśokārtām āśvāsayata duḥkhitām",
    "GE07mbh_07_u:054.012a": "mā śokaṃ kuru vārṣṇeyi kumāraṃ prati sasnuṣā",
    "GE07mbh_07_u:054.012c": "sarveṣāṃ prāṇināṃ bhīru niṣṭhaiṣā kālanirmitā",
    "GE07mbh_07_u:054.013a": "kule jatasya vīrasya kṣatriyasya viśeṣataḥ",
    "GE07mbh_07_u:054.013c": "sadṛśaṃ maraṇaṃ hy etat tava putrasya mā śucaḥ",
    "GE07mbh_07_u:054.014a": "diṣṭyā mahāratho vīraḥ pitus tulyaparākramaḥ",
    "GE07mbh_07_u:054.014c": "kṣātreṇa vidhinā prāpto vīrābhilaṣitāṃ gatim",
    "GE07mbh_07_u:054.015a": "jitvā subahuśaḥ śatrūn preṣayitvā ca mṛtyave",
    "GE07mbh_07_u:054.015c": "gataḥ puṇyakṛtāṃ lokān sarvakāmaduho 'kṣayān",
    "GE07mbh_07_u:054.016a": "tapasā brahmacaryeṇa śrutena prajñayāpi ca",
    "GE07mbh_07_u:054.016c": "santo yāṃ gatim icchanti prāptas tāṃ tava putrakaḥ",
    "GE07mbh_07_u:054.017a": "vīrasūr vīrapatnī tvaṃ vīraśvaśurabāndhavā",
    "GE07mbh_07_u:054.017c": "mā śucas tanayaṃ bhadre gataḥ sa paramāṃ gatim",
    "GE07mbh_07_u:054.017d-0395_01": "svādhyāyayuktaṃ brāhmaṇī yācitāraṃ",
    "GE07mbh_07_u:054.017d-0395_02": "gaurvoḍhāraṃ tv āśugantāram aśvā",
    "GE07mbh_07_u:054.017d-0395_03": "dāsaṃ śūdrā karmakaraṃ tu vaiśyā",
    "GE07mbh_07_u:054.017d-0395_04": "śūraṃ sūte tvadvidhā",
    "GE07mbh_07_u:054.018a": "prāpsyate cāpy asau kṣudraḥ saindhavo bālaghātakaḥ",
    "GE07mbh_07_u:054.018c": "asyāvalepasya phalaṃ sasuhṛdgaṇabāndhavaḥ",
    "GE07mbh_07_u:054.019a": "vyuṣṭāyāṃ tu varārohe rajanyāṃ pāpakarmakṛt",
    "GE07mbh_07_u:054.019c": "na hi mokṣyati pārthāt sa praviṣṭo 'py amarāvatīm",
    "GE07mbh_07_u:054.020a": "śvaḥ śiraḥ śroṣyase tasya saindhavasya raṇe hṛtam",
    "GE07mbh_07_u:054.020c": "samantapañcakād bāhyaṃ viśokā bhava mā rudaḥ",
    "GE07mbh_07_u:054.021a": "kṣatradharmaṃ puraskṛtya gataḥ śūraḥ satāṃ gatim",
    "GE07mbh_07_u:054.021c": "yāṃ vayaṃ prāpnuyāmeha ye cānye śastrajīvinaḥ",
    "GE07mbh_07_u:054.022a": "vyūḍhorasko mahābāhur anivartī varapraṇut",
    "GE07mbh_07_u:054.022c": "gatas tava varārohe putraḥ svargaṃ jvaraṃ jahi",
    "GE07mbh_07_u:054.023a": "anu jātaś ca pitaraṃ mātṛpakṣaṃ ca vīryavān",
    "GE07mbh_07_u:054.023c": "sahasraśo ripūn hatvā hataḥ śūro mahārathaḥ",
    "GE07mbh_07_u:054.024a": "āśvāsaya snuṣāṃ rājñi mā śucaḥ kṣatriye bhṛṣam",
    "GE07mbh_07_u:054.024c": "śvaḥ priyaṃ sumahac chrutvā viśokā bhava nandini",
    "GE07mbh_07_u:054.025a": "yat pārthena pratijñātaṃ tat tathā na tad anyathā",
    "GE07mbh_07_u:054.025c": "cikīrṣitaṃ hi te bhartur na bhavej jātu niṣphalam",
    "GE07mbh_07_u:054.026a": "yadi ca manujapannagāḥ piśācā; rajanicarāḥ patagāḥ surāsurāś ca",
    "GE07mbh_07_u:054.026c": "raṇagatam abhiyānti sindhurājaṃ; na sa bhavitā saha tair api prabhāte",
    "GE07mbh_07_u:055.001": "saṃjaya uvāca",
    "GE07mbh_07_u:055.001a": "etac chrutvā vacas tasya keśavasya mahātmanaḥ",
    "GE07mbh_07_u:055.001c": "subhadrā putraśokārtā vilalāpa suduḥkhitā",
    "GE07mbh_07_u:055.002a": "hā putra mama mandāyāḥ kathaṃ saṃyugam etya ha",
    "GE07mbh_07_u:055.002c": "nidhanaṃ prāptavāṃs tāta pitṛtulyaparākramaḥ",
    "GE07mbh_07_u:055.003a": "katham indīvaraśyāmaṃ sudaṃṣṭraṃ cārulocanam",
    "GE07mbh_07_u:055.003c": "mukhaṃ te dṛśyate vatsa guṇṭhitaṃ raṇareṇunā",
    "GE07mbh_07_u:055.004a": "nūnaṃ śūraṃ nipatitaṃ tvāṃ paśyanty anivartinam",
    "GE07mbh_07_u:055.004c": "suśirogrīvabāhvaṃsaṃ vyūḍhoraskaṃ nirūdaram",
    "GE07mbh_07_u:055.005a": "cārūpacitasarvāṅgaṃ svakṣaṃ śastrakṣatācitam",
    "GE07mbh_07_u:055.005c": "bhūtāni tvā nirīkṣante nūnaṃ candram ivoditam",
    "GE07mbh_07_u:055.006a": "śayanīyaṃ purā yasya spardhyāstaraṇasaṃvṛtam",
    "GE07mbh_07_u:055.006c": "bhūmāv adya kathaṃ śeṣe vipraviddhaḥ sukhocitaḥ",
    "GE07mbh_07_u:055.007a": "yo 'nvāsyata purā vīro varastrībhir mahābhujaḥ",
    "GE07mbh_07_u:055.007c": "katham anvāsyate so 'dya śivābhiḥ patito mṛdhe",
    "GE07mbh_07_u:055.008a": "yo 'stūyata purā hṛṣṭaiḥ sūtamāgadhabandibhiḥ",
    "GE07mbh_07_u:055.008c": "so 'dya kravyādgaṇair ghorair vinadadbhir upāsyate",
    "GE07mbh_07_u:055.009a": "pāṇḍaveṣu ca nātheṣu vṛṣṇivīreṣu cābhibho",
    "GE07mbh_07_u:055.009c": "pāñcāleṣu ca vīreṣu hataḥ kenāsy anāthavat",
    "GE07mbh_07_u:055.009d-0396_01": "yatra tvaṃ keśave nāthe satyanātho yathā hataḥ",
    "GE07mbh_07_u:055.010a": "atṛptadarśanā putra darśanasya tavānagha",
    "GE07mbh_07_u:055.010c": "mandabhāgyā gamiṣyāmi vyaktam adya yamakṣayam",
    "GE07mbh_07_u:055.011a": "viśālākṣaṃ sukeśāntaṃ cāruvākyaṃ sugandhi ca",
    "GE07mbh_07_u:055.011c": "tava putra kadā bhūyo mukhaṃ drakṣyāmi nirvraṇam",
    "GE07mbh_07_u:055.011d-0397_01": "ehy ehi tṛṣito vatsa stanau pūrṇau pibāśu me",
    "GE07mbh_07_u:055.011d-0397_02": "aṅkam āruhya mandāyā hy atṛptāyāś ca darśane",
    "GE07mbh_07_u:055.012a": "dhig balaṃ bhīmasenasya dhik pārthasya dhanuṣmatām",
    "GE07mbh_07_u:055.012c": "dhig vīryaṃ vṛṣṇivīrāṇāṃ pāñcālānāṃ ca dhig balam",
    "GE07mbh_07_u:055.013a": "dhik kekayāṃs tathā cedīn matsyāṃś caivātha sṛñjayān",
    "GE07mbh_07_u:055.013c": "ye tvā raṇe gataṃ vīraṃ na jānanti nipātitam",
    "GE07mbh_07_u:055.014a": "adya paśyāmi pṛthivīṃ śūnyām iva hatatviṣam",
    "GE07mbh_07_u:055.014c": "abhimanyum apaśyantī śokavyākulalocanā",
    "GE07mbh_07_u:055.014d-0398_01": "sākṣān maghavataḥ pautraṃ putraṃ gāṇḍīvadhanvanaḥ",
    "GE07mbh_07_u:055.014d-0398_02": "svasrīyaṃ vāsudevasya taṃ gṛdhrāḥ paryupāsate",
    "GE07mbh_07_u:055.015a": "svasrīyaṃ vāsudevasya putraṃ gāṇḍīvadhanvanaḥ",
    "GE07mbh_07_u:055.015c": "kathaṃ tvā virathaṃ vīraṃ drakṣyāmy anyair nipātitam",
    "GE07mbh_07_u:055.016a": "hā vīra dṛṣṭo naṣṭaś ca dhanaṃ svapna ivāsi me",
    "GE07mbh_07_u:055.016c": "aho hy anityaṃ mānuṣyaṃ jalabudbudacañcalam",
    "GE07mbh_07_u:055.017a": "imāṃ te taruṇīṃ bhāryāṃ tvadādhibhir abhiplutām",
    "GE07mbh_07_u:055.017b-0399_01": "uttarām uttarāṃ jātyā suśīlāṃ priyabhāṣiṇīm",
    "GE07mbh_07_u:055.017b-0399_02": "śanakaiḥ parirabhyaināṃ snuṣāṃ mama yaśasvinīm",
    "GE07mbh_07_u:055.017b-0399_03": "sukumārīṃ viśālākṣīṃ pūrṇacandranibhānanām",
    "GE07mbh_07_u:055.017b-0399_04": "bālapallavatanvaṅgīṃ mattamātaṅgagāminīm",
    "GE07mbh_07_u:055.017b-0399_05": "bimbādharoṣṭhīm abalām abhimanyo praharṣaya",
    "GE07mbh_07_u:055.017b-0399_06": "tvayā vinā kathaṃ putra jīrṇāṃ patitamānasām",
    "GE07mbh_07_u:055.017c": "kathaṃ saṃdhārayiṣyāmi vivatsām iva dhenukām",
    "GE07mbh_07_u:055.018a": "aho hy akāle prasthānaṃ kṛtavān asi putraka",
    "GE07mbh_07_u:055.018c": "vihāya phalakāle māṃ sugṛddhāṃ tava darśane",
    "GE07mbh_07_u:055.019a": "nūnaṃ gatiḥ kṛtāntasya prājñair api sudurvidā",
    "GE07mbh_07_u:055.019c": "yatra tvaṃ keśave nāthe saṃgrāme 'nāthavad dhataḥ",
    "GE07mbh_07_u:055.020a": "yajvanāṃ dānaśīlānāṃ brāhmaṇānāṃ kṛtātmanām",
    "GE07mbh_07_u:055.020c": "caritabrahmacaryāṇāṃ puṇyatīrthāvagāhinām",
    "GE07mbh_07_u:055.021a": "kṛtajñānāṃ vadānyānāṃ guruśuśrūṣiṇām api",
    "GE07mbh_07_u:055.021c": "sahasradakṣiṇānāṃ ca yā gatis tām avāpnuhi",
    "GE07mbh_07_u:055.022a": "yā gatir yudhyamānānāṃ śūrāṇām anivartinām",
    "GE07mbh_07_u:055.022c": "hatvārīn nihatānāṃ ca saṃgrāme tāṃ gatiṃ vraja",
    "GE07mbh_07_u:055.023a": "gosahasrapradātṝṇāṃ kratudānāṃ ca yā gatiḥ",
    "GE07mbh_07_u:055.023c": "naiveśikaṃ cābhimataṃ dadatāṃ yā gatiḥ śubhā",
    "GE07mbh_07_u:055.023d-0400_01": "brāhmaṇebhyaḥ śaraṇyebhyo nidhiṃ nidadhatāṃ ca yā",
    "GE07mbh_07_u:055.023d-0400_02": "yā cāpi nyastadaṇḍānāṃ tāṃ gatiṃ vraja putraka",
    "GE07mbh_07_u:055.024a": "brahmacaryeṇa yāṃ yānti munayaḥ saṃśitavratā",
    "GE07mbh_07_u:055.024c": "ekapatnyaś ca yāṃ yānti tāṃ gatiṃ vraja putraka",
    "GE07mbh_07_u:055.025a": "rājñāṃ sucaritair yā ca gatir bhavati śāśvatī",
    "GE07mbh_07_u:055.025c": "caturāśramiṇāṃ puṇyaiḥ pāvitānāṃ surakṣitaiḥ",
    "GE07mbh_07_u:055.026a": "dīnānukampināṃ yā ca satataṃ saṃvibhāginām",
    "GE07mbh_07_u:055.026c": "paiśunyāc ca nivṛttānāṃ tāṃ gatiṃ vraja putraka",
    "GE07mbh_07_u:055.027a": "vratināṃ dharmaśīlānāṃ guruśuśrūṣiṇām api",
    "GE07mbh_07_u:055.027c": "amoghātithināṃ yā ca tāṃ gatiṃ vraja putraka",
    "GE07mbh_07_u:055.027d-0401_01": "kṛcchreṣu yā dhārayatām ātmānaṃ vyasaneṣu ca",
    "GE07mbh_07_u:055.027d-0401_02": "gatiḥ śokāgnidagdhānāṃ tāṃ gatiṃ vraja putraka",
    "GE07mbh_07_u:055.027d-0401_03": "pitur mātuś ca śuśrūṣāṃ kalpayantīha ye sadā",
    "GE07mbh_07_u:055.027d-0401_04": "svadāraniratānāṃ ca yā gatis tām avāpnuhi",
    "GE07mbh_07_u:055.028a": "ṛtukāle svakāṃ patnīṃ gacchatāṃ yā manasvinām",
    "GE07mbh_07_u:055.028c": "na cānyadārasevīnāṃ tāṃ gatiṃ vraja putraka",
    "GE07mbh_07_u:055.029a": "sāmnā ye sarvabhūtāni gacchanti gatamatsarāḥ",
    "GE07mbh_07_u:055.029c": "nāruṃtudānāṃ kṣamiṇāṃ yā gatis tām avāpnuhi",
    "GE07mbh_07_u:055.030a": "madhumāṃsanivṛttānāṃ madād dambhāt tathānṛtāt",
    "GE07mbh_07_u:055.030c": "paropatāpatyaktānāṃ tāṃ gatiṃ vraja putraka",
    "GE07mbh_07_u:055.031a": "hrīmantaḥ sarvaśāstrajñā jñānatṛptā jitendriyāḥ",
    "GE07mbh_07_u:055.031c": "yāṃ gatiṃ sādhavo yānti tāṃ gatiṃ vraja putraka",
    "GE07mbh_07_u:055.032a": "evaṃ vilapatīṃ dīnāṃ subhadrāṃ śokakarśitām",
    "GE07mbh_07_u:055.032c": "abhyapadyata pāñcālī vairāṭīsahitā tadā",
    "GE07mbh_07_u:055.033a": "tāḥ prakāmaṃ ruditvā ca vilapya ca suduḥkhitāḥ",
    "GE07mbh_07_u:055.033b-0402_01": "draupadī śokasaṃtaptā ruditvā ca vilapya ca",
    "GE07mbh_07_u:055.033c": "unmattavat tadā rājan visaṃjñā nyapatan kṣitau",
    "GE07mbh_07_u:055.034a": "sopacāras tu kṛṣṇas tāṃ duḥkhitāṃ bhṛśaduḥkhitaḥ",
    "GE07mbh_07_u:055.034c": "siktvāmbhasā samāśvāsya tat tad uktvā hitaṃ vacaḥ",
    "GE07mbh_07_u:055.035a": "visaṃjñakalpāṃ rudatīm apaviddhāṃ pravepatīm",
    "GE07mbh_07_u:055.035c": "bhaginīṃ puṇḍarīkākṣa idaṃ vacanam abravīt",
    "GE07mbh_07_u:055.036a": "subhadre mā śucaḥ putraṃ pāñcālyāśvāsayottarām",
    "GE07mbh_07_u:055.036c": "gato 'bhimanyuḥ prathitāṃ gatiṃ kṣatriyapuṃgavaḥ",
    "GE07mbh_07_u:055.037a": "ye cānye 'pi kule santi puruṣā no varānane",
    "GE07mbh_07_u:055.037c": "sarve te vai gatiṃ yāntu abhimanyor yaśasvinaḥ",
    "GE07mbh_07_u:055.038a": "kuryāma tad vayaṃ karma kriyāsuḥ suhṛdaś ca naḥ",
    "GE07mbh_07_u:055.038c": "kṛtavān yādṛg adyaikas tava putro mahārathaḥ",
    "GE07mbh_07_u:055.039a": "evam āśvāsya bhaginīṃ draupadīm api cottarām",
    "GE07mbh_07_u:055.039c": "pārthasyaiva mahābāhuḥ pārśvam āgād ariṃdamaḥ",
    "GE07mbh_07_u:055.040a": "tato 'bhyanujñāya nṛpān kṛṣṇo bandhūṃs tathābhibhūḥ",
    "GE07mbh_07_u:055.040c": "viveśāntaḥpuraṃ rājaṃs te 'nye jagmur yathālayam",
    "GE07mbh_07_u:056.001": "saṃjaya uvāca",
    "GE07mbh_07_u:056.001a": "tato 'rjunasya bhavanaṃ praviśyāpratimaṃ vibhuḥ",
    "GE07mbh_07_u:056.001c": "spṛṣṭvāmbhaḥ puṇḍarīkākṣaḥ sthaṇḍile śubhalakṣaṇe",
    "GE07mbh_07_u:056.001e": "saṃtastāra śubhāṃ śayyāṃ darbhair vaiḍūryasaṃnibhaiḥ",
    "GE07mbh_07_u:056.002a": "tato mālyena vidhival lājair gandhaiḥ sumaṅgalaiḥ",
    "GE07mbh_07_u:056.002c": "alaṃcakāra tāṃ śayyāṃ parivāryāyudhottamaiḥ",
    "GE07mbh_07_u:056.003a": "tataḥ spṛṣṭodakaṃ pārthaṃ vinītāḥ paricārakāḥ",
    "GE07mbh_07_u:056.003c": "darśayāṃ naityakaṃ cakrur naiśaṃ traiyambakaṃ balim",
    "GE07mbh_07_u:056.004a": "tataḥ prītamanāḥ pārtho gandhair mālyaiś ca mādhavam",
    "GE07mbh_07_u:056.004c": "alaṃkṛtyopahāraṃ taṃ naiśam asmai nyavedayat",
    "GE07mbh_07_u:056.005a": "smayamānas tu govindaḥ phalgunaṃ pratyabhāṣata",
    "GE07mbh_07_u:056.005c": "supyatāṃ pārtha bhadraṃ te kalyāṇāya vrajāmy aham",
    "GE07mbh_07_u:056.006a": "sthāpayitvā tato dvāḥsthān goptṝṃś cāttāyudhān narān",
    "GE07mbh_07_u:056.006c": "dārukānugataḥ śrīmān viveśa śibiraṃ svakam",
    "GE07mbh_07_u:056.006e": "śiśye ca śayane śubhre bahukṛtyaṃ vicintayan",
    "GE07mbh_07_u:056.006f-0403_01": "pārthāya sarvaṃ bhagavāñ śokaduḥkhāpahaṃ vidhim",
    "GE07mbh_07_u:056.006f-0403_02": "vyadadhāt puṇḍarīkākṣas tejodyutivivardhanam",
    "GE07mbh_07_u:056.006f-0403_03": "yogam āsthāya yuktātmā sarveṣām īśvareśvaraḥ",
    "GE07mbh_07_u:056.006f-0403_04": "śreyaskāmaḥ pṛthuyaśā viṣṇur jiṣṇupriyaṃkaraḥ",
    "GE07mbh_07_u:056.007a": "na pāṇḍavānāṃ śibire kaś cit suṣvāpa tāṃ niśām",
    "GE07mbh_07_u:056.007c": "prajāgaraḥ sarvajanam āviveśa viśāṃ pate",
    "GE07mbh_07_u:056.008a": "putraśokābhibhūtena pratijñāto mahātmanā",
    "GE07mbh_07_u:056.008c": "sahasā sindhurājasya vadho gāṇḍīvadhanvanā",
    "GE07mbh_07_u:056.009a": "tat kathaṃ nu mahābāhur vāsaviḥ paravīrahā",
    "GE07mbh_07_u:056.009c": "pratijñāṃ saphalāṃ kuryād iti te samacintayan",
    "GE07mbh_07_u:056.010a": "kaṣṭaṃ hīdaṃ vyavasitaṃ pāṇḍavena mahātmanā",
    "GE07mbh_07_u:056.010b-0404_01": "sa ca rājā mahāvīryaḥ pārayatv arjunaḥ satām",
    "GE07mbh_07_u:056.010c": "putraśokābhitaptena pratijñā mahatī kṛtā",
    "GE07mbh_07_u:056.011a": "bhrātaraś cāpi vikrāntā bahulāni balāni ca",
    "GE07mbh_07_u:056.011c": "dhṛtarāṣṭrasya putreṇa sarvaṃ tasmai niveditam",
    "GE07mbh_07_u:056.012a": "sa hatvā saindhavaṃ saṃkhye punar etu dhanaṃjayaḥ",
    "GE07mbh_07_u:056.012c": "jitvā ripugaṇāṃś caiva pārayatv arjuno vratam",
    "GE07mbh_07_u:056.012d-0405_01": "sa jitvārigaṇān saṃkhe vārayitvā mahāvratam",
    "GE07mbh_07_u:056.012d-0406_01": "yady asti sukṛtaṃ kiṃ cid asmākaṃ hantu saindhavam",
    "GE07mbh_07_u:056.012d-0406_02": "jitvā sarvān ripūn pārthas trātuṃ no 'smān mahābhayāt",
    "GE07mbh_07_u:056.012d-0406_03": "evam āśaṃsamānās te ke cit tasthur upaśrutim",
    "GE07mbh_07_u:056.012d-0406_04": "śrutvā ceṣṭaṃ sumanaso vyaktam āśaṃsire jayam",
    "GE07mbh_07_u:056.012d-0406_05": "bhavitā nu kathaṃ kṛtyam idam ity apare 'bruvan",
    "GE07mbh_07_u:056.013a": "ahatvā sindhurājaṃ hi dhūmaketuṃ pravekṣyati",
    "GE07mbh_07_u:056.013c": "na hy etad anṛtaṃ kartum arhaḥ pārtho dhanaṃjayaḥ",
    "GE07mbh_07_u:056.013d-0407_01": "mahad dhi sāhasaṃ pārthaḥ kṛtavāñ śokamohitaḥ",
    "GE07mbh_07_u:056.014a": "dharmaputraḥ kathaṃ rājā bhaviṣyati mṛte 'rjune",
    "GE07mbh_07_u:056.014c": "tasmin hi vijayaḥ kṛtsnaḥ pāṇḍavena samāhitaḥ",
    "GE07mbh_07_u:056.014d-0408_01": "arjune hi jayas teṣām āyatto jīvitāni ca",
    "GE07mbh_07_u:056.015a": "yadi naḥ sukṛtaṃ kiṃ cid yadi dattaṃ hutaṃ yadi",
    "GE07mbh_07_u:056.015c": "phalena tasya sarvasya savyasācī jayatv arīn",
    "GE07mbh_07_u:056.016a": "evaṃ kathayatāṃ teṣāṃ jayam āśaṃsatāṃ prabho",
    "GE07mbh_07_u:056.016c": "kṛcchreṇa mahatā rājan rajanī vyatyavartata",
    "GE07mbh_07_u:056.017a": "tasyāṃ rajanyāṃ madhye tu pratibuddho janārdanaḥ",
    "GE07mbh_07_u:056.017c": "smṛtvā pratijñāṃ pārthasya dārukaṃ pratyabhāṣata",
    "GE07mbh_07_u:056.018a": "arjunena pratijñātam ārtena hatabandhunā",
    "GE07mbh_07_u:056.018c": "jayadrathaṃ haniṣyāmi śvobhūta iti dāruka",
    "GE07mbh_07_u:056.019a": "tat tu duryodhanaḥ śrutvā mantribhir mantrayiṣyati",
    "GE07mbh_07_u:056.019c": "yathā jayadrathaṃ pārtho na hanyād iti saṃyuge",
    "GE07mbh_07_u:056.020a": "akṣauhiṇyo hi tāḥ sarvā rakṣiṣyanti jayadratham",
    "GE07mbh_07_u:056.020c": "droṇaś ca saha putreṇa sarvāstravidhipāragaḥ",
    "GE07mbh_07_u:056.021a": "eko vīraḥ sahasrākṣo",
    "GE07mbh_07_u:056.021c": "so 'pi taṃ notsahetājau hantuṃ droṇena rakṣitam",
    "GE07mbh_07_u:056.022a": "so 'haṃ śvas tat kariṣyāmi yathā kuntīsuto 'rjunaḥ",
    "GE07mbh_07_u:056.022c": "aprāpte 'staṃ dinakare haniṣyati jayadratham",
    "GE07mbh_07_u:056.023a": "na hi dārā na mitrāṇi jñātayo na ca bāndhavāḥ",
    "GE07mbh_07_u:056.023c": "kaś cin nānyaḥ priyataraḥ kuntīputrān mamārjunāt",
    "GE07mbh_07_u:056.024a": "anarjunam imaṃ lokaṃ muhūrtam api dāruka",
    "GE07mbh_07_u:056.024c": "udīkṣituṃ na śakto 'haṃ bhavitā na ca tat tathā",
    "GE07mbh_07_u:056.025a": "ahaṃ dhvajinyaḥ śatrūṇāṃ sahayāḥ sarathadvipāḥ",
    "GE07mbh_07_u:056.025c": "arjunārthe haniṣyāmi sakarṇāḥ sasuyodhanāḥ",
    "GE07mbh_07_u:056.026a": "śvo nirīkṣantu me vīryaṃ trayo lokā mahāhave",
    "GE07mbh_07_u:056.026c": "dhanaṃjayārthaṃ samare parākrāntasya dāruka",
    "GE07mbh_07_u:056.027a": "śvo narendrasahasrāṇi rājaputraśatāni ca",
    "GE07mbh_07_u:056.027c": "sāśvadviparathāny ājau vidraviṣyanti dāruka",
    "GE07mbh_07_u:056.028a": "śvas tāṃ cakrapramathitāṃ drakṣyase nṛpavāhinīm",
    "GE07mbh_07_u:056.028c": "mayā kruddhena samare pāṇḍavārthe nipātitām",
    "GE07mbh_07_u:056.028d-0409_01": "adya jñāsyanti tridaśāḥ sāsurāḥ sacarācarāḥ",
    "GE07mbh_07_u:056.028d-0409_02": "vāsudevasya tāṃ prītiṃ pāṇḍaveṣv anapāyinīm",
    "GE07mbh_07_u:056.029a": "śvaḥ sadevāḥ sagandharvāḥ piśācoragarākṣasāḥ",
    "GE07mbh_07_u:056.029c": "jñāsyanti lokāḥ sarve māṃ suhṛdaṃ savyasācinaḥ",
    "GE07mbh_07_u:056.030a": "yas taṃ dveṣṭi sa māṃ dveṣṭi yas tam anu sa mām anu",
    "GE07mbh_07_u:056.030c": "iti saṃkalpyatāṃ buddhyā śarīrārdhaṃ mamārjunaḥ",
    "GE07mbh_07_u:056.031a": "yathā tvam aprabhātāyām asyāṃ niśi rathottamam",
    "GE07mbh_07_u:056.031c": "kalpayitvā yathāśāstram ādāya vratasaṃyataḥ",
    "GE07mbh_07_u:056.032a": "gadāṃ kaumodakīṃ divyāṃ śaktiṃ cakraṃ dhanuḥ śarān",
    "GE07mbh_07_u:056.032c": "āropya vai rathe sūta sarvopakaraṇāni ca",
    "GE07mbh_07_u:056.033a": "sthānaṃ hi kalpayitvā ca rathopasthe dhvajasya me",
    "GE07mbh_07_u:056.033c": "vainateyasya vīrasya samare rathaśobhinaḥ",
    "GE07mbh_07_u:056.034a": "chatraṃ jāmbūnadair jālair arkajvalanasaṃnibhaiḥ",
    "GE07mbh_07_u:056.034c": "viśvakarmakṛtair divyair aśvān api ca bhūṣitān",
    "GE07mbh_07_u:056.035a": "balāhakaṃ meghapuṣpaṃ sainyaṃ sugrīvam eva ca",
    "GE07mbh_07_u:056.035c": "yuktvā vājivarān yattaḥ kavacī tiṣṭha dāruka",
    "GE07mbh_07_u:056.036a": "pāñcajanyasya nirghoṣam ārṣabheṇaiva pūritam",
    "GE07mbh_07_u:056.036c": "śrutvā tu bhairavaṃ nādam upayāyā javena mām",
    "GE07mbh_07_u:056.037a": "ekāhnāham amarṣaṃ ca sarvaduḥkhāni caiva ha",
    "GE07mbh_07_u:056.037c": "bhrātuḥ pitṛṣvaseyasya vyapaneṣyāmi dāruka",
    "GE07mbh_07_u:056.038a": "sarvopāyair yatiṣyāmi yathā bībhatsur āhave",
    "GE07mbh_07_u:056.038c": "paśyatāṃ dhārtarāṣṭrāṇāṃ haniṣyati jayadratham",
    "GE07mbh_07_u:056.039a": "yasya yasya ca bībhatsur vadhe yatnaṃ kariṣyati",
    "GE07mbh_07_u:056.039c": "āśaṃse sārathe tatra bhavitāsya dhruvo jayaḥ",
    "GE07mbh_07_u:056.040": "dāruka uvāca",
    "GE07mbh_07_u:056.040a": "jaya eva dhruvas tasya kuta eva parājayaḥ",
    "GE07mbh_07_u:056.040c": "yasya tvaṃ puruṣavyāghra sārathyam upajagmivān",
    "GE07mbh_07_u:056.041a": "evaṃ caitat kariṣyāmi yathā mām anuśāsasi",
    "GE07mbh_07_u:056.041c": "suprabhātām imāṃ rātriṃ jayāya vijayasya hi",
    "GE07mbh_07_u:057.001": "saṃjaya uvāca",
    "GE07mbh_07_u:057.001a": "kuntīputras tu taṃ mantraṃ smarann eva dhanaṃjayaḥ",
    "GE07mbh_07_u:057.001c": "pratijñām ātmano rakṣan mumohācintyavikramaḥ",
    "GE07mbh_07_u:057.002a": "taṃ tu śokena saṃtaptaṃ svapne kapivaradhvajam",
    "GE07mbh_07_u:057.002b-0410_01": "niśvasantaṃ mahātmānaṃ saphenam iva pannagam",
    "GE07mbh_07_u:057.002b-0410_02": "visaṃjñamanasaṃ jñātvā arjunaṃ śokavihvalam",
    "GE07mbh_07_u:057.002c": "āsasāda mahātejā dhyāyantaṃ garuḍadhvajaḥ",
    "GE07mbh_07_u:057.003a": "pratyutthānaṃ tu kṛṣṇasya sarvāvasthaṃ dhanaṃjayaḥ",
    "GE07mbh_07_u:057.003c": "nālopayata dharmātmā bhaktyā premṇā ca sarvadā",
    "GE07mbh_07_u:057.004a": "pratyutthāya ca govindaṃ sa tasmāy āsanaṃ dadau",
    "GE07mbh_07_u:057.004c": "na cāsane svayaṃ buddhiṃ bībhatsur vyadadhāt tadā",
    "GE07mbh_07_u:057.005a": "tataḥ kṛṣṇo mahātejā jānan pārthasya niścayam",
    "GE07mbh_07_u:057.005c": "kuntīputram idaṃ vākyam āsīnaḥ sthitam abravīt",
    "GE07mbh_07_u:057.006a": "mā viṣāde manaḥ pārtha kṛthāḥ kālo hi durjayaḥ",
    "GE07mbh_07_u:057.006c": "kālaḥ sarvāṇi bhūtāni niyacchati pare vidhau",
    "GE07mbh_07_u:057.007a": "kimarthaṃ ca viṣādas te tad brūhi vadatāṃ vara",
    "GE07mbh_07_u:057.007c": "na śocitavyaṃ viduṣā śokaḥ kāryavināśanaḥ",
    "GE07mbh_07_u:057.007d-0411_01": "yat tu kāryaṃ bhavet kāryaṃ karmaṇā tat samācara",
    "GE07mbh_07_u:057.007d-0411_02": "hīnaceṣṭasya yaḥ śokaḥ sa hi śatrur dhanaṃjaya",
    "GE07mbh_07_u:057.008a": "śocan nandayate śatrūn karśayaty api bāndhavān",
    "GE07mbh_07_u:057.008c": "kśīyate ca naras tasmān na tvaṃ śocitum arhasi",
    "GE07mbh_07_u:057.009a": "ity ukto vāsudevena bībhatsur aparājitaḥ",
    "GE07mbh_07_u:057.009c": "ābabhāṣe tadā vidvān idaṃ vacanam arthavat",
    "GE07mbh_07_u:057.010a": "mayā pratijñā mahatī jayadrathavadhe kṛtā",
    "GE07mbh_07_u:057.010c": "śvo 'smi hantā durātmānaṃ putraghnam iti keśava",
    "GE07mbh_07_u:057.011a": "matpratijñāvighātārthaṃ dhārtarāṣṭraiḥ kilācyuta",
    "GE07mbh_07_u:057.011c": "pṛṣṭhataḥ saindhavaḥ kāryaḥ sarvair gupto mahārathaiḥ",
    "GE07mbh_07_u:057.012a": "daśa caikā ca tāḥ kṛṣṇa akṣauhiṇyaḥ sudurjayāḥ",
    "GE07mbh_07_u:057.012b-0412_01": "hatāvaśeṣās tatremā daśa mādhava saṃkhyayā",
    "GE07mbh_07_u:057.012b-0412_02": "tābhiḥ parivṛtaḥ saṃkhye sarvaiś caiva mahārathaiḥ",
    "GE07mbh_07_u:057.012b-0412_03": "kathaṃ śakyeta sa draṣṭuṃ durātmā kṛṣṇa saindhavaḥ",
    "GE07mbh_07_u:057.012b-0412_04": "pratijñāpāraṇaṃ caiva na bhaviṣyati keśava",
    "GE07mbh_07_u:057.012c": "pratijñāyāṃ ca hīnāyāṃ kathaṃ jīveta madvidhaḥ",
    "GE07mbh_07_u:057.013a": "duḥkhopāyasya me vīra vikāṅkṣā parivartate",
    "GE07mbh_07_u:057.013c": "drutaṃ ca yāti savitā tata etad bravīmy aham",
    "GE07mbh_07_u:057.014a": "śokasthānaṃ tu tac chrutvā pārthasya dvijaketanaḥ",
    "GE07mbh_07_u:057.014c": "saṃspṛśyāmbhas tataḥ kṛṣṇaḥ prāṅmukhaḥ samavasthitaḥ",
    "GE07mbh_07_u:057.015a": "idaṃ vākyaṃ mahātejā babhāṣe puṣkarekṣaṇaḥ",
    "GE07mbh_07_u:057.015c": "hitārthaṃ pāṇḍuputrasya saindhavasya vadhe vṛtaḥ",
    "GE07mbh_07_u:057.016a": "pārtha pāśupataṃ nāma paramāstraṃ sanātanam",
    "GE07mbh_07_u:057.016c": "yena sarvān mṛdhe daityāñ jaghne devo maheśvaraḥ",
    "GE07mbh_07_u:057.017a": "yadi tad viditaṃ te 'dya śvo hantāsi jayadratham",
    "GE07mbh_07_u:057.017c": "atha jñātuṃ prapadyasva manasā vṛṣabhadhvajam",
    "GE07mbh_07_u:057.018a": "taṃ devaṃ manasā dhyāyañ joṣam āssva dhanaṃjaya",
    "GE07mbh_07_u:057.018c": "tatas tasya prasādāt tvaṃ bhaktaḥ prāpsyasi tan mahat",
    "GE07mbh_07_u:057.019a": "tataḥ kṛṣṇavacaḥ śrutvā saṃspṛśyāmbho dhanaṃjayaḥ",
    "GE07mbh_07_u:057.019c": "bhūmāv āsīna ekāgro jagāma manasā bhavam",
    "GE07mbh_07_u:057.020a": "tataḥ praṇihite brāhme muhūrte śubhalakṣaṇe",
    "GE07mbh_07_u:057.020c": "ātmānam arjuno 'paśyad gagane sahakeśavam",
    "GE07mbh_07_u:057.021a": "jyotirbhiś ca samākīrṇaṃ siddhacāraṇasevitam",
    "GE07mbh_07_u:057.021c": "vāyuvegagatiḥ pārthaḥ khaṃ bheje sahakeśavaḥ",
    "GE07mbh_07_u:057.022a": "keśavena gṛhītaḥ sa dakṣiṇe vibhunā bhuje",
    "GE07mbh_07_u:057.022c": "prekṣamāṇo bahūn bhāvāñ jagāmādbhutadarśanān",
    "GE07mbh_07_u:057.023a": "udīcyāṃ diśi dharmātmā so 'paśyac chvetaparvatam",
    "GE07mbh_07_u:057.023c": "kuberasya vihāre ca nalinīṃ padmabhūṣitām",
    "GE07mbh_07_u:057.024a": "saricchreṣṭhāṃ ca tāṃ gaṅgāṃ vīkṣamāṇo bahūdakām",
    "GE07mbh_07_u:057.024c": "sadāpuṣpaphalair vṛkṣair upetāṃ sphaṭikopalām",
    "GE07mbh_07_u:057.025a": "siṃhavyāghrasamākīrṇāṃ nānāmṛgagaṇākulām",
    "GE07mbh_07_u:057.025c": "puṇyāśramavatīṃ ramyāṃ",
    "GE07mbh_07_u:057.026a": "mandarasya pradeśāṃś ca kiṃnarodgītanāditān",
    "GE07mbh_07_u:057.026c": "hemarūpyamayaiḥ śṛṅgair nānauṣadhividīpitān",
    "GE07mbh_07_u:057.026e": "tathā mandāravṛkṣaiś ca puṣpitair upaśobhitān",
    "GE07mbh_07_u:057.026f-0413_01": "viśvakarmakṛtair divyair anyān api ca bhūṣitān",
    "GE07mbh_07_u:057.027a": "snigdhāñjanacayākāraṃ saṃprāptaḥ kālaparvatam",
    "GE07mbh_07_u:057.027c": "puṇyaṃ himavataḥ pādaṃ maṇimantaṃ ca parvatam",
    "GE07mbh_07_u:057.027e": "brahmatuṅgaṃ nadīś cānyās tathā janapadān api",
    "GE07mbh_07_u:057.028a": "suśṛṅgaṃ śataśṛṅgaṃ ca śaryātivanam eva ca",
    "GE07mbh_07_u:057.028c": "puṇyam aśvaśiraḥsthānaṃ sthānam ātharvaṇasya ca",
    "GE07mbh_07_u:057.029a": "vṛṣadaṃśaṃ ca śailendraṃ mahāmandaram eva ca",
    "GE07mbh_07_u:057.029c": "apsarobhiḥ samākīrṇaṃ kiṃnaraiś copaśobhitam",
    "GE07mbh_07_u:057.030a": "tāṃś ca śailān vrajan pārthaḥ prekṣate sahakeśavaḥ",
    "GE07mbh_07_u:057.030c": "śubhaiḥ prasravaṇair juṣṭān hemadhātuvibhūṣitān",
    "GE07mbh_07_u:057.031a": "candraraśmiprakāśāṅgīṃ pṛthivīṃ puramālinīm",
    "GE07mbh_07_u:057.031c": "samudrāṃś cādbhutākārān apaśyad bahulākarān",
    "GE07mbh_07_u:057.032a": "viyad dyāṃ pṛthivīṃ caiva paśyan viṣṇupade vrajan",
    "GE07mbh_07_u:057.032c": "vismitaḥ saha kṛṣṇena kṣipto bāṇa ivātyagāt",
    "GE07mbh_07_u:057.033a": "grahanakṣatrasomānāṃ sūryāgnyoś ca samatviṣam",
    "GE07mbh_07_u:057.033c": "apaśyata tadā pārtho jvalantam iva parvatam",
    "GE07mbh_07_u:057.034a": "samāsādya tu taṃ śailaṃ śailāgre samavasthitam",
    "GE07mbh_07_u:057.034c": "taponityaṃ mahātmānam apaśyad vṛṣabhadhvajam",
    "GE07mbh_07_u:057.035a": "sahasram iva sūryāṇāṃ dīpyamānaṃ svatejasā",
    "GE07mbh_07_u:057.035c": "śūlinaṃ jaṭilaṃ gauraṃ",
    "GE07mbh_07_u:057.036a": "nayanānāṃ sahasraiś ca vicitrāṅgaṃ mahaujasam",
    "GE07mbh_07_u:057.036c": "pārvatyā sahitaṃ devaṃ bhūtasaṃghaiś ca bhāsvaraiḥ",
    "GE07mbh_07_u:057.037a": "gītavāditrasaṃhrādais tālalāsyasamanvitam",
    "GE07mbh_07_u:057.037c": "valgitāsphoṭitotkruṣṭaiḥ puṇyagandhaiś ca sevitam",
    "GE07mbh_07_u:057.038a": "stūyamānaṃ stavair divyair munibhir brahmavādibhiḥ",
    "GE07mbh_07_u:057.038c": "goptāraṃ sarvabhūtānām iṣvāsadharam acyutam",
    "GE07mbh_07_u:057.039a": "vāsudevas tu taṃ dṛṣṭvā jagāma śirasā kṣitim",
    "GE07mbh_07_u:057.039c": "pārthena saha dharmātmā gṛṇan brahma sanātanam",
    "GE07mbh_07_u:057.040a": "lokādiṃ viśvakarmāṇam ajam īśānam avyayam",
    "GE07mbh_07_u:057.040c": "manasaḥ paramāṃ yoniṃ khaṃ vāyuṃ jyotiṣāṃ nidhim",
    "GE07mbh_07_u:057.041a": "sraṣṭāraṃ vāridhārāṇāṃ bhuvaś ca prakṛtiṃ parām",
    "GE07mbh_07_u:057.041c": "devadānavayakṣāṇāṃ mānavānāṃ ca sādhanam",
    "GE07mbh_07_u:057.042a": "yogināṃ paramaṃ brahma vyaktaṃ brahmavidāṃ nidhim",
    "GE07mbh_07_u:057.042c": "carācarasya sraṣṭāraṃ pratihartāram eva ca",
    "GE07mbh_07_u:057.043a": "kālakopaṃ mahātmānaṃ",
    "GE07mbh_07_u:057.043c": "avandata tadā kṛṣṇo vāṅmanobuddhikarmabhiḥ",
    "GE07mbh_07_u:057.044a": "yaṃ prapaśyanti vidvāṃsaḥ sūkṣmādhyātmapadaiṣiṇaḥ",
    "GE07mbh_07_u:057.044b-0414_01": "yam ṛgvedavido gānti ṛco hy akṣaram eva ca",
    "GE07mbh_07_u:057.044b-0414_02": "yajurvedavidaś caivādityavarṇaṃ tamasaḥ parastāt",
    "GE07mbh_07_u:057.044b-0414_03": "gāyanti yaṃ sāmavida ihaiva iti nihnutam",
    "GE07mbh_07_u:057.044c": "tam ajaṃ kāraṇātmānaṃ jagmatuḥ śaraṇaṃ bhavam",
    "GE07mbh_07_u:057.044d-0415_01": "tam evāgniṃ tam ādityaṃ bhūyo bhūyas tatheśvaram",
    "GE07mbh_07_u:057.045a": "arjunaś cāpi taṃ devaṃ bhūyo bhūyo 'bhyavandata",
    "GE07mbh_07_u:057.045c": "jñātvaikaṃ bhūtabhavyādiṃ sarvabhūtabhavodbhavam",
    "GE07mbh_07_u:057.045d-0416_01": "śaraṇyaṃ śaraṇaṃ devam īśānaṃ parameśvaram",
    "GE07mbh_07_u:057.045d-0416_02": "jagāma jagatāṃ nātham arjunaḥ sajanārdanaḥ",
    "GE07mbh_07_u:057.046a": "tatas tāv āgatau śarvaḥ provāca prahasann iva",
    "GE07mbh_07_u:057.046a-0417_01": "**** **** naranārāyaṇāv ubhau",
    "GE07mbh_07_u:057.046a-0417_02": "suprasannamanāḥ śarvaḥ",
    "GE07mbh_07_u:057.046c": "svāgataṃ vāṃ naraśreṣṭhāv uttiṣṭhetāṃ gataklamau",
    "GE07mbh_07_u:057.046e": "kiṃ ca vām īpsitaṃ vīrau manasaḥ kṣipram ucyatām",
    "GE07mbh_07_u:057.047a": "yena kāryeṇa saṃprāptau yuvāṃ tat sādhayāmi vām",
    "GE07mbh_07_u:057.047c": "vriyatām ātmanaḥ śreyas tat sarvaṃ pradadāni vām",
    "GE07mbh_07_u:057.048a": "tatas tad vacanaṃ śrutvā pratyutthāya kṛtāñjalī",
    "GE07mbh_07_u:057.048c": "vāsudevārjunau śarvaṃ tuṣṭuvāte mahāmatī",
    "GE07mbh_07_u:057.048d-0418_01": "bhaktyā stavena divyena mahātmānam aninditam",
    "GE07mbh_07_u:057.049a": "namo bhavāya śarvāya rudrāya varadāya ca",
    "GE07mbh_07_u:057.049c": "paśūnāṃ pataye nityam ugrāya ca kapardine",
    "GE07mbh_07_u:057.050a": "mahādevāya bhīmāya tryambakāya ca śambhave",
    "GE07mbh_07_u:057.050c": "īśānāya bhagaghnāya namo 'stv andhakaghātine",
    "GE07mbh_07_u:057.051a": "kumāragurave nityaṃ nīlagrīvāya vedhase",
    "GE07mbh_07_u:057.051b-0419_01": "pinākine haviṣyāya satyāya vibhave sadā",
    "GE07mbh_07_u:057.051c": "vilohitāya dhūmrāya",
    "GE07mbh_07_u:057.052a": "nityaṃ nīlaśikhaṇḍāya śūline divyacakṣuṣe",
    "GE07mbh_07_u:057.052c": "hantre goptre trinetrāya vyādhāya vasuretase",
    "GE07mbh_07_u:057.053a": "acintyāyāmbikābhartre sarvadevastutāya ca",
    "GE07mbh_07_u:057.053c": "vṛṣadhvajāya piṅgāya jaṭine brahmacāriṇe",
    "GE07mbh_07_u:057.054a": "tapyamānāya salile brahmaṇyāyājitāya ca",
    "GE07mbh_07_u:057.054c": "viśvātmane viśvasṛje viśvam āvṛtya tiṣṭhate",
    "GE07mbh_07_u:057.055a": "namo namas te sevyāya bhūtānāṃ prabhave sadā",
    "GE07mbh_07_u:057.055b-0420_01": "abhigamyāya kāmyāya stutyāyāryāya sarvadā",
    "GE07mbh_07_u:057.055c": "brahmavaktrāya śarvāya śaṃkarāya śivāya ca",
    "GE07mbh_07_u:057.056a": "namo 'stu vācaspataye prajānāṃ pataye namaḥ",
    "GE07mbh_07_u:057.056c": "namo viśvasya pataye mahatāṃ pataye namaḥ",
    "GE07mbh_07_u:057.057a": "namaḥ sahasraśirase sahasrabhujamanyave",
    "GE07mbh_07_u:057.057c": "sahasranetrapādāya namo 'saṃkhyeyakarmaṇe",
    "GE07mbh_07_u:057.058a": "namo hiraṇyavarṇāya hiraṇyakavacāya ca",
    "GE07mbh_07_u:057.058b-0421_01": "kadrudrāya namo viṣvakcakṣuṣe ca hanīyase",
    "GE07mbh_07_u:057.058b-0421_02": "mīḍhuṣṭamāya havyāya śraviṣṭāya śrutāya ca",
    "GE07mbh_07_u:057.058b-0421_03": "śipiviṣṭāya giraye namo budhyāya vilmine",
    "GE07mbh_07_u:057.058b-0421_04": "namaḥ parṇāya gehyāya druhyāya prabhṛśāya ca",
    "GE07mbh_07_u:057.058b-0421_05": "namaḥ parṇāya śuṣkāya rajasyāya pulastyaye",
    "GE07mbh_07_u:057.058b-0421_06": "duṃdubhyāya hananyāya svāyudhāya sudhanvane",
    "GE07mbh_07_u:057.058b-0421_07": "namaḥ stutyāya pathyāya kāvyāyāśurathāya ca",
    "GE07mbh_07_u:057.058b-0421_08": "namaḥ somyāya vātyāya urvayāya niṣaṅgiṇe",
    "GE07mbh_07_u:057.058b-0421_09": "vaiśantāya ca kūpyāya nīpāya ca varūthine",
    "GE07mbh_07_u:057.058b-0421_10": "namaḥ somāya rudrāya tāmrāya śivamūrtaye",
    "GE07mbh_07_u:057.058b-0422_01": "namo 'stu devadevāya mahābhūtadharāya ca",
    "GE07mbh_07_u:057.058c": "bhaktānukampine nityaṃ sidhyatāṃ nau varaḥ prabho",
    "GE07mbh_07_u:057.059a": "evaṃ stutvā mahādevaṃ vāsudevaḥ sahārjunaḥ",
    "GE07mbh_07_u:057.059c": "prasādayām āsa bhavaṃ tadā hy astropalabdhaye",
    "GE07mbh_07_u:057.059d-0423_01": "arjunāya dadau buddhiṃ tasminn astre yad īpsitam",
    "GE07mbh_07_u:057.060a": "tato 'rjunaḥ prītamanā vavande vṛṣabhadhvajam",
    "GE07mbh_07_u:057.060c": "dadarśotphullanayanaḥ samastaṃ tejasāṃ nidhim",
    "GE07mbh_07_u:057.061a": "taṃ copahāraṃ svakṛtaṃ naiśaṃ naityakam ātmanaḥ",
    "GE07mbh_07_u:057.061c": "dadarśa tryambakābhyāśe vāsudevaniveditam",
    "GE07mbh_07_u:057.062a": "tato 'bhipūjya manasā śarvaṃ kṛṣṇaṃ ca pāṇḍavaḥ",
    "GE07mbh_07_u:057.062c": "icchāmy ahaṃ divyam astram ity abhāṣata śaṃkaram",
    "GE07mbh_07_u:057.063a": "tataḥ pārthasya vijñāya varārthe vacanaṃ prabhuḥ",
    "GE07mbh_07_u:057.063c": "vāsudevārjunau devaḥ smayamāno 'bhyabhāṣata",
    "GE07mbh_07_u:057.063d-0424_01": "svāgataṃ vāṃ naraśreṣṭha vijñātaṃ manasepsitam",
    "GE07mbh_07_u:057.063d-0424_02": "yena kāmena saṃprāptau bhavadbhyāṃ taṃ dadāmy aham",
    "GE07mbh_07_u:057.064a": "saro 'mṛtamayaṃ divyam abhyāśe śatrusūdanau",
    "GE07mbh_07_u:057.064c": "tatra me tad dhanur divyaṃ śaraś ca nihitaḥ purā",
    "GE07mbh_07_u:057.065a": "yena devārayaḥ sarve mayā yudhi nipātitāḥ",
    "GE07mbh_07_u:057.065c": "tata ānīyatāṃ kṛṣṇau saśaraṃ dhanur uttamam",
    "GE07mbh_07_u:057.066a": "tathety uktvā tu tau vīrau taṃ śarvaṃ pārṣadaiḥ saha",
    "GE07mbh_07_u:057.066c": "prasthitau tat saro divyaṃ divyāścaryaśatair vṛtam",
    "GE07mbh_07_u:057.067a": "nirdiṣṭaṃ yad vṛṣāṅkena puṇyaṃ sarvārthasādhakam",
    "GE07mbh_07_u:057.067c": "taj jagmatur asaṃbhrāntau naranārāyaṇāv ṛṣī",
    "GE07mbh_07_u:057.068a": "tatas tu tat saro gatvā sūryamaṇḍalasaṃnibham",
    "GE07mbh_07_u:057.068c": "nāgam antarjale ghoraṃ dadṛśāte 'rjunācyutau",
    "GE07mbh_07_u:057.069a": "dvitīyaṃ cāparaṃ nāgaṃ sahasraśirasaṃ varam",
    "GE07mbh_07_u:057.069c": "vamantaṃ vipulāṃ jvālāṃ dadṛśāte 'gnivarcasam",
    "GE07mbh_07_u:057.070a": "tataḥ kṛṣṇaś ca pārthaś ca saṃspṛśyāpaḥ kṛtāñjalī",
    "GE07mbh_07_u:057.070c": "tau nāgāv upatasthāte namasyantau vṛṣadhvajam",
    "GE07mbh_07_u:057.071a": "gṛṇantau vedaviduṣau tad brahma śatarudriyam",
    "GE07mbh_07_u:057.071c": "aprameyaṃ praṇamantau gatvā sarvātmanā bhavam",
    "GE07mbh_07_u:057.072a": "tatas tau rudramāhātmyād dhitvā rūpaṃ mahoragau",
    "GE07mbh_07_u:057.072c": "dhanur bāṇaś ca śatrughnaṃ tad dvaṃdvaṃ samapadyata",
    "GE07mbh_07_u:057.073a": "tato jagṛhatuḥ prītau dhanur bāṇaṃ ca suprabham",
    "GE07mbh_07_u:057.073c": "ājahratur mahātmānau dadatuś ca mahātmane",
    "GE07mbh_07_u:057.074a": "tataḥ pārśvād vṛṣāṅkasya brahmacārī nyavartata",
    "GE07mbh_07_u:057.074c": "piṅgākṣas tapasaḥ kṣetraṃ balavān nīlalohitaḥ",
    "GE07mbh_07_u:057.075a": "sa tad gṛhya dhanuḥśreṣṭhaṃ tasthau sthānaṃ samāhitaḥ",
    "GE07mbh_07_u:057.075c": "vyakarṣac cāpi vidhivat saśaraṃ dhanur uttamam",
    "GE07mbh_07_u:057.076a": "tasya maurvīṃ ca muṣṭiṃ ca sthānaṃ cālakṣya pāṇḍavaḥ",
    "GE07mbh_07_u:057.076c": "śrutvā mantraṃ bhavaproktaṃ jagrāhācintyavikramaḥ",
    "GE07mbh_07_u:057.077a": "sarasy eva ca taṃ bāṇaṃ mumocātibalaḥ prabhuḥ",
    "GE07mbh_07_u:057.077c": "cakāra ca punar vīras tasmin sarasi tad dhanuḥ",
    "GE07mbh_07_u:057.078a": "tataḥ prītaṃ bhavaṃ jñātvā smṛtimān arjunas tadā",
    "GE07mbh_07_u:057.078c": "varam āraṇyakaṃ dattaṃ darśanaṃ śaṃkarasya ca",
    "GE07mbh_07_u:057.078e": "manasā cintayām āsa tan me saṃpadyatām iti",
    "GE07mbh_07_u:057.079a": "tasya tan matam ājñāya prītaḥ prādād varaṃ bhavaḥ",
    "GE07mbh_07_u:057.079c": "tac ca pāśupataṃ ghoraṃ pratijñāyāś ca pāraṇam",
    "GE07mbh_07_u:057.079d-0425_01": "tataḥ pāśupataṃ divyam avāpya punar īśvarāt",
    "GE07mbh_07_u:057.080a": "saṃhṛṣṭaromā durdharṣaḥ kṛtaṃ kāryam amanyata",
    "GE07mbh_07_u:057.080b-0426_01": "tato 'rjunahṛṣīkeśau punaḥ punar ariṃdamau",
    "GE07mbh_07_u:057.080c": "vavandatuś ca saṃhṛṣṭau śirobhyāṃ tau maheśvaram",
    "GE07mbh_07_u:057.081a": "anujñātau kṣaṇe tasmin bhavenārjunakeśavau",
    "GE07mbh_07_u:057.081c": "prāptau svaśibiraṃ vīrau mudā paramayā yutau",
    "GE07mbh_07_u:057.081d-0427_01": "tathā bhavenānumatau mahāsuranighātinau",
    "GE07mbh_07_u:057.081e": "indrāviṣṇū yathā prītau jambhasya vadhakāṅkṣiṇau",
    "GE07mbh_07_u:058.001": "saṃjaya uvāca",
    "GE07mbh_07_u:058.001a": "tayoḥ saṃvadator eva kṛṣṇadārukayos tadā",
    "GE07mbh_07_u:058.001c": "sātyagād rajanī rājann atha rājānvabudhyata",
    "GE07mbh_07_u:058.002a": "paṭhanti pāṇisvanikā māgadhā madhuparkikāḥ",
    "GE07mbh_07_u:058.002c": "vaitālikāś ca sūtāś ca tuṣṭuvuḥ puruṣarṣabham",
    "GE07mbh_07_u:058.003a": "nartakāś cāpy anṛtyanta jagur gītāni gāyakāḥ",
    "GE07mbh_07_u:058.003c": "kuruvaṃśastavārthāni madhuraṃ raktakaṇṭhinaḥ",
    "GE07mbh_07_u:058.004a": "mṛdaṅgā jharjharā bheryaḥ paṇavānakagomukhāḥ",
    "GE07mbh_07_u:058.004c": "āḍambarāś ca śaṅkhāś ca dundubhyaś ca mahāsvanāḥ",
    "GE07mbh_07_u:058.005a": "evam etāni sarvāṇi tathānyāny api bhārata",
    "GE07mbh_07_u:058.005c": "vādayanti sma saṃhṛṣṭāḥ kuśalāḥ sādhuśikṣitāḥ",
    "GE07mbh_07_u:058.006a": "sa meghasamanirghoṣo mahāñ śabdo 'spṛśad divam",
    "GE07mbh_07_u:058.006c": "pārthivapravaraṃ suptaṃ yudhiṣṭhiram abodhayat",
    "GE07mbh_07_u:058.007a": "pratibuddhaḥ sukhaṃ supto mahārhe śayanottame",
    "GE07mbh_07_u:058.007c": "utthāyāvaśyakāryārthaṃ yayau snānagṛhaṃ tataḥ",
    "GE07mbh_07_u:058.008a": "tataḥ śuklāmbarāḥ snātās taruṇāṣṭottaraṃ śatam",
    "GE07mbh_07_u:058.008c": "snāpakāḥ kāñcanaiḥ kumbhaiḥ pūrṇaiḥ samupatasthire",
    "GE07mbh_07_u:058.009a": "bhadrāsane sūpaviṣṭaḥ paridhāyāmbaraṃ laghu",
    "GE07mbh_07_u:058.009c": "sasnau candanasaṃyuktaiḥ pānīyair abhimantritaiḥ",
    "GE07mbh_07_u:058.010a": "utsāditaḥ kaṣāyeṇa balavadbhiḥ suśikṣitaiḥ",
    "GE07mbh_07_u:058.010c": "āplutaḥ sādhivāsena jalena ca sugandhinā",
    "GE07mbh_07_u:058.010d-0428_01": "rājahaṃsanibhaṃ prāpya uṣṇīṣaṃ śithilārpitam",
    "GE07mbh_07_u:058.010d-0428_02": "jalakṣayanimittaṃ vai veṣṭayām āsa mūrdhani",
    "GE07mbh_07_u:058.011a": "hariṇā candanenāṅgam anulipya mahābhujaḥ",
    "GE07mbh_07_u:058.011c": "sragvī cākliṣṭavasanaḥ prāṅmukhaḥ prāñjaliḥ sthitaḥ",
    "GE07mbh_07_u:058.011d-0429_01": "kṛtvendriyāṇām aikāgryaṃ manasaś ca mahāmanāḥ",
    "GE07mbh_07_u:058.012a": "jajāpa japyaṃ kaunteyaḥ satāṃ mārgam anuṣṭhitaḥ",
    "GE07mbh_07_u:058.012c": "tato 'gniśaraṇaṃ dīptaṃ praviveśa vinītavat",
    "GE07mbh_07_u:058.013a": "samiddhaṃ sa pavitrābhir agnim āhutibhis tathā",
    "GE07mbh_07_u:058.013c": "mantrapūtābhir arcitvā niścakrāma gṛhāt tataḥ",
    "GE07mbh_07_u:058.014a": "dvitīyāṃ puruṣavyāghraḥ kakṣyāṃ niṣkramya pārthivaḥ",
    "GE07mbh_07_u:058.014c": "tatra vedavido viprān apaśyad brāhmaṇarṣabhān",
    "GE07mbh_07_u:058.015a": "dāntān vedavratasnātān snātān avabhṛtheṣu ca",
    "GE07mbh_07_u:058.015c": "sahasrānucarān saurān aṣṭau daśaśatāni ca",
    "GE07mbh_07_u:058.016a": "akṣataiḥ sumanobhiś ca vācayitvā mahābhujaḥ",
    "GE07mbh_07_u:058.016c": "tān dvijān madhusarpirbhyāṃ phalaiḥ śreṣṭhaiḥ sumaṅgalaiḥ",
    "GE07mbh_07_u:058.017a": "prādāt kāñcanam ekaikaṃ niṣkaṃ viprāya pāṇḍavaḥ",
    "GE07mbh_07_u:058.017c": "alaṃkṛtaṃ cāśvaśataṃ vāsāṃsīṣṭāś ca dakṣiṇāḥ",
    "GE07mbh_07_u:058.018a": "tathā gāḥ kapilā dogdhrīḥ sarṣabhāḥ pāṇḍunandanaḥ",
    "GE07mbh_07_u:058.018c": "hemaśṛṅgī rūpyakhurā dattvā cakre pradakṣiṇam",
    "GE07mbh_07_u:058.019a": "svastikān vardhamānāṃś ca nandyāvartāṃś ca kāñcanān",
    "GE07mbh_07_u:058.019c": "mālyaṃ ca jalakumbhāṃś ca jvalitaṃ ca hutāśanam",
    "GE07mbh_07_u:058.020a": "pūrṇāny akṣatapātrāṇi rucakān rocanāṃs tathā",
    "GE07mbh_07_u:058.020c": "svalaṃkṛtāḥ śubhāḥ kanyā dadhisarpirmadhūdakam",
    "GE07mbh_07_u:058.021a": "maṅgalyān pakṣiṇaś caiva yac cānyad api pūjitam",
    "GE07mbh_07_u:058.021c": "dṛṣṭvā spṛṣṭvā ca kaunteyo bāhyāṃ kakṣyām agāt tataḥ",
    "GE07mbh_07_u:058.022a": "tatas tasya mahābāhos tiṣṭhataḥ paricārakāḥ",
    "GE07mbh_07_u:058.022c": "sauvarṇaṃ sarvatobhadraṃ muktāvaiḍūryamaṇḍitam",
    "GE07mbh_07_u:058.023a": "parārdhyāstaraṇāstīrṇaṃ sottaracchadam ṛddhimat",
    "GE07mbh_07_u:058.023c": "viśvakarmakṛtaṃ divyam upajahrur varāsanam",
    "GE07mbh_07_u:058.024a": "tatra tasyopaviṣṭasya bhūṣaṇāni mahātmanaḥ",
    "GE07mbh_07_u:058.024c": "upajahrur mahārhāṇi preṣyāḥ śubhrāṇi sarvaśaḥ",
    "GE07mbh_07_u:058.024d-0430_01": "śubhāni sarvapuṣpāṇi muktāhārāṃś ca puṣkalān",
    "GE07mbh_07_u:058.025a": "yuktābharaṇaveṣasya kaunteyasya mahātmanaḥ",
    "GE07mbh_07_u:058.025c": "rūpam āsīn mahārāja dviṣatāṃ śokavardhanam",
    "GE07mbh_07_u:058.026a": "pāṇḍaraiś candraraśmyābhair hemadaṇḍaiś ca cāmaraiḥ",
    "GE07mbh_07_u:058.026c": "dodhūyamānaḥ śuśubhe vidyudbhir iva toyadaḥ",
    "GE07mbh_07_u:058.027a": "saṃstūyamānaḥ sūtaiś ca vandyamānaś ca bandibhiḥ",
    "GE07mbh_07_u:058.027c": "upagīyamāno gandharvair āste sma kurunandanaḥ",
    "GE07mbh_07_u:058.028a": "tato muhūrtād āsīt tu bandināṃ nisvano mahān",
    "GE07mbh_07_u:058.028c": "nemighoṣaś ca rathināṃ khuraghoṣaś ca vājinām",
    "GE07mbh_07_u:058.029a": "hrādena gajaghaṇṭānāṃ śaṅkhānāṃ ninadena ca",
    "GE07mbh_07_u:058.029c": "narāṇāṃ padaśabdaiś ca kampatīva sma medinī",
    "GE07mbh_07_u:058.030a": "tataḥ śuddhāntam āsādya jānubhyāṃ bhūtale sthitaḥ",
    "GE07mbh_07_u:058.030c": "śirasā vandanīyaṃ tam abhivandya jagatpatim",
    "GE07mbh_07_u:058.031a": "kuṇḍalī baddhanistriṃśaḥ saṃnaddhakavaco yuvā",
    "GE07mbh_07_u:058.031c": "abhipraṇamya śirasā dvāḥstho dharmātmajāya vai",
    "GE07mbh_07_u:058.031e": "nyavedayad dhṛṣīkeśam upayātaṃ mahātmane",
    "GE07mbh_07_u:058.031f-0431_01": "śaṅkhacakragadāpāṇiḥ pītavāsāś caturbhujaḥ",
    "GE07mbh_07_u:058.031f-0431_02": "tavājñādarśanākāṅkṣī dvāri tiṣṭhati keśavaḥ",
    "GE07mbh_07_u:058.032a": "so 'bravīt puruṣavyāghraḥ svāgatenaiva mādhavam",
    "GE07mbh_07_u:058.032b-0432_01": "praveśyatāṃ samīpaṃ me kimarthaṃ pravilambase",
    "GE07mbh_07_u:058.032c": "arghyaṃ caivāsanaṃ cāsmai dīyatāṃ paramārcitam",
    "GE07mbh_07_u:058.033a": "tataḥ praveśya vārṣṇeyam upaveśya varāsane",
    "GE07mbh_07_u:058.033c": "satkṛtya satkṛtas tena paryapṛcchad yudhiṣṭhiraḥ saṃjaya uvāca",
    "GE07mbh_07_u:059.000-0433_01": "tato yudhiṣṭhiro rājā pratinandya janārdanam",
    "GE07mbh_07_u:059.000-0433_02": "uvāca paramaprītaḥ kaunteyo devakīsutam",
    "GE07mbh_07_u:059.001": "yudhiṣṭhira uvāca",
    "GE07mbh_07_u:059.001a": "sukhena rajanī vyuṣṭā kaccit te madhusūdana",
    "GE07mbh_07_u:059.001c": "kaccij jñānāni sarvāṇi prasannāni tavācyuta",
    "GE07mbh_07_u:059.002": "saṃjaya uvāca",
    "GE07mbh_07_u:059.002a": "vāsudevo 'pi tad yuktaṃ paryapṛcchad yudhiṣṭhiram",
    "GE07mbh_07_u:059.002b-0434_01": "darśanād eva te saumya na kiṃ cid aśubhaṃ mama",
    "GE07mbh_07_u:059.002c": "tataḥ kṣattā prakṛtayo nyavedayad upasthitāḥ",
    "GE07mbh_07_u:059.003a": "anujñātaś ca rājñā sa prāveśayata taṃ janam",
    "GE07mbh_07_u:059.003c": "virāṭaṃ bhīmasenaṃ ca dhṛṣṭadyumnaṃ ca sātyakim",
    "GE07mbh_07_u:059.003d-0435_01": "cedipaṃ dhṛṣṭaketuṃ ca drupadaṃ ca mahāratham",
    "GE07mbh_07_u:059.004a": "śikhaṇḍinaṃ yamau caiva cekitānaṃ ca kekayān",
    "GE07mbh_07_u:059.004b-0436_01": "kekayān sṛñjayān matsyān pāñcālāṃś cāpi rājakān",
    "GE07mbh_07_u:059.004c": "yuyutsuṃ caiva kauravyaṃ pāñcālyaṃ cottamaujasam",
    "GE07mbh_07_u:059.004d-0437_01": "yudhāmanyuṃ subāhuṃ ca draupadeyāṃś ca sarvaśaḥ",
    "GE07mbh_07_u:059.005a": "ete cānye ca bahavaḥ kṣatriyāḥ kṣatriyarṣabham",
    "GE07mbh_07_u:059.005c": "upatasthur mahātmānaṃ viviśuś cāsaneṣu te",
    "GE07mbh_07_u:059.005d-0438_01": "etāṃś ca suhṛdaś cānyān darśayām āsa pāṇḍavam",
    "GE07mbh_07_u:059.005d-0438_02": "anujñātāś ca pārthena āsīnā āsaneṣu te",
    "GE07mbh_07_u:059.005d-0439_01": "sthiteṣv adhiparārdhyeṣu yathārhaṃ vaṃdya pārthivam",
    "GE07mbh_07_u:059.006a": "ekasminn āsane vīrāv upaviṣṭau mahābalau",
    "GE07mbh_07_u:059.006c": "kṛṣṇaś ca yuyudhānaś ca mahātmānau mahādyutī",
    "GE07mbh_07_u:059.007a": "tato yudhiṣṭhiras teṣāṃ śṛṇvatāṃ madhusūdanam",
    "GE07mbh_07_u:059.007c": "abravīt puṇḍarīkākṣam ābhāṣya madhuraṃ vacaḥ",
    "GE07mbh_07_u:059.008a": "ekaṃ tvāṃ vayam āśritya sahasrākṣam ivāmarāḥ",
    "GE07mbh_07_u:059.008c": "prārthayāmo jayaṃ yuddhe śāśvatāni sukhāni ca",
    "GE07mbh_07_u:059.009a": "tvaṃ hi rājyavināśaṃ ca dviṣadbhiś ca nirākriyām",
    "GE07mbh_07_u:059.009c": "kleśāṃś ca vividhān kṛṣṇa sarvāṃs tān api vettha naḥ",
    "GE07mbh_07_u:059.010a": "tvayi sarveśa sarveṣām asmākaṃ bhaktavatsala",
    "GE07mbh_07_u:059.010c": "sukham āyattam atyarthaṃ yātrā ca madhusūdana",
    "GE07mbh_07_u:059.011a": "sa tathā kuru vārṣṇeya yathā tvayi mano mama",
    "GE07mbh_07_u:059.011c": "arjunasya yathā satyā pratijñā syāc cikīrṣitā",
    "GE07mbh_07_u:059.012a": "sa bhavāṃs tārayatv asmād duḥkhāmarṣamahārṇavāt",
    "GE07mbh_07_u:059.012c": "pāraṃ titīrṣatām adya plavo no bhava mādhava",
    "GE07mbh_07_u:059.013a": "na hi tat kurute saṃkhye kārtavīryasamas tv api",
    "GE07mbh_07_u:059.013c": "rathī yat kurute kṛṣṇa sārathir yatnam āsthitaḥ",
    "GE07mbh_07_u:059.013d-0440_01": "yathaiva sarvāsv āpatsu pāsi vṛṣṇīñ janārdana",
    "GE07mbh_07_u:059.013d-0440_02": "tathaivāsmān mahābāho vṛjināt trātum arhasi",
    "GE07mbh_07_u:059.013d-0440_03": "tvam agādhe 'plave magnān pāṇḍavān kurusāgare",
    "GE07mbh_07_u:059.013d-0440_04": "samuddhara plavo bhūtvā śaṅkhacakragadādhara",
    "GE07mbh_07_u:059.013d-0440_05": "namaste devadeveśa sanātana viśātana",
    "GE07mbh_07_u:059.013d-0440_06": "viṣṇo jiṣṇo hare kṛṣṇa vaikuṇṭhapuruṣottama",
    "GE07mbh_07_u:059.013d-0440_07": "nāradas tvāṃ samācakhyau purāṇam ṛṣisattamam",
    "GE07mbh_07_u:059.013d-0440_08": "varadaṃ śārṅgiṇaṃ devaṃ tat satyaṃ kuru mādhava",
    "GE07mbh_07_u:059.013d-0440_09": "ity uktaḥ puṇḍarīkākṣo dharmarājena saṃsadi",
    "GE07mbh_07_u:059.013d-0440_10": "toyameghasvano vāgmī pratyuvāca yudhiṣṭhiram",
    "GE07mbh_07_u:059.014": "vāsudeva uvāca",
    "GE07mbh_07_u:059.014a": "sāmareṣv api lokeṣu sarveṣu na tathāvidhaḥ",
    "GE07mbh_07_u:059.014c": "śarāsanadharaḥ kaś cid yathā pārtho dhanaṃjayaḥ",
    "GE07mbh_07_u:059.015a": "vīryavān astrasaṃpannaḥ parākrānto mahābalaḥ",
    "GE07mbh_07_u:059.015c": "yuddhaśauṇḍaḥ sadāmarṣī tejasā paramo nṛṇām",
    "GE07mbh_07_u:059.016a": "sa yuvā vṛṣabhaskandho dīrghabāhur mahābalaḥ",
    "GE07mbh_07_u:059.016c": "siṃharṣabhagatiḥ śrīmān dviṣatas te haniṣyati",
    "GE07mbh_07_u:059.017a": "ahaṃ ca tat kariṣyāmi yathā kuntīsuto 'rjunaḥ",
    "GE07mbh_07_u:059.017c": "dhārtarāṣṭrasya sainyāni dhakṣyaty agnir ivotthitaḥ",
    "GE07mbh_07_u:059.018a": "adya taṃ pāpakarmāṇaṃ kṣudraṃ saubhadraghātinam",
    "GE07mbh_07_u:059.018c": "apunardarśanaṃ mārgam iṣubhiḥ kṣepsyate 'rjunaḥ",
    "GE07mbh_07_u:059.019a": "tasyādya gṛdhrāḥ śyenāś ca vaḍagomāyavas tathā",
    "GE07mbh_07_u:059.019c": "bhakṣayiṣyanti māṃsāni ye cānye puruṣādakāḥ",
    "GE07mbh_07_u:059.020a": "yady asya devā goptāraḥ sendrāḥ sarve tathāpy asau",
    "GE07mbh_07_u:059.020c": "rājadhānīṃ yamasyādya hataḥ prāpsyati saṃkule",
    "GE07mbh_07_u:059.021a": "nihatya saindhavaṃ jiṣṇur adya tvām upayāsyati",
    "GE07mbh_07_u:059.021c": "viśoko vijvaro rājan bhava bhūtipuraskṛtaḥ",
    "GE07mbh_07_u:060.001": "saṃjaya uvāca",
    "GE07mbh_07_u:060.001a": "tathā saṃbhāṣatāṃ teṣāṃ prādurāsīd dhanaṃjayaḥ",
    "GE07mbh_07_u:060.001c": "didṛkṣur bharataśreṣṭhaṃ rājānaṃ sasuhṛdgaṇam",
    "GE07mbh_07_u:060.002a": "taṃ praviṣṭaṃ śubhāṃ kakṣyām abhivādyāgrataḥ sthitam",
    "GE07mbh_07_u:060.002c": "samutthāyārjunaṃ premṇā sasvaje pāṇḍavarṣabhaḥ",
    "GE07mbh_07_u:060.003a": "mūrdhni cainam upāghrāya pariṣvajya ca bāhunā",
    "GE07mbh_07_u:060.003c": "āśiṣaḥ paramāḥ procya smayamāno 'bhyabhāṣata",
    "GE07mbh_07_u:060.004a": "vyaktam arjuna saṃgrāme dhruvas te vijayo mahān",
    "GE07mbh_07_u:060.004c": "yādṛg rūpā hi te chāyā prasannaś ca janārdanaḥ",
    "GE07mbh_07_u:060.005a": "tam abravīt tato jiṣṇur mahad āścaryam uttamam",
    "GE07mbh_07_u:060.005c": "dṛṣṭavān asmi bhadraṃ te keśavasya prasādajam",
    "GE07mbh_07_u:060.006a": "tatas tat kathayām āsa yathādṛṣṭaṃ dhanaṃjayaḥ",
    "GE07mbh_07_u:060.006c": "āśvāsanārthaṃ suhṛdāṃ tryambakena samāgamam",
    "GE07mbh_07_u:060.007a": "tataḥ śirobhir avaniṃ spṛṣṭvā sarve ca vismitāḥ",
    "GE07mbh_07_u:060.007c": "namaskṛtya vṛṣāṅkāya sādhu sādhv ity athābruvan",
    "GE07mbh_07_u:060.008a": "anujñātās tataḥ sarve suhṛdo dharmasūnunā",
    "GE07mbh_07_u:060.008c": "tvaramāṇāḥ susaṃnaddhā hṛṣṭā yuddhāya niryayuḥ",
    "GE07mbh_07_u:060.009a": "abhivādya tu rājānaṃ yuyudhānācyutārjunāḥ",
    "GE07mbh_07_u:060.009c": "hṛṣṭā viniryayus te vai yudhiṣṭhiraniveśanāt",
    "GE07mbh_07_u:060.010a": "rathenaikena durdharṣau",
    "GE07mbh_07_u:060.010c": "jagmatuḥ sahitau vīrāv arjunasya niveśanam",
    "GE07mbh_07_u:060.011a": "tatra gatvā hṛṣīkeśaḥ kalpayām āsa sūtavat",
    "GE07mbh_07_u:060.011c": "rathaṃ rathavarasyājau vānararṣabhalakṣaṇam",
    "GE07mbh_07_u:060.012a": "sa meghasamanirghoṣas taptakāñcanasaprabhaḥ",
    "GE07mbh_07_u:060.012c": "babhau rathavaraḥ kḷptaḥ śiśur divasakṛd yathā",
    "GE07mbh_07_u:060.013a": "tataḥ puruṣaśārdūlaḥ sajjaḥ sajjaṃ puraḥsaraḥ",
    "GE07mbh_07_u:060.013c": "kṛtāhnikāya pārthāya nyavedayata taṃ ratham",
    "GE07mbh_07_u:060.013d-0441_01": "rathaṃ puruṣasiṃhasya sadhvajaṃ sapatākinam",
    "GE07mbh_07_u:060.014a": "taṃ tu loke varaḥ puṃsāṃ kirīṭī hemavarmabhṛt",
    "GE07mbh_07_u:060.014c": "bāṇabāṇāsanī vāhaṃ pradakṣiṇam avartata",
    "GE07mbh_07_u:060.015a": "tato vidyāvayovṛddhaiḥ kriyāvadbhir jitendriyaiḥ",
    "GE07mbh_07_u:060.015c": "stūyamāno jayāśībhir āruroha mahāratham",
    "GE07mbh_07_u:060.016a": "jaitraiḥ sāṃgrāmikair mantraiḥ pūrvam eva rathottamam",
    "GE07mbh_07_u:060.016c": "abhimantritam arciṣmān udayaṃ bhāskaro yathā",
    "GE07mbh_07_u:060.017a": "sa rathe rathināṃ śreṣṭhaḥ kāñcane kāñcanāvṛtaḥ",
    "GE07mbh_07_u:060.017c": "vibabhau vimalo 'rciṣmān merāv iva divākaraḥ",
    "GE07mbh_07_u:060.018a": "anvārurohatuḥ pārthaṃ yuyudhānajanārdanau",
    "GE07mbh_07_u:060.018c": "śaryāter yajñam āyāntaṃ yathendraṃ devam aśvinau",
    "GE07mbh_07_u:060.019a": "atha jagrāha govindo raśmīn raśmivatāṃ varaḥ",
    "GE07mbh_07_u:060.019c": "mātalir vāsavasyeva vṛtraṃ hantuṃ prayāsyataḥ",
    "GE07mbh_07_u:060.020a": "sa tābhyāṃ sahitaḥ pārtho rathapravaram āsthitaḥ",
    "GE07mbh_07_u:060.020c": "sahito budhaśukrābhyāṃ tamo nighnan yathā śaśī",
    "GE07mbh_07_u:060.021a": "saindhavasya vadhaprepsuḥ prayātaḥ śatrupūgahā",
    "GE07mbh_07_u:060.021c": "sahāmbupatimitrābhyāṃ yathendras tārakāmaye",
    "GE07mbh_07_u:060.021d-0442_01": "dhanur jaitraṃ tathā bāṇān dadhāno nirgato 'rjunaḥ",
    "GE07mbh_07_u:060.021d-0442_02": "hantuṃ laṃkāpatiṃ devo bhagavān iva rāghavaḥ",
    "GE07mbh_07_u:060.022a": "tato vāditranirghoṣair maṅgalyaiś ca stavaiḥ śubhaiḥ",
    "GE07mbh_07_u:060.022c": "prayāntam arjunaṃ sūtā māgadhāś caiva tuṣṭuvuḥ",
    "GE07mbh_07_u:060.023a": "sajayāśīḥ sapuṇyāhaḥ sūtamāgadhanisvanaḥ",
    "GE07mbh_07_u:060.023c": "yukto vāditraghoṣeṇa teṣāṃ ratikaro 'bhavat",
    "GE07mbh_07_u:060.024a": "tam anuprayato vāyuḥ puṇyagandhavahaḥ śuciḥ",
    "GE07mbh_07_u:060.024c": "vavau saṃharṣayan pārthaṃ dviṣataś cāpi śoṣayan",
    "GE07mbh_07_u:060.024d-0443_01": "tatas tasmin kṣaṇe rājan vividhāni śubhāni ca",
    "GE07mbh_07_u:060.025a": "prādurāsan nimittāni vijayāya bahūni ca",
    "GE07mbh_07_u:060.025c": "pāṇḍavānāṃ tvadīyānāṃ viparītāni",
    "GE07mbh_07_u:060.026a": "dṛṣṭvārjuno nimittāni vijayāya pradakṣiṇam",
    "GE07mbh_07_u:060.026c": "yuyudhānaṃ maheṣvāsam idaṃ vacanam abravīt",
    "GE07mbh_07_u:060.027a": "yuyudhānādya yuddhe me dṛśyate vijayo dhruvaḥ",
    "GE07mbh_07_u:060.027c": "yathā hīmāni liṅgāni dṛśyante śinipuṃgava",
    "GE07mbh_07_u:060.028a": "so 'haṃ tatra gamiṣyāmi yatra saindhavako nṛpaḥ",
    "GE07mbh_07_u:060.028c": "yiyāsur yamalokāya mama vīryaṃ pratīkṣate",
    "GE07mbh_07_u:060.028d-0444_01": "gaccha tvaṃ rakṣa rājānaṃ tvaṃ hi tulyo mayā raṇe",
    "GE07mbh_07_u:060.029a": "yathā paramakaṃ kṛtyaṃ saindhavasya vadhe mama",
    "GE07mbh_07_u:060.029c": "tathaiva sumahat kṛtyaṃ dharmarājasya rakṣaṇe",
    "GE07mbh_07_u:060.030a": "sa tvam adya mahābāho rājānaṃ paripālaya",
    "GE07mbh_07_u:060.030c": "yathaiva hi mayā guptas tvayā gupto bhavet tathā",
    "GE07mbh_07_u:060.030d-0445_01": "na hi paśyāmi taṃ loke yas tvāṃ yuddhe parājayet",
    "GE07mbh_07_u:060.030d-0445_02": "vāsudevasamaṃ yuddhe svayam apy amareśvaraḥ",
    "GE07mbh_07_u:060.031a": "tvayi cāhaṃ parāśvasya pradyumne vā mahārathe",
    "GE07mbh_07_u:060.031c": "śaknuyāṃ saindhavaṃ hantum anapekṣo nararṣabha",
    "GE07mbh_07_u:060.032a": "mayy apekṣā na kartavyā kathaṃ cid api sātvata",
    "GE07mbh_07_u:060.032c": "rājany eva parā guptiḥ kāryā sarvātmanā tvayā",
    "GE07mbh_07_u:060.033a": "na hi yatra mahābāhur vāsudevo vyavasthitaḥ",
    "GE07mbh_07_u:060.033c": "kiṃ cid vyāpadyate tatra yatrāham api ca dhruvam",
    "GE07mbh_07_u:060.034a": "evam uktas tu pārthena sātyakiḥ paravīrahā",
    "GE07mbh_07_u:060.034c": "tathety uktvāgamat tatra yatra rājā yudhiṣṭhiraḥ",
    "GE07mbh_07_u:061.001": "dhṛtarāṣṭra uvāca",
    "GE07mbh_07_u:061.001a": "śvobhūte kim akārṣus te duḥkhaśokasamanvitāḥ",
    "GE07mbh_07_u:061.001c": "abhimanyau hate tatra ke vāyudhyanta māmakāḥ",
    "GE07mbh_07_u:061.002a": "jānantas tasya karmāṇi kuravaḥ savyasācinaḥ",
    "GE07mbh_07_u:061.002c": "kathaṃ tat kilbiṣaṃ kṛtvā nirbhayā brūhi māmakāḥ",
    "GE07mbh_07_u:061.003a": "putraśokābhisaṃtaptaṃ kruddhaṃ mṛtyum ivāntakam",
    "GE07mbh_07_u:061.003c": "āyāntaṃ puruṣavyāghraṃ kathaṃ dadṛśur āhave",
    "GE07mbh_07_u:061.004a": "kapirājadhvajaṃ saṃkhye vidhunvānaṃ mahad dhanuḥ",
    "GE07mbh_07_u:061.004c": "dṛṣṭvā putraparidyūnaṃ kim akurvanta māmakāḥ",
    "GE07mbh_07_u:061.005a": "kiṃ nu saṃjaya saṃgrāme vṛttaṃ duryodhanaṃ prati",
    "GE07mbh_07_u:061.005c": "paridevo mahān atra śruto me nābhinandanam",
    "GE07mbh_07_u:061.006a": "babhūvur ye manogrāhyāḥ śabdāḥ śrutisukhāvahāḥ",
    "GE07mbh_07_u:061.006c": "na śrūyante 'dya te sarve saindhavasya niveśane",
    "GE07mbh_07_u:061.006d-0446_01": "bhūyāñ śabdān atīvānyāñ śabdaḥ saindhavaveśmani",
    "GE07mbh_07_u:061.006d-0446_02": "paurāṇikānāṃ tūryāṇāṃ śaṅkhadundubhighoṣavān",
    "GE07mbh_07_u:061.007a": "stuvatāṃ nādya śrūyante putrāṇāṃ śibire mama",
    "GE07mbh_07_u:061.007c": "sūtamāgadhasaṃghānāṃ nartakānāṃ ca sarvaśaḥ",
    "GE07mbh_07_u:061.008a": "śabdena nāditābhīkṣṇam abhavad yatra me śrutiḥ",
    "GE07mbh_07_u:061.008c": "dīnānām adya taṃ śabdaṃ na śṛṇomi samīritam",
    "GE07mbh_07_u:061.009a": "niveśane satyadhṛteḥ somadattasya saṃjaya",
    "GE07mbh_07_u:061.009c": "āsīno 'haṃ purā tāta śabdam aśrauṣam uttamam",
    "GE07mbh_07_u:061.010a": "tad adya hīnapuṇyo 'ham ārtasvaranināditam",
    "GE07mbh_07_u:061.010c": "niveśanaṃ hatotsāhaṃ putrāṇāṃ mama lakṣaye",
    "GE07mbh_07_u:061.011a": "viviṃśater durmukhasya",
    "GE07mbh_07_u:061.011c": "anyeṣāṃ ca sutānāṃ me na tathā śrūyate dhvaniḥ",
    "GE07mbh_07_u:061.012a": "brāhmaṇāḥ kṣatriyā vaiśyā yaṃ śiṣyāḥ paryupāsate",
    "GE07mbh_07_u:061.012c": "droṇaputraṃ maheṣvāsaṃ putrāṇāṃ me parāyaṇam",
    "GE07mbh_07_u:061.013a": "vitaṇḍālāpasaṃlāpair hutayācitavanditaiḥ",
    "GE07mbh_07_u:061.013c": "gītaiś ca vividhair iṣṭai ramate yo divāniśam",
    "GE07mbh_07_u:061.014a": "upāsyamāno bahubhiḥ kurupāṇḍavasātvataiḥ",
    "GE07mbh_07_u:061.014c": "sūta tasya gṛhe śabdho nādya drauṇer yathā purā",
    "GE07mbh_07_u:061.015a": "droṇaputraṃ maheṣvāsaṃ gāyanā nartakāś ca ye",
    "GE07mbh_07_u:061.015c": "atyartham upatiṣṭhanti teṣāṃ na śrūyate dhvaniḥ",
    "GE07mbh_07_u:061.016a": "vindānuvindayoḥ sāyaṃ śibire yo mahādhvaniḥ",
    "GE07mbh_07_u:061.016c": "śrūyate so 'dya na tathā kekayānāṃ ca veśmasu",
    "GE07mbh_07_u:061.017a": "nityapramuditānāṃ ca tālagītasvano mahān",
    "GE07mbh_07_u:061.017c": "nṛtyatāṃ śrūyate tāta gaṇānāṃ so 'dya na dhvaniḥ",
    "GE07mbh_07_u:061.018a": "saptatantūn vitanvānā yam upāsanti yājakāḥ",
    "GE07mbh_07_u:061.018c": "saumadattiṃ śrutanidhiṃ teṣāṃ na śrūyate dhvaniḥ",
    "GE07mbh_07_u:061.019a": "jyāghoṣo brahmaghoṣaś ca tomarāsirathadhvaniḥ",
    "GE07mbh_07_u:061.019c": "droṇasyāsīd avirato gṛhe tan na śṛṇomy aham",
    "GE07mbh_07_u:061.020a": "nānādeśasamutthānāṃ gītānāṃ yo 'bhavat svanaḥ",
    "GE07mbh_07_u:061.020c": "vāditranāditānāṃ ca so 'dya na śrūyate mahān",
    "GE07mbh_07_u:061.021a": "yadā prabhṛty upaplavyāc chāntim icchañ janārdanaḥ",
    "GE07mbh_07_u:061.021c": "āgataḥ sarvabhūtānām anukampārtham acyutaḥ",
    "GE07mbh_07_u:061.022a": "tato 'ham abruvaṃ sūta mandaṃ duryodhanaṃ tadā",
    "GE07mbh_07_u:061.022c": "vāsudevena tīrthena putra saṃśāmya pāṇḍavaiḥ",
    "GE07mbh_07_u:061.023a": "kālaprāptam ahaṃ manye mā tvaṃ duryodhanātigāḥ",
    "GE07mbh_07_u:061.023b-0447_01": "saṃśāmya bhrātṛbhis tais tu kṣatriyān abhipālaya",
    "GE07mbh_07_u:061.023c": "śame ced yācamānaṃ tvaṃ pratyākhyāsyasi keśavam",
    "GE07mbh_07_u:061.023e": "hitārtham abhijalpantaṃ na tathāsty aparājayaḥ",
    "GE07mbh_07_u:061.024a": "pratyācaṣṭa sa dāśārham ṛṣabhaṃ sarvadhanvinām",
    "GE07mbh_07_u:061.024c": "anuneyāni jalpantam anayān nānvapadyata",
    "GE07mbh_07_u:061.024d-0448_01": "karṇaduḥśāsanamate saubalasya ca durmateḥ",
    "GE07mbh_07_u:061.024d-0448_02": "pratyākhyāto mahābāhuḥ kulāntakaraṇena me",
    "GE07mbh_07_u:061.025a": "tato duḥśāsanasyaiva karṇasya ca mataṃ dvayoḥ",
    "GE07mbh_07_u:061.025c": "anvavartata hitvā māṃ kṛṣṭaḥ kālena durmatiḥ",
    "GE07mbh_07_u:061.026a": "na hy ahaṃ dyūtam icchāmi viduro na praśaṃsati",
    "GE07mbh_07_u:061.026c": "saindhavo necchate dyūtaṃ bhīṣmo na dyūtam icchati",
    "GE07mbh_07_u:061.026c-0449_01": "**** **** viduro droṇa eva vā",
    "GE07mbh_07_u:061.026c-0449_02": "bāhlikaḥ somadatto vā bhīṣmo droṇāyanis tadā",
    "GE07mbh_07_u:061.027a": "śalyo bhūriśravāś caiva purumitro jayas tathā",
    "GE07mbh_07_u:061.027c": "aśvatthāmā kṛpo droṇo dyūtaṃ necchanti saṃjaya",
    "GE07mbh_07_u:061.027d-0450_01": "jayaḥ kṛpo vā dharmātmā ye cānye mama bāndhavāḥ",
    "GE07mbh_07_u:061.028a": "eteṣāṃ matam ājñāya yadi varteta putrakaḥ",
    "GE07mbh_07_u:061.028c": "sajñātimitraḥ sasuhṛc ciraṃ jīved anāmayaḥ",
    "GE07mbh_07_u:061.028d-0451_01": "etebhyaś ca madūrdhvaṃ ca abhokṣyad vasudhām imām",
    "GE07mbh_07_u:061.029a": "ślakṣṇā madhurasaṃbhāṣā jñātimadhye priyaṃvadāḥ",
    "GE07mbh_07_u:061.029c": "kulīnāḥ saṃmatāḥ prājñāḥ sukhaṃ prāpsyanti pāṇḍavāḥ",
    "GE07mbh_07_u:061.030a": "dharmāpekṣo naro nityaṃ sarvatra labhate sukham",
    "GE07mbh_07_u:061.030c": "pretyabhāve ca kalyāṇaṃ prasādaṃ pratipadyate",
    "GE07mbh_07_u:061.031a": "arhanty ardhaṃ pṛthivyās te bhoktuṃ sāmarthyasādhanāḥ",
    "GE07mbh_07_u:061.031c": "teṣām api samudrāntā pitṛpaitāmahī mahī",
    "GE07mbh_07_u:061.031d-0452_01": "na ca tvābhibhaviṣyanti hitvā dharmaṃ pṛthātmajāḥ",
    "GE07mbh_07_u:061.032a": "niyujyamānāḥ sthāsyanti pāṇḍavā dharmavartmani",
    "GE07mbh_07_u:061.032c": "santi no jñātayas tāta yeṣāṃ śroṣyanti pāṇḍavāḥ",
    "GE07mbh_07_u:061.033a": "śalyasya somadattasya bhīṣmasya ca mahātmanaḥ",
    "GE07mbh_07_u:061.033c": "droṇasyātha vikarṇasya bāhlikasya kṛpasya ca",
    "GE07mbh_07_u:061.034a": "anyeṣāṃ caiva vṛddhānāṃ bharatānāṃ mahātmanām",
    "GE07mbh_07_u:061.034c": "tvadarthaṃ bruvatāṃ tāta kariṣyanti vaco hitam",
    "GE07mbh_07_u:061.035a": "kaṃ vā tvaṃ manyase teṣāṃ yas tvā brūyād ato 'nyathā",
    "GE07mbh_07_u:061.035c": "kṛṣṇo na dharmaṃ saṃjahyāt sarve te ca tvadanvayāḥ",
    "GE07mbh_07_u:061.036a": "mayāpi coktās te vīrā vacanaṃ dharmasaṃhitam",
    "GE07mbh_07_u:061.036c": "nānyathā prakariṣyanti dharmātmāno hi pāṇḍavāḥ",
    "GE07mbh_07_u:061.037a": "ity ahaṃ vilapan sūta bahuśaḥ putram uktavān",
    "GE07mbh_07_u:061.037c": "na ca me śrutavān mūḍho manye kālasya paryayam",
    "GE07mbh_07_u:061.038a": "vṛkodarārjunau yatra vṛṣṇivīraś ca sātyakiḥ",
    "GE07mbh_07_u:061.038c": "uttamaujāś ca pāñcālyo yudhāmanyuś ca durjayaḥ",
    "GE07mbh_07_u:061.039a": "dhṛṣṭadyumnaś ca durdharṣaḥ śikhaṇḍī cāparājitaḥ",
    "GE07mbh_07_u:061.039c": "aśmakāḥ kekayāś caiva kṣatradharmā ca saumakiḥ",
    "GE07mbh_07_u:061.040a": "caidyaś ca cekitānaś ca putraḥ kāśyasya cābhibhuḥ",
    "GE07mbh_07_u:061.040c": "draupadeyā virāṭaś ca drupadaś ca mahārathaḥ",
    "GE07mbh_07_u:061.040e": "yamau ca puruṣavyāghrau mantrī ca madhusūdanaḥ",
    "GE07mbh_07_u:061.041a": "ka etāñ jātu yudhyeta loke 'smin vai jijīviṣuḥ",
    "GE07mbh_07_u:061.041c": "divyam astraṃ vikurvāṇān saṃhareyur ariṃdamāḥ",
    "GE07mbh_07_u:061.042a": "anyo duryodhanāt karṇāc chakuneś cāpi saubalāt",
    "GE07mbh_07_u:061.042c": "duḥśāsanacaturthānāṃ nānyaṃ paśyāmi pañcamam",
    "GE07mbh_07_u:061.043a": "yeṣām abhīśuhastaḥ syād viṣvakseno rathe sthitaḥ",
    "GE07mbh_07_u:061.043c": "saṃnaddhaś cārjuno yoddhā teṣāṃ nāsti parājayaḥ",
    "GE07mbh_07_u:061.044a": "teṣāṃ mama vilāpānāṃ na hi duryodhanaḥ smaret",
    "GE07mbh_07_u:061.044c": "hatau hi puruṣavyāghrau bhīṣmadroṇau tvam āttha me",
    "GE07mbh_07_u:061.045a": "teṣāṃ viduravākyānām uktānāṃ dīrghadarśinām",
    "GE07mbh_07_u:061.045c": "dṛṣṭvemāṃ phalanirvṛttiṃ manye śocanti putrakāḥ",
    "GE07mbh_07_u:061.045d-0453_01": "senāṃ dṛṣṭvābhibhūtāṃ me śaineyenārjunena ca",
    "GE07mbh_07_u:061.045d-0453_02": "śūnyān dṛṣṭvā rathopasthān manye śocanti putrakāḥ",
    "GE07mbh_07_u:061.046a": "himātyaye yathā kakṣaṃ śuṣkaṃ vāterito mahān",
    "GE07mbh_07_u:061.046c": "agnir dahet tathā senāṃ māmikāṃ sa dhanaṃjayaḥ",
    "GE07mbh_07_u:061.047a": "ācakṣva tad dhi naḥ sarvaṃ kuśalo hy asi saṃjaya",
    "GE07mbh_07_u:061.047c": "yad upāyāt tu sāyāhne kṛtvā pārthasya kilbiṣam",
    "GE07mbh_07_u:061.047e": "abhimanyau hate tāta katham āsīn mano hi vaḥ",
    "GE07mbh_07_u:061.048a": "na jātu tasya karmāṇi yudhi gāṇḍīvadhanvanaḥ",
    "GE07mbh_07_u:061.048c": "apakṛtvā mahat tāta soḍhuṃ śakṣyanti māmakāḥ",
    "GE07mbh_07_u:061.049a": "kiṃ nu duryodhanaḥ kṛtyaṃ karṇaḥ kṛtyaṃ kim abravīt",
    "GE07mbh_07_u:061.049c": "duḥśāsanaḥ saubalaś ca teṣām evaṃ gate api",
    "GE07mbh_07_u:061.049e": "sarveṣāṃ samavetānāṃ putrāṇāṃ mama saṃjaya",
    "GE07mbh_07_u:061.050a": "yad vṛttaṃ tāta saṃgrāme mandasyāpanayair bhṛśam",
    "GE07mbh_07_u:061.050c": "lobhānugatadurbuddheḥ krodhena vikṛtātmanaḥ",
    "GE07mbh_07_u:061.051a": "rājyakāmasya mūḍhasya rāgopahatacetasaḥ",
    "GE07mbh_07_u:061.051c": "durnītaṃ vā sunītaṃ vā tan mamācakṣva saṃjaya",
    "GE07mbh_07_u:062.001": "saṃjaya uvāca",
    "GE07mbh_07_u:062.001a": "hanta te saṃpravakṣyāmi sarvaṃ pratyakṣadarśivān",
    "GE07mbh_07_u:062.001c": "śuśrūṣasva sthiro bhūtvā tava hy apanayo mahān",
    "GE07mbh_07_u:062.002a": "gatodake setubandho yādṛk tādṛg ayaṃ tava",
    "GE07mbh_07_u:062.002c": "vilāpo niṣphalo rājan mā śuco bharatarṣabha",
    "GE07mbh_07_u:062.002d-0454_01": "prathamaṃ śiro muṇḍayitvā paścān nakṣatrapṛcchanam",
    "GE07mbh_07_u:062.002d-0454_02": "kiṃ karoṣi ca tvaṃ rājan kālo hi duratikramaḥ",
    "GE07mbh_07_u:062.003a": "anatikramaṇīyo 'yaṃ kṛtāntasyādbhuto vidhiḥ",
    "GE07mbh_07_u:062.003c": "mā śuco bharataśreṣṭha diṣṭam etat purātanam",
    "GE07mbh_07_u:062.004a": "yadi hi tvaṃ purā dyūtāt kuntīputraṃ yudhiṣṭhiram",
    "GE07mbh_07_u:062.004c": "nivartayethāḥ putrāṃś ca na tvāṃ vyasanam āvrajet",
    "GE07mbh_07_u:062.005a": "yuddhakāle punaḥ prāpte tadaiva bhavatā yadi",
    "GE07mbh_07_u:062.005c": "nivartitāḥ syuḥ saṃrabdhā na tvāṃ vyasanam āvrajet",
    "GE07mbh_07_u:062.006a": "duryodhanaṃ cāvidheyaṃ badhnīteti purā yadi",
    "GE07mbh_07_u:062.006c": "kurūn acodayiṣyas tvaṃ na tvāṃ vyasanam āvrajet",
    "GE07mbh_07_u:062.007a": "tat te buddhivyabhīcāram upalapsyanti pāṇḍavāḥ",
    "GE07mbh_07_u:062.007c": "pāñcālā vṛṣṇayaḥ sarve ye cānye 'pi mahājanāḥ",
    "GE07mbh_07_u:062.008a": "sa kṛtvā pitṛkarma tvaṃ putraṃ saṃsthāpya satpathe",
    "GE07mbh_07_u:062.008b-0455_01": "aprāptaḥ sa mahad dharmaṃ kāmam arthaṃ yaśas tathā",
    "GE07mbh_07_u:062.008c": "vartethā yadi dharmeṇa na tvāṃ vyasanam āvrajet",
    "GE07mbh_07_u:062.009a": "tvaṃ tu prājñatamo loke hitvā dharmaṃ sanātanam",
    "GE07mbh_07_u:062.009c": "duryodhanasya karṇasya śakuneś cānvagā matam",
    "GE07mbh_07_u:062.010a": "tat te vilapitaṃ sarvaṃ mayā rājan niśāmitam",
    "GE07mbh_07_u:062.010c": "arthe niviśamānasya viṣamiśraṃ yathā madhu",
    "GE07mbh_07_u:062.011a": "na tathā manyate kṛṣṇo rājānaṃ pāṇḍavaṃ purā",
    "GE07mbh_07_u:062.011c": "na bhīṣmaṃ naiva ca droṇaṃ yathā tvāṃ manyate nṛpa",
    "GE07mbh_07_u:062.012a": "vyajānata yadā tu tvāṃ rājadharmād adhaś cyutam",
    "GE07mbh_07_u:062.012c": "tadā prabhṛti kṛṣṇas tvāṃ na tathā bahu manyate",
    "GE07mbh_07_u:062.013a": "paruṣāṇy ucyamānāṃś ca yathā pārthān upekṣase",
    "GE07mbh_07_u:062.013c": "tasyānubandhaḥ prāptas tvāṃ putrāṇāṃ rājyakāmukam",
    "GE07mbh_07_u:062.014a": "pitṛpaitāmahaṃ rājyam apavṛttaṃ tadānagha",
    "GE07mbh_07_u:062.014c": "atha pārthair jitāṃ kṛtsnāṃ pṛthivīṃ pratyapadyathāḥ",
    "GE07mbh_07_u:062.015a": "pāṇḍunāvarjitaṃ rājyaṃ kauravāṇāṃ yaśas tathā",
    "GE07mbh_07_u:062.015c": "tataś cābhyadhikaṃ bhūyaḥ pāṇḍavair dharmacāribhiḥ",
    "GE07mbh_07_u:062.016a": "teṣāṃ tat tādṛśaṃ karma tvām āsādya suniṣphalam",
    "GE07mbh_07_u:062.016c": "yat pitryād bhraṃśitā rājyāt tvayehāmiṣagṛddhinā",
    "GE07mbh_07_u:062.017a": "yat punar yuddhakāle tvaṃ putrān garhayase nṛpa",
    "GE07mbh_07_u:062.017c": "bahudhā vyāharan doṣān na tad adyopapadyate",
    "GE07mbh_07_u:062.017d-0456_01": "yat punar yuddhasaṃsaktān bharatān parikutsayan",
    "GE07mbh_07_u:062.017d-0456_02": "bahu vyāharase tasmān naitad adyopapadyate",
    "GE07mbh_07_u:062.018a": "na hi rakṣanti rājāno yudhyanto jīvitaṃ raṇe",
    "GE07mbh_07_u:062.018c": "camūṃ vigāhya pārthānāṃ yudhyante kṣatriyarṣabhāḥ",
    "GE07mbh_07_u:062.019a": "yāṃ tu kṛṣṇārjunau senāṃ yāṃ sātyakivṛkodarau",
    "GE07mbh_07_u:062.019c": "rakṣeran ko nu tāṃ yudhyec camūm anyatra kauravaiḥ",
    "GE07mbh_07_u:062.020a": "yeṣāṃ yoddhā guḍākeśo yeṣāṃ mantrī janārdanaḥ",
    "GE07mbh_07_u:062.020c": "yeṣāṃ ca sātyakir goptā yeṣāṃ goptā vṛkodaraḥ",
    "GE07mbh_07_u:062.021a": "ko hi tān viṣahed yoddhuṃ martyadharmā dhanurdharaḥ",
    "GE07mbh_07_u:062.021c": "anyatra kauraveyebhyo ye vā teṣāṃ padānugāḥ",
    "GE07mbh_07_u:062.022a": "yāvat tu śakyate kartum anuraktair janādhipaiḥ",
    "GE07mbh_07_u:062.022c": "kṣatradharmarataiḥ śūrais tāvat kurvanti kauravāḥ",
    "GE07mbh_07_u:062.023a": "yathā tu puruṣavyāghrair yuddhaṃ paramasaṅkaṭam",
    "GE07mbh_07_u:062.023c": "kurūṇāṃ pāṇḍavaiḥ sārdhaṃ tat sarvaṃ śṛṇu tattvataḥ",
    "GE07mbh_07_u:063.001": "saṃjaya uvāca",
    "GE07mbh_07_u:063.001a": "tasyāṃ niśāyāṃ vyuṣṭāyāṃ droṇaḥ śastrabhṛtāṃ varaḥ",
    "GE07mbh_07_u:063.001c": "svāny anīkāni sarvāṇi prākrāmad vyūhituṃ tataḥ",
    "GE07mbh_07_u:063.002a": "śūrāṇāṃ garjatāṃ rājan saṃkruddhānām amarṣiṇām",
    "GE07mbh_07_u:063.002c": "śrūyante sma giraś citrāḥ parasparavadhaiṣiṇām",
    "GE07mbh_07_u:063.003a": "visphārya ca dhanūṃṣy ājau jyāḥ karaiḥ parimṛjya ca",
    "GE07mbh_07_u:063.003c": "viniḥśvasantaḥ prākrośan kvedānīṃ sa dhanaṃjayaḥ",
    "GE07mbh_07_u:063.004a": "vikośān sutsarūn anye kṛtadhārān samāhitān",
    "GE07mbh_07_u:063.004c": "pītān ākāśasaṃkāśān asīn ke cic ca cikṣipuḥ",
    "GE07mbh_07_u:063.005a": "carantas tv asimārgāṃś ca dhanurmārgāṃś ca śikṣayā",
    "GE07mbh_07_u:063.005c": "saṃgrāmamanasaḥ śūrā dṛśyante sma sahasraśaḥ",
    "GE07mbh_07_u:063.005d-0457_01": "dṛśyante kuñjaraiś cānyair vājibhiś ca yuyutsavaḥ",
    "GE07mbh_07_u:063.006a": "saghaṇṭāś candanādigdhāḥ svarṇavajravibhūṣitāḥ",
    "GE07mbh_07_u:063.006c": "samutkṣipya gadāś cānye paryapṛcchanta pāṇḍavam",
    "GE07mbh_07_u:063.007a": "anye balamadonmattāḥ parighair bāhuśālinaḥ",
    "GE07mbh_07_u:063.007c": "cakruḥ saṃbādham ākāśam ucchritendradhvajopamaiḥ",
    "GE07mbh_07_u:063.008a": "nānāpraharaṇaiś cānye vicitrasragalaṃkṛtāḥ",
    "GE07mbh_07_u:063.008c": "saṃgrāmamanasaḥ śūrās tatra tatra vyavasthitāḥ",
    "GE07mbh_07_u:063.009a": "kvārjunaḥ kva ca govindaḥ kva ca mānī vṛkodaraḥ",
    "GE07mbh_07_u:063.009c": "kva ca te suhṛdas teṣām āhvayanto raṇe tadā",
    "GE07mbh_07_u:063.010a": "tataḥ śaṅkham upādhmāya tvarayan vājinaḥ svayam",
    "GE07mbh_07_u:063.010c": "itas tatas tān racayan droṇaś carati vegitaḥ",
    "GE07mbh_07_u:063.011a": "teṣv anīkeṣu sarveṣu sthiteṣv āhavanandiṣu",
    "GE07mbh_07_u:063.011c": "bhāradvājo mahārāja jayadratham athābravīt",
    "GE07mbh_07_u:063.012a": "tvaṃ caiva saumadattiś ca karṇaś caiva mahārathaḥ",
    "GE07mbh_07_u:063.012c": "aśvatthāmā ca śalyaś ca vṛṣasenaḥ kṛpas tathā",
    "GE07mbh_07_u:063.013a": "śataṃ cāśvasahasrāṇāṃ rathānām ayutāni ṣaṭ",
    "GE07mbh_07_u:063.013c": "dviradānāṃ prabhinnānāṃ sahasrāṇi caturdaśa",
    "GE07mbh_07_u:063.014a": "padātīnāṃ sahasrāṇi daṃśitāny ekaviṃśatiḥ",
    "GE07mbh_07_u:063.014c": "gavyūtiṣu trimātreṣu mām anāsādya tiṣṭhata",
    "GE07mbh_07_u:063.015a": "tatrasthaṃ tvāṃ na saṃsoḍhuṃ śaktā devāḥ savāsavāḥ",
    "GE07mbh_07_u:063.015c": "kiṃ punaḥ pāṇḍavāḥ sarve samāśvasihi saindhava",
    "GE07mbh_07_u:063.016a": "evam uktaḥ samāśvastaḥ sindhurājo jayadrathaḥ",
    "GE07mbh_07_u:063.016c": "saṃprāyāt saha gāndhārair vṛtas taiś ca mahārathaiḥ",
    "GE07mbh_07_u:063.016e": "varmibhiḥ sādibhir yattaiḥ prāsapāṇibhir āsthitaiḥ",
    "GE07mbh_07_u:063.017a": "cāmarāpīḍinaḥ sarve jāmbūnadavibhūṣitāḥ",
    "GE07mbh_07_u:063.017c": "jayadrathasya rājendra hayāḥ sādhupravāhinaḥ",
    "GE07mbh_07_u:063.017e": "te caiva saptasāhasrā dvisāhasrāś ca saindhavāḥ",
    "GE07mbh_07_u:063.018a": "mattānām adhirūḍhānāṃ hastyārohair viśāradaiḥ",
    "GE07mbh_07_u:063.018c": "nāgānāṃ bhīmarūpāṇāṃ varmiṇāṃ raudrakarmiṇām",
    "GE07mbh_07_u:063.019a": "adhyardhena sahasreṇa putro durmarṣaṇas tava",
    "GE07mbh_07_u:063.019c": "agrataḥ sarvasainyānāṃ yotsyamāno vyavasthitaḥ",
    "GE07mbh_07_u:063.020a": "tato duḥśāsanaś caiva vikarṇaś ca tavātmajau",
    "GE07mbh_07_u:063.020c": "sindhurājārthasiddhyartham agrānīke vyavasthitau",
    "GE07mbh_07_u:063.021a": "dīrgho dvādaśagavyūtiḥ paścārdhe pañca vistṛtaḥ",
    "GE07mbh_07_u:063.021c": "vyūhaḥ sa cakraśakaṭo bhāradvājena nirmitaḥ",
    "GE07mbh_07_u:063.022a": "nānānṛpatibhir vīrais tatra tatra vyavasthitaiḥ",
    "GE07mbh_07_u:063.022c": "rathāśvagajapattyoghair droṇena vihitaḥ svayam",
    "GE07mbh_07_u:063.023a": "paścārdhe tasya padmas tu garbhavyūhaḥ sudurbhidaḥ",
    "GE07mbh_07_u:063.023c": "sūcī padmasya madhyastho gūḍho vyūhaḥ punaḥ kṛtaḥ",
    "GE07mbh_07_u:063.024a": "evam etaṃ mahāvyūhaṃ vyūhya droṇo vyavasthitaḥ",
    "GE07mbh_07_u:063.024c": "sūcīmukhe maheṣvāsaḥ kṛtavarmā vyavasthitaḥ",
    "GE07mbh_07_u:063.025a": "anantaraṃ ca kāmbojo jalasaṃdhaś ca māriṣa",
    "GE07mbh_07_u:063.025c": "duryodhanaḥ sahāmātyas tadanantaram eva ca",
    "GE07mbh_07_u:063.026a": "tataḥ śatasahasrāṇi yodhānām anivartinām",
    "GE07mbh_07_u:063.026c": "vyavasthitāni sarvāṇi śakaṭe sūcirakṣiṇaḥ",
    "GE07mbh_07_u:063.027a": "teṣāṃ ca pṛṣṭhato rāja balena mahatā vṛtaḥ",
    "GE07mbh_07_u:063.027c": "jayadrathas tato rājan sūcipāśe vyavasthitaḥ",
    "GE07mbh_07_u:063.028a": "śakaṭasya tu rājendra bhāradvājo mukhe sthitaḥ",
    "GE07mbh_07_u:063.028c": "anu tasyābhavad bhojo jugopainaṃ tataḥ svayam",
    "GE07mbh_07_u:063.029a": "śvetavarmāmbaroṣṇīṣo vyūḍhorasko mahābhujaḥ",
    "GE07mbh_07_u:063.029c": "dhanur visphārayan droṇas tasthau kruddha ivāntakaḥ",
    "GE07mbh_07_u:063.029d-0458_01": "tasya sarvasya sainyasya netā goptā ca vīryavān",
    "GE07mbh_07_u:063.030a": "patākinaṃ śoṇahayaṃ vedīkṛṣṇājinadhvajam",
    "GE07mbh_07_u:063.030c": "droṇasya ratham ālokya prahṛṣṭāḥ kuravo 'bhavan",
    "GE07mbh_07_u:063.031a": "siddhacāraṇasaṃghānāṃ vismayaḥ sumahān abhūt",
    "GE07mbh_07_u:063.031c": "droṇena vihitaṃ dṛṣṭvā vyūhaṃ kṣubdhārṇavopamam",
    "GE07mbh_07_u:063.032a": "saśailasāgaravanāṃ nānājanapadākulām",
    "GE07mbh_07_u:063.032c": "grased vyūhaḥ kṣitiṃ sarvām iti bhūtāni menire",
    "GE07mbh_07_u:063.033a": "bahurathamanujāśvapattināgaṃ; pratibhayanisvanam adbhutābharūpam",
    "GE07mbh_07_u:063.033c": "ahitahṛdayabhedanaṃ mahad vai; śakaṭam avekṣya kṛtaṃ nananda rājā",
    "GE07mbh_07_u:064.001": "saṃjaya uvāca",
    "GE07mbh_07_u:064.001a": "tato vyūḍheṣv anīkeṣu samutkruṣṭeṣu māriṣa",
    "GE07mbh_07_u:064.001c": "tāḍyamānāsu bherīṣu mṛdaṅgeṣu nadatsu ca",
    "GE07mbh_07_u:064.002a": "anīkānāṃ ca saṃhrāde vāditrāṇāṃ ca nisvane",
    "GE07mbh_07_u:064.002c": "pradhmāpiteṣu śaṅkheṣu saṃnāde lomaharṣaṇe",
    "GE07mbh_07_u:064.003a": "abhihārayatsu śanakair bharateṣu yuyutsuṣu",
    "GE07mbh_07_u:064.003c": "raudre muhūrte saṃprāpte savyasācī vyadṛśyata",
    "GE07mbh_07_u:064.004a": "vaḍānāṃ vāyasānāṃ ca purastāt savyasācinaḥ",
    "GE07mbh_07_u:064.004c": "bahulāni sahasrāṇi prākrīḍaṃs tatra bhārata",
    "GE07mbh_07_u:064.004d-0459_01": "piśitāsṛgbhujāṃ saṃghāḥ pralīyante sahasraśaḥ",
    "GE07mbh_07_u:064.005a": "mṛgāś ca ghorasaṃnādāḥ śivāś cāśivadarśanāḥ",
    "GE07mbh_07_u:064.005c": "dakṣiṇena prayātānām asmākaṃ prāṇadaṃs tathā",
    "GE07mbh_07_u:064.005d-0460_01": "lokakṣaye mahārāja yādṛśās tādṛśā hi te",
    "GE07mbh_07_u:064.005d-0460_02": "aśivā dhārtarāṣṭrāṇāṃ śivāḥ pārthasya saṃyuge",
    "GE07mbh_07_u:064.006a": "sanirghātā jvalantyaś ca petur ulkāḥ samantataḥ",
    "GE07mbh_07_u:064.006c": "cacāla ca mahī kṛtsnā bhaye ghore samutthite",
    "GE07mbh_07_u:064.007a": "viṣvag vātāḥ sanirghātā rūkṣāḥ śarkaravarṣiṇaḥ",
    "GE07mbh_07_u:064.007c": "vavur āyāti kaunteye saṃgrāme samupasthite",
    "GE07mbh_07_u:064.008a": "nākulis tu śatānīko dhṛṣṭadyumnaś ca pārṣataḥ",
    "GE07mbh_07_u:064.008c": "pāṇḍavānām anīkāni prājñau tau vyūhatus tadā",
    "GE07mbh_07_u:064.009a": "tato rathasahasreṇa dviradānāṃ śatena ca",
    "GE07mbh_07_u:064.009c": "tribhir aśvasahasraiś ca padātīnāṃ śataiḥ śataiḥ",
    "GE07mbh_07_u:064.010a": "adhyardhamātre dhanuṣāṃ sahasre tanayas tava",
    "GE07mbh_07_u:064.010c": "agrataḥ sarvasainyānāṃ sthitvā durmarṣaṇo 'bravīt",
    "GE07mbh_07_u:064.011a": "adya gāṇḍīvadhanvānaṃ tapantaṃ yuddhadurmadam",
    "GE07mbh_07_u:064.011c": "aham āvārayiṣyāmi veleva makarālayam",
    "GE07mbh_07_u:064.012a": "adya paśyantu saṃgrāme dhanaṃjayam amarṣaṇam",
    "GE07mbh_07_u:064.012c": "viṣaktaṃ mayi durdharṣam aśmakūṭam ivāśmani",
    "GE07mbh_07_u:064.012d-0461_01": "tiṣṭhadhvaṃ rathino yūyaṃ saṃgrāmam abhikāṅkṣiṇaḥ",
    "GE07mbh_07_u:064.012d-0461_02": "yudhyāmi saṃhatān etān yaśo mānaṃ ca vardhayan",
    "GE07mbh_07_u:064.013a": "evaṃ bruvan mahārāja mahātmā sa mahāmatiḥ",
    "GE07mbh_07_u:064.013c": "maheṣvāsair vṛto rājan maheṣvāso vyavasthitaḥ",
    "GE07mbh_07_u:064.013d-0462_01": "tato 'rjuno mahārāja pratyadṛśyata bhārata",
    "GE07mbh_07_u:064.014a": "tato 'ntaka iva kruddhaḥ savajra iva vāsavaḥ",
    "GE07mbh_07_u:064.014c": "daṇḍapāṇir ivāsahyo mṛtyuḥ kālena coditaḥ",
    "GE07mbh_07_u:064.015a": "śūlapāṇir ivākṣobhyo varuṇaḥ pāśavān iva",
    "GE07mbh_07_u:064.015c": "yugāntāgnir ivārciṣmān pradhakṣyan vai punaḥ prajāḥ",
    "GE07mbh_07_u:064.016a": "krodhāmarṣabaloddhūto nivātakavacāntakaḥ",
    "GE07mbh_07_u:064.016c": "jayo jetā sthitaḥ satye pārayiṣyan mahāvratam",
    "GE07mbh_07_u:064.017a": "āmuktakavacaḥ khaḍgī jāmbūnadakirīṭabhṛt",
    "GE07mbh_07_u:064.017c": "śubhravarmāmbaradharaḥ svaṅgadī cārukuṇḍalī",
    "GE07mbh_07_u:064.018a": "rathapravaram āsthāya naro nārāyaṇānugaḥ",
    "GE07mbh_07_u:064.018c": "vidhunvan gāṇḍivaṃ saṃkhye babhau sūrya ivoditaḥ",
    "GE07mbh_07_u:064.019a": "so 'grānīkasya mahata iṣupāte dhanaṃjayaḥ",
    "GE07mbh_07_u:064.019c": "vyavasthāpya rathaṃ sajjaṃ śaṅkhaṃ dadhmau pratāpavān",
    "GE07mbh_07_u:064.020a": "atha kṛṣṇo 'py asaṃbhrāntaḥ pārthena saha māriṣa",
    "GE07mbh_07_u:064.020c": "prādhmāpayat pāñcajanyaṃ śaṅkhapravaram ojasā",
    "GE07mbh_07_u:064.021a": "tayoḥ śaṅkhapraṇādena tava sainye viśāṃ pate",
    "GE07mbh_07_u:064.021c": "āsan saṃhṛṣṭaromāṇaḥ kampitā gatacetasaḥ",
    "GE07mbh_07_u:064.022a": "yathā trasanti bhūtāni sarvāṇy aśaninisvanāt",
    "GE07mbh_07_u:064.022c": "tathā śaṅkhapraṇādena vitresus tava sainikāḥ",
    "GE07mbh_07_u:064.023a": "prasusruvuḥ śakṛnmūtraṃ vāhanāni ca sarvaśaḥ",
    "GE07mbh_07_u:064.023c": "evaṃ savāhanaṃ sarvam āvignam abhavad balam",
    "GE07mbh_07_u:064.024a": "vyaṣīdanta narā rājañ śaṅkhaśabdena māriṣa",
    "GE07mbh_07_u:064.024c": "visaṃjñāś cābhavan ke cit ke cid rājan vitatrasuḥ",
    "GE07mbh_07_u:064.025a": "tataḥ kapir mahānādaṃ saha bhūtair dhvajālayaiḥ",
    "GE07mbh_07_u:064.025c": "akarod vyāditāsyaś ca bhīṣayaṃs tava sainikān",
    "GE07mbh_07_u:064.026a": "tataḥ śaṅkhāś ca bheryaś ca mṛdaṅgāś cānakaiḥ saha",
    "GE07mbh_07_u:064.026c": "punar evābhyahanyanta tava sainyapraharṣaṇāḥ",
    "GE07mbh_07_u:064.027a": "nānāvāditrasaṃhrādaiḥ kṣveḍitāsphoṭitākulaiḥ",
    "GE07mbh_07_u:064.027c": "siṃhanādaiḥ savāditraiḥ samāhūtair mahārathaiḥ",
    "GE07mbh_07_u:064.027d-0463_01": "durmarṣaṇabalaṃ pūrvam atha duḥśāsanānugam",
    "GE07mbh_07_u:064.027d-0463_02": "tataḥ śakaṭasaṃsthaṃ ca ghoranādasamākulam",
    "GE07mbh_07_u:064.028a": "tasmin sutumule śabde bhīrūṇāṃ bhayavardhane",
    "GE07mbh_07_u:064.028c": "atīva hṛṣṭo dāśārham abravīt pākaśāsaniḥ",
    "GE07mbh_07_u:064.029a": "codayāśvān hṛṣīkeśa yatra durmarṣaṇaḥ sthitaḥ",
    "GE07mbh_07_u:064.029c": "etad bhittvā gajānīkaṃ pravekṣyāmy arivāhinīm",
    "GE07mbh_07_u:064.030a": "evam ukto mahābāhuḥ keśavaḥ savyasācinā",
    "GE07mbh_07_u:064.030c": "acodayad dhayāṃs tatra yatra durmarṣaṇaḥ sthitaḥ",
    "GE07mbh_07_u:064.031a": "sa saṃprahāras tumulaḥ saṃpravṛttaḥ sudāruṇaḥ",
    "GE07mbh_07_u:064.031c": "ekasya ca bahūnāṃ ca rathanāganarakṣayaḥ",
    "GE07mbh_07_u:064.032a": "tataḥ sāyakavarṣeṇa parjanya iva vṛṣṭimān",
    "GE07mbh_07_u:064.032c": "parān avākirat pārthaḥ parvatān iva nīradaḥ",
    "GE07mbh_07_u:064.033a": "te cāpi rathinaḥ sarve tvaritāḥ kṛtahastavat",
    "GE07mbh_07_u:064.033c": "avākiran bāṇajālais tataḥ kṛṣṇadhanaṃjayau",
    "GE07mbh_07_u:064.034a": "tataḥ kruddho mahābāhur vāryamāṇaḥ parair yudhi",
    "GE07mbh_07_u:064.034c": "śirāṃsi rathināṃ pārthaḥ kāyebhyo 'pāharac charaiḥ",
    "GE07mbh_07_u:064.035a": "udbhrāntanayanair vaktraiḥ saṃdaṣṭoṣṭhapuṭaiḥ śubhaiḥ",
    "GE07mbh_07_u:064.035c": "sakuṇḍalaśirastrāṇair vasudhā samakīryata",
    "GE07mbh_07_u:064.035d-0464_01": "**** **** amarṣād bhrukuṭīkṛtaiḥ",
    "GE07mbh_07_u:064.035d-0464_02": "tathaiva krodhadaṣṭoṣṭhair avākīryata medinī",
    "GE07mbh_07_u:064.036a": "puṇḍarīkavanānīva vidhvastāni samantataḥ",
    "GE07mbh_07_u:064.036c": "vinikīrṇāni yodhānāṃ vadanāni cakāśire",
    "GE07mbh_07_u:064.037a": "tapanīyavicitrāṇi siktāni rudhireṇa ca",
    "GE07mbh_07_u:064.037c": "adṛśyanta yathā rājan meghasaṃghāḥ savidyutaḥ",
    "GE07mbh_07_u:064.038a": "śirasāṃ patatāṃ rājañ śabdo 'bhūt pṛthivītale",
    "GE07mbh_07_u:064.038c": "kālena paripakvānāṃ tālānāṃ patatām iva",
    "GE07mbh_07_u:064.039a": "tataḥ kabandhaḥ kaś cit tu dhanur ālambya tiṣṭhati",
    "GE07mbh_07_u:064.039c": "kaś cit khaḍgaṃ viniṣkṛṣya bhujenodyamya tiṣṭhati",
    "GE07mbh_07_u:064.039d-0465_01": "gṛhītvānyasya keśeṣu śiro nṛtyati cāparaḥ",
    "GE07mbh_07_u:064.040a": "nājānanta śirāṃsy urvyāṃ patitāni nararṣabhāḥ",
    "GE07mbh_07_u:064.040c": "amṛṣyamāṇāḥ kaunteyaṃ saṃgrāme jayagṛddhinaḥ",
    "GE07mbh_07_u:064.041a": "hayānām uttamāṅgaiś ca hastihastaiś ca medinī",
    "GE07mbh_07_u:064.041c": "bāhubhiś ca śirobhiś ca vīrāṇāṃ samakīryata",
    "GE07mbh_07_u:064.042a": "ayaṃ pārthaḥ kutaḥ pārtha eṣa pārtha iti prabho",
    "GE07mbh_07_u:064.042b-0466_01": "tiṣṭha pārthair hi māṃ pārtha kva yāsīti ca jalpatām",
    "GE07mbh_07_u:064.042c": "tava sainyeṣu yodhānāṃ pārthabhūtam ivābhavat",
    "GE07mbh_07_u:064.043a": "anyonyam api cājaghnur ātmānam api cāpare",
    "GE07mbh_07_u:064.043c": "pārthabhūtam amanyanta jagat kālena mohitāḥ",
    "GE07mbh_07_u:064.044a": "niṣṭanantaḥ sarudhirā visaṃjñā gāḍhavedanāḥ",
    "GE07mbh_07_u:064.044c": "śayānā bahavo vīrāḥ kīrtayantaḥ suhṛjjanam",
    "GE07mbh_07_u:064.045a": "sabhiṇḍipālāḥ saprāsāḥ",
    "GE07mbh_07_u:064.045c": "saniryūhāḥ sanistriṃśāḥ saśarāsanatomarāḥ",
    "GE07mbh_07_u:064.046a": "sabāṇavarmābharaṇāḥ sagadāḥ sāṅgadā raṇe",
    "GE07mbh_07_u:064.046c": "mahābhujagasaṃkāśā bāhavaḥ parighopamāḥ",
    "GE07mbh_07_u:064.047a": "udveṣṭanti viceṣṭanti saṃveṣṭanti ca sarvaśaḥ",
    "GE07mbh_07_u:064.047c": "vegaṃ kurvanti saṃrabdhā nikṛttāḥ parameṣubhiḥ",
    "GE07mbh_07_u:064.048a": "yo yaḥ sma samare pārthaṃ pratisaṃrabhate naraḥ",
    "GE07mbh_07_u:064.048c": "tasya tasyāntako bāṇaḥ śarīram upasarpati",
    "GE07mbh_07_u:064.049a": "nṛtyato rathamārgeṣu dhanur vyāyacchatas tathā",
    "GE07mbh_07_u:064.049c": "na kaś cit tatra pārthasya dadarśāntaram aṇv api",
    "GE07mbh_07_u:064.050a": "yat tasya ghaṭamānasya kṣipraṃ vikṣipataḥ śarān",
    "GE07mbh_07_u:064.050c": "lāghavāt pāṇḍuputrasya vyasmayanta pare janāḥ",
    "GE07mbh_07_u:064.051a": "hastinaṃ hastiyantāram aśvam āśvikam eva ca",
    "GE07mbh_07_u:064.051c": "abhinat phalguno bāṇai rathinaṃ ca sasārathim",
    "GE07mbh_07_u:064.052a": "āvartamānam āvṛttaṃ yudhyamānaṃ ca pāṇḍavaḥ",
    "GE07mbh_07_u:064.052c": "pramukhe tiṣṭhamānaṃ ca na kaṃ cin na nihanti saḥ",
    "GE07mbh_07_u:064.053a": "yathodayan vai gagane sūryo hanti mahat tamaḥ",
    "GE07mbh_07_u:064.053c": "tathārjuno gajānīkam avadhīt kaṅkapatribhiḥ",
    "GE07mbh_07_u:064.054a": "hastibhiḥ patitair bhinnais tava sainyam adṛśyata",
    "GE07mbh_07_u:064.054c": "antakāle yathā bhūmir vinikīrṇair mahīdharaiḥ",
    "GE07mbh_07_u:064.055a": "yathā madhyaṃdine sūryo duṣprekṣyaḥ prāṇibhiḥ sadā",
    "GE07mbh_07_u:064.055c": "tathā dhanaṃjayaḥ kruddho duṣprekṣyo yudhi śatrubhiḥ",
    "GE07mbh_07_u:064.056a": "tat tathā tava putrasya sainyaṃ yudhi paraṃtapa",
    "GE07mbh_07_u:064.056c": "prabhagnaṃ drutam āvignam atīva śarapīḍitam",
    "GE07mbh_07_u:064.057a": "māruteneva mahatā meghānīkaṃ",
    "GE07mbh_07_u:064.057c": "prakālyamānaṃ tat sainyaṃ nāśakat prativīkṣitum",
    "GE07mbh_07_u:064.058a": "pratodaiś cāpakoṭībhir huṃkāraiḥ sādhuvāhitaiḥ",
    "GE07mbh_07_u:064.058c": "kaśāpārṣṇyabhighātaiś ca vāgbhir ugrābhir eva ca",
    "GE07mbh_07_u:064.059a": "codayanto hayāṃs tūrṇaṃ palāyante sma tāvakāḥ",
    "GE07mbh_07_u:064.059c": "sādino rathinaś caiva pattayaś cārjunārditāḥ",
    "GE07mbh_07_u:064.060a": "pārṣṇyaṅguṣṭhāṅkuśair nāgāṃś codayantas tathāpare",
    "GE07mbh_07_u:064.060c": "śaraiḥ saṃmohitāś cānye tam evābhimukhā yayau",
    "GE07mbh_07_u:064.060e": "tava yodhā hatotsāhā vibhrāntamanasas tadā",
    "GE07mbh_07_u:065.001": "dhṛtarāṣṭra uvāca",
    "GE07mbh_07_u:065.001a": "tasmin prabhagne sainyāgre vadhyamāne kirīṭinā",
    "GE07mbh_07_u:065.001c": "ke nu tatra raṇe vīrāḥ pratyudīyur dhanaṃjayam",
    "GE07mbh_07_u:065.002a": "āho svic chakaṭavyūhaṃ praviṣṭā moghaniścayāḥ",
    "GE07mbh_07_u:065.002c": "droṇam āśritya tiṣṭhantaḥ prākāram akutobhayāḥ",
    "GE07mbh_07_u:065.003": "saṃjaya uvāca",
    "GE07mbh_07_u:065.003a": "tathārjunena saṃbhagne tasmiṃs tava bale tadā",
    "GE07mbh_07_u:065.003c": "hatavīre hatotsāhe palāyanakṛtakṣaṇe",
    "GE07mbh_07_u:065.004a": "pākaśāsaninābhīkṣṇaṃ vadhyamāne śarottamaiḥ",
    "GE07mbh_07_u:065.004c": "na tatra kaś cit saṃgrāme śaśākārjunam īkṣitum",
    "GE07mbh_07_u:065.005a": "tatas tava suto rājan dṛṣṭvā sainyaṃ tathāgatam",
    "GE07mbh_07_u:065.005c": "duḥśāsano bhṛśaṃ kruddho yuddhāyārjunam abhyayāt",
    "GE07mbh_07_u:065.006a": "sa kāñcanavicitreṇa kavacena samāvṛtaḥ",
    "GE07mbh_07_u:065.006c": "jāmbūnadaśirastrāṇaḥ śūras tīvraparākramaḥ",
    "GE07mbh_07_u:065.007a": "nāgānīkena mahatā grasann iva mahīm imām",
    "GE07mbh_07_u:065.007c": "duḥśāsano mahārāja savyasācinam āvṛṇot",
    "GE07mbh_07_u:065.007d-0467_01": "yuvarājo balaślāghī piṅgalaḥ priyadarśanaḥ",
    "GE07mbh_07_u:065.008a": "hrādena gajaghaṇṭānāṃ śaṅkhānāṃ ninadena ca",
    "GE07mbh_07_u:065.008c": "jyākṣepaninadaiś caiva virāveṇa ca dantinām",
    "GE07mbh_07_u:065.009a": "bhūr diśaś cāntarikṣaṃ ca śabdenāsīt samāvṛtam",
    "GE07mbh_07_u:065.009c": "sa muhūrtaṃ pratibhayo dāruṇaḥ samapadyata",
    "GE07mbh_07_u:065.010a": "tān dṛṣṭvā patatas tūrṇam aṅkuśair abhicoditān",
    "GE07mbh_07_u:065.010c": "vyālambahastān saṃrabdhān sapakṣān iva parvatān",
    "GE07mbh_07_u:065.011a": "siṃhanādena mahatā narasiṃho dhanaṃjayaḥ",
    "GE07mbh_07_u:065.011c": "gajānīkam amitrāṇām abhito vyadhamac charaiḥ",
    "GE07mbh_07_u:065.011d-0468_01": "tadācalaghanaprakhyaṃ patākāśatasaṃkulam",
    "GE07mbh_07_u:065.012a": "mahormiṇam ivoddhūtaṃ śvasanena mahārṇavam",
    "GE07mbh_07_u:065.012b-0469_01": "dhanaṃjayaśarodvignāḥ palāyanto babhur gajāḥ",
    "GE07mbh_07_u:065.012c": "kirīṭī tad gajānīkaṃ prāviśan makaro yathā",
    "GE07mbh_07_u:065.013a": "kāṣṭhātīta ivādityaḥ pratapan yugasaṃkṣaye",
    "GE07mbh_07_u:065.013c": "dadṛśe dikṣu sarvāsu pārthaḥ parapuraṃjayaḥ",
    "GE07mbh_07_u:065.014a": "khuraśabdena cāśvānāṃ nemighoṣeṇa tena ca",
    "GE07mbh_07_u:065.014c": "tena cotkruṣṭaśabdena jyāninādena tena ca",
    "GE07mbh_07_u:065.014d-0470_01": "nānāvāditraśabdena pāñcajanyasvanena ca",
    "GE07mbh_07_u:065.014e": "devadattasya ghoṣeṇa gāṇḍīvaninadena ca",
    "GE07mbh_07_u:065.015a": "mandavegatarā nāgā babhūvus te vicetasaḥ",
    "GE07mbh_07_u:065.015c": "śarair āśīviṣasparśair nirbhinnāḥ savyasācinā",
    "GE07mbh_07_u:065.016a": "te gajā viśikhais tīkṣṇair yudhi gāṇḍīvacoditaiḥ",
    "GE07mbh_07_u:065.016a-0471_01": "**** **** tīrṇāḥ paṅkārṇaveṣv iva",
    "GE07mbh_07_u:065.016a-0471_02": "yugapac ca samāviṣṭair",
    "GE07mbh_07_u:065.016c": "anekaśatasāhasraiḥ sarvāṅgeṣu samarpitāḥ",
    "GE07mbh_07_u:065.016d-0472_01": "puṅkhāvaśiṣṭair bahubhiḥ śoṇitotpīḍavāhinaḥ",
    "GE07mbh_07_u:065.017a": "ārāvaṃ paramaṃ kṛtvā vadhyamānāḥ kirīṭinā",
    "GE07mbh_07_u:065.017c": "nipetur aniśaṃ bhūmau chinnapakṣā ivādrayaḥ",
    "GE07mbh_07_u:065.018a": "apare dantaveṣṭeṣu kumbheṣu ca kaṭeṣu ca",
    "GE07mbh_07_u:065.018c": "śaraiḥ samarpitā nāgāḥ krauñcavad vyanadan muhuḥ",
    "GE07mbh_07_u:065.019a": "gajaskandhagatānāṃ ca puruṣāṇāṃ kirīṭinā",
    "GE07mbh_07_u:065.019c": "ācchidyantottamāṅgāni bhallaiḥ saṃnataparvabhiḥ",
    "GE07mbh_07_u:065.020a": "sakuṇḍalānāṃ patatāṃ śirasāṃ dharaṇītale",
    "GE07mbh_07_u:065.020c": "padmānām iva saṃghātaiḥ pārthaś cakre nivedanam",
    "GE07mbh_07_u:065.021a": "yantrabaddhā vikavacā vraṇārtā rudhirokṣitāḥ",
    "GE07mbh_07_u:065.021c": "bhramatsu yudhi nāgeṣu manuṣyā vilalambire",
    "GE07mbh_07_u:065.022a": "ke cid ekena bāṇena sumuktena patatriṇā",
    "GE07mbh_07_u:065.022c": "dvau trayaś ca vinirbhinnā nipetur dharaṇītale",
    "GE07mbh_07_u:065.022d-0473_01": "apare mandasaṃrabdhā mātaṅgāḥ parvatopamāḥ",
    "GE07mbh_07_u:065.022d-0473_02": "petuḥ pṛthivyāṃ nihatā vajrarugṇā ivācalāḥ",
    "GE07mbh_07_u:065.022d-0474_01": "atividdhāś ca nārācair vamanto rudhiraṃ mukhaiḥ",
    "GE07mbh_07_u:065.022d-0474_02": "sārohā nyapatan bhūmau drumavanta ivācalāḥ",
    "GE07mbh_07_u:065.022d-0475_01": "tato 'rjuno bhṛśaṃ kruddhaḥ pradahann iva tejasā",
    "GE07mbh_07_u:065.022d-0475_02": "vavarṣa śaravarṣāṇi yodhānām anivartinām",
    "GE07mbh_07_u:065.023a": "maurvīṃ dhanur dhvajaṃ caiva yugānīṣās tathaiva ca",
    "GE07mbh_07_u:065.023c": "rathināṃ kuṭṭayām āsa bhallaiḥ saṃnataparvabhiḥ",
    "GE07mbh_07_u:065.024a": "na saṃdadhan na cāpy asyan na vimuñcan na coddharan",
    "GE07mbh_07_u:065.024c": "maṇḍalenaiva dhanuṣā nṛtyan pārthaḥ sma dṛśyate",
    "GE07mbh_07_u:065.025a": "atividdhāś ca nārācair vamanto rudhiraṃ mukhaiḥ",
    "GE07mbh_07_u:065.025c": "muhūrtān nipatanty anye vāraṇā vasudhātale",
    "GE07mbh_07_u:065.026a": "utthitāny agaṇeyāni kabandhāni samantataḥ",
    "GE07mbh_07_u:065.026c": "adṛśyanta mahārāja tasmin paramasaṃkule",
    "GE07mbh_07_u:065.027a": "sacāpāḥ sāṅgulitrāṇāḥ sakhaḍgāḥ sāṅgadā raṇe",
    "GE07mbh_07_u:065.027c": "adṛśyanta bhujāś chinnā",
    "GE07mbh_07_u:065.028a": "sūpaskarair adhiṣṭhānair īṣādaṇḍakabandhuraiḥ",
    "GE07mbh_07_u:065.028c": "cakrair vimathitair akṣai bhagnaiś ca bahudhā yugaiḥ",
    "GE07mbh_07_u:065.029a": "varmacāpaśaraiś caiva vyavakīrṇais tatas tataḥ",
    "GE07mbh_07_u:065.029c": "sragbhir ābharaṇair vastraiḥ patitaiś ca mahādhvajaiḥ",
    "GE07mbh_07_u:065.030a": "nihatair vāraṇair aśvaiḥ kṣatriyaiś ca nipātitaiḥ",
    "GE07mbh_07_u:065.030c": "adṛśyata mahī tatra dāruṇapratidarśanā",
    "GE07mbh_07_u:065.031a": "evaṃ duḥśāsanabalaṃ vadhyamānaṃ kirīṭinā",
    "GE07mbh_07_u:065.031c": "saṃprādravan mahārāja vyathitaṃ vai sanāyakam",
    "GE07mbh_07_u:065.031d-0476_01": "evaṃ bale drute yāte rājaputraṃ mahāratham",
    "GE07mbh_07_u:065.031d-0476_02": "vivyādha daśabhir bāṇais tiṣṭha tiṣṭheti cābravīt",
    "GE07mbh_07_u:065.031d-0476_03": "jīvitena kathaṃ gantā duruktaṃ yāvad adya te",
    "GE07mbh_07_u:065.031d-0476_04": "tad vākyasadṛśaṃ karma kuru tvaṃ yadi manyase",
    "GE07mbh_07_u:065.031d-0476_05": "evam uktvā tato rājan pārthaḥ pārthivamardanaḥ",
    "GE07mbh_07_u:065.031d-0476_06": "bhṛśaṃ kruddho mahārāja avidhyat tanayaṃ tava",
    "GE07mbh_07_u:065.032a": "tato duḥśāsanas trastaḥ sahānīkaḥ śarārditaḥ",
    "GE07mbh_07_u:065.032c": "droṇaṃ trātāram ākāṅkṣañ śakaṭavyūham abhyagāt",
    "GE07mbh_07_u:066.001": "saṃjaya uvāca",
    "GE07mbh_07_u:066.001a": "duḥśāsanabalaṃ hatvā savyasācī dhanaṃjayaḥ",
    "GE07mbh_07_u:066.001c": "sindhurājaṃ parīpsan vai droṇānīkam upādravat",
    "GE07mbh_07_u:066.002a": "sa tu droṇaṃ samāsādya vyūhasya pramukhe sthitam",
    "GE07mbh_07_u:066.002c": "kṛtāñjalir idaṃ vākyaṃ kṛṣṇasyānumate 'bravīt",
    "GE07mbh_07_u:066.003a": "śivena dhyāhi māṃ brahman svasti caiva vadasva me",
    "GE07mbh_07_u:066.003c": "bhavatprasādād icchāmi praveṣṭuṃ durbhidāṃ camūm",
    "GE07mbh_07_u:066.004a": "bhavān pitṛsamo mahyaṃ dharmarājasamo 'pi ca",
    "GE07mbh_07_u:066.004c": "tathā kṛṣṇasamaś caiva satyam etad bravīmi te",
    "GE07mbh_07_u:066.005a": "aśvatthāmā yathā tāta rakṣaṇīyas tavānagha",
    "GE07mbh_07_u:066.005c": "tathāham api te rakṣyaḥ sadaiva dvijasattama",
    "GE07mbh_07_u:066.006a": "tava prasādād icchāmi sindhurājānam āhave",
    "GE07mbh_07_u:066.006c": "nihantuṃ dvipadāṃ śreṣṭha pratijñāṃ rakṣa me vibho",
    "GE07mbh_07_u:066.007a": "evam uktas tadācāryaḥ pratyuvāca smayann iva",
    "GE07mbh_07_u:066.007b-0477_01": "yathā tvaṃ bhāṣase pārtha mamāpy evaṃ mataṃ vibho",
    "GE07mbh_07_u:066.007b-0477_02": "kiṃ tu svāmyarthayuktais tu kāryaṃ yuddhaṃ manīṣibhiḥ",
    "GE07mbh_07_u:066.007c": "mām ajitvā na bībhatso śakyo jetuṃ jayadrathaḥ",
    "GE07mbh_07_u:066.008a": "etāvad uktvā taṃ droṇaḥ śaravrātair avākirat",
    "GE07mbh_07_u:066.008c": "sarathāśvadhvajaṃ tīkṣṇaiḥ prahasan vai sasārathim",
    "GE07mbh_07_u:066.009a": "tato 'rjunaḥ śaravrātān droṇasyāvārya sāyakaiḥ",
    "GE07mbh_07_u:066.009c": "droṇam abhyardayad bāṇair ghorarūpair mahattaraiḥ",
    "GE07mbh_07_u:066.010a": "vivyādha ca raṇe droṇam anumānya viśāṃ pate",
    "GE07mbh_07_u:066.010c": "kṣatradharmaṃ samāsthāya navabhiḥ sāyakaiḥ punaḥ",
    "GE07mbh_07_u:066.011a": "tasyeṣūn iṣubhiś chittvā droṇo vivyādha tāv ubhau",
    "GE07mbh_07_u:066.011c": "viṣāgnijvalanaprakhyair iṣubhiḥ kṛṣṇapāṇḍavau",
    "GE07mbh_07_u:066.012a": "iyeṣa pāṇḍavas tasya bāṇaiś chettuṃ śarāsanam",
    "GE07mbh_07_u:066.012c": "tasya cintayatas tv evaṃ phalgunasya mahātmanaḥ",
    "GE07mbh_07_u:066.012e": "droṇaḥ śarair asaṃbhrānto jyāṃ cicchedāśu vīryavān",
    "GE07mbh_07_u:066.013a": "vivyādha ca hayān asya dhvajaṃ sārathim eva ca",
    "GE07mbh_07_u:066.013c": "arjunaṃ ca śarair vīraṃ smayamāno 'bhyavākirat",
    "GE07mbh_07_u:066.014a": "etasminn antare pārthaḥ sajjaṃ kṛtvā mahad dhanuḥ",
    "GE07mbh_07_u:066.014c": "viśeṣayiṣyann ācāryaṃ sarvāstraviduṣāṃ varam",
    "GE07mbh_07_u:066.014e": "mumoca ṣaṭśatān bāṇān gṛhītvaikam iva drutam",
    "GE07mbh_07_u:066.015a": "punaḥ sapta śatān anyān sahasraṃ cānivartinām",
    "GE07mbh_07_u:066.015c": "cikṣepāyutaśaś cānyāṃs te 'ghnan droṇasya tāṃ camūm",
    "GE07mbh_07_u:066.016a": "taiḥ samyag astair balinā kṛtinā citrayodhinā",
    "GE07mbh_07_u:066.016c": "manuṣyavājimātaṅgā viddhāḥ petur gatāsavaḥ",
    "GE07mbh_07_u:066.017a": "vidrutāś ca raṇe petuḥ saṃchinnāyudhajīvitāḥ",
    "GE07mbh_07_u:066.017c": "rathino rathamukhyebhyaḥ sahayāḥ śarapīḍitāḥ",
    "GE07mbh_07_u:066.018a": "cūrṇitākṣiptadagdhānāṃ vajrānilahutāśanaiḥ",
    "GE07mbh_07_u:066.018c": "tulyarūpā gajāḥ petur",
    "GE07mbh_07_u:066.019a": "petur aśvasahasrāṇi prahatāny arjuneṣubhiḥ",
    "GE07mbh_07_u:066.019c": "haṃsā himavataḥ pṛṣṭhe vāriviprahatā iva",
    "GE07mbh_07_u:066.020a": "rathāśvadvipapattyoghāḥ salilaughā ivādbhutāḥ",
    "GE07mbh_07_u:066.020c": "yugāntādityaraśmyābhaiḥ pāṇḍavāstaśarair hatāḥ",
    "GE07mbh_07_u:066.021a": "taṃ pāṇḍavādityaśarāṃśujālaṃ; kurupravīrān yudhi niṣṭapantam",
    "GE07mbh_07_u:066.021c": "sa droṇameghaḥ śaravarṣavegaiḥ; prācchādayan megha ivārkaraśmīn",
    "GE07mbh_07_u:066.022a": "athātyarthavisṛṣṭena dviṣatām asubhojinā",
    "GE07mbh_07_u:066.022c": "ājaghne vakṣasi droṇo nārācena dhanaṃjayam",
    "GE07mbh_07_u:066.023a": "sa vihvalitasarvāṅgaḥ kṣitikampe yathācalaḥ",
    "GE07mbh_07_u:066.023c": "dhairyam ālambya bībhatsur droṇaṃ vivyādha patribhiḥ",
    "GE07mbh_07_u:066.024a": "droṇas tu pañcabhir bāṇair vāsudevam atāḍayat",
    "GE07mbh_07_u:066.024c": "arjunaṃ ca trisaptatyā dhvajaṃ cāsya tribhiḥ śaraiḥ",
    "GE07mbh_07_u:066.025a": "viśeṣayiṣyañ śiṣyaṃ ca droṇo rājan parākramī",
    "GE07mbh_07_u:066.025c": "adṛśyam arjunaṃ cakre nimeṣāc charavṛṣṭibhiḥ",
    "GE07mbh_07_u:066.026a": "prasaktān patato 'drākṣma bhāradvājasya sāyakān",
    "GE07mbh_07_u:066.026c": "maṇḍalīkṛtam evāsya dhanuś cādṛśyatādbhutam",
    "GE07mbh_07_u:066.027a": "te 'bhyayuḥ samare rājan vāsudevadhanaṃjayau",
    "GE07mbh_07_u:066.027c": "droṇasṛṣṭāḥ subahavaḥ kaṅkapatraparicchadāḥ",
    "GE07mbh_07_u:066.027d-0478_01": "tatrādbhutam apaśyāma śilānām iva sarpaṇam",
    "GE07mbh_07_u:066.027d-0478_02": "yad droṇaṃ tarasā pārtho vṛddhaṃ bālo 'pi nātarat",
    "GE07mbh_07_u:066.027d-0478_03": "cintayām āsa vārṣṇeyo dṛṣṭvā droṇasya vikramam",
    "GE07mbh_07_u:066.027d-0478_04": "nātivartiṣyate hy enaṃ velām iva mahārṇavaḥ",
    "GE07mbh_07_u:066.028a": "tad dṛṣṭvā tādṛśaṃ yuddhaṃ droṇapāṇḍavayos tadā",
    "GE07mbh_07_u:066.028c": "vāsudevo mahābuddhiḥ kāryavattām acintayat",
    "GE07mbh_07_u:066.028d-0479_01": "tataḥ pārthaṃ samudvignaṃ lakṣya cintayate 'cyutaḥ",
    "GE07mbh_07_u:066.028d-0479_02": "droṇasya cāpi vikrāntaṃ dṛṣṭvā madhunighātanaḥ",
    "GE07mbh_07_u:066.029a": "tato 'bravīd vāsudevo dhanaṃjayam idaṃ vacaḥ",
    "GE07mbh_07_u:066.029c": "pārtha pārtha mahābāho na naḥ kālātyayo bhavet",
    "GE07mbh_07_u:066.030a": "droṇam utsṛjya gacchāmaḥ kṛtyam etan mahattaram",
    "GE07mbh_07_u:066.030c": "pārthaś cāpy abravīt kṛṣṇaṃ yatheṣṭam iti keśava",
    "GE07mbh_07_u:066.031a": "tataḥ pradakṣiṇaṃ kṛtvā droṇaṃ prāyān mahābhujaḥ",
    "GE07mbh_07_u:066.031c": "parivṛttaś ca bībhatsur agacchad visṛjañ śarān",
    "GE07mbh_07_u:066.032a": "tato 'bravīt smayan droṇaḥ kvedaṃ pāṇḍava gamyate",
    "GE07mbh_07_u:066.032c": "nanu nāma raṇe śatrum ajitvā na nivartase",
    "GE07mbh_07_u:066.033": "arjuna uvāca",
    "GE07mbh_07_u:066.033a": "gurur bhavān na me śatruḥ śiṣyaḥ putrasamo 'smi te",
    "GE07mbh_07_u:066.033c": "na cāsti sa pumāṃl loke yas tvāṃ yudhi parājayet",
    "GE07mbh_07_u:066.034": "saṃjaya uvāca",
    "GE07mbh_07_u:066.034a": "evaṃ bruvāṇo bībhatsur jayadrathavadhotsukaḥ",
    "GE07mbh_07_u:066.034c": "tvarāyukto mahābāhus tat sainyaṃ samupādravat",
    "GE07mbh_07_u:066.035a": "taṃ cakrarakṣau pāñcālyau",
    "GE07mbh_07_u:066.035c": "anvayātāṃ mahātmānau viśantaṃ tāvakaṃ balam",
    "GE07mbh_07_u:066.036a": "tato jayo mahārāja kṛtavarmā ca sāttvataḥ",
    "GE07mbh_07_u:066.036c": "kāmbojaś ca śrutāyuś ca dhanaṃjayam avārayan",
    "GE07mbh_07_u:066.037a": "teṣāṃ daśasahasrāṇi rathānām anuyāyinām",
    "GE07mbh_07_u:066.037c": "abhīṣāhāḥ śūrasenāḥ śibayo 'tha vasātayaḥ",
    "GE07mbh_07_u:066.038a": "mācellakā lalitthāś ca kekayā madrakās tathā",
    "GE07mbh_07_u:066.038c": "nārāyaṇāś ca gopālāḥ kāmbojānāṃ ca ye gaṇāḥ",
    "GE07mbh_07_u:066.039a": "karṇena vijitāḥ pūrvaṃ saṃgrāme śūrasaṃmatāḥ",
    "GE07mbh_07_u:066.039c": "bhāradvājaṃ puraskṛtya tyaktātmāno 'rjunaṃ prati",
    "GE07mbh_07_u:066.040a": "putraśokābhisaṃtaptaṃ kruddhaṃ mṛtyum ivāntakam",
    "GE07mbh_07_u:066.040c": "tyajantaṃ tumule prāṇān saṃnaddhaṃ citrayodhinam",
    "GE07mbh_07_u:066.041a": "gāhamānam anīkāni mātaṅgam iva yūthapam",
    "GE07mbh_07_u:066.041c": "maheṣvāsaṃ parākrāntaṃ naravyāghram avārayan",
    "GE07mbh_07_u:066.042a": "tataḥ pravavṛte yuddhaṃ tumulaṃ lomaharṣaṇam",
    "GE07mbh_07_u:066.042c": "anyonyaṃ vai prārthayatāṃ yodhānām arjunasya ca",
    "GE07mbh_07_u:066.043a": "jayadrathavadhaprepsum āyāntaṃ puruṣarṣabham",
    "GE07mbh_07_u:066.043c": "nyavārayanta sahitāḥ kriyā vyādhim ivotthitam",
    "GE07mbh_07_u:067.001": "saṃjaya uvāca",
    "GE07mbh_07_u:067.001a": "saṃniruddhas tu taiḥ pārtho mahābalaparākramaḥ",
    "GE07mbh_07_u:067.001c": "drutaṃ samanuyātaś ca droṇena rathināṃ varaḥ",
    "GE07mbh_07_u:067.002a": "kirann iṣugaṇāṃs tikṣṇān svaraśmīn iva bhāskaraḥ",
    "GE07mbh_07_u:067.002c": "tāpayām āsa tat sainyaṃ dehaṃ vyādhigaṇo yathā",
    "GE07mbh_07_u:067.003a": "aśvo viddho dhvajaś chinnaḥ sārohaḥ patito gajaḥ",
    "GE07mbh_07_u:067.003c": "chatrāṇi cāpaviddhāni rathāś cakrair vinā kṛtāḥ",
    "GE07mbh_07_u:067.004a": "vidrutāni ca sainyāni śarārtāni samantataḥ",
    "GE07mbh_07_u:067.004c": "ity āsīt tumulaṃ yuddhaṃ na prājñāyata kiṃ cana",
    "GE07mbh_07_u:067.005a": "teṣām āyacchatāṃ saṃkhye parasparam ajihmagaiḥ",
    "GE07mbh_07_u:067.005c": "arjuno dhvajinīṃ rājann abhīkṣṇaṃ samakampayat",
    "GE07mbh_07_u:067.006a": "satyāṃ cikīrṣamāṇas tu pratijñāṃ satyasaṃgaraḥ",
    "GE07mbh_07_u:067.006c": "abhyadravad rathaśreṣṭhaṃ śoṇāśvaṃ śvetavāhanaḥ",
    "GE07mbh_07_u:067.007a": "taṃ droṇaḥ pañcaviṃśatyā marmabhidbhir ajihmagaiḥ",
    "GE07mbh_07_u:067.007c": "antevāsinam ācāryo maheṣvāsaṃ samardayat",
    "GE07mbh_07_u:067.008a": "taṃ tūrṇam iva bībhatsuḥ sarvaśastrabhṛtāṃ varaḥ",
    "GE07mbh_07_u:067.008c": "abhyadhāvad iṣūn asyann iṣuvegavighātakān",
    "GE07mbh_07_u:067.009a": "tasyāśu kṣipato bhallān bhallaiḥ saṃnataparvabhiḥ",
    "GE07mbh_07_u:067.009c": "pratyavidhyad ameyātmā brahmāstraṃ samudīrayan",
    "GE07mbh_07_u:067.010a": "tad adbhutam apaśyāma droṇasyācāryakaṃ yudhi",
    "GE07mbh_07_u:067.010c": "yatamāno yuvā nainaṃ pratyavidhyad yad arjunaḥ",
    "GE07mbh_07_u:067.011a": "kṣarann iva mahāmegho vāridhārāḥ sahasraśaḥ",
    "GE07mbh_07_u:067.011c": "droṇameghaḥ pārthaśailaṃ vavarṣa śaravṛṣṭibhiḥ",
    "GE07mbh_07_u:067.012a": "arjunaḥ śaravarṣaṃ tad brahmāstreṇaiva māriṣa",
    "GE07mbh_07_u:067.012c": "pratijagrāha tejasvī bāṇair bāṇān viśātayan",
    "GE07mbh_07_u:067.012d-0480_01": "**** **** śaravarṣeṇa vīryavān",
    "GE07mbh_07_u:067.012d-0480_02": "avārayad asaṃbhrānto na tv ācāryam apīḍayat",
    "GE07mbh_07_u:067.013a": "droṇas tu pañcaviṃśatyā śvetavāhanam ārdayat",
    "GE07mbh_07_u:067.013c": "vāsudevaṃ ca saptatyā bāhvor urasi cāśugaiḥ",
    "GE07mbh_07_u:067.014a": "pārthas tu prahasan dhīmān ācāryaṃ sa śaraughiṇam",
    "GE07mbh_07_u:067.014c": "visṛjantaṃ śitān bāṇān avārayata taṃ yudhi",
    "GE07mbh_07_u:067.015a": "atha tau vadhyamānau tu droṇena rathasattamau",
    "GE07mbh_07_u:067.015c": "āvarjayetāṃ durdharṣaṃ yugāntāgnim ivotthitam",
    "GE07mbh_07_u:067.016a": "varjayan niśitān bāṇān droṇacāpaviniḥsṛtān",
    "GE07mbh_07_u:067.016c": "kirīṭamālī kaunteyo bhojānīkaṃ nyapātayat",
    "GE07mbh_07_u:067.017a": "so 'ntarā kṛtavarmāṇaṃ kāmbojaṃ ca sudakṣiṇam",
    "GE07mbh_07_u:067.017c": "abhyayād varjayan droṇaṃ mainākam iva parvatam",
    "GE07mbh_07_u:067.018a": "tato bhojo naravyāghraṃ duḥsahaḥ kurusattama",
    "GE07mbh_07_u:067.018c": "avidhyat tūrṇam avyagro daśabhiḥ kaṅkapatribhiḥ",
    "GE07mbh_07_u:067.019a": "tam arjunaḥ śitenājau rājan vivyādha patriṇā",
    "GE07mbh_07_u:067.019c": "punaś cānyais tribhir bāṇair mohayann iva sātvatam",
    "GE07mbh_07_u:067.020a": "bhojas tu prahasan pārthaṃ vāsudevaṃ ca mādhavam",
    "GE07mbh_07_u:067.020c": "ekaikaṃ pañcaviṃśatyā sāyakānāṃ samārpayat",
    "GE07mbh_07_u:067.021a": "tasyārjuno dhanuś chittvā vivyādhainaṃ trisaptabhiḥ",
    "GE07mbh_07_u:067.021c": "śarair agniśikhākāraiḥ",
    "GE07mbh_07_u:067.022a": "athānyad dhanur ādāya kṛtavarmā mahārathaḥ",
    "GE07mbh_07_u:067.022c": "pañcabhiḥ sāyakais tūrṇaṃ vivyādhorasi bhārata",
    "GE07mbh_07_u:067.023a": "punaś ca niśitair bāṇaiḥ pārthaṃ vivyādha pañcabhiḥ",
    "GE07mbh_07_u:067.023c": "taṃ pārtho navabhir bāṇair ājaghāna stanāntare",
    "GE07mbh_07_u:067.024a": "viṣaktaṃ dṛśya kaunteyaṃ kṛtavarmarathaṃ prati",
    "GE07mbh_07_u:067.024c": "cintayām āsa vārṣṇeyo na naḥ kālātyayo bhavet",
    "GE07mbh_07_u:067.025a": "tataḥ kṛṣṇo 'bravīt pārthaṃ kṛtavarmaṇi mā dayām",
    "GE07mbh_07_u:067.025c": "kurusāṃbandhikaṃ kṛtvā pramathyainaṃ viśātaya",
    "GE07mbh_07_u:067.026a": "tataḥ sa kṛtavarmāṇaṃ mohayitvārjunaḥ śaraiḥ",
    "GE07mbh_07_u:067.026c": "abhyagāj javanair aśvaiḥ kāmbojānām anīkinīm",
    "GE07mbh_07_u:067.027a": "amarṣitas tu hārdikhyaḥ praviṣṭe śvetavāhane",
    "GE07mbh_07_u:067.027c": "vidhunvan saśaraṃ cāpaṃ pāñcālyābhyāṃ samāgataḥ",
    "GE07mbh_07_u:067.028a": "cakrarakṣau tu pāñcālyāv arjunasya padānugau",
    "GE07mbh_07_u:067.028c": "paryavārayad āyāntau kṛtavarmā ratheṣubhiḥ",
    "GE07mbh_07_u:067.029a": "tāv avidhyat tato bhojaḥ sarvapāraśavaiḥ śaraiḥ",
    "GE07mbh_07_u:067.029c": "tribhir eva yudhāmanyuṃ caturbhiś cottamaujasam",
    "GE07mbh_07_u:067.030a": "tāv apy enaṃ vivyadhatur daśabhir daśabhiḥ śaraiḥ",
    "GE07mbh_07_u:067.030c": "saṃcicchidatur apy asya dhvajaṃ kārmukam eva ca",
    "GE07mbh_07_u:067.031a": "athānyad dhanur ādāya hārdikyaḥ krodhamūrchitaḥ",
    "GE07mbh_07_u:067.031c": "kṛtvā vidhanuṣau vīrau śaravarṣair avākirat",
    "GE07mbh_07_u:067.032a": "tāv anye dhanuṣī sajye kṛtvā bhojaṃ vijaghnatuḥ",
    "GE07mbh_07_u:067.032c": "tenāntareṇa bībhatsur viveśāmitravāhinīm",
    "GE07mbh_07_u:067.033a": "na lebhāte tu tau dvāraṃ vāritau kṛtavarmaṇā",
    "GE07mbh_07_u:067.033c": "dhārtarāṣṭreṣv anīkeṣu yatamānau nararṣabhau",
    "GE07mbh_07_u:067.034a": "anīkāny ardayan yuddhe tvaritaḥ śvetavāhanaḥ",
    "GE07mbh_07_u:067.034c": "nāvadhīt kṛtavarmāṇaṃ prāptam apy arisūdanaḥ",
    "GE07mbh_07_u:067.035a": "taṃ dṛṣṭvā tu tathāyāntaṃ śūro rājā śrutāyudhaḥ",
    "GE07mbh_07_u:067.035c": "abhyadravat susaṃkruddho vidhunvāno mahad dhanuḥ",
    "GE07mbh_07_u:067.035d-0481_01": "dra[drā]vyamāṇeṣu sainyeṣu pāṇḍavena tatas tataḥ",
    "GE07mbh_07_u:067.035d-0481_02": "śrutāyudho mahātejāḥ kiran bāṇān samabhyayāt",
    "GE07mbh_07_u:067.036a": "sa pārthaṃ tribhir ānarchat saptatyā ca janārdanam",
    "GE07mbh_07_u:067.036c": "kṣurapreṇa sutīkṣṇena pārthaketum atāḍayat",
    "GE07mbh_07_u:067.037a": "tam arjuno navatyā tu śarāṇāṃ nataparvaṇām",
    "GE07mbh_07_u:067.037c": "ājaghāna bhṛśaṃ kruddhas tottrair iva mahādvipam",
    "GE07mbh_07_u:067.038a": "sa tan na mamṛṣe rājan pāṇḍaveyasya vikramam",
    "GE07mbh_07_u:067.038c": "athainaṃ saptasaptatyā nārācānāṃ samārpayat",
    "GE07mbh_07_u:067.039a": "tasyārjuno dhanuś chittvā śarāvāpaṃ nikṛtya ca",
    "GE07mbh_07_u:067.039c": "ājaghānorasi kruddhaḥ saptabhir nataparvabhiḥ",
    "GE07mbh_07_u:067.040a": "athānyad dhanur ādāya sa rājā krodhamūrchitaḥ",
    "GE07mbh_07_u:067.040c": "vāsaviṃ navabhir bāṇair bāhvor urasi cārpayat",
    "GE07mbh_07_u:067.041a": "tato 'rjunaḥ smayann eva śrutāyudham ariṃdamaḥ",
    "GE07mbh_07_u:067.041c": "śarair anekasāhasraiḥ pīḍayām āsa bhārata",
    "GE07mbh_07_u:067.042a": "aśvāṃś cāsyāvadhīt tūrṇaṃ sārathiṃ ca mahārathaḥ",
    "GE07mbh_07_u:067.042c": "vivyādha cainaṃ saptatyā nārācānāṃ mahābalaḥ",
    "GE07mbh_07_u:067.043a": "hatāśvaṃ ratham utsṛjya sa tu rājā śrutāyudhaḥ",
    "GE07mbh_07_u:067.043c": "abhyadravad raṇe pārthaṃ gadām udyamya vīryavān",
    "GE07mbh_07_u:067.044a": "varuṇasyātmajo vīraḥ sa tu rājā śrutāyudhaḥ",
    "GE07mbh_07_u:067.044c": "parṇāśā jananī yasya śītatoyā mahānadī",
    "GE07mbh_07_u:067.045a": "tasya mātābravīd vākyaṃ varuṇaṃ putrakāraṇāt",
    "GE07mbh_07_u:067.045c": "avadhyo 'yaṃ bhavelloke śatrūṇāṃ tanayo mama",
    "GE07mbh_07_u:067.046a": "varuṇas tv abravīt prīto dadāmy asmai varaṃ hitam",
    "GE07mbh_07_u:067.046c": "divyam astraṃ sutas te 'yaṃ yanāvadhyo bhaviṣyati",
    "GE07mbh_07_u:067.047a": "nāsti cāpy amaratvaṃ vai manuṣyasya kathaṃ cana",
    "GE07mbh_07_u:067.047c": "sarveṇāvaśyamartavyaṃ jātena saritāṃ vare",
    "GE07mbh_07_u:067.048a": "durdharṣas tv eṣa śatrūṇāṃ raṇeṣu bhavitā sadā",
    "GE07mbh_07_u:067.048c": "astrasyāsya prabhāvād vai vyetu te mānaso jvaraḥ",
    "GE07mbh_07_u:067.049a": "ity uktvā varuṇaḥ prādād gadāṃ mantrapuraskṛtām",
    "GE07mbh_07_u:067.049c": "yām āsādya durādharṣaḥ sarvaloke śrutāyudhaḥ",
    "GE07mbh_07_u:067.050a": "uvāca cainaṃ bhagavān punar eva jaleśvaraḥ",
    "GE07mbh_07_u:067.050c": "ayudhyati na moktavyā sā tvayy eva pated iti",
    "GE07mbh_07_u:067.050d-0482_01": "hanyād eṣā pratīpaṃ hi prayoktāram iti prabho",
    "GE07mbh_07_u:067.050d-0482_02": "na cākarot sa tadvākyaṃ prāpte kāle śrutāyudhaḥ",
    "GE07mbh_07_u:067.051a": "sa tayā vīraghātinyā janārdanam atāḍayat",
    "GE07mbh_07_u:067.051c": "pratijagrāha tāṃ kṛṣṇaḥ pīnenāṃsena vīryavān",
    "GE07mbh_07_u:067.052a": "nākampayata śauriṃ sā vindhyaṃ girim ivānilaḥ",
    "GE07mbh_07_u:067.052b-0483_01": "tato 'rjunaḥ kṣuraprābhyāṃ bhujau parighasaṃnibhau",
    "GE07mbh_07_u:067.052b-0483_02": "vivyādha pāṇḍavaḥ śīghraṃ jaleśvarasutasya vai",
    "GE07mbh_07_u:067.052b-0483_03": "sā jvalantī maholkeva samāsādya janārdanam",
    "GE07mbh_07_u:067.052c": "pratyabhyayāt taṃ viproḍhā kṛtyeva duradhiṣṭhitā",
    "GE07mbh_07_u:067.053a": "jaghāna cāsthitaṃ vīraṃ śrutāyudham amarṣaṇam",
    "GE07mbh_07_u:067.053b-0484_01": "sa papāta hato bhūmau viśirā vibhujo balī",
    "GE07mbh_07_u:067.053b-0484_02": "sa bhagna iva vātena bahuśākho vanaspatiḥ",
    "GE07mbh_07_u:067.053b-0484_03": "sā visphurantī jvalitā vajravegasamā gadā",
    "GE07mbh_07_u:067.053c": "hatvā śrutāyudhaṃ vīraṃ jagatīm anvapadyata",
    "GE07mbh_07_u:067.053d-0485_01": "gadāṃ nivartitāṃ dṛṣṭvā nihataṃ ca śrutāyudham",
    "GE07mbh_07_u:067.054a": "hāhākāro mahāṃs tatra sainyānāṃ samajāyata",
    "GE07mbh_07_u:067.054c": "svenāstreṇa hataṃ dṛṣṭvā śrutāyudham ariṃdamam",
    "GE07mbh_07_u:067.055a": "ayudhyamānāya hi sā keśavāya narādhipa",
    "GE07mbh_07_u:067.055c": "kṣiptā śrutāyudhenātha tasmāt tam avadhīd gadā",
    "GE07mbh_07_u:067.056a": "yathoktaṃ varuṇenājau tathā sa nidhanaṃ gataḥ",
    "GE07mbh_07_u:067.056c": "vyasuś cāpy apatad bhūmau prekṣatāṃ sarvadhanvinām",
    "GE07mbh_07_u:067.057a": "patamānas tu sa babhau parṇāśāyāḥ priyaḥ sutaḥ",
    "GE07mbh_07_u:067.057c": "saṃbhagna iva vātena bahuśākho vanaspatiḥ",
    "GE07mbh_07_u:067.058a": "tataḥ sarvāṇi sainyāni senāmukhyāś ca sarvaśaḥ",
    "GE07mbh_07_u:067.058c": "prādravanta hataṃ dṛṣṭvā śrutāyudham ariṃdamam",
    "GE07mbh_07_u:067.059a": "tatha kāmbojarājasya putraḥ śūraḥ sudakṣiṇaḥ",
    "GE07mbh_07_u:067.059c": "abhyayāj javanair aśvaiḥ phalgunaṃ śatrusūdanam",
    "GE07mbh_07_u:067.060a": "tasya pārthaḥ śarān sapta preṣayām āsa bhārata",
    "GE07mbh_07_u:067.060c": "te taṃ śūraṃ vinirbhidya prāviśan dharaṇītalam",
    "GE07mbh_07_u:067.061a": "so 'tividdhaḥ śarais tīkṣṇair gāṇḍīvapreṣitair mṛdhe",
    "GE07mbh_07_u:067.061c": "arjunaṃ prativivyādha daśabhiḥ kaṅkapatribhiḥ",
    "GE07mbh_07_u:067.062a": "vāsudevaṃ tribhir viddhvā punaḥ pārthaṃ ca pañcabhiḥ",
    "GE07mbh_07_u:067.062c": "tasya pārtho dhanuś chittvā ketuṃ ciccheda māriṣa",
    "GE07mbh_07_u:067.063a": "bhallābhyāṃ bhṛśatīkṣṇābhyāṃ taṃ ca vivyādha pāṇḍavaḥ",
    "GE07mbh_07_u:067.063c": "sa tu pārthaṃ tribhir viddhvā siṃhanādam athānadat",
    "GE07mbh_07_u:067.064a": "sarvapāraśavīṃ caiva śaktiṃ śūraḥ sudakṣiṇaḥ",
    "GE07mbh_07_u:067.064c": "saghaṇṭāṃ prāhiṇod ghorāṃ kruddho gāṇḍīvadhanvane",
    "GE07mbh_07_u:067.065a": "sā jvalantī maholkeva tam āsādya mahāratham",
    "GE07mbh_07_u:067.065c": "savisphuliṅgā nirbhidya nipapāta mahītale",
    "GE07mbh_07_u:067.065d-0486_01": "śaktyā cābhihato gāḍhaṃ mūrchayābhipariplutaḥ",
    "GE07mbh_07_u:067.065d-0486_02": "samāśvāsya mahātejāḥ sṛkkiṇī parilelihan",
    "GE07mbh_07_u:067.066a": "taṃ caturdaśabhiḥ pārtho nārācaiḥ kaṅkapatribhiḥ",
    "GE07mbh_07_u:067.066c": "sāśvadhvajadhanuḥsūtaṃ vivyādhācintyavikramaḥ",
    "GE07mbh_07_u:067.066e": "rathaṃ cānyaiḥ subahubhiś cakre viśakalaṃ śaraiḥ",
    "GE07mbh_07_u:067.067a": "sudakṣiṇaṃ tu kāmbojaṃ moghasaṃkalpavikramam",
    "GE07mbh_07_u:067.067c": "bibheda hṛdi bāṇena pṛthudhāreṇa pāṇḍavaḥ",
    "GE07mbh_07_u:067.068a": "sa bhinnamarmā srastāṅgaḥ",
    "GE07mbh_07_u:067.068c": "papātābhimukhaḥ śūro yantramukta iva dhvajaḥ",
    "GE07mbh_07_u:067.069a": "gireḥ śikharajaḥ śrīmān suśākhaḥ supratiṣṭhitaḥ",
    "GE07mbh_07_u:067.069c": "nirbhagna iva vātena karṇikāro himātyaye",
    "GE07mbh_07_u:067.069d-0487_01": "vikīrṇaḥ patito rājā prasārya vipulau bhujau",
    "GE07mbh_07_u:067.069d-0488_01": "dhārayann agnisaṃkāśāṃ śirasā kāñcanīṃ srajam",
    "GE07mbh_07_u:067.070a": "śete sma nihato bhūmau kāmbojāstaraṇocitaḥ",
    "GE07mbh_07_u:067.070b-0489_01": "mahārhābharaṇopetaḥ sānumān iva parvataḥ",
    "GE07mbh_07_u:067.070c": "sudarśanīyas tāmrākṣaḥ karṇinā sa sudakṣiṇaḥ",
    "GE07mbh_07_u:067.070e": "putraḥ kāmbojarājasya pārthena vinipātitaḥ",
    "GE07mbh_07_u:067.070f-0490_01": "aśobhata mahābāhur vyasur bhūmau nipātitaḥ",
    "GE07mbh_07_u:067.070f-0491_01": "śocayan sarvabhūtāni keśavaṃ ca sahārjunam",
    "GE07mbh_07_u:067.071a": "tataḥ sarvāṇi sainyāni vyadravanta sutasya te",
    "GE07mbh_07_u:067.071c": "hataṃ śrutāyudhaṃ dṛṣṭvā kāmbojaṃ ca sudakṣiṇam",
    "GE07mbh_07_u:068.001": "saṃjaya uvāca",
    "GE07mbh_07_u:068.001a": "hate sudakṣiṇe rājan vīre caiva śrutāyudhe",
    "GE07mbh_07_u:068.001c": "javenābhyadravan pārthaṃ kupitāḥ sainikās tava",
    "GE07mbh_07_u:068.002a": "abhīṣāhāḥ śūrasenāḥ śibayo 'tha vasātayaḥ",
    "GE07mbh_07_u:068.002c": "abhyavarṣaṃs tato rājañ śaravarṣair dhanaṃjayam",
    "GE07mbh_07_u:068.003a": "teṣāṃ ṣaṣṭiśatānāryān prāmathnāt pāṇḍavaḥ śaraiḥ",
    "GE07mbh_07_u:068.003c": "te sma bhītāḥ palāyanta vyāghrāt kṣudramṛgā iva",
    "GE07mbh_07_u:068.004a": "te nivṛtya punaḥ pārthaṃ sarvataḥ paryavārayan",
    "GE07mbh_07_u:068.004c": "raṇe sapatnān nighnantaṃ jigīṣantan parān yudhi",
    "GE07mbh_07_u:068.005a": "teṣām āpatatāṃ tūrṇaṃ gāṇḍīvapreṣitaiḥ śaraiḥ",
    "GE07mbh_07_u:068.005c": "śirāṃsi pātayām āsa bāhūṃś caiva dhanaṃjayaḥ",
    "GE07mbh_07_u:068.005d-0492_01": "uccakarta śirāṃsy ugro nāḷebhya iva paṅkajān",
    "GE07mbh_07_u:068.006a": "śirobhiḥ patitais tatra bhūmir āsīn nirantarā",
    "GE07mbh_07_u:068.006c": "abhracchāyeva caivāsīd dhvāṅkṣagṛdhravaḍairyudhi",
    "GE07mbh_07_u:068.007a": "teṣu tūtsādyamāneṣu krodhāmarṣasamanvitau",
    "GE07mbh_07_u:068.007c": "śrutāyuś cācyutāyuś ca dhanaṃjayam ayudhyatām",
    "GE07mbh_07_u:068.008a": "balinau spardhinau vīrau kulajau bāhuśālinau",
    "GE07mbh_07_u:068.008c": "tāv enaṃ śaravarṣāṇi savyadakṣiṇam asyatām",
    "GE07mbh_07_u:068.009a": "tvarāyuktau mahārāja prārthayānau mahad yaśaḥ",
    "GE07mbh_07_u:068.009c": "arjunasya vadhaprepsū putrārthe tava dhanvinau",
    "GE07mbh_07_u:068.010a": "tāv arjunaṃ sahasreṇa patriṇāṃ nataparvaṇām",
    "GE07mbh_07_u:068.010c": "pūrayām āsatuḥ kruddhau taḍāgaṃ jaladau yathā",
    "GE07mbh_07_u:068.011a": "śrutāyuś ca tataḥ kruddhas tomareṇa dhanaṃjayam",
    "GE07mbh_07_u:068.011c": "ājaghāna rathaśreṣṭhaḥ pītena niśitena ca",
    "GE07mbh_07_u:068.012a": "so 'tividdho balavatā śatruṇā śatrukarśanaḥ",
    "GE07mbh_07_u:068.012c": "ājagāma paraṃ mohaṃ mohayan keśavaṃ raṇe",
    "GE07mbh_07_u:068.013a": "etasminn eva kāle tu so 'cyutāyur mahārathaḥ",
    "GE07mbh_07_u:068.013c": "śūlena bhṛśatīkṣṇena tāḍayām āsa pāṇḍavam",
    "GE07mbh_07_u:068.014a": "kṣate kṣāraṃ sa hi dadau pāṇḍavasya mahātmanaḥ",
    "GE07mbh_07_u:068.014c": "pārtho 'pi bhṛśasaṃviddho dhvajayaṣṭiṃ samāśritaḥ",
    "GE07mbh_07_u:068.015a": "tataḥ sarvasya sainyasya tāvakasya viśāṃ pate",
    "GE07mbh_07_u:068.015c": "siṃhanādo mahān āsīd dhataṃ matvā dhanaṃjayam",
    "GE07mbh_07_u:068.016a": "kṛṣṇaś ca bhṛśasaṃtapto dṛṣṭvā pārthaṃ vicetasam",
    "GE07mbh_07_u:068.016c": "āśvāsayat suhṛdyābhir vāgbhis tatra dhanaṃjayam",
    "GE07mbh_07_u:068.017a": "tatas tau rathināṃ śreṣṭhau labdhalakṣau dhanaṃjayam",
    "GE07mbh_07_u:068.017c": "vāsudevaṃ ca vārṣṇeyaṃ śaravarṣaiḥ samantataḥ",
    "GE07mbh_07_u:068.018a": "sacakrakūbararathaṃ sāśvadhvajapatākinam",
    "GE07mbh_07_u:068.018c": "adṛśyaṃ cakratur yuddhe tad adbhutam ivābhavat",
    "GE07mbh_07_u:068.019a": "pratyāśvastas tu bībhatsuḥ śanakair iva bhārata",
    "GE07mbh_07_u:068.019c": "pretarājapuraṃ prāpya punaḥ pratyāgato yathā",
    "GE07mbh_07_u:068.020a": "saṃchannaṃ śarajālena rathaṃ dṛṣṭvā sakeśavam",
    "GE07mbh_07_u:068.020c": "śatrū cābhimukhau dṛṣṭvā dīpyamānāv ivānalau",
    "GE07mbh_07_u:068.021a": "prāduścakre tataḥ pārthaḥ śākram astraṃ mahārathaḥ",
    "GE07mbh_07_u:068.021c": "tasmād āsan sahasrāṇi śarāṇāṃ nataparvaṇām",
    "GE07mbh_07_u:068.022a": "te jaghnus tau maheṣvāsau tābhyāṃ sṛṣṭāṃś ca sāyakān",
    "GE07mbh_07_u:068.022c": "vicerur ākāśagatāḥ pārthabāṇavidāritāḥ",
    "GE07mbh_07_u:068.023a": "pratihatya śarāṃs tūrṇaṃ śaravegena pāṇḍavaḥ",
    "GE07mbh_07_u:068.023c": "pratasthe tatra tatraiva yodhayan vai mahārathān",
    "GE07mbh_07_u:068.024a": "tau ca phalgunabāṇaughair vibāhuśirasau kṛtau",
    "GE07mbh_07_u:068.024c": "vasudhām anvapadyetāṃ vātanunnāv iva drumau",
    "GE07mbh_07_u:068.025a": "śrutāyuṣaś ca nidhanaṃ vadhaś caivācyutāyuṣaḥ",
    "GE07mbh_07_u:068.025c": "lokavismāpanam abhūt samudrasyeva śoṣaṇam",
    "GE07mbh_07_u:068.026a": "tayoḥ padānugān hatvā punaḥ pañcaśatān rathān",
    "GE07mbh_07_u:068.026c": "abhyagād bhāratīṃ senāṃ nighnan pārtho varān varān",
    "GE07mbh_07_u:068.027a": "śrutāyuṣaṃ ca nihataṃ prekṣya caivācyutāyuṣam",
    "GE07mbh_07_u:068.027c": "ayutāyuś ca saṃkruddho dīrghāyuś caiva bhārata",
    "GE07mbh_07_u:068.028a": "putrau tayor naraśreṣṭhau kaunteyaṃ pratijagmatuḥ",
    "GE07mbh_07_u:068.028c": "kirantau vividhān bāṇān pitṛvyasanakarśitau",
    "GE07mbh_07_u:068.029a": "tāv arjuno muhūrtena śaraiḥ saṃnataparvabhiḥ",
    "GE07mbh_07_u:068.029c": "preṣayat paramakruddho yamasya sadanaṃ prati",
    "GE07mbh_07_u:068.030a": "loḍayantam anīkāni dvipaṃ padmasaro yathā",
    "GE07mbh_07_u:068.030c": "nāśaknuvan vārayituṃ pārthaṃ kṣatriyapuṃgavāḥ",
    "GE07mbh_07_u:068.031a": "aṅgās tu gajavāreṇa pāṇḍavaṃ paryavārayan",
    "GE07mbh_07_u:068.031c": "kruddhāḥ sahasraśo rājañ śikhitā hastisādinaḥ",
    "GE07mbh_07_u:068.032a": "duryodhanasamādiṣṭāḥ kuñjaraiḥ parvatopamaiḥ",
    "GE07mbh_07_u:068.032c": "prācyāś ca dākṣiṇātyāś ca kaliṅgapramukhā nṛpāḥ",
    "GE07mbh_07_u:068.033a": "teṣām āpatatāṃ śīghraṃ gāṇḍīvapreṣitaiḥ śaraiḥ",
    "GE07mbh_07_u:068.033c": "nicakarta śirāṃsy ugrau bāhūn api subhūṣaṇān",
    "GE07mbh_07_u:068.034a": "taiḥ śirobhir mahī kīrṇā bāhubhiś ca sahāṅgadaiḥ",
    "GE07mbh_07_u:068.034c": "babhau kanakapāṣāṇā bhujagair iva saṃvṛtā",
    "GE07mbh_07_u:068.035a": "bāhavo viśikhaiś chinnāḥ śirāṃsy unmathitāni ca",
    "GE07mbh_07_u:068.035c": "cyavamānāny adṛśyanta drumebhya iva pakṣiṇaḥ",
    "GE07mbh_07_u:068.036a": "śaraiḥ sahasraśo viddhā dvipāḥ prasrutaśoṇitāḥ",
    "GE07mbh_07_u:068.036c": "vyadṛśyantādrayaḥ kāle gairikāmbusravā iva",
    "GE07mbh_07_u:068.037a": "nihatāḥ śerate smānye bībhatsor niśitaiḥ śaraiḥ",
    "GE07mbh_07_u:068.037c": "gajapṛṣṭhagatā mlecchā nānāvikṛtadarśanāḥ",
    "GE07mbh_07_u:068.038a": "nānāveṣadharā rājan nānāśastraughasaṃvṛtāḥ",
    "GE07mbh_07_u:068.038c": "rudhireṇānuliptāṅgā bhānti citraiḥ śarair hatāḥ",
    "GE07mbh_07_u:068.039a": "śoṇitaṃ nirvamanti sma dvipāḥ pārthaśarāhatāḥ",
    "GE07mbh_07_u:068.039c": "sahasraśaś chinnagātrāḥ sārohāḥ sapadānugāḥ",
    "GE07mbh_07_u:068.040a": "cukruśuś ca nipetuś ca babhramuś cāpare diśaḥ",
    "GE07mbh_07_u:068.040c": "bhṛśaṃ trastāś ca bahudhā svānena mamṛdur gajāḥ",
    "GE07mbh_07_u:068.040e": "sāntarāyudhikā mattā dvipās tīkṣṇaviṣopamāḥ",
    "GE07mbh_07_u:068.041a": "vidanty asuramāyāṃ ye sughorā ghoracakṣuṣaḥ",
    "GE07mbh_07_u:068.041c": "yavanāḥ pāradāś caiva śakāś ca sunikaiḥ saha",
    "GE07mbh_07_u:068.041d-0493_01": "kākavarṇā durācārāḥ strīlolāḥ kalahapriyāḥ",
    "GE07mbh_07_u:068.041d-0493_02": "drāviḍās tatra yudhyante mattavāraṇavāraṇāḥ",
    "GE07mbh_07_u:068.042a": "goyoniprabhavā mlecchāḥ kālakalpāḥ prahāriṇaḥ",
    "GE07mbh_07_u:068.042c": "dārvābhisārā daradāḥ puṇḍrāś ca saha bāhlikaiḥ",
    "GE07mbh_07_u:068.043a": "na te sma śakyāḥ saṃkhyātuṃ vrātāḥ śatasahasraśaḥ",
    "GE07mbh_07_u:068.043b-0494_01": "abhyavarṣanta te sarve pāṇḍavaṃ niśitaiḥ śaraiḥ",
    "GE07mbh_07_u:068.043b-0494_02": "avākiraṃś ca te mlecchā nānāyuddhaviśāradāḥ",
    "GE07mbh_07_u:068.043b-0494_03": "teṣām api sasarjāśu śaravṛṣṭiṃ dhanaṃjayaḥ",
    "GE07mbh_07_u:068.043c": "vṛṣṭis tathāvidhā hy āsīc chalabhānām ivāyatiḥ",
    "GE07mbh_07_u:068.044a": "abhracchāyām iva śaraiḥ sainye kṛtvā dhanaṃjayaḥ",
    "GE07mbh_07_u:068.044c": "muṇḍārdhamuṇḍajaṭilān aśucīñ jaṭilānanān",
    "GE07mbh_07_u:068.044e": "mlecchān aśātayat sarvān sametān astramāyayā",
    "GE07mbh_07_u:068.045a": "śaraiś ca śataśo viddhās te saṃghāḥ saṃghacāriṇaḥ",
    "GE07mbh_07_u:068.045c": "prādravanta raṇe bhītā girigahvaravāsinaḥ",
    "GE07mbh_07_u:068.046a": "gajāśvasādimlecchānāṃ patitānāṃ śataiḥ śaraiḥ",
    "GE07mbh_07_u:068.046c": "vaḍāḥ kaṅkā vṛkā bhūmāv apiban rudhiraṃ mudā",
    "GE07mbh_07_u:068.047a": "pattyaśvarathanāgaiś ca pracchannakṛtasaṃkramām",
    "GE07mbh_07_u:068.047c": "śaravarṣaplavāṃ ghorāṃ keśaśaivalaśāḍvalām",
    "GE07mbh_07_u:068.047e": "prāvartayan nadīm ugrāṃ śoṇitaughataraṅgiṇīm",
    "GE07mbh_07_u:068.048a": "śirastrāṇakṣudramatsyāṃ yugānte kālasaṃbhṛtām",
    "GE07mbh_07_u:068.048c": "akarod gajasaṃbādhāṃ nadīm uttaraśoṇitām",
    "GE07mbh_07_u:068.048e": "dehebhyo rājaputrāṇāṃ nāgāśvarathasādinām",
    "GE07mbh_07_u:068.049a": "yathā sthalaṃ ca nimnaṃ ca na syād varṣati vāsave",
    "GE07mbh_07_u:068.049c": "tathāsīt pṛthivī sarvā śoṇitena pariplutā",
    "GE07mbh_07_u:068.049d-0495_01": "tathāsīd āplutā dhātrī rudhireṇa viśāṃ pate",
    "GE07mbh_07_u:068.050a": "ṣaṭsahasrān varān vīrān punar daśaśatān varān",
    "GE07mbh_07_u:068.050c": "prāhiṇon mṛtyulokāya kṣatriyān kṣatriyarṣabhaḥ",
    "GE07mbh_07_u:068.051a": "śaraiḥ sahasraśo viddhā vidhivat kalpitā dvipāḥ",
    "GE07mbh_07_u:068.051c": "śerate bhūmim āsādya śailā vajrahatā iva",
    "GE07mbh_07_u:068.052a": "sa vājirathamātaṅgān nighnan vyacarad arjunaḥ",
    "GE07mbh_07_u:068.052c": "prabhinna iva mātaṅgo mṛdnan naḍavanaṃ yathā",
    "GE07mbh_07_u:068.053a": "bhūridrumalatāgulmaṃ śuṣkendhanatṛṇolapam",
    "GE07mbh_07_u:068.053c": "nirdahed analo 'raṇyaṃ yathā vāyusamīritaḥ",
    "GE07mbh_07_u:068.054a": "sainyāraṇyaṃ tava tathā kṛṣṇānilasamīritaḥ",
    "GE07mbh_07_u:068.054c": "śarārcir adahat kruddhaḥ pāṇḍavāgnir dhanaṃjayaḥ",
    "GE07mbh_07_u:068.055a": "śūnyān kurvan rathopasthān mānavaiḥ saṃstaran mahīm",
    "GE07mbh_07_u:068.055c": "prānṛtyad iva saṃbādhe cāpahasto dhanaṃjayaḥ",
    "GE07mbh_07_u:068.056a": "vajrakalpaiḥ śarair bhūmiṃ kurvann uttaraśoṇitām",
    "GE07mbh_07_u:068.056b-0496_01": "tataḥ prāvartata nadī śoṇitasya taraṅgiṇī",
    "GE07mbh_07_u:068.056b-0496_02": "narāśvadvipakāyebhyaḥ parvatebhya ivāpagā",
    "GE07mbh_07_u:068.056b-0496_03": "asthiśarkarasaṃbādhā dhvajavṛkṣā rathahradā",
    "GE07mbh_07_u:068.056b-0496_04": "saṃchinnaśīrṣapāṣāṇā hastihastamahāgrahā",
    "GE07mbh_07_u:068.056b-0496_05": "māṃsamajjāsthipaṅkāḍhyā hatāśvamakarākulā",
    "GE07mbh_07_u:068.056b-0496_06": "yodhagomāyusaṃkīrṇā kabandhaśatasaṃkulā",
    "GE07mbh_07_u:068.056b-0496_07": "uṣṇīṣaphenasaṃchannā śaraghorajhaṣākulā",
    "GE07mbh_07_u:068.056b-0496_08": "rudrasyākrīḍasadṛśīṃ bhūmiṃ kurvan vibhīṣaṇām",
    "GE07mbh_07_u:068.056c": "prāviśad bhāratīṃ senāṃ saṃkruddho vai dhanaṃjayaḥ",
    "GE07mbh_07_u:068.056e": "taṃ śrutāyus tathāmbaṣṭho vrajamānaṃ nyavārayat",
    "GE07mbh_07_u:068.057a": "tasyārjunaḥ śarais tīkṣṇaiḥ kaṅkapatraparicchadaiḥ",
    "GE07mbh_07_u:068.057c": "nyapātayad dhayāñ śīghraṃ yatamānasya māriṣa",
    "GE07mbh_07_u:068.057e": "dhanuś cāsyāparaiś chittvā śaraiḥ pārtho vicakrame",
    "GE07mbh_07_u:068.058a": "ambaṣṭhas tu gadāṃ gṛhya krodhaparyākulekṣaṇaḥ",
    "GE07mbh_07_u:068.058b-0497_01": "gadāpāṇir drutaṃ yātvā pragṛhya mahatīṃ gadām",
    "GE07mbh_07_u:068.058c": "āsasāda raṇe pārthaṃ keśavaṃ ca mahāratham",
    "GE07mbh_07_u:068.059a": "tataḥ sa prahasan vīro gadām udyamya bhārata",
    "GE07mbh_07_u:068.059c": "ratham āvārya gadayā keśavaṃ samatāḍayat",
    "GE07mbh_07_u:068.060a": "gadayā tāḍitaṃ dṛṣṭvā keśavaṃ paravīrahā",
    "GE07mbh_07_u:068.060c": "arjuno bhṛśasaṃkruddhaḥ so 'mbaṣṭhaṃ prati bhārata",
    "GE07mbh_07_u:068.061a": "tataḥ śarair hemapuṅkhaiḥ sagadaṃ rathināṃ varam",
    "GE07mbh_07_u:068.061c": "chādayām āsa samare meghaḥ sūryam ivoditam",
    "GE07mbh_07_u:068.062a": "tato 'paraiḥ śaraiś cāpi gadāṃ tasya mahātmanaḥ",
    "GE07mbh_07_u:068.062c": "acūrṇayat tadā pārthas tad adbhutam ivābhavat",
    "GE07mbh_07_u:068.063a": "atha tāṃ patitāṃ dṛṣṭvā gṛhyānyāṃ mahatīṃ gadām",
    "GE07mbh_07_u:068.063c": "arjunaṃ vāsudevaṃ ca punaḥ punar atāḍayat",
    "GE07mbh_07_u:068.064a": "tasyārjunaḥ kṣuraprābhyāṃ sagadāv udyatau bhujau",
    "GE07mbh_07_u:068.064c": "cicchedendradhvajākārau śiraś cānyena patriṇā",
    "GE07mbh_07_u:068.065a": "sa papāta hato rājan vasudhām anunādayan",
    "GE07mbh_07_u:068.065c": "indradhvaja ivotsṛṣṭo yantranirmuktabandhanaḥ",
    "GE07mbh_07_u:068.065d-0498_01": "ambaṣṭhe tu tadā bhagne tava sainyam abhajyata",
    "GE07mbh_07_u:068.066a": "rathānīkāvagāḍhaś ca vāraṇāśvaśatair vṛtaḥ",
    "GE07mbh_07_u:068.066b-0499_01": "ādadānaṃ śaraiḥ prāṇān gajāśvarathasādinām",
    "GE07mbh_07_u:068.066c": "so 'dṛśyata tadā pārtho ghanaiḥ sūrya ivāvṛtaḥ",
    "GE07mbh_07_u:069.001": "saṃjaya uvāca",
    "GE07mbh_07_u:069.001a": "tataḥ praviṣṭe kaunteye sindhurājajighāṃsayā",
    "GE07mbh_07_u:069.001c": "droṇānīkaṃ vinirbhidya bhojānīkaṃ ca dustaram",
    "GE07mbh_07_u:069.002a": "kāmbojasya ca dāyāde hate rājan sudakṣiṇe",
    "GE07mbh_07_u:069.002c": "śrutāyudhe ca vikrānte nihate savyasācinā",
    "GE07mbh_07_u:069.003a": "vipradruteṣv anīkeṣu vidhvasteṣu samantataḥ",
    "GE07mbh_07_u:069.003c": "prabhagnaṃ svabalaṃ dṛṣṭvā putras te droṇam abhyayāt",
    "GE07mbh_07_u:069.004a": "tvarann ekarathenaiva sametya droṇam abravīt",
    "GE07mbh_07_u:069.004c": "gataḥ sa puruṣavyāghraḥ pramathyemāṃ mahācamūm",
    "GE07mbh_07_u:069.005a": "atra buddhyā samīkṣasva kiṃ nu kāryam anantaram",
    "GE07mbh_07_u:069.005c": "arjunasya vighātāya dāruṇe 'smiñ janakṣaye",
    "GE07mbh_07_u:069.006a": "yathā sa puruṣavyāghro na hanyeta jayadrathaḥ",
    "GE07mbh_07_u:069.006c": "tathā vidhatsva bhadraṃ te tvaṃ hi naḥ paramā gatiḥ",
    "GE07mbh_07_u:069.007a": "asau dhanaṃjayāgnir hi kopamārutacoditaḥ",
    "GE07mbh_07_u:069.007c": "senākakṣaṃ dahati me vahniḥ kakṣam ivotthitaḥ",
    "GE07mbh_07_u:069.008a": "atikrānte hi kaunteye bhittvā sainyaṃ paraṃtapa",
    "GE07mbh_07_u:069.008c": "jayadrathasya goptāraḥ saṃśayaṃ paramaṃ gatāḥ",
    "GE07mbh_07_u:069.009a": "sthirā buddhir narendrāṇām āsīd brahmavidāṃ vara",
    "GE07mbh_07_u:069.009c": "nātikramiṣyati droṇaṃ jātu jīvan dhanaṃjayaḥ",
    "GE07mbh_07_u:069.010a": "so 'sau pārtho vyatikrānto miṣatas te mahādyute",
    "GE07mbh_07_u:069.010c": "sarvaṃ hy adyāturaṃ manye naitad asti balaṃ mama",
    "GE07mbh_07_u:069.011a": "jānāmi tvāṃ mahābhāga pāṇḍavānāṃ hite ratam",
    "GE07mbh_07_u:069.011c": "tathā muhyāmi ca brahman kāryavattāṃ vicintayan",
    "GE07mbh_07_u:069.012a": "yathāśakti ca te brahman vartaye vṛttim uttamām",
    "GE07mbh_07_u:069.012c": "prīṇāmi ca yathāśakti tac ca tvaṃ nāvabudhyase",
    "GE07mbh_07_u:069.013a": "asmān na tvaṃ sadā bhaktān icchasy amitavikrama",
    "GE07mbh_07_u:069.013c": "pāṇḍavān satataṃ prīṇāsy asmākaṃ vipriye ratān",
    "GE07mbh_07_u:069.014a": "asmān evopajīvaṃs tvam asmākaṃ vipriye rataḥ",
    "GE07mbh_07_u:069.014c": "na hy ahaṃ tvāṃ vijānāmi madhudigdham iva kṣuram",
    "GE07mbh_07_u:069.014c-0500_01": "**** **** vacasā lalitaṃ sadā",
    "GE07mbh_07_u:069.014c-0500_02": "hṛdayena bhṛśaṃ tīkṣṇaṃ",
    "GE07mbh_07_u:069.015a": "nādāsyac ced varaṃ mahyaṃ bhavān pāṇḍavanigrahe",
    "GE07mbh_07_u:069.015c": "nāvārayiṣyaṃ gacchantam ahaṃ sindhupatiṃ gṛhān",
    "GE07mbh_07_u:069.016a": "mayā tv āśaṃsamānena tvattas trāṇam abuddhinā",
    "GE07mbh_07_u:069.016c": "āśvāsitaḥ sindhupatir mohād dattaś ca mṛtyave",
    "GE07mbh_07_u:069.017a": "yamadaṃṣṭrāntaraṃ prāpto mucyetāpi hi mānavaḥ",
    "GE07mbh_07_u:069.017c": "nārjunasya vaśaṃ prāpto mucyetājau jayadrathaḥ",
    "GE07mbh_07_u:069.018a": "sa tathā kuru śoṇāśva yathā rakṣyeta saindhavaḥ",
    "GE07mbh_07_u:069.018c": "mama cārtapralāpānāṃ mā krudhaḥ pāhi saindhavam",
    "GE07mbh_07_u:069.019": "droṇa uvāca",
    "GE07mbh_07_u:069.019a": "nābhyasūyāmi te vācam aśvatthāmnāsi me samaḥ",
    "GE07mbh_07_u:069.019c": "satyaṃ tu te pravakṣyāmi taj juṣasva viśāṃ pate",
    "GE07mbh_07_u:069.020a": "sārathiḥ pravaraḥ kṛṣṇaḥ śīghrāś cāsya hayottamāḥ",
    "GE07mbh_07_u:069.020c": "alpaṃ ca vivaraṃ kṛtvā tūrṇaṃ yāti dhanaṃjayaḥ",
    "GE07mbh_07_u:069.021a": "kiṃ nu paśyasi bāṇaughān krośamātre kirīṭinaḥ",
    "GE07mbh_07_u:069.021c": "paścād rathasya patitān kṣiptāñ śīghraṃ hi gacchataḥ",
    "GE07mbh_07_u:069.022a": "na cāhaṃ śīghrayāne 'dya samartho vayasānvitaḥ",
    "GE07mbh_07_u:069.022c": "senāmukhe ca pārthānām etad balam upasthitam",
    "GE07mbh_07_u:069.023a": "yudhiṣṭhiraś ca me grāhyo miṣatāṃ sarvadhanvinām",
    "GE07mbh_07_u:069.023c": "evaṃ mayā pratijñātaṃ kṣatramadhye mahābhuja",
    "GE07mbh_07_u:069.024a": "dhanaṃjayena cotsṛṣṭo vartate pramukhe mama",
    "GE07mbh_07_u:069.024c": "tasmād vyūhamukhaṃ hitvā nāhaṃ yāsyāmi phalgunam",
    "GE07mbh_07_u:069.025a": "tulyābhijanakarmāṇaṃ śatrum ekaṃ sahāyavān",
    "GE07mbh_07_u:069.025c": "gatvā yodhaya mā bhais tvaṃ tvaṃ hy asya jagataḥ patiḥ",
    "GE07mbh_07_u:069.026a": "rājā śūraḥ kṛtī dakṣo vairam utpādya pāṇḍavaiḥ",
    "GE07mbh_07_u:069.026c": "vīra svayaṃ prayāhy āśu yatra yāto dhanaṃjayaḥ",
    "GE07mbh_07_u:069.027": "duryodhana uvāca",
    "GE07mbh_07_u:069.027a": "kathaṃ tvām apy atikrāntaḥ sarvaśastrabhṛtāṃ varaḥ",
    "GE07mbh_07_u:069.027c": "dhanaṃjayo mayā śakya ācārya pratibādhitum",
    "GE07mbh_07_u:069.028a": "api śakyo raṇe jetuṃ vajrahastaḥ puraṃdaraḥ",
    "GE07mbh_07_u:069.028c": "nārjunaḥ samare śakyo jetuṃ parapuraṃjayaḥ",
    "GE07mbh_07_u:069.029a": "yena bhojaś ca hārdikyo bhavāṃś ca tridaśopamaḥ",
    "GE07mbh_07_u:069.029c": "astrapratāpena jitau śrutāyuś ca nibarhitaḥ",
    "GE07mbh_07_u:069.030a": "sudakṣiṇaś ca nihataḥ sa ca rājā śrutāyudhaḥ",
    "GE07mbh_07_u:069.030c": "śrutāyuś cācyutāyuś ca mlecchāś ca śataśo hatāḥ",
    "GE07mbh_07_u:069.031a": "taṃ kathaṃ pāṇḍavaṃ yuddhe dahantam ahitān bahūn",
    "GE07mbh_07_u:069.031c": "pratiyotsyāmi durdharṣaṃ tan me śaṃsāstrakovida",
    "GE07mbh_07_u:069.032a": "kṣamaṃ cen manyase yuddhaṃ mama tenādya śādhi mām",
    "GE07mbh_07_u:069.032c": "paravān asmi bhavati preṣyakṛd rakṣa me yaśaḥ",
    "GE07mbh_07_u:069.033": "droṇa uvāca",
    "GE07mbh_07_u:069.033a": "satyaṃ vadasi kauravya durādharṣo dhanaṃjayaḥ",
    "GE07mbh_07_u:069.033c": "ahaṃ tu tat kariṣyāmi yathainaṃ prasahiṣyasi",
    "GE07mbh_07_u:069.034a": "adbhutaṃ cādya paśyantu loke sarvadhanurdharāḥ",
    "GE07mbh_07_u:069.034c": "viṣaktaṃ tvayi kaunteyaṃ vāsudevasya paśyataḥ",
    "GE07mbh_07_u:069.035a": "eṣa te kavacaṃ rājaṃs tathā badhnāmi kāñcanam",
    "GE07mbh_07_u:069.035c": "yathā na bāṇā nāstrāṇi viṣahiṣyanti te raṇe",
    "GE07mbh_07_u:069.036a": "yadi tvāṃ sāsurasurāḥ sayakṣoragarākṣasāḥ",
    "GE07mbh_07_u:069.036c": "yodhayanti trayo lokāḥ sanarā nāsti te bhayam",
    "GE07mbh_07_u:069.037a": "na kṛṣṇo na ca kaunteyo na cānyaḥ śastrabhṛd raṇe",
    "GE07mbh_07_u:069.037c": "śarān arpayituṃ kaś cit kavace tava śakṣyati",
    "GE07mbh_07_u:069.038a": "sa tvaṃ kavacam āsthāya kruddham adya raṇe 'rjunam",
    "GE07mbh_07_u:069.038c": "tvaramāṇaḥ svayaṃ yāhi na cāsau tvāṃ sahiṣyate",
    "GE07mbh_07_u:069.039": "saṃjaya uvāca",
    "GE07mbh_07_u:069.039a": "evam uktvā tvaran droṇaḥ spṛṣṭvāmbho varma bhāsvaram",
    "GE07mbh_07_u:069.039c": "ābabandhādbhutatamaṃ japan mantraṃ yathāvidhi",
    "GE07mbh_07_u:069.040a": "raṇe tasmin sumahati vijayāya sutasya te",
    "GE07mbh_07_u:069.040c": "visismāpayiṣur lokaṃ vidyayā brahmavittamaḥ",
    "GE07mbh_07_u:069.040d-0501_01": "sa saṃyukto mahābāhur ācāryeṇa mahātmanā",
    "GE07mbh_07_u:069.041": "droṇa uvāca",
    "GE07mbh_07_u:069.041a": "karotu svasti te brahmā svasti cāpi dvijātayaḥ",
    "GE07mbh_07_u:069.041c": "sarīsṛpāś ca ye śreṣṭhās tebhyas te svasti bhārata",
    "GE07mbh_07_u:069.042a": "yayātir nahuṣaś caiva dhundhumāro bhagīrathaḥ",
    "GE07mbh_07_u:069.042c": "tubhyaṃ rājarṣayaḥ sarve svasti kurvantu sarvaśaḥ",
    "GE07mbh_07_u:069.043a": "svasti te 'stv ekapādebhyo bahupādebhya eva ca",
    "GE07mbh_07_u:069.043c": "svasty astv apādakebhyaś ca nityaṃ tava mahāraṇe",
    "GE07mbh_07_u:069.044a": "svāhā svadhā śacī caiva svasti kurvantu te sadā",
    "GE07mbh_07_u:069.044c": "lakṣmīr arundhatī caiva kurutāṃ svasti te 'nagha",
    "GE07mbh_07_u:069.045a": "asito devalaś caiva viśvāmitras tathāṅgirāḥ",
    "GE07mbh_07_u:069.045c": "vasiṣṭhaḥ kaśyapaś caiva svasti kurvantu te nṛpa",
    "GE07mbh_07_u:069.046a": "dhātā vidhātā lokeśo diśaś ca sadigīśvarāḥ",
    "GE07mbh_07_u:069.046c": "svasti te 'dya prayacchantu kārttikeyaś ca ṣaṇmukhaḥ",
    "GE07mbh_07_u:069.046d-0502_01": "yena devāḥ sakṛdbhagnāḥ saṃgrāme tārakāmaye",
    "GE07mbh_07_u:069.046d-0502_02": "dhṛtāḥ sa cāhataḥ śūro hy avadhyo devatāgaṇaiḥ",
    "GE07mbh_07_u:069.047a": "vivasvān bhagavān svasti karotu tava sarvaśaḥ",
    "GE07mbh_07_u:069.047b-0503_01": "pārṣadā vaśagā yasya svasti tubhyaṃ prayacchatu",
    "GE07mbh_07_u:069.047c": "diggajāś caiva catvāraḥ kṣitiḥ khaṃ gaganaṃ grahāḥ",
    "GE07mbh_07_u:069.047d-0504_01": "diśaś ca vidiśaś caiva svasti tubhyaṃ prakurvatām",
    "GE07mbh_07_u:069.047d-0504_02": "prajānāṃ patayaś caiva siddhā lokahite ratāḥ",
    "GE07mbh_07_u:069.047d-0504_03": "svasti kurvantu te nityaṃ mantreṇānena saṃstutāḥ",
    "GE07mbh_07_u:069.048a": "adhastād dharaṇīṃ yo 'sau sadā dhārayate nṛpa",
    "GE07mbh_07_u:069.048c": "sa śeṣaḥ pannagaśreṣṭhaḥ svasti tubhyaṃ prayacchatu",
    "GE07mbh_07_u:069.049a": "gāndhāre yudhi vikramya nirjitāḥ surasattamāḥ",
    "GE07mbh_07_u:069.049c": "purā vṛtreṇa daityena bhinnadehāḥ sahasraśaḥ",
    "GE07mbh_07_u:069.050a": "hṛtatejobalāḥ sarve tadā sendrā divaukasaḥ",
    "GE07mbh_07_u:069.050b-0505_01": "vihvalā hṛtavīryāś ca sahendrā vibudhā drutāḥ",
    "GE07mbh_07_u:069.050c": "brahmāṇaṃ śaraṇaṃ jagmur vṛtrād bhītā mahāsurāt",
    "GE07mbh_07_u:069.051": "devā ūcuḥ",
    "GE07mbh_07_u:069.051a": "pramarditānāṃ vṛtreṇa devānāṃ devasattama",
    "GE07mbh_07_u:069.051c": "gatir bhava suraśreṣṭha trāhi no mahato bhayāt",
    "GE07mbh_07_u:069.052": "droṇa uvāca",
    "GE07mbh_07_u:069.052a": "atha pārśve sthitaṃ viṣṇuṃ śakrādīṃś ca surottamān",
    "GE07mbh_07_u:069.052c": "prāha tathyam idaṃ vākyaṃ viṣaṇṇān surasattamān",
    "GE07mbh_07_u:069.053a": "rakṣyā me satataṃ devāḥ sahendrāḥ sadvijātayaḥ",
    "GE07mbh_07_u:069.053c": "tvaṣṭuḥ sudurdharaṃ tejo yena vṛtro vinirmitaḥ",
    "GE07mbh_07_u:069.054a": "tvaṣṭrā purā tapas taptvā varṣāyutaśataṃ tadā",
    "GE07mbh_07_u:069.054c": "vṛtro vinirmito devāḥ prāpyānujñāṃ maheśvarāt",
    "GE07mbh_07_u:069.055a": "sa tasyaiva prasādād vai hanyād eva ripur balī",
    "GE07mbh_07_u:069.055c": "nāgatvā śaṃkarasthānaṃ bhagavān dṛśyate haraḥ",
    "GE07mbh_07_u:069.056a": "dṛṣṭvā haniṣyatha ripuṃ kṣipraṃ gacchata mandaram",
    "GE07mbh_07_u:069.056c": "yatrāste tapasāṃ yonir dakṣayajñavināśanaḥ",
    "GE07mbh_07_u:069.056e": "pinākī sarvabhūteśo bhaganetranipātanaḥ",
    "GE07mbh_07_u:069.057a": "te gatvā sahitā devā brahmaṇā saha mandaram",
    "GE07mbh_07_u:069.057c": "apaśyaṃs tejasāṃ rāśiṃ sūryakoṭisamaprabham",
    "GE07mbh_07_u:069.058a": "so 'bravīt svāgataṃ devā brūta kiṃ karavāṇy aham",
    "GE07mbh_07_u:069.058c": "amoghaṃ darśanaṃ mahyaṃ kāmaprāptir ato 'stu vaḥ",
    "GE07mbh_07_u:069.059a": "evam uktās tu te sarve pratyūcus taṃ divaukasaḥ",
    "GE07mbh_07_u:069.059c": "tejo hṛtaṃ no vṛtreṇa gatir bhava divaukasām",
    "GE07mbh_07_u:069.060a": "mūrtīr īkṣaṣva no deva prahārair jarjarīkṛtāḥ",
    "GE07mbh_07_u:069.060c": "śaraṇaṃ tvāṃ prapannāḥ sma gatir bhava maheśvara",
    "GE07mbh_07_u:069.061": "maheśvara uvāca",
    "GE07mbh_07_u:069.061a": "viditaṃ me yathā devāḥ kṛtyeyaṃ sumahābalā",
    "GE07mbh_07_u:069.061c": "tvaṣṭus tejobhavā ghorā durnivāryākṛtātmabhiḥ",
    "GE07mbh_07_u:069.062a": "avaśyaṃ tu mayā kāryaṃ sāhyaṃ sarvadivaukasām",
    "GE07mbh_07_u:069.062c": "mamedaṃ gātrajaṃ śakra kavacaṃ gṛhya bhāsvaram",
    "GE07mbh_07_u:069.062e": "badhānānena mantreṇa mānasena sureśvara",
    "GE07mbh_07_u:069.062f-0506_01": "vadhāyāsuramukhyasya vṛtrasya suraghātinaḥ",
    "GE07mbh_07_u:069.063": "droṇa uvāca",
    "GE07mbh_07_u:069.063a": "ity uktvā varadaḥ prādād varma tan mantram eva ca",
    "GE07mbh_07_u:069.063c": "sa tena varmaṇā guptaḥ prāyād vṛtracamūṃ prati",
    "GE07mbh_07_u:069.064a": "nānāvidhaiś ca śastraughaiḥ pātyamānair mahāraṇe",
    "GE07mbh_07_u:069.064c": "na saṃdhiḥ śakyate bhettuṃ varmabandhasya tasya tu",
    "GE07mbh_07_u:069.064d-0507_01": "sa tena varmaṇā gupto vṛtraṃ devaripuṃ tadā",
    "GE07mbh_07_u:069.065a": "tato jaghāna samare vṛtraṃ devapatiḥ svayam",
    "GE07mbh_07_u:069.065b-0508_01": "jaghāna samare 'bhītaḥ śakro devāgraṇīs tadā",
    "GE07mbh_07_u:069.065c": "taṃ ca matramayaṃ bandhaṃ varma cāṅgirase dadau",
    "GE07mbh_07_u:069.066a": "aṅgirāḥ prāha putrasya mantrajñasya bṛhaspateḥ",
    "GE07mbh_07_u:069.066c": "bṛhaspatir athovāca agniveśyāya dhīmate",
    "GE07mbh_07_u:069.067a": "agniveśyo mama prādāt tena badhnāmi varma te",
    "GE07mbh_07_u:069.067c": "tavādya deharakṣārthaṃ mantreṇa nṛpasattama",
    "GE07mbh_07_u:069.068": "saṃjaya uvāca",
    "GE07mbh_07_u:069.068a": "evam uktvā tato droṇas tava putraṃ mahādyutiḥ",
    "GE07mbh_07_u:069.068c": "punar eva vacaḥ prāha śanair ācāryapuṃgavaḥ",
    "GE07mbh_07_u:069.068d-0509_01": "**** **** tasya karma babandha ca",
    "GE07mbh_07_u:069.068d-0509_02": "uvāca cainam ācāryas tava putram idaṃ vacaḥ",
    "GE07mbh_07_u:069.069a": "brahmasūtreṇa badhnāmi kavacaṃ tava pārthiva",
    "GE07mbh_07_u:069.069b-0510_01": "brahmaṇaś ca svasūktena badhnāmi kavacaṃ tava",
    "GE07mbh_07_u:069.069c": "hiraṇyagarbheṇa yathā baddhaṃ viṣṇoḥ purā raṇe",
    "GE07mbh_07_u:069.070a": "yathā ca brahmaṇā baddhaṃ saṃgrāme tārakāmaye",
    "GE07mbh_07_u:069.070c": "śakrasya kavacaṃ divyaṃ tathā badhnāmy ahaṃ tava",
    "GE07mbh_07_u:069.071a": "baddhvā tu kavacaṃ tasya mantreṇa vidhipūrvakam",
    "GE07mbh_07_u:069.071c": "preṣayām āsa rājānaṃ yuddhāya mahate dvijaḥ",
    "GE07mbh_07_u:069.072a": "sa saṃnaddho mahābāhur ācāryeṇa mahātmanā",
    "GE07mbh_07_u:069.072b-0511_01": "prasthitaḥ sahasā rājan yatra yāto dhanaṃjayaḥ",
    "GE07mbh_07_u:069.072c": "rathānāṃ ca sahasreṇa trigartānāṃ prahāriṇām",
    "GE07mbh_07_u:069.073a": "tathā dantisahasreṇa mattānāṃ vīryaśālinām",
    "GE07mbh_07_u:069.073c": "aśvānām ayutenaiva tathānyaiś ca mahārathaiḥ",
    "GE07mbh_07_u:069.074a": "vṛtaḥ prāyān mahābāhur arjunasya rathaṃ prati",
    "GE07mbh_07_u:069.074c": "nānāvāditraghoṣeṇa yathā vairocanis tathā",
    "GE07mbh_07_u:069.074c-0512_01": "**** **** nānājanapadāyutaḥ",
    "GE07mbh_07_u:069.074c-0512_02": "tava putraḥ prayātas tu",
    "GE07mbh_07_u:069.075a": "tataḥ śabdo mahān āsīt sainyānāṃ tava bhārata",
    "GE07mbh_07_u:069.075c": "agādhaṃ prasthitaṃ dṛṣṭvā samudram iva kauravam",
    "GE07mbh_07_u:070.001": "saṃjaya uvāca",
    "GE07mbh_07_u:070.001a": "praviṣṭayor mahārāja pārthavārṣṇeyayos tadā",
    "GE07mbh_07_u:070.001c": "duryodhane prayāte ca pṛṣṭhataḥ puruṣarṣabhe",
    "GE07mbh_07_u:070.002a": "javenābhyadravan droṇaṃ mahatā nisvanena ca",
    "GE07mbh_07_u:070.002c": "pāṇḍavāḥ somakaiḥ sārdhaṃ tato yuddham avartata",
    "GE07mbh_07_u:070.003a": "tad yuddham abhavad ghoraṃ tumulaṃ lomaharṣaṇam",
    "GE07mbh_07_u:070.003c": "pāñcālānāṃ kurūṇāṃ ca vyūhasya purato 'dbhutam",
    "GE07mbh_07_u:070.004a": "rājan kadā cin nāsmābhir dṛṣṭaṃ tādṛṅ na ca śrutam",
    "GE07mbh_07_u:070.004b-0513_01": "rājan na tādṛśaṃ yuddhaṃ dṛṣṭapūrvaṃ na ca śrutam",
    "GE07mbh_07_u:070.004c": "yādṛṅ madhyagate sūrye yuddham āsīd viśāṃ pate",
    "GE07mbh_07_u:070.005a": "dhṛṣṭadyumnamukhāḥ pārthā vyūḍhānīkāḥ prahāriṇaḥ",
    "GE07mbh_07_u:070.005c": "droṇasya sainyaṃ te sarve śaravarṣair avākiran",
    "GE07mbh_07_u:070.006a": "vayaṃ droṇaṃ puraskṛtya sarvaśastrabhṛtāṃ varam",
    "GE07mbh_07_u:070.006c": "pārṣatapramukhān pārthān abhyavarṣāma sāyakaiḥ",
    "GE07mbh_07_u:070.007a": "mahāmeghāv ivodīrṇau miśravātau himātyaye",
    "GE07mbh_07_u:070.007c": "senāgre viprakāśete rucire rathabhūṣite",
    "GE07mbh_07_u:070.008a": "sametya tu mahāsene cakratur vegam uttamam",
    "GE07mbh_07_u:070.008c": "jāhnavīyamune nadyau prāvṛṣīvolbaṇodake",
    "GE07mbh_07_u:070.009a": "nānāśastrapurovāto dvipāśvarathasaṃvṛtaḥ",
    "GE07mbh_07_u:070.009c": "gadāvidyun mahāraudraḥ saṃgrāmajalado mahān",
    "GE07mbh_07_u:070.010a": "bhāradvājāniloddhūtaḥ śaradhārāsahasravān",
    "GE07mbh_07_u:070.010c": "abhyavarṣan mahāraudraḥ pāṇḍusenāgnim uddhatam",
    "GE07mbh_07_u:070.011a": "samudram iva gharmānte vivān ghoro mahānilaḥ",
    "GE07mbh_07_u:070.011c": "vyakṣobhayad anīkāni pāṇḍavānāṃ dvijottamaḥ",
    "GE07mbh_07_u:070.012a": "te 'pi sarvaprayatnena droṇam eva samādravan",
    "GE07mbh_07_u:070.012c": "bibhitsanto mahāsetuṃ vāryoghāḥ prabalā iva",
    "GE07mbh_07_u:070.013a": "vārayām āsa tān droṇo jalaughān acalo yathā",
    "GE07mbh_07_u:070.013c": "pāṇḍavān samare kruddhān pāñcālāṃś ca sakekayān",
    "GE07mbh_07_u:070.014a": "athāpare 'pi rājānaḥ parāvṛtya samantataḥ",
    "GE07mbh_07_u:070.014c": "mahābalā raṇe śūrāḥ pāñcālān anvavārayan",
    "GE07mbh_07_u:070.015a": "tato raṇe naravyāghraḥ pārṣataḥ pāṇḍavaiḥ saha",
    "GE07mbh_07_u:070.015c": "saṃjaghānāsakṛd droṇaṃ bibhitsur arivāhinīm",
    "GE07mbh_07_u:070.016a": "yathaiva śaravarṣāṇi droṇo varṣati pārṣate",
    "GE07mbh_07_u:070.016c": "tathaiva śaravarṣāṇi dhṛṣṭadyumno 'bhyavarṣata",
    "GE07mbh_07_u:070.017a": "sanistriṃśapurovātaḥ śaktiprāsarṣṭisaṃvṛtaḥ",
    "GE07mbh_07_u:070.017c": "jyāvidyuc cāpasaṃhrādo",
    "GE07mbh_07_u:070.018a": "śaradhārāśmavarṣāṇi vyasṛjat sarvatodiśam",
    "GE07mbh_07_u:070.018c": "nighnan rathavarāśvaughāṃś chādayām āsa vāhinīm",
    "GE07mbh_07_u:070.019a": "yaṃ yam ārchac charair droṇaḥ pāṇḍavānāṃ rathavrajam",
    "GE07mbh_07_u:070.019c": "tatas tataḥ śarair droṇam apākarṣata pārṣataḥ",
    "GE07mbh_07_u:070.020a": "tathā tu yatamānasya droṇasya yudhi bhārata",
    "GE07mbh_07_u:070.020c": "dhṛṣṭadyumnaṃ samāsādya tridhā sainyam abhidyata",
    "GE07mbh_07_u:070.021a": "bhojam eke nyavartanta jalasaṃdham athāpare",
    "GE07mbh_07_u:070.021c": "pāṇḍavair hanyamānāś ca droṇam evāpare 'vrajan",
    "GE07mbh_07_u:070.022a": "sainyāny aghaṭayad yāni droṇas tu rathināṃ varaḥ",
    "GE07mbh_07_u:070.022c": "vyadhamac cāpi tāny asya dhṛṣṭadyumno mahārathaḥ",
    "GE07mbh_07_u:070.023a": "dhārtarāṣṭrās tridhābhūtā vadhyante pāṇḍusṛñjayaiḥ",
    "GE07mbh_07_u:070.023c": "agopāḥ paśavo 'raṇye bahubhiḥ śvāpadair iva",
    "GE07mbh_07_u:070.024a": "kālaḥ saṃgrasate yodhān dhṛṣṭadyumnena mohitān",
    "GE07mbh_07_u:070.024c": "saṃgrāme tumule tasminn iti saṃmenire janāḥ",
    "GE07mbh_07_u:070.025a": "kunṛpasya yathā rāṣṭraṃ durbhikṣavyādhitaskaraiḥ",
    "GE07mbh_07_u:070.025c": "drāvyate tadvad āpannā pāṇḍavais tava vāhinī",
    "GE07mbh_07_u:070.026a": "arkaraśmiprabhinneṣu śastreṣu kavaceṣu ca",
    "GE07mbh_07_u:070.026c": "cakṣūṃṣi pratihanyante sainyena rajasā tathā",
    "GE07mbh_07_u:070.027a": "tridhābhūteṣu sainyeṣu vadhyamāneṣu pāṇḍavaiḥ",
    "GE07mbh_07_u:070.027c": "amarṣitas tato droṇaḥ pāñcālān vyadhamac charaiḥ",
    "GE07mbh_07_u:070.028a": "mṛdnatas tāny anīkāni nighnataś cāpi sāyakaiḥ",
    "GE07mbh_07_u:070.028c": "babhūva rūpaṃ droṇasya kālāgner iva dīpyataḥ",
    "GE07mbh_07_u:070.029a": "rathaṃ nāgaṃ hayaṃ cāpi pattinaś ca viśāṃ pate",
    "GE07mbh_07_u:070.029c": "ekaikeneṣuṇā saṃkhye nirbibheda mahārathaḥ",
    "GE07mbh_07_u:070.030a": "pāṇḍavānāṃ tu sainyeṣu nāsti kaś cit sa bhārata",
    "GE07mbh_07_u:070.030c": "dadhāra yo raṇe bāṇān droṇacāpacyutāñ śitān",
    "GE07mbh_07_u:070.031a": "tat pacyamānam arkeṇa droṇasāyakatāpitam",
    "GE07mbh_07_u:070.031c": "babhrāma pārṣataṃ sainyaṃ tatra tatraiva bhārata",
    "GE07mbh_07_u:070.031d-0514_01": "hanyamānaṃ tu tat sainyaṃ bhāradvājena sarvataḥ",
    "GE07mbh_07_u:070.031d-0514_02": "śarair agniśikhākārair dahyate bharatarṣabha",
    "GE07mbh_07_u:070.032a": "tathaiva pārṣatenāpi kālyamānaṃ balaṃ tava",
    "GE07mbh_07_u:070.032c": "abhavat sarvato dīptaṃ śuṣkaṃ vanam ivāgninā",
    "GE07mbh_07_u:070.033a": "vadhyamāneṣu sainyeṣu droṇapārṣatasāyakaiḥ",
    "GE07mbh_07_u:070.033c": "tyaktvā prāṇān paraṃ śaktyā prāyudhyanta sma sainikāḥ",
    "GE07mbh_07_u:070.034a": "tāvakānāṃ pareṣāṃ ca yudhyatāṃ bharatarṣabha",
    "GE07mbh_07_u:070.034c": "nāsīt kaś cin mahārāja yo 'tyākṣīt saṃyugaṃ bhayāt",
    "GE07mbh_07_u:070.035a": "bhīmasenaṃ tu kaunteyaṃ sodaryāḥ paryavārayan",
    "GE07mbh_07_u:070.035c": "viviṃśatiś citraseno vikarṇaś ca mahārathaḥ",
    "GE07mbh_07_u:070.036a": "vindānuvindāv āvantyau kṣemadhūrtiś ca vīryavān",
    "GE07mbh_07_u:070.036c": "trayāṇāṃ tava putrāṇāṃ traya evānuyāyinaḥ",
    "GE07mbh_07_u:070.037a": "bāhlīkarājas tejasvī kulaputro mahārathaḥ",
    "GE07mbh_07_u:070.037c": "sahasenaḥ sahāmātyo draupadeyān avārayat",
    "GE07mbh_07_u:070.038a": "śaibyo govāsano rājā yodhair daśaśatāvaraiḥ",
    "GE07mbh_07_u:070.038c": "kāśyasyābhibhuvaḥ putraṃ parākrāntam avārayat",
    "GE07mbh_07_u:070.039a": "ajātaśatruṃ kaunteyaṃ jvalantam iva pāvakam",
    "GE07mbh_07_u:070.039c": "madrāṇām īśvaraḥ śalyo rājā rājānam āvṛṇot",
    "GE07mbh_07_u:070.040a": "duḥśāsanas tv avasthāpya svam anīkam amarṣaṇaḥ",
    "GE07mbh_07_u:070.040c": "sātyakiṃ prayayau kruddhaḥ śūro rathavaraṃ yudhi",
    "GE07mbh_07_u:070.041a": "svakenāham anīkena saṃnaddhakavacāvṛtaḥ",
    "GE07mbh_07_u:070.041c": "catuḥśatair maheṣvāsaiś cekitānam avārayam",
    "GE07mbh_07_u:070.042a": "śakunis tu sahānīko mādrīputram avārayat",
    "GE07mbh_07_u:070.042c": "gāndhārakaiḥ saptaśataiś",
    "GE07mbh_07_u:070.043a": "vindānuvindāv āvantyau virāṭaṃ matsyam ārchatām",
    "GE07mbh_07_u:070.043c": "prāṇāṃs tyaktvā maheṣvāsau mitrārthe 'bhyudyatau yudhi",
    "GE07mbh_07_u:070.044a": "śikhaṇḍinaṃ yājñaseniṃ rundhānam aparājitam",
    "GE07mbh_07_u:070.044c": "bāhlikaḥ pratisaṃyattaḥ parākrāntam avārayat",
    "GE07mbh_07_u:070.045a": "dhṛṣṭadyumnaṃ ca pāñcālyaṃ krūraiḥ sārdhaṃ prabhadrakaiḥ",
    "GE07mbh_07_u:070.045c": "āvantyaḥ saha sauvīraiḥ kruddharūpam avārayat",
    "GE07mbh_07_u:070.046a": "ghaṭotkacaṃ tathā śūraṃ rākṣasaṃ krūrayodhinam",
    "GE07mbh_07_u:070.046c": "alāyudho 'dravat tūrṇaṃ kruddham āyāntam āhave",
    "GE07mbh_07_u:070.047a": "alambusaṃ rākṣasendraṃ kuntibhojo mahārathaḥ",
    "GE07mbh_07_u:070.047c": "sainyena mahatā yuktaḥ kruddharūpam avārayat",
    "GE07mbh_07_u:070.047d-0515_01": "evaṃ dvaṃdvaśatāny āsaṃs tava teṣāṃ ca bhārata",
    "GE07mbh_07_u:070.048a": "saindhavaḥ pṛṣṭhatas tv āsīt sarvasainyasya bhārata",
    "GE07mbh_07_u:070.048c": "rakṣitaḥ parameṣvāsaiḥ kṛpaprabhṛtibhī rathaiḥ",
    "GE07mbh_07_u:070.049a": "tasyāstāṃ cakrarakṣau dvau saindhavasya bṛhattamau",
    "GE07mbh_07_u:070.049c": "drauṇir dakṣiṇato rājan sūtaputraś ca vāmataḥ",
    "GE07mbh_07_u:070.050a": "pṛṣṭhagopās tu tasyāsan saumadattipurogamāḥ",
    "GE07mbh_07_u:070.050c": "kṛpaś ca vṛṣasenaś ca śalaḥ śalyaś ca durjayaḥ",
    "GE07mbh_07_u:070.051a": "nītimanto maheṣvāsāḥ sarve yuddhaviśāradāḥ",
    "GE07mbh_07_u:070.051c": "saindhavasya vidhāyaivaṃ rakṣāṃ yuyudhire tadā",
    "GE07mbh_07_u:071.001": "saṃjaya uvāca",
    "GE07mbh_07_u:071.001a": "rājan saṃgrāmam āścaryaṃ śṛṇu kīrtayato mama",
    "GE07mbh_07_u:071.001c": "kurūṇāṃ pāṇḍavānāṃ ca yathā yuddham avartata",
    "GE07mbh_07_u:071.002a": "bhāradvājaṃ samāsādya vyūhasya pramukhe sthitam",
    "GE07mbh_07_u:071.002c": "ayodhayan raṇe pārthā droṇānīkaṃ bibhitsavaḥ",
    "GE07mbh_07_u:071.003a": "rakṣamāṇāḥ svakaṃ vyūhaṃ droṇasyāpi ca sainikāḥ",
    "GE07mbh_07_u:071.003c": "ayodhayan raṇe pārthān prārthayanto mahad yaśaḥ",
    "GE07mbh_07_u:071.004a": "vindānuvindāv āvantyau virāṭaṃ daśabhiḥ śaraiḥ",
    "GE07mbh_07_u:071.004c": "ājaghnatuḥ susaṃkruddhau tava putrahitaiṣiṇau",
    "GE07mbh_07_u:071.005a": "virāṭaś ca mahārāja tāv ubhau samare sthitau",
    "GE07mbh_07_u:071.005c": "parākrāntau parākramya yodhayām āsa sānugau",
    "GE07mbh_07_u:071.006a": "teṣāṃ yuddhaṃ samabhavad dāruṇaṃ śoṇitodakam",
    "GE07mbh_07_u:071.006c": "siṃhasya dvipamukhyābhyāṃ prabhinnābhyāṃ yathā vane",
    "GE07mbh_07_u:071.007a": "bāhlīkaṃ rabhasaṃ yuddhe yājñasenir mahābalaḥ",
    "GE07mbh_07_u:071.007c": "ājaghne viśikhais tīkṣṇair ghorair marmāsthibhedibhiḥ",
    "GE07mbh_07_u:071.008a": "bāhlīko yājñaseniṃ tu hemapuṅkhaiḥ śilāśitaiḥ",
    "GE07mbh_07_u:071.008c": "ājaghāna bhṛśaṃ kruddho navabhir nataparvabhiḥ",
    "GE07mbh_07_u:071.009a": "tad yuddham abhavad ghoraṃ śaraśaktisamākulam",
    "GE07mbh_07_u:071.009c": "bhīrūṇāṃ trāsajananaṃ śūrāṇāṃ harṣavardhanam",
    "GE07mbh_07_u:071.009d-0516_01": "āvantyau bhrātarau śūrau dhṛṣṭadyumnam ayudhyatām",
    "GE07mbh_07_u:071.009d-0516_02": "sālvako bilvakaś cobhau yathā viṣṇuṃ kṛte yuge",
    "GE07mbh_07_u:071.010a": "tābhyāṃ tatra śarair muktair antarikṣaṃ diśas tathā",
    "GE07mbh_07_u:071.010c": "abhavat saṃvṛtaṃ sarvaṃ na prājñāyata kiṃ cana",
    "GE07mbh_07_u:071.010d-0517_01": "na sma vijñāyate rājan nāpy anyo bubudhe kriyām",
    "GE07mbh_07_u:071.011a": "śaibyo govāsano yuddhe kāśyaputraṃ mahāratham",
    "GE07mbh_07_u:071.011c": "sasainyo yodhayām āsa gajaḥ pratigajaṃ yathā",
    "GE07mbh_07_u:071.012a": "bāhlīkarājaḥ saṃrabdho draupadeyān mahārathān",
    "GE07mbh_07_u:071.012c": "manaḥ pañcendriyāṇīva śuśubhe yodhayan raṇe",
    "GE07mbh_07_u:071.013a": "ayodhayaṃs te ca bhṛśaṃ taṃ śaraughaiḥ samantataḥ",
    "GE07mbh_07_u:071.013c": "indriyārthā yathā dehaṃ śaśvad dehabhṛtāṃ vara",
    "GE07mbh_07_u:071.014a": "vārṣṇeyaṃ sātyakiṃ yuddhe putro duḥśāsanas tava",
    "GE07mbh_07_u:071.014c": "ājaghne sāyakais tīkṣṇair navabhir nataparvabhiḥ",
    "GE07mbh_07_u:071.015a": "so 'tividdho balavatā maheṣvāsena dhanvinā",
    "GE07mbh_07_u:071.015c": "īṣan mūrchāṃ jagāmāśu sātyakiḥ satyavikramaḥ",
    "GE07mbh_07_u:071.016a": "samāśvastas tu vārṣṇeyas tava putraṃ mahāratham",
    "GE07mbh_07_u:071.016c": "vivyādha daśabhis tūrṇaṃ sāyakaiḥ kaṅkapatribhiḥ",
    "GE07mbh_07_u:071.017a": "tāv anyonyaṃ dṛḍhaṃ viddhāv anyonyaśaravikṣatau",
    "GE07mbh_07_u:071.017c": "rejatuḥ samare rājan puṣpitāv iva kiṃśukau",
    "GE07mbh_07_u:071.018a": "alambusas tu saṃkruddhaḥ kuntibhojaśarārditaḥ",
    "GE07mbh_07_u:071.018c": "aśobhata paraṃ lakṣmyā puṣpāḍhya iva kiṃśukaḥ",
    "GE07mbh_07_u:071.019a": "kuntibhojaṃ tato rakṣo viddhvā bahubhir āyasaiḥ",
    "GE07mbh_07_u:071.019c": "anadad bhairavaṃ nādaṃ vāhinyāḥ pramukhe tava",
    "GE07mbh_07_u:071.020a": "tatas tau samare śūrau yodhayantau parasparam",
    "GE07mbh_07_u:071.020c": "dadṛśuḥ sarvabhūtāni śakrajambhau yathā purā",
    "GE07mbh_07_u:071.021a": "śakuniṃ rabhasaṃ yuddhe kṛtavairaṃ ca bhārata",
    "GE07mbh_07_u:071.021c": "mādrīputrau ca saṃrabdhau śarair ardayatāṃ mṛdhe",
    "GE07mbh_07_u:071.022a": "tan mūlaḥ sa mahārāja prāvartata janakṣayaḥ",
    "GE07mbh_07_u:071.022c": "tvayā saṃjanito 'tyarthaṃ karṇena ca vivardhitaḥ",
    "GE07mbh_07_u:071.023a": "uddhukṣitaś ca putreṇa tava krodhahutāśanaḥ",
    "GE07mbh_07_u:071.023c": "ya imāṃ pṛthivīṃ rājan dagdhuṃ sarvāṃ samudyataḥ",
    "GE07mbh_07_u:071.024a": "śakuniḥ pāṇḍuputrābhyāṃ kṛtaḥ sa vimukhaḥ śaraiḥ",
    "GE07mbh_07_u:071.024c": "nābhyajānata kartavyaṃ yudhi kiṃ cit parākramam",
    "GE07mbh_07_u:071.025a": "vimukhaṃ cainam ālokya mādrīputrau mahārathau",
    "GE07mbh_07_u:071.025c": "vavarṣatuḥ punar bāṇair yathā meghau mahāgirim",
    "GE07mbh_07_u:071.026a": "sa vadhyamāno bahubhiḥ śaraiḥ saṃnataparvabhiḥ",
    "GE07mbh_07_u:071.026c": "saṃprāyāj javanair aśvair droṇānīkāya saubalaḥ",
    "GE07mbh_07_u:071.027a": "ghaṭotkacas tathā śūraṃ rākṣasaṃ tam alāyudham",
    "GE07mbh_07_u:071.027c": "abhyayād rabhasaṃ yuddhe vegam āsthāya madhyamam",
    "GE07mbh_07_u:071.028a": "tayor yuddhaṃ mahārāja citrarūpam ivābhavat",
    "GE07mbh_07_u:071.028c": "yādṛśaṃ hi purā vṛttaṃ rāmarāvaṇayor mṛdhe",
    "GE07mbh_07_u:071.029a": "tato yudhiṣṭhiro rājā madrarājānam āhave",
    "GE07mbh_07_u:071.029c": "viddhvā pañcāśatā bāṇaiḥ punar vivyādha saptabhiḥ",
    "GE07mbh_07_u:071.030a": "tataḥ pravavṛte yuddhaṃ tayor atyadbhutaṃ nṛpa",
    "GE07mbh_07_u:071.030c": "yathā pūrvaṃ mahad yuddhaṃ śambarāmararājayoḥ",
    "GE07mbh_07_u:071.031a": "viviṃśatiś citraseno vikarṇaś ca tavātmajaḥ",
    "GE07mbh_07_u:071.031c": "ayodhayan bhīmasenaṃ mahatyā senayā vṛtāḥ",
    "GE07mbh_07_u:072.001": "saṃjaya uvāca",
    "GE07mbh_07_u:072.001a": "tathā tasmin pravṛtte tu saṃgrāme lomaharṣaṇe",
    "GE07mbh_07_u:072.001c": "kauraveyāṃs tridhābhūtān pāṇḍavāḥ samupādravan",
    "GE07mbh_07_u:072.002a": "jalasaṃdhaṃ mahābāhur bhīmaseno nyavārayat",
    "GE07mbh_07_u:072.002c": "yudhiṣṭhiraḥ sahānīkaḥ kṛtavarmāṇam āhave",
    "GE07mbh_07_u:072.003a": "kirantaṃ śaravarṣāṇi rocamāna ivāṃśumān",
    "GE07mbh_07_u:072.003c": "dhṛṣṭadyumno mahārāja droṇam abhyadravad raṇe",
    "GE07mbh_07_u:072.004a": "tataḥ pravavṛte yuddhaṃ tvaratāṃ sarvadhanvinām",
    "GE07mbh_07_u:072.004c": "kurūṇāṃ somakānāṃ ca saṃkruddhānāṃ parasparam",
    "GE07mbh_07_u:072.005a": "saṃkṣaye tu tathā bhūte vartamāne mahābhaye",
    "GE07mbh_07_u:072.005c": "dvaṃdvībhūteṣu sainyeṣu yudhyamāneṣv abhītavat",
    "GE07mbh_07_u:072.006a": "droṇaḥ pāñcālaputreṇa balī balavatā saha",
    "GE07mbh_07_u:072.006c": "vicikṣepa pṛṣatkaughāṃs tad adbhutam ivābhavat",
    "GE07mbh_07_u:072.007a": "puṇḍarīkavanānīva vidhvastāni samantataḥ",
    "GE07mbh_07_u:072.007c": "cakrāte droṇapāñcālyau nṛṇāṃ śīrṣāṇy anekaśaḥ",
    "GE07mbh_07_u:072.008a": "vinikīrṇāni vīrāṇām anīkeṣu samantataḥ",
    "GE07mbh_07_u:072.008c": "vastrābharaṇaśastrāṇi dhvajavarmāyudhāni ca",
    "GE07mbh_07_u:072.009a": "tapanīyavicitrāṅgāḥ saṃsiktā rudhireṇa ca",
    "GE07mbh_07_u:072.009c": "saṃsaktā iva dṛśyante meghasaṃghāḥ savidyutaḥ",
    "GE07mbh_07_u:072.009d-0518_01": "tāvakāḥ samare yodhāḥ pāṇḍaveyāś ca vikṣatāḥ",
    "GE07mbh_07_u:072.010a": "kuñjarāśvanarān saṃkhye pātayantaḥ patatribhiḥ",
    "GE07mbh_07_u:072.010c": "tālamātrāṇi cāpāni vikarṣanto mahārathāḥ",
    "GE07mbh_07_u:072.011a": "asicarmāṇi cāpāni śirāṃsi kavacāni ca",
    "GE07mbh_07_u:072.011c": "viprakīryanta śūrāṇāṃ saṃprahāre",
    "GE07mbh_07_u:072.012a": "utthitāny agaṇeyāni kabandhāni samantataḥ",
    "GE07mbh_07_u:072.012c": "adṛśyanta mahārāja tasmin paramasaṃkule",
    "GE07mbh_07_u:072.013a": "gṛdhrāḥ kaṅkā vaḍāḥ śyenā vāyasā jambukās tathā",
    "GE07mbh_07_u:072.013c": "bahavaḥ piśitāśāś ca tatrādṛśyanta māriṣa",
    "GE07mbh_07_u:072.014a": "bhakṣayantaḥ sma māṃsāni pibantaś cāpi śoṇitam",
    "GE07mbh_07_u:072.014c": "vilumpantaḥ sma keśāṃś ca majjāś ca bahudhā nṛpa",
    "GE07mbh_07_u:072.015a": "ākarṣantaḥ śarīrāṇi śarīrāvayavāṃs tathā",
    "GE07mbh_07_u:072.015c": "narāśvagajasaṃghānāṃ śirāṃsi ca tatas tataḥ",
    "GE07mbh_07_u:072.016a": "kṛtāstrā raṇadīkṣābhir dīkṣitāḥ śaradhāriṇaḥ",
    "GE07mbh_07_u:072.016c": "raṇe jayaṃ prārthayanto bhṛśaṃ yuyudhire tadā",
    "GE07mbh_07_u:072.017a": "asimārgān bahuvidhān vicerus tāvakā raṇe",
    "GE07mbh_07_u:072.017c": "ṛṣṭibhiḥ śaktibhiḥ prāsaiḥ",
    "GE07mbh_07_u:072.018a": "gadābhiḥ parighaiś cānye vyāyudhāś ca bhujair api",
    "GE07mbh_07_u:072.018c": "anyonyaṃ jaghnire kruddhā yuddharaṅgagatā narāḥ",
    "GE07mbh_07_u:072.019a": "rathino rathibhiḥ sārdham aśvārohāś ca sādibhiḥ",
    "GE07mbh_07_u:072.019c": "mātaṅgā varamātaṅgaiḥ padātāś ca padātibhiḥ",
    "GE07mbh_07_u:072.020a": "kṣībā ivānye conmattā raṅgeṣv iva ca cāraṇāḥ",
    "GE07mbh_07_u:072.020c": "uccukruśus tathānyonyaṃ jaghnur anyonyam āhave",
    "GE07mbh_07_u:072.021a": "vartamāne tathā yuddhe nirmaryāde viśāṃ pate",
    "GE07mbh_07_u:072.021c": "dhṛṣṭadyumno hayān aśvair droṇasya vyatyamiśrayat",
    "GE07mbh_07_u:072.022a": "te hayā sādhv aśobhanta vimiśrā vātaraṃhasaḥ",
    "GE07mbh_07_u:072.022c": "pārāvatasavarṇāś ca raktaśoṇāś ca saṃyuge",
    "GE07mbh_07_u:072.022e": "hayāḥ śuśubhire rājan meghā iva savidyutaḥ",
    "GE07mbh_07_u:072.023a": "dhṛṣṭadyumnaś ca saṃprekṣya droṇam abhyāśam āgatam",
    "GE07mbh_07_u:072.023c": "asicarmādade vīro dhanur utsṛjya bhārata",
    "GE07mbh_07_u:072.024a": "cikīrṣur duṣkaraṃ karma pārṣataḥ paravīrahā",
    "GE07mbh_07_u:072.024c": "īṣayā samatikramya droṇasya ratham āviśat",
    "GE07mbh_07_u:072.025a": "atiṣṭhad yugamadhye sa yugasaṃnahaneṣu ca",
    "GE07mbh_07_u:072.025c": "jaghānārdheṣu cāśvānāṃ tat sainyāny abhyapūjayan",
    "GE07mbh_07_u:072.026a": "khaḍgena caratas tasya śoṇāśvān adhitiṣṭhataḥ",
    "GE07mbh_07_u:072.026c": "na dadarśāntaraṃ droṇas tad adbhutam ivābhavat",
    "GE07mbh_07_u:072.027a": "yathā śyenasya patanaṃ vaneṣv āmiṣagṛddhinaḥ",
    "GE07mbh_07_u:072.027c": "tathaivāsīd abhīsāras tasya droṇaṃ jighāṃsataḥ",
    "GE07mbh_07_u:072.028a": "tataḥ śaraśatenāsya śatacandraṃ samākṣipat",
    "GE07mbh_07_u:072.028c": "droṇo drupadaputrasya khaḍgaṃ ca daśabhiḥ śaraiḥ",
    "GE07mbh_07_u:072.029a": "hayāṃś caiva catuḥṣaṣṭyā śarāṇāṃ jaghnivān balī",
    "GE07mbh_07_u:072.029c": "dhvajaṃ chatraṃ ca bhallābhyāṃ tathobhau pārṣṇisārathī",
    "GE07mbh_07_u:072.030a": "athāsmai tvarito bāṇam aparaṃ jīvitāntakam",
    "GE07mbh_07_u:072.030c": "ākarṇapūrṇaṃ cikṣepa vajraṃ vajradharo yathā",
    "GE07mbh_07_u:072.030d-0519_01": "dhṛṣṭadyumnāya cikṣepa śacīpatir ivāśanim",
    "GE07mbh_07_u:072.031a": "taṃ caturdaśabhir bāṇair bāṇaṃ ciccheda sātyakiḥ",
    "GE07mbh_07_u:072.031c": "grastam ācāryamukhyena dhṛṣṭadyumnam amocayat",
    "GE07mbh_07_u:072.032a": "siṃheneva mṛgaṃ grastaṃ narasiṃhena māriṣa",
    "GE07mbh_07_u:072.032c": "droṇena mocayām āsa pāñcālyaṃ śinipuṃgavaḥ",
    "GE07mbh_07_u:072.033a": "sātyakiṃ prekṣya goptāraṃ pāñcālyasya mahāhave",
    "GE07mbh_07_u:072.033c": "śarāṇāṃ tvarito droṇaḥ ṣaḍviṃśatyā samarpayat",
    "GE07mbh_07_u:072.034a": "tato droṇaṃ śineḥ pautro grasantam iva sṛñjayān",
    "GE07mbh_07_u:072.034c": "pratyavidhyac chitair bāṇaiḥ ṣaḍviṃśatyā stanāntare",
    "GE07mbh_07_u:072.035a": "tataḥ sarve rathās tūrṇaṃ pāñcālā jayagṛddhinaḥ",
    "GE07mbh_07_u:072.035c": "sātvatābhisṛte droṇe dhṛṣṭadyumnam amocayan",
    "GE07mbh_07_u:073.001": "dhṛtarāṣṭra uvāca",
    "GE07mbh_07_u:073.001a": "bāṇe tasmin nikṛtte tu dhṛṣṭadyumne ca mokṣite",
    "GE07mbh_07_u:073.001c": "tena vṛṣṇipravīreṇa yuyudhānena saṃjaya",
    "GE07mbh_07_u:073.002a": "amarṣito maheṣvāsaḥ sarvaśastrabhṛtāṃ varaḥ",
    "GE07mbh_07_u:073.002c": "naravyāghraḥ śineḥ pautre droṇaḥ kim akarod yudhi",
    "GE07mbh_07_u:073.003": "saṃjaya uvāca",
    "GE07mbh_07_u:073.003a": "saṃpradrutaḥ krodhaviṣo vyāditāsyaśarāsanaḥ",
    "GE07mbh_07_u:073.003c": "tīkṣṇadhāreṣudaśanaḥ śitanārācadaṃṣṭravān",
    "GE07mbh_07_u:073.004a": "saṃrambhāmarṣatāmrākṣo mahāhir iva niḥśvasan",
    "GE07mbh_07_u:073.004c": "naravīrapramuditaiḥ śoṇair aśvair mahājavaiḥ",
    "GE07mbh_07_u:073.005a": "utpatadbhir ivākāśaṃ kramadbhir iva sarvataḥ",
    "GE07mbh_07_u:073.005c": "rukmapuṅkhāñ śarān asyan yuyudhānam upādravat",
    "GE07mbh_07_u:073.006a": "śarapātamahāvarṣaṃ rathaghoṣabalāhakam",
    "GE07mbh_07_u:073.006c": "kārmukākarṣavikṣiptaṃ nārācabahuvidyutam",
    "GE07mbh_07_u:073.007a": "śaktikhaḍgāśanidharaṃ krodhavegasamutthitam",
    "GE07mbh_07_u:073.007c": "droṇamegham anāvāryaṃ hayamārutacoditam",
    "GE07mbh_07_u:073.008a": "dṛṣṭvaivābhipatantaṃ taṃ śūraḥ parapuraṃjayaḥ",
    "GE07mbh_07_u:073.008c": "uvāca sūtaṃ śaineyaḥ prahasan yuddhadurmadaḥ",
    "GE07mbh_07_u:073.009a": "etaṃ vai brāhmaṇaṃ krūraṃ svakarmaṇy anavasthitam",
    "GE07mbh_07_u:073.009c": "āśrayaṃ dhārtarāṣṭrasya rājño duḥkhabhayāvaham",
    "GE07mbh_07_u:073.010a": "śīghraṃ prajavitair aśvaiḥ pratyudyāhi prahṛṣṭavat",
    "GE07mbh_07_u:073.010c": "ācāryaṃ rājaputrāṇāṃ satataṃ śūramāninam",
    "GE07mbh_07_u:073.010d-0520_01": "evam uktas tataḥ sūtaḥ satyakasyāvahad ratham",
    "GE07mbh_07_u:073.011a": "tato rajatasaṃkāśā mādhavasya hayottamāḥ",
    "GE07mbh_07_u:073.011c": "droṇasyābhimukhāḥ śīghram agacchan vātaraṃhasaḥ",
    "GE07mbh_07_u:073.011d-0521_01": "tatas tau droṇaśaineyau yuyudhāte paraṃtapau",
    "GE07mbh_07_u:073.011d-0521_02": "śarair anekasāhasrais tāḍayantau parasparam",
    "GE07mbh_07_u:073.011d-0521_03": "iṣujālāvṛtaṃ vyoma cakratuḥ puruṣarṣabhau",
    "GE07mbh_07_u:073.011d-0521_04": "pūrayām āsatur vīrāv ubhau daśa diśaḥ śaraiḥ",
    "GE07mbh_07_u:073.011d-0521_05": "meghāv ivātapāpāye dhārābhir itaretaram",
    "GE07mbh_07_u:073.011d-0521_06": "na sma sūryas tadā bhāti na vavau ca samīraṇaḥ",
    "GE07mbh_07_u:073.012a": "iṣujālāvṛtaṃ ghoram andhakāram anantaram",
    "GE07mbh_07_u:073.012c": "anādhṛṣyam ivānyeṣāṃ śūrāṇām abhavat tadā",
    "GE07mbh_07_u:073.012d-0522_01": "andhakārīkṛte loke droṇaśaineyayoḥ śaraiḥ",
    "GE07mbh_07_u:073.013a": "tataḥ śīghrāstraviduṣor droṇasātvatayos tadā",
    "GE07mbh_07_u:073.013c": "nāntaraṃ śaravṛṣṭīnāṃ dṛśyate narasiṃhayoḥ",
    "GE07mbh_07_u:073.014a": "iṣūṇāṃ saṃnipātena śabdo dhārābhighātajaḥ",
    "GE07mbh_07_u:073.014c": "śuśruve śakramuktānām aśanīnām iva svanaḥ",
    "GE07mbh_07_u:073.015a": "nārācair atividdhānāṃ śarāṇāṃ rūpam ābabhau",
    "GE07mbh_07_u:073.015c": "āśīviṣavidaṣṭānāṃ sarpāṇām iva bhārata",
    "GE07mbh_07_u:073.016a": "tayor jyātalanirghoṣo vyaśrūyata sudāruṇaḥ",
    "GE07mbh_07_u:073.016c": "ajasraṃ śailaśṛṅgāṇāṃ vajreṇāhanyatām iva",
    "GE07mbh_07_u:073.017a": "ubhayos tau rathau rājaṃs te cāśvāstau ca sārathī",
    "GE07mbh_07_u:073.017c": "rukmapuṅkhaiḥ śaraiś channāś citrarūpā babhus tadā",
    "GE07mbh_07_u:073.018a": "nirmalānām ajihmānāṃ nārācānāṃ viśāṃ pate",
    "GE07mbh_07_u:073.018c": "nirmuktāśīviṣābhānāṃ saṃpāto 'bhūt sudāruṇaḥ",
    "GE07mbh_07_u:073.019a": "ubhayoḥ patite chatre tathaiva patitau dhvajau",
    "GE07mbh_07_u:073.019b-0523_01": "nikṛntatoḥ śarais tīkṣṇair droṇasatyakayos tadā",
    "GE07mbh_07_u:073.019c": "ubhau rudhirasiktāṅgāv ubhau ca vijayaiṣiṇau",
    "GE07mbh_07_u:073.020a": "sravadbhiḥ śoṇitaṃ gātraiḥ prasrutāv iva vāraṇau",
    "GE07mbh_07_u:073.020c": "anyonyam abhividhyetāṃ jīvitāntakaraiḥ śaraiḥ",
    "GE07mbh_07_u:073.021a": "garjitotkruṣṭasaṃnādāḥ śaṅkhadundubhinisvanāḥ",
    "GE07mbh_07_u:073.021c": "upāraman mahārāja vyājahāra na kaś cana",
    "GE07mbh_07_u:073.022a": "tūṣṇīṃbhūtāny anīkāni yodhā yuddhād upāraman",
    "GE07mbh_07_u:073.022c": "dadṛśe dvairathaṃ tābhyāṃ jātakautūhalo janaḥ",
    "GE07mbh_07_u:073.023a": "rathino hastiyantāro hayārohāḥ padātayaḥ",
    "GE07mbh_07_u:073.023c": "avaikṣantācalair netraiḥ parivārya ratharṣabhau",
    "GE07mbh_07_u:073.023d-0524_01": "sarvataḥ parivāryobhau pratatākṣabhivīkṣire",
    "GE07mbh_07_u:073.024a": "hastyanīkāny atiṣṭhanta tathānīkāni vājinām",
    "GE07mbh_07_u:073.024c": "tathaiva rathavāhinyaḥ prativyūhya vyavasthitāḥ",
    "GE07mbh_07_u:073.025a": "muktāvidrumacitraiś ca maṇikāñcanabhūṣitaiḥ",
    "GE07mbh_07_u:073.025c": "dhvajair ābharaṇaiś citraiḥ kavacaiś ca hiraṇmayaiḥ",
    "GE07mbh_07_u:073.026a": "vaijayantīpatākābhiḥ paristomāṅgakambalaiḥ",
    "GE07mbh_07_u:073.026c": "vimalair niśitaiḥ śastrair hayānāṃ ca prakīrṇakaiḥ",
    "GE07mbh_07_u:073.027a": "jātarūpamayībhiś ca rājatībhiś ca mūrdhasu",
    "GE07mbh_07_u:073.027c": "gajānāṃ kumbhamālābhir dantaveṣṭaiś ca bhārata",
    "GE07mbh_07_u:073.028a": "sabalākāḥ sakhadyotāḥ sairāvataśatahradāḥ",
    "GE07mbh_07_u:073.028c": "adṛśyantoṣṇaparyāye meghānām iva vāgurāḥ",
    "GE07mbh_07_u:073.029a": "apaśyann asmadīyāś ca te ca yaudhiṣṭhirāḥ sthitāḥ",
    "GE07mbh_07_u:073.029c": "tad yuddhaṃ yuyudhānasya droṇasya ca mahātmanaḥ",
    "GE07mbh_07_u:073.030a": "vimānāgragatā devā brahmaśakrapurogamāḥ",
    "GE07mbh_07_u:073.030c": "siddhacāraṇasaṃghāś ca vidyādharamahoragāḥ",
    "GE07mbh_07_u:073.030d-0525_01": "gandharvā dānavā yakṣā rākṣasāpsarasaḥ khagāḥ",
    "GE07mbh_07_u:073.031a": "gatapratyāgatākṣepaiś citraiḥ śastravighātibhiḥ",
    "GE07mbh_07_u:073.031c": "vividhair vismayaṃ jagmus tayoḥ puruṣasiṃhayoḥ",
    "GE07mbh_07_u:073.032a": "hastalāghavam astreṣu darśayantau mahābalau",
    "GE07mbh_07_u:073.032c": "anyonyaṃ samavidhyetāṃ śarais tau droṇasātyakī",
    "GE07mbh_07_u:073.033a": "tato droṇasya dāśārhaḥ śarāṃś ciccheda saṃyuge",
    "GE07mbh_07_u:073.033c": "patribhiḥ sudṛḍhair āśu dhanuś caiva mahādyute",
    "GE07mbh_07_u:073.034a": "nimeṣāntaramātreṇa bhāradvājo 'paraṃ dhanuḥ",
    "GE07mbh_07_u:073.034c": "sajyaṃ cakāra tac cāśu cicchedāsya sa sātyakiḥ",
    "GE07mbh_07_u:073.035a": "tatas tvaran punar droṇo dhanurhasto vyatiṣṭhata",
    "GE07mbh_07_u:073.035c": "sajyaṃ sajyaṃ punaś cāsya ciccheda niśitaiḥ śaraiḥ",
    "GE07mbh_07_u:073.035d-0526_01": "cakāra tatra panthānaṃ yayau yena janārdanaḥ",
    "GE07mbh_07_u:073.035d-0527_01": "evam ekaśataṃ chinnaṃ dhanuṣāṃ dṛḍhadhanvinā",
    "GE07mbh_07_u:073.035d-0527_02": "na cāntaraṃ tayor dṛṣṭaṃ saṃdhāne chedane 'pi ca",
    "GE07mbh_07_u:073.036a": "tato 'sya saṃyuge droṇo dṛṣṭvā karmātimānuṣam",
    "GE07mbh_07_u:073.036c": "yuyudhānasya rājendra manasedam acintayat",
    "GE07mbh_07_u:073.037a": "etad astrabalaṃ rāme kārtavīrye dhanaṃjaye",
    "GE07mbh_07_u:073.037c": "bhīṣme ca puruṣavyāghre yad idaṃ sātvatāṃ vare",
    "GE07mbh_07_u:073.038a": "taṃ cāsya manasā droṇaḥ pūjayām āsa vikramam",
    "GE07mbh_07_u:073.038c": "lāghavaṃ vāsavasyeva saṃprekṣya dvijasattamaḥ",
    "GE07mbh_07_u:073.039a": "tutoṣāstravidāṃ śreṣṭhas tathā devāḥ savāsavāḥ",
    "GE07mbh_07_u:073.039b-0528_01": "lāghavaṃ vṛṣṇivīrasya vāsavasyeva dṛśya saḥ",
    "GE07mbh_07_u:073.039b-0528_02": "tuṣṭuvur lāghavāt tasya devāḥ sāgnipurogamāḥ",
    "GE07mbh_07_u:073.039b-0529_01": "siddhacāraṇasaṃghāś ca sādhu sādhv iti cukruśuḥ",
    "GE07mbh_07_u:073.039c": "na tām ālakṣayām āsur laghutāṃ śīghrakāriṇaḥ",
    "GE07mbh_07_u:073.040a": "devāś ca yuyudhānasya gandharvāś ca viśāṃ pate",
    "GE07mbh_07_u:073.040c": "siddhacāraṇasaṃghāś ca vidur droṇasya karma tat",
    "GE07mbh_07_u:073.041a": "tato 'nyad dhanur ādāya droṇaḥ kṣatriyamardanaḥ",
    "GE07mbh_07_u:073.041c": "astrair astravidāṃ śreṣṭho yodhayām āsa bhārata",
    "GE07mbh_07_u:073.042a": "tasyāstrāṇy astramāyābhiḥ pratihanya sa sātyakiḥ",
    "GE07mbh_07_u:073.042c": "jaghāna niśitair bāṇais tad adbhutam ivābhavat",
    "GE07mbh_07_u:073.043a": "tasyātimānuṣaṃ karma dṛṣṭvānyair asamaṃ raṇe",
    "GE07mbh_07_u:073.043c": "yuktaṃ yogena yogajñās tāvakāḥ samapūjayan",
    "GE07mbh_07_u:073.044a": "yad astram asyati droṇas tad evāsyati sātyakiḥ",
    "GE07mbh_07_u:073.044c": "tam ācāryo 'py asaṃbhrānto 'yodhayac chatrutāpanaḥ",
    "GE07mbh_07_u:073.044d-0530_01": "ity āsīt tumulaḥ śabdo durdharṣasya rathaṃ prati",
    "GE07mbh_07_u:073.045a": "tataḥ kruddho mahārāja dhanurvedasya pāragaḥ",
    "GE07mbh_07_u:073.045c": "vadhāya yuyudhānasya divyam astram udairayat",
    "GE07mbh_07_u:073.046a": "tad āgneyaṃ mahāghoraṃ ripughnam upalakṣya saḥ",
    "GE07mbh_07_u:073.046c": "astraṃ divyaṃ maheṣvāso vāruṇaṃ samudairayat",
    "GE07mbh_07_u:073.047a": "hāhākāro mahān āsīd dṛṣṭvā divyāstradhāriṇau",
    "GE07mbh_07_u:073.047c": "na vicerus tadākāśe bhūtāny ākāśagāny api",
    "GE07mbh_07_u:073.048a": "astre te vāruṇāgneye tābhyāṃ bāṇasamāhite",
    "GE07mbh_07_u:073.048c": "na tāvad abhiṣajyete vyāvartad atha bhāskaraḥ",
    "GE07mbh_07_u:073.049a": "tato yudhiṣṭhiro rājā bhīmasenaś ca pāṇḍavaḥ",
    "GE07mbh_07_u:073.049c": "nakulaḥ sahadevaś ca paryarakṣanta sātyakim",
    "GE07mbh_07_u:073.050a": "dhṛṣṭadyumnamukhaiḥ sārdhaṃ virāṭaś ca sakekayaḥ",
    "GE07mbh_07_u:073.050c": "matsyāḥ śālveyasenāś ca droṇam ājagmur añjasā",
    "GE07mbh_07_u:073.051a": "duḥśāsanaṃ puraskṛtya rājaputrāḥ sahasraśaḥ",
    "GE07mbh_07_u:073.051c": "droṇam abhyupapadyanta sapatnaiḥ parivāritam",
    "GE07mbh_07_u:073.052a": "tato yuddham abhūd rājaṃs tava teṣāṃ ca dhanvinām",
    "GE07mbh_07_u:073.052c": "rajasā saṃvṛte loke śarajālasamāvṛte",
    "GE07mbh_07_u:073.053a": "sarvam āvignam abhavan na prājñāyata kiṃ cana",
    "GE07mbh_07_u:073.053c": "sainyena rajasā dhvaste nirmaryādam avartata",
    "GE07mbh_07_u:073.053d-0531_01": "tenāntareṇa pārthas tu raṇe jitvā mahārathān",
    "GE07mbh_07_u:073.053d-0531_02": "atikrāntas tadā yuddhaṃ kṛtvā paryavatasthivān saṃjaya uvāca",
    "GE07mbh_07_u:074.001-0532_01": "vartamāne tathā yuddhe droṇasya saha pāṇḍubhiḥ",
    "GE07mbh_07_u:074.001a": "parivartamāne tv āditye tatra sūryasya raśmibhiḥ",
    "GE07mbh_07_u:074.001c": "rajasā kīryamāṇāś ca mandībhūtāś ca sainikāḥ",
    "GE07mbh_07_u:074.002a": "tiṣṭhatāṃ yudhyamānānāṃ punar āvartatām api",
    "GE07mbh_07_u:074.002c": "bhajyatāṃ jayatāṃ caiva jagāma tad ahaḥ śanaiḥ",
    "GE07mbh_07_u:074.003a": "tathā teṣu viṣakteṣu sainyeṣu jayagṛddhiṣu",
    "GE07mbh_07_u:074.003c": "arjuno vāsudevaś ca saindhavāyaiva jagmatuḥ",
    "GE07mbh_07_u:074.004a": "rathamārgapramāṇaṃ tu kaunteyo niśitaiḥ śaraiḥ",
    "GE07mbh_07_u:074.004c": "cakāra tatra panthānaṃ yayau yena janārdanaḥ",
    "GE07mbh_07_u:074.005a": "yatra yatra ratho yāti pāṇḍavasya mahātmanaḥ",
    "GE07mbh_07_u:074.005c": "tatra tatraiva dīryante senās tava viśāṃ pate",
    "GE07mbh_07_u:074.006a": "rathaśikṣāṃ tu dāśārho darśayām āsa vīryavān",
    "GE07mbh_07_u:074.006c": "uttamādhamamadhyāni maṇḍalāni vidarśayan",
    "GE07mbh_07_u:074.007a": "te tu nāmāṅkitāḥ pītāḥ kālajvalanasaṃnibhāḥ",
    "GE07mbh_07_u:074.007c": "snāyunaddhāḥ suparvāṇaḥ pṛthavo dīrghagāminaḥ",
    "GE07mbh_07_u:074.008a": "vaiṇavāyasmayaśarāḥ svāyatā vividhānanāḥ",
    "GE07mbh_07_u:074.008c": "rudhiraṃ patagaiḥ sārdhaṃ prāṇināṃ papur āhave",
    "GE07mbh_07_u:074.009a": "rathasthitaḥ krośamātre yān asyaty arjunaḥ śarān",
    "GE07mbh_07_u:074.009c": "rathe krośam atikrānte tasya te ghnanti śātravān",
    "GE07mbh_07_u:074.010a": "tārkṣyamārutaraṃhobhir vājibhiḥ sādhuvāhibhiḥ",
    "GE07mbh_07_u:074.010c": "tathāgacchad dhṛṣīkeśaḥ kṛtsnaṃ vismāpayañ jagat",
    "GE07mbh_07_u:074.011a": "na tathā gacchati rathas tapanasya viśāṃ pate",
    "GE07mbh_07_u:074.011c": "nendrasya na ca rudrasya nāpi vaiśravaṇasya ca",
    "GE07mbh_07_u:074.012a": "nānyasya samare rājan gatapūrvas tathā rathaḥ",
    "GE07mbh_07_u:074.012c": "yathā yayāv arjunasya manobhiprāyaśīghragaḥ",
    "GE07mbh_07_u:074.013a": "praviśya tu raṇe rājan keśavaḥ paravīrahā",
    "GE07mbh_07_u:074.013c": "senāmadhye hayāṃs tūrṇaṃ codayām āsa bhārata",
    "GE07mbh_07_u:074.014a": "tatas tasya rathaughasya madhyaṃ prāpya hayottamāḥ",
    "GE07mbh_07_u:074.014c": "kṛcchreṇa ratham ūhus taṃ kṣutpipāsāśramānvitāḥ",
    "GE07mbh_07_u:074.015a": "kṣatāś ca bahubhiḥ śastrair yuddhaśauṇḍair anekaśaḥ",
    "GE07mbh_07_u:074.015c": "maṇḍalāni vicitrāṇi vicerus te muhur muhuḥ",
    "GE07mbh_07_u:074.016a": "hatānāṃ vājināgānāṃ rathānāṃ ca naraiḥ saha",
    "GE07mbh_07_u:074.016c": "upariṣṭād atikrāntāḥ śailābhānāṃ sahasraśaḥ",
    "GE07mbh_07_u:074.016d-0533_01": "śrameṇa mahatā yuktās te hayā vātaraṃhasaḥ",
    "GE07mbh_07_u:074.016d-0533_02": "mandavegagatā rājan saṃvṛttās tatra saṃyuge",
    "GE07mbh_07_u:074.017a": "etasminn antare vīrāv āvantyau bhrātarau nṛpa",
    "GE07mbh_07_u:074.017c": "sahasenau samārchetāṃ pāṇḍavaṃ klāntavāhanam",
    "GE07mbh_07_u:074.018a": "tāv arjunaṃ catuḥṣaṣṭyā saptatyā ca janārdanam",
    "GE07mbh_07_u:074.018c": "śarāṇāṃ ca śatenāśvān avidhyetāṃ mudānvitau",
    "GE07mbh_07_u:074.019a": "tāv arjuno mahārāja navabhir nataparvabhiḥ",
    "GE07mbh_07_u:074.019c": "ājaghāna raṇe kruddho marmajño marmabhedibhiḥ",
    "GE07mbh_07_u:074.020a": "tatas tau tu śaraugheṇa bībhatsuṃ sahakeśavam",
    "GE07mbh_07_u:074.020c": "ācchādayetāṃ saṃrabdhau siṃhanādaṃ ca nedatuḥ",
    "GE07mbh_07_u:074.021a": "tayos tu dhanuṣī citre bhallābhyāṃ śvetavāhanaḥ",
    "GE07mbh_07_u:074.021c": "ciccheda samare tūrṇaṃ dhvajau ca kanakojjvalau",
    "GE07mbh_07_u:074.022a": "athānye dhanuṣī rājan pragṛhya samare tadā",
    "GE07mbh_07_u:074.022c": "pāṇḍavaṃ bhṛśasaṃkruddhāv ardayām āsatuḥ śaraiḥ",
    "GE07mbh_07_u:074.023a": "tayos tu bhṛśasaṃkruddhaḥ śarābhyāṃ pāṇḍunandanaḥ",
    "GE07mbh_07_u:074.023b-0534_01": "tau tu śastrabhṛtāṃ śreṣṭhaḥ śaraiḥ saṃtoṣya bhārata",
    "GE07mbh_07_u:074.023c": "ciccheda dhanuṣī tūrṇaṃ bhūya eva dhanaṃjayaḥ",
    "GE07mbh_07_u:074.024a": "tathānyair viśikhais tūrṇaṃ hemapuṅkhaiḥ śilāśitaiḥ",
    "GE07mbh_07_u:074.024c": "jaghānāśvān sapadātāṃs tathobhau pārṣṇisārathī",
    "GE07mbh_07_u:074.025a": "jyeṣṭhasya ca śiraḥ kāyāt kṣurapreṇa nyakṛntata",
    "GE07mbh_07_u:074.025c": "sa papāta hataḥ pṛthvyāṃ vātarugṇa iva drumaḥ",
    "GE07mbh_07_u:074.025d-0535_01": "nihato rudhirāktāṅgaḥ kampayann iva medinīm",
    "GE07mbh_07_u:074.026a": "vindaṃ tu nihataṃ dṛṣṭvā anuvindaḥ pratāpavān",
    "GE07mbh_07_u:074.026c": "hatāśvaṃ ratham utsṛjya gadāṃ gṛhya mahābalaḥ",
    "GE07mbh_07_u:074.027a": "abhyadravata saṃgrāme bhrātur vadham anusmaran",
    "GE07mbh_07_u:074.027c": "gadayā gadināṃ śreṣṭho nṛtyann iva mahārathaḥ",
    "GE07mbh_07_u:074.028a": "anuvindas tu gadayā lalāṭe madhusūdanam",
    "GE07mbh_07_u:074.028c": "spṛṣṭvā nākampayat kruddho mainākam iva parvatam",
    "GE07mbh_07_u:074.029a": "tasyārjunaḥ śaraiḥ ṣaḍbhir grīvāṃ pādau bhujau śiraḥ",
    "GE07mbh_07_u:074.029c": "nicakarta sa saṃchinnaḥ papātādricayo yathā",
    "GE07mbh_07_u:074.030a": "tatas tau nihatau dṛṣṭvā tayo rājan padānugāḥ",
    "GE07mbh_07_u:074.030c": "abhyadravanta saṃkruddhāḥ kirantaḥ śataśaḥ śarān",
    "GE07mbh_07_u:074.031a": "tān arjunaḥ śarais tūrṇaṃ nihatya bharatarṣabha",
    "GE07mbh_07_u:074.031c": "vyarocata yathā vahnir dāvaṃ dagdhvā himātyaye",
    "GE07mbh_07_u:074.032a": "tayoḥ senām atikramya kṛcchrān niryād dhanaṃjayaḥ",
    "GE07mbh_07_u:074.032c": "vibabhau jaladān bhittvā divākara ivoditaḥ",
    "GE07mbh_07_u:074.033a": "taṃ dṛṣṭvā kuravas trastāḥ prahṛṣṭāś cābhavan punaḥ",
    "GE07mbh_07_u:074.033c": "abhyavarṣaṃs tadā pārthaṃ samantād bharatarṣabha",
    "GE07mbh_07_u:074.034a": "śrāntaṃ cainaṃ samālakṣya jñātvā dūre ca saindhavam",
    "GE07mbh_07_u:074.034c": "siṃhanādena mahatā sarvataḥ paryavārayan",
    "GE07mbh_07_u:074.035a": "tāṃs tu dṛṣṭvā susaṃrabdhān utsmayan puruṣarṣabhaḥ",
    "GE07mbh_07_u:074.035c": "śanakair iva dāśārham arjuno vākyam abravīt",
    "GE07mbh_07_u:074.036a": "śarārditāś ca glānāś ca hayā dūre ca saindhavaḥ",
    "GE07mbh_07_u:074.036c": "kim ihānantaraṃ kāryaṃ jyāyiṣṭhaṃ tava rocate",
    "GE07mbh_07_u:074.037a": "brūhi kṛṣṇa yathātattvaṃ tvaṃ hi prājñatamaḥ sadā",
    "GE07mbh_07_u:074.037c": "bhavannetrā raṇe śatrūn vijeṣyantīha pāṇḍavāḥ",
    "GE07mbh_07_u:074.038a": "mama tv anantaraṃ kṛtyaṃ yad vai tat saṃnibodha me",
    "GE07mbh_07_u:074.038c": "hayān vimucya hi sukhaṃ viśalyān kuru mādhava",
    "GE07mbh_07_u:074.039a": "evam uktas tu pārthena keśavaḥ pratyuvāca tam",
    "GE07mbh_07_u:074.039c": "mamāpy etan mataṃ pārtha yad idaṃ te prabhāṣitam",
    "GE07mbh_07_u:074.040": "arjuna uvāca",
    "GE07mbh_07_u:074.040a": "aham āvārayiṣyāmi sarvasainyāni keśava",
    "GE07mbh_07_u:074.040c": "tvam apy atra yathānyāyaṃ kuru kāryam anantaram",
    "GE07mbh_07_u:074.041": "saṃjaya uvāca",
    "GE07mbh_07_u:074.041a": "so 'vatīrya rathopasthād asaṃbhrānto dhanaṃjayaḥ",
    "GE07mbh_07_u:074.041c": "gāṇḍīvaṃ dhanur ādāya tasthau girir ivācalaḥ",
    "GE07mbh_07_u:074.042a": "tam abhyadhāvan krośantaḥ kṣatriyā jayakāṅkṣiṇaḥ",
    "GE07mbh_07_u:074.042c": "idaṃ chidram iti jñātvā dharaṇīsthaṃ dhanaṃjayam",
    "GE07mbh_07_u:074.043a": "tam ekaṃ rathavaṃśena mahatā paryavārayan",
    "GE07mbh_07_u:074.043c": "vikarṣantaś ca cāpāni visṛjantaś ca sāyakān",
    "GE07mbh_07_u:074.044a": "astrāṇi ca vicitrāṇi kruddhās tatra vyadarśayan",
    "GE07mbh_07_u:074.044c": "chādayantaḥ śaraiḥ pārthaṃ meghā iva divākaram",
    "GE07mbh_07_u:074.045a": "abhyadravanta vegena kṣatriyāḥ kṣatriyarṣabham",
    "GE07mbh_07_u:074.045c": "rathasiṃhaṃ rathodārāḥ siṃhaṃ mattā iva dvipāḥ",
    "GE07mbh_07_u:074.046a": "tatra pārthasya bhujayor mahad balam adṛśyata",
    "GE07mbh_07_u:074.046b-0536_01": "tataḥ pārthas tv ajetavyo mahābāhubalāśrayaḥ",
    "GE07mbh_07_u:074.046c": "yat kruddho bahulāḥ senāḥ sarvataḥ samavārayat",
    "GE07mbh_07_u:074.047a": "astrair astrāṇi saṃvārya dviṣatāṃ sarvato vibhuḥ",
    "GE07mbh_07_u:074.047c": "iṣubhir bahubhis tūrṇaṃ sarvān eva samāvṛṇot",
    "GE07mbh_07_u:074.048a": "tatrāntarikṣe bāṇānāṃ pragāḍhānāṃ viśāṃ pate",
    "GE07mbh_07_u:074.048c": "saṃgharṣeṇa mahārciṣmān pāvakaḥ samajāyata",
    "GE07mbh_07_u:074.049a": "tatra tatra maheṣvāsaiḥ śvasadbhiḥ śoṇitokṣitaiḥ",
    "GE07mbh_07_u:074.049c": "hayair nāgaiś ca saṃbhinnair nadadbhiś cārikarśanaiḥ",
    "GE07mbh_07_u:074.050a": "saṃrabdhaiś cāribhir vīraiḥ prārthayadbhir jayaṃ mṛdhe",
    "GE07mbh_07_u:074.050c": "ekasthair bahubhiḥ kruddhair ūṣmeva samajāyata",
    "GE07mbh_07_u:074.051a": "śarormiṇaṃ dhvajāvartaṃ nāganakraṃ duratyayam",
    "GE07mbh_07_u:074.051c": "padātimatsyakalilaṃ śaṅkhadundubhinisvanam",
    "GE07mbh_07_u:074.052a": "asaṃkhyeyam apāraṃ ca rajo ''bhīlam atīva ca",
    "GE07mbh_07_u:074.052c": "uṣṇīṣakamaṭhacchannaṃ patākāphenamālinam",
    "GE07mbh_07_u:074.053a": "rathasāgaram akṣobhyaṃ mātaṅgāṅgaśilācitam",
    "GE07mbh_07_u:074.053c": "velābhūtas tadā pārthaḥ patribhiḥ samavārayat dhṛtarāṣṭra uvāca",
    "GE07mbh_07_u:074.053d-0537_01": "arjune dharaṇīṃ prāpte hayahaste ca keśave saṃjaya uvāca",
    "GE07mbh_07_u:074.053d-0537_02": "etad antaram āsādya kathaṃ pārtho na nirjitaḥ",
    "GE07mbh_07_u:074.053d-0537_03": "sadyaḥ pārthiva pārthena niruddhāḥ sarvapārthivāḥ",
    "GE07mbh_07_u:074.053d-0537_04": "rathasthā dharaṇīsthena vākyam acchāndasaṃ yathā",
    "GE07mbh_07_u:074.053d-0537_05": "bhūmistho 'pi rathasthāṃs tān pārthaḥ sarvadhanurdharān",
    "GE07mbh_07_u:074.053d-0537_06": "eko nivārayām āsa lobhaḥ sarvaguṇān iva",
    "GE07mbh_07_u:074.054a": "tato janārdanaḥ saṃkhye priyaṃ puruṣasattamam",
    "GE07mbh_07_u:074.054c": "asaṃbhrānto mahābāhur arjunaṃ vākyam abravīt",
    "GE07mbh_07_u:074.055a": "udapānam ihāśvānāṃ nālam asti raṇe 'rjuna",
    "GE07mbh_07_u:074.055c": "parīpsante jalaṃ ceme peyaṃ na tv avagāhanam",
    "GE07mbh_07_u:074.056a": "idam astīty asaṃbhrānto bruvann astreṇa medinīm",
    "GE07mbh_07_u:074.056c": "abhihatyārjunaś cakre vājipānaṃ saraḥ śubham",
    "GE07mbh_07_u:074.056d-0538_01": "haṃsakāraṇḍavākīrṇaṃ cakravākopaśobhitam",
    "GE07mbh_07_u:074.056d-0538_02": "savistīrṇaṃ prasannāmbhaḥ praphullavarapaṅkajam",
    "GE07mbh_07_u:074.056d-0538_03": "kūrmamatsyagaṇākīrṇam agādham ṛṣisevitam",
    "GE07mbh_07_u:074.056d-0538_04": "bhagavan nāradamuner darśanārthaṃ kṛtaṃ kṣaṇāt",
    "GE07mbh_07_u:074.056d-0539_01": "evaṃ pārthas tataś cakre vājināṃ ca saraḥ śubham",
    "GE07mbh_07_u:074.057a": "śaravaṃśaṃ śarasthūṇaṃ śarācchādanam adbhutam",
    "GE07mbh_07_u:074.057c": "śaraveśmākarot pārthas tvaṣṭevādbhutakarmakṛt",
    "GE07mbh_07_u:074.058a": "tataḥ prahasya govindaḥ sādhu sādhv ity athābravīt",
    "GE07mbh_07_u:074.058c": "śaraveśmani pārthena kṛte tasmin mahāraṇe",
    "GE07mbh_07_u:075.001": "saṃjaya uvāca",
    "GE07mbh_07_u:075.001a": "salile janite tasmin kaunteyena mahātmanā",
    "GE07mbh_07_u:075.001c": "nivārite dviṣatsainye kṛte ca śaraveśmani",
    "GE07mbh_07_u:075.002a": "vāsudevo rathāt tūrṇam avatīrya mahādyutiḥ",
    "GE07mbh_07_u:075.002c": "mocayām āsa turagān vitunnān kaṅkapatribhiḥ",
    "GE07mbh_07_u:075.003a": "adṛṣṭapūrvaṃ tad dṛṣṭvā siṃhanādo mahān abhūt",
    "GE07mbh_07_u:075.003c": "siddhacāraṇasaṃghānāṃ sainikānāṃ ca sarvaśaḥ",
    "GE07mbh_07_u:075.004a": "padātinaṃ tu kaunteyaṃ yudhyamānaṃ nararṣabhāḥ",
    "GE07mbh_07_u:075.004c": "nāśaknuvan vārayituṃ tad adbhutam ivābhavat",
    "GE07mbh_07_u:075.005a": "āpatatsu rathaugheṣu prabhūtagajavājiṣu",
    "GE07mbh_07_u:075.005c": "nāsaṃbhramat tadā pārthas tad asya puruṣān ati",
    "GE07mbh_07_u:075.006a": "vyasṛjanta śaraughāṃs te pāṇḍavaṃ prati pārthivāḥ",
    "GE07mbh_07_u:075.006c": "na cāvyathata dharmātmā vāsaviḥ paravīrahā",
    "GE07mbh_07_u:075.007a": "sa tāni śarajālāni gadāḥ prāsāṃś ca vīryavān",
    "GE07mbh_07_u:075.007c": "āgatān agrasat pārthaḥ saritaḥ sāgaro yathā",
    "GE07mbh_07_u:075.008a": "astravegena mahatā pārtho bāhubalena ca",
    "GE07mbh_07_u:075.008c": "sarveṣāṃ pārthivendrāṇām agrasat tāñ śarottamān",
    "GE07mbh_07_u:075.009a": "tat tu pārthasya vikrāntaṃ vāsudevasya cobhayoḥ",
    "GE07mbh_07_u:075.009c": "apūjayan mahārāja kauravāḥ paramādbhutam",
    "GE07mbh_07_u:075.010a": "kim adbhutataraṃ loke bhavitāpy atha vāpy abhūt",
    "GE07mbh_07_u:075.010c": "yad aśvān pārthagovindau mocayām āsatū raṇe",
    "GE07mbh_07_u:075.011a": "bhayaṃ vipulam asmāsu tāv adhattāṃ narottamau",
    "GE07mbh_07_u:075.011c": "tejo vidadhatuś cograṃ visrabdhau raṇamūrdhani saṃjayaḥ",
    "GE07mbh_07_u:075.011d-0540_01": "tatrādbhutataraṃ manye tat sainyaṃ tāvakaṃ prabho",
    "GE07mbh_07_u:075.011d-0540_02": "dadhāraikau raṇe pārtho velodvṛttam ivārṇavam",
    "GE07mbh_07_u:075.011d-0540_03": "pārthasya śarasaṃchanne sainye mahati bhārata",
    "GE07mbh_07_u:075.011d-0540_04": "ākāśam iva saṃprāpya vicerus tatra pakṣiṇaḥ",
    "GE07mbh_07_u:075.011d-0540_05": "na cainaṃ yudhi tiṣṭhantaṃ tava sainyeṣu māriṣa",
    "GE07mbh_07_u:075.011d-0540_06": "abhyadravata saṃkruddhaḥ pumān kaś cit tu tāvakaḥ",
    "GE07mbh_07_u:075.011d-0540_07": "sarve vimanaso bhūtvā tava yaudhā viśāṃ pate",
    "GE07mbh_07_u:075.011d-0540_08": "saṃprekṣya tatra govindaṃ pāṇḍavaṃ ca dhanaṃjayam",
    "GE07mbh_07_u:075.012a": "athotsmayan hṛṣīkeśaḥ strīmadhya iva bhārata",
    "GE07mbh_07_u:075.012c": "arjunena kṛte saṃkhye śaragarbhagṛhe tadā",
    "GE07mbh_07_u:075.013a": "upāvartayad avyagras tān aśvān puṣkarekṣaṇaḥ",
    "GE07mbh_07_u:075.013c": "miṣatāṃ sarvasainyānāṃ tvadīyānāṃ viśāṃ pate",
    "GE07mbh_07_u:075.013d-0541_01": "upāvṛtyotthitān aśvān pāṇibhyāṃ puṣkarekṣaṇaḥ",
    "GE07mbh_07_u:075.013d-0541_02": "saṃmārjayad raṇe rājan paśyatāṃ sarvayodhinām",
    "GE07mbh_07_u:075.014a": "teṣāṃ śramaṃ ca glāniṃ ca vepathuṃ vamathuṃ vraṇān",
    "GE07mbh_07_u:075.014c": "sarvaṃ vyapānudat kṛṣṇaḥ kuśalo hy aśvakarmaṇi",
    "GE07mbh_07_u:075.015a": "śalyān uddhṛtya pāṇibhyāṃ parimṛjya ca tān hayān",
    "GE07mbh_07_u:075.015c": "upāvṛtya yathānyāyaṃ pāyayām āsa vāri saḥ",
    "GE07mbh_07_u:075.016a": "sa tāṃl labdhodakān snātāñ jagdhānnān vigataklamān",
    "GE07mbh_07_u:075.016c": "yojayām āsa saṃhṛṣṭaḥ punar eva rathottame",
    "GE07mbh_07_u:075.017a": "sa taṃ rathavaraṃ śauriḥ sarvaśastrabhṛtāṃ varaḥ",
    "GE07mbh_07_u:075.017c": "samāsthāya mahātejāḥ sārjunaḥ prayayau drutam",
    "GE07mbh_07_u:075.017d-0542_01": "yojayitvā hayāṃs tatra vidhidṛṣṭena karmaṇā",
    "GE07mbh_07_u:075.017d-0542_02": "raṇe cacāra govindas tṛṇīkṛtya mahārathān",
    "GE07mbh_07_u:075.018a": "rathaṃ rathavarasyājau yuktaṃ labdhodakair hayaiḥ",
    "GE07mbh_07_u:075.018c": "dṛṣṭvā kurubalaśreṣṭhāḥ punar vimanaso 'bhavan",
    "GE07mbh_07_u:075.019a": "viniḥśvasantas te rājan bhagnadaṃṣṭrā ivoragāḥ",
    "GE07mbh_07_u:075.019c": "dhig aho dhig gataḥ pārthaḥ kṛṣṇaś cety abruvan pṛthak",
    "GE07mbh_07_u:075.019d-0543_01": "tatsenāḥ sarvato hṛṣṭā lomaharṣaṇam adbhutam",
    "GE07mbh_07_u:075.019d-0543_02": "tvaradhvam iti cākrandan naitad astīti cābruvan",
    "GE07mbh_07_u:075.020a": "sarvakṣatrasya miṣato rathenaikena daṃśitau",
    "GE07mbh_07_u:075.020c": "bālakrīḍanakeneva kadarthīkṛtya no balam",
    "GE07mbh_07_u:075.021a": "krośatāṃ yatamānānām asaṃsaktau paraṃtapau",
    "GE07mbh_07_u:075.021c": "darśayitvātmano vīryaṃ prayātau sarvarājasu",
    "GE07mbh_07_u:075.021d-0544_01": "yathā devāsure yuddhe tṛṇīkṛtya sadānavān",
    "GE07mbh_07_u:075.021d-0544_02": "indrāviṣṇū purā rājañ jambhasya vadhakāṅkṣiṇau",
    "GE07mbh_07_u:075.022a": "tau prayātau punar dṛṣṭvā tadānye sainikābruvan",
    "GE07mbh_07_u:075.022c": "tvaradhvaṃ kuravaḥ sarve vadhe kṛṣṇakirīṭinoḥ",
    "GE07mbh_07_u:075.023a": "rathaṃ yuktvā hi dāśārho miṣatāṃ sarvadhanvinām",
    "GE07mbh_07_u:075.023c": "jayadrathāya yāty eṣa kadarthīkṛtya no raṇe",
    "GE07mbh_07_u:075.024a": "tatra ke cin mitho rājan samabhāṣanta bhūmipāḥ",
    "GE07mbh_07_u:075.024c": "adṛṣṭapūrvaṃ saṃgrāme tad dṛṣṭvā mahad adbhutam",
    "GE07mbh_07_u:075.025a": "sarvasainyāni rājā ca dhṛtarāṣṭro 'tyayaṃ gataḥ",
    "GE07mbh_07_u:075.025c": "duryodhanāparādhena kṣatraṃ kṛtsnā ca medinī",
    "GE07mbh_07_u:075.026a": "vilayaṃ samanuprāptā tac ca rājā na budhyate",
    "GE07mbh_07_u:075.026c": "ity evaṃ kṣatriyās tatra bruvanty anye ca bhārata",
    "GE07mbh_07_u:075.027a": "sindhurājasya yat kṛtyaṃ gatasya yamasādanam",
    "GE07mbh_07_u:075.027c": "tat karotu vṛthādṛṣṭir dhārtarāṣṭro 'nupāyavit",
    "GE07mbh_07_u:075.028a": "tataḥ śīghrataraṃ prāyāt pāṇḍavaḥ saindhavaṃ prati",
    "GE07mbh_07_u:075.028c": "nivartamāne tigmāṃśau hṛṣṭaiḥ pītodakair hayaiḥ",
    "GE07mbh_07_u:075.029a": "taṃ prayāntaṃ mahābāhuṃ sarvaśastrabhṛtāṃ varam",
    "GE07mbh_07_u:075.029c": "nāśaknuvan vārayituṃ yodhāḥ kruddham ivāntakam",
    "GE07mbh_07_u:075.030a": "vidrāvya tu tataḥ sainyaṃ pāṇḍavaḥ śatrutāpanaḥ",
    "GE07mbh_07_u:075.030c": "yathā mṛgagaṇān siṃhaḥ saindhavārthe vyaloḍayat",
    "GE07mbh_07_u:075.031a": "gāhamānas tv anīkāni tūrṇam aśvān acodayat",
    "GE07mbh_07_u:075.031c": "balākavarṇān dāśārhaḥ pāñcajanyaṃ vyanādayat",
    "GE07mbh_07_u:075.031d-0545_01": "dhanurgajāśvasiktānāṃ veditvāl lāghavena ca",
    "GE07mbh_07_u:075.031d-0546_01": "preṣamāṇo jayatu hi yiyāsūn api raṃhasā",
    "GE07mbh_07_u:075.031d-0546_02": "amoghāḥ śatruhantāro vimalāḥ krośapātinaḥ",
    "GE07mbh_07_u:075.031d-0546_03": "manojavās te 'pi raṇe vājino javasaṃpadā",
    "GE07mbh_07_u:075.031d-0546_04": "kṛṣṇapratodatunnānāṃ rathavṛndānuśālinām",
    "GE07mbh_07_u:075.031d-0546_05": "viśeṣitāḥ prayogāc ca sarvaśatrunibarhaṇāḥ",
    "GE07mbh_07_u:075.032a": "kaunteyenāgrataḥ sṛṣṭā nyapatan pṛṣṭhataḥ śarāḥ",
    "GE07mbh_07_u:075.032c": "tūrṇāt tūrṇataraṃ hy aśvās te 'vahan vātaraṃhasaḥ",
    "GE07mbh_07_u:075.033a": "vātoddhūtapatākāntaṃ rathaṃ jaladanisvanam",
    "GE07mbh_07_u:075.033c": "ghoraṃ kapidhvajaṃ dṛṣṭvā viṣaṇṇā rathino 'bhavan",
    "GE07mbh_07_u:075.034a": "divākare 'tha rajasā sarvataḥ saṃvṛte bhṛśam",
    "GE07mbh_07_u:075.034c": "śarārtāś ca raṇe yodhā na kṛṣṇau śekur īkṣitum",
    "GE07mbh_07_u:075.035a": "tato nṛpatayaḥ kruddhāḥ parivavrur dhanaṃjayam",
    "GE07mbh_07_u:075.035c": "kṣatriyā bahavaś cānye jayadrathavadhaiṣiṇam",
    "GE07mbh_07_u:075.036a": "apanīyatsu śalyeṣu dhiṣṭhitaṃ puruṣarṣabham",
    "GE07mbh_07_u:075.036c": "duryodhanas tv agāt pārthaṃ tvaramāṇo mahāhave",
    "GE07mbh_07_u:076.001": "saṃjaya uvāca",
    "GE07mbh_07_u:076.001a": "sraṃsanta iva majjānas tāvakānāṃ bhayān nṛpa",
    "GE07mbh_07_u:076.001c": "tau dṛṣṭvā samatikrāntau vāsudevadhanaṃjayau",
    "GE07mbh_07_u:076.002a": "sarve tu pratisaṃrabdhā hrīmantaḥ sattvacoditāḥ",
    "GE07mbh_07_u:076.002c": "sthirībūtā mahātmānaḥ pratyagacchan dhanaṃjayam",
    "GE07mbh_07_u:076.003a": "ye gatāḥ pāṇḍavaṃ yuddhe krodhāmarṣasamanvitāḥ",
    "GE07mbh_07_u:076.003c": "te 'dyāpi na nivartante sindhavaḥ sāgarād iva",
    "GE07mbh_07_u:076.004a": "asantas tu nyavartanta vedebhya iva nāstikāḥ",
    "GE07mbh_07_u:076.004c": "narakaṃ bhajamānās te pratyapadyanta kilbiṣam",
    "GE07mbh_07_u:076.005a": "tāv atītya rathānīkaṃ vimuktau puruṣarṣabhau",
    "GE07mbh_07_u:076.005c": "dadṛśāte yathā rāhor āsyān muktau prabhākarau",
    "GE07mbh_07_u:076.006a": "matsyāv iva mahājālaṃ vidārya vigatajvarau",
    "GE07mbh_07_u:076.006c": "tathā kṛṣṇāv adṛśyetāṃ senājālaṃ vidārya tat",
    "GE07mbh_07_u:076.007a": "vimuktau śastrasaṃbādhād droṇānīkāt sudurbhidāt",
    "GE07mbh_07_u:076.007c": "adṛśyetāṃ mahātmānau kālasūryāv ivoditau",
    "GE07mbh_07_u:076.008a": "astrasaṃbādhanirmuktau vimuktau śastrasaṃkaṭāt",
    "GE07mbh_07_u:076.008c": "adṛśyetāṃ mahātmānau śatrusaṃbādhakāriṇau",
    "GE07mbh_07_u:076.009a": "vimuktau jvalanasparśān makarāsyāj jhaṣāv iva",
    "GE07mbh_07_u:076.009c": "vyakṣobhayetāṃ senāṃ tau samudraṃ makarāv iva",
    "GE07mbh_07_u:076.010a": "tāvakās tava putrāś ca droṇānīkasthayos tayoḥ",
    "GE07mbh_07_u:076.010c": "naitau tariṣyato droṇam iti cakrus tadā matim",
    "GE07mbh_07_u:076.011a": "tau tu dṛṣṭvā vyatikrāntau droṇānīkaṃ mahādyutī",
    "GE07mbh_07_u:076.011c": "nāśaśaṃsur mahārāja sindhurājasya jīvitam",
    "GE07mbh_07_u:076.012a": "āśā balavatī rājan putrāṇām abhavat tava",
    "GE07mbh_07_u:076.012c": "droṇahārdikyayoḥ kṛṣṇau na mokṣyete iti prabho",
    "GE07mbh_07_u:076.013a": "tām āśāṃ viphalāṃ kṛtvā nistīrṇau tau paraṃtapau",
    "GE07mbh_07_u:076.013c": "droṇānīkaṃ mahārāja bhojānīkaṃ ca dustaram",
    "GE07mbh_07_u:076.014a": "atha dṛṣṭvā vyatikrāntau jvalitāv iva pāvakau",
    "GE07mbh_07_u:076.014c": "nirāśāḥ sindhurājasya jīvitaṃ nāśaśaṃsire",
    "GE07mbh_07_u:076.015a": "mithaś ca samabhāṣetām abhītau bhayavardhanau",
    "GE07mbh_07_u:076.015c": "jayadrathavadhe vācas tās tāḥ kṛṣṇadhanaṃjayau",
    "GE07mbh_07_u:076.016a": "asau madhye kṛtaḥ ṣaḍbhir dhārtarāṣṭrair mahārathaiḥ",
    "GE07mbh_07_u:076.016c": "cakṣurviṣayasaṃprāpto na nau mokṣyati saindhavaḥ",
    "GE07mbh_07_u:076.017a": "yady asya samare goptā śakro devagaṇaiḥ saha",
    "GE07mbh_07_u:076.017c": "tathāpy enaṃ haniṣyāva iti kṛṣṇāv abhāṣatām",
    "GE07mbh_07_u:076.018a": "iti kṛṣṇau mahābāhū mithaḥ kathayatāṃ tadā",
    "GE07mbh_07_u:076.018c": "sindhurājam avekṣantau tat putrās tava śuśruvuḥ",
    "GE07mbh_07_u:076.019a": "atītya marudhanveva prayāntau tṛṣitau gajau",
    "GE07mbh_07_u:076.019c": "pītvā vāri samāśvastau tathaivāstām ariṃdamau",
    "GE07mbh_07_u:076.020a": "vyāghrasiṃhagajākīrṇān atikramyeva parvatān",
    "GE07mbh_07_u:076.020c": "adṛśyetāṃ mahābāhū yathā mṛtyujarātigau",
    "GE07mbh_07_u:076.021a": "tathā hi mukhavarṇo 'yam anayor iti menire",
    "GE07mbh_07_u:076.021c": "tāvakā dṛśya muktau tau vikrośanti sma sarvataḥ",
    "GE07mbh_07_u:076.022a": "droṇād āśīviṣākārāj jvalitād iva pāvakāt",
    "GE07mbh_07_u:076.022c": "anyebhyaḥ pārthivebhyaś ca bhāsvantāv iva bhāskarau",
    "GE07mbh_07_u:076.023a": "tau muktau sāgaraprakhyād droṇānīkād ariṃdamau",
    "GE07mbh_07_u:076.023c": "adṛśyetāṃ mudā yuktau samuttīryārṇavaṃ yathā",
    "GE07mbh_07_u:076.024a": "śastraughān mahato muktau droṇahārdikyarakṣitān",
    "GE07mbh_07_u:076.024c": "rocamānāv adṛśyetām indrāgnyoḥ sadṛśau raṇe",
    "GE07mbh_07_u:076.025a": "udbhinnarudhirau kṛṣṇau bhāradvājasya sāyakaiḥ",
    "GE07mbh_07_u:076.025c": "śitaiś citau vyarocetāṃ karṇikārair ivācalau",
    "GE07mbh_07_u:076.026a": "droṇagrāhahradān muktau",
    "GE07mbh_07_u:076.026c": "ayaḥśarogramakarāt kṣatriyapravarāmbhasaḥ",
    "GE07mbh_07_u:076.027a": "jyāghoṣatalanirhrādād gadānistriṃśavidyutaḥ",
    "GE07mbh_07_u:076.027c": "droṇāstrameghān nirmuktau sūryendū timirād iva",
    "GE07mbh_07_u:076.028a": "bāhubhyām iva saṃtīrṇau sindhuṣaṣṭhāḥ samudragāḥ",
    "GE07mbh_07_u:076.028c": "tapānte saritaḥ pūrṇā mahāgrāhasamākulāḥ",
    "GE07mbh_07_u:076.028d-0547_01": "mahāśailoccayāṃ ghorāṃ laṅghayitvā mahānadīm",
    "GE07mbh_07_u:076.028d-0547_02": "nistīrṇāv adhvagau yadvat tadvat tau tāritau raṇe",
    "GE07mbh_07_u:076.029a": "iti kṛṣṇau maheṣvāsau yaśasā lokaviśrutau",
    "GE07mbh_07_u:076.029c": "sarvabhūtāny amanyanta",
    "GE07mbh_07_u:076.030a": "jayadrathaṃ samīpastham avekṣantau jighāṃsayā",
    "GE07mbh_07_u:076.030c": "ruruṃ nipāne lipsantau vyāghravat tāv atiṣṭhatām",
    "GE07mbh_07_u:076.031a": "yathā hi mukhavarṇo 'yam anayor iti menire",
    "GE07mbh_07_u:076.031c": "tava yodhā mahārāja hatam eva jayadratham",
    "GE07mbh_07_u:076.032a": "lohitākṣau mahābāhū saṃyattau kṛṣṇapāṇḍavau",
    "GE07mbh_07_u:076.032c": "sindhurājam abhiprekṣya hṛṣṭau vyanadatāṃ muhuḥ",
    "GE07mbh_07_u:076.033a": "śaurer abhīśuhastasya pārthasya ca dhanuṣmataḥ",
    "GE07mbh_07_u:076.033c": "tayor āsīt pratibhrājaḥ sūryapāvakayor iva",
    "GE07mbh_07_u:076.034a": "harṣa eva tayor āsīd droṇānīkapramuktayoḥ",
    "GE07mbh_07_u:076.034c": "samīpe saindhavaṃ dṛṣṭvā śyenayor āmiṣaṃ yathā",
    "GE07mbh_07_u:076.035a": "tau tu saindhavam ālokya vartamānam ivāntike",
    "GE07mbh_07_u:076.035c": "sahasā petatuḥ kruddhau kṣipraṃ śyenāv ivāmiṣe",
    "GE07mbh_07_u:076.036a": "tau tu dṛṣṭvā vyatikrāntau hṛṣīkeśadhanaṃjayau",
    "GE07mbh_07_u:076.036c": "sindhurājasya rakṣārthaṃ parākrāntaḥ sutas tava",
    "GE07mbh_07_u:076.037a": "droṇenābaddhakavaco rājā duryodhanas tadā",
    "GE07mbh_07_u:076.037c": "yayāv ekarathenājau hayasaṃskāravit prabho",
    "GE07mbh_07_u:076.038a": "kṛṣṇapārthau maheṣvāsau vyatikramyātha te sutaḥ",
    "GE07mbh_07_u:076.038c": "agrataḥ puṇḍarīkākṣaṃ pratīyāya narādhipa",
    "GE07mbh_07_u:076.039a": "tataḥ sarveṣu sainyeṣu vāditrāṇi prahṛṣṭavat",
    "GE07mbh_07_u:076.039c": "prāvādyan samatikrānte tava putre dhanaṃjayam",
    "GE07mbh_07_u:076.040a": "siṃhanādaravāś cāsañ śaṅkhadundubhimiśritāḥ",
    "GE07mbh_07_u:076.040c": "dṛṣṭvā duryodhanaṃ tatra kṛṣṇayoḥ pramukhe sthitam",
    "GE07mbh_07_u:076.041a": "ye ca te sindhurājasya goptāraḥ pāvakopamāḥ",
    "GE07mbh_07_u:076.041c": "te prahṛṣyanta samare dṛṣṭvā putraṃ tavābhibho",
    "GE07mbh_07_u:076.042a": "dṛṣṭvā duryodhanaṃ kṛṣṇas tv atikrāntaṃ sahānugam",
    "GE07mbh_07_u:076.042c": "abravīd arjunaṃ rājan prāptakālam idaṃ vacaḥ",
    "GE07mbh_07_u:077.001": "vāsudeva uvāca",
    "GE07mbh_07_u:077.001a": "suyodhanam atikrāntam enaṃ paśya dhanaṃjaya",
    "GE07mbh_07_u:077.001c": "āpadgatam imaṃ manye nāsty asya sadṛśo rathaḥ",
    "GE07mbh_07_u:077.002a": "dūrapātī maheṣvāsaḥ kṛtāstro yuddhadurmadaḥ",
    "GE07mbh_07_u:077.002c": "dṛḍhāstraś citrayodhī ca dhārtarāṣṭro mahābalaḥ",
    "GE07mbh_07_u:077.003a": "atyantasukhasaṃvṛddho mānitaś ca mahārathaiḥ",
    "GE07mbh_07_u:077.003c": "kṛtī ca satataṃ pārtha nityaṃ dveṣṭi ca pāṇḍavān",
    "GE07mbh_07_u:077.004a": "tena yuddham ahaṃ manye prāptakālaṃ tavānagha",
    "GE07mbh_07_u:077.004c": "atra vo dyūtam āyātaṃ vijayāyetarāya vā",
    "GE07mbh_07_u:077.005a": "atra krodhaviṣaṃ pārtha vimuñca cirasaṃbhṛtam",
    "GE07mbh_07_u:077.005c": "eṣa mūlam anarthānāṃ pāṇḍavānāṃ mahārathaḥ",
    "GE07mbh_07_u:077.006a": "so 'yaṃ prāptas tavākṣepaṃ paśya sāphalyam ātmanaḥ",
    "GE07mbh_07_u:077.006c": "kathaṃ hi rājā rājyārthī tvayā gaccheta saṃyugam",
    "GE07mbh_07_u:077.007a": "diṣṭyā tv idānīṃ saṃprāpta eṣa te bāṇagocaram",
    "GE07mbh_07_u:077.007c": "sa yathā jīvitaṃ jahyāt tathā kuru dhanaṃjaya",
    "GE07mbh_07_u:077.008a": "aiśvaryamadasaṃmūḍho naiṣa duḥkham upeyivān",
    "GE07mbh_07_u:077.008c": "na ca te saṃyuge vīryaṃ jānāti puruṣarṣabha",
    "GE07mbh_07_u:077.009a": "tvāṃ hi lokās trayaḥ pārtha sasurāsuramānuṣāḥ",
    "GE07mbh_07_u:077.009c": "notsahante raṇe jetuṃ kim utaikaḥ suyodhanaḥ",
    "GE07mbh_07_u:077.010a": "sa diṣṭyā samanuprāptas tava pārtha rathāntikam",
    "GE07mbh_07_u:077.010c": "jahy enaṃ vai mahābāho yathā vṛtraṃ puraṃdaraḥ",
    "GE07mbh_07_u:077.011a": "eṣa hy anarthe satataṃ parākrāntas tavānagha",
    "GE07mbh_07_u:077.011c": "nikṛtyā dharmarājaṃ ca dyūte vañcitavān ayam",
    "GE07mbh_07_u:077.012a": "bahūni sunṛśaṃsāni kṛtāny etena mānada",
    "GE07mbh_07_u:077.012c": "yuṣmāsu pāpamatinā apāpeṣv eva nityadā",
    "GE07mbh_07_u:077.013a": "tam anāryaṃ sadā kṣudraṃ puruṣaṃ kāmacāriṇam",
    "GE07mbh_07_u:077.013c": "āryāṃ yuddhe matiṃ kṛtvā jahi pārthāvicārayan",
    "GE07mbh_07_u:077.014a": "nikṛtyā rājyaharaṇaṃ vanavāsaṃ ca pāṇḍava",
    "GE07mbh_07_u:077.014c": "parikleśaṃ ca kṛṣṇāyā hṛdi kṛtvā parākrama",
    "GE07mbh_07_u:077.015a": "diṣṭyaiṣa tava bāṇānāṃ gocare parivartate",
    "GE07mbh_07_u:077.015c": "pratighātāya kāryasya diṣṭyā ca yatate 'grataḥ",
    "GE07mbh_07_u:077.016a": "diṣṭyā jānāti saṃgrāme yoddhavyaṃ hi tvayā saha",
    "GE07mbh_07_u:077.016c": "diṣṭyā ca saphalāḥ pārtha sarve kāmā hi kāmitāḥ",
    "GE07mbh_07_u:077.017a": "tasmāj jahi raṇe pārtha dhārtarāṣṭraṃ kulādhamam",
    "GE07mbh_07_u:077.017c": "yathendreṇa hataḥ pūrvaṃ jambho devāsure mṛdhe",
    "GE07mbh_07_u:077.018a": "asmin hate tvayā sainyam anāthaṃ bhidyatām idam",
    "GE07mbh_07_u:077.018c": "vairasyāsyās tv avabhṛtho mūlaṃ chindhi durātmanām",
    "GE07mbh_07_u:077.019": "saṃjaya uvāca",
    "GE07mbh_07_u:077.019a": "taṃ tathety abravīt pārthaḥ kṛtyarūpam idaṃ mama",
    "GE07mbh_07_u:077.019c": "sarvam anyad anādṛtya gaccha yatra suyodhanaḥ",
    "GE07mbh_07_u:077.020a": "yenaitad dīrghakālaṃ no bhuktaṃ rājyam akaṇṭakam",
    "GE07mbh_07_u:077.020c": "apy asya yudhi vikramya chindyāṃ mūrdhānam āhave",
    "GE07mbh_07_u:077.021a": "api tasyā anarhāyāḥ parikleśasya mādhava",
    "GE07mbh_07_u:077.021c": "kṛṣṇāyāḥ śaknuyāṃ gantuṃ padaṃ keśapradharṣaṇe",
    "GE07mbh_07_u:077.021d-0548_01": "apy ahaṃ tāni duḥkhāni pūrvavṛttāni mādhava",
    "GE07mbh_07_u:077.021d-0548_02": "duryodhanaṃ raṇe hatvā pratimokṣye kathaṃ cana",
    "GE07mbh_07_u:077.022a": "ity evaṃ vādinau hṛṣṭau kṛṣṇau śvetān hayottamān",
    "GE07mbh_07_u:077.022c": "preṣayām āsatuḥ saṃkhye prepsantau taṃ narādhipam",
    "GE07mbh_07_u:077.023a": "tayoḥ samīpaṃ saṃprāpya putras te bharatarṣabha",
    "GE07mbh_07_u:077.023c": "na cakāra bhayaṃ prāpte bhaye mahati māriṣa",
    "GE07mbh_07_u:077.024a": "tad asya kṣatriyās tatra sarva evābhyapūjayan",
    "GE07mbh_07_u:077.024c": "yad arjunahṛṣīkeśau pratyudyāto 'vicārayan",
    "GE07mbh_07_u:077.025a": "tataḥ sarvasya sainyasya tāvakasya viśāṃ pate",
    "GE07mbh_07_u:077.025c": "mahān nādo hy abhūt tatra dṛṣṭvā rājānam āhave",
    "GE07mbh_07_u:077.026a": "tasmiñ janasamunnāde pravṛtte bhairave sati",
    "GE07mbh_07_u:077.026c": "kadarthīkṛtya te putraḥ pratyamitram avārayat",
    "GE07mbh_07_u:077.027a": "āvāritas tu kaunteyas tava putreṇa dhanvinā",
    "GE07mbh_07_u:077.027c": "saṃrambham agamad bhūyaḥ sa ca tasmin paraṃtapaḥ",
    "GE07mbh_07_u:077.028a": "tau dṛṣṭvā pratisaṃrabdhau duryodhanadhanaṃjayau",
    "GE07mbh_07_u:077.028c": "abhyavaikṣanta rājāno bhīmarūpāḥ samantataḥ",
    "GE07mbh_07_u:077.029a": "dṛṣṭvā tu pārthaṃ saṃrabdhaṃ vāsudevaṃ ca māriṣa",
    "GE07mbh_07_u:077.029c": "prahasann iva putras te yoddhukāmaḥ samāhvayat",
    "GE07mbh_07_u:077.030a": "tataḥ prahṛṣṭo dāśārhaḥ pāṇḍavaś ca dhanaṃjayaḥ",
    "GE07mbh_07_u:077.030c": "vyākrośetāṃ mahānādaṃ dadhmatuś cāmbujottamau",
    "GE07mbh_07_u:077.031a": "tau hṛṣṭarūpau saṃprekṣya kauraveyāś ca sarvaśaḥ",
    "GE07mbh_07_u:077.031c": "nirāśāḥ samapadyanta putrasya tava jīvite",
    "GE07mbh_07_u:077.032a": "śokam īyuḥ paraṃ caiva kuravaḥ sarva eva te",
    "GE07mbh_07_u:077.032c": "amanyanta ca putraṃ te vaiśvānaramukhe hutam",
    "GE07mbh_07_u:077.033a": "tathā tu dṛṣṭvā yodhās te prahṛṣṭau kṛṣṇapāṇḍavau",
    "GE07mbh_07_u:077.033c": "hato rājā hato rājety ūcur evaṃ bhayārditāḥ",
    "GE07mbh_07_u:077.034a": "janasya saṃninādaṃ tu śrutvā duryodhano 'bravīt",
    "GE07mbh_07_u:077.034c": "vyetu vo bhīr ahaṃ kṛṣṇau preṣayiṣyāmi mṛtyave",
    "GE07mbh_07_u:077.035a": "ity uktvā sainikān sarvāñ jayāpekṣī narādhipaḥ",
    "GE07mbh_07_u:077.035c": "pārtham ābhāṣya saṃrambhād idaṃ vacanam abravīt",
    "GE07mbh_07_u:077.036a": "pārtha yac chikṣitaṃ te 'straṃ divyaṃ mānuṣam eva ca",
    "GE07mbh_07_u:077.036c": "tad darśaya mayi kṣipraṃ yadi jāto 'si pāṇḍunā",
    "GE07mbh_07_u:077.037a": "yad balaṃ tava vīryaṃ ca keśavasya tathaiva ca",
    "GE07mbh_07_u:077.037c": "tat kuruṣva mayi kṣipraṃ paśyāmas tava pauruṣam",
    "GE07mbh_07_u:077.038a": "asmat parokṣaṃ karmāṇi pravadanti kṛtāni te",
    "GE07mbh_07_u:077.038c": "svāmisatkārayuktāni yāni tānīha darśaya",
    "GE07mbh_07_u:078.001": "saṃjaya uvāca",
    "GE07mbh_07_u:078.001a": "evam uktvārjunaṃ rājā tribhir marmātigaiḥ śaraiḥ",
    "GE07mbh_07_u:078.001c": "pratyavidhyan mahāvegaiś caturbhiś caturo hayān",
    "GE07mbh_07_u:078.002a": "vāsudevaṃ ca daśabhiḥ pratyavidhyat stanāntare",
    "GE07mbh_07_u:078.002c": "pratodaṃ cāsya bhallena chittvā bhūmāv apātayat",
    "GE07mbh_07_u:078.003a": "taṃ caturdaśabhiḥ pārthaś citrapuṅkhaiḥ śilāśitaiḥ",
    "GE07mbh_07_u:078.003c": "avidhyat tūrṇam avyagras te 'syābhraśyanta varmaṇaḥ",
    "GE07mbh_07_u:078.004a": "teṣāṃ vaiphalyam ālokya punar nava ca pañca ca",
    "GE07mbh_07_u:078.004c": "prāhiṇon niśitān bāṇāṃs te cābhraśyanta varmaṇaḥ",
    "GE07mbh_07_u:078.005a": "aṣṭāviṃśat tu tān bāṇān astān viprekṣya niṣphalān",
    "GE07mbh_07_u:078.005b-0549_01": "vaiphalyaṃ cāgatān bāṇāñ chinnān parapuraṃjayaḥ",
    "GE07mbh_07_u:078.005c": "abravīt paravīraghnaḥ kṛṣṇo 'rjunam idaṃ vacaḥ",
    "GE07mbh_07_u:078.006a": "adṛṣṭapūrvaṃ paśyāmi śilānām iva sarpaṇam",
    "GE07mbh_07_u:078.006c": "tvayā saṃpreṣitāḥ pārtha nārthaṃ kurvanti patriṇaḥ",
    "GE07mbh_07_u:078.007a": "kaccid gāṇḍīvataḥ prāṇās tathaiva bharatarṣabha",
    "GE07mbh_07_u:078.007c": "muṣṭiś ca te yathāpūrvaṃ bhujayoś ca balaṃ tava",
    "GE07mbh_07_u:078.008a": "na ced vidher ayaṃ kālaḥ prāptaḥ syād adya paścimaḥ",
    "GE07mbh_07_u:078.008c": "tava caivāsya śatroś ca tan mamācakṣva pṛcchataḥ",
    "GE07mbh_07_u:078.009a": "vismayo me mahān pārtha tava dṛṣṭvā śarān imān",
    "GE07mbh_07_u:078.009c": "vyarthān nipatataḥ saṃkhye duryodhanarathaṃ prati",
    "GE07mbh_07_u:078.010a": "vajrāśanisamā ghorāḥ parakāyāvabhedinaḥ",
    "GE07mbh_07_u:078.010c": "śarāḥ kurvanti te nārthaṃ pārtha kādya viḍambanā",
    "GE07mbh_07_u:078.011": "arjuna uvāca",
    "GE07mbh_07_u:078.011a": "droṇenaiṣā matiḥ kṛṣṇa dhārtarāṣṭre niveśitā",
    "GE07mbh_07_u:078.011c": "ante vihitam astrāṇām etat kavacadhāraṇam",
    "GE07mbh_07_u:078.012a": "asminn antarhitaṃ kṛṣṇa trailokyam api varmaṇi",
    "GE07mbh_07_u:078.012c": "eko droṇo hi vedaitad ahaṃ tasmāc ca sattamāt",
    "GE07mbh_07_u:078.013a": "na śakyam etat kavacaṃ bāṇair bhettuṃ kathaṃ cana",
    "GE07mbh_07_u:078.013c": "api vajreṇa govinda svayaṃ maghavatā yudhi",
    "GE07mbh_07_u:078.014a": "jānaṃs tvam api vai kṛṣṇa māṃ vimohayase katham",
    "GE07mbh_07_u:078.014c": "yadvṛttaṃ triṣu lokeṣu yac ca keśava vartate",
    "GE07mbh_07_u:078.015a": "tathā bhaviṣyad yac caiva tat sarvaṃ viditaṃ tava",
    "GE07mbh_07_u:078.015c": "na tv evaṃ veda vai kaś cid yathā tvaṃ madhusūdana",
    "GE07mbh_07_u:078.016a": "eṣa duryodhanaḥ kṛṣṇa droṇena vihitām imām",
    "GE07mbh_07_u:078.016c": "tiṣṭhaty abhītavat saṃkhye bibhrat kavacadhāraṇām",
    "GE07mbh_07_u:078.017a": "yat tv atra vihitaṃ kāryaṃ naiṣa tad vetti mādhava",
    "GE07mbh_07_u:078.017c": "strīvad eṣa bibharty etāṃ yuktāṃ kavacadhāraṇām",
    "GE07mbh_07_u:078.018a": "paśya bāhvoś ca me vīryaṃ dhanuṣaś ca janārdana",
    "GE07mbh_07_u:078.018c": "parājayiṣye kauravyaṃ kavacenāpi rakṣitam",
    "GE07mbh_07_u:078.019a": "idam aṅgirase prādād deveśo varma bhāsvaram",
    "GE07mbh_07_u:078.019b-0550_01": "tasmād bṛhaspatiḥ prāpa tataḥ prāpa puraṃdaraḥ",
    "GE07mbh_07_u:078.019c": "punar dadau surapatir mahyaṃ varma sasaṃgraham",
    "GE07mbh_07_u:078.020a": "daivaṃ yady asya varmaitad brahmaṇā vā svayaṃ kṛtam",
    "GE07mbh_07_u:078.020c": "naitad gopsyati durbuddhim adya bāṇahataṃ mayā",
    "GE07mbh_07_u:078.021": "saṃjaya uvāca",
    "GE07mbh_07_u:078.021a": "evam uktvārjuno bāṇān abhimantrya vyakarṣayat",
    "GE07mbh_07_u:078.021b-0551_01": "mānavāstreṇa mānārhaḥ sūkṣmāvaraṇabhedinā",
    "GE07mbh_07_u:078.021c": "vikṛṣyamāṇāṃs tenaivaṃ dhanurmadhyagatāñ śarān",
    "GE07mbh_07_u:078.021e": "tān asyāstreṇa ciccheda drauṇiḥ sarvāstraghātinā",
    "GE07mbh_07_u:078.022a": "tān nikṛttān iṣūn dṛṣṭvā dūrato brahmavādinā",
    "GE07mbh_07_u:078.022c": "nyavedayat keśavāya vismitaḥ śvetavāhanaḥ",
    "GE07mbh_07_u:078.023a": "naitad astraṃ mayā śakyaṃ dviḥ prayoktuṃ janārdana",
    "GE07mbh_07_u:078.023c": "astraṃ mām eva hanyād dhi paśya tv adya balaṃ mama",
    "GE07mbh_07_u:078.024a": "tato duryodhanaḥ kṛṣṇau navabhir nataparvabhiḥ",
    "GE07mbh_07_u:078.024c": "avidhyata raṇe rājañ śarair āśīviṣopamaiḥ",
    "GE07mbh_07_u:078.024e": "bhūya evābhyavarṣac ca samare kṛṣṇapāṇḍavau",
    "GE07mbh_07_u:078.025a": "śaravarṣeṇa mahatā tato 'hṛṣyanta tāvakāḥ",
    "GE07mbh_07_u:078.025c": "cakrur vāditraninadān siṃhanādaravāṃs tathā",
    "GE07mbh_07_u:078.026a": "tataḥ kruddho raṇe pārthaḥ sṛkkaṇī parisaṃlihan",
    "GE07mbh_07_u:078.026c": "nāpaśyata tato 'syāṅgaṃ yan na syād varmarakṣitam",
    "GE07mbh_07_u:078.027a": "tato 'sya niśitair bāṇaiḥ sumuktair antakopamaiḥ",
    "GE07mbh_07_u:078.027c": "hayāṃś cakāra nirdehān ubhau ca pārṣṇisārathī",
    "GE07mbh_07_u:078.028a": "dhanur asyācchinac citraṃ hastāvāpaṃ ca vīryavān",
    "GE07mbh_07_u:078.028c": "rathaṃ ca śakalīkartuṃ savyasācī pracakrame",
    "GE07mbh_07_u:078.029a": "duryodhanaṃ ca bāṇābhyāṃ tīkṣṇābhyāṃ virathīkṛtam",
    "GE07mbh_07_u:078.029b-0552_01": "prayatnakārī kaunteyo nakhamāṃsāntareṣubhiḥ",
    "GE07mbh_07_u:078.029b-0552_02": "sa vedanābhir āvignaḥ palāyanaparāyaṇaḥ",
    "GE07mbh_07_u:078.029c": "avidhyad dhastatalayor ubhayor arjunas tadā",
    "GE07mbh_07_u:078.030a": "taṃ kṛcchrām āpadaṃ prāptaṃ dṛṣṭvā paramadhanvinaḥ",
    "GE07mbh_07_u:078.030c": "samāpetuḥ parīpsanto dhanaṃjayaśarārditam",
    "GE07mbh_07_u:078.031a": "te rathair bahusāhasraiḥ kalpitaiḥ kuñjarair hayaiḥ",
    "GE07mbh_07_u:078.031c": "padātyoghaiś ca saṃrabdhaiḥ parivavrur dhanaṃjayam",
    "GE07mbh_07_u:078.032a": "atha nārjunagovindau ratho vāpi vyadṛśyata",
    "GE07mbh_07_u:078.032c": "astravarṣeṇa mahatā janaughaiś cāpi saṃvṛtau",
    "GE07mbh_07_u:078.033a": "tato 'rjuno 'stravīryeṇa nijaghne tāṃ varūthinīm",
    "GE07mbh_07_u:078.033c": "tatra vyaṅgīkṛtāḥ petuḥ śataśo 'tha rathadvipāḥ",
    "GE07mbh_07_u:078.034a": "te hatā hanyamānāś ca nyagṛhṇaṃs taṃ rathottamam",
    "GE07mbh_07_u:078.034c": "sa rathastambhitas tasthau krośamātraṃ samantataḥ",
    "GE07mbh_07_u:078.035a": "tato 'rjunaṃ vṛṣṇivīras tvarito vākyam abravīt",
    "GE07mbh_07_u:078.035c": "dhanur visphārayātyartham ahaṃ dhmāsyāmi cāmbujam",
    "GE07mbh_07_u:078.036a": "tato visphārya balavad gāṇḍīvaṃ jaghnivān ripūn",
    "GE07mbh_07_u:078.036c": "mahatā śaravarṣeṇa talaśabdena cārjunaḥ",
    "GE07mbh_07_u:078.037a": "pāñcajanyaṃ ca balavad dadhmau tāreṇa keśavaḥ",
    "GE07mbh_07_u:078.037c": "rajasā dhvastapakṣmāntaḥ prasvinnavadano bhṛśam tenācyutoṣṭhayugapūritamārutena",
    "GE07mbh_07_u:078.037d-0553_02": "śaṅkhāntarodaravivṛddhaviniḥsṛtena",
    "GE07mbh_07_u:078.037d-0553_03": "nādena sāsuraviyat suralokapālam",
    "GE07mbh_07_u:078.037d-0553_04": "udvignam īśvarajagat sphuṭatīva sarvam",
    "GE07mbh_07_u:078.038a": "tasya śaṅkhasya nādena dhanuṣo nisvanena ca",
    "GE07mbh_07_u:078.038c": "niḥsattvāś ca sasattvāś ca kṣitau petus tadā janāḥ",
    "GE07mbh_07_u:078.039a": "tair vimukto ratho reje vāyvīrita ivāmbudaḥ",
    "GE07mbh_07_u:078.039c": "jayadrathasya goptāras tataḥ kṣubdhāḥ sahānugāḥ",
    "GE07mbh_07_u:078.040a": "te dṛṣṭvā sahasā pārthaṃ goptāraḥ saindhavasya tu",
    "GE07mbh_07_u:078.040c": "cakrur nādān bahuvidhān kampayanto vasuṃdharām",
    "GE07mbh_07_u:078.041a": "bāṇaśabdaravāṃś cogrān vimiśrāñ śaṅkhanisvanaiḥ",
    "GE07mbh_07_u:078.041c": "prāduścakrur mahātmānaḥ siṃhanādaravān api",
    "GE07mbh_07_u:078.042a": "taṃ śrutvā ninadaṃ ghoraṃ tāvakānāṃ samutthitam",
    "GE07mbh_07_u:078.042c": "pradadhmatus tadā śaṅkhau vāsudevadhanaṃjayau",
    "GE07mbh_07_u:078.043a": "tena śabdena mahatā pūriteyaṃ vasuṃdharā",
    "GE07mbh_07_u:078.043c": "saśailā sārṇavadvīpā sapātālā viśāṃ pate",
    "GE07mbh_07_u:078.044a": "sa śabdo bharataśreṣṭha vyāpya sarvā diśo daśa",
    "GE07mbh_07_u:078.044c": "pratisasvāna tatraiva kurupāṇḍavayor bale",
    "GE07mbh_07_u:078.045a": "tāvakā rathinas tatra dṛṣṭvā kṛṣṇadhanaṃjayau",
    "GE07mbh_07_u:078.045c": "saṃrambhaṃ paramaṃ prāptās tvaramāṇā mahārathāḥ",
    "GE07mbh_07_u:078.046a": "atha kṛṣṇau mahābhāgau tāvakā dṛśya daṃśitau",
    "GE07mbh_07_u:078.046c": "abhyadravanta saṃkruddhās tad adbhutam ivābhavat",
    "GE07mbh_07_u:079.001": "saṃjaya uvāca",
    "GE07mbh_07_u:079.001a": "tāvakās tu samīkṣyaiva vṛṣṇyandhakakurūttamau",
    "GE07mbh_07_u:079.001c": "prāg atvarañ jighāṃsantas tathaiva vijayaḥ parān",
    "GE07mbh_07_u:079.002a": "suvarṇacitrair vaiyāghraiḥ svanavadbhir mahārathaiḥ",
    "GE07mbh_07_u:079.002c": "dīpayanto diśaḥ sarvā jvaladbhir iva pāvakaiḥ",
    "GE07mbh_07_u:079.003a": "rukmapṛṣṭhaiś ca duṣprekṣyaiḥ kārmukaiḥ pṛthivīpate",
    "GE07mbh_07_u:079.003c": "kūjadbhir atulān nādān roṣitair uragair iva",
    "GE07mbh_07_u:079.004a": "bhūriśravāḥ śalaḥ karṇo vṛṣaseno jayadrathaḥ",
    "GE07mbh_07_u:079.004c": "kṛpaś ca madrarājaś ca drauṇiś ca rathināṃ varaḥ",
    "GE07mbh_07_u:079.005a": "te pibanta ivākāśam aśvair aṣṭau mahārathāḥ",
    "GE07mbh_07_u:079.005c": "vyarājayan daśa diśo vaiyāghrair hemacandrakaiḥ",
    "GE07mbh_07_u:079.006a": "te daṃśitāḥ susaṃrabdhā rathair meghaughanisvanaiḥ",
    "GE07mbh_07_u:079.006c": "samāvṛṇvan diśaḥ sarvāḥ pārthaṃ ca viśikhaiḥ śitaiḥ",
    "GE07mbh_07_u:079.007a": "kaulūtakā hayāś citrā vahantas tān mahārathān",
    "GE07mbh_07_u:079.007c": "vyaśobhanta tadā śīghrā dīpayanto diśo daśa",
    "GE07mbh_07_u:079.008a": "ājāneyair mahāvegair nānādeśasamutthitaiḥ",
    "GE07mbh_07_u:079.008c": "pārvatīyair nadījaiś ca saindhavaiś ca hayottamaiḥ",
    "GE07mbh_07_u:079.009a": "kuruyodhavarā rājaṃs tava putraṃ parīpsavaḥ",
    "GE07mbh_07_u:079.009c": "dhanaṃjayarathaṃ śīghraṃ sarvataḥ samupādravan",
    "GE07mbh_07_u:079.010a": "te pragṛhya mahāśaṅkhān dadhmuḥ puruṣasattamāḥ",
    "GE07mbh_07_u:079.010c": "pūrayanto divaṃ rājan pṛthivīṃ ca sasāgarām",
    "GE07mbh_07_u:079.011a": "tathaiva dadhmatuḥ śaṅkhau vāsudevadhanaṃjayau",
    "GE07mbh_07_u:079.011c": "pravarau sarvabhūtānāṃ sarvaśaṅkhavarau bhuvi",
    "GE07mbh_07_u:079.011e": "devadattaṃ ca kaunteyaḥ pāñcajanyaṃ ca keśavaḥ",
    "GE07mbh_07_u:079.012a": "śabdas tu devadattasya dhanaṃjayasamīritaḥ",
    "GE07mbh_07_u:079.012c": "pṛthivīṃ cāntarikṣaṃ ca diśaś caiva samāvṛṇot",
    "GE07mbh_07_u:079.013a": "tathaiva pāñcajanyo 'pi vāsudevasamīritaḥ",
    "GE07mbh_07_u:079.013c": "sarvaśabdān atikramya pūrayām āsa rodasī",
    "GE07mbh_07_u:079.014a": "tasmiṃs tathā vartamāne dāruṇe nādasaṃkule",
    "GE07mbh_07_u:079.014c": "bhīrūṇāṃ trāsajanane śūrāṇāṃ harṣavardhane",
    "GE07mbh_07_u:079.015a": "pravāditāsu bherīṣu jharjhareṣv ānakeṣu ca",
    "GE07mbh_07_u:079.015c": "mṛdaṅgeṣu ca rājendra vādyamāneṣv anekaśaḥ",
    "GE07mbh_07_u:079.016a": "mahārathasamākhyātā duryodhanahitaiṣiṇaḥ",
    "GE07mbh_07_u:079.016c": "amṛṣyamāṇās taṃ śabdaṃ kruddhāḥ paramadhanvinaḥ",
    "GE07mbh_07_u:079.016e": "nānādeśyā mahīpālāḥ svasainyaparirakṣiṇaḥ",
    "GE07mbh_07_u:079.017a": "amarṣitā mahāśaṅkhān dadhmur vīrā mahārathāḥ",
    "GE07mbh_07_u:079.017c": "kṛte pratikariṣyantaḥ keśavasyārjunasya ca",
    "GE07mbh_07_u:079.018a": "babhūva tava tat sainyaṃ śaṅkhaśabdasamīritam",
    "GE07mbh_07_u:079.018c": "udvignarathanāgāśvam asvastham iva cābhibho",
    "GE07mbh_07_u:079.019a": "tat prayuktam ivākāśaṃ śūraiḥ śaṅkhanināditam",
    "GE07mbh_07_u:079.019c": "babhūva bhṛśam udvignaṃ nirghātair iva nāditam",
    "GE07mbh_07_u:079.020a": "sa śabdaḥ sumahān rājan diśaḥ sarvā vyanādayat",
    "GE07mbh_07_u:079.020c": "trāsayām āsa tat sainyaṃ yugānta iva saṃbhṛtaḥ",
    "GE07mbh_07_u:079.021a": "tato duryodhano 'ṣṭau ca rājānas te mahārathāḥ",
    "GE07mbh_07_u:079.021c": "jayadrathasya rakṣārthaṃ pāṇḍavaṃ paryavārayan",
    "GE07mbh_07_u:079.022a": "tato drauṇis trisaptatyā vāsudevam atāḍayat",
    "GE07mbh_07_u:079.022c": "arjunaṃ ca tribhir bhallair dhvajam aśvāṃś ca pañcabhiḥ",
    "GE07mbh_07_u:079.023a": "tam arjunaḥ pṛṣatkānāṃ śataiḥ ṣaḍbhir atāḍayat",
    "GE07mbh_07_u:079.023c": "atyartham iva saṃkruddhaḥ pratividdhe janārdane",
    "GE07mbh_07_u:079.024a": "karṇaṃ dvādaśabhir viddhvā vṛṣasenaṃ tribhis tathā",
    "GE07mbh_07_u:079.024c": "śalyasya saśaraṃ cāpaṃ muṣṭau ciccheda vīryavān",
    "GE07mbh_07_u:079.025a": "gṛhītvā dhanur anyat tu śalyo vivyādha pāṇḍavam",
    "GE07mbh_07_u:079.025c": "bhūriśravās tribhir bāṇair hemapuṅkhaiḥ śilāśitaiḥ",
    "GE07mbh_07_u:079.026a": "karṇo dvātriṃśatā caiva vṛṣasenaś ca pañcabhiḥ",
    "GE07mbh_07_u:079.026c": "jayadrathas trisaptatyā kṛpaś ca daśabhiḥ śaraiḥ",
    "GE07mbh_07_u:079.026e": "madrarājaś ca daśabhir vivyadhuḥ phalgunaṃ raṇe",
    "GE07mbh_07_u:079.027a": "tataḥ śarāṇāṃ ṣaṣṭyā tu drauṇiḥ pārtham avākirat",
    "GE07mbh_07_u:079.027c": "vāsudevaṃ ca saptatyā punaḥ pārthaṃ ca pañcabhiḥ",
    "GE07mbh_07_u:079.028a": "prahasaṃs tu naravyāghraḥ śvetāśvaḥ kṛṣṇasārathiḥ",
    "GE07mbh_07_u:079.028c": "pratyavidhyat sa tān sarvān darśayan pāṇilāghavam",
    "GE07mbh_07_u:079.029a": "karṇaṃ dvādaśabhir viddhvā vṛṣasenaṃ tribhiḥ śaraiḥ",
    "GE07mbh_07_u:079.029c": "śalyasya samare cāpaṃ muṣṭideśe nyakṛntata",
    "GE07mbh_07_u:079.030a": "saumadattiṃ tribhir viddhvā śalyaṃ ca daśabhiḥ śaraiḥ",
    "GE07mbh_07_u:079.030c": "śitair agniśikhākārair drauṇiṃ vivyādha cāṣṭabhiḥ",
    "GE07mbh_07_u:079.031a": "gautamaṃ pañcaviṃśatyā śaindhavaṃ ca śatena ha",
    "GE07mbh_07_u:079.031c": "punar drauṇiṃ ca saptatyā śarāṇāṃ so 'bhyatāḍayat",
    "GE07mbh_07_u:079.032a": "bhūriśravās tu saṃkruddhaḥ pratodaṃ cicchide hareḥ",
    "GE07mbh_07_u:079.032c": "arjunaṃ ca trisaptatyā bāṇānām ājaghāna ha",
    "GE07mbh_07_u:079.033a": "tataḥ śaraśatais tīkṣṇais tān arīñ śvetavāhanaḥ",
    "GE07mbh_07_u:079.033c": "pratyaṣedhad drutaṃ kruddho mahāvāto ghanān iva",
    "GE07mbh_07_u:080.001": "dhṛtarāṣṭra uvāca",
    "GE07mbh_07_u:080.001a": "dhvajān bahuvidhākārān bhrājamānān atiśriyā",
    "GE07mbh_07_u:080.001c": "pārthānāṃ māmakānāṃ ca tān mamācakṣva saṃjaya",
    "GE07mbh_07_u:080.002": "saṃjaya uvāca",
    "GE07mbh_07_u:080.002a": "dhvajān bahuvidhākārāñ śṛṇu teṣāṃ mahātmanām",
    "GE07mbh_07_u:080.002c": "rūpato varṇataś caiva nāmataś ca nibodha me",
    "GE07mbh_07_u:080.003a": "teṣāṃ tu rathamuhyānāṃ ratheṣu vividhā dhvajāḥ",
    "GE07mbh_07_u:080.003c": "pratyadṛśyanta rājendra jvalitā iva pāvakāḥ",
    "GE07mbh_07_u:080.004a": "kāñcanāḥ kāñcanāpīḍāḥ",
    "GE07mbh_07_u:080.004c": "kāñcanānīva śṛṅgāṇi kāñcanasya mahāgireḥ",
    "GE07mbh_07_u:080.004d-0554_01": "anekavarṇā vividhā dhvajāḥ paramaśobhinaḥ",
    "GE07mbh_07_u:080.005a": "te dhvajāḥ saṃvṛtās teṣāṃ patākābhiḥ samantataḥ",
    "GE07mbh_07_u:080.005c": "nānāvarṇavirāgābhir vibabhuḥ sarvato vṛtāḥ",
    "GE07mbh_07_u:080.006a": "patākāś ca tatas tās tu śvasanena samīritāḥ",
    "GE07mbh_07_u:080.006c": "nṛtyamānāḥ vyadṛśyanta raṅgamadhye vilāsikāḥ",
    "GE07mbh_07_u:080.007a": "indrāyudhasavarṇābhāḥ patākā bharatarṣabha",
    "GE07mbh_07_u:080.007c": "dodhūyamānā rathināṃ śobhayanti mahārathān",
    "GE07mbh_07_u:080.008a": "siṃhalāṅgūlam ugrāsyaṃ dhajaṃ vānaralakṣaṇam",
    "GE07mbh_07_u:080.008c": "dhanaṃjayasya saṃgrāme pratyapaśyāma bhairavam",
    "GE07mbh_07_u:080.009a": "sa vānaravaro rājan patākābhir alaṃkṛtaḥ",
    "GE07mbh_07_u:080.009c": "trāsayām āsa tat sainyaṃ dhvajo gāṇḍīvadhanvanaḥ",
    "GE07mbh_07_u:080.010a": "tathaiva siṃhalāṅgūlaṃ droṇaputrasya bhārata",
    "GE07mbh_07_u:080.010c": "dhvajāgraṃ samapaśyāma bālasūryasamaprabham",
    "GE07mbh_07_u:080.011a": "kāñcanaṃ pavanoddhūtaṃ śakradhvajasamaprabham",
    "GE07mbh_07_u:080.011c": "nandanaṃ kauravendrāṇāṃ drauṇer lakṣaṇam ucchritam",
    "GE07mbh_07_u:080.012a": "hastikakṣyā punar haimī babhūvādhirather dhvaje",
    "GE07mbh_07_u:080.012c": "āhave khaṃ mahārāja dadṛśe pūrayann iva",
    "GE07mbh_07_u:080.013a": "patākī kāñcanasragvī dhvajaḥ karṇasya saṃyuge",
    "GE07mbh_07_u:080.013c": "nṛtyatīva rathopasthe śvasanena samīritaḥ",
    "GE07mbh_07_u:080.014a": "ācāryasya ca pāṇḍūnāṃ brāhmaṇasya yaśasvinaḥ",
    "GE07mbh_07_u:080.014c": "govṛṣo gautamasyāsīt kṛpasya supariṣkṛtaḥ",
    "GE07mbh_07_u:080.015a": "sa tena bhrājate rājan govṛṣeṇa mahārathaḥ",
    "GE07mbh_07_u:080.015c": "tripuraghnaratho yadvad govṛṣeṇa virājate",
    "GE07mbh_07_u:080.016a": "mayūro vṛṣasenasya kāñcano maṇiratnavān",
    "GE07mbh_07_u:080.016c": "vyāhariṣyann ivātiṣṭhat senāgram api śobhayan",
    "GE07mbh_07_u:080.017a": "tena tasya ratho bhāti mayūreṇa mahātmanaḥ",
    "GE07mbh_07_u:080.017c": "yathā skandasya rājendra mayūreṇa virājatā",
    "GE07mbh_07_u:080.018a": "madrarājasya śalyasya dhvajāgre 'gniśikhām iva",
    "GE07mbh_07_u:080.018c": "sauvarṇīṃ pratipaśyāma sītām apratimāṃ śubhām",
    "GE07mbh_07_u:080.019a": "sā sītā bhrājate tasya ratham āsthāya māriṣa",
    "GE07mbh_07_u:080.019c": "sarvabījavirūḍheva yathā sītā śriyā vṛtā",
    "GE07mbh_07_u:080.020a": "varāhaḥ sindhurājasya rājato 'bhivirājate",
    "GE07mbh_07_u:080.020c": "dhvajāgre 'lohitārkābho hemajālapariṣkṛtaḥ",
    "GE07mbh_07_u:080.021a": "śuśubhe ketunā tena rājatena jayadrathaḥ",
    "GE07mbh_07_u:080.021c": "yathā devāsure yuddhe purā pūṣā sma śobhate",
    "GE07mbh_07_u:080.022a": "saumadatteḥ punar yūpo yajñaśīlasya dhīmataḥ",
    "GE07mbh_07_u:080.022c": "dhvajaḥ sūrya ivābhāti somaś cātra pradṛśyate",
    "GE07mbh_07_u:080.023a": "sa yūpaḥ kāñcano rājan saumadatter virājate",
    "GE07mbh_07_u:080.023c": "rājasūye makhaśreṣṭhe yathā yūpaḥ samucchritaḥ",
    "GE07mbh_07_u:080.024a": "śalasya tu mahārāja rājato dvirado mahān",
    "GE07mbh_07_u:080.024c": "ketuḥ kāñcanacitrāṅgair mayūrair upaśobhitaḥ",
    "GE07mbh_07_u:080.025a": "sa ketuḥ śobhayām āsa sainyaṃ te bharatarṣabha",
    "GE07mbh_07_u:080.025c": "yathā śveto mahānāgo devarājacamūṃ tathā",
    "GE07mbh_07_u:080.026a": "nāgo maṇimayo rājño dhvajaḥ kanakasaṃvṛtaḥ",
    "GE07mbh_07_u:080.026c": "kiṅkiṇīśatasaṃhrādo bhrājaṃś citre rathottame",
    "GE07mbh_07_u:080.027a": "vyabhrājata bhṛśaṃ rājan putras tava viśāṃ pate",
    "GE07mbh_07_u:080.027c": "dhvajena mahatā saṃkhye kurūṇām ṛṣabhas tadā",
    "GE07mbh_07_u:080.028a": "navaite tava vāhinyām ucchritāḥ paramadhvajāḥ",
    "GE07mbh_07_u:080.028c": "vyadīpayaṃs te pṛtanāṃ",
    "GE07mbh_07_u:080.029a": "daśamas tv arjunasyāsīd eka eva mahākapiḥ",
    "GE07mbh_07_u:080.029c": "adīpyatārjuno yena himavān iva vahninā",
    "GE07mbh_07_u:080.030a": "tataś citrāṇi śubhrāṇi sumahānti mahārathāḥ",
    "GE07mbh_07_u:080.030c": "kārmukāṇy ādadus tūrṇam arjunārthe paraṃtapāḥ",
    "GE07mbh_07_u:080.031a": "tathaiva dhanur āyacchat pārthaḥ śatruvināśanaḥ",
    "GE07mbh_07_u:080.031c": "gāṇḍīvaṃ divyakarmā tad rājan durmantrite tava",
    "GE07mbh_07_u:080.032a": "tavāparādhād dhi narā nihatā bahudhā yudhi",
    "GE07mbh_07_u:080.032c": "nānādigbhyaḥ samāhūtāḥ sahayāḥ sarathadvipāḥ",
    "GE07mbh_07_u:080.033a": "teṣām āsīd vyatikṣepo garjatām itaretaram",
    "GE07mbh_07_u:080.033c": "duryodhanamukhānāṃ ca pāṇḍūnām ṛṣabhasya ca",
    "GE07mbh_07_u:080.034a": "tatrādbhutaṃ paraṃ cakre kaunteyaḥ kṛṣṇasārathiḥ",
    "GE07mbh_07_u:080.034c": "yad eko bahubhiḥ sārdhaṃ samāgacchad abhītavat",
    "GE07mbh_07_u:080.035a": "aśobhata mahābāhur gāṇḍīvaṃ vikṣipan dhanuḥ",
    "GE07mbh_07_u:080.035c": "jigīṣus tān naravyāghrāñ jighāṃsuś ca jayadratham",
    "GE07mbh_07_u:080.036a": "tatrārjuno mahārāja śarair muktaiḥ sahasraśaḥ",
    "GE07mbh_07_u:080.036c": "adṛśyān akarod yodhāṃs tāvakāñ śatrutāpanaḥ",
    "GE07mbh_07_u:080.037a": "tatas te 'pi naravyāghrāḥ pārthaṃ sarve mahārathāḥ",
    "GE07mbh_07_u:080.037c": "adṛśyaṃ samare cakruḥ sāyakaughaiḥ samantataḥ",
    "GE07mbh_07_u:080.038a": "saṃvṛte narasiṃhais taiḥ kurūṇām ṛṣabhe 'rjune",
    "GE07mbh_07_u:080.038c": "mahān āsīt samuddhūtas tasya sainyasya nisvanaḥ",
    "GE07mbh_07_u:081.001": "dhṛtarāṣṭra uvāca",
    "GE07mbh_07_u:081.001a": "arjune saindhavaṃ prāpte bhāradvājena saṃvṛtāḥ",
    "GE07mbh_07_u:081.001c": "pāñcālāḥ kurubhiḥ sārdhaṃ kim akurvata saṃjaya",
    "GE07mbh_07_u:081.002": "saṃjaya uvāca",
    "GE07mbh_07_u:081.002a": "aparāhṇe mahārāja saṃgrāme lomaharṣaṇe",
    "GE07mbh_07_u:081.002c": "pāñcālānāṃ kurūṇāṃ ca droṇe dyūtam avartata",
    "GE07mbh_07_u:081.003a": "pāñcālā hi jighāṃsanto droṇaṃ saṃhṛṣṭacetasaḥ",
    "GE07mbh_07_u:081.003c": "abhyavarṣanta garjantaḥ śaravarṣāṇi māriṣa",
    "GE07mbh_07_u:081.004a": "tataḥ sutumulas teṣāṃ saṃgrāmo 'vartatādbhutaḥ",
    "GE07mbh_07_u:081.004c": "pāñcālānāṃ kurūṇāṃ ca ghoro devāsuropamaḥ",
    "GE07mbh_07_u:081.005a": "sarve droṇarathaṃ prāpya pāñcālāḥ paṇḍavaiḥ saha",
    "GE07mbh_07_u:081.005c": "tad anīkaṃ bibhitsanto mahāstrāṇi vyadarśayan",
    "GE07mbh_07_u:081.006a": "droṇasya rathaparyantaṃ rathino ratham āsthitāḥ",
    "GE07mbh_07_u:081.006c": "kampayanto 'bhyavartanta vegam āsthāya madhyamam",
    "GE07mbh_07_u:081.007a": "tam abhyagād bṛhatkṣatraḥ kekayānāṃ mahārathaḥ",
    "GE07mbh_07_u:081.007c": "pravapan niśitān bāṇān mahendrāśanisaṃnibhān",
    "GE07mbh_07_u:081.008a": "taṃ tu pratyudiyāc chīghraṃ kṣemadhūrtir mahāyaśāḥ",
    "GE07mbh_07_u:081.008c": "vimuñcan niśitān bāṇāñ śataśo 'tha sahasraśaḥ",
    "GE07mbh_07_u:081.009a": "dhṛṣṭaketuś ca cedīnām ṛṣabho 'tibaloditaḥ",
    "GE07mbh_07_u:081.009c": "tvarito 'bhyadravad droṇaṃ mahendra iva śambaram",
    "GE07mbh_07_u:081.010a": "tam āpatantaṃ sahasā vyāditāsyam ivāntakam",
    "GE07mbh_07_u:081.010c": "vīradhanvā maheṣvāsas tvaramāṇaḥ samabhyayāt",
    "GE07mbh_07_u:081.011a": "yudhiṣṭhiraṃ mahārāja jigīṣuṃ samavasthitam",
    "GE07mbh_07_u:081.011c": "sahānīkaṃ tato droṇo nyavārayata vīryavān",
    "GE07mbh_07_u:081.012a": "nakulaṃ kuśalaṃ yuddhe parākrāntaṃ parākramī",
    "GE07mbh_07_u:081.012c": "abhyagacchat samāyāntaṃ vikarṇas te sutaḥ prabho",
    "GE07mbh_07_u:081.013a": "sahadevaṃ tathāyāntaṃ durmukhaḥ śatrukarśanaḥ",
    "GE07mbh_07_u:081.013c": "śarair anekasāhasraiḥ samavākirad āśugaiḥ",
    "GE07mbh_07_u:081.014a": "sātyakiṃ tu naravyāghraṃ vyāghradattas tv avārayat",
    "GE07mbh_07_u:081.014c": "śaraiḥ suniśitais tīkṣṇaiḥ kampayan vai muhur muhuḥ",
    "GE07mbh_07_u:081.015a": "draupadeyān naravyāghrān muñcataḥ sāyakottamān",
    "GE07mbh_07_u:081.015c": "saṃrabdhān rathināṃ śreṣṭhān saumadattir avārayat",
    "GE07mbh_07_u:081.016a": "bhīmasenaṃ tathā kruddhaṃ bhīmarūpo bhayānakam",
    "GE07mbh_07_u:081.016c": "pratyavārayad āyāntam ārṣyaśṛṅgir mahārathaḥ",
    "GE07mbh_07_u:081.017a": "tayoḥ samabhavad yuddhaṃ nararākṣasayor mṛdhe",
    "GE07mbh_07_u:081.017c": "yādṛg eva purā vṛttaṃ rāmarāvaṇayor nṛpa",
    "GE07mbh_07_u:081.018a": "tato yudhiṣṭhiro droṇaṃ navatyā nataparvaṇām",
    "GE07mbh_07_u:081.018c": "ājaghne bharataśreṣṭha sarvamarmasu bhārata",
    "GE07mbh_07_u:081.019a": "taṃ droṇaḥ pañcaviṃśatyā nijaghāna stanāntare",
    "GE07mbh_07_u:081.019c": "roṣito bharataśreṣṭha kaunteyena yaśasvinā",
    "GE07mbh_07_u:081.020a": "bhūya eva tu viṃśatyā sāyakānāṃ samācinot",
    "GE07mbh_07_u:081.020b-0555_01": "adṛśyaṃ samare cakre rājānaṃ sāyakottamaiḥ",
    "GE07mbh_07_u:081.020c": "sāśvasūtadhvajaṃ droṇaḥ paśyatāṃ sarvadhanvinām",
    "GE07mbh_07_u:081.021a": "tāñ śarān droṇamuktāṃs tu śaravarṣeṇa pāṇḍavaḥ",
    "GE07mbh_07_u:081.021c": "avārayata dharmātmā darśayan pāṇilāghavam",
    "GE07mbh_07_u:081.022a": "tato droṇo bhṛśaṃ kruddho dharmarājasya saṃyuge",
    "GE07mbh_07_u:081.022c": "ciccheda sahasā dhanvī dhanus tasya mahātmanaḥ",
    "GE07mbh_07_u:081.023a": "athainaṃ chinnadhanvānaṃ tvaramāṇo mahārathaḥ",
    "GE07mbh_07_u:081.023c": "śarair anekasāhasraiḥ purayām āsa sarvataḥ",
    "GE07mbh_07_u:081.024a": "adṛśyaṃ dṛśya rājānaṃ bhāradvājasya sāyakaiḥ",
    "GE07mbh_07_u:081.024c": "sarvabhūtāny amanyanta hatam eva yudhiṣṭhiram",
    "GE07mbh_07_u:081.025a": "ke cic cainam amanyanta tathā vai vimukhīkṛtam",
    "GE07mbh_07_u:081.025c": "hṛto rājeti rājendra brāhmaṇena yaśasvinā",
    "GE07mbh_07_u:081.026a": "sa kṛcchraṃ paramaṃ prāpto dharmarājo yudhiṣṭhiraḥ",
    "GE07mbh_07_u:081.026c": "tyaktvā tat kārmukaṃ chinnaṃ bhāradvājena saṃyuge",
    "GE07mbh_07_u:081.026e": "ādade 'nyad dhanur divyaṃ bhāraghnaṃ vegavattaram",
    "GE07mbh_07_u:081.027a": "tatas tān sāyakān sarvān droṇamuktān sahasraśaḥ",
    "GE07mbh_07_u:081.027c": "ciccheda samare vīras tad adbhutam ivābhavat",
    "GE07mbh_07_u:081.028a": "chittvā ca tāñ śarān rājā krodhasaṃraktalocanaḥ",
    "GE07mbh_07_u:081.028c": "śaktiṃ jagrāha samare girīṇām api dāraṇīm",
    "GE07mbh_07_u:081.028e": "svarṇadaṇḍāṃ mahāghorām aṣṭaghaṇṭāṃ bhayāvahām",
    "GE07mbh_07_u:081.029a": "samutkṣipya ca tāṃ hṛṣṭo nanāda balavad balī",
    "GE07mbh_07_u:081.029c": "nādena sarvabhūtāni trāsayann iva bhārata",
    "GE07mbh_07_u:081.030a": "śaktiṃ samudyatāṃ dṛṣṭvā dharmarājena saṃyuge",
    "GE07mbh_07_u:081.030c": "svasti droṇāya sahasā sarvabhūtāny athābruvan",
    "GE07mbh_07_u:081.031a": "sā rājabhujanirmuktā nirmuktoragasaṃnibhā",
    "GE07mbh_07_u:081.031c": "prajvālayantī gaganaṃ diśaś ca vidiśas tathā",
    "GE07mbh_07_u:081.031e": "droṇāntikam anuprāptā dīptāsyā pannagī yathā",
    "GE07mbh_07_u:081.031e-0556_01": "**** **** kālarātrīva bhārata kanyevoragarājasya",
    "GE07mbh_07_u:081.032a": "tām āpatantīṃ sahasā prekṣya droṇo viśāṃ pate",
    "GE07mbh_07_u:081.032c": "prāduścakre tato brāhmam astram astravidāṃ varaḥ",
    "GE07mbh_07_u:081.033a": "tad astraṃ bhasmasāt kṛtvā tāṃ śaktiṃ ghoradarśanām",
    "GE07mbh_07_u:081.033c": "jagāma syandanaṃ tūrṇaṃ pāṇḍavasya yaśasvinaḥ",
    "GE07mbh_07_u:081.034a": "tato yudhiṣṭhiro rājā droṇāstraṃ tat samudyatam",
    "GE07mbh_07_u:081.034c": "aśāmayan mahāprājño brahmāstreṇaiva bhārata",
    "GE07mbh_07_u:081.035a": "vivyādha ca raṇe droṇaṃ pañcabhir nataparvabhiḥ",
    "GE07mbh_07_u:081.035c": "kṣurapreṇa ca tīkṣṇena cicchedāsya mahad dhanuḥ",
    "GE07mbh_07_u:081.036a": "tad apāsya dhanuś chinnaṃ droṇaḥ kṣatriyamardanaḥ",
    "GE07mbh_07_u:081.036c": "gadāṃ cikṣepa sahasā dharmaputrāya māriṣa",
    "GE07mbh_07_u:081.037a": "tām āpatantīṃ sahasā gadāṃ dṛṣṭvā yudhiṣṭhiraḥ",
    "GE07mbh_07_u:081.037c": "gadām evāgrahīt kruddhaś cikṣepa ca paraṃtapaḥ",
    "GE07mbh_07_u:081.038a": "te gade sahasā mukte samāsādya parasparam",
    "GE07mbh_07_u:081.038c": "saṃgharṣāt pāvakaṃ muktvā sameyātāṃ mahītale",
    "GE07mbh_07_u:081.039a": "tato droṇo bhṛśaṃ kruddho dharmarājasya māriṣa",
    "GE07mbh_07_u:081.039c": "caturbhir niśitais tīkṣṇair hayāñ jaghne śarottamaiḥ",
    "GE07mbh_07_u:081.040a": "dhanuś caikena bāṇena cicchedendradhvajopamam",
    "GE07mbh_07_u:081.040c": "ketum ekena ciccheda pāṇḍavaṃ cārdayat tribhiḥ",
    "GE07mbh_07_u:081.041a": "hatāśvāt tu rathāt tūrṇam avaplutya yudhiṣṭhiraḥ",
    "GE07mbh_07_u:081.041c": "tasthāv ūrdhvabhujo rājā vyāyudho bharatarṣabha",
    "GE07mbh_07_u:081.042a": "virathaṃ taṃ samālokya vyāyudhaṃ ca viśeṣataḥ",
    "GE07mbh_07_u:081.042c": "droṇo vyamohayac chatrūn sarvasainyāni cābhibho",
    "GE07mbh_07_u:081.043a": "muñcann iṣugaṇāṃs tīkṣṇāṃl laghuhasto dṛḍhavrataḥ",
    "GE07mbh_07_u:081.043c": "abhidudrāva rājānaṃ siṃho mṛgam ivolbaṇaḥ",
    "GE07mbh_07_u:081.044a": "tam abhidrutam ālokya droṇenāmitraghātinā",
    "GE07mbh_07_u:081.044c": "hā heti sahasā śabdaḥ pāṇḍūnāṃ samajāyata",
    "GE07mbh_07_u:081.045a": "hṛto rājā hṛto rājā bhāradvājena māriṣa",
    "GE07mbh_07_u:081.045c": "ity āsīt sumahāñ śabdaḥ pāṇḍusainyasya sarvataḥ",
    "GE07mbh_07_u:081.046a": "tatas tvaritam āruhya sahadevarathaṃ nṛpaḥ",
    "GE07mbh_07_u:081.046c": "apāyāj javanair aśvaiḥ kuntīputro yudhiṣṭhiraḥ",
    "GE07mbh_07_u:082.001": "saṃjaya uvāca",
    "GE07mbh_07_u:082.001a": "bṛhatkṣatram athāyāntaṃ kekayaṃ dṛḍhavikramam",
    "GE07mbh_07_u:082.001c": "kṣemadhūrtir mahārāja vivyādhorasi mārgaṇaiḥ",
    "GE07mbh_07_u:082.002a": "bṛhatkṣatras tu taṃ rājā navatyā nataparvaṇām",
    "GE07mbh_07_u:082.002c": "ājaghne tvarito yuddhe droṇānīkabibhitsayā",
    "GE07mbh_07_u:082.003a": "kṣemadhūrtis tu saṃkruddhaḥ kekayasya mahātmanaḥ",
    "GE07mbh_07_u:082.003c": "dhanuś ciccheda bhallena pītena niśitena ca",
    "GE07mbh_07_u:082.004a": "athainaṃ chinnadhanvānaṃ śareṇa nataparvaṇā",
    "GE07mbh_07_u:082.004c": "vivyādha hṛdaye tūrṇaṃ pravaraṃ sarvadhanvinām",
    "GE07mbh_07_u:082.005a": "athānyad dhanur ādāya bṛhatkṣatro hasann iva",
    "GE07mbh_07_u:082.005c": "vyaśvasūtadhvajaṃ cakre kṣemadhūrtiṃ mahāratham",
    "GE07mbh_07_u:082.006a": "tato 'pareṇa bhallena pītena niśitena ca",
    "GE07mbh_07_u:082.006c": "jahāra nṛpateḥ kāyāc chiro jvalitakuṇḍalam",
    "GE07mbh_07_u:082.007a": "tac chinnaṃ sahasā tasya śiraḥ kuñcitamūrdhajam",
    "GE07mbh_07_u:082.007c": "sakirīṭaṃ mahīṃ prāpya babhau jyotir ivāmbarāt",
    "GE07mbh_07_u:082.008a": "taṃ nihatya raṇe hṛṣṭo bṛhatkṣatro mahārathaḥ",
    "GE07mbh_07_u:082.008c": "sahasābhyapatat sainyaṃ tāvakaṃ pārthakāraṇāt",
    "GE07mbh_07_u:082.009a": "dhṛṣṭaketum athāyāntaṃ droṇahetoḥ parākramī",
    "GE07mbh_07_u:082.009c": "vīradhanvā maheṣvāso vārayām āsa bhārata",
    "GE07mbh_07_u:082.010a": "tau parasparam āsādya śaradaṃṣṭrau tarasvinau",
    "GE07mbh_07_u:082.010c": "śarair anekasāhasrair anyonyam abhijaghnatuḥ",
    "GE07mbh_07_u:082.011a": "tāv ubhau naraśārdūlau yuyudhāte parasparam",
    "GE07mbh_07_u:082.011c": "mahāvane tīvramadau vāraṇāv iva yūthapau",
    "GE07mbh_07_u:082.012a": "girigahvaram āsādya śārdūlāv iva roṣitau",
    "GE07mbh_07_u:082.012c": "yuyudhāte mahāvīryau parasparajighāṃsayā",
    "GE07mbh_07_u:082.012d-0557_01": "tāv ubhau naraśārdūlau pīḍayantau parasparam",
    "GE07mbh_07_u:082.013a": "tad yuddham āsīt tumulaṃ prekṣaṇīyaṃ viśāṃ pate",
    "GE07mbh_07_u:082.013c": "siddhacāraṇasaṃghānāṃ vismayādbhutadarśanam",
    "GE07mbh_07_u:082.014a": "vīradhanvā tataḥ kruddho dhṛṣṭaketoḥ śarāsanam",
    "GE07mbh_07_u:082.014c": "dvidhā ciccheda bhallena prahasann iva bhārata",
    "GE07mbh_07_u:082.015a": "tad utsṛjya dhanuś chinnaṃ cedirājo mahārathaḥ",
    "GE07mbh_07_u:082.015c": "śaktiṃ jagrāha vipulāṃ rukmadaṇḍām ayasmayīm",
    "GE07mbh_07_u:082.016a": "tāṃ tu śaktiṃ mahāvīryāṃ dorbhyām āyamya bhārata",
    "GE07mbh_07_u:082.016c": "cikṣepa sahasā yatto vīradhanvarathaṃ prati",
    "GE07mbh_07_u:082.017a": "sa tayā vīraghātinyā śaktyā tv abhihato bhṛśam",
    "GE07mbh_07_u:082.017c": "nirbhinnahṛdayas tūrṇaṃ nipapāta rathān mahīm",
    "GE07mbh_07_u:082.018a": "tasmin vinihate śūre trigartānāṃ mahārathe",
    "GE07mbh_07_u:082.018c": "balaṃ te 'bhajyata vibho pāṇḍaveyaiḥ samantataḥ",
    "GE07mbh_07_u:082.018d-0558_01": "sahadevas tataḥ kruddho durmukhena samāgataḥ",
    "GE07mbh_07_u:082.019a": "sahadeve tataḥ ṣaṣṭiṃ sāyakān durmukho 'kṣipat",
    "GE07mbh_07_u:082.019c": "nanāda ca mahānādaṃ tarjayan pāṇḍavaṃ raṇe",
    "GE07mbh_07_u:082.020a": "madreyas tu tataḥ kruddho durmukhaṃ daśabhiḥ śaraiḥ",
    "GE07mbh_07_u:082.020c": "bhrātā bhrātaram āyāntaṃ vivyādha prahasann iva",
    "GE07mbh_07_u:082.021a": "taṃ raṇe rabhasaṃ dṛṣṭvā sahadevaṃ mahābalam",
    "GE07mbh_07_u:082.021c": "durmukho navabhir bāṇais tāḍayām āsa bhārata",
    "GE07mbh_07_u:082.022a": "durmukhasya tu bhallena chittvā ketuṃ mahābalaḥ",
    "GE07mbh_07_u:082.022c": "jaghāna caturo vāhāṃś caturbhir niśitaiḥ śaraiḥ",
    "GE07mbh_07_u:082.023a": "athāpareṇa bhallena pītena niśitena ca",
    "GE07mbh_07_u:082.023c": "ciccheda sāratheḥ kāyāc chiro jvalitakuṇḍalam",
    "GE07mbh_07_u:082.024a": "kṣurapreṇa ca tīkṣṇena kauravyasya mahad dhanuḥ",
    "GE07mbh_07_u:082.024c": "sahadevo raṇe chittvā taṃ ca vivyādha pañcabhiḥ",
    "GE07mbh_07_u:082.025a": "hatāśvaṃ tu rathaṃ tyaktvā durmukho vimanās tadā",
    "GE07mbh_07_u:082.025c": "āruroha rathaṃ rājan niramitrasya bhārata",
    "GE07mbh_07_u:082.026a": "sahadevas tataḥ kruddho niramitraṃ mahāhave",
    "GE07mbh_07_u:082.026c": "jaghāna pṛtanāmadhye bhallena paravīrahā",
    "GE07mbh_07_u:082.027a": "sa papāta rathopasthān niramitro janeśvaraḥ",
    "GE07mbh_07_u:082.027c": "trigartarājasya suto vyathayaṃs tava vāhinīm",
    "GE07mbh_07_u:082.028a": "taṃ tu hatvā mahābāhuḥ sahadevo vyarocata",
    "GE07mbh_07_u:082.028c": "yathā dāśarathī rāmaḥ kharaṃ hatvā mahābalam",
    "GE07mbh_07_u:082.029a": "hāhākāro mahān āsīt trigartānāṃ janeśvara",
    "GE07mbh_07_u:082.029c": "rājaputraṃ hataṃ dṛṣṭvā niramitraṃ mahābalam",
    "GE07mbh_07_u:082.030a": "nakulas te sutaṃ rājan vikarṇaṃ pṛthulocanam",
    "GE07mbh_07_u:082.030c": "muhūrtāj jitavān saṃkhye tad adbhutam ivābhavat",
    "GE07mbh_07_u:082.031a": "sātyakiṃ vyāghradattas tu śaraiḥ saṃnataparvabhiḥ",
    "GE07mbh_07_u:082.031c": "cakre 'dṛśyaṃ sāśvasūtaṃ sadhvajaṃ pṛtanāntare",
    "GE07mbh_07_u:082.031d-0559_01": "sāśvasūtadhvajaṃ cakre adṛśyaṃ pṛtanāntare",
    "GE07mbh_07_u:082.032a": "tān nivārya śarāñ śūraḥ śaineyaḥ kṛtahastavat",
    "GE07mbh_07_u:082.032c": "sāśvasūtadhvajaṃ bāṇair vyāghradattam apātayat",
    "GE07mbh_07_u:082.033a": "kumāre nihate tasmin magadhasya sute prabho",
    "GE07mbh_07_u:082.033c": "māgadhāḥ sarvato yattā yuyudhānam upādravan",
    "GE07mbh_07_u:082.034a": "visṛjantaḥ śarāṃś caiva tomarāṃś ca sahasraśaḥ",
    "GE07mbh_07_u:082.034c": "bhiṇḍipālāṃs tathā prāsān mudgarān musalān api",
    "GE07mbh_07_u:082.035a": "ayodhayan raṇe śūrāḥ sātvataṃ yuddhadurmadam",
    "GE07mbh_07_u:082.035c": "tāṃs tu sarvān sa balavān sātyaktir yuddhadurmadaḥ",
    "GE07mbh_07_u:082.035e": "nātikṛcchrād dhasann eva vijigye puruṣarṣabha",
    "GE07mbh_07_u:082.036a": "māgadhān dravato dṛṣṭvā hataśeṣān samantataḥ",
    "GE07mbh_07_u:082.036c": "balaṃ te 'bhajyata vibho yuyudhānaśarārditam",
    "GE07mbh_07_u:082.037a": "nāśayitvā raṇe sainyaṃ tvadīyaṃ mādhavottamaḥ",
    "GE07mbh_07_u:082.037c": "vidhunvāno dhanuḥśreṣṭhaṃ vyabhrājata mahāyaśāḥ",
    "GE07mbh_07_u:082.037d-0560_01": "yathā daityacamūṃ hatvā śakro rājan vyarocata",
    "GE07mbh_07_u:082.038a": "bhajyamānaṃ balaṃ rājan sātvatena mahātmanā",
    "GE07mbh_07_u:082.038c": "nābhyavartata yuddhāya trāsitaṃ dīrghabāhunā",
    "GE07mbh_07_u:082.039a": "tato droṇo bhṛśaṃ kruddhaḥ sahasodvṛtya cakṣuṣī",
    "GE07mbh_07_u:082.039c": "sātyakiṃ satyakarmāṇaṃ svayam evābhidudruve",
    "GE07mbh_07_u:083.001": "saṃjaya uvāca",
    "GE07mbh_07_u:083.001a": "draupadeyān maheṣvāsān saumadattir mahāyaśāḥ",
    "GE07mbh_07_u:083.001c": "ekaikaṃ pañcabhir viddhvā punar vivyādha saptabhiḥ",
    "GE07mbh_07_u:083.002a": "te pīḍitā bhṛśaṃ tena raudreṇa sahasā vibho",
    "GE07mbh_07_u:083.002c": "pramūḍhā naiva vividur mṛdhe kṛtyaṃ sma kiṃ cana",
    "GE07mbh_07_u:083.003a": "nākulis tu śatānīkaḥ saumadattiṃ nararṣabham",
    "GE07mbh_07_u:083.003c": "dvābhyāṃ viddhvānadad dhṛṣṭaḥ śarābhyāṃ śatrutāpanaḥ",
    "GE07mbh_07_u:083.004a": "tathetare raṇe yattās tribhis tribhir ajihmagaiḥ",
    "GE07mbh_07_u:083.004c": "vivyadhuḥ samare tūrṇaṃ saumadattim amarṣaṇam",
    "GE07mbh_07_u:083.005a": "sa tān prati mahārāja cikṣipe pañca sāyakān",
    "GE07mbh_07_u:083.005c": "ekaikaṃ hṛdi cājaghne ekaikena mahāyaśāḥ",
    "GE07mbh_07_u:083.006a": "tatas te bhrātaraḥ pañca śarair viddhā mahātmanā",
    "GE07mbh_07_u:083.006c": "parivārya rathair vīraṃ vivyadhuḥ sāyakair bhṛśam",
    "GE07mbh_07_u:083.007a": "ārjunis tu hayāṃs tasya caturbhir niśitaiḥ śaraiḥ",
    "GE07mbh_07_u:083.007c": "preṣayām āsa saṃkruddho yamasya sadanaṃ prati",
    "GE07mbh_07_u:083.008a": "bhaimasenir dhanuś chittvā saumadatter mahātmanaḥ",
    "GE07mbh_07_u:083.008c": "nanāda balavan nādaṃ vivyādha ca śitaiḥ śaraiḥ",
    "GE07mbh_07_u:083.009a": "yaudhiṣṭhiro dhvajaṃ tasya chittvā bhūmāv apātayat",
    "GE07mbh_07_u:083.009c": "nākuliś cāśvayantāraṃ rathanīḍād apāharat",
    "GE07mbh_07_u:083.010a": "sāhadevis tu taṃ jñātvā bhrātṛbhir vimukhīkṛtam",
    "GE07mbh_07_u:083.010c": "kṣurapreṇa śiro rājan nicakarta mahāmanāḥ",
    "GE07mbh_07_u:083.011a": "tacchiro nyapatad bhūmau",
    "GE07mbh_07_u:083.011c": "bhrājayantaṃ raṇoddeśaṃ bālasūryasamaprabham",
    "GE07mbh_07_u:083.012a": "saumadatteḥ śiro dṛṣṭvā nipatat tan mahātmanaḥ",
    "GE07mbh_07_u:083.012c": "vitrastās tāvakā rājan pradudruvur anekadhā",
    "GE07mbh_07_u:083.013a": "alambusas tu samare bhīmasenaṃ mahābalam",
    "GE07mbh_07_u:083.013c": "yodhayām āsa saṃkruddho lakṣmaṇaṃ rāvaṇir yathā",
    "GE07mbh_07_u:083.014a": "saṃprayuddhau raṇe dṛṣṭvā tāv ubhau nararākṣasau",
    "GE07mbh_07_u:083.014c": "vismayaḥ sarvabhūtānāṃ praharṣaś cābhavat tadā",
    "GE07mbh_07_u:083.015a": "ārṣyaśṛṅgiṃ tato bhīmo navabhir niśitaiḥ śaraiḥ",
    "GE07mbh_07_u:083.015c": "vivyādha prahasan rājan rākṣasendram amarṣaṇam",
    "GE07mbh_07_u:083.016a": "tad rakṣaḥ samare viddhaṃ kṛtvā nādaṃ bhayāvaham",
    "GE07mbh_07_u:083.016c": "abhyadravat tato bhīmaṃ ye ca tasya padānugāḥ",
    "GE07mbh_07_u:083.017a": "sa bhīmaṃ pañcabhir viddhvā śaraiḥ saṃnataparvabhiḥ",
    "GE07mbh_07_u:083.017c": "bhīmānugāñ jaghānāśu rathāṃs triṃśad ariṃdamaḥ",
    "GE07mbh_07_u:083.017e": "punaś catuḥśatān hatvā bhīmaṃ vivyādha patriṇā",
    "GE07mbh_07_u:083.018a": "so 'tividdhas tadā bhīmo rākṣasena mahābalaḥ",
    "GE07mbh_07_u:083.018c": "niṣasāda rathopasthe mūrchayābhipariplutaḥ",
    "GE07mbh_07_u:083.019a": "pratilabhya tataḥ saṃjñāṃ mārutiḥ krodhamūrchitaḥ",
    "GE07mbh_07_u:083.019c": "vikṛṣya kārmukaṃ ghoraṃ bhārasādhanam uttamam",
    "GE07mbh_07_u:083.019e": "alambusaṃ śarais tīkṣṇair ardayām āsa sarvataḥ",
    "GE07mbh_07_u:083.020a": "sa viddho bahubhir bāṇair nīlāñjanacayopamaḥ",
    "GE07mbh_07_u:083.020c": "śuśubhe sarvato rājan pradīpta iva kiṃśukaḥ",
    "GE07mbh_07_u:083.021a": "sa vadhyamānaḥ samare bhīmacāpacyutaiḥ śaraiḥ",
    "GE07mbh_07_u:083.021c": "smaran bhrātṛvadhaṃ caiva pāṇḍavena mahātmanā",
    "GE07mbh_07_u:083.022a": "ghoraṃ rūpam atho kṛtvā bhīmasenam abhāṣata",
    "GE07mbh_07_u:083.022c": "tiṣṭhedānīṃ raṇe pārtha paśya me 'dya parākramam",
    "GE07mbh_07_u:083.023a": "bako nāma sudurbuddhe rākṣasapravaro balī",
    "GE07mbh_07_u:083.023c": "parokṣaṃ mama tadvṛttaṃ yad bhrātā me hatas tvayā",
    "GE07mbh_07_u:083.024a": "evam uktvā tato bhīmam antardhānagatas tadā",
    "GE07mbh_07_u:083.024c": "mahātā śaravarṣeṇa bhṛśaṃ taṃ samavākirat",
    "GE07mbh_07_u:083.025a": "bhīmas tu samare rājann adṛśye rākṣase tadā",
    "GE07mbh_07_u:083.025c": "ākāśaṃ pūrayām āsa śaraiḥ saṃnataparvabhiḥ",
    "GE07mbh_07_u:083.026a": "sa vadhyamāno bhīmena nimeṣād ratham āsthitaḥ",
    "GE07mbh_07_u:083.026c": "jagāma dharaṇīṃ kṣudraḥ khaṃ caiva sahasāgamat",
    "GE07mbh_07_u:083.027a": "uccāvacāni rūpāṇi cakāra subahūni ca",
    "GE07mbh_07_u:083.027b-0561_01": "aṇur bṛhat punaḥ sthūlo nādān muñcann ivāmbudaḥ",
    "GE07mbh_07_u:083.027c": "uccāvacās tathā vāco vyājahāra samantataḥ",
    "GE07mbh_07_u:083.027d-0562_01": "nipetur gaganāc caiva śaradhārāḥ sahasraśaḥ",
    "GE07mbh_07_u:083.027d-0562_02": "śaktayaḥ kaṇapāḥ prāsāḥ śūlapaṭṭiśatomarāḥ",
    "GE07mbh_07_u:083.027d-0562_03": "śataghnyaḥ parighāś caiva bhiṇḍipālāḥ paraśvadhāḥ",
    "GE07mbh_07_u:083.027d-0562_04": "śilāḥ khaḍgā guḍāś caiva ṛṣṭir vajrāṇi caiva ha",
    "GE07mbh_07_u:083.027d-0562_05": "sā rākṣasavisṛṣṭā tu śastravṛṣṭiḥ sudāruṇā",
    "GE07mbh_07_u:083.027d-0563_01": "jaghāna pāṇḍuputrasya sainikān raṇamūrdhani",
    "GE07mbh_07_u:083.028a": "tena pāṇḍavasainyānāṃ mṛditā yudhi vāraṇāḥ",
    "GE07mbh_07_u:083.028c": "hayāś ca bahavo rājan pattayaś ca tathā punaḥ",
    "GE07mbh_07_u:083.028e": "rathebhyo rathinaḥ petus tasya nunnāḥ sma sāyakaiḥ",
    "GE07mbh_07_u:083.029a": "śoṇitodāṃ rathāvartāṃ hastigrāhasamākulām",
    "GE07mbh_07_u:083.029b-0564_01": "sa hatvā rathabhūyiṣṭhāṃ nadīṃ prāvartayat tadā",
    "GE07mbh_07_u:083.029c": "chatrahaṃsāṃ kardaminīṃ bāhupannagasaṃkulām",
    "GE07mbh_07_u:083.030a": "nadīṃ pravartayām āsa rakṣogaṇasamākulām",
    "GE07mbh_07_u:083.030c": "vahantīṃ bahudhā rājaṃś cedipāñcālasṛñjayān",
    "GE07mbh_07_u:083.030d-0565_01": "vahantīṃ sṛñjayāṃś caiva pāñcālān atha bāhlikān",
    "GE07mbh_07_u:083.031a": "taṃ tathā samare rājan vicarantam abhītavat",
    "GE07mbh_07_u:083.031c": "pāṇḍavā bhṛśasaṃvignāḥ prāpaśyaṃs tatsya vikramam",
    "GE07mbh_07_u:083.032a": "tāvakānāṃ tu sainyānāṃ praharṣaḥ samajāyata",
    "GE07mbh_07_u:083.032c": "vāditraninadaś cograḥ sumahāṃl lomaharṣaṇaḥ",
    "GE07mbh_07_u:083.032d-0566_01": "praharṣayad raṇe rakṣaḥ pāṇḍavāṃś ca vyamohayat",
    "GE07mbh_07_u:083.033a": "taṃ śrutvā ninadaṃ ghoraṃ tava sainyasya pāṇḍavaḥ",
    "GE07mbh_07_u:083.033c": "nāmṛṣyata yathā nāgas talaśabdaṃ samīritam",
    "GE07mbh_07_u:083.034a": "tataḥ krodhābhitāmrākṣo nirdahann iva pāvakaḥ",
    "GE07mbh_07_u:083.034c": "saṃdadhe tvāṣṭram astraṃ sa svayaṃ tvaṣṭeva māriṣa",
    "GE07mbh_07_u:083.035a": "tataḥ śarasahasrāṇi prādurāsan samantataḥ",
    "GE07mbh_07_u:083.035c": "taiḥ śarais tava sainyasya vidrāvaḥ sumahān abhūt",
    "GE07mbh_07_u:083.036a": "tad astraṃ preṣitaṃ tena bhīmasenena saṃyuge",
    "GE07mbh_07_u:083.036c": "rākṣasasya mahāmāyāṃ hatvā rākṣasam ārdayat",
    "GE07mbh_07_u:083.037a": "sa vadhyamāno bahudhā bhīmasenena rākṣasaḥ",
    "GE07mbh_07_u:083.037c": "saṃtyajya saṃyuge bhīmaṃ droṇānīkam upādravat",
    "GE07mbh_07_u:083.038a": "tasmiṃs tu nirjite rājan rākṣasendre mahātmanā",
    "GE07mbh_07_u:083.038c": "anādayan siṃhanādaiḥ pāṇḍavāḥ sarvatodiśam",
    "GE07mbh_07_u:083.039a": "apūjayan mārutiṃ ca saṃhṛṣṭās te mahābalam",
    "GE07mbh_07_u:083.039c": "prahrādaṃ samare jitvā yathā śakraṃ marudgaṇāḥ saṃjaya uvāca",
    "GE07mbh_07_u:084.001-009_0001": "kirantaṃ śaravarṣāṇi roṣād droṇaṃ mahāmṛdhe",
    "GE07mbh_07_u:084.001-009_0002": "vitrāsayantaṃ tāṃ senāṃ kaunteyānāṃ mahīpate",
    "GE07mbh_07_u:084.001-009_0003": "dṛṣṭvā tato maheṣvāso nighnantaṃ ca rathān bhṛśam",
    "GE07mbh_07_u:084.001-009_0004": "ghaṭotkaco mahābāhū raṇāyābhijagāma ha",
    "GE07mbh_07_u:084.001-009_0005": "piśācavadanair yuktaṃ rathaṃ kāñcanabhūṣitam",
    "GE07mbh_07_u:084.001-009_0006": "samāsthāya mahārāja nānāpraharaṇair vṛtam",
    "GE07mbh_07_u:084.001-009_0007": "daṃśitas tapanīyena kavacena suvarcasā",
    "GE07mbh_07_u:084.001-009_0008": "bhūṣaṇair ācitāṅgaś ca nadann iva ca toyadaḥ",
    "GE07mbh_07_u:084.001-009_0009": "haiḍimbeyaḥ susaṃkruddho droṇam abhyadravad balī",
    "GE07mbh_07_u:084.001-009_0010": "tam abhyadhāvad āyāntaṃ kruddharūpam alambusaḥ",
    "GE07mbh_07_u:084.001-009_0011": "ṛkṣacarmaparikṣiptaṃ ratham āsthāya daṃśitaḥ",
    "GE07mbh_07_u:084.001-009_0012": "raktoṣṭhaḥ sadhanuḥ prāṃśuḥ kalpavṛkṣa iva sthitaḥ",
    "GE07mbh_07_u:084.001-009_0013": "kṣipañ chataghnīṃ vipulāṃ musalopalatomarān",
    "GE07mbh_07_u:084.001-009_0014": "musaṇṭhīr bahulāś caiva triśūlān api paṭṭasān",
    "GE07mbh_07_u:084.001-009_0015": "karpaṇāñ śatadhārāṃś ca pinākān vividhāṃs tathā",
    "GE07mbh_07_u:084.001-009_0016": "cakrāṇi ca kṣuraprāṇi kṣepaṇīś ca kaṭaṃkaṭān",
    "GE07mbh_07_u:084.001-009_0017": "nārācān vividhān asyan sakaṅkolūkavāyasaḥ",
    "GE07mbh_07_u:084.001-009_0018": "cikṣepa dhanur ādāya ninadan bhairavān ravān",
    "GE07mbh_07_u:084.001-009_0019": "taṃ raudraṃ krūram āyāntaṃ dṛṣṭvā kālam ivāgatam",
    "GE07mbh_07_u:084.001-009_0020": "prādravad bhayasaṃvignā sā rājan pāṇḍuvāhinī",
    "GE07mbh_07_u:084.001-009_0021": "satyakas tu naravyāghro dṛṣṭvā taṃ rākṣasaṃ yudhi",
    "GE07mbh_07_u:084.001-009_0022": "abhyayād amaraprakhyo bhrāmayitvā mahad dhanuḥ",
    "GE07mbh_07_u:084.001-009_0023": "abhyadravac ca tad rakṣas tiṣṭha tiṣṭheti cābravīt",
    "GE07mbh_07_u:084.001-009_0024": "alambusaṃ rākṣasendraṃ so 'stravarṣair avākirat",
    "GE07mbh_07_u:084.001-009_0025": "tataḥ pāṇḍavasainyāni vidrutāny atha bhārata",
    "GE07mbh_07_u:084.001-009_0026": "nirīkṣyābhyadravat tūrṇaṃ tvaramāṇo ghaṭotkacaḥ",
    "GE07mbh_07_u:084.001-009_0027": "cikṣepa ca gadāśaktīs tomarān atha paṭṭasān",
    "GE07mbh_07_u:084.001-009_0028": "hemacitratsarūn ugrān khaḍgān ākāśasaprabhān",
    "GE07mbh_07_u:084.001-009_0029": "anyonyam ārād ālokya rākṣasau tau mahābalau",
    "GE07mbh_07_u:084.001-009_0030": "bhairavaṃ nadatur nādān satoyāv iva toyadau",
    "GE07mbh_07_u:084.001-009_0031": "tataḥ pravavṛte yuddhaṃ ghoraṃ rākṣasasiṃhayoḥ",
    "GE07mbh_07_u:084.001-009_0032": "yādṛg eva purā vṛttaṃ rāmarāvaṇayor mṛdhe",
    "GE07mbh_07_u:084.001-009_0033": "tau śaktīś ca pinākāṃś ca vajrān khaḍgān paraṣvadhān",
    "GE07mbh_07_u:084.001-009_0034": "anyonyam abhisaṃkruddhau tadā vyasṛjatām ubhau",
    "GE07mbh_07_u:084.001-009_0035": "ākṛṣyamāṇe dhanuṣī tayor bāhubalena ca",
    "GE07mbh_07_u:084.001-009_0036": "yantreṇeva tadā rājan bhṛśaṃ nādān pracakratuḥ",
    "GE07mbh_07_u:084.001-009_0037": "alambusas tataś cakraṃ kṛtāntajvalanaprabham",
    "GE07mbh_07_u:084.001-009_0038": "ghaṭotkacāya cikṣepa yatnam āsthāya vīryavān",
    "GE07mbh_07_u:084.001-009_0039": "tad bhaimaseniḥ saṃprekṣya cakraṃ vegavad antare",
    "GE07mbh_07_u:084.001-009_0040": "gadayā tāḍayām āsa tad dīrṇaṃ śatadhābhavat",
    "GE07mbh_07_u:084.001-009_0041": "tato 'gnicūrṇaiḥ sahasā cakraghātaviniḥsṛtaiḥ",
    "GE07mbh_07_u:084.001-009_0042": "daṃśakair iva sā senā patadbhir bhṛśasaṃkulā",
    "GE07mbh_07_u:084.001-009_0043": "tataḥ pratihate cakre sa vīro roṣasaṃkulaḥ",
    "GE07mbh_07_u:084.001-009_0044": "prāhiṇot tarasā śūlaṃ śaktīr daśaśatās tadā",
    "GE07mbh_07_u:084.001-009_0045": "jvalantīr vikirantīś ca jvālāmālāḥ sahasraśaḥ",
    "GE07mbh_07_u:084.001-009_0046": "yugāntolkānibhās tīkṣṇā hemadaṇḍā mahāsvanāḥ",
    "GE07mbh_07_u:084.001-009_0047": "tāś cāpatantīḥ saṃprekṣya rākṣasasya ghaṭotkacaḥ",
    "GE07mbh_07_u:084.001-009_0048": "ardhacandraiḥ praciccheda nārācaiḥ kaṅkapatribhiḥ",
    "GE07mbh_07_u:084.001-009_0049": "tato roṣaparītāṅgaḥ pramumoca sa rākṣasaḥ",
    "GE07mbh_07_u:084.001-009_0050": "śaravarṣaṃ mahāghoraṃ ghaṭotkacarathaṃ prati",
    "GE07mbh_07_u:084.001a": "alambusaṃ tathā yuddhe vicarantam abhītavat",
    "GE07mbh_07_u:084.001c": "haiḍimbaḥ prayayau tūrṇaṃ vivyādha ca śitaiḥ śaraiḥ",
    "GE07mbh_07_u:084.002a": "tayoḥ pratibhayaṃ yuddham āsīd rākṣasasiṃhayoḥ",
    "GE07mbh_07_u:084.002c": "kurvator vividhā māyāḥ śakraśambarayor iva",
    "GE07mbh_07_u:084.003a": "alambuso bhṛśaṃ kruddho ghaṭotkacam atāḍayat",
    "GE07mbh_07_u:084.003b-0567_01": "tayor yuddhaṃ samabhavad rakṣogrāmaṇimukhyayoḥ",
    "GE07mbh_07_u:084.003b-0567_02": "yādṛg eva purā vṛttaṃ rāmarāvaṇayoḥ prabho",
    "GE07mbh_07_u:084.003b-0568_01": "tādṛg yuddhaṃ samabhavat tayo rākṣasasiṃhayoḥ",
    "GE07mbh_07_u:084.003c": "ghaṭotkacas tu viṃśatyā nārācānāṃ stanāntare",
    "GE07mbh_07_u:084.003e": "alambusam atho viddhvā siṃhavad vyanadan muhuḥ",
    "GE07mbh_07_u:084.004a": "tathaivālambuso rājan haiḍimbaṃ yuddhadurmadam",
    "GE07mbh_07_u:084.004c": "viddhvā viddhvānadad dhṛṣṭaḥ pūrayan khaṃ samantataḥ",
    "GE07mbh_07_u:084.005a": "tathā tau bhṛśasaṃkruddhau rākṣasendrau mahābalau",
    "GE07mbh_07_u:084.005c": "nirviśeṣam ayudhyetāṃ māyābhir itaretaram",
    "GE07mbh_07_u:084.006a": "māyāśatasṛjau dṛptau mohayantau parasparam",
    "GE07mbh_07_u:084.006c": "māyāyuddhe sukuśalau māyāyuddham ayudhyatām",
    "GE07mbh_07_u:084.007a": "yāṃ yāṃ ghaṭotkaco yuddhe māyāṃ darśayate nṛpa",
    "GE07mbh_07_u:084.007c": "tāṃ tām alambuso rājan māyayaiva nijaghnivān",
    "GE07mbh_07_u:084.008a": "taṃ tathā yudhyamānaṃ tu māyāyuddhaviśāradam",
    "GE07mbh_07_u:084.008c": "alambusaṃ rākṣasendraṃ dṛṣṭvākrudhyanta pāṇḍavāḥ",
    "GE07mbh_07_u:084.009a": "ta enaṃ bhṛśasaṃkruddhāḥ sarvataḥ pravarā rathaiḥ",
    "GE07mbh_07_u:084.009c": "abhyadravanta saṃkruddhā bhīmasenādayo nṛpa",
    "GE07mbh_07_u:084.010a": "ta enaṃ koṣṭhakīkṛtya rathavaṃśena māriṣa",
    "GE07mbh_07_u:084.010c": "sarvato vyakiran bāṇair ulkābhir iva kuñjaram",
    "GE07mbh_07_u:084.011a": "sa teṣām astravegaṃ taṃ pratihatyāstramāyayā",
    "GE07mbh_07_u:084.011c": "tasmād rathavrajān mukto vanadāhād iva dvipaḥ",
    "GE07mbh_07_u:084.012a": "sa visphārya dhanur ghoram indrāśanisamasvanam",
    "GE07mbh_07_u:084.012c": "mārutiṃ pañcaviṃśatyā bhaimaseniṃ ca pañcabhiḥ",
    "GE07mbh_07_u:084.012e": "yudhiṣṭhiraṃ tribhir viddhvā sahadevaṃ ca saptabhiḥ",
    "GE07mbh_07_u:084.013a": "nakulaṃ ca trisaptatyā drupadeyāṃś ca māriṣa",
    "GE07mbh_07_u:084.013c": "pañcabhiḥ pañcabhir viddhvā ghoraṃ nādaṃ nanāda ha",
    "GE07mbh_07_u:084.014a": "taṃ bhīmaseno navabhiḥ sahadevaś ca pañcabhiḥ",
    "GE07mbh_07_u:084.014c": "yudhiṣṭhiraḥ śatenaiva rākṣasaṃ pratyavidhyata",
    "GE07mbh_07_u:084.014e": "nakulaś ca catuḥṣaṣṭyā draupadeyās tribhis tribhiḥ",
    "GE07mbh_07_u:084.015a": "haiḍimbo rākṣasaṃ viddhvā yuddhe pañcāśatā śaraiḥ",
    "GE07mbh_07_u:084.015c": "punar vivyādha saptatyā nanāda ca mahābalaḥ",
    "GE07mbh_07_u:084.015d-0569_01": "tasya nādena mahatā kampiteyaṃ vasuṃdharā",
    "GE07mbh_07_u:084.015d-0569_02": "saparvatavanā rājan sapādapajalāśayā",
    "GE07mbh_07_u:084.016a": "so 'tividdho maheṣvāsaḥ sarvatas tair mahārathaiḥ",
    "GE07mbh_07_u:084.016c": "prativivyādha tān sarvān pañcabhiḥ pañcabhiḥ śaraiḥ",
    "GE07mbh_07_u:084.017a": "taṃ kruddhaṃ rākṣasaṃ yuddhe pratikruddhas tu rākṣasaḥ",
    "GE07mbh_07_u:084.017c": "haiḍimbo bharataśreṣṭha śarair vivyādha saptabhiḥ",
    "GE07mbh_07_u:084.018a": "so 'tividdho balavatā rākṣasendro mahābalaḥ",
    "GE07mbh_07_u:084.018c": "vyasṛjat sāyakāṃs tūrṇaṃ svarṇapuṅkhāñ śilāśitān",
    "GE07mbh_07_u:084.019a": "te śarā nataparvāṇo viviśū rākṣasaṃ tadā",
    "GE07mbh_07_u:084.019c": "ruṣitāḥ pannagā yadvad girim ugrā mahābalāḥ",
    "GE07mbh_07_u:084.020a": "tatas te pāṇḍavā rājan samantān niśitāñ śarān",
    "GE07mbh_07_u:084.020c": "preṣayām āsur udvignā haiḍimbaś ca ghaṭotkacaḥ",
    "GE07mbh_07_u:084.021a": "sa vadhyamānaḥ samare pāṇḍavair jitakāśibhiḥ",
    "GE07mbh_07_u:084.021b-0570_01": "martyadharmam anuprāptaḥ kartavyaṃ nānvapadyata",
    "GE07mbh_07_u:084.021b-0570_02": "tataḥ samaraśauṇḍo vai bhaimasenir mahābalaḥ",
    "GE07mbh_07_u:084.021b-0570_03": "samīkṣya tadavasthaṃ taṃ vadhāyāsya mano dadhe",
    "GE07mbh_07_u:084.021b-0570_04": "vegaṃ cakre mahāntaṃ ca rākṣasendrarathaṃ prati",
    "GE07mbh_07_u:084.021b-010_0001": "ghaṭotkaco 'py asaṃbhrāntaḥ śaravarṣaṃ mahattaram",
    "GE07mbh_07_u:084.021b-010_0002": "alambusavadhaprepsur mumocāgnir iva jvalan",
    "GE07mbh_07_u:084.021b-010_0003": "alambusarathāc cogrād ghaṭotkacarathād api",
    "GE07mbh_07_u:084.021b-010_0004": "śarāḥ prādurbhavanti sma dvirephā iva khād diśaḥ",
    "GE07mbh_07_u:084.021b-010_0005": "abhracchāyeva racitā bāṇais tatra nareśvara",
    "GE07mbh_07_u:084.021b-010_0006": "na sma vijñāyate kiṃ cid andhakāre kṛte śaraiḥ",
    "GE07mbh_07_u:084.021b-010_0007": "tata ākarṇamuktena bhallena ca ghaṭotkacaḥ",
    "GE07mbh_07_u:084.021b-010_0008": "alambusasya ciccheda śiro yantur mahābalaḥ",
    "GE07mbh_07_u:084.021b-010_0009": "tato 'parair vegavadbhiḥ kṣurais tasya ghaṭotkacaḥ",
    "GE07mbh_07_u:084.021b-010_0010": "akṣamīṣāṃ yugaṃ caiva ciccheda yudhi tāḍayan",
    "GE07mbh_07_u:084.021b-010_0011": "avaskandya rathāt tūrṇaṃ kairmīriḥ krodhamūrchitaḥ",
    "GE07mbh_07_u:084.021b-010_0012": "tasmin māyāmayaṃ ghoram astravarṣaṃ vavarṣa ha",
    "GE07mbh_07_u:084.021b-010_0013": "ghaṭotkaco 'pyāśu rathāt praskandya sa tam eva ca",
    "GE07mbh_07_u:084.021b-010_0014": "māyāstreṇaiva māyāstraṃ vyadhamat samare ripoḥ",
    "GE07mbh_07_u:084.021b-010_0015": "haiḍimbenārdyamānas tu yudhi so 'lambuso dṛḍham",
    "GE07mbh_07_u:084.021b-010_0016": "antarhito mahārāja ghaṭotkacam ayodhayat",
    "GE07mbh_07_u:084.021b-010_0017": "antardhānagataṃ dṛṣṭvā tatra tatra ghaṭotkacaḥ",
    "GE07mbh_07_u:084.021b-010_0018": "gadayā tāḍayām āsa vegavatyā mahābalaḥ",
    "GE07mbh_07_u:084.021b-010_0019": "utpapāta tato vyomni prahāraparipīḍitaḥ",
    "GE07mbh_07_u:084.021b-010_0020": "alambuso rākṣasendraḥ sahasā pakṣirāḍ iva",
    "GE07mbh_07_u:084.021b-010_0021": "ghaṭotkaco 'py asaṃbhrāntaḥ khaḍgapāṇir athotpatat",
    "GE07mbh_07_u:084.021b-010_0022": "tato vegena mahatā vivarṣiṣur ivāmbudaḥ",
    "GE07mbh_07_u:084.021b-010_0023": "tam āpatantaṃ saṃprekṣya kairmīrī rākṣasottamaḥ",
    "GE07mbh_07_u:084.021b-010_0024": "abhidudrāva vegena siṃhaḥ siṃham iva sthitam",
    "GE07mbh_07_u:084.021b-010_0025": "dakṣiṇenāsim udyamya vakṣaḥ pracchādya varmaṇā",
    "GE07mbh_07_u:084.021b-010_0026": "abhidudrāva vegena vegavantaṃ ghaṭotkacaḥ",
    "GE07mbh_07_u:084.021b-010_0027": "tāv ubhau vegasaṃrabdhāv alambusaghaṭotkacau",
    "GE07mbh_07_u:084.021b-010_0028": "anyonyasya tathaivorū samājaghnatur añjasā",
    "GE07mbh_07_u:084.021b-010_0029": "anyonyasyābhighātena tayo rākṣasasiṃhayoḥ",
    "GE07mbh_07_u:084.021b-010_0030": "śailenābhihatasyaiva śailasyābhūn mahāsvanaḥ",
    "GE07mbh_07_u:084.021b-010_0031": "tatopasṛtya sahasā punar āpetatur bhṛśam",
    "GE07mbh_07_u:084.021b-010_0032": "carantāv asimārgāṃs tān vividhān rākṣasottamau",
    "GE07mbh_07_u:084.021b-010_0033": "tayor gātreṣu patitāv asī bhinnau nipetatuḥ",
    "GE07mbh_07_u:084.021b-010_0034": "vegotsṛṣṭe maghavatā vajre śailataṭeṣv iva",
    "GE07mbh_07_u:084.021b-010_0035": "tataḥ sainyāni dadṛśus tad yuddham atidāruṇam",
    "GE07mbh_07_u:084.021b-010_0036": "yuddhaṃ tayo rākṣasayor āmiṣe śyenayor iva",
    "GE07mbh_07_u:084.021b-010_0037": "tato lohitaraktākṣāv ubhau tau rākṣasottamau",
    "GE07mbh_07_u:084.021b-010_0038": "adṛśyetāṃ tu śārdūlau sandhyāraktāv ivāmbudau",
    "GE07mbh_07_u:084.021b-010_0039": "cakrāte śyenavac caiva maṇḍalāni sahasraśaḥ",
    "GE07mbh_07_u:084.021b-010_0040": "ubhau nistriṃśahastau tau sapakṣāv iva pakṣiṇau",
    "GE07mbh_07_u:084.021b-010_0041": "tato bhrāmya tu taṃ khaḍgaṃ pāṇḍoḥ kirmīranandanaḥ",
    "GE07mbh_07_u:084.021b-010_0042": "cikṣepāsya śiro hartuṃ sa ca tasya ghaṭotkacaḥ",
    "GE07mbh_07_u:084.021b-010_0043": "tāv asī yugapad dīptau sametya vipulau bhuvi",
    "GE07mbh_07_u:084.021b-010_0044": "patitau tau tu bāhubhyāṃ rākṣasau samasajjatām",
    "GE07mbh_07_u:084.021b-010_0045": "śīrṣaghātāṃsaghātaiś ca parasparam athāhatau",
    "GE07mbh_07_u:084.021b-010_0046": "punar vimiśritau vīrau vyāyudhyete muhur muhuḥ",
    "GE07mbh_07_u:084.021c": "dagdhādrikūṭaśṛṅgābhaṃ bhinnāñjanacayopamam",
    "GE07mbh_07_u:084.021d-0571_01": "rathād ratham abhidrutya kruddho haiḍimba ākṣipat",
    "GE07mbh_07_u:084.021d-0571_02": "udbabarha rathāc cāpi pannagaṃ garuḍo yathā",
    "GE07mbh_07_u:084.022a": "samutkṣipya ca bāhubhyām āvidhya ca punaḥ punaḥ",
    "GE07mbh_07_u:084.022c": "niṣpipeṣa kṣitau kṣipraṃ pūrṇakumbham ivāśmani",
    "GE07mbh_07_u:084.023a": "balalāghavasaṃpannaḥ saṃpanno vikrameṇa ca",
    "GE07mbh_07_u:084.023c": "bhaimasenī raṇe kruddhaḥ sarvasainyāny abhīṣayat",
    "GE07mbh_07_u:084.024a": "sa visphuṭitasarvāṅgaś",
    "GE07mbh_07_u:084.024c": "ghaṭotkacena vīreṇa hataḥ sālakaṭaṅkaṭaḥ",
    "GE07mbh_07_u:084.024d-0572_01": "pāṇḍavānāṃ tataḥ senā taṃ dṛṣṭvā vinipātitam",
    "GE07mbh_07_u:084.024d-0572_02": "nanāda sumahānādaṃ harṣavegasamāplutā",
    "GE07mbh_07_u:084.024d-0572_03": "tatas tu nipapātāśu gatāsur bhuvi rākṣasaḥ",
    "GE07mbh_07_u:084.024d-0572_04": "śikharaṃ parvatasyeva vajravegena pātitam",
    "GE07mbh_07_u:084.024d-0572_05": "patatā tena mahatā rathināṃ dantināṃ daśa",
    "GE07mbh_07_u:084.024d-0572_06": "tava sainye mahārāja nihatāḥ subṛhattayā",
    "GE07mbh_07_u:084.025a": "tataḥ sumanasaḥ pārthā hate tasmin niśācare",
    "GE07mbh_07_u:084.025c": "cukruśuḥ siṃhanādāṃś ca vāsāṃsy ādudhuvuś ca ha",
    "GE07mbh_07_u:084.026a": "tāvakāś ca hataṃ dṛṣṭvā rākṣasendraṃ mahābalam",
    "GE07mbh_07_u:084.026c": "alambusaṃ bhīmarūpaṃ viśīrṇam iva parvatam",
    "GE07mbh_07_u:084.026e": "hāhākāram akurvanta sainyāni bharatarṣabha",
    "GE07mbh_07_u:084.027a": "janāś ca tad dadṛśire rakṣaḥ kautūhalānvitāḥ",
    "GE07mbh_07_u:084.027c": "yadṛcchayā nipatitaṃ bhūmāv aṅgārakaṃ yathā",
    "GE07mbh_07_u:084.028a": "ghaṭotkacas tu tad dhatvā rakṣo balavatāṃ varam",
    "GE07mbh_07_u:084.028c": "mumoca balavan nādaṃ balaṃ hatveva vāsavaḥ",
    "GE07mbh_07_u:084.029a": "sa pūjyamānaḥ pitṛbhiḥ sabāndhavair; ghaṭotkacaḥ karmaṇi duṣkare kṛte",
    "GE07mbh_07_u:084.029b-0573_01": "tato ghaṭotkaco hatvā tad rakṣo vṛtrasaṃnibham",
    "GE07mbh_07_u:084.029b-0573_02": "punaḥ svaratham āsthāya vijigīṣur nanāda ca",
    "GE07mbh_07_u:084.029b-0573_03": "nanāda cātīva hi pāṇḍavātmajo",
    "GE07mbh_07_u:084.029b-0573_04": "raṇājire hṛṣṭamanā ghaṭotkacaḥ",
    "GE07mbh_07_u:084.029c": "ripuṃ nihatyābhinananda vai tadā; alambusaṃ pakvam alambusaṃ yathā",
    "GE07mbh_07_u:084.030a": "tato ninādaḥ sumahān samutthitaḥ; saśaṅkhanānāvidhabāṇaghoṣavān",
    "GE07mbh_07_u:084.030c": "niśamya taṃ pratyanadaṃs tu kauravās; tato dhvanir bhuvanam athāspṛśad bhṛśam",
    "GE07mbh_07_u:084.030d-0574_01": "tato 'bhigamya rājānaṃ dharmaputraṃ yudhiṣṭhiram",
    "GE07mbh_07_u:084.030d-0574_02": "svakarmāvedayan mūrdhnā sāñjalir nipapāta ha",
    "GE07mbh_07_u:084.030d-0574_03": "mūrdhny upāghrāya taṃ jyeṣṭhaḥ pariṣvajya ca pāṇḍavaḥ",
    "GE07mbh_07_u:084.030d-0574_04": "prīto 'smīty abravīd rājan harṣād utphullalocanaḥ",
    "GE07mbh_07_u:084.030d-0574_05": "ghaṭotkacena niṣpiṣṭe mṛte sālakaṭaṅkaṭe",
    "GE07mbh_07_u:084.030d-0574_06": "babhūvur muditāḥ sarve hate tasmin niśācare",
    "GE07mbh_07_u:085.001": "dhṛtarāṣṭra uvāca",
    "GE07mbh_07_u:085.001a": "bhāradvājaṃ kathaṃ yuddhe yuyudhāno 'bhyavārayat",
    "GE07mbh_07_u:085.001c": "saṃjayācakṣva tattvena paraṃ kautūhalaṃ hi me",
    "GE07mbh_07_u:085.002": "saṃjaya uvāca",
    "GE07mbh_07_u:085.002a": "śṛṇu rājan mahāprājña saṃgrāmaṃ lomaharṣaṇam",
    "GE07mbh_07_u:085.002c": "droṇasya pāṇḍavaiḥ sārdhaṃ yuyudhānapurogamaiḥ",
    "GE07mbh_07_u:085.003a": "vadhyamānaṃ balaṃ dṛṣṭvā yuyudhānena māriṣa",
    "GE07mbh_07_u:085.003c": "abhyadravat svayaṃ droṇaḥ sātyakiṃ satyavikramam",
    "GE07mbh_07_u:085.004a": "tam āpatantaṃ sahasā bhāradvājaṃ mahāratham",
    "GE07mbh_07_u:085.004c": "sātyakiḥ pañcaviṃśatyā kṣudrakāṇāṃ samārpayat",
    "GE07mbh_07_u:085.005a": "droṇo 'pi yudhi vikrānto yuyudhānaṃ samāhitaḥ",
    "GE07mbh_07_u:085.005c": "avidhyat pañcabhis tūrṇaṃ hemapuṅkhaiḥ śilāśitaiḥ",
    "GE07mbh_07_u:085.006a": "te varma bhittvā sudṛḍhaṃ dviṣatpiśitabhojanāḥ",
    "GE07mbh_07_u:085.006c": "abhyagur dharaṇīṃ rājañ śvasanta iva pannagāḥ",
    "GE07mbh_07_u:085.007a": "dīrghabāhur abhikruddhas tottrārdita iva dvipaḥ",
    "GE07mbh_07_u:085.007c": "droṇaṃ pañcāśatāvidhyan nārācair agnisaṃnibhaiḥ",
    "GE07mbh_07_u:085.008a": "bhāradvājo raṇe viddho yuyudhānena satvaram",
    "GE07mbh_07_u:085.008c": "sātyakiṃ bahubhir bāṇair yatamānam avidhyata",
    "GE07mbh_07_u:085.009a": "tataḥ kruddho maheṣvāso bhūya eva mahābalaḥ",
    "GE07mbh_07_u:085.009c": "sātvataṃ pīḍayām āsa śatena nataparvaṇā",
    "GE07mbh_07_u:085.010a": "sa vadhyamānaḥ samare bhāradvājena sātyakiḥ",
    "GE07mbh_07_u:085.010c": "nābhyapadyata kartavyaṃ kiṃ cid eva viśāṃ pate",
    "GE07mbh_07_u:085.011a": "viṣaṇṇavadanaś cāpi yuyudhāno 'bhavan nṛpa",
    "GE07mbh_07_u:085.011c": "bhāradvājaṃ raṇe dṛṣṭvā visṛjantaṃ śitāñ śarān",
    "GE07mbh_07_u:085.012a": "taṃ tu saṃprekṣya te putrāḥ sainikāś ca viśāṃ pate",
    "GE07mbh_07_u:085.012c": "prahṛṣṭamanaso bhūtvā siṃhavad vyanadan muhuḥ",
    "GE07mbh_07_u:085.013a": "taṃ śrutvā ninadaṃ ghoraṃ pīḍyamānaṃ ca mādhavam",
    "GE07mbh_07_u:085.013c": "yudhiṣṭhiro 'bravīd rājan sarvasainyāni bhārata",
    "GE07mbh_07_u:085.014a": "eṣa vṛṣṇivaro vīraḥ sātyakiḥ satyakarmakṛt",
    "GE07mbh_07_u:085.014c": "grasyate yudhi vīreṇa bhānumān iva rāhuṇā",
    "GE07mbh_07_u:085.014e": "abhidravata gacchadhvaṃ sātyakir yatra yudhyate",
    "GE07mbh_07_u:085.015a": "dhṛṣṭadyumnaṃ ca pāñcālyam idam āha janādhipa",
    "GE07mbh_07_u:085.015b-0575_01": "droṇaṃ vāraya sukṣipraṃ satyakaṃ mā vadhīd dvijaḥ",
    "GE07mbh_07_u:085.015c": "abhidrava drutaṃ droṇaṃ kiṃ nu tiṣṭhasi pārṣata",
    "GE07mbh_07_u:085.015e": "na paśyasi bhayaṃ ghoraṃ droṇān naḥ samupasthitam",
    "GE07mbh_07_u:085.016a": "asau droṇo maheṣvāso yuyudhānena saṃyuge",
    "GE07mbh_07_u:085.016c": "krīḍate sūtrabaddhena pakṣiṇā bālako yathā",
    "GE07mbh_07_u:085.017a": "tatraiva sarve gacchantu bhīmasenamukhā rathāḥ",
    "GE07mbh_07_u:085.017c": "tvayaiva sahitā yattā yuyudhānarathaṃ prati",
    "GE07mbh_07_u:085.018a": "pṛṣṭhato 'nugamiṣyāmi tvām ahaṃ sahasainikaḥ",
    "GE07mbh_07_u:085.018c": "sātyakiṃ mokṣayasvādya yamadaṃṣṭrāntaraṃ gatam",
    "GE07mbh_07_u:085.019a": "evam uktvā tato rājā sarvasainyena pāṇḍavaḥ",
    "GE07mbh_07_u:085.019c": "abhyadravad raṇe droṇaṃ yuyudhānasya kāraṇāt",
    "GE07mbh_07_u:085.020a": "tatrārāvo mahān āsīd droṇam ekaṃ yuyutsatām",
    "GE07mbh_07_u:085.020c": "pāṇḍavānāṃ ca bhadraṃ te sṛñjayānāṃ ca sarvaśaḥ",
    "GE07mbh_07_u:085.021a": "te sametya naravyāghrā bhāradvājaṃ mahāratham",
    "GE07mbh_07_u:085.021c": "abhyavarṣañ śarais tīkṣṇaiḥ kaṅkabarhiṇavājitaiḥ",
    "GE07mbh_07_u:085.022a": "smayann eva tu tān vīrān droṇaḥ pratyagrahīt svayam",
    "GE07mbh_07_u:085.022c": "atithīn āgatān yadvat salilenāsanena ca",
    "GE07mbh_07_u:085.023a": "tarpitās te śarais tasya bhāradvājasya dhanvinaḥ",
    "GE07mbh_07_u:085.023c": "ātitheyagṛhaṃ prāpya nṛpate 'tithayo yathā",
    "GE07mbh_07_u:085.024a": "bhāradvājaṃ ca te sarve na śekuḥ prativīkṣitum",
    "GE07mbh_07_u:085.024c": "madhyaṃdinam anuprāptaṃ sahasrāṃśum iva prabho",
    "GE07mbh_07_u:085.025a": "tāṃs tu sarvān maheṣvāsān droṇaḥ śastrabhṛtāṃ varaḥ",
    "GE07mbh_07_u:085.025c": "atāpayac charavrātair gabhastibhir ivāṃśumān",
    "GE07mbh_07_u:085.026a": "vadhyamānā raṇe rājan pāṇḍavāḥ sṛñjayās tathā",
    "GE07mbh_07_u:085.026c": "trātāraṃ nādhyagacchanta paṅkamagnā iva dvipāḥ",
    "GE07mbh_07_u:085.027a": "droṇasya ca vyadṛśyanta visarpanto mahāśarāḥ",
    "GE07mbh_07_u:085.027c": "gabhastaya ivārkasya pratapantaḥ samantataḥ",
    "GE07mbh_07_u:085.028a": "tasmin droṇena nihatāḥ pāñcālāḥ pañcaviṃśatiḥ",
    "GE07mbh_07_u:085.028c": "mahārathasamākhyātā dhṛṣṭadyumnasya saṃmatāḥ",
    "GE07mbh_07_u:085.029a": "pāṇḍūnāṃ sarvasainyeṣu pāñcālānāṃ tathaiva ca",
    "GE07mbh_07_u:085.029b-0576_01": "pāñcāleṣv atha śūreṣu kekayeṣu ca mānavāḥ",
    "GE07mbh_07_u:085.029c": "droṇaṃ sma dadṛśuḥ śūraṃ vinighnantaṃ varān varān",
    "GE07mbh_07_u:085.030a": "kekayānāṃ śataṃ hatvā vidrāvya ca samantataḥ",
    "GE07mbh_07_u:085.030c": "droṇas tasthau mahārāja vyāditāsya ivāntakaḥ",
    "GE07mbh_07_u:085.031a": "pāñcālān sṛñjayān matsyān kekayān pāṇḍavān api",
    "GE07mbh_07_u:085.031c": "droṇo 'jayan mahābāhuḥ śataśo 'tha sahasraśaḥ",
    "GE07mbh_07_u:085.032a": "teṣāṃ samabhavac chabdo vadhyatāṃ droṇasāyakaiḥ",
    "GE07mbh_07_u:085.032c": "vanaukasām ivāraṇye dahyatāṃ dhūmaketunā",
    "GE07mbh_07_u:085.033a": "tatra devāḥ sagandharvāḥ pitaraś cābruvan nṛpa",
    "GE07mbh_07_u:085.033c": "ete dravanti pāñcālāḥ pāṇḍavāś ca sasainikāḥ",
    "GE07mbh_07_u:085.034a": "taṃ tathā samare droṇaṃ nighnantaṃ somakān raṇe",
    "GE07mbh_07_u:085.034c": "na cāpy abhiyayuḥ ke cid apare naiva vivyadhuḥ",
    "GE07mbh_07_u:085.035a": "vartamāne tathā raudre tasmin vīravarakṣaye",
    "GE07mbh_07_u:085.035c": "aśṛṇot sahasā pārthaḥ pāñcajanyasya nisvanam",
    "GE07mbh_07_u:085.036a": "pūrito vāsudevena śaṅkharāṭ svanate bhṛśam",
    "GE07mbh_07_u:085.036c": "yudhyamāneṣu vīreṣu saindhavasyābhirakṣiṣu",
    "GE07mbh_07_u:085.036e": "nadatsu dhārtarāṣṭreṣu vijayasya rathaṃ prati",
    "GE07mbh_07_u:085.037a": "gāṇḍīvasya ca nirghoṣe vipranaṣṭe samantataḥ",
    "GE07mbh_07_u:085.037c": "kaśmalābhihato rājā cintayām āsa pāṇḍavaḥ",
    "GE07mbh_07_u:085.038a": "na nūnaṃ svasti pārthasya yathā nadati śaṅkharāṭ",
    "GE07mbh_07_u:085.038c": "kauravāś ca yathā hṛṣṭā vinadanti muhur muhuḥ saṃjaya uvāca",
    "GE07mbh_07_u:085.038d-0577_01": "vyaktam adya vinaśyante sarvalokamahārathāḥ",
    "GE07mbh_07_u:085.038d-0577_02": "śrutvā tu ninadaṃ ghoraṃ pāñcajanyasya māriṣa",
    "GE07mbh_07_u:085.039a": "evaṃ saṃcintayitvā tu vyākulenāntarātmanā",
    "GE07mbh_07_u:085.039c": "ajātaśatruḥ kaunteyaḥ sātvataṃ pratyabhāṣata",
    "GE07mbh_07_u:085.040a": "bāṣpagadgadayā vācā muhyamāno muhur muhuḥ",
    "GE07mbh_07_u:085.040c": "kṛtyasyānantarāpekṣī śaineyaṃ śinipuṃgavam",
    "GE07mbh_07_u:085.041a": "yaḥ sa dharmaḥ purā dṛṣṭaḥ sadbhiḥ śaineya śāśvataḥ",
    "GE07mbh_07_u:085.041c": "sāṃparāye suhṛtkṛtye tasya kālo 'yam āgataḥ",
    "GE07mbh_07_u:085.042a": "sarveṣv api ca yodheṣu cintayañ śinipuṃgava",
    "GE07mbh_07_u:085.042c": "tvattaḥ suhṛttamaṃ kaṃ cin nābhijānāmi sātyake",
    "GE07mbh_07_u:085.043a": "yo hi prītamanā nityaṃ yaś ca nityam anuvrataḥ",
    "GE07mbh_07_u:085.043c": "sa kārye sāṃparāye tu niyojya iti me matiḥ",
    "GE07mbh_07_u:085.044a": "yathā ca keśavo nityaṃ pāṇḍavānāṃ parāyaṇam",
    "GE07mbh_07_u:085.044c": "tathā tvam api vārṣṇeya kṛṣṇatulyaparākramaḥ",
    "GE07mbh_07_u:085.045a": "so 'haṃ bhāraṃ samādhāsye tvayi taṃ voḍhum arhasi",
    "GE07mbh_07_u:085.045c": "abhiprāyaṃ ca me nityaṃ na vṛthā kartum arhasi",
    "GE07mbh_07_u:085.046a": "sa tvaṃ bhrātur vayasyasya guror api ca saṃyuge",
    "GE07mbh_07_u:085.046c": "kuru kṛcchre sahāyārtham arjunasya nararṣabha",
    "GE07mbh_07_u:085.047a": "tvaṃ hi satyavrataḥ śūro mitrāṇām abhayaṃkaraḥ",
    "GE07mbh_07_u:085.047c": "loke vikhyāyase vīra karmabhiḥ satyavāg iti",
    "GE07mbh_07_u:085.048a": "yo hi śaineya mitrārthe yudhyamānas tyajet tanum",
    "GE07mbh_07_u:085.048c": "pṛthivīṃ vā dvijātibhyo yo dadyāt samam eva tat",
    "GE07mbh_07_u:085.049a": "śrutāś ca bahavo 'smābhī rājāno ye divaṃ gatāḥ",
    "GE07mbh_07_u:085.049c": "dattvemāṃ pṛthivīṃ kṛtsnāṃ brāhmaṇebhyo yathāvidhi",
    "GE07mbh_07_u:085.049d-0578_01": "dīyamānā hi bahubhir dāsyate ca muhur mahī",
    "GE07mbh_07_u:085.049d-0578_02": "nanu kaś cid raṇe prāṇān mitrārthe tyaktavān iha",
    "GE07mbh_07_u:085.050a": "evaṃ tvām api dharmātman prayāce 'haṃ kṛtāñjaliḥ",
    "GE07mbh_07_u:085.050c": "pṛthivīdānatulyaṃ syād adhikaṃ vā phalaṃ vibho",
    "GE07mbh_07_u:085.051a": "eka eva sadā kṛṣṇo mitrāṇām abhayaṃkaraḥ",
    "GE07mbh_07_u:085.051c": "raṇe saṃtyajati prāṇān dvitīyas tvaṃ ca sātyake",
    "GE07mbh_07_u:085.052a": "vikrāntasya ca vīrasya yuddhe prārthayato yaśaḥ",
    "GE07mbh_07_u:085.052c": "śūra eva sahāyaḥ syān netaraḥ prākṛto janaḥ",
    "GE07mbh_07_u:085.053a": "īdṛśe tu parāmarde vartamānasya mādhava",
    "GE07mbh_07_u:085.053c": "tvad anyo hi raṇe goptā vijayasya na vidyate",
    "GE07mbh_07_u:085.054a": "ślāghann eva hi karmāṇi śataśas tava pāṇḍavaḥ",
    "GE07mbh_07_u:085.054c": "mama saṃjanayan harṣaṃ punaḥ punar akīrtayat",
    "GE07mbh_07_u:085.055a": "laghvastraś citrayodhī ca tathā laghuparākramaḥ",
    "GE07mbh_07_u:085.055c": "prājñaḥ sarvāstravic chūro muhyate na ca saṃyuge",
    "GE07mbh_07_u:085.056a": "mahāskandho mahorasko mahābāhur mahādhanuḥ",
    "GE07mbh_07_u:085.056c": "mahābalo mahāvīryaḥ sa mahātmā mahārathaḥ",
    "GE07mbh_07_u:085.057a": "śiṣyo mama sakhā caiva priyo 'syāhaṃ priyaś ca me",
    "GE07mbh_07_u:085.057c": "yuyudhānaḥ sahāyo me pramathiṣyati kauravān",
    "GE07mbh_07_u:085.058a": "asmadarthaṃ ca rājendra saṃnahyed yadi keśavaḥ",
    "GE07mbh_07_u:085.058c": "rāmo vāpy aniruddho vā pradyumno vā mahārathaḥ",
    "GE07mbh_07_u:085.059a": "gado vā sāraṇo vāpi sāmbo vā saha vṛṣṇibhiḥ",
    "GE07mbh_07_u:085.059c": "sahāyārthaṃ mahārāja",
    "GE07mbh_07_u:085.060a": "tathāpy ahaṃ naravyāghraṃ śaineyaṃ satyavikramam",
    "GE07mbh_07_u:085.060c": "sāhāyye viniyokṣyāmi nāsti me 'nyo hi tatsamaḥ",
    "GE07mbh_07_u:085.061a": "iti dvaitavane tāta mām uvāca dhanaṃjayaḥ",
    "GE07mbh_07_u:085.061c": "parokṣaṃ tvadguṇāṃs tathyān kathayann āryasaṃsadi",
    "GE07mbh_07_u:085.062a": "tasya tvam evaṃ saṃkalpaṃ na vṛthā kartum arhasi",
    "GE07mbh_07_u:085.062c": "dhanaṃjayasya vārṣṇeya mama bhīmasya cobhayoḥ",
    "GE07mbh_07_u:085.063a": "yac cāpi tīrthāni carann agacchaṃ dvārakāṃ prati",
    "GE07mbh_07_u:085.063c": "tatrāham api te bhaktim arjunaṃ prati dṛṣṭavān",
    "GE07mbh_07_u:085.064a": "na tat sauhṛdam anyeṣu mayā śaineya lakṣitam",
    "GE07mbh_07_u:085.064c": "yathā tvam asmān bhajase vartamānān upaplave",
    "GE07mbh_07_u:085.065a": "so 'bhijātyā ca bhaktyā ca sakhyasyācāryakasya ca",
    "GE07mbh_07_u:085.065c": "sauhṛdasya ca vīryasya kulīnatvasya mādhava",
    "GE07mbh_07_u:085.066a": "satyasya ca mahābāho anukampārtham eva ca",
    "GE07mbh_07_u:085.066c": "anurūpaṃ maheṣvāsa karma tvaṃ kartum arhasi",
    "GE07mbh_07_u:085.067a": "soyodhano hi sahasā gato droṇena daṃśitaḥ",
    "GE07mbh_07_u:085.067c": "pūrvam eva tu yātās te kauravāṇāṃ mahārathāḥ",
    "GE07mbh_07_u:085.068a": "sumahān ninadaś caiva śrūyate vijayaṃ prati",
    "GE07mbh_07_u:085.068c": "sa śaineya javenātra gantum arhasi mādhava",
    "GE07mbh_07_u:085.069a": "bhīmaseno vayaṃ caiva saṃyattāḥ sahasainikāḥ",
    "GE07mbh_07_u:085.069c": "droṇam āvārayiṣyāmo yadi tvāṃ prati yāsyati",
    "GE07mbh_07_u:085.070a": "paśya śaineya sainyāni dravamāṇāni saṃyuge",
    "GE07mbh_07_u:085.070c": "mahāntaṃ ca raṇe śabdaṃ dīryamāṇāṃ ca bhāratīm",
    "GE07mbh_07_u:085.071a": "mahāmārutavegena samudram iva parvasu",
    "GE07mbh_07_u:085.071c": "dhārtarāṣṭrabalaṃ tāta vikṣiptaṃ savyasācinā",
    "GE07mbh_07_u:085.072a": "rathair viparidhāvadbhir manuṣyaiś ca hayaiś ca ha",
    "GE07mbh_07_u:085.072c": "sainyaṃ rajaḥsamuddhūtam etat saṃparivartate",
    "GE07mbh_07_u:085.073a": "saṃvṛtaḥ sindhusauvīrair nakharaprāsayodhibhiḥ",
    "GE07mbh_07_u:085.073c": "atyantāpacitaiḥ śūraiḥ phalgunaḥ paravīrahā",
    "GE07mbh_07_u:085.074a": "naitad balam asaṃvārya śakyo hantuṃ jayadrathaḥ",
    "GE07mbh_07_u:085.074c": "ete hi saindhavasyārthe sarve saṃtyaktajīvitāḥ",
    "GE07mbh_07_u:085.075a": "śaraśaktidhvajavanaṃ hayanāgasamākulam",
    "GE07mbh_07_u:085.075c": "paśyaitad dhārtarāṣṭrāṇām anīkaṃ sudurāsadam",
    "GE07mbh_07_u:085.076a": "śṛṇu dundubhinirghoṣaṃ śaṅkhaśabdāṃś ca puṣkalān",
    "GE07mbh_07_u:085.076c": "siṃhanādaravāṃś caiva rathanemisvanāṃs tathā",
    "GE07mbh_07_u:085.077a": "nāgānāṃ śṛṇu śabdaṃ ca pattīnāṃ ca sahasraśaḥ",
    "GE07mbh_07_u:085.077c": "sādināṃ dravatāṃ caiva śṛṇu kampayatāṃ mahīm",
    "GE07mbh_07_u:085.078a": "purastāt saindhavānīkaṃ droṇānīkasya pṛṣṭhataḥ",
    "GE07mbh_07_u:085.078c": "bahutvād dhi naravyāghra devendram api pīḍayet",
    "GE07mbh_07_u:085.079a": "aparyante bale magno jahyād api ca jīvitam",
    "GE07mbh_07_u:085.079c": "tasmiṃś ca nihate yuddhe kathaṃ jīveta mādṛśaḥ",
    "GE07mbh_07_u:085.079e": "sarvathāham anuprāptaḥ sukṛcchraṃ bata jīvitam",
    "GE07mbh_07_u:085.080a": "śyāmo yuvā guḍākeśo darśanīyaś ca pāṇḍavaḥ",
    "GE07mbh_07_u:085.080c": "laghvastraś citrayodhī ca praviṣṭas tāta bhāratīm",
    "GE07mbh_07_u:085.081a": "sūryodaye mahābāhur divasaś cātivartate",
    "GE07mbh_07_u:085.081c": "tanna jānāmi vārṣṇeya yadi jīvati vā na vā",
    "GE07mbh_07_u:085.081e": "kurūṇāṃ cāpi tat sainyaṃ sāgarapratimaṃ mahat",
    "GE07mbh_07_u:085.082a": "eka eva ca bībhatsuḥ praviṣṭas tāta bhāratīm",
    "GE07mbh_07_u:085.082c": "aviṣahyāṃ mahābāhuḥ surair api mahāmṛdhe",
    "GE07mbh_07_u:085.083a": "na ca me vartate buddhir adya yuddhe kathaṃ cana",
    "GE07mbh_07_u:085.083c": "droṇo 'pi rabhaso yuddhe mama pīḍayate balam",
    "GE07mbh_07_u:085.083e": "pratyakṣaṃ te mahābāho yathāsau carati dvijaḥ",
    "GE07mbh_07_u:085.084a": "yugapac ca sametānāṃ kāryāṇāṃ tvaṃ vicakṣaṇaḥ",
    "GE07mbh_07_u:085.084c": "mahārthaṃ laghusaṃyuktaṃ kartum arhasi mādhava",
    "GE07mbh_07_u:085.085a": "tasya me sarvakāryeṣu kāryam etan mataṃ sadā",
    "GE07mbh_07_u:085.085c": "arjunasya paritrāṇaṃ kartavyam iti saṃyuge",
    "GE07mbh_07_u:085.086a": "nāhaṃ śocāmi dāśārhaṃ goptāraṃ jagataḥ prabhum",
    "GE07mbh_07_u:085.086c": "sa hi śakto raṇe tāta trīṃl lokān api saṃgatān",
    "GE07mbh_07_u:085.087a": "vijetuṃ puruṣavyāghra satyam etad bravīmi te",
    "GE07mbh_07_u:085.087c": "kiṃ punar dhārtarāṣṭrasya balam etat sudurbalam",
    "GE07mbh_07_u:085.088a": "arjunas tv eva vārṣṇeya pīḍito bahubhir yudhi",
    "GE07mbh_07_u:085.088c": "prajahyāt samare prāṇāṃs tasmād vindāmi kaśmalam",
    "GE07mbh_07_u:085.089a": "tasya tvaṃ padavīṃ gaccha gaccheyus tvādṛśā yathā",
    "GE07mbh_07_u:085.089c": "tādṛśasyedṛśe kāle mādṛśenābhicoditaḥ",
    "GE07mbh_07_u:085.089d-0579_01": "tvādṛśās tādṛśaṃ gacches tādṛśaṃ gaccha satyaka",
    "GE07mbh_07_u:085.089d-0580_01": "suhṛdo vai suhṛtkṛtye param āsthāya vikramam",
    "GE07mbh_07_u:085.089d-0580_02": "suhṛdaḥ padam anvicchan na vyatheta kathaṃ cana",
    "GE07mbh_07_u:085.090a": "raṇe vṛṣṇipravīrāṇāṃ dvāv evātirathau smṛtau",
    "GE07mbh_07_u:085.090c": "pradyumnaś ca mahābāhus tvaṃ ca sātvata viśrutaḥ",
    "GE07mbh_07_u:085.091a": "astre nārāyaṇasamaḥ saṃkarṣaṇasamo bale",
    "GE07mbh_07_u:085.091c": "vīratāyāṃ naravyāghra dhanaṃjayasamo hy asi",
    "GE07mbh_07_u:085.092a": "bhīṣmadroṇāv atikramya",
    "GE07mbh_07_u:085.092c": "tvām adya puruṣavyāghraṃ loke santaḥ pracakṣate",
    "GE07mbh_07_u:085.092d-0581_01": "sadevāsuragandharvān sakiṃnaramahoragān",
    "GE07mbh_07_u:085.092d-0581_02": "yodhayet sa jagat sarvaṃ vijayeta ripūn bahūn",
    "GE07mbh_07_u:085.092d-0581_03": "iti bruvanti lokeṣu janās tava guṇās tathā",
    "GE07mbh_07_u:085.092d-0581_04": "samāgameṣu jalpanti pṛthag eva ca sarvadā",
    "GE07mbh_07_u:085.093a": "nāsādhyaṃ vidyate loke sātyaker iti mādhava",
    "GE07mbh_07_u:085.093c": "tat tvāṃ yad abhivakṣyāmi tat kuruṣva mahābala",
    "GE07mbh_07_u:085.094a": "saṃbhāvanā hi lokasya tava pārthasya cobhayoḥ",
    "GE07mbh_07_u:085.094c": "nānyathā tāṃ mahābāho saṃprakartum ihārhasi",
    "GE07mbh_07_u:085.095a": "parityajya priyān prāṇān raṇe vicara vīravat",
    "GE07mbh_07_u:085.095c": "na hi śaineya dāśārhā raṇe rakṣanti jīvitam",
    "GE07mbh_07_u:085.096a": "ayuddham anavasthānaṃ saṃgrāme ca palāyanam",
    "GE07mbh_07_u:085.096c": "bhīrūṇām asatāṃ mārgo naiṣa dāśārhasevitaḥ",
    "GE07mbh_07_u:085.097a": "tavārjuno gurus tāta dharmātmā śinipuṃgava",
    "GE07mbh_07_u:085.097c": "vāsudevo guruś cāpi tava pārthasya dhīmataḥ",
    "GE07mbh_07_u:085.098a": "kāraṇadvayam etad dhi jānānas tvāham abruvam",
    "GE07mbh_07_u:085.098c": "māvamaṃsthā vaco mahyaṃ gurus tava guror hy aham",
    "GE07mbh_07_u:085.099a": "vāsudevamataṃ caitan mama caivārjunasya ca",
    "GE07mbh_07_u:085.099c": "satyam etan mayoktaṃ te yāhi yatra dhanaṃjayaḥ",
    "GE07mbh_07_u:085.100a": "etad vacanam ājñāya mama satyaparākrama",
    "GE07mbh_07_u:085.100c": "praviśaitad balaṃ tāta dhārtarāṣṭrasya durmateḥ",
    "GE07mbh_07_u:085.101a": "praviśya ca yathānyāyaṃ saṃgamya ca mahārathaiḥ",
    "GE07mbh_07_u:085.101c": "yathārham ātmanaḥ karma raṇe sātvata darśaya",
    "GE07mbh_07_u:086.001": "saṃjaya uvāca",
    "GE07mbh_07_u:086.001a": "prītiyuktaṃ ca hṛdyaṃ ca madhurākṣaram eva ca",
    "GE07mbh_07_u:086.001c": "kālayuktaṃ ca citraṃ ca svatayā cābhibhāṣitam",
    "GE07mbh_07_u:086.002a": "dharmarājasya tad vākyaṃ niśamya śinipuṃgavaḥ",
    "GE07mbh_07_u:086.002c": "sātyakir bharataśreṣṭha pratyuvāca yudhiṣṭhiram",
    "GE07mbh_07_u:086.003a": "śrutaṃ te gadato vākyaṃ sarvam etan mayācyuta",
    "GE07mbh_07_u:086.003c": "nyāyayuktaṃ ca citraṃ ca phalgunārthe yaśaskaram",
    "GE07mbh_07_u:086.004a": "evaṃvidhe tathā kāle madṛśaṃ prekṣya saṃmatam",
    "GE07mbh_07_u:086.004c": "vaktum arhasi rājendra yathā pārthaṃ tathaiva mām",
    "GE07mbh_07_u:086.005a": "na me dhanaṃjayasyārthe prāṇā rakṣyāḥ kathaṃ cana",
    "GE07mbh_07_u:086.005c": "tvatprayuktaḥ punar ahaṃ kiṃ na kuryāṃ mahāhave",
    "GE07mbh_07_u:086.006a": "lokatrayaṃ yodhayeyaṃ sadevāsuramānuṣam",
    "GE07mbh_07_u:086.006c": "tvatprayukto narendreha kim utaitat sudurbalam",
    "GE07mbh_07_u:086.007a": "suyodhanabalaṃ tv adya yodhayiṣye samantataḥ",
    "GE07mbh_07_u:086.007c": "vijeṣye ca raṇe rājan satyam etad bravīmi te",
    "GE07mbh_07_u:086.008a": "kuśaly ahaṃ kuśalinaṃ samāsādya dhanaṃjayam",
    "GE07mbh_07_u:086.008c": "hate jayadrathe rājan punar eṣyāmi te 'ntikam",
    "GE07mbh_07_u:086.009a": "avaśyaṃ tu mayā sarvaṃ vijñāpyas tvaṃ narādhipa",
    "GE07mbh_07_u:086.009c": "vāsudevasya yad vākyaṃ phalgunasya ca dhīmataḥ",
    "GE07mbh_07_u:086.010a": "dṛḍhaṃ tv abhiparīto 'ham arjunena punaḥ punaḥ",
    "GE07mbh_07_u:086.010c": "madhye sarvasya sainyasya vāsudevasya śṛṇvataḥ",
    "GE07mbh_07_u:086.011a": "adya mādhava rājānam apramatto 'nupālaya",
    "GE07mbh_07_u:086.011c": "āryāṃ yuddhe matiṃ kṛtvā yāvad dhanmi jayadratham",
    "GE07mbh_07_u:086.012a": "tvayi vāhaṃ mahābāho pradyumne vā mahārathe",
    "GE07mbh_07_u:086.012c": "nṛpaṃ nikṣipya gaccheyaṃ nirapekṣo jayadratham",
    "GE07mbh_07_u:086.012d-0582_01": "sa evaṃ vai vinikṣipto nikṣepaḥ savyasācinā",
    "GE07mbh_07_u:086.012d-0582_02": "bhāradvājabhayaṃ te 'dya manyate vai dhanaṃjayaḥ",
    "GE07mbh_07_u:086.013a": "jānīṣe hi raṇe droṇaṃ rabhasaṃ śreṣṭhasaṃmatam",
    "GE07mbh_07_u:086.013c": "pratijñā cāpi te nityaṃ śrutā droṇasya mādhava",
    "GE07mbh_07_u:086.014a": "grahaṇaṃ dharmarājasya bhāradvājo 'nugṛdhyati",
    "GE07mbh_07_u:086.014c": "śaktaś cāpi raṇe droṇo nigṛhītuṃ yudhiṣṭhiram",
    "GE07mbh_07_u:086.015a": "evaṃ tvayi samādhāya dharmarājaṃ narottamam",
    "GE07mbh_07_u:086.015c": "aham adya gamiṣyāmi saindhavasya vadhāya hi",
    "GE07mbh_07_u:086.015d-0583_01": "sa tvam adya raṇe yatto rakṣa mādhava pāṇḍavam",
    "GE07mbh_07_u:086.015d-0583_02": "rakṣaṇe dharmarājasya dhruvo hi vijayo mama",
    "GE07mbh_07_u:086.016a": "jayadratham ahaṃ hatvā dhruvam eṣyāmi mādhava",
    "GE07mbh_07_u:086.016c": "dharmarājaṃ yathā droṇo nigṛhṇīyād raṇe balāt",
    "GE07mbh_07_u:086.017a": "nigṛhīte naraśreṣṭhe bhāradvājena mādhava",
    "GE07mbh_07_u:086.017c": "saindhavasya vadho na syān mamāprītis tathā bhavet",
    "GE07mbh_07_u:086.018a": "evaṃ gate naraśreṣṭha pāṇḍave satyavādini",
    "GE07mbh_07_u:086.018c": "asmākaṃ gamanaṃ vyaktaṃ vanaṃ prati bhavet punaḥ",
    "GE07mbh_07_u:086.019a": "so 'yaṃ mama jayo vyaktaṃ vyartha eva bhaviṣyati",
    "GE07mbh_07_u:086.019c": "yadi droṇo raṇe kruddho nigṛhṇīyād yudhiṣṭhiram",
    "GE07mbh_07_u:086.020a": "sa tvam adya mahābāho priyārthaṃ mama mādhava",
    "GE07mbh_07_u:086.020c": "jayārthaṃ ca yaśorthaṃ ca rakṣa rājānam āhave",
    "GE07mbh_07_u:086.021a": "sa bhavān mayi nikṣepo nikṣiptaḥ savyasācinā",
    "GE07mbh_07_u:086.021c": "bhāradvājād bhayaṃ nityaṃ paśyamānena te prabho",
    "GE07mbh_07_u:086.022a": "tasyāpi ca mahābāho nityaṃ paśyati saṃyuge",
    "GE07mbh_07_u:086.022c": "nānyaṃ hi pratiyoddhāraṃ raukmiṇeyād ṛte prabho",
    "GE07mbh_07_u:086.022e": "māṃ vāpi manyate yuddhe bhāradvājasya dhīmataḥ",
    "GE07mbh_07_u:086.022f-0584_01": "bhīmo vāpi mahārāja prabhañjanasamo bale",
    "GE07mbh_07_u:086.023a": "so 'haṃ saṃbhāvanāṃ caitām ācāryavacanaṃ ca tat",
    "GE07mbh_07_u:086.023c": "pṛṣṭhato notsahe kartuṃ tvāṃ vā tyaktuṃ mahīpate",
    "GE07mbh_07_u:086.024a": "ācāryo laghuhastatvād abhedyakavacāvṛtaḥ",
    "GE07mbh_07_u:086.024c": "upalabhya raṇe krīḍed yathā śakuninā śiśuḥ",
    "GE07mbh_07_u:086.025a": "yadi kārṣṇir dhanuṣpāṇir iha syān makaradhvajaḥ",
    "GE07mbh_07_u:086.025c": "tasmai tvāṃ visṛjeyaṃ vai sa tvāṃ rakṣed yathārjunaḥ",
    "GE07mbh_07_u:086.026a": "kuru tvam ātmano guptiṃ kas te goptā gate mayi",
    "GE07mbh_07_u:086.026c": "yaḥ pratīyād raṇe droṇaṃ yāvad gacchāmi pāṇḍavam",
    "GE07mbh_07_u:086.027a": "mā ca te bhayam adyāstu rājann arjunasaṃbhavam",
    "GE07mbh_07_u:086.027c": "na sa jātu mahābāhur bhāram udyamya sīdati",
    "GE07mbh_07_u:086.028a": "ye ca sauvīrakā yodhās tathā saindhavapauravāḥ",
    "GE07mbh_07_u:086.028c": "udīcyā dākṣiṇātyāś ca ye cānye 'pi mahārathāḥ",
    "GE07mbh_07_u:086.029a": "ye ca karṇamukhā rājan rathodārāḥ prakīrtitāḥ",
    "GE07mbh_07_u:086.029c": "ete 'rjunasya kruddhasya kalāṃ nārhanti ṣoḍaśīm",
    "GE07mbh_07_u:086.030a": "udyuktā pṛthivī sarvā sasurāsuramānuṣā",
    "GE07mbh_07_u:086.030c": "sarākṣasagaṇā rājan sakiṃnaramahoragā",
    "GE07mbh_07_u:086.031a": "jaṅgamāḥ sthāvaraiḥ sārdhaṃ nālaṃ pārthasya saṃyuge",
    "GE07mbh_07_u:086.031c": "evaṃ jñātvā mahārāja vyetu te bhīr dhanaṃjaye",
    "GE07mbh_07_u:086.032a": "yatra vīrau maheṣvāsau kṛṣṇau satyaparākramau",
    "GE07mbh_07_u:086.032c": "na tatra karmaṇo vyāpat kathaṃ cid api vidyate",
    "GE07mbh_07_u:086.033a": "daivaṃ kṛtāstratāṃ yogam amarṣam api cāhave",
    "GE07mbh_07_u:086.033c": "kṛtajñatāṃ dayāṃ caiva bhrātus tvam anucintaya",
    "GE07mbh_07_u:086.034a": "mayi cāpy apayāte vai gacchamāne 'rjunaṃ prati",
    "GE07mbh_07_u:086.034c": "droṇe citrāstratāṃ saṃkhye rājaṃs tvam anucintaya",
    "GE07mbh_07_u:086.035a": "ācāryo hi bhṛśaṃ rājan nigrahe tava gṛdhyati",
    "GE07mbh_07_u:086.035c": "pratijñām ātmano rakṣan satyāṃ kartuṃ ca bhārata",
    "GE07mbh_07_u:086.036a": "kuruṣvādyātmano guptiṃ kas te goptā gate mayi",
    "GE07mbh_07_u:086.036c": "yasyāhaṃ pratyayāt pārtha gaccheyaṃ phalgunaṃ prati",
    "GE07mbh_07_u:086.036d-0585_01": "pratyayo na hi me pārtha yāvad gacchāmi pāṇḍavam",
    "GE07mbh_07_u:086.037a": "na hy ahaṃ tvā mahārāja anikṣipya mahāhave",
    "GE07mbh_07_u:086.037c": "kva cid yāsyāmi kauravya satyam etad bravīmi te",
    "GE07mbh_07_u:086.037d-0586_01": "na paśyāmi rathaṃ kaṃ cid yas te goptā bhaved iha",
    "GE07mbh_07_u:086.037d-0586_02": "śaktaṃ yaṃ manyase rājan goptāraṃ prati pāṇḍava",
    "GE07mbh_07_u:086.038a": "etad vicārya bahuśo buddhyā buddhimatāṃ vara",
    "GE07mbh_07_u:086.038c": "dṛṣṭvā śreyaḥ paraṃ buddhyā tato rājan praśādhi mām",
    "GE07mbh_07_u:086.039": "yudhiṣṭhira uvāca",
    "GE07mbh_07_u:086.039a": "evam etan mahābāho yathā vadasi mādhava",
    "GE07mbh_07_u:086.039c": "na tu me śudhyate bhāvaḥ śvetāśvaṃ prati māriṣa",
    "GE07mbh_07_u:086.040a": "kariṣye paramaṃ yatnam ātmano rakṣaṇaṃ prati",
    "GE07mbh_07_u:086.040c": "gaccha tvaṃ samanujñāto yatra yāto dhanaṃjayaḥ",
    "GE07mbh_07_u:086.041a": "ātmasaṃrakṣaṇaṃ saṃkhye gamanaṃ cārjunaṃ prati",
    "GE07mbh_07_u:086.041c": "vicāryaitad dvayaṃ buddhyā gamanaṃ tatra rocaye",
    "GE07mbh_07_u:086.042a": "sa tvam ātiṣṭha yānāya yatra yāto dhanaṃjayaḥ",
    "GE07mbh_07_u:086.042b-0587_01": "pṛṣṭhataḥ puruṣavyāghra bhīmas tvānugamiṣyati",
    "GE07mbh_07_u:086.042c": "mamāpi rakṣaṇaṃ bhīmaḥ kariṣyati mahābalaḥ",
    "GE07mbh_07_u:086.043a": "pārṣataś ca sasodaryaḥ pārthivāś ca mahābalāḥ",
    "GE07mbh_07_u:086.043c": "draupadeyāś ca māṃ tāta rakṣiṣyanti na saṃśayaḥ",
    "GE07mbh_07_u:086.044a": "kekayā bhrātaraḥ pañca rākṣasaś ca ghaṭotkacaḥ",
    "GE07mbh_07_u:086.044c": "virāṭo drupadaś caiva śikhaṇḍī ca mahārathaḥ",
    "GE07mbh_07_u:086.045a": "dhṛṣṭaketuś ca balavān kuntibhojaś ca māriṣa",
    "GE07mbh_07_u:086.045c": "nakulaḥ sahadevaś ca pāñcālāḥ sṛñjayās tathā",
    "GE07mbh_07_u:086.045e": "ete samāhitās tāta rakṣiṣyanti na saṃśayaḥ",
    "GE07mbh_07_u:086.046a": "na droṇaḥ saha sainyena kṛtavarmā ca saṃyuge",
    "GE07mbh_07_u:086.046c": "samāsādayituṃ śakto na ca māṃ dharṣayiṣyati",
    "GE07mbh_07_u:086.047a": "dhṛṣṭadyumnaś ca samare droṇaṃ kruddhaṃ paraṃtapaḥ",
    "GE07mbh_07_u:086.047c": "vārayiṣyati vikramya veleva makarālayam",
    "GE07mbh_07_u:086.048a": "yatra sthāsyati saṃgrāme pārṣataḥ paravīrahā",
    "GE07mbh_07_u:086.048c": "na droṇasainyaṃ balavat krāmet tatra kathaṃ cana",
    "GE07mbh_07_u:086.049a": "eṣa droṇavināśāya samutpanno hutāśanāt",
    "GE07mbh_07_u:086.049c": "kavacī sa śarī khaḍgī dhanvī ca varabhūṣaṇaḥ",
    "GE07mbh_07_u:086.049d-0588_01": "eṣa droṇaṃ raṇe kruddhaṃ vārayeta sa vai prabho",
    "GE07mbh_07_u:086.049d-0588_02": "pāñcālaḥ sahitaḥ sarvaiḥ pāṇḍavānāṃ ca dhanvibhiḥ",
    "GE07mbh_07_u:086.050a": "viśrabdho gaccha śaineya mā kārṣīr mayi saṃbhramam",
    "GE07mbh_07_u:086.050c": "dhṛṣṭadyumno raṇe kruddho droṇam āvārayiṣyati",
    "GE07mbh_07_u:087.001": "saṃjaya uvāca",
    "GE07mbh_07_u:087.001a": "dharmarājasya tad vākyaṃ niśamya śinipuṃgavaḥ",
    "GE07mbh_07_u:087.001c": "pārthāc ca bhayam āśaṅkan parityāgān mahīpateḥ",
    "GE07mbh_07_u:087.002a": "apavādaṃ hy ātmanaś ca lokād rakṣan viśeṣataḥ",
    "GE07mbh_07_u:087.002c": "na māṃ bhīta iti brūyur āyāntaṃ phalgunaṃ prati",
    "GE07mbh_07_u:087.003a": "niścitya bahudhaivaṃ sa sātyakir yuddhadurmadaḥ",
    "GE07mbh_07_u:087.003b-0589_01": "nātivyaktam ivābhāṣya dharmarājaṃ mahāyaśāḥ",
    "GE07mbh_07_u:087.003b-0589_02": "śokagadgadayā vācā śokopahatacetanaḥ",
    "GE07mbh_07_u:087.003c": "dharmarājam idaṃ vākyam abravīt puruṣarṣabha",
    "GE07mbh_07_u:087.003d-0590_01": "yathedānīm iti dhyātvā dharmarājam athābravīt",
    "GE07mbh_07_u:087.004a": "kṛtāṃ cen manyase rakṣāṃ svasti te 'stu viśāṃ pate",
    "GE07mbh_07_u:087.004c": "anuyāsyāmi bībhatsuṃ kariṣye vacanaṃ tava",
    "GE07mbh_07_u:087.005a": "na hi me pāṇḍavāt kaś cit triṣu lokeṣu vidyate",
    "GE07mbh_07_u:087.005c": "yo vai priyataro rājan satyam etad bravīmi te",
    "GE07mbh_07_u:087.006a": "tasyāhaṃ padavīṃ yāsye saṃdeśāt tava mānada",
    "GE07mbh_07_u:087.006c": "tvatkṛte na ca me kiṃ cid akartavyaṃ kathaṃ cana",
    "GE07mbh_07_u:087.007a": "yathā hi me guror vākyaṃ viśiṣṭaṃ dvipadāṃ vara",
    "GE07mbh_07_u:087.007c": "tathā tavāpi vacanaṃ viśiṣṭataram eva me",
    "GE07mbh_07_u:087.008a": "priye hi tava vartete bhrātarau kṛṣṇapāṇḍavau",
    "GE07mbh_07_u:087.008c": "tayoḥ priye sthitaṃ caiva viddhi māṃ rājapuṃgava",
    "GE07mbh_07_u:087.009a": "tavājñāṃ śirasā gṛhya pāṇḍavārtham ahaṃ prabho",
    "GE07mbh_07_u:087.009c": "bhittvedaṃ durbhidaṃ sainyaṃ prayāsye narasattama",
    "GE07mbh_07_u:087.010a": "droṇānīkaṃ viśāmy eṣa kruddho jhaṣa ivārṇavam",
    "GE07mbh_07_u:087.010c": "tatra yāsyāmi yatrāsau rājan rājā jayadrathaḥ",
    "GE07mbh_07_u:087.011a": "yatra senāṃ samāśritya bhītas tiṣṭhati pāṇḍavāt",
    "GE07mbh_07_u:087.011c": "gupto rathavaraśreṣṭhair drauṇikarṇakṛpādibhiḥ",
    "GE07mbh_07_u:087.012a": "itas triyojanaṃ manye tam adhvānaṃ viśāṃ pate",
    "GE07mbh_07_u:087.012c": "yatra tiṣṭhati pārtho 'sau jayadrathavadhodyataḥ",
    "GE07mbh_07_u:087.013a": "triyojanagatasyāpi tasya yāsyāmy ahaṃ padam",
    "GE07mbh_07_u:087.013c": "āsaindhavavadhād rājan",
    "GE07mbh_07_u:087.014a": "anādiṣṭas tu guruṇā ko nu yudhyeta mānavaḥ",
    "GE07mbh_07_u:087.014c": "ādiṣṭas tu tvayā rājan ko na yudhyeta mādṛśaḥ",
    "GE07mbh_07_u:087.014e": "abhijānāmi taṃ deśaṃ yatra yāsyāmy ahaṃ prabho",
    "GE07mbh_07_u:087.014f-0591_01": "yatra tiṣṭhati rājāsau saindhavo bālaghātakaḥ",
    "GE07mbh_07_u:087.014f-0591_02": "sāgarapratimaṃ sainyaṃ garjantam iva sāgaram huḍaśaktigadāprāsakhaḍgacarmarṣṭitomaram",
    "GE07mbh_07_u:087.015c": "iṣvastravarasaṃbādhaṃ kṣobhayiṣye balārṇavam",
    "GE07mbh_07_u:087.016a": "yad etat kuñjarānīkaṃ sāhasram anupaśyasi",
    "GE07mbh_07_u:087.016c": "kulam añjanakaṃ nāma yatraite vīryaśālinaḥ",
    "GE07mbh_07_u:087.017a": "āsthitā bahubhir mlecchair yuddhaśauṇḍaiḥ prahāribhiḥ",
    "GE07mbh_07_u:087.017c": "nāgā meghanibhā rājan kṣaranta iva toyadāḥ",
    "GE07mbh_07_u:087.018a": "naite jātu nivarteran preṣitā hastisādibhiḥ",
    "GE07mbh_07_u:087.018c": "anyatra hi vadhād eṣāṃ nāsti rājan parājayaḥ",
    "GE07mbh_07_u:087.019a": "atha yān rathino rājan samantād anupaśyasi",
    "GE07mbh_07_u:087.019c": "ete rukmarathā nāma rājaputrā mahārathāḥ",
    "GE07mbh_07_u:087.020a": "ratheṣv astreṣu nipuṇā nāgeṣu ca viśāṃ pate",
    "GE07mbh_07_u:087.020c": "dhanurvede gatāḥ pāraṃ muṣṭiyuddhe ca kovidāḥ",
    "GE07mbh_07_u:087.021a": "gadāyuddhaviśeṣajñā niyuddhakuśalās tathā",
    "GE07mbh_07_u:087.021c": "khaḍgapraharaṇe yuktāḥ saṃpāte cāsicarmaṇoḥ",
    "GE07mbh_07_u:087.022a": "śūrāś ca kṛtavidyāś ca spardhante ca parasparam",
    "GE07mbh_07_u:087.022c": "nityaṃ ca samare rājan vijigīṣanti mānavān",
    "GE07mbh_07_u:087.023a": "karṇena vijitā rājan duḥśāsanam anuvratāḥ",
    "GE07mbh_07_u:087.023c": "etāṃs tu vāsudevo 'pi rathodārān praśaṃsati",
    "GE07mbh_07_u:087.024a": "satataṃ priyakāmāś ca karṇasyaite vaśe sthitāḥ",
    "GE07mbh_07_u:087.024c": "tasyaiva vacanād rājan nivṛttāḥ śvetavāhanāt",
    "GE07mbh_07_u:087.025a": "te na kṣatā na ca śrāntā dṛḍhāvaraṇakārmukāḥ",
    "GE07mbh_07_u:087.025c": "madarthaṃ viṣṭhitā nūnaṃ dhārtarāṣṭrasya śāsanāt",
    "GE07mbh_07_u:087.026a": "etān pramathya saṃgrāme priyārthaṃ tava kaurava",
    "GE07mbh_07_u:087.026c": "prayāsyāmi tataḥ paścāt padavīṃ savyasācinaḥ",
    "GE07mbh_07_u:087.027a": "yāṃs tv etān aparān rājan nāgān saptaśatāni ca",
    "GE07mbh_07_u:087.027c": "prekṣase varmasaṃchannān kirātaiḥ samadhiṣṭhitān",
    "GE07mbh_07_u:087.028a": "kirātarājo yān prādād gṛhītaḥ savyasācinā",
    "GE07mbh_07_u:087.028c": "svalaṃkṛtāṃs tathā preṣyān icchañ jīvitam ātmanaḥ",
    "GE07mbh_07_u:087.029a": "āsann ete purā rājaṃs tava karmakarā dṛḍham",
    "GE07mbh_07_u:087.029c": "tvām evādya yuyutsante paśya kālasya paryayam",
    "GE07mbh_07_u:087.030a": "teṣām ete mahāmātrāḥ kirātā yuddhadurmadāḥ",
    "GE07mbh_07_u:087.030c": "hastiśikṣāvidaś caiva sarve caivāgniyonayaḥ",
    "GE07mbh_07_u:087.031a": "ete vinirjitāḥ sarve saṃgrāme savyasācinā",
    "GE07mbh_07_u:087.031c": "madartham adya saṃyattā",
    "GE07mbh_07_u:087.032a": "etān bhittvā śarai rājan kirātān yuddhadurmadān",
    "GE07mbh_07_u:087.032c": "saindhavasya vadhe yuktam anuyāsyāmi pāṇḍavam",
    "GE07mbh_07_u:087.033a": "ye tv ete sumahānāgā añjanasya kulodbhavāḥ",
    "GE07mbh_07_u:087.033c": "karkaśāś ca vinītāś ca prabhinnakaraṭāmukhāḥ",
    "GE07mbh_07_u:087.034a": "jāmbūnadamayaiḥ sarvair varmabhiḥ suvibhūṣitāḥ",
    "GE07mbh_07_u:087.034c": "labdhalakṣyā raṇe rājann airāvaṇasamā yudhi",
    "GE07mbh_07_u:087.035a": "uttarāt parvatād ete tīkṣṇair dasyubhir āsthitāḥ",
    "GE07mbh_07_u:087.035b-0592_01": "āsthitā dasyubhis tīkṣṇaiḥ śūrair uttamapārvataiḥ",
    "GE07mbh_07_u:087.035c": "karkaśaiḥ pravarair yodhaiḥ kārṣṇāyasatanucchadaiḥ",
    "GE07mbh_07_u:087.036a": "santi goyonayaś cātra santi vānarayonayaḥ",
    "GE07mbh_07_u:087.036c": "anekayonayaś cānye tathā",
    "GE07mbh_07_u:087.037a": "anīkam asatām etad dhūmavarṇam udīryate",
    "GE07mbh_07_u:087.037c": "mlecchānāṃ pāpakartṝṇāṃ",
    "GE07mbh_07_u:087.038a": "etad duryodhano labdhvā samagraṃ nāgamaṇḍalam",
    "GE07mbh_07_u:087.038c": "kṛpaṃ ca saumadattiṃ ca droṇaṃ ca rathināṃ varam",
    "GE07mbh_07_u:087.039a": "sindhurājaṃ tathā karṇam avamanyata pāṇḍavān",
    "GE07mbh_07_u:087.039b-0593_01": "bhīṣmaṃ droṇaṃ kṛpaṃ karṇam āvantyāv atha saindhavam",
    "GE07mbh_07_u:087.039b-0593_02": "drauṇiṃ ca saumadattiṃ ca pāṇḍavān atimanyate",
    "GE07mbh_07_u:087.039c": "kṛtārtham atha cātmānaṃ manyate kālacoditaḥ",
    "GE07mbh_07_u:087.040a": "te ca sarve 'nusaṃprāptā mama nārācagocaram",
    "GE07mbh_07_u:087.040c": "na vimokṣyanti kaunteya yady api syur manojavāḥ",
    "GE07mbh_07_u:087.041a": "tena saṃbhāvitā nityaṃ paravīryopajīvinā",
    "GE07mbh_07_u:087.041c": "vināśam upayāsyanti maccharaughanipīḍitāḥ",
    "GE07mbh_07_u:087.042a": "ye tv ete rathino rājan dṛśyante kāñcanadhvajāḥ",
    "GE07mbh_07_u:087.042c": "ete durvāraṇā nāma kāmbojā yadi te śrutāḥ",
    "GE07mbh_07_u:087.043a": "śūrāś ca kṛtavidyāś ca dhanurvede ca niṣṭhitāḥ",
    "GE07mbh_07_u:087.043c": "saṃhatāś ca bhṛśaṃ hy ete anyonyasya hitaiṣiṇaḥ",
    "GE07mbh_07_u:087.044a": "akṣauhiṇyaś ca saṃrabdhā dhārtarāṣṭrasya bhārata",
    "GE07mbh_07_u:087.044c": "yattā madarthaṃ tiṣṭhanti kuruvīrābhirakṣitāḥ",
    "GE07mbh_07_u:087.045a": "apramattā mahārāja mām eva pratyupasthitāḥ",
    "GE07mbh_07_u:087.045c": "tāṃs tv ahaṃ pramathiṣyāmi tṛṇānīva hutāśanaḥ",
    "GE07mbh_07_u:087.046a": "tasmāt sarvān upāsaṅgān sarvopakaraṇāni ca",
    "GE07mbh_07_u:087.046c": "rathe kurvantu me rājan yathāvad rathakalpakāḥ",
    "GE07mbh_07_u:087.047a": "asmiṃs tu khalu saṃgrāme grāhyaṃ vividham āyudham",
    "GE07mbh_07_u:087.047c": "yathopadiṣṭam ācāryaiḥ kāryaḥ pañcaguṇo rathaḥ",
    "GE07mbh_07_u:087.048a": "kāmbojair hi sameṣyāmi kruddhair āśīviṣopamaiḥ",
    "GE07mbh_07_u:087.048c": "nānāśastrasamāvāpair vividhāyudhayodhibhiḥ",
    "GE07mbh_07_u:087.049a": "kirātaiś ca sameṣyāmi viṣakalpaiḥ prahāribhiḥ",
    "GE07mbh_07_u:087.049c": "lālitaiḥ satataṃ rājñā duryodhanahitaiṣibhiḥ",
    "GE07mbh_07_u:087.050a": "śakaiś cāpi sameṣyāmi śakratulyaparākramaiḥ",
    "GE07mbh_07_u:087.050c": "agnikalpair durādharṣaiḥ pradīptair iva pāvakaiḥ",
    "GE07mbh_07_u:087.051a": "tathānyair vividhair yodhaiḥ kālakalpair durāsadaiḥ",
    "GE07mbh_07_u:087.051c": "sameṣyāmi raṇe rājan bahubhir yuddhadurmadaiḥ",
    "GE07mbh_07_u:087.051d-0594_01": "triyojanagatasyāhaṃ padavīṃ savyasācinaḥ",
    "GE07mbh_07_u:087.051d-0594_02": "yāsyāmi rathināṃ śreṣṭhaṃ pravaraṃ ca dhanuṣmatām",
    "GE07mbh_07_u:087.051d-0594_03": "sūryodayagatasyāhaṃ pāṇḍavasya gatiṃ caran",
    "GE07mbh_07_u:087.051d-0594_04": "apareṇa gate sūrye gamiṣyāmi na saṃśayaḥ",
    "GE07mbh_07_u:087.052a": "tasmād vai vājino mukhyā viśrāntāḥ śubhalakṣaṇāḥ",
    "GE07mbh_07_u:087.052c": "upāvṛttāś ca pītāś ca punar yujyantu me rathe",
    "GE07mbh_07_u:087.053a": "tasya sarvān upāsaṅgān sarvopakaraṇāni ca",
    "GE07mbh_07_u:087.053c": "rathe prāsthāpayad rājā śastrāṇi vividhāni ca",
    "GE07mbh_07_u:087.054a": "tatas tān sarvato muktvā sadaśvāṃś caturo janāḥ",
    "GE07mbh_07_u:087.054c": "rasavat pāyayām āsuḥ pānaṃ madasamīriṇam",
    "GE07mbh_07_u:087.055a": "pītopavṛttān snātāṃś ca jagdhānnān samalaṃkṛtān",
    "GE07mbh_07_u:087.055c": "vinītaśalyāṃs turagāṃś caturo hemamālinaḥ",
    "GE07mbh_07_u:087.056a": "tān yattān rukmavarṇābhān vinītāñ śīghragāminaḥ",
    "GE07mbh_07_u:087.056c": "saṃhṛṣṭamanaso 'vyagrān vidhivat kalpite rathe",
    "GE07mbh_07_u:087.057a": "mahādhvajena siṃhena hemakesaramālinā",
    "GE07mbh_07_u:087.057c": "saṃvṛte ketanair hemair maṇividrumacitritaiḥ",
    "GE07mbh_07_u:087.057e": "pāṇḍurābhraprakāśābhiḥ patākābhir alaṃkṛte",
    "GE07mbh_07_u:087.058a": "hemadaṇḍocchritacchatre bahuśastraparicchade",
    "GE07mbh_07_u:087.058c": "yojayām āsa vidhivad",
    "GE07mbh_07_u:087.059a": "dārukasyānujo bhrātā sūtas tasya priyaḥ sakhā",
    "GE07mbh_07_u:087.059c": "nyavedayad rathaṃ yuktaṃ vāsavasyeva mātaliḥ",
    "GE07mbh_07_u:087.060a": "tataḥ snātaḥ śucir bhūtvā kṛtakautukamaṅgalaḥ",
    "GE07mbh_07_u:087.060c": "snātakānāṃ sahasrasya svarṇaniṣkān adāpayat",
    "GE07mbh_07_u:087.060e": "āśīrvādaiḥ pariṣvaktaḥ sātyakiḥ śrīmatāṃ varaḥ",
    "GE07mbh_07_u:087.061a": "tataḥ sa madhuparkārhaḥ pītvā kailāvataṃ madhu",
    "GE07mbh_07_u:087.061c": "lohitākṣo babhau tatra madavihvalalocanaḥ",
    "GE07mbh_07_u:087.062a": "ālabhya vīrakāṃsyaṃ ca harṣeṇa mahatānvitaḥ",
    "GE07mbh_07_u:087.062c": "dviguṇīkṛtatejā hi prajvalann iva pāvakaḥ",
    "GE07mbh_07_u:087.062e": "utsaṅge dhanur ādāya saśaraṃ rathināṃ varaḥ",
    "GE07mbh_07_u:087.063a": "kṛtasvastyayano vipraiḥ kavacī samalaṃkṛtaḥ",
    "GE07mbh_07_u:087.063c": "lājair gandhais tathā mālyaiḥ kanyābhiś cābhinanditaḥ",
    "GE07mbh_07_u:087.064a": "yudhiṣṭhirasya caraṇāv abhivādya kṛtāñjaliḥ",
    "GE07mbh_07_u:087.064c": "tena mūrdhany upāghrāta āruroha mahāratham",
    "GE07mbh_07_u:087.064d-0595_01": "āśiṣo vipulāḥ śrutvā dharmarājamukhodgatāḥ",
    "GE07mbh_07_u:087.064d-0595_02": "harṣeṇa mahatā yuktas tv āruroha rathottamam",
    "GE07mbh_07_u:087.065a": "tatas te vājino hṛṣṭāḥ supuṣṭā vātaraṃhasaḥ",
    "GE07mbh_07_u:087.065c": "ajayyā jaitram ūhus taṃ vikurvantaḥ sma saindhavāḥ",
    "GE07mbh_07_u:087.065d-0596_01": "yathā śakrarathaṃ rājann ūhus te harayaḥ purā",
    "GE07mbh_07_u:087.065d-0596_02": "tathaiva bhīmaseno 'pi dharmarājena pūjitaḥ",
    "GE07mbh_07_u:087.065d-0596_03": "prāyāt sātyakinā sārdham abhivādya yudhiṣṭhiram",
    "GE07mbh_07_u:087.065d-0596_04": "tau dṛṣṭvā pravivikṣantau tava senām ariṃdamau",
    "GE07mbh_07_u:087.065d-0596_05": "saṃyattās tāvakāḥ sarve tasthur droṇapurogamāḥ",
    "GE07mbh_07_u:087.065d-0596_06": "saṃnaddham anugacchantaṃ dṛṣṭvā bhīmaṃ sa sātyakiḥ",
    "GE07mbh_07_u:087.065d-0596_07": "abhinandyābravīd vīras tadā harṣakaraṃ vacaḥ",
    "GE07mbh_07_u:087.066a": "atha harṣaparītāṅgaḥ sātyakir bhīmam abravīt",
    "GE07mbh_07_u:087.066c": "tvaṃ bhīma rakṣa rājānam etat kāryatamaṃ hi te",
    "GE07mbh_07_u:087.067a": "ahaṃ bhittvā pravekṣyāmi kālapakvam idaṃ balam",
    "GE07mbh_07_u:087.067c": "āyatyāṃ ca tadātve ca śreyo rājño 'bhirakṣaṇam",
    "GE07mbh_07_u:087.068a": "jānīṣe mama vīryaṃ tvaṃ tava cāham ariṃdama",
    "GE07mbh_07_u:087.068c": "tasmād bhīma nivartasva mama ced icchasi priyam",
    "GE07mbh_07_u:087.069a": "tathoktaḥ sātyakiṃ prāha vraja tvaṃ kāryasiddhaye",
    "GE07mbh_07_u:087.069c": "ahaṃ rājñaḥ kariṣyāmi rakṣāṃ puruṣasattama",
    "GE07mbh_07_u:087.070a": "evam uktaḥ pratyuvāca bhīmasenaṃ sa mādhavaḥ",
    "GE07mbh_07_u:087.070c": "gaccha gaccha drutaṃ pārtha dhruvo 'dya vijayo mama",
    "GE07mbh_07_u:087.071a": "yan me snigdho 'nuraktaś ca tvam adya vaśagaḥ sthitaḥ",
    "GE07mbh_07_u:087.071c": "nimittāni ca dhanyāni yathā bhīma vadanti me",
    "GE07mbh_07_u:087.072a": "nihate saindhave pāpe pāṇḍavena mahātmanā",
    "GE07mbh_07_u:087.072c": "pariṣvajiṣye rājānaṃ dharmātmānaṃ na saṃśayaḥ",
    "GE07mbh_07_u:087.072d-0597_01": "apramādaś ca te kāryo droṇaṃ prati mahāratham",
    "GE07mbh_07_u:087.073a": "etāvad uktvā bhīmaṃ tu visṛjya ca mahāmanāḥ",
    "GE07mbh_07_u:087.073c": "saṃpraikṣat tāvakaṃ sainyaṃ vyāghro mṛgagaṇān iva",
    "GE07mbh_07_u:087.074a": "taṃ dṛṣṭvā pravivikṣantaṃ sainyaṃ tava janādhipa",
    "GE07mbh_07_u:087.074c": "bhūya evābhavan mūḍhaṃ subhṛśaṃ cāpy akampata",
    "GE07mbh_07_u:087.075a": "tataḥ prayātaḥ sahasā sainyaṃ tava sa sātyakiḥ",
    "GE07mbh_07_u:087.075c": "didṛkṣur arjunaṃ rājan dharmarājasya śāsanāt",
    "GE07mbh_07_u:088.001": "saṃjaya uvāca",
    "GE07mbh_07_u:088.001a": "prayāte tava sainyaṃ tu yuyudhāne yuyutsayā",
    "GE07mbh_07_u:088.001c": "dharmarājo mahārāja svenānīkena saṃvṛtaḥ",
    "GE07mbh_07_u:088.001e": "prāyād droṇarathaprepsur yuyudhānasya pṛṣṭhataḥ",
    "GE07mbh_07_u:088.002a": "tataḥ pāñcālarājasya putraḥ samaradurmadaḥ",
    "GE07mbh_07_u:088.002b-0598_01": "prayāte mādhave rājann idaṃ vacanam abravīt",
    "GE07mbh_07_u:088.002c": "prākrośat pāṇḍavānīke vasudānaś ca pārthivaḥ",
    "GE07mbh_07_u:088.003a": "āgacchata praharata drutaṃ viparidhāvata",
    "GE07mbh_07_u:088.003c": "yathā sukhena gaccheta sātyakir yuddhadurmadaḥ",
    "GE07mbh_07_u:088.004a": "mahārathā hi bahavo yatiṣyanty asya nirjaye",
    "GE07mbh_07_u:088.004b-0599_01": "senāpativacaḥ śrutvā pāṇḍaveyāḥ samantataḥ",
    "GE07mbh_07_u:088.004b-0599_02": "abhyudyayur mahārāja tava sainyaṃ samantataḥ",
    "GE07mbh_07_u:088.004b-0599_03": "jahi prahara gṛhṇīhi vidhya vidrāva cādrava",
    "GE07mbh_07_u:088.004c": "iti bruvanto vegena samāpetur balaṃ tava",
    "GE07mbh_07_u:088.005a": "vayaṃ pratijigīṣantas tatra tān samabhidrutāḥ",
    "GE07mbh_07_u:088.005b-0600_01": "bāṇaśabdaravān kṛtvā vimiśrāñ śaṅkhanisvanaiḥ",
    "GE07mbh_07_u:088.005b-0600_02": "yuyudhānarathaṃ dṛṣṭvā tāvakā abhidudruvuḥ",
    "GE07mbh_07_u:088.005c": "tataḥ śabdo mahān āsīd yuyudhānarathaṃ prati",
    "GE07mbh_07_u:088.006a": "prakampyamānā mahatī tava putrasya vāhinī",
    "GE07mbh_07_u:088.006c": "sātvatena mahārāja śatadhābhivyadīryata",
    "GE07mbh_07_u:088.007a": "tasyāṃ vidīryamāṇāyāṃ śineḥ pautro mahārathaḥ",
    "GE07mbh_07_u:088.007c": "sapta vīrān maheṣvāsān agrānīke vyapothayat",
    "GE07mbh_07_u:088.007d-0601_01": "athānyān api rājendra nānājanapadeśvarān",
    "GE07mbh_07_u:088.007d-0601_02": "śarair analasaṃkāśair ninye vīrān yamakṣayam",
    "GE07mbh_07_u:088.007d-0601_03": "śatam ekena vivyādha śatenaikaṃ ca patriṇām",
    "GE07mbh_07_u:088.007d-0601_04": "dvipārohān dvipāṃś caiva hayārohān hayāṃs tathā",
    "GE07mbh_07_u:088.007d-0601_05": "rathinaḥ sāśvasūtāṃś ca jaghāneśaḥ paśūn iva",
    "GE07mbh_07_u:088.007d-0601_06": "taṃ tathādbhutakarmāṇaṃ śarasaṃpātavarṣiṇam",
    "GE07mbh_07_u:088.007d-0601_07": "na ke canābhyadhāvan vai sātyakiṃ tava sainikāḥ",
    "GE07mbh_07_u:088.008a": "te bhītā mṛdyamānāś ca pramṛṣṭā dīrghabāhunā",
    "GE07mbh_07_u:088.008c": "āyodhanaṃ jahur vīrā dṛṣṭvā tam atimānuṣam",
    "GE07mbh_07_u:088.008d-0602_01": "tam ekaṃ bahudhā paśyan mohitās tasya tejasā",
    "GE07mbh_07_u:088.008d-0602_02": "saṃgrāmakovidaṃ vīraṃ vicarantam abhītavat",
    "GE07mbh_07_u:088.009a": "rathair vimathitākṣaiś ca bhagnanīḍaiś ca māriṣa",
    "GE07mbh_07_u:088.009c": "cakrair vimathitaiś chinnair dhvajaiś ca vinipātitaiḥ",
    "GE07mbh_07_u:088.010a": "anukarṣaiḥ patākābhiḥ śirastrāṇaiḥ sakāñcanaiḥ",
    "GE07mbh_07_u:088.010c": "bāhubhiś candanādigdhaiḥ sāṅgadaiś ca viśāṃ pate",
    "GE07mbh_07_u:088.011a": "hastihastopamaiś cāpi bhujagābhogasaṃnibhaiḥ",
    "GE07mbh_07_u:088.011c": "ūrubhiḥ pṛthivī channā manujānāṃ narottama",
    "GE07mbh_07_u:088.012a": "śaśāṅkasaṃnikāśaiś ca vadanaiś cārukuṇḍalaiḥ",
    "GE07mbh_07_u:088.012c": "patitair vṛṣabhākṣāṇāṃ babhau bhārata medinī",
    "GE07mbh_07_u:088.013a": "gajaiś ca bahudhā chinnaiḥ śayānaiḥ parvatopamaiḥ",
    "GE07mbh_07_u:088.013c": "rarājātibhṛśaṃ bhūmir vikīrṇair iva parvataiḥ",
    "GE07mbh_07_u:088.014a": "tapanīyamayair yoktrair",
    "GE07mbh_07_u:088.014c": "uraśchadair vicitraiś ca vyaśobhanta turaṃgamāḥ",
    "GE07mbh_07_u:088.014e": "gatasattvā mahīṃ prāpya pramṛṣṭā dīrghabāhunā",
    "GE07mbh_07_u:088.015a": "nānāvidhāni sainyāni tava hatvā tu sātvataḥ",
    "GE07mbh_07_u:088.015c": "praviṣṭas tāvakaṃ sainyaṃ drāvayitvā camūṃ bhṛśam",
    "GE07mbh_07_u:088.016a": "tatas tenaiva mārgeṇa yena yāto dhanaṃjayaḥ",
    "GE07mbh_07_u:088.016c": "iyeṣa sātyakir gantuṃ tato droṇena vāritaḥ",
    "GE07mbh_07_u:088.017a": "bharadvājaṃ samāsādya yuyudhānas tu māriṣa",
    "GE07mbh_07_u:088.017c": "nābhyavartata saṃkruddho velām iva jalāśayaḥ",
    "GE07mbh_07_u:088.018a": "nivārya tu raṇe droṇo yuyudhānaṃ mahāratham",
    "GE07mbh_07_u:088.018c": "vivyādha niśitair bāṇaiḥ pañcabhir marmabhedibhiḥ",
    "GE07mbh_07_u:088.019a": "sātyakis tu raṇe droṇaṃ rājan vivyādha saptabhiḥ",
    "GE07mbh_07_u:088.019c": "hemapuṅkhaiḥ śilādhautaiḥ kaṅkabarhiṇavājitaiḥ",
    "GE07mbh_07_u:088.020a": "taṃ ṣaḍbhiḥ sāyakair droṇaḥ sāśvayantāram ārdayat",
    "GE07mbh_07_u:088.020c": "sa taṃ na mamṛṣe droṇaṃ yuyudhāno mahārathaḥ",
    "GE07mbh_07_u:088.021a": "siṃhanādaṃ tataḥ kṛtvā droṇaṃ vivyādha sātyakiḥ",
    "GE07mbh_07_u:088.021c": "daśabhiḥ sāyakaiś cānyaiḥ ṣaḍbhir aṣṭābhir eva ca",
    "GE07mbh_07_u:088.022a": "yuyudhānaḥ punar droṇaṃ vivyādha daśabhiḥ śaraiḥ",
    "GE07mbh_07_u:088.022c": "ekena sārathiṃ cāsya caturbhiś caturo hayān",
    "GE07mbh_07_u:088.022e": "dhvajam ekena bāṇena vivyādha yudhi māriṣa",
    "GE07mbh_07_u:088.023a": "taṃ droṇaḥ sāśvayantāraṃ sarathadhvajam āśugaiḥ",
    "GE07mbh_07_u:088.023c": "tvaran prācchādayad bāṇaiḥ śalabhānām iva vrajaiḥ",
    "GE07mbh_07_u:088.024a": "tathaiva yuyudhāno 'pi droṇaṃ bahubhir āśugaiḥ",
    "GE07mbh_07_u:088.024c": "prācchādayad asaṃbhrāntas tato droṇa uvāca ha",
    "GE07mbh_07_u:088.024d-0603_01": "droṇas tu paramakruddhaḥ sātyakiṃ paravīrahā",
    "GE07mbh_07_u:088.024d-0603_02": "avākirac chitair bāṇair vāsudevaparākramam",
    "GE07mbh_07_u:088.024d-0603_03": "taṃ tathā śarajālena pracchādya mahatā punaḥ",
    "GE07mbh_07_u:088.024d-0603_04": "droṇaḥ prahasya śaineyam idaṃ vacanam abravīt",
    "GE07mbh_07_u:088.025a": "tavācāryo raṇaṃ hitvā gataḥ kāpuruṣo yathā",
    "GE07mbh_07_u:088.025c": "yudhyamānaṃ hi māṃ hitvā pradakṣiṇam avartata",
    "GE07mbh_07_u:088.026a": "tvaṃ hi me yudhyato nādya jīvan mokṣyasi mādhava",
    "GE07mbh_07_u:088.026c": "yadi māṃ tvaṃ raṇe hitvā na yāsy ācāryavad drutam",
    "GE07mbh_07_u:088.027": "sātyakir uvāca",
    "GE07mbh_07_u:088.027a": "dhanaṃjayasya padavīṃ dharmarājasya śāsanāt",
    "GE07mbh_07_u:088.027c": "gacchāmi svasti te brahman na me kālātyayo bhavet",
    "GE07mbh_07_u:088.027d-0604_01": "ācāryānugato mārgaḥ śiṣyair anvāsyate sadā",
    "GE07mbh_07_u:088.027d-0604_02": "tasmād evaṃ vrajāmy āśu yathā me sa gurur gataḥ",
    "GE07mbh_07_u:088.028": "saṃjaya uvāca",
    "GE07mbh_07_u:088.028a": "etāvad uktvā śaineya ācāryaṃ parivarjayan",
    "GE07mbh_07_u:088.028c": "prayātaḥ sahasā rājan sārathiṃ cedam abravīt",
    "GE07mbh_07_u:088.029a": "droṇaḥ kariṣyate yatnaṃ sarvathā mama vāraṇe",
    "GE07mbh_07_u:088.029c": "yatto yāhi raṇe sūta śṛṇu cedaṃ vacaḥ param",
    "GE07mbh_07_u:088.030a": "etad ālokyate sainyam āvantyānāṃ mahāprabham",
    "GE07mbh_07_u:088.030b-0605_01": "abhedyam aribhir vīraiḥ sumahadbhir mahad balam",
    "GE07mbh_07_u:088.030c": "asyānantaratas tv etad dākṣiṇātyaṃ mahābalam",
    "GE07mbh_07_u:088.031a": "tadanantaram etac ca bāhlikānāṃ balaṃ mahat",
    "GE07mbh_07_u:088.031c": "bāhlikābhyāśato yuktaṃ karṇasyāpi mahad balam",
    "GE07mbh_07_u:088.032a": "anyonyena hi sainyāni bhinnāny etāni sārathe",
    "GE07mbh_07_u:088.032c": "anyonyaṃ samupāśritya na tyakṣyanti raṇājiram",
    "GE07mbh_07_u:088.032d-0606_01": "deśasākalyam āsādya dṛśyate sumahad balam",
    "GE07mbh_07_u:088.033a": "etad antaram āsādya codayāśvān prahṛṣṭavat",
    "GE07mbh_07_u:088.033c": "madhyamaṃ javam āsthāya vaha mām atra sārathe",
    "GE07mbh_07_u:088.034a": "bāhlikā yatra dṛśyante nānāpraharaṇodyatāḥ",
    "GE07mbh_07_u:088.034c": "dākṣiṇātyāś ca bahavaḥ sūtaputrapurogamāḥ",
    "GE07mbh_07_u:088.035a": "hastyaśvarathasaṃbādhaṃ yac cānīkaṃ vilokyate",
    "GE07mbh_07_u:088.035c": "nānādeśasamutthaiś ca padātibhir adhiṣṭhitam",
    "GE07mbh_07_u:088.035d-0607_01": "tataḥ śakyo mahāvyūho bhettuṃ sma sahasā raṇe",
    "GE07mbh_07_u:088.035d-0607_02": "taṃ deśaṃ tvaritā yāmo mṛdanto yudhi śātravān",
    "GE07mbh_07_u:088.035d-0607_03": "tatraite saṃprahṛṣṭatvān nāsmān prati yuyutsavaḥ",
    "GE07mbh_07_u:088.035d-0607_04": "ayudhyamāno bahubhir ekaṃ prāpya sudurbalam",
    "GE07mbh_07_u:088.035d-0607_05": "balaṃ pramathya gacchāmi miṣatāṃ sarvadhanvinām",
    "GE07mbh_07_u:088.036a": "etāvad uktvā yantāraṃ brahmāṇaṃ parivarjayan",
    "GE07mbh_07_u:088.036c": "sa vyatīyāya yatrograṃ karṇasya sumahad balam",
    "GE07mbh_07_u:088.036d-0608_01": "yatraite paramakruddhā dākṣiṇātyā mahārathāḥ saṃjaya uvāca",
    "GE07mbh_07_u:088.036d-0608_02": "etān vijitya saṃgrāme tato yāmo dhanaṃjayam",
    "GE07mbh_07_u:088.036d-0608_03": "yuyudhānavacaḥ śrutvā yuyudhānasya sārathiḥ",
    "GE07mbh_07_u:088.036d-0608_04": "yathoktam agamad rājan varjayan droṇam āhave",
    "GE07mbh_07_u:088.037a": "taṃ droṇo 'nuyayau kruddho vikiran viśikhān bahūn",
    "GE07mbh_07_u:088.037c": "yuyudhānaṃ mahābāhuṃ gacchantam anivartinam",
    "GE07mbh_07_u:088.037d-0609_01": "sa ca sainyaṃ mahad bhittvā dākṣiṇātyabalaṃ ca tat",
    "GE07mbh_07_u:088.038a": "karṇasya sainyaṃ sumahad abhihatya śitaiḥ śaraiḥ",
    "GE07mbh_07_u:088.038b-0610_01": "prayayau tvarito bhittvā karṇasya ca mahad balam",
    "GE07mbh_07_u:088.038c": "prāviśad bhāratīṃ senām aparyantāṃ sa sātyakiḥ",
    "GE07mbh_07_u:088.038d-0611_01": "satyako hi tataḥ sainyaṃ drāvayan sa samantataḥ",
    "GE07mbh_07_u:088.039a": "praviṣṭe yuyudhāne tu sainikeṣu druteṣu ca",
    "GE07mbh_07_u:088.039b-0612_01": "vidrute tu bale tasmin bhagne bhārata bhārate",
    "GE07mbh_07_u:088.039c": "amarṣī kṛtavarmā tu sātyakiṃ paryavārayat",
    "GE07mbh_07_u:088.040a": "tam āpatantaṃ viśikhaiḥ ṣaḍbhir āhatya sātyakiḥ",
    "GE07mbh_07_u:088.040c": "caturbhiś caturo 'syāśvān ājaghānāśu vīryavān",
    "GE07mbh_07_u:088.041a": "tataḥ punaḥ ṣoḍaśabhir nataparvabhir āśugaiḥ",
    "GE07mbh_07_u:088.041c": "sātyakiḥ kṛtavarmāṇaṃ pratyavidhyat stanāntare",
    "GE07mbh_07_u:088.042a": "sa tudyamāno viśikhair bahubhis tigmatejanaiḥ",
    "GE07mbh_07_u:088.042c": "sātvatena mahārāja kṛtavarmā na cakṣame",
    "GE07mbh_07_u:088.043a": "sa vatsadantaṃ saṃdhāya jihmagānalasaṃnibham",
    "GE07mbh_07_u:088.043c": "ākṛṣya rājann ākarṇād vivyādhorasi sātyakim",
    "GE07mbh_07_u:088.044a": "sa tasya dehāvaraṇaṃ bhittvā dehaṃ ca sāyakaḥ",
    "GE07mbh_07_u:088.044c": "sapatrapuṅkhaḥ pṛthivīṃ viveśa rudhirokṣitaḥ",
    "GE07mbh_07_u:088.045a": "athāsya bahubhir bāṇair acchinat paramāstravit",
    "GE07mbh_07_u:088.045c": "samārgaṇaguṇaṃ rājan kṛtavarmā śarāsanam",
    "GE07mbh_07_u:088.046a": "vivyādha ca raṇe rājan sātyakiṃ satyavikramam",
    "GE07mbh_07_u:088.046c": "daśabhir viśikhais tīkṣṇair abhikruddhaḥ stanāntare",
    "GE07mbh_07_u:088.047a": "tataḥ praśīrṇe dhanuṣi śaktyā śaktimatāṃ varaḥ",
    "GE07mbh_07_u:088.047c": "abhyahan dakṣiṇaṃ bāhuṃ sātyakiḥ kṛtavarmaṇaḥ",
    "GE07mbh_07_u:088.048a": "tato 'nyat sudṛḍhaṃ vīro dhanur ādāya sātyakiḥ",
    "GE07mbh_07_u:088.048c": "vyasṛjad viśikhāṃs tūrṇaṃ śataśo 'tha sahasraśaḥ",
    "GE07mbh_07_u:088.048d-0613_01": "te śarāḥ sātvatenāstāḥ kṛtavarmāṇam āhave",
    "GE07mbh_07_u:088.048d-0613_02": "chādayāṃ cakrire vṛkṣaṃ śalabhā iva ghoṣiṇaḥ",
    "GE07mbh_07_u:088.049a": "sarathaṃ kṛtavarmāṇaṃ samantāt paryavākirat",
    "GE07mbh_07_u:088.049c": "chādayitvā raṇe 'tyarthaṃ hārdikyaṃ tu sa sātyakiḥ",
    "GE07mbh_07_u:088.050a": "athāsya bhallena śiraḥ sāratheḥ samakṛntata",
    "GE07mbh_07_u:088.050c": "sa papāta hataḥ sūto hārdikyasya mahārathāt",
    "GE07mbh_07_u:088.050e": "tatas te yantari hate prādravaṃs turagā bhṛśam",
    "GE07mbh_07_u:088.051a": "atha bhojas tv asaṃbhrānto nigṛhya turagān svayam",
    "GE07mbh_07_u:088.051c": "tasthau śaradhanuṣpāṇis tat sainyāny abhyapūjayan",
    "GE07mbh_07_u:088.052a": "sa muhūrtam ivāśvasya sadaśvān samacodayat",
    "GE07mbh_07_u:088.052c": "vyapetabhīr amitrāṇām āvahat sumahad bhayam",
    "GE07mbh_07_u:088.052e": "sātyakiś cābhyagāt tasmāt sa tu bhīmam upādravat",
    "GE07mbh_07_u:088.053a": "yuyudhāno 'pi rājendra droṇānīkād viniḥsṛtaḥ",
    "GE07mbh_07_u:088.053c": "prayayau tvaritas tūrṇaṃ kāmbojānāṃ mahācamūm",
    "GE07mbh_07_u:088.054a": "sa tatra bahubhiḥ śūraiḥ saṃniruddho mahārathaiḥ",
    "GE07mbh_07_u:088.054c": "na cacāla tadā rājan sātyakiḥ satyavikramaḥ",
    "GE07mbh_07_u:088.055a": "saṃdhāya ca camūṃ droṇo bhoje bhāraṃ niveśya ca",
    "GE07mbh_07_u:088.055c": "anvadhāvad raṇe yatto yuyudhānaṃ yuyutsayā",
    "GE07mbh_07_u:088.056a": "tathā tam anudhāvantaṃ yuyudhānasya pṛṣṭhataḥ",
    "GE07mbh_07_u:088.056c": "nyavārayanta saṃkruddhāḥ pāṇḍusainye bṛhattamāḥ",
    "GE07mbh_07_u:088.057a": "samāsādya tu hārdikyaṃ rathānāṃ pravaraṃ ratham",
    "GE07mbh_07_u:088.057c": "pāñcālā vigatotsāhā bhīmasenapurogamāḥ",
    "GE07mbh_07_u:088.057e": "vikramya vāritā rājan vīreṇa kṛtavarmaṇā",
    "GE07mbh_07_u:088.058a": "yatamānāṃs tu tān sarvān īṣad vigatacetasaḥ",
    "GE07mbh_07_u:088.058c": "abhitas tāñ śaraugheṇa klāntavāhān avārayat",
    "GE07mbh_07_u:088.059a": "nigṛhītās tu bhojena bhojānīkepsavo raṇe",
    "GE07mbh_07_u:088.059c": "atiṣṭhann āryavad vīrāḥ prārthayanto mahad yaśaḥ",
    "GE07mbh_07_u:088.059d-0614_01": "hārdikyaṃ samare yattā na śekuḥ prativīkṣitum",
    "GE07mbh_07_u:089.001": "dhṛtarāṣṭra uvāca",
    "GE07mbh_07_u:089.001a": "evaṃ bahuvidhaṃ sainyam evaṃ pravicitaṃ varam",
    "GE07mbh_07_u:089.001c": "vyūḍham evaṃ yathānyāyam evaṃ bahu ca saṃjaya",
    "GE07mbh_07_u:089.002a": "nityaṃ pūjitam asmābhir abhikāmaṃ ca naḥ sadā",
    "GE07mbh_07_u:089.002c": "prauḍham atyadbhutākāraṃ purastād dṛḍhavikramam",
    "GE07mbh_07_u:089.003a": "nātivṛddham abālaṃ ca na kṛśaṃ nātipīvaram",
    "GE07mbh_07_u:089.003c": "laghuvṛttāyataprāṇaṃ sāragātram anāmayam",
    "GE07mbh_07_u:089.004a": "āttasaṃnāhasaṃpannaṃ bahuśastraparicchadam",
    "GE07mbh_07_u:089.004c": "śastragrahaṇavidyāsu bahvīṣu pariniṣṭhitam",
    "GE07mbh_07_u:089.005a": "ārohe paryavaskande saraṇe sāntaraplute",
    "GE07mbh_07_u:089.005c": "samyakpraharaṇe yāne vyapayāne ca kovidam",
    "GE07mbh_07_u:089.006a": "nāgeṣv aśveṣu bahuśo ratheṣu ca parīkṣitam",
    "GE07mbh_07_u:089.006b-0615_01": "carmanistriṃśayuddhe ca niyuddhe ca viśāradam",
    "GE07mbh_07_u:089.006c": "parīkṣya ca yathānyāyaṃ vetanenopapāditam",
    "GE07mbh_07_u:089.007a": "na goṣṭhyā nopacāreṇa na saṃbandhanimittataḥ",
    "GE07mbh_07_u:089.007c": "nānāhūto na hy abhṛto mama sainye babhūva ha",
    "GE07mbh_07_u:089.008a": "kulīnāryajanopetaṃ tuṣṭapuṣṭam anuddhatam",
    "GE07mbh_07_u:089.008c": "kṛtamānopakāraṃ ca yaśasvi ca manasvi ca",
    "GE07mbh_07_u:089.009a": "sacivaiś cāparair mukhyair bahubhir mukhyakarmabhiḥ",
    "GE07mbh_07_u:089.009c": "lokapālopamais tāta pālitaṃ narasattamaiḥ",
    "GE07mbh_07_u:089.010a": "bahubhiḥ pārthivair guptam asmatpriyacikīrṣubhiḥ",
    "GE07mbh_07_u:089.010c": "asmān abhisṛtaiḥ kāmāt sabalaiḥ sapadānugaiḥ",
    "GE07mbh_07_u:089.011a": "mahodadhim ivāpūrṇam āpagābhiḥ samantataḥ",
    "GE07mbh_07_u:089.011c": "apakṣaiḥ pakṣisaṃkāśai rathair aśvaiś ca saṃvṛtam",
    "GE07mbh_07_u:089.011d-0616_01": "prabhinnakaraṭaiś caiva dviradair āvṛtaṃ mahat",
    "GE07mbh_07_u:089.011d-0616_02": "yad ahanyata me sainyaṃ kim anyad bhāgadheyataḥ",
    "GE07mbh_07_u:089.012a": "yodhākṣayyajalaṃ bhīmaṃ vāhanormitaraṅgiṇam kṣepaṇyasigadāśaktiśaraprāsajhaṣākulam",
    "GE07mbh_07_u:089.013a": "dhvajabhūṣaṇasaṃbādhaṃ ratnapaṭṭena saṃcitam",
    "GE07mbh_07_u:089.013c": "vāhanair api dhāvadbhir vāyuvegavikampitam",
    "GE07mbh_07_u:089.014a": "droṇagambhīrapātālaṃ kṛtavarmamahāhradam",
    "GE07mbh_07_u:089.014c": "jalasaṃdhamahāgrāhaṃ karṇacandrodayoddhatam",
    "GE07mbh_07_u:089.015a": "gate sainyārṇavaṃ bhittvā tarasā pāṇḍavarṣabhe",
    "GE07mbh_07_u:089.015c": "saṃjayaikarathenaiva yuyudhāne ca māmakam",
    "GE07mbh_07_u:089.016a": "tatra śeṣaṃ na paśyāmi praviṣṭe savyasācini",
    "GE07mbh_07_u:089.016c": "sātvate ca rathodāre mama sainyasya saṃjaya",
    "GE07mbh_07_u:089.017a": "tau tatra samatikrāntau dṛṣṭvābhītau tarasvinau",
    "GE07mbh_07_u:089.017c": "sindhurājaṃ ca saṃprekṣya gāṇḍīvasyeṣugocare",
    "GE07mbh_07_u:089.018a": "kiṃ tadā kuravaḥ kṛtyaṃ vidadhuḥ kālacoditāḥ",
    "GE07mbh_07_u:089.018c": "dāruṇaikāyane kāle kathaṃ vā pratipedire",
    "GE07mbh_07_u:089.019a": "grastān hi kauravān manye mṛtyunā tāta saṃgatān",
    "GE07mbh_07_u:089.019c": "vikramo hi raṇe teṣāṃ na tathā dṛśyate 'dya vai",
    "GE07mbh_07_u:089.020a": "akṣatau saṃyuge tatra praviṣṭau kṛṣṇapāṇḍavau",
    "GE07mbh_07_u:089.020c": "na ca vārayitā kaś cit tayor astīha saṃjaya",
    "GE07mbh_07_u:089.021a": "bhṛtāś ca bahavo yodhāḥ parīkṣyaiva mahārathāḥ",
    "GE07mbh_07_u:089.021c": "vetanena yathāyogyaṃ priyavādena cāpare",
    "GE07mbh_07_u:089.022a": "akāraṇabhṛtas tāta mama sainye na vidyate",
    "GE07mbh_07_u:089.022c": "karmaṇā hy anurūpeṇa labhyate bhaktavetanam",
    "GE07mbh_07_u:089.023a": "na ca yodho 'bhavat kaś cin mama sainye tu saṃjaya",
    "GE07mbh_07_u:089.023c": "alpadānabhṛtas tāta na kupyabhṛtako naraḥ",
    "GE07mbh_07_u:089.024a": "pūjitā hi yathāśaktyā dānamānāsanair mayā",
    "GE07mbh_07_u:089.024c": "tathā putraiś ca me tāta jñātibhiś ca sabāndhavaiḥ",
    "GE07mbh_07_u:089.025a": "te ca prāpyaiva saṃgrāme nirjitāḥ savyasācinā",
    "GE07mbh_07_u:089.025c": "śaineyena parāmṛṣṭāḥ kim anyad bhāgadheyataḥ",
    "GE07mbh_07_u:089.026a": "rakṣyate yaś ca saṃgrāme ye ca saṃjaya rakṣiṇaḥ",
    "GE07mbh_07_u:089.026c": "ekaḥ sādhāraṇaḥ panthā rakṣyasya saha rakṣibhiḥ",
    "GE07mbh_07_u:089.027a": "arjunaṃ samare dṛṣṭvā saindhavasyāgrataḥ sthitam",
    "GE07mbh_07_u:089.027c": "putro mama bhṛśaṃ mūḍhaḥ kiṃ kāryaṃ pratyapadyata",
    "GE07mbh_07_u:089.028a": "sātyakiṃ ca raṇe dṛṣṭvā praviśantam abhītavat",
    "GE07mbh_07_u:089.028c": "kiṃ nu duryodhanaḥ kṛtyaṃ prāptakālam amanyata",
    "GE07mbh_07_u:089.029a": "sarvaśastrātigau senāṃ praviṣṭau rathasattamau",
    "GE07mbh_07_u:089.029c": "dṛṣṭvā kāṃ vai dhṛtiṃ yuddhe pratyapadyanta māmakāḥ",
    "GE07mbh_07_u:089.030a": "dṛṣṭvā kṛṣṇaṃ tu dāśārham arjunārthe vyavasthitam",
    "GE07mbh_07_u:089.030c": "śinīnām ṛṣabhaṃ caiva manye śocanti putrakāḥ",
    "GE07mbh_07_u:089.031a": "dṛṣṭvā senāṃ vyatikrāntāṃ sātvatenārjunena ca",
    "GE07mbh_07_u:089.031c": "palāyamānāṃś ca kurūn manye śocanti putrakāḥ",
    "GE07mbh_07_u:089.032a": "vidrutān rathino dṛṣṭvā nirutsāhān dviṣajjaye",
    "GE07mbh_07_u:089.032c": "palāyane kṛtotsāhān manye śocanti putrakāḥ",
    "GE07mbh_07_u:089.033a": "śūnyān kṛtān rathopasthān sātvatenārjunena ca",
    "GE07mbh_07_u:089.033c": "hatāṃś ca yodhān saṃdṛśya manye śocanti putrakāḥ",
    "GE07mbh_07_u:089.034a": "vyaśvanāgarathān dṛṣṭvā tatra vīrān sahasraśaḥ",
    "GE07mbh_07_u:089.034c": "dhāvamānān raṇe vyagrān manye śocanti putrakāḥ",
    "GE07mbh_07_u:089.035a": "vivīrāṃś ca kṛtān aśvān virathāṃś ca kṛtān narān",
    "GE07mbh_07_u:089.035c": "tatra sātyakipārthābhyāṃ manye śocanti putrakāḥ",
    "GE07mbh_07_u:089.035d-0617_01": "mahānāgān vidravato dṛṣṭvārjunaśarāhatān",
    "GE07mbh_07_u:089.035d-0617_02": "patitān patataś cānyān manye śocanti putrakāḥ",
    "GE07mbh_07_u:089.035d-0617_03": "hayaughān nihatān dṛṣṭvā drāvyamāṇāṃs tatas tataḥ",
    "GE07mbh_07_u:089.035d-0617_04": "raṇe sātvatapārthābhyāṃ manye śocanti putrakāḥ",
    "GE07mbh_07_u:089.036a": "pattisaṃghān raṇe dṛṣṭvā dhāvamānāṃś ca sarvaśaḥ",
    "GE07mbh_07_u:089.036c": "nirāśā vijaye sarve manye śocanti putrakāḥ",
    "GE07mbh_07_u:089.037a": "droṇasya samatikrāntāv anīkam aparājitau",
    "GE07mbh_07_u:089.037c": "kṣaṇena dṛṣṭvā tau vīrau manye śocanti putrakāḥ",
    "GE07mbh_07_u:089.038a": "saṃmūḍho 'smi bhṛśaṃ tāta śrutvā kṛṣṇadhanaṃjayau",
    "GE07mbh_07_u:089.038c": "praviṣṭau māmakaṃ sainyaṃ sātvatena sahācyutau",
    "GE07mbh_07_u:089.039a": "tasmin praviṣṭe pṛtanāṃ śinīnāṃ pravare rathe",
    "GE07mbh_07_u:089.039c": "bhojānīkaṃ vyatikrānte katham āsan hi kauravāḥ",
    "GE07mbh_07_u:089.040a": "tathā droṇena samare nigṛhīteṣu pāṇḍuṣu",
    "GE07mbh_07_u:089.040c": "kathaṃ yuddham abhūt tatra tan mamācakṣva saṃjaya",
    "GE07mbh_07_u:089.041a": "droṇo hi balavāñ śūraḥ kṛtāstro dṛḍhavikramaḥ",
    "GE07mbh_07_u:089.041c": "pāñcālās taṃ maheṣvāsaṃ pratyayudhyan kathaṃ raṇe",
    "GE07mbh_07_u:089.042a": "baddhavairās tathā droṇe dharmarājajayaiṣiṇaḥ",
    "GE07mbh_07_u:089.042c": "bhāradvājas tathā teṣu kṛtavairo mahārathaḥ",
    "GE07mbh_07_u:089.043a": "arjunaś cāpi yac cakre sindhurājavadhaṃ prati",
    "GE07mbh_07_u:089.043c": "tan me sarvaṃ samācakṣva kuśalo hy asi saṃjaya",
    "GE07mbh_07_u:090.001": "saṃjaya uvāca",
    "GE07mbh_07_u:090.001a": "ātmāparādhāt saṃbhūtaṃ vyasanaṃ bharatarṣabha",
    "GE07mbh_07_u:090.001c": "prāpya prākṛtavad vīra na tvaṃ śocitum arhasi",
    "GE07mbh_07_u:090.001d-0618_01": "purā yad ucyase prājñaiḥ suhṛdbhir vidurādibhiḥ",
    "GE07mbh_07_u:090.001d-0618_02": "māhārṣīḥ pāṇḍavān rājann iti tan na tvayā śrutam",
    "GE07mbh_07_u:090.001d-0618_03": "suhṛdāṃ hitakāmānāṃ vākyaṃ yo na śṛṇoti ha",
    "GE07mbh_07_u:090.001d-0618_04": "sa mahad vyasanaṃ prāpya śocate vai yathā bhavān",
    "GE07mbh_07_u:090.001d-0618_05": "yācito 'si purā rājan dāśārheṇa śamaṃ prati",
    "GE07mbh_07_u:090.001d-0618_06": "na ca taṃ labdhavān kāmaṃ tvattaḥ kṛṣṇo mahāyaśāḥ",
    "GE07mbh_07_u:090.002a": "tava nirguṇatāṃ jñātvā pakṣapātaṃ suteṣu ca",
    "GE07mbh_07_u:090.002c": "dvaidhībhāvaṃ tathā dharme pāṇḍaveṣu ca matsaram",
    "GE07mbh_07_u:090.002d-0619_01": "tava jihmam abhiprāyaṃ viditvā pāṇḍavān prati",
    "GE07mbh_07_u:090.002e": "ārtapralāpāṃś ca bahūn manujādhipasattama",
    "GE07mbh_07_u:090.003a": "sarvalokasya tattvajñaḥ sarvalokaguruḥ prabhuḥ",
    "GE07mbh_07_u:090.003c": "vāsudevas tato yuddhaṃ kurūṇām akaron mahat",
    "GE07mbh_07_u:090.004a": "ātmāparādhāt sumahān prāptas te vipulaḥ kṣayaḥ",
    "GE07mbh_07_u:090.004b-0620_01": "naivaṃ duryodhane doṣaṃ kartum arhasi mānada",
    "GE07mbh_07_u:090.004c": "na hi te sukṛtaṃ kiṃ cid ādau madhye ca bhārata",
    "GE07mbh_07_u:090.004e": "dṛśyate pṛṣṭhataś caiva tvanmūlo hi parājayaḥ",
    "GE07mbh_07_u:090.004f-0621_01": "ārtapralāpān iha yān idānīṃ kuruṣe nṛpa",
    "GE07mbh_07_u:090.004f-0621_02": "naitad vṛddhasya te sādhu gatāsor iva maṇḍalam",
    "GE07mbh_07_u:090.005a": "tasmād adya sthiro bhūtvā jñātvā lokasya nirṇayam",
    "GE07mbh_07_u:090.005c": "śṛṇu yuddhaṃ yathā vṛttaṃ ghoraṃ devāsuropamam",
    "GE07mbh_07_u:090.006a": "praviṣṭe tava sainyaṃ tu śaineye satyavikrame",
    "GE07mbh_07_u:090.006c": "bhīmasenamukhāḥ pārthāḥ pratīyur vāhinīṃ tava",
    "GE07mbh_07_u:090.007a": "āgacchatas tān sahasā kruddharūpān sahānugān",
    "GE07mbh_07_u:090.007c": "dadhāraiko raṇe pāṇḍūn kṛtavarmā mahārathaḥ",
    "GE07mbh_07_u:090.008a": "yathodvṛttaṃ dhārayate velā vai salilārṇavam",
    "GE07mbh_07_u:090.008b-0622_01": "udvṛttaṃ sāgaraṃ yadvad velā vārayate sadā",
    "GE07mbh_07_u:090.008c": "pāṇḍusainyaṃ tathā saṃkhye hārdikyaḥ samavārayat",
    "GE07mbh_07_u:090.009a": "tatrādbhutam amanyanta hārdikyasya parākramam",
    "GE07mbh_07_u:090.009c": "yad enaṃ sahitāḥ pārthā nāticakramur āhave",
    "GE07mbh_07_u:090.010a": "tato bhīmas tribhir viddhvā kṛtavarmāṇam āyasaiḥ",
    "GE07mbh_07_u:090.010c": "śaṅkhaṃ dadhmau mahābāhur harṣayan sarvapāṇḍavān",
    "GE07mbh_07_u:090.011a": "sahadevas tu viṃśatyā dharmarājaś ca pañcabhiḥ",
    "GE07mbh_07_u:090.011c": "śatena nakulaś cāpi hārdikyaṃ samavidhyata",
    "GE07mbh_07_u:090.012a": "draupadeyās trisaptatyā saptabhiś ca ghaṭotkacaḥ",
    "GE07mbh_07_u:090.012c": "dhṛṣṭadyumnas tribhiś cāpi kṛtavarmāṇam ārdayat",
    "GE07mbh_07_u:090.012e": "virāṭo drupadaś caiva yājñaseniś ca pañcabhiḥ",
    "GE07mbh_07_u:090.013a": "śikhaṇḍī cāpi hārdikyaṃ viddhvā pañcabhir āśugaiḥ",
    "GE07mbh_07_u:090.013c": "punar vivyādha viṃśatyā sāyakānāṃ hasann iva",
    "GE07mbh_07_u:090.014a": "kṛtavarmā tato rājan sarvatas tān mahārathān",
    "GE07mbh_07_u:090.014c": "ekaikaṃ pañcabhir viddhvā bhīmaṃ vivyādha saptabhiḥ",
    "GE07mbh_07_u:090.014e": "dhanur dhvajaṃ ca saṃyatto rathād bhūmāv apātayat",
    "GE07mbh_07_u:090.015a": "athainaṃ chinnadhanvānaṃ tvaramāṇo mahārathaḥ",
    "GE07mbh_07_u:090.015c": "ājaghānorasi kruddhaḥ saptatyā niśitaiḥ śaraiḥ",
    "GE07mbh_07_u:090.016a": "sa gāḍhaviddho balavān hārdikyasya śarottamaiḥ",
    "GE07mbh_07_u:090.016c": "cacāla rathamadhyasthaḥ kṣitikampe yathācalaḥ",
    "GE07mbh_07_u:090.017a": "bhīmasenaṃ tathā dṛṣṭvā dharmarājapurogamāḥ",
    "GE07mbh_07_u:090.017c": "visṛjantaḥ śarān ghorān kṛtavarmāṇam ārdayan",
    "GE07mbh_07_u:090.018a": "taṃ tathā koṣṭhakīkṛtya rathavaṃśena māriṣa",
    "GE07mbh_07_u:090.018c": "vivyadhuḥ sāyakair hṛṣṭā rakṣārthaṃ māruter mṛdhe",
    "GE07mbh_07_u:090.019a": "pratilabhya tataḥ saṃjñāṃ bhīmaseno mahābalaḥ",
    "GE07mbh_07_u:090.019c": "śaktiṃ jagrāha samare hemadaṇḍām ayasmayīm",
    "GE07mbh_07_u:090.019e": "cikṣepa ca rathāt tūrṇaṃ kṛtavarmarathaṃ prati",
    "GE07mbh_07_u:090.020a": "sā bhīmabhujanirmuktā nirmuktoragasaṃnibhā",
    "GE07mbh_07_u:090.020c": "kṛtavarmāṇam abhitaḥ prajajvāla sudāruṇā",
    "GE07mbh_07_u:090.021a": "tām āpatantīṃ sahasā yugāntāgnisamaprabhām",
    "GE07mbh_07_u:090.021c": "dvābhyāṃ śarābhyāṃ hārdikyo nicakarta dvidhā tadā",
    "GE07mbh_07_u:090.022a": "sā chinnā patitā bhūmau śaktiḥ kanakabhūṣaṇā",
    "GE07mbh_07_u:090.022c": "dyotayantī diśo rājan maholkeva divaś cyutā",
    "GE07mbh_07_u:090.022e": "śaktiṃ vinihatāṃ dṛṣṭvā bhīmaś cukrodha vai bhṛśam",
    "GE07mbh_07_u:090.023a": "tato 'nyad dhanur ādāya vegavat sumahāsvanam",
    "GE07mbh_07_u:090.023c": "bhīmaseno raṇe kruddho hārdikyaṃ samavārayat",
    "GE07mbh_07_u:090.024a": "athainaṃ pañcabhir bāṇair ājaghāna stanāntare",
    "GE07mbh_07_u:090.024c": "bhīmo bhīmabalo rājaṃs tava durmantritena ha",
    "GE07mbh_07_u:090.025a": "bhojas tu kṣatasarvāṅgo bhīmasenena māriṣa",
    "GE07mbh_07_u:090.025c": "raktāśoka ivotphullo vyabhrājata raṇājire",
    "GE07mbh_07_u:090.026a": "tataḥ kruddhas tribhir bāṇair bhīmasenaṃ hasann iva",
    "GE07mbh_07_u:090.026c": "abhihatya dṛḍhaṃ yuddhe tān sarvān pratyavidhyata",
    "GE07mbh_07_u:090.027a": "tribhis tribhir maheṣvāso yatamānān mahārathān",
    "GE07mbh_07_u:090.027c": "te 'pi taṃ pratyavidhyanta saptabhiḥ saptabhiḥ śaraiḥ",
    "GE07mbh_07_u:090.028a": "śikhaṇḍinas tataḥ kruddhaḥ kṣurapreṇa mahārathaḥ",
    "GE07mbh_07_u:090.028c": "dhanuś ciccheda samare prahasann iva bhārata",
    "GE07mbh_07_u:090.029a": "śikhaṇḍī tu tataḥ kruddhaś chinne dhanuṣi satvaram",
    "GE07mbh_07_u:090.029c": "asiṃ jagrāha samare śatacandraṃ ca bhāsvaram",
    "GE07mbh_07_u:090.030a": "bhrāmayitvā mahācarma cāmīkaravibhūṣitam",
    "GE07mbh_07_u:090.030c": "tam asiṃ preṣayām āsa kṛtavarmarathaṃ prati",
    "GE07mbh_07_u:090.030d-0623_01": "**** **** nistriṃśaṃ ca mahāprabham",
    "GE07mbh_07_u:090.030d-0623_02": "kṛtavarmāṇam uddiśya preṣayat tam asiṃ drutam",
    "GE07mbh_07_u:090.031a": "sa tasya saśaraṃ cāpaṃ chittvā saṃkhye mahān asiḥ",
    "GE07mbh_07_u:090.031c": "abhyagād dharaṇīṃ rājaṃś cyutaṃ jyotir ivāmbarāt",
    "GE07mbh_07_u:090.032a": "etasminn eva kāle tu tvaramāṇā mahārathāḥ",
    "GE07mbh_07_u:090.032c": "vivyadhuḥ sāyakair gāḍhaṃ kṛtavarmāṇam āhave",
    "GE07mbh_07_u:090.033a": "athānyad dhanur ādāya tyaktvā tac ca mahad dhanuḥ",
    "GE07mbh_07_u:090.033c": "viśīrṇaṃ bharataśreṣṭha hārdikyaḥ paravīrahā",
    "GE07mbh_07_u:090.034a": "vivyādha pāṇḍavān yuddhe tribhis tribhir ajihmagaiḥ",
    "GE07mbh_07_u:090.034c": "śikhaṇḍinaṃ ca vivyādha tribhiḥ pañcabhir eva ca",
    "GE07mbh_07_u:090.034d-0624_01": "punar anyena bāṇena dhanur asyācchinad drutam",
    "GE07mbh_07_u:090.034d-0625_01": "śikhaṇḍinaṃ tribhir bāṇaividdhvā ciccheda kārmukam",
    "GE07mbh_07_u:090.035a": "dhanur anyat samādāya śikhaṇḍī tu mahāyaśāḥ",
    "GE07mbh_07_u:090.035c": "avārayat kūrmanakhair āśugair hṛdikātmajam",
    "GE07mbh_07_u:090.036a": "tataḥ kruddho raṇe rājan hṛdikasyātmasaṃbhavaḥ",
    "GE07mbh_07_u:090.036c": "abhidudrāva vegena yājñaseniṃ mahāratham",
    "GE07mbh_07_u:090.037a": "bhīṣmasya samare rājan mṛtyor hetuṃ mahātmanaḥ",
    "GE07mbh_07_u:090.037c": "vidarśayan balaṃ śūraḥ śārdūla iva kuñjaram",
    "GE07mbh_07_u:090.038a": "tau diśāgajasaṃkāśau jvalitāv iva pāvakau",
    "GE07mbh_07_u:090.038c": "samāsedatur anyonyaṃ śarasaṃghair ariṃdamau",
    "GE07mbh_07_u:090.039a": "vidhunvānau dhanuḥśreṣṭhe saṃdadhānau ca sāyakān",
    "GE07mbh_07_u:090.039c": "visṛjantau ca śataśo gabhastīn iva bhāskarau",
    "GE07mbh_07_u:090.040a": "tāpayantau śarais tīkṣṇair anyonyaṃ tau mahārathau",
    "GE07mbh_07_u:090.040c": "yugāntapratimau vīrau rejatur bhāskarāv iva",
    "GE07mbh_07_u:090.041a": "kṛtavarmā tu rabhasaṃ yājñaseniṃ mahāratham",
    "GE07mbh_07_u:090.041c": "viddhveṣūṇāṃ trisaptatyā punar vivyādha saptabhiḥ",
    "GE07mbh_07_u:090.042a": "sa gāḍhaviddho vyathito rathopastha upāviśat",
    "GE07mbh_07_u:090.042c": "visṛjan saśaraṃ cāpaṃ mūrchayābhipariplutaḥ",
    "GE07mbh_07_u:090.043a": "taṃ viṣaṇṇaṃ rathe dṛṣṭvā tāvakā bharatarṣabha",
    "GE07mbh_07_u:090.043c": "hārdikyaṃ pūjayām āsur vāsāṃsy ādudhuvuś ca ha",
    "GE07mbh_07_u:090.044a": "śikhaṇḍinaṃ tathā jñātvā hārdikyaśarapīḍitam",
    "GE07mbh_07_u:090.044c": "apovāha raṇād yantā tvaramāṇo mahāratham",
    "GE07mbh_07_u:090.045a": "sāditaṃ tu rathopasthe dṛṣṭvā pārthāḥ śikhaṇḍinam",
    "GE07mbh_07_u:090.045c": "parivavrū rathais tūrṇaṃ kṛtavarmāṇam āhave",
    "GE07mbh_07_u:090.046a": "tatrādbhutaṃ paraṃ cakre kṛtavarmā mahārathaḥ",
    "GE07mbh_07_u:090.046c": "yad ekaḥ samare pārthān vārayām āsa sānugān",
    "GE07mbh_07_u:090.047a": "pārthāñ jitvājayac cedīn pāñcālān sṛñjayān api",
    "GE07mbh_07_u:090.047c": "kekayāṃś ca mahāvīryān kṛtavarmā mahārathaḥ",
    "GE07mbh_07_u:090.048a": "te vadhyamānāḥ samare hārdikyena sma pāṇḍavāḥ",
    "GE07mbh_07_u:090.048c": "itaś cetaś ca dhāvanto naiva cakrur dhṛtiṃ raṇe",
    "GE07mbh_07_u:090.049a": "jitvā pāṇḍusutān yuddhe bhīmasenapurogamān",
    "GE07mbh_07_u:090.049c": "hārdikyaḥ samare 'tiṣṭhad vidhūma iva pāvakaḥ",
    "GE07mbh_07_u:090.050a": "te drāvyamāṇāḥ samare hārdikyena mahārathāḥ",
    "GE07mbh_07_u:090.050c": "vimukhāḥ samapadyanta śaravṛṣṭibhir arditāḥ",
    "GE07mbh_07_u:090.050d-0626_01": "lajjayāvanatā bhūtvā na kiṃ cit pravadanti te",
    "GE07mbh_07_u:091.001": "saṃjaya uvāca",
    "GE07mbh_07_u:091.001a": "śṛṇuṣvaikamanā rājan yan māṃ tvaṃ paripṛcchasi",
    "GE07mbh_07_u:091.001c": "drāvyamāṇe bale tasmin hārdikyena mahātmanā",
    "GE07mbh_07_u:091.002a": "lajjayāvanate cāpi prahṛṣṭaiś caiva tāvakaiḥ",
    "GE07mbh_07_u:091.002c": "dvīpo ya āsīt pāṇḍūnām agādhe gādham icchatām",
    "GE07mbh_07_u:091.003a": "śrutvā tu ninadaṃ bhīmaṃ tāvakānāṃ mahāhave",
    "GE07mbh_07_u:091.003c": "śaineyas tvarito rājan kṛtavarmāṇam abhyayāt",
    "GE07mbh_07_u:091.003d-0627_01": "uvāca sārathiṃ tatra krodhāmarṣasamanvitaḥ",
    "GE07mbh_07_u:091.003d-0627_02": "hārdikyābhimukhaṃ sūta kuru me ratham uttamam",
    "GE07mbh_07_u:091.003d-0627_03": "kurute kadanaṃ paśya pāṇḍusainye hy amarṣitaḥ",
    "GE07mbh_07_u:091.003d-0627_04": "enaṃ jitvā punaḥ sūta yāsyāmi vijayaṃ prati",
    "GE07mbh_07_u:091.003d-0627_05": "evam ukte tu vacane sūtas tasya mahāmate",
    "GE07mbh_07_u:091.003d-0627_06": "nimeṣāntaramātreṇa kṛtavarmāṇam abhyayāt",
    "GE07mbh_07_u:091.004a": "kṛtavarmā tu hārdikyaḥ śaineyaṃ niśitaiḥ śaraiḥ",
    "GE07mbh_07_u:091.004c": "avākirat susaṃkruddhas tato 'krudhyata sātyakiḥ",
    "GE07mbh_07_u:091.005a": "tataḥ suniśitaṃ bhallaṃ śaineyaḥ kṛtavarmaṇe",
    "GE07mbh_07_u:091.005c": "preṣayām āsa samare śarāṃś ca caturo 'parān",
    "GE07mbh_07_u:091.006a": "te tasya jaghnire vāhān bhallenāsyācchinad dhanuḥ",
    "GE07mbh_07_u:091.006c": "pṛṣṭharakṣaṃ tathā sūtam avidhyan niśitaiḥ śaraiḥ",
    "GE07mbh_07_u:091.007a": "tatas taṃ virathaṃ kṛtvā sātyakiḥ satyavikramaḥ",
    "GE07mbh_07_u:091.007c": "senām asyārdayām āsa śaraiḥ saṃnataparvabhiḥ",
    "GE07mbh_07_u:091.008a": "sābhajyatātha pṛtanā",
    "GE07mbh_07_u:091.008b-0628_01": "palāyanakṛtotsāhā bhramantī tatra tatra ha",
    "GE07mbh_07_u:091.008c": "tataḥ prāyād vai tvaritaḥ sātyakiḥ satyavikramaḥ",
    "GE07mbh_07_u:091.009a": "śṛṇu rājan yad akarot tava sainyeṣu vīryavān",
    "GE07mbh_07_u:091.009c": "atītya sa mahārāja droṇānīkamahārṇavam",
    "GE07mbh_07_u:091.010a": "parājitya ca saṃhṛṣṭaḥ kṛtavarmāṇam āhave",
    "GE07mbh_07_u:091.010c": "yantāram abravīc chūraḥ śanair yāhīty asaṃbhramam",
    "GE07mbh_07_u:091.011a": "dṛṣṭvā tu tava tat sainyaṃ rathāśvadvipasaṃkulam",
    "GE07mbh_07_u:091.011c": "padātijanasaṃpūrṇam abravīt sārathiṃ punaḥ",
    "GE07mbh_07_u:091.012a": "yad etan meghasaṃkāśaṃ droṇānīkasya savyataḥ",
    "GE07mbh_07_u:091.012c": "sumahat kuñjarānīkaṃ yasya rukmaratho mukham",
    "GE07mbh_07_u:091.013a": "ete hi bahavaḥ sūta durnivāryāś ca saṃyuge",
    "GE07mbh_07_u:091.013c": "duryodhanasamādiṣṭā madarthe tyaktajīvitāḥ",
    "GE07mbh_07_u:091.013e": "rājaputrā maheṣvāsāḥ sarve vikrāntayodhinaḥ",
    "GE07mbh_07_u:091.013f-0629_01": "na cājitvā raṇe hy etāñ śakyaḥ prāptuṃ jayadrathaḥ",
    "GE07mbh_07_u:091.013f-0629_02": "nāpi pārtho mayā sūta śakyaḥ prāptuṃ kathaṃ cana",
    "GE07mbh_07_u:091.013f-0629_03": "ete tiṣṭhanti sahitāḥ sarve vidyāsu niṣṭhitāḥ",
    "GE07mbh_07_u:091.014a": "trigartānāṃ rathodārāḥ suvarṇavikṛtadhvajāḥ",
    "GE07mbh_07_u:091.014c": "mām evābhimukhā vīrā yotsyamānā vyavasthitāḥ",
    "GE07mbh_07_u:091.015a": "atra māṃ prāpaya kṣipram aśvāṃś codaya sārathe",
    "GE07mbh_07_u:091.015c": "trigartaiḥ saha yotsyāmi bhāradvājasya paśyataḥ",
    "GE07mbh_07_u:091.016a": "tataḥ prāyāc chanaiḥ sūtaḥ sātvatasya mate sthitaḥ",
    "GE07mbh_07_u:091.016c": "rathenādityavarṇena bhāsvareṇa patākinā",
    "GE07mbh_07_u:091.017a": "tam ūhuḥ sārather vaśyā valgamānā hayottamāḥ",
    "GE07mbh_07_u:091.017c": "vāyuvegasamāḥ saṃkhye kundendurajataprabhāḥ",
    "GE07mbh_07_u:091.017d-0630_01": "mārutasya gatau tulyāś candrakundanibhāḥ śubhāḥ",
    "GE07mbh_07_u:091.018a": "āpatantaṃ rathaṃ taṃ tu śaṅkhavarṇair hayottamaiḥ",
    "GE07mbh_07_u:091.018c": "parivavrus tataḥ śūrā gajānīkena sarvataḥ",
    "GE07mbh_07_u:091.018e": "kiranto vividhāṃs tīkṣṇān sāyakāṃl laghuvedhinaḥ",
    "GE07mbh_07_u:091.019a": "sātvato 'pi śitair bāṇair gajānīkam ayodhayat",
    "GE07mbh_07_u:091.019c": "parvatān iva varṣeṇa tapānte jalado mahān",
    "GE07mbh_07_u:091.020a": "vajrāśanisamasparśair vadhyamānāḥ śarair gajāḥ",
    "GE07mbh_07_u:091.020c": "prādravan raṇam utsṛjya śinivīryasamīritaiḥ",
    "GE07mbh_07_u:091.021a": "śīrṇadantā virudhirā bhinnamastakapiṇḍakāḥ",
    "GE07mbh_07_u:091.021c": "viśīrṇakarṇāsyakarā viniyantṛpatākinaḥ",
    "GE07mbh_07_u:091.022a": "saṃbhinnavarmaghaṇṭāś ca",
    "GE07mbh_07_u:091.022c": "hatārohā diśo rājan bhejire bhraṣṭakambalāḥ",
    "GE07mbh_07_u:091.023a": "ruvanto vividhān rāvāñ",
    "GE07mbh_07_u:091.023c": "nārācair vatsadantaiś ca sātvatena vidāritāḥ",
    "GE07mbh_07_u:091.023c-0631_01": "**** **** bhallair añjalikais tathā",
    "GE07mbh_07_u:091.023c-0631_02": "kṣuraprair ardhacandraiś ca",
    "GE07mbh_07_u:091.023d-0632_01": "kṣaranto 'sṛk tathā mūtraṃ purīṣaṃ ca pradudruvuḥ",
    "GE07mbh_07_u:091.023d-0632_02": "babhramuś caskhaluś cānye petur mamlus tathāpare",
    "GE07mbh_07_u:091.023d-0632_03": "evaṃ tat kuñjarānīkaṃ yuyudhānena pātitam",
    "GE07mbh_07_u:091.023d-0632_04": "śarair agnyarkasaṃkāśaiḥ pradudrāva samantataḥ",
    "GE07mbh_07_u:091.024a": "tasmin drute gajānīke jalasaṃdho mahārathaḥ",
    "GE07mbh_07_u:091.024c": "yattaḥ saṃprāpayan nāgaṃ rajatāśvarathaṃ prati",
    "GE07mbh_07_u:091.025a": "rukmavarṇakaraḥ śūras tapanīyāṅgadaḥ śuciḥ",
    "GE07mbh_07_u:091.025c": "kuṇḍalī mukuṭī śaṅkhī raktacandanarūṣitaḥ",
    "GE07mbh_07_u:091.025d-0633_01": "raktacandanadigdhāṅgaḥ sāṅgadaḥ sahakuṇḍalaḥ",
    "GE07mbh_07_u:091.026a": "śirasā dhārayan dīptāṃ tapanīyamayīṃ srajam",
    "GE07mbh_07_u:091.026c": "urasā dhārayan niṣkaṃ kaṇṭhasūtraṃ ca bhāsvaram",
    "GE07mbh_07_u:091.027a": "cāpaṃ ca rukmavikṛtaṃ vidhunvan gajamūrdhani",
    "GE07mbh_07_u:091.027c": "aśobhata mahārāja savidyud iva toyadaḥ",
    "GE07mbh_07_u:091.028a": "tam āpatantaṃ sahasā māgadhasya gajottamam",
    "GE07mbh_07_u:091.028c": "sātyakir vārayām āsa velevodvṛttam arṇavam",
    "GE07mbh_07_u:091.029a": "nāgaṃ nivāritaṃ dṛṣṭvā śaineyasya śarottamaiḥ",
    "GE07mbh_07_u:091.029c": "akrudhyata raṇe rājañ jalasaṃdho mahābalaḥ",
    "GE07mbh_07_u:091.029d-0634_01": "saṃprāpayad raṇe rājan nāgarājaṃ mahābalam",
    "GE07mbh_07_u:091.030a": "tataḥ kruddho maheṣvāso mārgaṇair bhārasādhanaiḥ",
    "GE07mbh_07_u:091.030b-0635_01": "sa vāryamāṇo bāṇaughaiḥ śaineyenātha vīryavān",
    "GE07mbh_07_u:091.030c": "avidhyata śineḥ pautraṃ jalasaṃdho mahorasi",
    "GE07mbh_07_u:091.030d-0636_01": "avidhyan niśitair bāṇaiḥ satyakaḥ prahasann iva",
    "GE07mbh_07_u:091.031a": "tato 'pareṇa bhallena pītena niśitena ca",
    "GE07mbh_07_u:091.031c": "asyato vṛṣṇivīrasya nicakarta śarāsanam",
    "GE07mbh_07_u:091.032a": "sātyakiṃ chinnadhanvānaṃ prahasann iva bhārata",
    "GE07mbh_07_u:091.032c": "avidhyan māgadho vīraḥ pañcabhir niśitaiḥ śaraiḥ",
    "GE07mbh_07_u:091.033a": "sa viddho bahubhir bāṇair jalasaṃdhena vīryavān",
    "GE07mbh_07_u:091.033c": "nākampata mahābāhus tad adbhutam ivābhavat",
    "GE07mbh_07_u:091.034a": "acintayan vai sa śarān nātyarthaṃ saṃbhramād balī",
    "GE07mbh_07_u:091.034c": "dhanur anyat samādāya tiṣṭha tiṣṭhety uvāca ha",
    "GE07mbh_07_u:091.035a": "etāvad uktvā śaineyo jalasaṃdhaṃ mahorasi",
    "GE07mbh_07_u:091.035c": "vivyādha ṣaṣṭyā subhṛśaṃ śarāṇāṃ prahasann iva",
    "GE07mbh_07_u:091.036a": "kṣurapreṇa ca pītena muṣṭideśe mahad dhanuḥ",
    "GE07mbh_07_u:091.036c": "jalasaṃdhasya ciccheda vivyādha ca tribhiḥ śaraiḥ",
    "GE07mbh_07_u:091.037a": "jalasaṃdhas tu tat tyaktvā saśaraṃ vai śarāsanam",
    "GE07mbh_07_u:091.037c": "tomaraṃ vyasṛjat tūrṇaṃ sātyakiṃ prati māriṣa",
    "GE07mbh_07_u:091.038a": "sa nirbhidya bhujaṃ savyaṃ mādhavasya mahāraṇe",
    "GE07mbh_07_u:091.038c": "abhyagād dharaṇīṃ ghoraḥ śvasann iva mahoragaḥ",
    "GE07mbh_07_u:091.039a": "nirbhinne tu bhuje savye sātyakiḥ satyavikramaḥ",
    "GE07mbh_07_u:091.039c": "triṃśadbhir viśikhais tīkṣṇair jalasaṃdham atāḍayat",
    "GE07mbh_07_u:091.040a": "pragṛhya tu tataḥ khaḍgaṃ jalasaṃdho mahābalaḥ",
    "GE07mbh_07_u:091.040c": "ārṣabhaṃ carma ca mahac chatacandram alaṃkṛtam",
    "GE07mbh_07_u:091.040e": "tata āvidhya taṃ khaḍgaṃ sātvatāyotsasarja ha",
    "GE07mbh_07_u:091.041a": "śaineyasya dhanuś chittvā sa khaḍgo nyapatan mahīm",
    "GE07mbh_07_u:091.041c": "alātacakravac caiva vyarocata mahīṃ gataḥ",
    "GE07mbh_07_u:091.041d-0637_01": "agnicakram ivāviddhaṃ yathā syān nabhasaś cyutam",
    "GE07mbh_07_u:091.041d-0638_01": "bhrājati sma tataḥ khaḍgaḥ saṃprāptaḥ pṛthivītalam",
    "GE07mbh_07_u:091.042a": "athānyad dhanur ādāya sarvakāyāvadāraṇam",
    "GE07mbh_07_u:091.042b-0639_01": "jalasaṃdham abhiprekṣya utsmayitvā ca mādhavaḥ",
    "GE07mbh_07_u:091.042c": "śālaskandhapratīkāśam indrāśanisamasvanam",
    "GE07mbh_07_u:091.042e": "visphārya vivyadhe kruddho jalasaṃdhaṃ śareṇa ha",
    "GE07mbh_07_u:091.043a": "tataḥ sābharaṇau bāhū kṣurābhyāṃ mādhavottamaḥ",
    "GE07mbh_07_u:091.043c": "sāṅgadau jalasaṃdhasya ciccheda prahasann iva",
    "GE07mbh_07_u:091.044a": "tau bāhū parighaprakhyau petatur gajasattamāt",
    "GE07mbh_07_u:091.044c": "vasuṃdharadharād bhraṣṭau pañcaśīrṣāv ivoragau",
    "GE07mbh_07_u:091.045a": "tataḥ sudaṃṣṭraṃ suhanu cārukuṇḍalam unnasam",
    "GE07mbh_07_u:091.045c": "kṣureṇāsya tṛtīyena śiraś ciccheda sātyakiḥ",
    "GE07mbh_07_u:091.046a": "tat pātitaśirobāhukabandhaṃ bhīmadarśanam",
    "GE07mbh_07_u:091.046c": "dviradaṃ jalasaṃdhasya rudhireṇābhyaṣiñcata",
    "GE07mbh_07_u:091.047a": "jalasaṃdhaṃ nihatyājau tvaramāṇas tu sātvataḥ",
    "GE07mbh_07_u:091.047c": "naiṣādiṃ pātayām āsa gajaskandhād viśāṃ pate",
    "GE07mbh_07_u:091.047d-0640_01": "kabandhaṃ dviradaṃ caiva śaravarṣair avākirat",
    "GE07mbh_07_u:091.048a": "rudhireṇāvasiktāṅgo jalasaṃdhasya kuñjaraḥ",
    "GE07mbh_07_u:091.048c": "vilambamānam avahat saṃśliṣṭaṃ param āsanam",
    "GE07mbh_07_u:091.049a": "śarārditaḥ sātvatena mardamānaḥ svavāhinīm",
    "GE07mbh_07_u:091.049c": "ghoram ārtasvaraṃ kṛtvā vidudrāva mahāgajaḥ",
    "GE07mbh_07_u:091.050a": "hāhākāro mahān āsīt tava sainyasya māriṣa",
    "GE07mbh_07_u:091.050c": "jalasaṃdhaṃ hataṃ dṛṣṭvā vṛṣṇīnām ṛṣabheṇa ha",
    "GE07mbh_07_u:091.051a": "vimukhāś cābhyadhāvanta tava yodhāḥ samantataḥ",
    "GE07mbh_07_u:091.051c": "palāyane kṛtotsāhā nirutsāhā dviṣajjaye",
    "GE07mbh_07_u:091.052a": "etasminn antare rājan droṇaḥ śastrabhṛtāṃ varaḥ",
    "GE07mbh_07_u:091.052b-0641_01": "saṃnyasya bhāraṃ sumahat kṛtavarmaṇi bhārata",
    "GE07mbh_07_u:091.052b-0641_02": "sa hi pārthān raṇe yattān dadhāraiko mahābalaḥ",
    "GE07mbh_07_u:091.052c": "abhyayāj javanair aśvair yuyudhānaṃ mahāratham",
    "GE07mbh_07_u:091.052d-0642_01": "jalasaṃdhaṃ hataṃ dṛṣṭvā putras te kurupuṃgavaḥ",
    "GE07mbh_07_u:091.052d-0642_02": "sahodarais tu saṃyuktaḥ sātyakiṃ samupādravat",
    "GE07mbh_07_u:091.052d-0642_03": "tataḥ samabhavad yuddhaṃ kurūṇāṃ satyakasya ca",
    "GE07mbh_07_u:091.053a": "tam udīrṇaṃ tathā dṛṣṭvā śaineyaṃ kurupuṃgavāḥ",
    "GE07mbh_07_u:091.053c": "droṇenaiva saha kruddhāḥ sātyakiṃ paryavārayan",
    "GE07mbh_07_u:091.054a": "tataḥ pravavṛte yuddhaṃ kurūṇāṃ sātvatasya ca",
    "GE07mbh_07_u:091.054c": "droṇasya ca raṇe rājan ghoraṃ devāsuropamam saṃjaya uvāca",
    "GE07mbh_07_u:092.001-0643_01": "sātvatasya raṇe karma yoddhuṃ dṛṣṭvā mahārathāḥ",
    "GE07mbh_07_u:092.001-0643_02": "amṛṣyamāṇāḥ saṃyattāḥ śaineyaṃ samupādravan",
    "GE07mbh_07_u:092.001a": "te kirantaḥ śaravrātān sarve yattāḥ prahāriṇaḥ",
    "GE07mbh_07_u:092.001c": "tvaramāṇā mahārāja yuyudhānam ayodhayan",
    "GE07mbh_07_u:092.002a": "taṃ droṇaḥ saptasaptatyā jaghāna niśitaiḥ śaraiḥ",
    "GE07mbh_07_u:092.002c": "durmarṣaṇo dvādaśabhir duḥsaho daśabhiḥ śaraiḥ",
    "GE07mbh_07_u:092.003a": "vikarṇaś cāpi niśitais triṃśadbhiḥ kaṅkapatribhiḥ",
    "GE07mbh_07_u:092.003c": "vivyādha savye pārśve tu stanābhyām antare tathā",
    "GE07mbh_07_u:092.004a": "durmukho daśabhir bāṇais tathā duḥśāsano 'ṣṭabhiḥ",
    "GE07mbh_07_u:092.004c": "citrasenaś ca śaineyaṃ dvābhyāṃ vivyādha māriṣa",
    "GE07mbh_07_u:092.005a": "duryodhanaś ca mahatā śaravarṣeṇa mādhavam",
    "GE07mbh_07_u:092.005c": "apīḍayad raṇe rājañ śūrāś cānye mahārathāḥ",
    "GE07mbh_07_u:092.006a": "sarvataḥ pratividdhas tu tava putrair mahārathaiḥ",
    "GE07mbh_07_u:092.006b-0644_01": "sa tudyamānaś ca tathā sarvataḥ kurupuṃgavaiḥ",
    "GE07mbh_07_u:092.006c": "tān pratyavidhyac chaineyaḥ pṛthak pṛthag ajihmagaiḥ",
    "GE07mbh_07_u:092.006d-0645_01": "sātyakiḥ puṇḍarīkākṣo hy astreṣu pariniṣṭhitaḥ",
    "GE07mbh_07_u:092.007a": "bhāradvājaṃ tribhir bāṇair duḥsahaṃ navabhis tathā",
    "GE07mbh_07_u:092.007c": "vikarṇaṃ pañcaviṃśatyā citrasenaṃ ca saptabhiḥ",
    "GE07mbh_07_u:092.007d-0646_01": "daśabhiś citrasenaṃ ca vikarṇaṃ pañcaviṃśatyā",
    "GE07mbh_07_u:092.008a": "durmarṣaṇaṃ dvādaśabhiś caturbhiś ca viviṃśatim",
    "GE07mbh_07_u:092.008c": "satyavrataṃ ca navabhir vijayaṃ daśabhiḥ śaraiḥ",
    "GE07mbh_07_u:092.008d-0647_01": "duryodhanaṃ tribhir viddhvā supuṃkhais tigmatejasaiḥ",
    "GE07mbh_07_u:092.009a": "tato rukmāṅgadaṃ cāpaṃ vidhunvāno mahārathaḥ",
    "GE07mbh_07_u:092.009c": "abhyayāt sātyakis tūrṇaṃ putraṃ tava mahāratham",
    "GE07mbh_07_u:092.010a": "rājānaṃ sarvalokasya sarvaśastrabhṛtāṃ varam",
    "GE07mbh_07_u:092.010c": "śarair abhyāhanad gāḍhaṃ tato yuddham abhūt tayoḥ",
    "GE07mbh_07_u:092.010d-0648_01": "tataḥ pravavṛte yuddhaṃ kurumādhavavīrayoḥ",
    "GE07mbh_07_u:092.011a": "vimuñcantau śarāṃs tīkṣṇān saṃdadhānau ca sāyakān",
    "GE07mbh_07_u:092.011c": "adṛśyaṃ samare 'nyonyaṃ cakratus tau mahārathau",
    "GE07mbh_07_u:092.012a": "sātyakiḥ kururājena nirviddho bahv aśobhata",
    "GE07mbh_07_u:092.012c": "asravad rudhiraṃ bhūri svarasaṃ candano yathā",
    "GE07mbh_07_u:092.013a": "sātvatena ca bāṇaughair nirviddhas tanayas tava",
    "GE07mbh_07_u:092.013c": "śātakumbhamayāpīḍo babhau yūpa ivocchritaḥ",
    "GE07mbh_07_u:092.014a": "mādhavas tu raṇe rājan kururājasya dhanvinaḥ",
    "GE07mbh_07_u:092.014c": "dhanuś ciccheda sahasā kṣurapreṇa hasann iva",
    "GE07mbh_07_u:092.014e": "athainaṃ chinnadhanvānaṃ śarair bahubhir ācinot",
    "GE07mbh_07_u:092.015a": "nirbhinnaś ca śarais tena dviṣatā kṣiprakāriṇā",
    "GE07mbh_07_u:092.015c": "nāmṛṣyata raṇe rājā śatror vijayalakṣaṇam",
    "GE07mbh_07_u:092.016a": "athānyad dhanur ādāya hemapṛṣṭhaṃ durāsadam",
    "GE07mbh_07_u:092.016c": "vivyādha sātyakiṃ tūrṇaṃ sāyakānāṃ śatena ha",
    "GE07mbh_07_u:092.017a": "so 'tividdho balavatā putreṇa tava dhanvinā",
    "GE07mbh_07_u:092.017c": "amarṣavaśam āpannas tava putram apīḍayat",
    "GE07mbh_07_u:092.018a": "pīḍitaṃ nṛpatiṃ dṛṣṭvā tava putrā mahārathāḥ",
    "GE07mbh_07_u:092.018c": "sātvataṃ śaravarṣeṇa chādayām āsur añjasā",
    "GE07mbh_07_u:092.019a": "sa chādyamāno bahubhis tava putrair mahārathaiḥ",
    "GE07mbh_07_u:092.019c": "ekaikaṃ pañcabhir viddhvā punar vivyādha saptabhiḥ",
    "GE07mbh_07_u:092.020a": "duryodhanaṃ ca tvarito vivyādhāṣṭabhir āśugaiḥ",
    "GE07mbh_07_u:092.020c": "prahasaṃś cāsya ciccheda kārmukaṃ ripubhīṣaṇam",
    "GE07mbh_07_u:092.021a": "nāgaṃ maṇimayaṃ caiva śarair dhvajam apātayat",
    "GE07mbh_07_u:092.021c": "hatvā tu caturo vāhāṃś caturbhir niśitaiḥ śaraiḥ",
    "GE07mbh_07_u:092.021e": "sārathiṃ pātayām āsa kṣurapreṇa mahāyaśāḥ",
    "GE07mbh_07_u:092.022a": "etasminn antare caiva kururājaṃ mahāratham",
    "GE07mbh_07_u:092.022c": "avākirac charair hṛṣṭo bahubhir marmabhedibhiḥ",
    "GE07mbh_07_u:092.023a": "sa vadhyamānaḥ samare śaineyasya śarottamaiḥ",
    "GE07mbh_07_u:092.023c": "prādravat sahasā rājan putro duryodhanas tava",
    "GE07mbh_07_u:092.023e": "āplutaś ca tato yānaṃ citrasenasya dhanvinaḥ",
    "GE07mbh_07_u:092.024a": "hāhābhūtaṃ jagac cāsīd dṛṣṭvā rājānam āhave",
    "GE07mbh_07_u:092.024c": "grasyamānaṃ sātyakinā khe somam iva rāhuṇā",
    "GE07mbh_07_u:092.025a": "taṃ tu śabdaṃ mahac chrutvā kṛtavarmā mahārathaḥ",
    "GE07mbh_07_u:092.025c": "abhyayāt sahasā tatra yatrāste mādhavaḥ prabhuḥ",
    "GE07mbh_07_u:092.026a": "vidhunvāno dhanuḥśreṣṭhaṃ codayaṃś caiva vājinaḥ",
    "GE07mbh_07_u:092.026c": "bhartsayan sārathiṃ cograṃ yāhi yāhīti satvaraḥ",
    "GE07mbh_07_u:092.027a": "tam āpatantaṃ saṃprekṣya vyāditāsyam ivāntakam",
    "GE07mbh_07_u:092.027c": "yuyudhāno mahārāja yantāram idam abravīt",
    "GE07mbh_07_u:092.028a": "kṛtavarmā rathenaiṣa drutam āpatate śarī",
    "GE07mbh_07_u:092.028c": "pratyudyāhi rathenainaṃ pravaraṃ sarvadhanvinām",
    "GE07mbh_07_u:092.028d-0649_01": "prayāhi satvaraṃ sūta rathena rathasattamam",
    "GE07mbh_07_u:092.028d-0649_02": "nihaniṣyāmi taṃ saṃkhe vṛṣṇivīram ariṃdamam",
    "GE07mbh_07_u:092.029a": "tataḥ prajavitāśvena vidhivat kalpitena ca",
    "GE07mbh_07_u:092.029c": "āsasāda raṇe bhojaṃ pratimānaṃ dhanuṣmatām",
    "GE07mbh_07_u:092.030a": "tataḥ paramasaṃkruddhau jvalantāv iva pāvakau",
    "GE07mbh_07_u:092.030c": "sameyātāṃ naravyāghrau vyāghrāv iva tarasvinau",
    "GE07mbh_07_u:092.031a": "kṛtavarmā tu śaineyaṃ ṣaḍviṃśatyā samārpayat",
    "GE07mbh_07_u:092.031c": "niśitaiḥ sāyakais tīkṣṇair yantāraṃ cāsya saptabhiḥ",
    "GE07mbh_07_u:092.032a": "caturaś ca hayodārāṃś caturbhiḥ parameṣubhiḥ",
    "GE07mbh_07_u:092.032c": "avidhyat sādhudāntān vai saindhavān sātvatasya ha",
    "GE07mbh_07_u:092.033a": "rukmadhvajo rukmapṛṣṭhaṃ mahad visphārya kārmukam",
    "GE07mbh_07_u:092.033c": "rukmāṅgadī rukmavarmā rukmapuṅkhān avākirat",
    "GE07mbh_07_u:092.034a": "tato 'śītiṃ śineḥ pautraḥ sāyakān kṛtavarmaṇe",
    "GE07mbh_07_u:092.034c": "prāhiṇot tvarayā yukto draṣṭukāmo dhanaṃjayam",
    "GE07mbh_07_u:092.035a": "so 'tividdho balavatā śatruṇā śatrutāpanaḥ",
    "GE07mbh_07_u:092.035c": "samakampata durdharṣaḥ kṣitikampe yathācalaḥ",
    "GE07mbh_07_u:092.035d-0650_01": "acalaḥ sa purā bhūtvā samakampata māriṣa",
    "GE07mbh_07_u:092.036a": "triṣaṣṭyā caturo 'syāśvān saptabhiḥ sārathiṃ śaraiḥ",
    "GE07mbh_07_u:092.036c": "vivyādha niśitais tūrṇaṃ sātyakiḥ kṛtavarmaṇaḥ",
    "GE07mbh_07_u:092.036d-0651_01": "hatāśvasūte tu rathe sthitāya śinipuṃgavaḥ",
    "GE07mbh_07_u:092.037a": "suvarṇapuṅkhaṃ viśikhaṃ samādhāya sa sātyakiḥ",
    "GE07mbh_07_u:092.037c": "vyasṛjat taṃ mahājvālaṃ saṃkruddham iva pannagam",
    "GE07mbh_07_u:092.037d-0652_01": "praiṣayat sātyako bāṇaṃ hārdikyasya nararṣabhaḥ",
    "GE07mbh_07_u:092.038a": "so 'viśat kṛtavarmāṇaṃ yamadaṇḍopamaḥ śaraḥ",
    "GE07mbh_07_u:092.038c": "jāmbūnadavicitraṃ ca varma nirbhidya bhānumat",
    "GE07mbh_07_u:092.038d-0653_01": "sahemavikṛtaṃ varma nirbhidya kṛtavarmaṇaḥ",
    "GE07mbh_07_u:092.038e": "abhyagād dharaṇīm ugro rudhireṇa samukṣitaḥ",
    "GE07mbh_07_u:092.039a": "saṃjātarudhiraś cājau sātvateṣubhir arditaḥ",
    "GE07mbh_07_u:092.039c": "pracalan dhanur utsṛjya nyapatat syandanottame",
    "GE07mbh_07_u:092.040a": "sa siṃhadaṃṣṭro jānubhyām āpanno 'mitavikramaḥ",
    "GE07mbh_07_u:092.040c": "śarārditaḥ sātyakinā rathopasthe nararṣabhaḥ",
    "GE07mbh_07_u:092.041a": "sahasrabāhoḥ sadṛśam akṣobhyam iva sāgaram",
    "GE07mbh_07_u:092.041c": "nivārya kṛtavarmāṇaṃ sātyakiḥ prayayau tataḥ",
    "GE07mbh_07_u:092.041d-0654_01": "na hi tasya raṇe pārthaḥ kathaṃ cid api bhārata",
    "GE07mbh_07_u:092.041d-0654_02": "didṛkṣuḥ sa hi vegena prāyād yatra dhanaṃjayaḥ",
    "GE07mbh_07_u:092.041d-0654_03": "svaśaktyā kṣatriyais tatra niruddho balavattaraḥ",
    "GE07mbh_07_u:092.041d-0654_04": "yuyudhe sātvato rājan didṛkṣuḥ pāṇḍunandanam",
    "GE07mbh_07_u:092.042a": "khaḍgaśaktidhanuḥkīrṇāṃ gajāśvarathasaṃkulām",
    "GE07mbh_07_u:092.042c": "pravartitograrudhirāṃ śataśaḥ kṣatriyarṣabhaiḥ",
    "GE07mbh_07_u:092.043a": "prekṣatāṃ sarvasainyānāṃ madhyena śinipuṃgavaḥ",
    "GE07mbh_07_u:092.043c": "abhyagād vāhinīṃ bhittvā vṛtrahevāsurīṃ camūm",
    "GE07mbh_07_u:092.044a": "samāśvāsya ca hārdikyo gṛhya cānyan mahad dhanuḥ",
    "GE07mbh_07_u:092.044c": "tasthau tatraiva balavān vārayan yudhi pāṇḍavān",
    "GE07mbh_07_u:093.001": "saṃjaya uvāca",
    "GE07mbh_07_u:093.001a": "kālyamāneṣu sainyeṣu śaineyena tatas tataḥ",
    "GE07mbh_07_u:093.001c": "bhāradvājaḥ śaravrātair mahadbhiḥ samavākirat",
    "GE07mbh_07_u:093.002a": "sa saṃprahāras tumulo droṇasātvatayor abhūt",
    "GE07mbh_07_u:093.002c": "paśyatāṃ sarvasainyānāṃ balivāsavayor iva",
    "GE07mbh_07_u:093.002d-0655_01": "prāvartata mahāraudraḥ saṃgrāmo lomaharṣaṇaḥ",
    "GE07mbh_07_u:093.002d-0655_02": "śaineyasya ca rājendra bhāradvājasya cobhayoḥ",
    "GE07mbh_07_u:093.003a": "tato droṇaḥ śineḥ pautraṃ citraiḥ sarvāyasaiḥ śaraiḥ",
    "GE07mbh_07_u:093.003c": "tribhir āśīviṣākārair lalāṭe samavidhyata",
    "GE07mbh_07_u:093.004a": "tair lalāṭārpitair bāṇair yuyudhānas tv ajihmagaiḥ",
    "GE07mbh_07_u:093.004c": "vyarocata mahārāja triśṛṅga iva parvataḥ",
    "GE07mbh_07_u:093.005a": "tato 'sya bāṇān aparān",
    "GE07mbh_07_u:093.005c": "bhāradvājo 'ntaraprekṣī preṣayām āsa saṃyuge",
    "GE07mbh_07_u:093.006a": "tān droṇacāpanirmuktān dāśārhaḥ patataḥ śarān",
    "GE07mbh_07_u:093.006c": "dvābhyāṃ dvābhyāṃ supuṅkhābhyāṃ ciccheda paramāstravit",
    "GE07mbh_07_u:093.007a": "tām asya laghutāṃ droṇaḥ samavekṣya viśāṃ pate",
    "GE07mbh_07_u:093.007c": "prahasya sahasāvidhyad viṃśatyā śinipuṃgavam",
    "GE07mbh_07_u:093.008a": "punaḥ pañcāśateṣūṇāṃ śatena ca samārpayat",
    "GE07mbh_07_u:093.008c": "laghutāṃ yuyudhānasya lāghavena viśeṣayan",
    "GE07mbh_07_u:093.009a": "samutpatanti valmīkād yathā kruddhā mahoragāḥ",
    "GE07mbh_07_u:093.009c": "tathā droṇarathād rājann utpatanti tanucchidaḥ",
    "GE07mbh_07_u:093.010a": "tathaiva yuyudhānena sṛṣṭāḥ śatasahasraśaḥ",
    "GE07mbh_07_u:093.010c": "avākiran droṇarathaṃ śarā rudhirabhojanāḥ",
    "GE07mbh_07_u:093.011a": "lāghavād dvijamukhyasya sātvatasya ca māriṣa",
    "GE07mbh_07_u:093.011c": "viśeṣaṃ nādhyagacchāma samāvāstāṃ nararṣabhau",
    "GE07mbh_07_u:093.012a": "sātyakis tu tato droṇaṃ navabhir nataparvabhiḥ",
    "GE07mbh_07_u:093.012c": "ājaghāna bhṛśaṃ kruddho dhvajaṃ ca niśitaiḥ śaraiḥ",
    "GE07mbh_07_u:093.012e": "sārathiṃ ca śatenaiva bhāradvājasya paśyataḥ",
    "GE07mbh_07_u:093.013a": "lāghavaṃ yuyudhānasya dṛṣṭvā droṇo mahārathaḥ",
    "GE07mbh_07_u:093.013c": "saptatyā sātyakiṃ viddhvā turagāṃś ca tribhis tribhiḥ",
    "GE07mbh_07_u:093.013e": "dhvajam ekena vivyādha mādhavasya rathe sthitam",
    "GE07mbh_07_u:093.014a": "athāpareṇa bhallena hemapuṅkhena patriṇā",
    "GE07mbh_07_u:093.014c": "dhanuś ciccheda samare mādhavasya mahātmanaḥ",
    "GE07mbh_07_u:093.015a": "sātyakis tu tataḥ kruddho dhanus tyaktvā mahārathaḥ",
    "GE07mbh_07_u:093.015c": "gadāṃ jagrāha mahatīṃ bhāradvājāya cākṣipat",
    "GE07mbh_07_u:093.016a": "tām āpatantīṃ sahasā paṭṭabaddhām ayasmayīm",
    "GE07mbh_07_u:093.016c": "nyavārayac charair droṇo bahubhir bahurūpibhiḥ",
    "GE07mbh_07_u:093.017a": "athānyad dhanur ādāya sātyakiḥ satyavikramaḥ",
    "GE07mbh_07_u:093.017c": "vivyādha bahubhir vīraṃ bhāradvājaṃ śilāśitaiḥ",
    "GE07mbh_07_u:093.018a": "sa viddhvā samare droṇaṃ siṃhanādam amuñcata",
    "GE07mbh_07_u:093.018c": "taṃ vai na mamṛṣe droṇaḥ sarvaśastrabhṛtāṃ varaḥ",
    "GE07mbh_07_u:093.019a": "tathaḥ śaktiṃ gṛhītvā tu rukmadaṇḍām ayasmayīm",
    "GE07mbh_07_u:093.019c": "tarasā preṣayām āsa mādhavasya rathaṃ prati",
    "GE07mbh_07_u:093.020a": "anāsādya tu śaineyaṃ sā śaktiḥ kālasaṃnibhā",
    "GE07mbh_07_u:093.020c": "bhittvā rathaṃ jagāmogrā dharaṇīṃ dāruṇasvanā",
    "GE07mbh_07_u:093.021a": "tato droṇaṃ śineḥ pautro rājan vivyādha patriṇā",
    "GE07mbh_07_u:093.021c": "dakṣiṇaṃ bhujam āsādya pīḍayan bharatarṣabha",
    "GE07mbh_07_u:093.021d-0656_01": "mādhavo 'pi mahārāja brāhmaṇaṃ pīḍayann iva",
    "GE07mbh_07_u:093.022a": "droṇo 'pi samare rājan mādhavasya mahad dhanuḥ",
    "GE07mbh_07_u:093.022c": "ardhacandreṇa ciccheda rathaśaktyā ca sārathim",
    "GE07mbh_07_u:093.023a": "mumoha sarathis tasya rathaśaktyā samāhataḥ",
    "GE07mbh_07_u:093.023c": "sa rathopastham āsādya muhūrtaṃ saṃnyaṣīdata",
    "GE07mbh_07_u:093.024a": "cakāra sātyakī rājaṃs tatra karmātimānuṣam",
    "GE07mbh_07_u:093.024c": "ayodhayac ca yad droṇaṃ raśmīñ jagrāha ca svayam",
    "GE07mbh_07_u:093.025a": "tataḥ śaraśatenaiva yuyudhāno mahārathaḥ",
    "GE07mbh_07_u:093.025c": "avidhyad brāhmaṇaṃ saṃkhye hṛṣṭarūpo viśāṃ pate",
    "GE07mbh_07_u:093.026a": "tasya droṇaḥ śarān pañca preṣayām āsa bhārata",
    "GE07mbh_07_u:093.026c": "te tasya kavacaṃ bhittvā papuḥ śoṇitam āhave",
    "GE07mbh_07_u:093.027a": "nirviddhas tu śarair ghorair akrudhyat sātyakir bhṛśam",
    "GE07mbh_07_u:093.027c": "sāyakān vyasṛjac cāpi vīro rukmarathaṃ prati",
    "GE07mbh_07_u:093.028a": "tato droṇasya yantāraṃ nipātyaikeṣuṇā bhuvi",
    "GE07mbh_07_u:093.028c": "aśvān vyadrāvayad bāṇair hatasūtān mahātmanaḥ",
    "GE07mbh_07_u:093.029a": "sa rathaḥ pradrutaḥ saṃkhye maṇḍalāni sahasraśaḥ",
    "GE07mbh_07_u:093.029c": "cakāra rājato rājan bhrājamāna ivāṃśumān",
    "GE07mbh_07_u:093.029d-0657_01": "tataḥ sārathinaṃ hatvā droṇasyāpātayad rathāt",
    "GE07mbh_07_u:093.029d-0657_02": "śoṇāśvāś ca rathaṃ gṛhya dudruvuḥ sarvatodiśam",
    "GE07mbh_07_u:093.030a": "abhidravata gṛhṇīta hayān droṇasya dhāvata",
    "GE07mbh_07_u:093.030c": "iti sma cukruśuḥ sarve rājaputrāḥ sarājakāḥ",
    "GE07mbh_07_u:093.031a": "te sātyakim apāsyāśu rājan yudhi mahārathāḥ",
    "GE07mbh_07_u:093.031c": "yato droṇas tataḥ sarve sahasā samupādravan",
    "GE07mbh_07_u:093.032a": "tān dṛṣṭvā pradrutān sarvān sātvatena śarārditān",
    "GE07mbh_07_u:093.032c": "prabhagnaṃ punar evāsīt tava sainyaṃ samākulam",
    "GE07mbh_07_u:093.033a": "vyūhasyaiva punar dvāraṃ gatvā droṇo vyavasthitaḥ",
    "GE07mbh_07_u:093.033c": "vātāyamānais tair aśvair hṛto vṛṣṇiśarārditaiḥ",
    "GE07mbh_07_u:093.034a": "pāṇḍupāñcālasaṃbhagnaṃ vyūham ālokya vīryavān",
    "GE07mbh_07_u:093.034c": "śaineye nākarod yatnaṃ vyūhasyaivābhirakṣaṇe",
    "GE07mbh_07_u:093.035a": "nivārya pāṇḍupāñcālān droṇāgniḥ pradahann iva",
    "GE07mbh_07_u:093.035c": "tasthau krodhāgnisaṃdīptaḥ kālasūrya ivoditaḥ",
    "GE07mbh_07_u:094.001": "saṃjaya uvāca",
    "GE07mbh_07_u:094.001a": "droṇaṃ sa jitvā puruṣapravīras; tathaiva hārdikyamukhāṃs tvadīyān",
    "GE07mbh_07_u:094.001c": "prahasya sūtaṃ vacanaṃ babhāṣe; śinipravīraḥ kurupuṃgavāgrya",
    "GE07mbh_07_u:094.002a": "nimittamātraṃ vayam atra sūta; dagdhārayaḥ keśavaphalgunābhyām",
    "GE07mbh_07_u:094.002c": "hatān nihanmeha nararṣabheṇa; vayaṃ sureśātmasamudbhavena",
    "GE07mbh_07_u:094.002d-0658_01": "hatān nihantāsmi kirīṭamālinā",
    "GE07mbh_07_u:094.002d-0658_02": "hy ahaṃ sabhīmaḥ saha pārṣatena",
    "GE07mbh_07_u:094.003a": "tam evam uktvā śinipuṃgavas tadā; mahāmṛdhe so 'gryadhanurdharo 'rihā",
    "GE07mbh_07_u:094.003c": "kiran samantāt sahasā śarān balī; samāpatac chyena ivāmiṣaṃ yathā",
    "GE07mbh_07_u:094.004a": "taṃ yāntam aśvaiḥ śaśiśaṅkhavarṇair; vigāhya sainyaṃ puruṣapravīram",
    "GE07mbh_07_u:094.004c": "nāśaknuvan vārayituṃ samantād; ādityaraśmipratimaṃ narāgryam",
    "GE07mbh_07_u:094.005a": "asahyavikrāntam adīnasattvaṃ; sarve gaṇā bhārata durviṣahyam",
    "GE07mbh_07_u:094.005c": "sahasranetrapratimaprabhāvaṃ; divīva sūryaṃ jaladavyapāye",
    "GE07mbh_07_u:094.006a": "amarṣapūrṇas tv aticitrayodhī; śarāsanī kāñcanavarmadhārī",
    "GE07mbh_07_u:094.006c": "sudarśanaḥ sātyakim āpatantaṃ; nyavārayad rājavaraḥ prasahya",
    "GE07mbh_07_u:094.007a": "tayor abhūd bharata saṃprahāraḥ; sudāruṇas taṃ samabhipraśaṃsan",
    "GE07mbh_07_u:094.007c": "yodhās tvadīyāś ca hi somakāś ca; vṛtrendrayor yuddham ivāmaraughāḥ",
    "GE07mbh_07_u:094.008a": "śaraiḥ sutīkṣṇaiḥ śataśo 'bhyavidhyat; sudarśanaḥ sātvatamukhyam ājau",
    "GE07mbh_07_u:094.008c": "anāgatān eva tu tān pṛṣatkāṃś; ciccheda bāṇaiḥ śinipuṃgavo 'pi",
    "GE07mbh_07_u:094.009a": "tathaiva śakrapratimo 'pi sātyakiḥ; sudarśane yān kṣipati sma sāyakān",
    "GE07mbh_07_u:094.009c": "dvidhā tridhā tān akarot sudarśanaḥ; śarottamaiḥ syandanavaryam āsthitaḥ",
    "GE07mbh_07_u:094.010a": "saṃprekṣya bāṇān nihatāṃs tadānīṃ; sudarśanaḥ sātyakibāṇavegaiḥ",
    "GE07mbh_07_u:094.010c": "krodhād didhakṣann iva tigmatejāḥ; śarān amuñcat tapanīyacitrān",
    "GE07mbh_07_u:094.011a": "punaḥ sa bāṇais tribhir agnikalpair; ākarṇapūrṇair niśitaiḥ supuṅkhaiḥ",
    "GE07mbh_07_u:094.011c": "vivyādha dehāvaraṇaṃ vibhidya; te sātyaker āviviśuḥ śarīram",
    "GE07mbh_07_u:094.012a": "tathaiva tasyāvanipālaputraḥ; saṃdhāya bāṇair aparair jvaladbhiḥ",
    "GE07mbh_07_u:094.012c": "ājaghnivāṃs tān rajataprakāśāṃś; caturbhir aśvāṃś caturaḥ prasahya",
    "GE07mbh_07_u:094.013a": "tathā tu tenābhihatas tarasvī; naptā śiner indrasamānavīryaḥ",
    "GE07mbh_07_u:094.013c": "sudarśanasyeṣugaṇaiḥ sutīkṣṇair; hayān nihatyāśu nanāda nādam",
    "GE07mbh_07_u:094.014a": "athāsya sūtasya śiro nikṛtya; bhallena vajrāśanisaṃnibhena",
    "GE07mbh_07_u:094.014c": "sudarśanasyāpi śinipravīraḥ; kṣureṇa ciccheda śiraḥ prasahya",
    "GE07mbh_07_u:094.015a": "sakuṇḍalaṃ pūrṇaśaśiprakāśaṃ; bhrājiṣṇu vaktraṃ nicakarta dehāt",
    "GE07mbh_07_u:094.015c": "yathā purā vajradharaḥ prasahya; balasya saṃkhye 'tibalasya rājan",
    "GE07mbh_07_u:094.016a": "nihatya taṃ pārthivaputrapautraṃ; raṇe yadūnām ṛṣabhas tarasvī",
    "GE07mbh_07_u:094.016c": "mudā sametaḥ parayā mahātmā; rarāja rājan surarājakalpaḥ",
    "GE07mbh_07_u:094.016d-0659_01": "mudā mahatyābhiyuto mahātmā",
    "GE07mbh_07_u:094.016d-0659_02": "mahāhave śakra ivāmareśaḥ",
    "GE07mbh_07_u:094.017a": "tato yayāv arjunam eva yena; nivārya sainyaṃ tava mārgaṇaughaiḥ",
    "GE07mbh_07_u:094.017c": "sadaśvayuktena rathena niryāl; lokān visismāpayiṣur nṛvīraḥ",
    "GE07mbh_07_u:094.018a": "tat tasya vismāpayanīyam agryam; apūjayan yodhavarāḥ sametāḥ",
    "GE07mbh_07_u:094.018c": "yad vartamānān iṣugocare 'rīn; dadāha bāṇair hutabhug yathaiva saṃjaya uvāca",
    "GE07mbh_07_u:095.001-0660_01": "nirjitya kṛtavarmāṇaṃ bhāradvājaṃ ca saṃyuge",
    "GE07mbh_07_u:095.001a": "tataḥ sa sātyakir dhīmān mahātmā vṛṣṇipuṃgavaḥ",
    "GE07mbh_07_u:095.001b-0661_01": "duryodhanaṃ ca nirjitya śūraṃ caiva sudarśanam",
    "GE07mbh_07_u:095.001b-0661_02": "jalasaṃdhaṃ nihatyājau śūrasenaṃ ca pārthivam",
    "GE07mbh_07_u:095.001b-0661_03": "mlecchāṃś ca bahudhā rājan kāśyaputraṃ ca saṃyuge",
    "GE07mbh_07_u:095.001b-0661_04": "niṣādāṃs taṃkaṇāṃś caiva kaliṃgān magadhān api",
    "GE07mbh_07_u:095.001b-0661_05": "kekayāñ śūrasenāṃś ca tathā parvatavāsinaḥ",
    "GE07mbh_07_u:095.001b-0661_06": "kāmbojān yavanāṃś caiva vasātīṃś ca śibīn api",
    "GE07mbh_07_u:095.001b-0661_07": "kosalān magadhāṃś caiva yātudhānān satittirān",
    "GE07mbh_07_u:095.001b-0661_08": "etāṃś cānyān raṇe hatvāgacchad yuddhe sa sātyakiḥ",
    "GE07mbh_07_u:095.001b-0661_09": "rudhiraughanadīṃ ghorāṃ keśaśaivalaśāḍvalām",
    "GE07mbh_07_u:095.001b-0661_10": "śaktigrāhasamākīrṇāṃ chattrahaṃsopaśobhitām",
    "GE07mbh_07_u:095.001b-0661_11": "dustarāṃ bhīrubhir nityaṃ śūralokapravāhinīm",
    "GE07mbh_07_u:095.001c": "sudarśanaṃ nihatyājau yantāram idam abravīt",
    "GE07mbh_07_u:095.002a": "rathāśvanāgakalilaṃ śaraśaktyūrmimālinam",
    "GE07mbh_07_u:095.002c": "khaḍgamatsyaṃ gadāgrāhaṃ śūrāyudhamahāsvanam",
    "GE07mbh_07_u:095.003a": "prāṇāpahāriṇaṃ raudraṃ vāditrotkruṣṭanāditam",
    "GE07mbh_07_u:095.003c": "yodhānām asukhasparśaṃ durdharṣam ajayaiṣiṇām",
    "GE07mbh_07_u:095.004a": "tīrṇāḥ sma dustaraṃ tāta droṇānīkamahārṇavam",
    "GE07mbh_07_u:095.004c": "jalasaṃdhabalenājau puruṣādair ivāvṛtam",
    "GE07mbh_07_u:095.004d-0662_01": "śauryasattvabalopetaṃ śūravāṇijasevitam",
    "GE07mbh_07_u:095.005a": "ato 'nyaṃ pṛtanāśeṣaṃ manye kunadikām iva",
    "GE07mbh_07_u:095.005c": "tartavyām alpasalilāṃ codayāśvān asaṃbhramam",
    "GE07mbh_07_u:095.006a": "hastaprāptam ahaṃ manye sāṃprataṃ savyasācinam",
    "GE07mbh_07_u:095.006c": "nirjitya durdharaṃ droṇaṃ sapadānugam āhave",
    "GE07mbh_07_u:095.007a": "hārdikyaṃ yodhavaryaṃ ca prāptaṃ manye dhanaṃjayam",
    "GE07mbh_07_u:095.007c": "na hi me jāyate trāso dṛṣṭvā sainyāny anekaśaḥ",
    "GE07mbh_07_u:095.007e": "vahner iva pradīptasya grīṣme śuṣkaṃ tṛṇolapam",
    "GE07mbh_07_u:095.008a": "paśya pāṇḍavamukhyena yātāṃ bhūmiṃ kirīṭinā",
    "GE07mbh_07_u:095.008c": "pattyaśvarathanāgaughaiḥ patitair viṣamīkṛtām",
    "GE07mbh_07_u:095.008d-0663_01": "dravate tad yathā sainyaṃ tena bhagnaṃ mahātmanā",
    "GE07mbh_07_u:095.008d-0663_02": "rathair viparidhāvadbhir gajair aśvaiś ca sārathe",
    "GE07mbh_07_u:095.008d-0663_03": "kauśeyāruṇasaṃkāśam etad uddhūyate rajaḥ",
    "GE07mbh_07_u:095.009a": "abhyāśastham ahaṃ manye śvetāśvaṃ kṛṣṇasārathim",
    "GE07mbh_07_u:095.009c": "sa eṣa śrūyate śabdo gāṇḍīvasyāmitaujasaḥ",
    "GE07mbh_07_u:095.009d-0664_01": "śrūyate hy eṣa nirghoṣo jaladasyeva garjataḥ",
    "GE07mbh_07_u:095.009d-0665_01": "viṣphāryamāṇasya raṇe gāṇḍīvasyāmitaujasaḥ",
    "GE07mbh_07_u:095.009d-0665_02": "abhyāśastham ahaṃ manye saindhavasya kirīṭinam",
    "GE07mbh_07_u:095.009d-0665_03": "tādṛśaḥ śrūyate śabdaḥ sainyānāṃ sāgaropamaḥ",
    "GE07mbh_07_u:095.010a": "yādṛśāni nimittāni mama prādurbhavanti vai",
    "GE07mbh_07_u:095.010c": "anastaṃgata āditye hantā saindhavam arjunaḥ",
    "GE07mbh_07_u:095.011a": "śanair viśrambhayann aśvān yāhi yatto 'rivāhinīm",
    "GE07mbh_07_u:095.011c": "yatraite satanutrāṇāḥ suyodhanapurogamāḥ",
    "GE07mbh_07_u:095.012a": "daṃśitāḥ krūrakarmāṇaḥ kāmbojā yuddhadurmadāḥ",
    "GE07mbh_07_u:095.012c": "śarabāṇāsanadharā yavanāś ca prahāriṇaḥ",
    "GE07mbh_07_u:095.013a": "śakāḥ kirātā daradā barbarās tāmraliptakāḥ",
    "GE07mbh_07_u:095.013c": "anye ca bahavo mlecchā vividhāyudhapāṇayaḥ",
    "GE07mbh_07_u:095.013e": "mām evābhimukhāḥ sarve tiṣṭhanti samarārthinaḥ",
    "GE07mbh_07_u:095.014a": "etān sarathanāgāśvān nihatyājau sapattinaḥ",
    "GE07mbh_07_u:095.014c": "idaṃ durgaṃ mahāghoraṃ tīrṇam evopadhāraya",
    "GE07mbh_07_u:095.015": "sūta uvāca",
    "GE07mbh_07_u:095.015a": "na saṃbhramo me vārṣṇeya vidyate satyavikrama",
    "GE07mbh_07_u:095.015c": "yady api syāt susaṃkruddho jāmadagnyo 'grataḥ sthitaḥ",
    "GE07mbh_07_u:095.016a": "droṇo vā rathināṃ śreṣṭhaḥ kṛpo madreśvaro 'pi vā",
    "GE07mbh_07_u:095.016c": "tathāpi saṃbhramo na syāt tvām āśritya mahābhuja",
    "GE07mbh_07_u:095.017a": "tvayā subahavo yuddhe nirjitāḥ śatrusūdana",
    "GE07mbh_07_u:095.017c": "na ca me saṃbhramaḥ kaś cid bhūtapūrvaḥ kadā cana",
    "GE07mbh_07_u:095.017e": "kim u caitat samāsādya vīra saṃyugagoṣpadam",
    "GE07mbh_07_u:095.018a": "āyuṣman katareṇa tvā prāpayāmi dhanaṃjayam",
    "GE07mbh_07_u:095.018c": "keṣāṃ kruddho 'si vārṣṇeya keṣāṃ mṛtyur upasthitaḥ",
    "GE07mbh_07_u:095.018e": "keṣāṃ saṃyamanīm adya gantum utsahate manaḥ",
    "GE07mbh_07_u:095.019a": "ke tvāṃ yudhi parākrāntaṃ kālāntakayamopamam",
    "GE07mbh_07_u:095.019c": "dṛṣṭvā vikramasaṃpannaṃ vidraviṣyanti saṃyuge",
    "GE07mbh_07_u:095.019e": "keṣāṃ vaivasvato rājā smarate 'dya mahābhuja sūta uvāca",
    "GE07mbh_07_u:095.019f-0666_01": "ity evaṃ karma kurvāṇam antakapratimaṃ",
    "GE07mbh_07_u:095.019f-0666_02": "śineḥ pautras tathovāca yantāraṃ hṛṣṭamānasaḥ",
    "GE07mbh_07_u:095.020": "sātyakir uvāca",
    "GE07mbh_07_u:095.020a": "muṇḍān etān haniṣyāmi dānavān iva vāsavaḥ",
    "GE07mbh_07_u:095.020c": "pratijñāṃ pārayiṣyāmi kāmbojān eva mā vaha",
    "GE07mbh_07_u:095.020e": "adyaiṣāṃ kadanaṃ kṛtvā kṣipraṃ yāsyāmi pāṇḍavam",
    "GE07mbh_07_u:095.021a": "adya drakṣyanti me vīryaṃ kauravāḥ sasuyodhanāḥ",
    "GE07mbh_07_u:095.021b-0667_01": "pārthivās tasya vividhaṃ mahāstrasya prayojanam",
    "GE07mbh_07_u:095.021b-0667_02": "makaradhvajān mahāmuṣṭiṃ kṛṣṇād dureṣupātanam",
    "GE07mbh_07_u:095.021b-0667_03": "jagāda saṃbhramo yuddhe mokṣaḥ śūrātmajātmajaḥ",
    "GE07mbh_07_u:095.021c": "muṇḍānīke hate sūta sarvasainyeṣu cāsakṛt",
    "GE07mbh_07_u:095.022a": "adya kauravasainyasya dīryamāṇasya saṃyuge",
    "GE07mbh_07_u:095.022c": "śrutvā virāvaṃ bahudhā saṃtapsyati suyodhanaḥ",
    "GE07mbh_07_u:095.023a": "adya pāṇḍavamukhyasya śvetāśvasya mahātmanaḥ",
    "GE07mbh_07_u:095.023c": "ācāryakakṛtaṃ mārgaṃ darśayiṣyāmi saṃyuge",
    "GE07mbh_07_u:095.023d-0668_01": "adya me yuddhyamānasya phalgunasyeva sāyakān",
    "GE07mbh_07_u:095.023d-0668_02": "patitān rathanāgeṣu dṛṣṭvā śocanti śatravaḥ",
    "GE07mbh_07_u:095.024a": "adya madbāṇanihatān yodhamukhyān sahasraśaḥ",
    "GE07mbh_07_u:095.024c": "dṛṣṭvā duryodhano rājā paścāttāpaṃ gamiṣyati",
    "GE07mbh_07_u:095.025a": "adya me kṣiprahastasya kṣipataḥ sāyakottamān",
    "GE07mbh_07_u:095.025c": "alātacakrapratimaṃ dhanur drakṣyanti kauravāḥ",
    "GE07mbh_07_u:095.026a": "matsāyakacitāṅgānāṃ rudhiraṃ sravatāṃ bahu",
    "GE07mbh_07_u:095.026c": "sainikānāṃ vadhaṃ dṛṣṭvā saṃtapsyati suyodhanaḥ",
    "GE07mbh_07_u:095.026c-0669_01": "rudhirokṣitasarvāṅgān madbāṇaśakalīkṛtān",
    "GE07mbh_07_u:095.026c-0669_02": "dṛṣṭvā nāgavarān saṃkhye",
    "GE07mbh_07_u:095.027a": "adya me kruddharūpasya nighnataś ca varān varān",
    "GE07mbh_07_u:095.027c": "dvir arjunam imaṃ lokaṃ maṃsyate sa suyodhanaḥ",
    "GE07mbh_07_u:095.028a": "adya rājasahasrāṇi nihatāni mayā raṇe",
    "GE07mbh_07_u:095.028c": "dṛṣṭvā duryodhano rājā saṃtapsyati mahāmṛdhe",
    "GE07mbh_07_u:095.029a": "adya snehaṃ ca bhaktiṃ ca pāṇḍaveṣu mahātmasu",
    "GE07mbh_07_u:095.029b-0670_01": "balaṃ vīryaṃ kṛtajñatvaṃ mama jñāsyanti kauravāḥ",
    "GE07mbh_07_u:095.029c": "hatvā rājasahasrāṇi darśayiṣyāmi rājasu",
    "GE07mbh_07_u:095.030": "saṃjaya uvāca",
    "GE07mbh_07_u:095.030a": "evam uktas tadā sūtaḥ śikṣitān sādhuvāhinaḥ",
    "GE07mbh_07_u:095.030c": "śaśāṅkasaṃnikāśān vai vājino 'cūcudad bhṛśam",
    "GE07mbh_07_u:095.030d-0671_01": "codito vṛṣṇivīreṇa sa sūtaḥ sādhuśikṣitaḥ",
    "GE07mbh_07_u:095.030d-0671_02": "tataḥ śaśāṅkasaṃkāśān vikurvāṇān hayottamān",
    "GE07mbh_07_u:095.030d-0672_01": "saindhavāṃś coditā yantrā ūhus te satyakaṃ raṇe",
    "GE07mbh_07_u:095.031a": "te pibanta ivākāśaṃ yuyudhānaṃ hayottamāḥ",
    "GE07mbh_07_u:095.031c": "prāpayan yavanāñ śīghraṃ",
    "GE07mbh_07_u:095.032a": "sātyakiṃ te samāsādya pṛtanāsv anivartinam",
    "GE07mbh_07_u:095.032c": "bahavo laghuhastāś ca śaravarṣair avākiran",
    "GE07mbh_07_u:095.032c-0673_01": "**** **** yavanāḥ sumahābalāḥ",
    "GE07mbh_07_u:095.032c-0673_02": "kebeti vādinaḥ sarve",
    "GE07mbh_07_u:095.033a": "teṣām iṣūn athāstrāṇi vegavan nataparvabhiḥ",
    "GE07mbh_07_u:095.033c": "acchinat sātyakī rājan nainaṃ te prāpnuvañ śarāḥ",
    "GE07mbh_07_u:095.034a": "rukmapuṅkhaiḥ suniśitair gārdhrapatrair ajihmagaiḥ",
    "GE07mbh_07_u:095.034c": "uccakarta śirāṃsy ugro yavanānāṃ bhujān api",
    "GE07mbh_07_u:095.035a": "śaikyāyasāni varmāṇi kāṃsyāni ca samantataḥ",
    "GE07mbh_07_u:095.035c": "bhittvā dehāṃs tathā teṣāṃ śarā jagmur mahītalam",
    "GE07mbh_07_u:095.036a": "te hanyamānā vīreṇa mlecchāḥ sātyakinā raṇe",
    "GE07mbh_07_u:095.036c": "śataśo nyapataṃs tatra vyasavo vasudhātale",
    "GE07mbh_07_u:095.037a": "supūrṇāyatamuktais tān",
    "GE07mbh_07_u:095.037c": "pañca ṣaṭ sapta cāṣṭau ca bibheda yavanāñ śaraiḥ",
    "GE07mbh_07_u:095.038a": "kāmbojānāṃ sahasrais tu śakānāṃ ca viśāṃ pate",
    "GE07mbh_07_u:095.038c": "śabarāṇāṃ kirātānāṃ barbarāṇāṃ tathaiva ca",
    "GE07mbh_07_u:095.038d-0674_01": "hatair yavanakāmbojaiḥ kirātaiḥ saha barbaraiḥ",
    "GE07mbh_07_u:095.038d-0674_02": "padātibhiś ca vīreṇa sātvatena hate raṇe",
    "GE07mbh_07_u:095.038d-0674_03": "patitair abhavan rājan saṃvṛtā raṇabhūmayaḥ",
    "GE07mbh_07_u:095.038d-0674_04": "evaṃ tad yavanānīkaṃ hatvā chittvā ca mādhavaḥ",
    "GE07mbh_07_u:095.039a": "agamyarūpāṃ pṛthivīṃ māṃsaśoṇitakardamām",
    "GE07mbh_07_u:095.039c": "kṛtavāṃs tatra śaineyaḥ kṣapayaṃs tāvakaṃ balam",
    "GE07mbh_07_u:095.040a": "dasyūnāṃ saśirastrāṇaiḥ śirobhir lūnamūrdhajaiḥ",
    "GE07mbh_07_u:095.040c": "tatra tatra mahī kīrṇā vibarhair aṇḍajair iva",
    "GE07mbh_07_u:095.041a": "rudhirokṣitasarvāṅgais tais tad āyodhanaṃ babhau",
    "GE07mbh_07_u:095.041c": "kabandhaiḥ saṃvṛtaṃ sarvaṃ tāmrābhraiḥ kham ivāvṛtam",
    "GE07mbh_07_u:095.042a": "vajrāśanisamasparśaiḥ suparvabhir ajihmagaiḥ",
    "GE07mbh_07_u:095.042c": "te sāśvayānā nihatāḥ samāvavrur vasuṃdharām",
    "GE07mbh_07_u:095.042d-0675_01": "teṣām astrāṇi bāṇāṃś ca śaineyo nataparvabhiḥ",
    "GE07mbh_07_u:095.042d-0675_02": "nicakarta mahārāja yavanānāṃ śirodharān",
    "GE07mbh_07_u:095.042d-0675_03": "te śarā nataparvāṇo yuyudhānena preritāḥ",
    "GE07mbh_07_u:095.042d-0675_04": "bhittvā dehāṃs tathā teṣāṃ patanti sma mahītale",
    "GE07mbh_07_u:095.042d-0675_05": "te hanyamānā vīrās tu vṛṣṇivīreṇa saṃyuge",
    "GE07mbh_07_u:095.042d-0675_06": "śastrāhatāḥ patanty urvyāṃ kāmbojāḥ sapadānugāḥ",
    "GE07mbh_07_u:095.042d-0675_07": "kāmbojānāṃ bhujaiś chinnaiḥ yavanānāṃ ca bhārata",
    "GE07mbh_07_u:095.042d-0675_08": "tatra tatra mahī bhāti pañcāsyair iva pannagaiḥ",
    "GE07mbh_07_u:095.043a": "alpāvaśiṣṭāḥ saṃbhagnāḥ kṛcchraprāṇā vicetasaḥ",
    "GE07mbh_07_u:095.043c": "jitāḥ saṃkhye mahārāja yuyudhānena daṃśitāḥ",
    "GE07mbh_07_u:095.044a": "pārṣṇibhiś ca kaśābhiś ca tāḍayantas turaṃgamān",
    "GE07mbh_07_u:095.044c": "javam uttamam āsthāya sarvataḥ prādravan bhayāt",
    "GE07mbh_07_u:095.045a": "kāmbojasainyaṃ vidrāvya durjayaṃ yudhi bhārata",
    "GE07mbh_07_u:095.045c": "yavanānāṃ ca tat sainyaṃ śakānāṃ ca mahad balam",
    "GE07mbh_07_u:095.046a": "sa tataḥ puruṣavyāghraḥ sātyakiḥ satyavikramaḥ",
    "GE07mbh_07_u:095.046c": "prahṛṣṭas tāvakāñ jitvā sūtaṃ yāhīty acodayat",
    "GE07mbh_07_u:095.046d-0676_01": "tat tasya samare karma dṛṣṭvānyair akṛtaṃ purā",
    "GE07mbh_07_u:095.046d-0676_02": "cāraṇāḥ saha gandharvāḥ pūjayāṃ cakrire bhṛśam",
    "GE07mbh_07_u:095.047a": "taṃ yāntaṃ pṛṣṭhagoptāram arjunasya viśāṃ pate",
    "GE07mbh_07_u:095.047c": "cāraṇāḥ prekṣya saṃhṛṣṭās tvadīyāś cāpy apūjayan",
    "GE07mbh_07_u:095.047d-0677_01": "na ke cid abhyavartanta tāvakā vṛṣṇinandanam",
    "GE07mbh_07_u:096.001": "saṃjaya uvāca",
    "GE07mbh_07_u:096.001a": "jitvā yavanakāmbojān yuyudhānas tato 'rjunam",
    "GE07mbh_07_u:096.001c": "jagāma tava sainyasya madhyena rathināṃ varaḥ",
    "GE07mbh_07_u:096.002a": "śaradaṃṣṭro naravyāghro vicitrakavacacchaviḥ",
    "GE07mbh_07_u:096.002c": "mṛgān vyāghra ivājighraṃs tava sainyam abhīṣayat",
    "GE07mbh_07_u:096.003a": "sa rathena caran mārgān dhanur abhrāmayad bhṛśam",
    "GE07mbh_07_u:096.003c": "rukmapṛṣṭhaṃ mahāvegaṃ rukmacandrakasaṃkulam",
    "GE07mbh_07_u:096.004a": "rukmāṅgadaśirastrāṇo rukmavarmasamāvṛtaḥ",
    "GE07mbh_07_u:096.004c": "rukmadhvajavaraḥ śūro meruśṛṅga ivābabhau",
    "GE07mbh_07_u:096.005a": "sadhanurmaṇḍalaḥ saṃkhye tejobhāsvararaśmivān",
    "GE07mbh_07_u:096.005c": "śaradīvoditaḥ sūryo nṛsūryo virarāja ha",
    "GE07mbh_07_u:096.006a": "vṛṣabhaskandhavikrānto vṛṣabhākṣo nararṣabhaḥ",
    "GE07mbh_07_u:096.006c": "tāvakānāṃ babhau madhye gavāṃ madhye yathā vṛṣaḥ",
    "GE07mbh_07_u:096.007a": "mattadviradasaṃkāśaṃ mattadviradagāminam",
    "GE07mbh_07_u:096.007c": "prabhinnam iva mātaṅgaṃ yūthamadhye vyavasthitam",
    "GE07mbh_07_u:096.007e": "vyāghrā iva jighāṃsantas tvadīyābhyadravan raṇe",
    "GE07mbh_07_u:096.007f-0678_01": "sātyakiṃ samare rājan parivavrus tavātmajāḥ",
    "GE07mbh_07_u:096.008a": "droṇānīkam atikrāntaṃ bhojānīkaṃ ca dustaram",
    "GE07mbh_07_u:096.008c": "jalasaṃdhārṇavaṃ tīrtvā kāmbojānāṃ ca vāhinīm",
    "GE07mbh_07_u:096.009a": "hārdikyamakarān muktaṃ tīrṇaṃ vai sainyasāgaram",
    "GE07mbh_07_u:096.009c": "parivavruḥ susaṃkruddhās tvadīyāḥ sātyakiṃ rathāḥ",
    "GE07mbh_07_u:096.010a": "duryodhanaś citraseno duḥśāsanaviviṃśatī",
    "GE07mbh_07_u:096.010c": "śakunir duḥsahaś caiva yuvā durmarṣaṇaḥ krathaḥ",
    "GE07mbh_07_u:096.011a": "anye ca bahavaḥ śūrāḥ śastravanto durāsadāḥ",
    "GE07mbh_07_u:096.011c": "pṛṣṭhataḥ sātyakiṃ yāntam anvadhāvann amarṣitāḥ",
    "GE07mbh_07_u:096.012a": "atha śabdo mahān āsīt tava sainyasya māriṣa",
    "GE07mbh_07_u:096.012c": "mārutoddhūtavegasya sāgarasyeva parvaṇi",
    "GE07mbh_07_u:096.013a": "tān abhidravataḥ sarvān samīkṣya śinipuṃgavaḥ",
    "GE07mbh_07_u:096.013c": "śanair yāhīti yantāram abravīt prahasann iva",
    "GE07mbh_07_u:096.014a": "idam eti samuddhūtaṃ dhārtarāṣṭrasya yad balam",
    "GE07mbh_07_u:096.014c": "mām evābhimukhaṃ tūrṇaṃ gajāśvarathapattimat",
    "GE07mbh_07_u:096.015a": "nādayan vai diśaḥ sarvā rathaghoṣeṇa sārathe",
    "GE07mbh_07_u:096.015c": "pṛthivīṃ cāntarikṣaṃ ca kampayan sāgarān api",
    "GE07mbh_07_u:096.016a": "etad balārṇavaṃ tāta vārayiṣye mahāraṇe",
    "GE07mbh_07_u:096.016c": "paurṇamāsyām ivoddhūtaṃ veleva salilāśayam",
    "GE07mbh_07_u:096.017a": "paśya me sūta vikrāntam indrasyeva mahāmṛdhe",
    "GE07mbh_07_u:096.017b-0679_01": "tūṇīcarmāsimad ghoraṃ gajāśvarathasaṃkulam",
    "GE07mbh_07_u:096.017b-0679_02": "udvṛttaḥ sāgaro yadvad velām āśrayate tathā",
    "GE07mbh_07_u:096.017b-0679_03": "mām āsādya hi tiṣṭhanti yaudhāḥ śatasahasraśaḥ",
    "GE07mbh_07_u:096.017c": "eṣa sainyāni śatrūṇāṃ vidhamāmi śitaiḥ śaraiḥ",
    "GE07mbh_07_u:096.018a": "nihatān āhave paśya padātyaśvarathadvipān",
    "GE07mbh_07_u:096.018c": "maccharair agnisaṃkāśair videhāsūn sahasraśaḥ",
    "GE07mbh_07_u:096.019a": "ity evaṃ bruvatas tasya sātyaker amitaujasaḥ",
    "GE07mbh_07_u:096.019c": "samīpaṃ sainikās te tu śīghram īyur yuyutsavaḥ",
    "GE07mbh_07_u:096.019e": "jahy ādravasva tiṣṭheti paśya paśyeti vādinaḥ",
    "GE07mbh_07_u:096.020a": "tān evaṃ bruvato vīrān sātyakir niśitaiḥ śaraiḥ",
    "GE07mbh_07_u:096.020c": "jaghāna triśatān aśvān kuñjarāṃś ca catuḥśatān",
    "GE07mbh_07_u:096.020d-0680_01": "laghvastraḥ citrayodhī ca prahasañ śinipuṃgavaḥ",
    "GE07mbh_07_u:096.021a": "sa saṃprahāras tumulas tasya teṣāṃ ca dhanvinām",
    "GE07mbh_07_u:096.021c": "devāsuraraṇaprakhyaḥ prāvartata janakṣayaḥ",
    "GE07mbh_07_u:096.021d-0681_01": "prāvartata mahārāja devāsuraraṇopamaḥ",
    "GE07mbh_07_u:096.022a": "meghajālanibhaṃ sainyaṃ tava putrasya māriṣa",
    "GE07mbh_07_u:096.022c": "pratyagṛhṇāc chineḥ pautraḥ śarair āśīviṣopamaiḥ",
    "GE07mbh_07_u:096.023a": "pracchādyamānaḥ samare śarajālaiḥ sa vīryavān",
    "GE07mbh_07_u:096.023b-0682_01": "sa śarair analasparśair ākarṇād abhicoditaiḥ",
    "GE07mbh_07_u:096.023c": "asaṃbhramaṃ mahārāja tāvakān avadhīd bahūn",
    "GE07mbh_07_u:096.024a": "āścaryaṃ tatra rājendra sumahad dṛṣṭavān aham",
    "GE07mbh_07_u:096.024c": "na moghaḥ sāyakaḥ kaś cit sātyaker abhavat prabho",
    "GE07mbh_07_u:096.024d-0683_01": "nāsīn moghaḥ śaraḥ kaś cid āsan sarve tanucchidaḥ",
    "GE07mbh_07_u:096.025a": "rathanāgāśvakalilaḥ padātyūrmisamākulaḥ",
    "GE07mbh_07_u:096.025c": "śaineyavelām āsādya sthitaḥ sainyamahārṇavaḥ",
    "GE07mbh_07_u:096.026a": "saṃbhrāntanaranāgāśvam āvartata muhur muhuḥ",
    "GE07mbh_07_u:096.026c": "tat sainyam iṣubhis tena vadhyamānaṃ samantataḥ",
    "GE07mbh_07_u:096.026d-0684_01": "rathinaḥ pattināgāś ca sādinaś ca śarā hatāḥ",
    "GE07mbh_07_u:096.026e": "babhrāma tatra tatraiva gāvaḥ śītārditā iva",
    "GE07mbh_07_u:096.027a": "padātinaṃ rathaṃ nāgaṃ sādinaṃ turagaṃ tathā",
    "GE07mbh_07_u:096.027c": "aviddhaṃ tatra nādrākṣaṃ yuyudhānasya sāyakaiḥ",
    "GE07mbh_07_u:096.028a": "na tādṛk kadanaṃ rājan kṛtavāṃs tatra phalgunaḥ",
    "GE07mbh_07_u:096.028c": "yādṛk kṣayam anīkānām akarot sātyakir nṛpa",
    "GE07mbh_07_u:096.028e": "atyarjunaṃ śineḥ pautro yudhyate bharatarṣabha",
    "GE07mbh_07_u:096.028f-0685_01": "vītabhīr lāghavopetaḥ kṛtitvaṃ saṃpradarśayan",
    "GE07mbh_07_u:096.029a": "tato duryodhano rājā sātvatasya tribhiḥ śaraiḥ",
    "GE07mbh_07_u:096.029c": "vivyādha sūtaṃ niśitaiś caturbhiś caturo hayān",
    "GE07mbh_07_u:096.030a": "sātyakiṃ ca tribhir viddhvā punar vivyādha so 'ṣṭabhiḥ",
    "GE07mbh_07_u:096.030c": "duḥśāsanaḥ ṣoḍaśabhir vivyādha śinipuṃgavam",
    "GE07mbh_07_u:096.031a": "śakuniḥ pañcaviṃśatyā citrasenaś ca pañcabhiḥ",
    "GE07mbh_07_u:096.031c": "duḥsahaḥ pañcadaśabhir vivyādhorasi sātyakim",
    "GE07mbh_07_u:096.032a": "utsmayan vṛṣṇiśārdūlas tathā bāṇaiḥ samāhataḥ",
    "GE07mbh_07_u:096.032c": "tān avidhyan mahārāja sarvān eva tribhis tribhiḥ",
    "GE07mbh_07_u:096.033a": "gāḍhaviddhān arīn kṛtvā mārgaṇaiḥ so 'titejanaiḥ",
    "GE07mbh_07_u:096.033c": "śaineyaḥ śyenavat saṃkhye vyacaral laghuvikramaḥ",
    "GE07mbh_07_u:096.033d-0686_01": "śyenavad vyacarat saṃkhye śaineyo laghu suṣṭhu ca",
    "GE07mbh_07_u:096.034a": "saubalasya dhanuś chittvā hastāvāpaṃ nikṛtya ca",
    "GE07mbh_07_u:096.034c": "duryodhanaṃ tribhir bāṇair abhyavidhyat stanāntare",
    "GE07mbh_07_u:096.035a": "citrasenaṃ śatenaiva daśabhir duḥsahaṃ tathā",
    "GE07mbh_07_u:096.035c": "duḥśāsanaṃ ca viṃśatyā vivyādha śinipuṃgavaḥ",
    "GE07mbh_07_u:096.036a": "athānyad dhanur ādāya syālas tava viśāṃ pate",
    "GE07mbh_07_u:096.036c": "aṣṭabhiḥ sātyakiṃ viddhvā punar vivyādha pañcabhiḥ",
    "GE07mbh_07_u:096.037a": "duḥśāsanaś ca daśabhir duḥsahaś ca tribhiḥ śaraiḥ",
    "GE07mbh_07_u:096.037c": "durmukhaś ca dvādaśabhī rājan vivyādha sātyakim",
    "GE07mbh_07_u:096.038a": "duryodhanas trisaptatyā viddhvā bhārata mādhavam",
    "GE07mbh_07_u:096.038c": "tato 'sya niśitair bāṇais tribhir vivyādha sārathim",
    "GE07mbh_07_u:096.039a": "tān sarvān sahitāñ śūrān yatamānān mahārathān",
    "GE07mbh_07_u:096.039c": "pañcabhiḥ pañcabhir bāṇaiḥ punar vivyādha sātyakiḥ",
    "GE07mbh_07_u:096.040a": "tataḥ sa rathināṃ śreṣṭhas tava putrasya sārathim",
    "GE07mbh_07_u:096.040c": "ājaghānāśu bhallena sa hato nyapatad bhuvi",
    "GE07mbh_07_u:096.041a": "pātite sārathau tasmiṃs tava putrarathaḥ prabho",
    "GE07mbh_07_u:096.041c": "vātāyamānais tair aśvair apānīyata saṃgarāt",
    "GE07mbh_07_u:096.042a": "tatas tava sutā rājan sainikāś ca viśāṃ pate",
    "GE07mbh_07_u:096.042c": "rājño ratham abhiprekṣya vidrutāḥ śataśo 'bhavan",
    "GE07mbh_07_u:096.043a": "vidrutaṃ tatra tat sainyaṃ dṛṣṭvā bhārata sātyakiḥ",
    "GE07mbh_07_u:096.043c": "avākirac charais tīkṣṇai rukmapuṅkhaiḥ śilāśitaiḥ",
    "GE07mbh_07_u:096.044a": "vidrāvya sarvasainyāni tāvakāni samantataḥ",
    "GE07mbh_07_u:096.044c": "prayayau sātyakī rājañ śvetāśvasya rathaṃ prati",
    "GE07mbh_07_u:096.044d-0687_01": "taṃ prayāntaṃ mahābāhuṃ tāvakāḥ prekṣya māriṣa",
    "GE07mbh_07_u:096.044d-0687_02": "dṛṣṭaṃ cādṛṣṭavat kṛtvā kriyām anyāṃ prayojayan",
    "GE07mbh_07_u:096.045a": "taṃ śarān ādadānaṃ ca rakṣamāṇaṃ ca sārathim",
    "GE07mbh_07_u:096.045c": "ātmānaṃ mocayantaṃ ca tāvakāḥ samapūjayan",
    "GE07mbh_07_u:097.001": "dhṛtarāṣṭra uvāca",
    "GE07mbh_07_u:097.001a": "saṃpramṛdya mahat sainyaṃ yāntaṃ śaineyam arjunam",
    "GE07mbh_07_u:097.001c": "nirhrīkā mama te putrāḥ kim akurvata saṃjaya",
    "GE07mbh_07_u:097.002a": "kathaṃ caiṣāṃ tathā yuddhe dhṛtir āsīn mumūrṣatām",
    "GE07mbh_07_u:097.002c": "śaineyacaritaṃ dṛṣṭvā sadṛśaṃ savyasācinaḥ",
    "GE07mbh_07_u:097.003a": "kiṃ nu vakṣyanti te kṣātraṃ sainyamadhye parājitāḥ",
    "GE07mbh_07_u:097.003c": "kathaṃ ca sātyakir yuddhe vyatikrānto mahāyaśāḥ",
    "GE07mbh_07_u:097.004a": "kathaṃ ca mama putrāṇāṃ jīvatāṃ tatra saṃjaya",
    "GE07mbh_07_u:097.004c": "śaineyo 'bhiyayau yuddhe tan mamācakṣva tattvataḥ",
    "GE07mbh_07_u:097.005a": "atyadbhutam idaṃ tāta tvatsakāśāc chṛṇomy aham",
    "GE07mbh_07_u:097.005c": "ekasya bahubhir yuddhaṃ śatrubhir vai mahārathaiḥ",
    "GE07mbh_07_u:097.006a": "viparītam ahaṃ manye mandabhāgyān sutān prati",
    "GE07mbh_07_u:097.006c": "yatrāvadhyanta samare sātvatena mahātmanā",
    "GE07mbh_07_u:097.007a": "ekasya hi na paryāptaṃ matsainyaṃ tasya saṃjaya",
    "GE07mbh_07_u:097.007c": "kruddhasya yuyudhānasya sarve tiṣṭhantu pāṇḍavāḥ",
    "GE07mbh_07_u:097.008a": "nirjitya samare droṇaṃ kṛtinaṃ yuddhadurmadam",
    "GE07mbh_07_u:097.008c": "yathā paśugaṇān siṃhas tadvad dhantā sutān mama",
    "GE07mbh_07_u:097.009a": "kṛtavarmādibhiḥ śūrair yattair bahubhir āhave",
    "GE07mbh_07_u:097.009c": "yuyudhāno na śakito hantuṃ yaḥ puruṣarṣabhaḥ",
    "GE07mbh_07_u:097.009d-0688_01": "na śakyaḥ samare jetuṃ nihaniṣyati me sutān",
    "GE07mbh_07_u:097.010a": "naitad īdṛśakaṃ yuddhaṃ kṛtavāṃs tatra phalgunaḥ",
    "GE07mbh_07_u:097.010c": "yādṛśaṃ kṛtavān yuddhaṃ śiner naptā mahāyaśāḥ",
    "GE07mbh_07_u:097.011": "saṃjaya uvāca",
    "GE07mbh_07_u:097.011a": "tava durmantrite rājan duryodhanakṛtena ca",
    "GE07mbh_07_u:097.011c": "śṛṇuṣvāvahito bhūtvā yat te vakṣyāmi bhārata",
    "GE07mbh_07_u:097.011d-0689_01": "śṛṇuṣva rājan saṃgrāmaṃ naravājigajakṣayam",
    "GE07mbh_07_u:097.011d-0689_02": "duryodhanāpanītena tava durmantritena ca",
    "GE07mbh_07_u:097.012a": "te punaḥ saṃnyavartanta kṛtvā saṃśaptakān mithaḥ",
    "GE07mbh_07_u:097.012c": "parāṃ yuddhe matiṃ kṛtvā putrasya tava śāsanāt",
    "GE07mbh_07_u:097.013a": "trīṇi sādisahasrāṇi duryodhanapurogamāḥ",
    "GE07mbh_07_u:097.013c": "śakāḥ kāmbojabāhlīkā yavanāḥ pāradās tathā",
    "GE07mbh_07_u:097.014a": "kuṇindās taṅgaṇāmbaṣṭhāḥ paiśācāś ca samandarāḥ",
    "GE07mbh_07_u:097.014c": "abhyadravanta śaineyaṃ śalabhāḥ pāvakaṃ yathā",
    "GE07mbh_07_u:097.015a": "yuktāś ca pārvatīyānāṃ rathāḥ pāṣāṇayodhinām",
    "GE07mbh_07_u:097.015c": "śūrāḥ pañcaśatā rājañ śaineyaṃ samupādravan",
    "GE07mbh_07_u:097.016a": "tato rathasahasreṇa mahārathaśatena ca",
    "GE07mbh_07_u:097.016c": "dviradānāṃ sahasreṇa dvisāhasraiś ca vājibhiḥ",
    "GE07mbh_07_u:097.016d-0690_01": "niyutaiś ca padātyaughair vividhāyudhapāṇibhiḥ",
    "GE07mbh_07_u:097.017a": "śaravarṣāṇi muñcanto vividhāni mahārathāḥ",
    "GE07mbh_07_u:097.017c": "abhyadravanta śaineyam asaṃkhyeyāś ca pattayaḥ",
    "GE07mbh_07_u:097.018a": "tāṃś ca saṃcodayan sarvān ghnatainam iti bhārata",
    "GE07mbh_07_u:097.018c": "duḥśāsano mahārāja sātyaktiṃ paryavārayat",
    "GE07mbh_07_u:097.019a": "tatrādbhutam apaśyāma śaineyacaritaṃ mahat",
    "GE07mbh_07_u:097.019c": "yad eko bahubhiḥ sārdham asaṃbhrāntam ayudhyata",
    "GE07mbh_07_u:097.020a": "avadhīc ca rathānīkaṃ dviradānāṃ ca tad balam",
    "GE07mbh_07_u:097.020c": "sādinaś caiva tān sarvān dasyūn api ca sarvaśaḥ",
    "GE07mbh_07_u:097.020d-0691_01": "saṃprādravan mahat sainyaṃ bhagnaṃ ca bahudhā śaraiḥ",
    "GE07mbh_07_u:097.021a": "tatra cakrair vimathitair bhagnaiś ca paramāyudhaiḥ",
    "GE07mbh_07_u:097.021c": "akṣaiś ca bahudhā bhagnair īṣādaṇḍakabandhuraiḥ",
    "GE07mbh_07_u:097.022a": "kūbarair mathitaiś cāpi dhvajaiś cāpi nipātitaiḥ",
    "GE07mbh_07_u:097.022c": "varmabhiś cāmaraiś caiva vyavakīrṇā vasuṃdharā",
    "GE07mbh_07_u:097.023a": "sragbhir ābharaṇair vastrair anukarṣaiś ca māriṣa",
    "GE07mbh_07_u:097.023c": "saṃchannā vasudhā tatra dyaur grahair iva bhārata",
    "GE07mbh_07_u:097.024a": "girirūpadharāś cāpi patitāḥ kuñjarottamāḥ",
    "GE07mbh_07_u:097.024b-0692_01": "mlecchāsthitair mahārāja bhinnāñjanacayopamaiḥ",
    "GE07mbh_07_u:097.024b-0692_02": "mṛgair mandaiś ca bhadraiś ca mṛgamandais tathāparaiḥ",
    "GE07mbh_07_u:097.024b-0692_03": "bhadrair mandamanobhiś ca mṛgabhadrais tathaiva ca",
    "GE07mbh_07_u:097.024b-0692_04": "mandair mandamadaiś caiva tathā mandamṛgair api",
    "GE07mbh_07_u:097.024b-0692_05": "tatra tatra dharākīrṇā śayānaiḥ parvatopamaiḥ",
    "GE07mbh_07_u:097.024c": "añjanasya kule jātā vāmanasya ca bhārata",
    "GE07mbh_07_u:097.024e": "supratīkakule jātā mahāpadmakule tathā",
    "GE07mbh_07_u:097.025a": "airāvaṇakule caiva tathānyeṣu kuleṣu ca",
    "GE07mbh_07_u:097.025c": "jātā dantivarā rājañ śerate bahavo hatāḥ",
    "GE07mbh_07_u:097.025d-0693_01": "kumudasya tathā nāgā airāvatakulodbhavāḥ",
    "GE07mbh_07_u:097.025d-0693_02": "nihatāḥ satyakenājau nārācair agnisaṃnibhaiḥ",
    "GE07mbh_07_u:097.026a": "vanāyujān pārvatīyān kāmbojāraṭṭabāhlikān",
    "GE07mbh_07_u:097.026c": "tathā hayavarān rājan nijaghne tatra sātyakiḥ",
    "GE07mbh_07_u:097.027a": "nānādeśasamutthāṃś ca nānājātyāṃś ca pattinaḥ",
    "GE07mbh_07_u:097.027c": "nijaghne tatra śaineyaḥ śataśo 'tha sahasraśaḥ",
    "GE07mbh_07_u:097.028a": "teṣu prakālyamāneṣu dasyūn duḥśāsano 'bravīt",
    "GE07mbh_07_u:097.028c": "nivartadhvam adharmajñā yudhyadhvaṃ kiṃ sṛtena vaḥ",
    "GE07mbh_07_u:097.029a": "tāṃś cāpi sarvān saṃprekṣya putro duḥśāsanas tava",
    "GE07mbh_07_u:097.029c": "pāṣāṇayodhinaḥ śūrān pārvatīyān acodayat",
    "GE07mbh_07_u:097.030a": "aśmayuddheṣu kuśalā naitaj jānāti sātyakiḥ",
    "GE07mbh_07_u:097.030c": "aśmayuddham ajānantaṃ ghnatainaṃ yuddhakāmukam",
    "GE07mbh_07_u:097.031a": "tathaiva kuravaḥ sarve nāśmayuddhaviśāradāḥ",
    "GE07mbh_07_u:097.031c": "abhidravata mā bhaiṣṭa na vaḥ prāpsyati sātyakiḥ",
    "GE07mbh_07_u:097.031d-0694_01": "te pārvatīyā rājānaḥ sarve pāṣāṇapāṇayaḥ",
    "GE07mbh_07_u:097.031d-0695_01": "abhyadravanta śaineyaṃ rājānam iva mantriṇaḥ",
    "GE07mbh_07_u:097.032a": "tato gajaśiśuprakhyair upalaiḥ śailavāsinaḥ",
    "GE07mbh_07_u:097.032c": "udyatair yuyudhānasya sthitā maraṇakāṅkṣiṇaḥ",
    "GE07mbh_07_u:097.033a": "kṣepaṇīyais tathāpy anye sātvatasya vadhaiṣiṇaḥ",
    "GE07mbh_07_u:097.033c": "coditās tava putreṇa rurudhuḥ sarvatodiśam",
    "GE07mbh_07_u:097.033d-0696_01": "śaineyam abhyadhāvaṃs te grāvabhir dṛḍhahastavat",
    "GE07mbh_07_u:097.033d-0696_02": "mlecchāḥ pipāsavaḥ prājñā rājānam iva mantriṇaḥ",
    "GE07mbh_07_u:097.034a": "teṣām āpatatām eva śilāyuddhaṃ cikīrṣatām",
    "GE07mbh_07_u:097.034c": "sātyakiḥ pratisaṃdhāya triṃśataṃ prāhiṇoc charān",
    "GE07mbh_07_u:097.035a": "tām aśmavṛṣṭiṃ tumulāṃ pārvatīyaiḥ samīritām",
    "GE07mbh_07_u:097.035c": "bibhedoragasaṃkāśair nārācaiḥ śinipuṃgavaḥ",
    "GE07mbh_07_u:097.036a": "tair aśmacūrṇair dīpyadbhiḥ khadyotānām iva vrajaiḥ",
    "GE07mbh_07_u:097.036c": "prāyaḥ sainyāny avadhyanta hāhābhūtāni māriṣa",
    "GE07mbh_07_u:097.037a": "tataḥ pañcaśatāḥ śūrāḥ samudyatamahāśilāḥ",
    "GE07mbh_07_u:097.037c": "nikṛttabāhavo rājan nipetur dharaṇītale",
    "GE07mbh_07_u:097.037d-0697_01": "punar daśaśatāś cānye śatasāhasriṇas tathā",
    "GE07mbh_07_u:097.037d-0697_02": "sopalair bāhubhiś chinnaiḥ petur aprāpya sātyakim",
    "GE07mbh_07_u:097.037d-0698_01": "sātvatasya ca bhallena niṣpiṣṭais tais tathādribhiḥ",
    "GE07mbh_07_u:097.037d-0698_02": "nipatan nihatā mlecchās tatra tatra gatāsavaḥ",
    "GE07mbh_07_u:097.037d-0698_03": "te hanyamānāḥ samare sātvatena mahātmanā",
    "GE07mbh_07_u:097.037d-0698_04": "aśmavṛṣṭiṃ mahāghorāṃ pātayanti sma sātvate",
    "GE07mbh_07_u:097.038a": "pāṣāṇayodhinaḥ śūrān yatamānān avasthitān",
    "GE07mbh_07_u:097.038c": "avadhīd bahusāhasrāṃs tad adbhutam ivābhavat",
    "GE07mbh_07_u:097.039a": "tataḥ punar bastamukhair aśmavṛṣṭiṃ samantataḥ",
    "GE07mbh_07_u:097.039c": "ayohastaiḥ śūlahastair daradaiḥ khaśataṅgaṇaiḥ",
    "GE07mbh_07_u:097.040a": "ambaṣṭhaiś ca kuṇindaiś ca kṣiptāṃ kṣiptāṃ sa sātyakiḥ",
    "GE07mbh_07_u:097.040c": "nārācaiḥ prativivyādha prekṣamāṇo mahābalaḥ",
    "GE07mbh_07_u:097.041a": "adrīṇāṃ bhidyamānānām antarikṣe śitaiḥ śaraiḥ",
    "GE07mbh_07_u:097.041c": "śabdena prādravan rājan gajāśvarathapattayaḥ",
    "GE07mbh_07_u:097.042a": "aśmacūrṇaiḥ samākīrṇā manuṣyāś ca vayāṃsi ca",
    "GE07mbh_07_u:097.042c": "nāśaknuvann avasthātuṃ bhramarair iva daṃśitāḥ",
    "GE07mbh_07_u:097.043a": "hataśiṣṭā virudhirā",
    "GE07mbh_07_u:097.043b-0699_01": "vibhinnaśiraso rājan dantaiś chinnaiś ca dantinaḥ",
    "GE07mbh_07_u:097.043b-0699_02": "nirdhūtaiś ca karair nāgā vyaṅgāś ca śataśaḥ kṛtāḥ",
    "GE07mbh_07_u:097.043b-0699_03": "hatvā pañcaśatān yodhān sa kṣaṇenaiva māriṣa",
    "GE07mbh_07_u:097.043b-0699_04": "vyacarat pṛtanāmadhye śaineyaḥ kṛtahastavat",
    "GE07mbh_07_u:097.043c": "kuñjarāḥ saṃnyavartanta yuyudhānarathaṃ prathi",
    "GE07mbh_07_u:097.043d-0700_01": "aśmanāṃ bhidyamānānāṃ sāyakaiḥ śrūyate dhvaniḥ",
    "GE07mbh_07_u:097.043d-0700_02": "padmapatreṣu dhārāṇāṃ patantīnām iva dhvaniḥ",
    "GE07mbh_07_u:097.044a": "tataḥ śabdaḥ samabhavat tava sainyasya māriṣa",
    "GE07mbh_07_u:097.044c": "mādhavenārdyamānasya sāgarasyeva dāruṇaḥ",
    "GE07mbh_07_u:097.045a": "taṃ śabdaṃ tumulaṃ śrutvā droṇo yantāram abravīt",
    "GE07mbh_07_u:097.045c": "eṣa sūta raṇe kruddhaḥ sātvatānāṃ mahārathaḥ",
    "GE07mbh_07_u:097.046a": "dārayan bahudhā sainyaṃ raṇe carati kālavat",
    "GE07mbh_07_u:097.046c": "yatraiṣa śabdas tumulas tatra sūta rathaṃ naya",
    "GE07mbh_07_u:097.047a": "pāṣāṇayodhibhir nūnaṃ yuyudhānaḥ samāgataḥ",
    "GE07mbh_07_u:097.047c": "tathā hi rathinaḥ sarve hriyante vidrutair hayaiḥ",
    "GE07mbh_07_u:097.048a": "viśastrakavacā rugṇās tatra tatra patanti ca",
    "GE07mbh_07_u:097.048c": "na śaknuvanti yantāraḥ saṃyantuṃ tumule hayān",
    "GE07mbh_07_u:097.049a": "ity evaṃ bruvato rājan bhāradvājasya dhīmataḥ",
    "GE07mbh_07_u:097.049c": "pratyuvāca tato yantā droṇaṃ śastrabhṛtāṃ varam",
    "GE07mbh_07_u:097.050a": "āyuṣman dravate sainyaṃ kauraveyaṃ samantataḥ",
    "GE07mbh_07_u:097.050b-0701_01": "āyuṣman vidravaty eva kurūṇāṃ sainyam āturam",
    "GE07mbh_07_u:097.050c": "paśya yodhān raṇe bhinnān dhāvamānāṃs tatas tataḥ",
    "GE07mbh_07_u:097.051a": "ete ca sahitāḥ śūrāḥ pāñcālāḥ pāṇḍavaiḥ saha",
    "GE07mbh_07_u:097.051c": "tvām eva hi jighāṃsantaḥ prādravanti samantataḥ",
    "GE07mbh_07_u:097.052a": "atra kāryaṃ samādhatsva prāptakālam ariṃdama",
    "GE07mbh_07_u:097.052c": "sthāne vā gamane vāpi dūraṃ yātaś ca sātyakiḥ",
    "GE07mbh_07_u:097.053a": "tathaivaṃ vadatas tasya bhāradvājasya māriṣa",
    "GE07mbh_07_u:097.053c": "pratyadṛśyata śaineyo nighnan bahuvidhān rathān",
    "GE07mbh_07_u:097.054a": "te vadhyamānāḥ samare yuyudhānena tāvakāḥ",
    "GE07mbh_07_u:097.054c": "yuyudhānarathaṃ tyaktvā droṇānīkāya dudruvuḥ",
    "GE07mbh_07_u:097.055a": "yais tu duḥśāsanaḥ sārdhaṃ rathaiḥ pūrvaṃ nyavartata",
    "GE07mbh_07_u:097.055c": "te bhītās tv abhyadhāvanta sarve droṇarathaṃ prati",
    "GE07mbh_07_u:098.001": "saṃjaya uvāca",
    "GE07mbh_07_u:098.001a": "duḥśāsanarathaṃ dṛṣṭvā samīpe paryavasthitam",
    "GE07mbh_07_u:098.001c": "bhāradvājas tato vākyaṃ duḥśāsanam athābravīt",
    "GE07mbh_07_u:098.002a": "duḥśāsana rathāḥ sarve kasmād ete pravidrutāḥ",
    "GE07mbh_07_u:098.002c": "kaccit kṣemaṃ tu nṛpateḥ kaccij jīvati saindhavaḥ",
    "GE07mbh_07_u:098.003a": "rājaputro bhavān atra rājabhrātā mahārathaḥ",
    "GE07mbh_07_u:098.003c": "kimarthaṃ dravase yuddhe yauvarājyam avāpya hi",
    "GE07mbh_07_u:098.003d-0702_01": "dāsī jitāsi dyūte tvaṃ yathākāmacarī bhava",
    "GE07mbh_07_u:098.003d-0702_02": "vāsasāṃ vāhikā rājño bhrātur jyeṣṭhasya me bhava",
    "GE07mbh_07_u:098.003d-0702_03": "na santi patayaḥ sarve te 'dya ṣaṇḍhatilaiḥ samāḥ",
    "GE07mbh_07_u:098.003d-0702_04": "duḥśāsanaivam uktvā tvaṃ pūrvaṃ kasmāt palāyase",
    "GE07mbh_07_u:098.004a": "svayaṃ vairaṃ mahat kṛtvā pāñcālaiḥ pāṇḍavaiḥ saha",
    "GE07mbh_07_u:098.004c": "ekaṃ sātyakim āsādya kathaṃ bhīto 'si saṃyuge",
    "GE07mbh_07_u:098.005a": "na jānīṣe purā tvaṃ tu gṛhṇann akṣān durodare",
    "GE07mbh_07_u:098.005c": "śarā hy ete bhaviṣyanti dāruṇāśīviṣopamāḥ",
    "GE07mbh_07_u:098.006a": "apriyāṇāṃ ca vacanaṃ pāṇḍaveṣu viśeṣataḥ",
    "GE07mbh_07_u:098.006c": "draupadyāś ca parikleśas tvanmūlo hy abhavat purā",
    "GE07mbh_07_u:098.007a": "kva te mānaś ca darpaś ca kva ca tad vīra garjitam",
    "GE07mbh_07_u:098.007c": "āśīviṣasamān pārthān kopayitvā kva yāsyasi",
    "GE07mbh_07_u:098.008a": "śocyeyaṃ bhāratī senā rājā caiva suyodhanaḥ",
    "GE07mbh_07_u:098.008c": "yasya tvaṃ karkaśo bhrātā palāyanaparāyaṇaḥ",
    "GE07mbh_07_u:098.009a": "nanu nāma tvayā vīra dīryamāṇā bhayārditā",
    "GE07mbh_07_u:098.009c": "svabāhubalam āsthāya rakṣitavyā hy anīkinī",
    "GE07mbh_07_u:098.009e": "sa tvam adya raṇaṃ tyaktvā bhīto harṣayase parān",
    "GE07mbh_07_u:098.010a": "vidrute tvayi sainyasya nāyake śatrusūdana",
    "GE07mbh_07_u:098.010c": "ko 'nyaḥ sthāsyati saṃgrāme bhīto bhīte vyapāśraye",
    "GE07mbh_07_u:098.011a": "ekena sātvatenādya yudhyamānasya cānagha",
    "GE07mbh_07_u:098.011c": "palāyane tava matiḥ saṃgrāmād dhi pravartate",
    "GE07mbh_07_u:098.012a": "yadā gāṇḍīvadhanvānaṃ bhīmasenaṃ ca kaurava",
    "GE07mbh_07_u:098.012c": "yamau ca yudhi draṣṭāsi tadā tvaṃ kiṃ kariṣyasi",
    "GE07mbh_07_u:098.013a": "yudhi phalgunabāṇānāṃ sūryāgnisamatejasām",
    "GE07mbh_07_u:098.013c": "na tulyāḥ sātyakiśarā yeṣāṃ bhītaḥ palāyase",
    "GE07mbh_07_u:098.013d-0703_01": "tvarito vīra gaccha tvaṃ gāndhāry udaram āviśa",
    "GE07mbh_07_u:098.013d-0703_02": "pṛthivyāṃ dhāvamānasya na saṃpaśyāmi te śamam",
    "GE07mbh_07_u:098.014a": "yadi tāvat kṛtā buddhiḥ palāyanaparāyaṇā",
    "GE07mbh_07_u:098.014c": "pṛthivī dharmarājasya śamenaiva pradīyatām",
    "GE07mbh_07_u:098.015a": "yāvat phalgunanārācā nirmuktoragasaṃnibhāḥ",
    "GE07mbh_07_u:098.015c": "nāviśanti śarīraṃ te tāvat saṃśāmya pāṇḍavaiḥ",
    "GE07mbh_07_u:098.016a": "yāvat te pṛthivīṃ pārthā hatvā bhrātṛśataṃ raṇe",
    "GE07mbh_07_u:098.016c": "nākṣipanti mahātmānas tāvat saṃśāmya pāṇḍavaiḥ",
    "GE07mbh_07_u:098.017a": "yāvan na krudhyate rājā dharmaputro yudhiṣṭhiraḥ",
    "GE07mbh_07_u:098.017c": "kṛṣṇaś ca samaraślāghī tāvat saṃśāmya pāṇḍavaiḥ",
    "GE07mbh_07_u:098.018a": "yāvad bhīmo mahābāhur vigāhya mahatīṃ camūm",
    "GE07mbh_07_u:098.018c": "sodarāṃs te na mṛdnāti tāvat saṃśāmya pāṇḍavaiḥ",
    "GE07mbh_07_u:098.018d-0704_01": "mayā śamavatā cokto rakṣa śeṣaṃ suyodhana",
    "GE07mbh_07_u:098.018d-0704_02": "saṃśāmya vīra pārthais tvaṃ rakṣa sarvān mahīkṣitaḥ",
    "GE07mbh_07_u:098.019a": "pūrvam uktaś ca te bhrātā bhīṣmeṇa sa suyodhanaḥ",
    "GE07mbh_07_u:098.019c": "ajeyāḥ pāṇḍavāḥ saṃkhye saumya saṃśāmya pāṇḍavaiḥ",
    "GE07mbh_07_u:098.019e": "na ca tat kṛtavān mandas tava bhrātā suyodhanaḥ",
    "GE07mbh_07_u:098.019f-0705_01": "tavāpi śoṇitaṃ bhīmaḥ pāsyatīti mayā śrutam",
    "GE07mbh_07_u:098.019f-0705_02": "tac cāpy avitathaṃ tasya tat tathaiva bhaviṣyati",
    "GE07mbh_07_u:098.019f-0705_03": "kiṃ bhīmasya na jānāsi vikramaṃ tvaṃ subāliśa",
    "GE07mbh_07_u:098.019f-0705_04": "yena te vairam ārabdhaṃ saṃyuge prapalāyatā",
    "GE07mbh_07_u:098.020a": "sa yuddhe dhṛtim āsthāya yatto yudhyasva pāṇḍavaiḥ",
    "GE07mbh_07_u:098.020c": "gaccha tūrṇaṃ rathenaiva tatra tiṣṭhati sātyakiḥ",
    "GE07mbh_07_u:098.021a": "tvayā hīnaṃ balaṃ hy etad vidraviṣyati bhārata",
    "GE07mbh_07_u:098.021c": "ātmārthaṃ yodhaya raṇe sātyakiṃ satyavikramam",
    "GE07mbh_07_u:098.022a": "evam uktas tava suto nābravīt kiṃ cid apy asau",
    "GE07mbh_07_u:098.022c": "śrutaṃ cāśrutavat kṛtvā prāyād yena sa sātyakiḥ",
    "GE07mbh_07_u:098.023a": "sainyena mahatā yukto mlecchānām anivartinām",
    "GE07mbh_07_u:098.023c": "āsādya ca raṇe yatto yuyudhānam ayodhayat",
    "GE07mbh_07_u:098.024a": "droṇo 'pi rathināṃ śreṣṭhaḥ pāñcālān pāṇḍavāṃs tathā",
    "GE07mbh_07_u:098.024c": "abhyadravata saṃkruddho javam āsthāya madhyamam",
    "GE07mbh_07_u:098.025a": "praviśya ca raṇe droṇaḥ pāñcālānāṃ varūthinīm",
    "GE07mbh_07_u:098.025c": "drāvayām āsa yodhān vai śataśo 'tha sahasraśaḥ",
    "GE07mbh_07_u:098.026a": "tato droṇo mahārāja nāma viśrāvya saṃyuge",
    "GE07mbh_07_u:098.026c": "pāṇḍupāñcālamatsyānāṃ pracakre kadanaṃ mahat",
    "GE07mbh_07_u:098.027a": "taṃ jayantam anīkāni bhāradvājaṃ tatas tataḥ",
    "GE07mbh_07_u:098.027c": "pāñcālaputro dyutimān vīraketuḥ samabhyayāt",
    "GE07mbh_07_u:098.028a": "sa droṇaṃ pañcabhir viddhvā śaraiḥ saṃnataparvabhiḥ",
    "GE07mbh_07_u:098.028c": "dhvajam ekena vivyādha sārathiṃ cāsya saptabhiḥ",
    "GE07mbh_07_u:098.028d-0706_01": "nanāda balavān nādaṃ tiṣṭha tiṣṭheti cābravīt",
    "GE07mbh_07_u:098.029a": "tatrādbhutaṃ mahārāja dṛṣṭavān asmi saṃyuge",
    "GE07mbh_07_u:098.029c": "yad droṇo rabhasaṃ yuddhe pāñcālyaṃ nābhyavartata",
    "GE07mbh_07_u:098.030a": "saṃniruddhaṃ raṇe droṇaṃ pāñcālā vīkṣya māriṣa",
    "GE07mbh_07_u:098.030c": "āvavruḥ sarvato rājan dharmaputrajayaiṣiṇaḥ",
    "GE07mbh_07_u:098.031a": "te śarair agnisaṃkāśais tomaraiś ca mahādhanaiḥ",
    "GE07mbh_07_u:098.031c": "śastraiś ca vividhai rājan droṇam ekam avākiran",
    "GE07mbh_07_u:098.032a": "nihatya tān bāṇagaṇān droṇo rājan samantataḥ",
    "GE07mbh_07_u:098.032c": "mahājaladharān vyomni mātariśvā vivān iva",
    "GE07mbh_07_u:098.032d-0707_01": "yathā vāyur mahābhrāṇi vivānnityaṃ viyaty uta",
    "GE07mbh_07_u:098.033a": "tataḥ śaraṃ mahāghoraṃ sūryapāvakasaṃnibham",
    "GE07mbh_07_u:098.033c": "saṃdadhe paravīraghno vīraketurathaṃ prati",
    "GE07mbh_07_u:098.034a": "sa bhittvā tu śaro rājan pāñcālyaṃ kulanandanam",
    "GE07mbh_07_u:098.034c": "abhyagād dharaṇīṃ tūrṇaṃ lohitārdro jvalann iva",
    "GE07mbh_07_u:098.035a": "tato 'patad rathāt tūrṇaṃ pāñcālyaḥ kulanandanaḥ",
    "GE07mbh_07_u:098.035c": "parvatāgrād iva mahāṃś campako vāyupīḍitaḥ",
    "GE07mbh_07_u:098.036a": "tasmin hate maheṣvāse rājaputre mahābale",
    "GE07mbh_07_u:098.036c": "pāñcālās tvaritā droṇaṃ samantāt paryavārayan",
    "GE07mbh_07_u:098.037a": "citraketuḥ sudhanvā ca citravarmā ca bhārata",
    "GE07mbh_07_u:098.037c": "tathā citrarathaś caiva bhrātṛvyasanakarṣitāḥ",
    "GE07mbh_07_u:098.038a": "abhyadravanta sahitā bhāradvājaṃ yuyutsavaḥ",
    "GE07mbh_07_u:098.038c": "muñcantaḥ śaravarṣāṇi tapānte jaladā iva",
    "GE07mbh_07_u:098.038d-0708_01": "adṛśyaṃ samare cakrur bhāradvājaṃ sudhanvinaḥ",
    "GE07mbh_07_u:098.039a": "sa vadhyamāno bahudhā rājaputrair mahārathaiḥ",
    "GE07mbh_07_u:098.039b-0709_01": "krodham āhārayat teṣām abhāvāya dvijarṣabhaḥ",
    "GE07mbh_07_u:098.039b-0709_02": "tataḥ śaramayaṃ jālaṃ droṇas teṣām avāsṛjat",
    "GE07mbh_07_u:098.039b-0709_03": "te hanyamānā droṇasya śarair ākarṇacoditaiḥ",
    "GE07mbh_07_u:098.039b-0709_04": "kartavyaṃ nābhyajānan vai kumārā rājasattama",
    "GE07mbh_07_u:098.039b-0709_05": "tān vimūḍhān raṇe droṇaḥ prahasann iva bhārata",
    "GE07mbh_07_u:098.039c": "vyaśvasūtarathāṃś cakre kumārān kupito raṇe",
    "GE07mbh_07_u:098.040a": "tathāparaiḥ suniśitair bhallais teṣāṃ mahāyaśāḥ",
    "GE07mbh_07_u:098.040c": "puṣpāṇīva vicinvan hi sottamāṅgāny apātayat",
    "GE07mbh_07_u:098.040d-0710_01": "nyakṛntac cottamāṅgāni yathā tālavanāni ha",
    "GE07mbh_07_u:098.041a": "te rathebhyo hatāḥ petuḥ kṣitau rājan suvarcasaḥ",
    "GE07mbh_07_u:098.041c": "devāsure purā yuddhe yathā daiteyadānavāḥ",
    "GE07mbh_07_u:098.042a": "tān nihatya raṇe rājan bhāradvājaḥ pratāpavān",
    "GE07mbh_07_u:098.042c": "kārmukaṃ bhrāmayām āsa hemapṛṣṭhaṃ durāsadam",
    "GE07mbh_07_u:098.042d-0711_01": "bhrāmayan bahudhā cāpaṃ haṃsapṛṣṭhaṃ durānanam",
    "GE07mbh_07_u:098.042d-0712_01": "tad asya bhrājate rājan meghamadhye taḍid yathā",
    "GE07mbh_07_u:098.043a": "pāñcālān nihatān dṛṣṭvā devakalpān mahārathān",
    "GE07mbh_07_u:098.043c": "dhṛṣṭadyumno bhṛśaṃ kruddho netrābhyāṃ pātayañ jalam",
    "GE07mbh_07_u:098.043e": "abhyavartata saṃgrāme kruddho droṇarathaṃ prati",
    "GE07mbh_07_u:098.044a": "tato hā heti sahasā nādaḥ samabhavan nṛpa",
    "GE07mbh_07_u:098.044c": "pāñcālyena raṇe dṛṣṭvā droṇam āvāritaṃ śaraiḥ",
    "GE07mbh_07_u:098.045a": "saṃchādyamāno bahudhā pārṣatena mahātmanā",
    "GE07mbh_07_u:098.045c": "na vivyathe tato droṇaḥ smayann evānvayudhyata",
    "GE07mbh_07_u:098.046a": "tato droṇaṃ mahārāja pāñcālyaḥ krodhamūrchitaḥ",
    "GE07mbh_07_u:098.046c": "ājaghānorasi kruddho navatyā nataparvaṇām",
    "GE07mbh_07_u:098.047a": "sa gāḍhaviddho balinā bhāradvājo mahāyaśāḥ",
    "GE07mbh_07_u:098.047c": "niṣasāda rathopasthe kaśmalaṃ ca jagāma ha",
    "GE07mbh_07_u:098.048a": "taṃ vai tathāgataṃ dṛṣṭvā dhṛṣṭadyumnaḥ parākramī",
    "GE07mbh_07_u:098.048c": "samutsṛjya dhanus tūrṇam asiṃ jagrāha vīryavān",
    "GE07mbh_07_u:098.049a": "avaplutya rathāc cāpi tvaritaḥ sa mahārathaḥ",
    "GE07mbh_07_u:098.049c": "āruroha rathaṃ tūrṇaṃ bhāradvājasya māriṣa",
    "GE07mbh_07_u:098.049e": "hartum aicchac chiraḥ kāyāt krodhasaṃraktalocanaḥ",
    "GE07mbh_07_u:098.050a": "pratyāśvastas tato droṇo dhanur gṛhya mahābalaḥ",
    "GE07mbh_07_u:098.050b-0713_01": "āsannam āgataṃ dṛṣṭvā dhṛṣṭadyumnaṃ jighāṃsayā",
    "GE07mbh_07_u:098.050c": "śarair vaitastikai rājan nityam āsannayodhibhiḥ",
    "GE07mbh_07_u:098.050e": "yodhayām āsa samare dhṛṣṭadyumnaṃ mahāratham",
    "GE07mbh_07_u:098.051a": "te hi vaitastikā nāma śarā āsannayodhinaḥ",
    "GE07mbh_07_u:098.051c": "droṇasya viditā rājan dhṛṣṭadyumnam avākṣipan",
    "GE07mbh_07_u:098.052a": "sa vadhyamāno bahubhiḥ sāyakais tair mahābalaḥ",
    "GE07mbh_07_u:098.052c": "avaplutya rathāt tūrṇaṃ bhagnavegaḥ parākramī",
    "GE07mbh_07_u:098.052d-0714_01": "kṛtasaṃkalpabhūyiṣṭaḥ prādravat svarathaṃ prati",
    "GE07mbh_07_u:098.053a": "āruhya svarathaṃ vīraḥ pragṛhya ca mahad dhanuḥ",
    "GE07mbh_07_u:098.053c": "vivyādha samare droṇaṃ dhṛṣṭadyumno mahārathaḥ",
    "GE07mbh_07_u:098.053d-0715_01": "droṇaś cāpi mahārāja śarair vivyādha pārṣatam",
    "GE07mbh_07_u:098.053d-0715_02": "tad adbhutam abhūd yuddhaṃ droṇapāñcālayos tadā",
    "GE07mbh_07_u:098.053d-0715_03": "trailokyakāṅkṣiṇor āsīc chakraprahrādayor iva",
    "GE07mbh_07_u:098.053d-0715_04": "maṇḍalāni vicitrāṇi yamakānītarāṇi ca",
    "GE07mbh_07_u:098.053d-0715_05": "carantau yuddhamārgajñau tatakṣatur atheṣubhiḥ",
    "GE07mbh_07_u:098.053d-0715_06": "mohayantau manāṃsy ājau yodhānāṃ droṇapārṣatau",
    "GE07mbh_07_u:098.053d-0715_07": "sṛjantau śaravarṣāṇi varṣāsv iva balāhakau",
    "GE07mbh_07_u:098.053d-0715_08": "chādayantau mahātmānau śarair vyoma diśo mahīm",
    "GE07mbh_07_u:098.054a": "tad adbhutaṃ tayor yuddhaṃ bhūtasaṃghā hy apūjayan",
    "GE07mbh_07_u:098.054c": "kṣatriyāś ca mahārāja ye cānye tatra sainikāḥ",
    "GE07mbh_07_u:098.054d-0716_01": "kṣatriyā abruvan rājan vainateyo 'yam ity uta",
    "GE07mbh_07_u:098.055a": "avaśyaṃ samare droṇo dhṛṣṭadyumnena saṃgataḥ",
    "GE07mbh_07_u:098.055c": "vaśam eṣyati no rājñaḥ pāñcālā iti cukruśuḥ",
    "GE07mbh_07_u:098.056a": "droṇas tu tvarito yuddhe dhṛṣṭadyumnasya sāratheḥ",
    "GE07mbh_07_u:098.056c": "śiraḥ pracyāvayām āsa phalaṃ pakvaṃ taror iva",
    "GE07mbh_07_u:098.056e": "tatas te pradrutā vāhā rājaṃs tasya mahātmanaḥ",
    "GE07mbh_07_u:098.057a": "teṣu pradravamāṇeṣu pāñcālān sṛñjayāṃs tathā",
    "GE07mbh_07_u:098.057c": "vyadrāvayad raṇe droṇas tatra tatra parākramī",
    "GE07mbh_07_u:098.058a": "vijitya pāṇḍupāñcālān bhāradvājaḥ pratāpavān",
    "GE07mbh_07_u:098.058c": "svaṃ vyūhaṃ punar āsthāya sthiro 'bhavad ariṃdamaḥ",
    "GE07mbh_07_u:098.058e": "na cainaṃ pāṇḍavā yuddhe jetum utsahire prabho",
    "GE07mbh_07_u:099.001": "saṃjaya uvāca",
    "GE07mbh_07_u:099.001a": "tato duḥśāsano rājañ śaineyaṃ samupādravat",
    "GE07mbh_07_u:099.001b-0717_01": "rathavrātena mahatā nānādeśodbhavena ca",
    "GE07mbh_07_u:099.001b-0717_02": "sarvato bharataśreṣṭha visṛjan sāyakān bahūn",
    "GE07mbh_07_u:099.001b-0717_03": "parjanya iva ghoṣeṇa nādayan vai diśo daśa",
    "GE07mbh_07_u:099.001b-0717_04": "tam āpatantam ālokya sātyakiḥ kauravaṃ raṇe",
    "GE07mbh_07_u:099.001b-0717_05": "abhidrutya mahābāhuś chādayām āsa sāyakaiḥ",
    "GE07mbh_07_u:099.001b-0717_06": "te chādyamānā bāṇaughair duḥśāsanapurogamāḥ",
    "GE07mbh_07_u:099.001b-0717_07": "prādravan samare bhītās tava putrasya paśyataḥ",
    "GE07mbh_07_u:099.001b-0717_08": "teṣu dravatsu rājendra putro duḥśāsanas tava",
    "GE07mbh_07_u:099.001b-0717_09": "tasthau vyapetabhī rājan sātyakiṃ cārdayac charaiḥ",
    "GE07mbh_07_u:099.001b-0717_10": "caturbhir vājinas tasya sārathiṃ ca tribhiḥ śaraiḥ",
    "GE07mbh_07_u:099.001b-0717_11": "sātyakiṃ ca śatenājau viddhvā nādaṃ mumoca saḥ",
    "GE07mbh_07_u:099.001b-0717_12": "tataḥ kruddho mahārāja mādhavas tasya saṃyuge",
    "GE07mbh_07_u:099.001b-0717_13": "rathaṃ sūtaṃ dhvajaṃ taṃ ca cakre 'dṛśyam ajihmagaiḥ",
    "GE07mbh_07_u:099.001c": "kirañ śarasahasrāṇi parjanya iva vṛṣṭimān",
    "GE07mbh_07_u:099.002a": "sa viddhvā sātyakiṃ ṣaṣṭyā tathā ṣoḍaśabhiḥ śaraiḥ",
    "GE07mbh_07_u:099.002c": "nākampayat sthitaṃ yuddhe mainākam iva parvatam",
    "GE07mbh_07_u:099.003a": "sa tu duḥśāsanaṃ vīraḥ sāyakair āvṛṇod bhṛśam",
    "GE07mbh_07_u:099.003c": "maśakaṃ samanuprāptam ūrṇanābhir ivorṇayā",
    "GE07mbh_07_u:099.003d-0718_01": "tvaran samāvṛṇod bāṇair duḥśāsanam amitrajit",
    "GE07mbh_07_u:099.004a": "dṛṣṭvā duḥśāsanaṃ rājā tathā śaraśatācitam",
    "GE07mbh_07_u:099.004c": "trigartāṃś codayām āsa yuyudhānarathaṃ prati",
    "GE07mbh_07_u:099.005a": "te 'gacchan yuyudhānasya samīpaṃ krūrakāriṇaḥ",
    "GE07mbh_07_u:099.005c": "trigartānāṃ trisāhasrā rathā yuddhaviśāradāḥ",
    "GE07mbh_07_u:099.006a": "te tu taṃ rathavaṃśena mahatā paryavārayan",
    "GE07mbh_07_u:099.006c": "sthirāṃ kṛtvā matiṃ yuddhe bhūtvā saṃśaptakā mithaḥ",
    "GE07mbh_07_u:099.007a": "teṣāṃ prayatatāṃ yuddhe śaravarṣāṇi muñcatām",
    "GE07mbh_07_u:099.007c": "yodhān pañcaśatān mukhyān agrānīke vyapothayat",
    "GE07mbh_07_u:099.008a": "te 'patanta hatās tūrṇaṃ śinipravarasāyakaiḥ",
    "GE07mbh_07_u:099.008c": "mahāmārutavegena rugṇā iva mahādrumāḥ",
    "GE07mbh_07_u:099.009a": "rathaiś ca bahudhā chinnair dhvajaiś caiva viśāṃ pate",
    "GE07mbh_07_u:099.009c": "hayaiś ca kanakāpīḍaiḥ patitais tatra medinī",
    "GE07mbh_07_u:099.010a": "śaineyaśarasaṃkṛttaiḥ śoṇitaughapariplutaiḥ",
    "GE07mbh_07_u:099.010c": "aśobhata mahārāja kiṃśukair iva puṣpitaiḥ",
    "GE07mbh_07_u:099.011a": "te vadhyamānāḥ samare yuyudhānena tāvakāḥ",
    "GE07mbh_07_u:099.011c": "trātāraṃ nādhyagacchanta paṅkamagnā iva dvipāḥ",
    "GE07mbh_07_u:099.012a": "tatas te paryavartanta sarve droṇarathaṃ prati",
    "GE07mbh_07_u:099.012c": "bhayāt patagarājasya gartānīva mahoragāḥ",
    "GE07mbh_07_u:099.013a": "hatvā pañcaśatān yodhāñ śarair āśīviṣopamaiḥ",
    "GE07mbh_07_u:099.013b-0719_01": "tatas tān hatavidhvastān kṛtvā yodhān sahasraśaḥ",
    "GE07mbh_07_u:099.013c": "prāyāt sa śanakair vīro dhanaṃjayarathaṃ prati",
    "GE07mbh_07_u:099.014a": "taṃ prayāntaṃ naraśreṣṭhaṃ putro duḥśāsanas tava",
    "GE07mbh_07_u:099.014c": "vivyādha navabhis tūrṇaṃ śaraiḥ saṃnataparvabhiḥ",
    "GE07mbh_07_u:099.015a": "sa tu taṃ prativivyādha pañcabhir niśitaiḥ śaraiḥ",
    "GE07mbh_07_u:099.015c": "rukmapuṅkhair maheṣvāso gārdhrapatrair ajihmagaiḥ",
    "GE07mbh_07_u:099.016a": "sātyakiṃ tu mahārāja prahasann iva bhārata",
    "GE07mbh_07_u:099.016c": "duḥśāsanas tribhir viddhvā punar vivyādha pañcabhiḥ",
    "GE07mbh_07_u:099.017a": "śaineyas tava putraṃ tu viddhvā pañcabhir āśugaiḥ",
    "GE07mbh_07_u:099.017c": "dhanuś cāsya raṇe chittvā vismayann arjunaṃ yayau",
    "GE07mbh_07_u:099.018a": "tato duḥśāsanaḥ kruddho vṛṣṇivīrāya gacchate",
    "GE07mbh_07_u:099.018c": "sarvapāraśavīṃ śaktiṃ visasarja jighāṃsayā",
    "GE07mbh_07_u:099.019a": "tāṃ tu śaktiṃ tadā ghorāṃ tava putrasya sātyakiḥ",
    "GE07mbh_07_u:099.019c": "ciccheda śatadhā rājan niśitaiḥ kaṅkapatribhiḥ",
    "GE07mbh_07_u:099.020a": "athānyad dhanur ādāya putras tava janeśvara",
    "GE07mbh_07_u:099.020c": "sātyakiṃ daśabhir viddhvā siṃhanādaṃ nanāda ha",
    "GE07mbh_07_u:099.021a": "sātyakis tu raṇe kruddho mohayitvā sutaṃ tava",
    "GE07mbh_07_u:099.021c": "śarair agniśikhākārair ājaghāna stanāntare",
    "GE07mbh_07_u:099.021d-0720_01": "tribhir eva mahābhāgaḥ śaraiḥ saṃnataparvabhiḥ",
    "GE07mbh_07_u:099.021d-0721_01": "tato 'sya vāhān niśitaiś caturbhir ahanac charaiḥ",
    "GE07mbh_07_u:099.021d-0721_02": "sārathiṃ cāsya saṃkruddho rathi* * * * * * *",
    "GE07mbh_07_u:099.021e": "sarvāyasais tīkṣṇavaktrair aṣṭābhir vivyadhe punaḥ",
    "GE07mbh_07_u:099.022a": "duḥśāsanas tu viṃśatyā sātyakiṃ pratyavidhyata",
    "GE07mbh_07_u:099.022b-0722_01": "preṣayām āsa vīrāya gṛddhrapakṣāñ śilāśitān",
    "GE07mbh_07_u:099.022c": "sātvato 'pi mahārāja taṃ vivyādha stanāntare",
    "GE07mbh_07_u:099.022e": "tribhir eva mahāvegaiḥ śaraiḥ saṃnataparvabhiḥ",
    "GE07mbh_07_u:099.023a": "tato 'sya vāhān niśitaiḥ śarair jaghne mahārathaḥ",
    "GE07mbh_07_u:099.023c": "sārathiṃ ca susaṃkruddhaḥ śaraiḥ saṃnataparvabhiḥ",
    "GE07mbh_07_u:099.024a": "dhanur ekena bhallena hastāvāpaṃ ca pañcabhiḥ",
    "GE07mbh_07_u:099.024c": "dhvajaṃ ca rathaśaktiṃ ca bhallābhyāṃ paramāstravit",
    "GE07mbh_07_u:099.024e": "ciccheda viśikhais tīkṣṇais tathobhau pārṣṇisārathī",
    "GE07mbh_07_u:099.024f-0723_01": "nimeṣamātreṇa śarair ubhau ca prāṣṭhisārathī",
    "GE07mbh_07_u:099.025a": "sa chinnadhanvā viratho hatāśvo hatasārathiḥ",
    "GE07mbh_07_u:099.025c": "trigartasenāpatinā svarathenāpavāhitaḥ",
    "GE07mbh_07_u:099.026a": "tam abhidrutya śaineyo muhūrtam iva bhārata",
    "GE07mbh_07_u:099.026b-0724_01": "taṃ prāptam api neyeṣa hantuṃ duḥśāsanaṃ raṇe",
    "GE07mbh_07_u:099.026c": "na jaghāna mahābāhur bhīmasenavacaḥ smaran",
    "GE07mbh_07_u:099.027a": "bhīmasenena hi vadhaḥ sutānāṃ tava bhārata",
    "GE07mbh_07_u:099.027c": "pratijñātaḥ sabhāmadhye sarveṣām eva saṃyuge",
    "GE07mbh_07_u:099.028a": "tathā duḥśāsanaṃ jitvā sātyakiḥ saṃyuge prabho",
    "GE07mbh_07_u:099.028c": "jagāma tvarito rājan yena yāto dhanaṃjayaḥ",
    "GE07mbh_07_u:100.001": "dhṛtarāṣṭra uvāca",
    "GE07mbh_07_u:100.001a": "kiṃ tasyāṃ mama senāyāṃ nāsan ke cin mahārathāḥ",
    "GE07mbh_07_u:100.001c": "ye tathā sātyakiṃ yāntaṃ naivāghnan nāpy avārayan",
    "GE07mbh_07_u:100.001d-0725_01": "yat kṛtaṃ vṛṣṇivīreṇa karma śaṃsasi me raṇe",
    "GE07mbh_07_u:100.001d-0725_02": "naitad utsahate kartuṃ karma śakro 'pi saṃjaya",
    "GE07mbh_07_u:100.001d-0725_03": "aśraddheyam acintyaṃ ca karma tasya mahātmanaḥ",
    "GE07mbh_07_u:100.001d-0725_04": "vṛṣṇyandhakapravīrasya śrutvā me vyathitaṃ manaḥ",
    "GE07mbh_07_u:100.002a": "eko hi samare karma kṛtavān satyavikramaḥ",
    "GE07mbh_07_u:100.002c": "śakratulyabalo yuddhe mahendro dānaveṣv iva",
    "GE07mbh_07_u:100.003a": "atha vā śūnyam āsīt tad yena yātaḥ sa sātyakiḥ",
    "GE07mbh_07_u:100.003c": "eko vai bahulāḥ senāḥ pramṛdnan puruṣarṣabhaḥ",
    "GE07mbh_07_u:100.003d-0726_01": "na santi tasmāt putrā me yathā saṃjaya bhāṣase",
    "GE07mbh_07_u:100.004a": "kathaṃ ca yudhyamānānām apakrānto mahātmanām",
    "GE07mbh_07_u:100.004c": "eko bahūnāṃ śaineyas tan mamācakṣva saṃjaya",
    "GE07mbh_07_u:100.005": "saṃjaya uvāca",
    "GE07mbh_07_u:100.005a": "rājan senāsamudyogo rathanāgāśvapattimān",
    "GE07mbh_07_u:100.005c": "tumulas tava sainyānāṃ yugāntasadṛśo 'bhavat",
    "GE07mbh_07_u:100.006a": "āhṇikeṣu samūheṣu tava sainyasya mānada",
    "GE07mbh_07_u:100.006c": "nāsti loke samaḥ kaś cit samūha iti me matiḥ",
    "GE07mbh_07_u:100.007a": "tatra devāḥ sma bhāṣante cāraṇāś ca samāgatāḥ",
    "GE07mbh_07_u:100.007c": "etad antāḥ samūhā vai bhaviṣyanti mahītale",
    "GE07mbh_07_u:100.008a": "na caiva tādṛśaḥ kaś cid vyūha āsīd viśāṃ pate",
    "GE07mbh_07_u:100.008c": "yādṛg jayadrathavadhe droṇena vihito 'bhavat",
    "GE07mbh_07_u:100.008d-0727_01": "uddhṛtā pṛthivī nūnaṃ yuddhahetoḥ samāgataiḥ",
    "GE07mbh_07_u:100.008d-0727_02": "iti tatra janāḥ smāhur dṛṣṭvā tāṃ janasaṃsadam",
    "GE07mbh_07_u:100.009a": "caṇḍavātābhipannānāṃ samudrāṇām iva svanaḥ",
    "GE07mbh_07_u:100.009c": "raṇe 'bhavad balaughānām anyonyam abhidhāvatām",
    "GE07mbh_07_u:100.010a": "pārthivānāṃ sametānāṃ bahūny āsan narottama",
    "GE07mbh_07_u:100.010c": "tvadbale pāṇḍavānāṃ ca sahasrāṇi śatāni ca",
    "GE07mbh_07_u:100.010d-0728_01": "tāvakānāṃ tadā hy āsan prayutāny arbudāni ca",
    "GE07mbh_07_u:100.010d-0728_02": "tathaiva rājan pāṇḍūnāṃ sahasrāṇi sahasraśaḥ",
    "GE07mbh_07_u:100.011a": "saṃrabdhānāṃ pravīrāṇāṃ samare dṛḍhakarmaṇām",
    "GE07mbh_07_u:100.011c": "tatrāsīt sumahāñ śabdas tumulo lomaharṣaṇaḥ",
    "GE07mbh_07_u:100.011d-0729_01": "pāṇḍavānāṃ kurūṇāṃ ca garjatām itaretaram",
    "GE07mbh_07_u:100.011d-0729_02": "kṣveḍāḥ kilakilāśabdās tatrāsan vai sahasraśaḥ",
    "GE07mbh_07_u:100.011d-0729_03": "bherīśabdāś ca tumulā bāṇaśabdāś ca bhārata",
    "GE07mbh_07_u:100.011d-0729_04": "anyonyaṃ nighnatāṃ caiva narāṇāṃ śuśruve svanaḥ",
    "GE07mbh_07_u:100.012a": "athākrandad bhīmaseno dhṛṣṭadyumnaś ca māriṣa",
    "GE07mbh_07_u:100.012c": "nakulaḥ sahadevaś ca dharmarājaś ca pāṇḍavaḥ",
    "GE07mbh_07_u:100.013a": "āgacchata praharata balavat paridhāvata",
    "GE07mbh_07_u:100.013c": "praviṣṭāv arisenāṃ hi vīrau mādhavapāṇḍavau",
    "GE07mbh_07_u:100.014a": "yathā sukhena gacchetāṃ jayadrathavadhaṃ prati",
    "GE07mbh_07_u:100.014c": "tathā prakuruta kṣipram iti sainyāny acodayat",
    "GE07mbh_07_u:100.014e": "tayor abhāve kuravaḥ kṛtārthāḥ syur vayaṃ jitāḥ",
    "GE07mbh_07_u:100.014f-0730_01": "yatra yātau mahātmānau tūrṇaṃ parapuraṃjayau",
    "GE07mbh_07_u:100.015a": "te yūyaṃ sahitā bhūtvā tūrṇam eva balārṇavam",
    "GE07mbh_07_u:100.015c": "kṣobhayadhvaṃ mahāvegāḥ pavanāḥ sāgaraṃ yathā",
    "GE07mbh_07_u:100.016a": "bhīmasenena te rājan pāñcālyena ca coditāḥ",
    "GE07mbh_07_u:100.016c": "ājaghnuḥ kauravān saṃkhye tyaktvāsūn ātmanaḥ priyān",
    "GE07mbh_07_u:100.017a": "icchanto nidhanaṃ yuddhe śastrair uttamatejasaḥ",
    "GE07mbh_07_u:100.017c": "svargārthaṃ mitrakāryārthaṃ nābhyarakṣanta jīvitam",
    "GE07mbh_07_u:100.018a": "tathaiva tāvakā rājan prārthayanto mahad yaśaḥ",
    "GE07mbh_07_u:100.018c": "āryāṃ yuddhe matiṃ kṛtvā yuddhāyaivopatasthire",
    "GE07mbh_07_u:100.019a": "tasmiṃs tu tumule yuddhe vartamāne mahābhaye",
    "GE07mbh_07_u:100.019c": "hatvā sarvāṇi sainyāni prāyāt sātyakir arjunam",
    "GE07mbh_07_u:100.020a": "kavacānāṃ prabhās tatra sūryaraśmivicitritāḥ",
    "GE07mbh_07_u:100.020c": "dṛṣṭīḥ saṃkhye sainikānāṃ pratijaghnuḥ samantataḥ",
    "GE07mbh_07_u:100.020d-0731_01": "dhvajaśastrapratihatā lokān samavadīpayan",
    "GE07mbh_07_u:100.021a": "tathā prayatamāneṣu pāṇḍaveyeṣu nirbhayaḥ",
    "GE07mbh_07_u:100.021c": "duryodhano mahārāja vyagāhata mahad balam",
    "GE07mbh_07_u:100.022a": "sa saṃnipātas tumulas teṣāṃ tasya ca bhārata",
    "GE07mbh_07_u:100.022c": "abhavat sarvasainyānām abhāvakaraṇo mahān",
    "GE07mbh_07_u:100.023": "dhṛtarāṣṭra uvāca",
    "GE07mbh_07_u:100.023a": "tathā gateṣu sainyeṣu tathā kṛcchragataḥ svayam",
    "GE07mbh_07_u:100.023c": "kaccid duryodhanaḥ sūta nākārṣīt pṛṣṭhato raṇam",
    "GE07mbh_07_u:100.024a": "ekasya ca bahūnāṃ ca saṃnipāto mahāhave",
    "GE07mbh_07_u:100.024c": "viśeṣato nṛpatinā viṣamaḥ pratibhāti me",
    "GE07mbh_07_u:100.025a": "so 'tyantasukhasaṃvṛddho lakṣmyā lokasya ceśvaraḥ",
    "GE07mbh_07_u:100.025c": "eko bahūn samāsādya kaccin nāsīt parāṅmukhaḥ",
    "GE07mbh_07_u:100.026": "saṃjaya uvāca",
    "GE07mbh_07_u:100.026a": "rājan saṃgrāmam āścaryaṃ tava putrasya bhārata",
    "GE07mbh_07_u:100.026c": "ekasya ca bahūnāṃ ca śṛṇuṣva gadato 'dbhutam",
    "GE07mbh_07_u:100.027a": "duryodhanena sahasā pāṇḍavī pṛtanā raṇe",
    "GE07mbh_07_u:100.027c": "nalinī dviradeneva samantād",
    "GE07mbh_07_u:100.028a": "tathā senāṃ kṛtāṃ dṛṣṭvā tava putreṇa kaurava",
    "GE07mbh_07_u:100.028c": "bhīmasenapurogās taṃ pāñcālāḥ samupādravan",
    "GE07mbh_07_u:100.029a": "sa bhīmasenaṃ daśabhir mādrīputrau tribhis tribhiḥ",
    "GE07mbh_07_u:100.029b-0732_01": "tribhis tribhir yamau vīrau dharmarājaṃ ca saptabhiḥ",
    "GE07mbh_07_u:100.029c": "virāṭadrupadau ṣaḍbhiḥ śatena ca śikhaṇḍinam",
    "GE07mbh_07_u:100.030a": "dhṛṣṭadyumnaṃ ca viṃśatyā dharmaputraṃ ca saptabhiḥ",
    "GE07mbh_07_u:100.030c": "kekayān daśabhir viddhvā draupadeyāṃs tribhis tribhiḥ",
    "GE07mbh_07_u:100.031a": "śataśaś cāparān yodhān sadvipāṃś ca rathān raṇe",
    "GE07mbh_07_u:100.031c": "śarair avacakartograiḥ kruddho 'ntaka iva prajāḥ",
    "GE07mbh_07_u:100.032a": "na saṃdadhan vimuñcan vā maṇḍalīkṛtakārmukaḥ",
    "GE07mbh_07_u:100.032c": "adṛśyata ripūn nighnañ śikṣayāstrabalena ca",
    "GE07mbh_07_u:100.033a": "tasya tān nighnataḥ śatrūn hemapṛṣṭhaṃ mahad dhanuḥ",
    "GE07mbh_07_u:100.033c": "bhallābhyāṃ pāṇḍavo jyeṣṭhas tridhā ciccheda māriṣa",
    "GE07mbh_07_u:100.033d-0733_01": "ajastraṃ maṇḍalībhūtaṃ dadṛśuḥ samare janāḥ",
    "GE07mbh_07_u:100.033d-0733_02": "tato yudhiṣṭhiro rājā bhallābhyām acchinad dhanuḥ",
    "GE07mbh_07_u:100.033d-0733_03": "tava putrasya kauravya yatamānasya saṃyuge",
    "GE07mbh_07_u:100.034a": "vivyādha cainaṃ bahubhiḥ samyag astaiḥ śitaiḥ śaraiḥ",
    "GE07mbh_07_u:100.034c": "varmāṇy āśu samāsādya te bhagnāḥ kṣitim āviśan",
    "GE07mbh_07_u:100.035a": "tataḥ pramuditāḥ pārthāḥ parivavrur yudhiṣṭhiram",
    "GE07mbh_07_u:100.035c": "yathā vṛtravadhe devā mudā śakraṃ maharṣibhiḥ",
    "GE07mbh_07_u:100.036a": "atha duryodhano rājā dṛḍham ādāya kārmukam",
    "GE07mbh_07_u:100.036b-0734_01": "tato 'nyad dhanur ādāya tava putraḥ pratāpavān",
    "GE07mbh_07_u:100.036c": "tiṣṭha tiṣṭheti rājānaṃ bruvan pāṇḍavam abhyayāt",
    "GE07mbh_07_u:100.037a": "taṃ tathā vādinaṃ rājaṃs tava putraṃ mahāratham",
    "GE07mbh_07_u:100.037c": "pratyudyayuḥ pramuditāḥ pāñcālā jayagṛddhinaḥ",
    "GE07mbh_07_u:100.038a": "tān droṇaḥ pratijagrāha parīpsan yudhi pāṇḍavam",
    "GE07mbh_07_u:100.038c": "caṇḍavātoddhutān meghān sajalān acalo yathā",
    "GE07mbh_07_u:100.038d-0735_01": "tathā tava mahat sainyaṃ tad vyarocata tāpayan",
    "GE07mbh_07_u:100.038d-0735_02": "saṃprahṛṣṭas tu sahasā tava sainyārṇavaṃ prati",
    "GE07mbh_07_u:100.038d-0735_03": "loḷayan sarvato gatvā samudraṃ makaro yathā",
    "GE07mbh_07_u:100.039a": "tatra rājan mahān āsīt saṃgrāmo bhūrivardhanaḥ",
    "GE07mbh_07_u:100.039b-0736_01": "pāṇḍavānāṃ mahābāho tāvakānāṃ ca saṃyuge",
    "GE07mbh_07_u:100.039b-0737_01": "tataḥ śabdo mahān āsīt punar yena dhanaṃjayaḥ",
    "GE07mbh_07_u:100.039b-0737_02": "atīva sarvaśabdebhyo lomaharṣakaraḥ prabho",
    "GE07mbh_07_u:100.039b-0737_03": "arjunasya mahābāho tāvakānāṃ ca dhanvinām",
    "GE07mbh_07_u:100.039b-0737_04": "madhye bhāratasainyasya mādhavasya mahāraṇe",
    "GE07mbh_07_u:100.039b-0737_05": "droṇasyāpi paraiḥ sārdhaṃ vyūhadvāre mahāraṇe",
    "GE07mbh_07_u:100.039b-0737_06": "evam eṣa kṣayo vṛttaḥ pṛthivyāṃ pṛthivīpate",
    "GE07mbh_07_u:100.039b-0737_07": "kruddhe 'rjune tathā droṇe sātvate ca mahārathe",
    "GE07mbh_07_u:100.039b-0738_01": "tatra sma kadanaṃ ghoraṃ vartate pāṇḍupūrvaja",
    "GE07mbh_07_u:100.039c": "rudrasyākrīḍasaṃkāśaḥ saṃhāraḥ sarvadehinām",
    "GE07mbh_07_u:101.001": "saṃjaya uvāca",
    "GE07mbh_07_u:101.001a": "aparāhṇe mahārāja saṃgrāmaḥ samapadyata",
    "GE07mbh_07_u:101.001c": "parjanyasamanirghoṣaḥ punar droṇasya somakaiḥ",
    "GE07mbh_07_u:101.002a": "śoṇāśvaṃ ratham āsthāya naravīraḥ samāhitaḥ",
    "GE07mbh_07_u:101.002c": "samare 'bhyadravat pāṇḍūñ javam āsthāya madhyamam",
    "GE07mbh_07_u:101.003a": "tava priyahite yukto maheṣvāso mahābalaḥ",
    "GE07mbh_07_u:101.003c": "citrapuṅkhaiḥ śitair bāṇaiḥ",
    "GE07mbh_07_u:101.003d-0739_01": "jaghāna somakān rājan sṛñjayān kekayān api",
    "GE07mbh_07_u:101.004a": "varān varān hi yodhānāṃ vicinvann iva bhārata",
    "GE07mbh_07_u:101.004c": "akrīḍata raṇe rājan bhāradvājaḥ pratāpavān",
    "GE07mbh_07_u:101.005a": "tam abhyayād bṛhatkṣatraḥ kekayānāṃ mahārathaḥ",
    "GE07mbh_07_u:101.005b-0740_01": "bhrātṝṇāṃ pañcamo jyeṣṭhaḥ spardhamāno mahārathaḥ",
    "GE07mbh_07_u:101.005c": "bhrātṝṇāṃ vīrapañcānāṃ jyeṣṭhaḥ samarakarkaśaḥ",
    "GE07mbh_07_u:101.006a": "vimuñcan viśikhāṃs tīkṣṇān ācāryaṃ chādayan bhṛśam",
    "GE07mbh_07_u:101.006c": "mahāmegho yathā varṣaṃ vimuñcan gandhamādane",
    "GE07mbh_07_u:101.007a": "tasya droṇo mahārāja svarṇapuṅkhāñ śilāśitān",
    "GE07mbh_07_u:101.007c": "preṣayām āsa saṃkruddhaḥ sāyakān daśa sapta ca",
    "GE07mbh_07_u:101.008a": "tāṃs tu droṇadhanurmuktān ghorān āśīviṣopamān",
    "GE07mbh_07_u:101.008c": "ekaikaṃ daśabhir bāṇair yudhi ciccheda hṛṣṭavat",
    "GE07mbh_07_u:101.009a": "tasya tal lāghavaṃ dṛṣṭvā prahasan dvijasattamaḥ",
    "GE07mbh_07_u:101.009c": "preṣayām āsa viśikhān aṣṭau saṃnataparvaṇaḥ",
    "GE07mbh_07_u:101.009d-0741_01": "preṣayat sa śarān aṣṭau sahasraṃ ca punaḥ punaḥ",
    "GE07mbh_07_u:101.010a": "tān dṛṣṭvā patataḥ śīghraṃ droṇacāpacyutāñ śarān",
    "GE07mbh_07_u:101.010c": "avārayac charair eva tāvadbhir niśitair dṛḍhaiḥ",
    "GE07mbh_07_u:101.011a": "tato 'bhavan mahārāja tava sainyasya vismayaḥ",
    "GE07mbh_07_u:101.011c": "bṛhatkṣatreṇa tat karma kṛtaṃ dṛṣṭvā suduṣkaram",
    "GE07mbh_07_u:101.012a": "tato droṇo mahārāja kekayaṃ vai viśeṣayan",
    "GE07mbh_07_u:101.012c": "prāduścakre raṇe divyaṃ brāhmam astraṃ mahātapāḥ",
    "GE07mbh_07_u:101.013a": "tad asya rājan kaikeyaḥ pratyavārayad acyutaḥ",
    "GE07mbh_07_u:101.013c": "brāhmeṇaiva mahābāhur āhave samudīritam",
    "GE07mbh_07_u:101.013d-0742_01": "brāhmeṇāstreṇa tan muktaṃ brāhmam astraṃ viśāṃ pate",
    "GE07mbh_07_u:101.014a": "pratihanya tad astraṃ tu bhāradvājasya saṃyuge",
    "GE07mbh_07_u:101.014b-0743_01": "kaikeyo 'straṃ samālokya muktaṃ droṇena saṃyuge",
    "GE07mbh_07_u:101.014b-0743_02": "brahmāstreṇaiva rājendra brāhmam astram aśātayat",
    "GE07mbh_07_u:101.014b-0743_03": "tato 'stre nihate brāhme bṛhatkṣatraś ca bhārata",
    "GE07mbh_07_u:101.014c": "vivyādha brāhmaṇaṃ ṣaṣṭyā svarṇapuṅkhaiḥ śilāśitaiḥ",
    "GE07mbh_07_u:101.015a": "taṃ droṇo dvipadāṃ śreṣṭho nārācena samarpayat",
    "GE07mbh_07_u:101.015c": "sa tasya kavacaṃ bhittvā prāviśad dharaṇītalam",
    "GE07mbh_07_u:101.016a": "kṛṣṇasarpo yathā mukto valmīkaṃ nṛpasattama",
    "GE07mbh_07_u:101.016c": "tathābhyagān mahīṃ bāṇo bhittvā kaikeyam āhave",
    "GE07mbh_07_u:101.017a": "so 'tividdho mahārāja droṇenāstravidā bhṛśam",
    "GE07mbh_07_u:101.017c": "krodhena mahatāviṣṭo vyāvṛtya nayane śubhe",
    "GE07mbh_07_u:101.018a": "droṇaṃ vivyādha saptatyā svarṇapuṅkhaiḥ śilāśitaiḥ",
    "GE07mbh_07_u:101.018c": "sārathiṃ cāsya bhallena bāhvor urasi cārpayat",
    "GE07mbh_07_u:101.019a": "droṇas tu bahudhā viddho bṛhatkṣatreṇa māriṣa",
    "GE07mbh_07_u:101.019c": "asṛjad viśikhāṃs tīkṣṇān kekayasya rathaṃ prati",
    "GE07mbh_07_u:101.020a": "vyākulīkṛtya taṃ droṇo bṛhatkṣatraṃ mahāratham",
    "GE07mbh_07_u:101.020b-0744_01": "aśvāṃś caturbhir nyavadhīc caturo 'sya patatribhiḥ",
    "GE07mbh_07_u:101.020b-0744_02": "sārathiṃ cāsya bāṇena rathanīḍād apāharat",
    "GE07mbh_07_u:101.020b-0744_03": "dvābhyāṃ dhvajaṃ ca chattraṃ ca chittvā bhūmāv apātayat",
    "GE07mbh_07_u:101.020c": "vyasṛjat sāyakaṃ tīkṣṇaṃ kekayaṃ prati bhārata",
    "GE07mbh_07_u:101.020d-0745_01": "vyasṛjat sarvato bāṇān kekayasya vimohanāt",
    "GE07mbh_07_u:101.020f-0746_01": "tam avidhyat pṛṣatkena droṇo rājan stanāntare",
    "GE07mbh_07_u:101.020f-0746_02": "bhrātṝṇāṃ pañcamo jyeṣṭho mahābalaparākramaḥ",
    "GE07mbh_07_u:101.021a": "sa gāḍhaviddhas tenāśu mahārāja stanāntare",
    "GE07mbh_07_u:101.021c": "rathāt puruṣaśārdūlaḥ saṃbhinnahṛdayo 'patat",
    "GE07mbh_07_u:101.021c-0747_01": "tataḥ sādhuvisṛṣṭena nārācena dvijarṣabhaḥ",
    "GE07mbh_07_u:101.021c-0747_02": "hṛdy avidhyad bṛhatkṣatraṃ",
    "GE07mbh_07_u:101.022a": "bṛhatkṣatre hate rājan kekayānāṃ mahārathe",
    "GE07mbh_07_u:101.022c": "śaiśupāliḥ susaṃkruddho yantāram idam abravīt",
    "GE07mbh_07_u:101.023a": "sārathe yāhi yatraiṣa droṇas tiṣṭhati daṃśitaḥ",
    "GE07mbh_07_u:101.023c": "vinighnan kekayān sarvān pāñcālānāṃ ca vāhinīm",
    "GE07mbh_07_u:101.024a": "tasya tad vacanaṃ śrutvā sārathī rathināṃ varam",
    "GE07mbh_07_u:101.024c": "droṇāya prāpayām āsa kāmbojair javanair hayaiḥ",
    "GE07mbh_07_u:101.025a": "dhṛṣṭaketuś ca cedīnām ṛṣabho 'tibaloditaḥ",
    "GE07mbh_07_u:101.025c": "sahasā prāpatad droṇaṃ pataṃga iva pāvakam",
    "GE07mbh_07_u:101.026a": "so 'bhyavidhyat tato droṇaṃ ṣaṣṭyā sāśvarathadhvajam",
    "GE07mbh_07_u:101.026c": "punaś cānyaiḥ śarais tīkṣṇaiḥ suptaṃ vyāghraṃ tudann iva",
    "GE07mbh_07_u:101.027a": "tasya droṇo dhanurmadhye kṣurapreṇa śitena ha",
    "GE07mbh_07_u:101.027c": "ciccheda rājño balino yatamānasya saṃyuge",
    "GE07mbh_07_u:101.028a": "athānyad dhanur ādāya śaiśupālir mahārathaḥ",
    "GE07mbh_07_u:101.028c": "vivyādha sāyakair droṇaṃ punaḥ suniśitair dṛḍhaiḥ",
    "GE07mbh_07_u:101.029a": "tasya droṇo hayān hatvā sārathiṃ ca mahābalaḥ",
    "GE07mbh_07_u:101.029b-0748_01": "sāratheś ca śiraḥ kāyāc cakarta prahasann iva",
    "GE07mbh_07_u:101.029c": "athainaṃ pañcaviṃśatyā sāyakānāṃ samārpayat",
    "GE07mbh_07_u:101.030a": "viratho vidhanuṣkaś ca cedirājo 'pi saṃyuge",
    "GE07mbh_07_u:101.030c": "gadāṃ cikṣepa saṃkruddho bhāradvājarathaṃ prati",
    "GE07mbh_07_u:101.030d-0749_01": "avaplutya rathāc caidyo gadām ādāya satvaraḥ",
    "GE07mbh_07_u:101.030d-0749_02": "bhāradvājāya cikṣepa ruṣitām iva pannagīm",
    "GE07mbh_07_u:101.031a": "tām āpatantīṃ sahasā ghorarūpāṃ bhayāvahām",
    "GE07mbh_07_u:101.031c": "aśmasāramayīṃ gurvīṃ tapanīyavibhūṣitām",
    "GE07mbh_07_u:101.031e": "śarair anekasāhasrair bhāradvājo nyapātayat",
    "GE07mbh_07_u:101.032a": "sā papāta gadā bhūmau bhāradvājena sāditā",
    "GE07mbh_07_u:101.032c": "raktamālyāmbaradharā tāreva nabhasas talāt",
    "GE07mbh_07_u:101.033a": "gadāṃ vinihatāṃ dṛṣṭvā dhṛṣṭaketur amarṣaṇaḥ",
    "GE07mbh_07_u:101.033c": "tomaraṃ vyasṛjat tūrṇaṃ śaktiṃ ca kanakojjvalām",
    "GE07mbh_07_u:101.034a": "tomaraṃ tu tribhir bāṇair droṇaś chittvā mahāmṛdhe",
    "GE07mbh_07_u:101.034c": "śaktiṃ ciccheda sahasā kṛtahasto mahābalaḥ",
    "GE07mbh_07_u:101.034d-0750_01": "tomaraṃ pañcabhiś chittvā śaktiṃ ciccheda saptabhiḥ",
    "GE07mbh_07_u:101.034d-0750_02": "tau jagmatur mahīṃ chinnau sarpāv iva garutmatā",
    "GE07mbh_07_u:101.035a": "tato 'sya viśikhaṃ tīkṣṇaṃ vadhārthaṃ vadhakāṅkṣiṇaḥ",
    "GE07mbh_07_u:101.035c": "preṣayām āsa samare bhāradvājaḥ pratāpavān",
    "GE07mbh_07_u:101.036a": "sa tasya kavacaṃ bhittvā hṛdayaṃ cāmitaujasaḥ",
    "GE07mbh_07_u:101.036c": "abhyagād dharaṇīṃ bāṇo haṃsaḥ padmasaro yathā",
    "GE07mbh_07_u:101.036d-0751_01": "sa gāḍhaviddhas tenāśu hṛdi rājan mahārathaḥ",
    "GE07mbh_07_u:101.036d-0751_02": "papāta ca rathāt tūrṇaṃ dhṛṣṭaketur mahāyaśāḥ",
    "GE07mbh_07_u:101.037a": "pataṃgaṃ hi grasec cāṣo yathā rājan bubhukṣitaḥ",
    "GE07mbh_07_u:101.037c": "tathā droṇo 'grasac chūro dhṛṣṭaketuṃ mahāmṛdhe",
    "GE07mbh_07_u:101.038a": "nihate cedirāje tu tat khaṇḍaṃ pitryam āviśat",
    "GE07mbh_07_u:101.038c": "amarṣavaśam āpannaḥ putro 'sya paramāstravit",
    "GE07mbh_07_u:101.039a": "tam api prahasan droṇaḥ śarair ninye yamakṣayam",
    "GE07mbh_07_u:101.039c": "mahāvyāghro mahāraṇye mṛgaśāvaṃ yathā balī",
    "GE07mbh_07_u:101.040a": "teṣu prakṣīyamāṇeṣu pāṇḍaveyeṣu bhārata",
    "GE07mbh_07_u:101.040c": "jarāsaṃdhasuto vīraḥ svayaṃ droṇam upādravat",
    "GE07mbh_07_u:101.041a": "sa tu droṇaṃ mahārāja chādayan sāyakaiḥ śitaiḥ",
    "GE07mbh_07_u:101.041c": "adṛśyam akarot tūrṇaṃ jalado bhāskaraṃ yathā",
    "GE07mbh_07_u:101.042a": "tasya tal lāghavaṃ dṛṣṭvā droṇaḥ kṣatriyamardanaḥ",
    "GE07mbh_07_u:101.042c": "vyasṛjat sāyakāṃs tūrṇaṃ śataśo 'tha sahasraśaḥ",
    "GE07mbh_07_u:101.043a": "chādayitvā raṇe droṇo rathasthaṃ rathināṃ varam",
    "GE07mbh_07_u:101.043c": "jārāsaṃdhim atho jaghne miṣatāṃ sarvadhanvinām",
    "GE07mbh_07_u:101.044a": "yo yaḥ sma līyate droṇaṃ taṃ taṃ droṇo 'ntakopamaḥ",
    "GE07mbh_07_u:101.044c": "ādatta sarvabhūtāni prāpte kāle yathāntakaḥ",
    "GE07mbh_07_u:101.045a": "tato droṇo maheṣvāso nāma viśrāvya saṃyuge",
    "GE07mbh_07_u:101.045c": "śarair anekasāhasraiḥ pāṇḍaveyān vyamohayat",
    "GE07mbh_07_u:101.046a": "tato droṇāṅkitā bāṇāḥ svarṇapuṅkhāḥ śilāśitāḥ",
    "GE07mbh_07_u:101.046c": "narān nāgān hayāṃś caiva nijaghnuḥ sarvato raṇe",
    "GE07mbh_07_u:101.047a": "te vadhyamānā droṇena śakreṇeva mahāsurāḥ",
    "GE07mbh_07_u:101.047c": "samakampanta pāñcālā gāvaḥ śītārditā iva",
    "GE07mbh_07_u:101.048a": "tato niṣṭānako ghoraḥ pāṇḍavānām ajāyata",
    "GE07mbh_07_u:101.048c": "droṇena vadhyamāneṣu sainyeṣu bharatarṣabha",
    "GE07mbh_07_u:101.048d-0752_01": "pratāpyamānāḥ sūryeṇa hanyamānāś ca sāyakaiḥ",
    "GE07mbh_07_u:101.048d-0752_02": "anvapadyanta pāñcālās tadā saṃtrastacetasaḥ",
    "GE07mbh_07_u:101.049a": "mohitāḥ śaravarṣeṇa bhāradvājasya saṃyuge",
    "GE07mbh_07_u:101.049c": "ūrugrāhagṛhītā hi pāñcālānāṃ mahārathāḥ",
    "GE07mbh_07_u:101.050a": "cedayaś ca mahārāja sṛñjayāḥ somakās tathā",
    "GE07mbh_07_u:101.050c": "abhyadravanta saṃhṛṣṭā bhāradvājaṃ yuyutsayā",
    "GE07mbh_07_u:101.050d-0753_01": "bruvantaś ca raṇe 'nyonyaṃ cedipāñcālasṛñjayāḥ",
    "GE07mbh_07_u:101.051a": "hata droṇaṃ hata droṇam iti te droṇam abhyayuḥ",
    "GE07mbh_07_u:101.051c": "yatantaḥ puruṣavyāghrāḥ sarvaśaktyā mahādyutim",
    "GE07mbh_07_u:101.051e": "ninīṣanto raṇe droṇaṃ yamasya sadanaṃ prati",
    "GE07mbh_07_u:101.052a": "yatamānāṃs tu tān vīrān bhāradvājaḥ śilīmukhaiḥ",
    "GE07mbh_07_u:101.052c": "yamāya preṣayām āsa cedimukhyān viśeṣataḥ",
    "GE07mbh_07_u:101.053a": "teṣu prakṣīyamāṇeṣu cedimukhyeṣu",
    "GE07mbh_07_u:101.053c": "pāñcālāḥ samakampanta droṇasāyakapīḍitāḥ",
    "GE07mbh_07_u:101.054a": "prākrośan bhīmasenaṃ te dhṛṣṭadyumnarathaṃ prati",
    "GE07mbh_07_u:101.054c": "dṛṣṭvā droṇasya karmāṇi tathārūpāṇi māriṣa",
    "GE07mbh_07_u:101.055a": "brāhmaṇena tapo nūnaṃ caritaṃ duścaraṃ mahat",
    "GE07mbh_07_u:101.055c": "tathā hi yudhi vikrānto dahati kṣatriyarṣabhān",
    "GE07mbh_07_u:101.056a": "dharmo yuddhaṃ kṣatriyasya brāhmaṇasya paraṃ tapaḥ",
    "GE07mbh_07_u:101.056c": "tapasvī kṛtavidyaś ca prekṣitenāpi nirdahet",
    "GE07mbh_07_u:101.057a": "droṇāstram agnisaṃsparśaṃ praviṣṭāḥ kṣatriyarṣabhāḥ",
    "GE07mbh_07_u:101.057c": "bahavo dustaraṃ ghoraṃ yatrādahyanta bhārata",
    "GE07mbh_07_u:101.058a": "yathābalaṃ yathotsāhaṃ yathāsattvaṃ mahādyutiḥ",
    "GE07mbh_07_u:101.058c": "mohayan sarvabhūtāni droṇo hanti balāni naḥ",
    "GE07mbh_07_u:101.059a": "teṣāṃ tad vacanaṃ śrutvā kṣatradharmā vyavasthitaḥ",
    "GE07mbh_07_u:101.059c": "ardhacandreṇa ciccheda droṇasya saśaraṃ dhanuḥ",
    "GE07mbh_07_u:101.059c-0754_01": "**** **** kṣatradharmā mahābalaḥ krodhasaṃvignamanaso",
    "GE07mbh_07_u:101.060a": "sa saṃrabdhataro bhūtvā droṇaḥ kṣatriyamardanaḥ",
    "GE07mbh_07_u:101.060c": "anyat kārmukam ādāya bhāsvaraṃ vegavattaram",
    "GE07mbh_07_u:101.061a": "tatrādhāya śaraṃ tīkṣṇaṃ bhāraghnaṃ vimalaṃ dṛḍham",
    "GE07mbh_07_u:101.061c": "ākarṇapūrṇam ācāryo balavān abhyavāsṛjat",
    "GE07mbh_07_u:101.061d-0755_01": "sa jīvitam upādāya dhārṣṭadyumneḥ śarottamaḥ",
    "GE07mbh_07_u:101.062a": "sa hatvā kṣatradharmāṇaṃ jagāma dharaṇītalam",
    "GE07mbh_07_u:101.062c": "sa bhinnahṛdayo vāhād apatan medinītale",
    "GE07mbh_07_u:101.063a": "tataḥ sainyāny akampanta dhṛṣṭadyumnasute hate",
    "GE07mbh_07_u:101.063c": "atha droṇaṃ samārohac cekitāno mahārathaḥ",
    "GE07mbh_07_u:101.063d-0756_01": "vyasṛjat samare bāṇān pratyamitrajighāṃsayā",
    "GE07mbh_07_u:101.064a": "sa droṇaṃ daśabhir bāṇaiḥ pratyavidhyat stanāntare",
    "GE07mbh_07_u:101.064c": "caturbhiḥ sārathiṃ cāsya caturbhiś caturo hayān",
    "GE07mbh_07_u:101.065a": "tasyācāryaḥ ṣoḍaśabhir avidhyad dakṣiṇaṃ bhujam",
    "GE07mbh_07_u:101.065c": "dhvajaṃ ṣoḍaśabhir bāṇair yantāraṃ cāsya saptabhiḥ",
    "GE07mbh_07_u:101.065d-0757_01": "tam ācāryas tribhir bāṇair bāhvor urasi cārdayat",
    "GE07mbh_07_u:101.065d-0757_02": "dhvajaṃ saptabhir unmathya yantāram avadhīt tribhiḥ",
    "GE07mbh_07_u:101.066a": "tasya sūte hate te 'śvā ratham ādāya vidrutāḥ",
    "GE07mbh_07_u:101.066c": "samare śarasaṃvītā bhāradvājena māriṣa",
    "GE07mbh_07_u:101.067a": "cekitānarathaṃ dṛṣṭvā vidrutaṃ hatasārathim",
    "GE07mbh_07_u:101.067c": "pāñcālān pāṇḍavāṃś caiva mahad bhayam athāviśat",
    "GE07mbh_07_u:101.068a": "tān sametān raṇe śūrāṃś cedipāñcālasṛñjayān",
    "GE07mbh_07_u:101.068c": "samantād drāvayan droṇo bahv aśobhata māriṣa",
    "GE07mbh_07_u:101.069a": "ākarṇapalitaḥ śyāmo vayasāśītikāt paraḥ",
    "GE07mbh_07_u:101.069c": "raṇe paryacarad droṇo vṛddhaḥ ṣoḍaśavarṣavat",
    "GE07mbh_07_u:101.070a": "atha droṇaṃ mahārāja vicarantam abhītavat",
    "GE07mbh_07_u:101.070c": "vajrahastam amanyanta śatravaḥ śatrusūdanam",
    "GE07mbh_07_u:101.071a": "tato 'bravīn mahārāja drupado buddhimān nṛpa",
    "GE07mbh_07_u:101.071c": "lubdho 'yaṃ kṣatriyān hanti vyāghraḥ kṣudramṛgān iva",
    "GE07mbh_07_u:101.072a": "kṛcchrān duryodhano lokān pāpaḥ prāpsyati durmatiḥ",
    "GE07mbh_07_u:101.072c": "yasya lobhād vinihatāḥ samare kṣatriyarṣabhāḥ",
    "GE07mbh_07_u:101.073a": "śataśaḥ śerate bhūmau nikṛttā govṛṣā iva",
    "GE07mbh_07_u:101.073c": "rudhireṇa parītāṅgāḥ śvasṛgālādanīkṛtāḥ",
    "GE07mbh_07_u:101.074a": "evam uktvā mahārāja drupado 'kṣauhiṇīpatiḥ",
    "GE07mbh_07_u:101.074c": "puraskṛtya raṇe pārthān droṇam abhyadravad drutam",
    "GE07mbh_07_u:102.001": "saṃjaya uvāca",
    "GE07mbh_07_u:102.001a": "vyūheṣv āloḍyamāneṣu pāṇḍavānāṃ tatas tataḥ",
    "GE07mbh_07_u:102.001c": "sudūram anvayuḥ pārthāḥ pāñcālāḥ saha somakaiḥ",
    "GE07mbh_07_u:102.002a": "vartamāne tathā raudre saṃgrāme lomaharṣaṇe",
    "GE07mbh_07_u:102.002c": "prakṣaye jagatas tīvre yugānta iva bhārata",
    "GE07mbh_07_u:102.003a": "droṇe yudhi parākrānte nardamāne muhur muhuḥ",
    "GE07mbh_07_u:102.003c": "pāñcāleṣu ca kṣīṇeṣu vadhyamāneṣu pāṇḍuṣu",
    "GE07mbh_07_u:102.004a": "nāpaśyac charaṇaṃ kiṃ cid dharmarājo yudhiṣṭhiraḥ",
    "GE07mbh_07_u:102.004c": "cintayām āsa rājendra katham etad bhaviṣyati",
    "GE07mbh_07_u:102.005a": "tatrāvekṣya diśaḥ sarvāḥ savyasācididṛkṣayā",
    "GE07mbh_07_u:102.005c": "yudhiṣṭhiro dadarśātha naiva pārthaṃ na mādhavam",
    "GE07mbh_07_u:102.006a": "so 'paśyan naraśārdūlaṃ vānararṣabhalakṣaṇam",
    "GE07mbh_07_u:102.006c": "gāṇḍīvasya ca nirghoṣam aśṛṇvan vyathitendriyaḥ",
    "GE07mbh_07_u:102.007a": "apaśyan sātyakiṃ cāpi vṛṣṇīnāṃ pravaraṃ ratham",
    "GE07mbh_07_u:102.007c": "cintayābhiparītāṅgo dharmarājo yudhiṣṭhiraḥ",
    "GE07mbh_07_u:102.007e": "nādhyagacchat tadā śāntiṃ tāv apaśyan nararṣabhau",
    "GE07mbh_07_u:102.008a": "lokopakrośabhīrutvād dharmarājo mahāyaśāḥ",
    "GE07mbh_07_u:102.008c": "acintayan mahābāhuḥ śaineyasya rathaṃ prati",
    "GE07mbh_07_u:102.009a": "padavīṃ preṣitaś caiva phalgunasya mayā raṇe",
    "GE07mbh_07_u:102.009c": "śaineyaḥ sātyakiḥ satyo mitrāṇām abhayaṃkaraḥ",
    "GE07mbh_07_u:102.010a": "tad idaṃ hy ekam evāsīd dvidhā jātaṃ mamādya vai",
    "GE07mbh_07_u:102.010c": "sātyakiś ca hi me jñeyaḥ pāṇḍavaś ca dhanaṃjayaḥ",
    "GE07mbh_07_u:102.011a": "sātyakiṃ preṣayitvā tu pāṇḍavasya padānugam",
    "GE07mbh_07_u:102.011c": "sātvatasyāpi kaṃ yuddhe preṣayiṣye padānugam",
    "GE07mbh_07_u:102.012a": "kariṣyāmi prayatnena bhrātur anveṣaṇaṃ yadi",
    "GE07mbh_07_u:102.012c": "yuyudhānam ananviṣya loko māṃ garhayiṣyati",
    "GE07mbh_07_u:102.013a": "bhrātur anveṣaṇaṃ kṛtvā dharmarājo yudhiṣṭhiraḥ",
    "GE07mbh_07_u:102.013c": "parityajati vārṣṇeyaṃ sātyakiṃ satyavikramam",
    "GE07mbh_07_u:102.014a": "lokāpavādabhīrutvāt so 'haṃ pārthaṃ vṛkodaram",
    "GE07mbh_07_u:102.014c": "padavīṃ preṣayiṣyāmi mādhavasya mahātmanaḥ",
    "GE07mbh_07_u:102.015a": "yathaiva ca mama prītir arjune śatrusūdane",
    "GE07mbh_07_u:102.015c": "tathaiva vṛṣṇivīre 'pi sātvate yuddhadurmade",
    "GE07mbh_07_u:102.016a": "atibhāre niyuktaś ca mayā śaineyanandanaḥ",
    "GE07mbh_07_u:102.016c": "sa tu mitroparodhena gauravāc ca mahābalaḥ",
    "GE07mbh_07_u:102.016e": "praviṣṭo bhāratīṃ senāṃ makaraḥ sāgaraṃ yathā",
    "GE07mbh_07_u:102.017a": "asau hi śrūyate śabdaḥ śūrāṇām anivartinām",
    "GE07mbh_07_u:102.017c": "mithaḥ saṃyudhyamānānāṃ vṛṣṇivīreṇa dhīmatā",
    "GE07mbh_07_u:102.018a": "prāptakālaṃ subalavan niścitya bahudhā hi me",
    "GE07mbh_07_u:102.018c": "tatraiva pāṇḍaveyasya bhīmasenasya dhanvinaḥ",
    "GE07mbh_07_u:102.018e": "gamanaṃ rocate mahyaṃ yatra yātau mahārathau",
    "GE07mbh_07_u:102.019a": "na cāpy asahyaṃ bhīmasya vidyate bhuvi kiṃ cana",
    "GE07mbh_07_u:102.019c": "śakto hy eṣa raṇe yattān pṛthivyāṃ sarvadhanvinaḥ",
    "GE07mbh_07_u:102.019e": "svabāhubalam āsthāya prativyūhitum añjasā",
    "GE07mbh_07_u:102.020a": "yasya bāhubalaṃ sarve samāśritya mahātmanaḥ",
    "GE07mbh_07_u:102.020c": "vanavāsān nivṛttāḥ sma na ca yuddheṣu nirjitāḥ",
    "GE07mbh_07_u:102.021a": "ito gate bhīmasene sātvataṃ prati pāṇḍave",
    "GE07mbh_07_u:102.021c": "sanāthau bhavitārau hi yudhi sātvataphalgunau",
    "GE07mbh_07_u:102.022a": "kāmaṃ tv aśocanīyau tau raṇe sātvataphalgunau",
    "GE07mbh_07_u:102.022c": "rakṣitau vāsudevena svayaṃ cāstraviśāradau",
    "GE07mbh_07_u:102.023a": "avaśyaṃ tu mayā kāryam ātmanaḥ śokanāśanam",
    "GE07mbh_07_u:102.023c": "tasmād bhīmaṃ niyokṣyāmi sātvatasya padānugam",
    "GE07mbh_07_u:102.023e": "tataḥ pratikṛtaṃ manye vidhānaṃ sātyakiṃ prati",
    "GE07mbh_07_u:102.024a": "evaṃ niścitya manasā dharmaputro yudhiṣṭhiraḥ",
    "GE07mbh_07_u:102.024c": "yantāram abravīd rājan bhīmaṃ prati nayasva mām",
    "GE07mbh_07_u:102.025a": "dharmarājavacaḥ śrutvā sārathir hayakovidaḥ",
    "GE07mbh_07_u:102.025c": "rathaṃ hemapariṣkāraṃ bhīmāntikam upānayat",
    "GE07mbh_07_u:102.026a": "bhīmasenam anuprāpya prāptakālam anusmaran",
    "GE07mbh_07_u:102.026c": "kaśmalaṃ prāviśad rājā bahu tatra samādiśan",
    "GE07mbh_07_u:102.026d-0758_01": "sa kaśmalasamāviṣṭo bhīmam āhūya pārthivaḥ",
    "GE07mbh_07_u:102.026d-0758_02": "abravīd vacanaṃ rājan kuntīputro yudhiṣṭhiraḥ",
    "GE07mbh_07_u:102.027a": "yaḥ sadevān sagandharvān daityāṃś caikaratho 'jayat",
    "GE07mbh_07_u:102.027c": "tasya lakṣma na paśyāmi bhīmasenānujasya te",
    "GE07mbh_07_u:102.028a": "tato 'bravīd dharmarājaṃ bhīmasenas tathāgatam",
    "GE07mbh_07_u:102.028c": "naivādrākṣaṃ na cāśrauṣaṃ tava kaśmalam īdṛśam",
    "GE07mbh_07_u:102.029a": "purā hi duḥkhadīrṇānāṃ bhavān gatir abhūd dhi naḥ",
    "GE07mbh_07_u:102.029c": "uttiṣṭhottiṣṭha rājendra śādhi kiṃ karavāṇi te",
    "GE07mbh_07_u:102.030a": "na hy asādhyam akāryaṃ vā vidyate mama mānada",
    "GE07mbh_07_u:102.030c": "ājñāpaya kuruśreṣṭha mā ca śoke manaḥ kṛthāḥ",
    "GE07mbh_07_u:102.031a": "tam abravīd aśrupūrṇaḥ kṛṣṇasarpa iva śvasan",
    "GE07mbh_07_u:102.031c": "bhīmasenam idaṃ vākyaṃ pramlānavadano nṛpaḥ",
    "GE07mbh_07_u:102.032a": "yathā śaṅkhasya nirghoṣaḥ pāñcajanyasya śrūyate",
    "GE07mbh_07_u:102.032b-0759_01": "yathā hi pāñcajanyasya śrūyate ninado mahān",
    "GE07mbh_07_u:102.032c": "prerito vāsudevena saṃrabdhena yaśasvinā",
    "GE07mbh_07_u:102.032e": "nūnam adya hataḥ śete tava bhrātā dhanaṃjayaḥ",
    "GE07mbh_07_u:102.033a": "tasmin vinihate nūnaṃ yudhyate 'sau janārdanaḥ",
    "GE07mbh_07_u:102.033c": "yasya sattvavato vīryam upajīvanti pāṇḍavāḥ",
    "GE07mbh_07_u:102.034a": "yaṃ bhayeṣv abhigacchanti sahasrākṣam ivāmarāḥ",
    "GE07mbh_07_u:102.034c": "sa śūraḥ saindhavaprepsur anvayād bhāratīṃ camūm",
    "GE07mbh_07_u:102.035a": "tasya vai gamanaṃ vidmo bhīma nāvartanaṃ punaḥ",
    "GE07mbh_07_u:102.035c": "śyāmo yuvā guḍākeśo darśanīyo mahābhujaḥ",
    "GE07mbh_07_u:102.036a": "vyūḍhorasko mahāskandho",
    "GE07mbh_07_u:102.036c": "cakoranetras tāmrākṣo dviṣatām aghavardhanaḥ",
    "GE07mbh_07_u:102.036d-0760_01": "mama priyahitārthaṃ ca śakralokād ihāgataḥ",
    "GE07mbh_07_u:102.036d-0760_02": "vṛddhopasevī dhṛtimān kṛtajñaḥ satyasaṃgaraḥ",
    "GE07mbh_07_u:102.036d-0760_03": "praviṣṭo mahatīṃ senām arpayantāṃ dhanaṃjayaḥ",
    "GE07mbh_07_u:102.036d-0760_04": "praviṣṭe ca camūṃ ghorām arjune śatrunāśane",
    "GE07mbh_07_u:102.036d-0760_05": "preṣitaḥ sātvato vīraḥ phalgunasya padānugaḥ",
    "GE07mbh_07_u:102.036d-0760_06": "tasyābhigamanaṃ jāne bhīma nāvartanaṃ punaḥ",
    "GE07mbh_07_u:102.037a": "tad idaṃ mama bhadraṃ te śokasthānam ariṃdama",
    "GE07mbh_07_u:102.037c": "arjunārthaṃ mahābāho sātvatasya ca kāraṇāt",
    "GE07mbh_07_u:102.038a": "vardhate haviṣevāgnir idhyamānaḥ punaḥ punaḥ",
    "GE07mbh_07_u:102.038c": "tasya lakṣma na paśyāmi tena vindāmi kaśmalam",
    "GE07mbh_07_u:102.039a": "taṃ viddhi puruṣavyāghraṃ sātvataṃ ca mahāratham",
    "GE07mbh_07_u:102.039c": "sa taṃ mahārathaṃ paścād anuyātas tavānujam",
    "GE07mbh_07_u:102.039e": "tam apaśyan mahābāhum ahaṃ vindāmi kaśmalam",
    "GE07mbh_07_u:102.039f-0761_01": "pārthe tasmin hate caiva yudhyate nūnam agraṇīḥ",
    "GE07mbh_07_u:102.039f-0761_02": "sahāyo nāsya vai kaś cit tena vindāmi kaśmalam",
    "GE07mbh_07_u:102.039f-0762_01": "athainaṃ punar ācakṣva lohitākṣaṃ sakeśavam",
    "GE07mbh_07_u:102.039f-0763_01": "dṛṣṭvā kuśalinau kṛṣṇau sātvataṃ caiva sātyakim",
    "GE07mbh_07_u:102.039f-0763_02": "saṃvidaṃ mama kuryās tvaṃ siṃhanādena pāṇḍava",
    "GE07mbh_07_u:102.039f-0764_01": "asau hi pāñcajanyasya nadataḥ śrūyate svanaḥ",
    "GE07mbh_07_u:102.039f-0764_02": "kruddhena vāsudevena pūryamāṇasya pāṇḍava",
    "GE07mbh_07_u:102.039f-0764_03": "nūnaṃ vinihataḥ śūraḥ savyasācī paraṃtapaḥ",
    "GE07mbh_07_u:102.039f-0764_04": "pārthe tasmin hate caiva yudhyate garuḍadhvajaḥ",
    "GE07mbh_07_u:102.039f-0764_05": "na hy asya priyakṛt kaś cid anyaḥ pāṇḍava vidyate",
    "GE07mbh_07_u:102.040a": "tasmāt kṛṣṇo raṇe nūnaṃ yudhyate yuddhakovidaḥ",
    "GE07mbh_07_u:102.040c": "yasya vīryavato vīryam upajīvanti pāṇḍavāḥ",
    "GE07mbh_07_u:102.040d-0765_01": "na hi śudhyati me bhāvas tayor evaṃ paraṃtapa",
    "GE07mbh_07_u:102.041a": "sa tatra gaccha kaunteya yatra yāto dhanaṃjayaḥ",
    "GE07mbh_07_u:102.041c": "sātyakiś ca mahāvīryaḥ kartavyaṃ yadi manyase",
    "GE07mbh_07_u:102.041e": "vacanaṃ mama dharmajña jyeṣṭho bhrātā bhavāmi te",
    "GE07mbh_07_u:102.042a": "na te 'rjunas tathā jñeyo jñātavyaḥ sātyakir yathā",
    "GE07mbh_07_u:102.042c": "cikīrṣur matpriyaṃ pārtha prayātaḥ savyasācinaḥ",
    "GE07mbh_07_u:102.042e": "padavīṃ durgamāṃ ghorām agamyām akṛtātmabhiḥ",
    "GE07mbh_07_u:102.043": "bhīmasena uvāca",
    "GE07mbh_07_u:102.043a": "brahmeśānendravaruṇān avahad yaḥ purā rathaḥ",
    "GE07mbh_07_u:102.043c": "tam āsthāya gatau kṛṣṇau na tayor vidyate bhayam",
    "GE07mbh_07_u:102.044a": "ājñāṃ tu śirasā bibhrad eṣa gacchāmi mā śucaḥ",
    "GE07mbh_07_u:102.044c": "sametya tān naravyāghrāṃs tava dāsyāmi saṃvidam",
    "GE07mbh_07_u:102.045": "saṃjaya uvāca",
    "GE07mbh_07_u:102.045a": "etāvad uktvā prayayau paridāya yudhiṣṭhiram",
    "GE07mbh_07_u:102.045c": "dhṛṣṭadyumnāya balavān suhṛdbhyaś ca punaḥ punaḥ",
    "GE07mbh_07_u:102.045e": "dhṛṣṭadyumnaṃ cedam āha bhīmaseno mahābalaḥ",
    "GE07mbh_07_u:102.046a": "viditaṃ te mahābāho yathā droṇo mahārathaḥ",
    "GE07mbh_07_u:102.046c": "grahaṇe dharmarājasya sarvopāyena vartate",
    "GE07mbh_07_u:102.047a": "na ca me gamane kṛtyaṃ tādṛk pārṣata vidyate",
    "GE07mbh_07_u:102.047c": "yādṛśaṃ rakṣaṇe rājñaḥ kāryam ātyayikaṃ hi naḥ",
    "GE07mbh_07_u:102.048a": "evam ukto 'smi pārthena prativaktuṃ sma notsahe",
    "GE07mbh_07_u:102.048c": "prayāsye tatra yatrāsau mumūrṣuḥ saindhavaḥ sthitaḥ",
    "GE07mbh_07_u:102.048e": "dharmarājasya vacane sthātavyam aviśaṅkayā",
    "GE07mbh_07_u:102.048f-0766_01": "yāsyāmi padavīṃ bhrātuḥ sātvatasya ca dhīmataḥ",
    "GE07mbh_07_u:102.049a": "so 'dya yatto raṇe pārthaṃ parirakṣa yudhiṣṭhiram",
    "GE07mbh_07_u:102.049c": "etad dhi sarvakāryāṇāṃ paramaṃ kṛtyam āhave",
    "GE07mbh_07_u:102.050a": "tam abravīn mahārāja dhṛṣṭadyumno vṛkodaram",
    "GE07mbh_07_u:102.050c": "īpsitena mahābāho gaccha",
    "GE07mbh_07_u:102.051a": "nāhatvā samare droṇo dhṛṣṭadyumnaṃ kathaṃ cana",
    "GE07mbh_07_u:102.051b-0767_01": "mayi jīvati kaunteya bhāradvājaḥ kathaṃ cana",
    "GE07mbh_07_u:102.051c": "nigrahaṃ dharmarājasya prakariṣyati saṃyuge",
    "GE07mbh_07_u:102.052a": "tato nikṣipya rājānaṃ dhṛṣṭadyumnāya pāṇḍavaḥ",
    "GE07mbh_07_u:102.052c": "abhivādya guruṃ jyeṣṭhaṃ prayayau yatra phalgunaḥ",
    "GE07mbh_07_u:102.053a": "pariṣvaktas tu kaunteyo dharmarājena bhārata",
    "GE07mbh_07_u:102.053b-0768_01": "rājñā mūrdhani cāghrātaḥ pariṣvaktaś ca śatruhā",
    "GE07mbh_07_u:102.053c": "āghrātaś ca tathā mūrdhni śrāvitaś cāśiṣaḥ śubhāḥ",
    "GE07mbh_07_u:102.053d-0769_01": "kṛtvā pradakṣiṇān viprān arcitāṃs tuṣṭamānasān",
    "GE07mbh_07_u:102.053d-0769_02": "ālabhya maṅgalāny aṣṭau pītvā kairātakaṃ madhu",
    "GE07mbh_07_u:102.053d-0769_03": "dviguṇadraviṇo vīro madaraktāntalocanaḥ",
    "GE07mbh_07_u:102.053d-0769_04": "vipraiḥ kṛtasvastyayano vijayotpādasūcitaḥ",
    "GE07mbh_07_u:102.053d-0769_05": "paśyann evātmano buddhiṃ vijayānandakāriṇīm",
    "GE07mbh_07_u:102.053d-0769_06": "anulomānilaiś cāśu pradarśitajayodayaḥ",
    "GE07mbh_07_u:102.054a": "bhīmaseno mahābāhuḥ kavacī śubhakuṇḍalī",
    "GE07mbh_07_u:102.054c": "sāṅgadaḥ satanutrāṇaḥ saśarī rathināṃ varaḥ",
    "GE07mbh_07_u:102.054d-0770_01": "ratham āruhya niryuktaṃ sarvopakaraṇānvitam",
    "GE07mbh_07_u:102.055a": "tasya kārṣṇāyasaṃ varma hemacitraṃ maharddhimat",
    "GE07mbh_07_u:102.055c": "vibabhau parvataśliṣṭaḥ savidyud iva toyadaḥ",
    "GE07mbh_07_u:102.056a": "pītaraktāsitasitair vāsobhiś ca suveṣṭitaḥ",
    "GE07mbh_07_u:102.056c": "kaṇṭhatrāṇena ca babhau sendrāyudha ivāmbudaḥ",
    "GE07mbh_07_u:102.057a": "prayāte bhīmasene tu tava sainyaṃ yuyutsayā",
    "GE07mbh_07_u:102.057c": "pāñcajanyaravo ghoraḥ punar āsīd viśāṃ pate",
    "GE07mbh_07_u:102.058a": "taṃ śrutvā ninadaṃ ghoraṃ trailokyatrāsanaṃ mahat",
    "GE07mbh_07_u:102.058c": "punar bhīmaṃ mahābāhur dharmaputro 'bhyabhāṣata",
    "GE07mbh_07_u:102.059a": "eṣa vṛṣṇipravīreṇa dhmātaḥ salilajo bhṛśam",
    "GE07mbh_07_u:102.059c": "pṛthivīṃ cāntarikṣaṃ ca vinādayati śaṅkharāṭ",
    "GE07mbh_07_u:102.060a": "nūnaṃ vyasanam āpanne sumahat savyasācini",
    "GE07mbh_07_u:102.060c": "kurubhir yudhyate sārdhaṃ sarvaiś cakragadādharaḥ",
    "GE07mbh_07_u:102.061a": "nūnam āryā mahat kuntī pāpam adya nidarśanam",
    "GE07mbh_07_u:102.061c": "draupadī ca subhadrā ca paśyanti saha bandhubhiḥ",
    "GE07mbh_07_u:102.062a": "sa bhīmas tvarayā yukto yāhi yatra dhanaṃjayaḥ",
    "GE07mbh_07_u:102.062c": "muhyantīva hi me sarvā dhanaṃjayadidṛkṣayā",
    "GE07mbh_07_u:102.062e": "diśaḥ sapradiśaḥ pārtha sātvatasya ca kāraṇāt",
    "GE07mbh_07_u:102.062f-0771_01": "evaṃ saṃcoditas tena dharmaputreṇa saṃyuge",
    "GE07mbh_07_u:102.062f-0771_02": "bhīmaseno mahābāhuḥ kavacī daṃśito balī",
    "GE07mbh_07_u:102.063a": "gaccha gaccheti ca punar bhīmasenam abhāṣata",
    "GE07mbh_07_u:102.063b-0772_01": "tataḥ pāṇḍusuto rājan bhīmasenaḥ pratāpavān",
    "GE07mbh_07_u:102.063b-0772_02": "baddhagodhāṅgulitrāṇaḥ pragṛhītaśarāsanaḥ",
    "GE07mbh_07_u:102.063c": "bhṛśaṃ sa prahito bhrātrā bhrātā bhrātuḥ priyaṃkaraḥ",
    "GE07mbh_07_u:102.063e": "āhatya dundubhiṃ bhīmaḥ śaṅkhaṃ pradhmāya cāsakṛt",
    "GE07mbh_07_u:102.064a": "vinadya siṃhanādaṃ ca jyāṃ vikarṣan punaḥ punaḥ",
    "GE07mbh_07_u:102.064b-0773_01": "talaśabdena vīrāṇāṃ pātayitvā manāṃsy uta",
    "GE07mbh_07_u:102.064c": "darśayan ghoram ātmānam amitrān sahasābhyayāt",
    "GE07mbh_07_u:102.065a": "tam ūhur javanā dāntā vikurvāṇā hayottamāḥ",
    "GE07mbh_07_u:102.065c": "viśokenābhisaṃyattā manomārutaraṃhasaḥ",
    "GE07mbh_07_u:102.066a": "ārujan virujan pārtho jyāṃ vikarṣaṃś ca pāṇinā",
    "GE07mbh_07_u:102.066c": "so 'vakarṣan vikarṣaṃś ca senāgraṃ samaloḍayat",
    "GE07mbh_07_u:102.067a": "taṃ prayāntaṃ mahābāhuṃ pāñcālāḥ sahasomakāḥ",
    "GE07mbh_07_u:102.067b-0774_01": "taṃ samāyāntam ālokya ghorarūpaṃ sutās tava",
    "GE07mbh_07_u:102.067c": "pṛṣṭhato 'nuyayuḥ śūrā maghavantam ivāmarāḥ",
    "GE07mbh_07_u:102.068a": "taṃ sasenā mahārāja sodaryāḥ paryavārayan",
    "GE07mbh_07_u:102.068c": "duḥśalaś citrasenaś ca kuṇḍabhedī viviṃśatiḥ",
    "GE07mbh_07_u:102.069a": "durmukho duḥsahaś caiva vikarṇaś ca śalas tathā",
    "GE07mbh_07_u:102.069c": "vindānuvindau sumukho dīrghabāhuḥ sudarśanaḥ",
    "GE07mbh_07_u:102.070a": "vṛndārakaḥ suhastaś ca suṣeṇo dīrghalocanaḥ",
    "GE07mbh_07_u:102.070c": "abhayo raudrakarmā ca suvarmā durvimocanaḥ",
    "GE07mbh_07_u:102.071a": "vividhai rathināṃ śreṣṭhāḥ saha sainyaiḥ sahānugaiḥ",
    "GE07mbh_07_u:102.071c": "saṃyattāḥ samare śūrā bhīmasenam upādravan",
    "GE07mbh_07_u:102.071d-0775_01": "taiḥ samantād vṛtaḥ śūraiḥ samare sa mahārathaḥ",
    "GE07mbh_07_u:102.072a": "tān samīkṣya tu kaunteyo bhīmasenaḥ parākramī",
    "GE07mbh_07_u:102.072c": "abhyavartata vegena siṃhaḥ kṣudramṛgān iva",
    "GE07mbh_07_u:102.073a": "te mahāstrāṇi divyāni tatra vīrā adarśayan",
    "GE07mbh_07_u:102.073c": "vārayantaḥ śarair bhīmaṃ meghāḥ sūryam ivoditam",
    "GE07mbh_07_u:102.074a": "sa tān atītya vegena droṇānīkam upādravat",
    "GE07mbh_07_u:102.074c": "agrataś ca gajānīkaṃ śaravarṣair avākirat",
    "GE07mbh_07_u:102.075a": "so 'cireṇaiva kālena tad gajānīkam āśugaiḥ",
    "GE07mbh_07_u:102.075c": "diśaḥ sarvāḥ samabhyasya vyadhamat pavanātmajaḥ",
    "GE07mbh_07_u:102.076a": "trāsitāḥ śarabhasyeva garjitena vane mṛgāḥ",
    "GE07mbh_07_u:102.076c": "prādravan dviradāḥ sarve nadanto bhairavān ravān",
    "GE07mbh_07_u:102.077a": "punaś cātītya vegena droṇānīkam upādravat",
    "GE07mbh_07_u:102.077c": "tam avārayad ācāryo velevodvṛttam arṇavam",
    "GE07mbh_07_u:102.077d-0776_01": "tasya droṇo rathaṃ rājañ chādayām āsa saṃyuge",
    "GE07mbh_07_u:102.077d-0776_02": "sāśvasūtadhvajaṃ tūrṇaṃ tad adbhutam ivābhavat",
    "GE07mbh_07_u:102.078a": "lalāṭe 'tāḍayac cainaṃ nārācena smayann iva",
    "GE07mbh_07_u:102.078c": "ūrdhvaraśmir ivādityo vibabhau tatra pāṇḍavaḥ",
    "GE07mbh_07_u:102.079a": "sa manyamānas tv ācāryo mamāyaṃ phalguno yathā",
    "GE07mbh_07_u:102.079c": "bhīmaḥ kariṣyate pūjām ity uvāca vṛkodaram",
    "GE07mbh_07_u:102.079d-0777_01": "bhīmaṃ pūjāṃ kariṣyantaṃ guruvṛttam athābravīt",
    "GE07mbh_07_u:102.080a": "bhīmasena na te śakyaṃ praveṣṭum arivāhinīm",
    "GE07mbh_07_u:102.080c": "mām anirjitya samare śatrumadhye mahābala",
    "GE07mbh_07_u:102.081a": "yadi te so 'nujaḥ kṛṣṇaḥ praviṣṭo 'numate mama",
    "GE07mbh_07_u:102.081c": "anīkaṃ na tu śakyaṃ bhoḥ praveṣṭum iha vai tvayā",
    "GE07mbh_07_u:102.082a": "atha bhīmas tu tac chrutvā guror vākyam apetabhīḥ",
    "GE07mbh_07_u:102.082c": "kruddhaḥ provāca vai droṇaṃ raktatāmrekṣaṇaḥ śvasan",
    "GE07mbh_07_u:102.083a": "tavārjuno nānumate brahmabandho raṇājiram",
    "GE07mbh_07_u:102.083c": "praviṣṭaḥ sa hi durdharṣaḥ śakrasyāpi viśed balam",
    "GE07mbh_07_u:102.084a": "yena vai paramāṃ pūjāṃ kurvatā mānito hy asi",
    "GE07mbh_07_u:102.084c": "nārjuno 'haṃ ghṛṇī droṇa bhīmaseno 'smi te ripuḥ",
    "GE07mbh_07_u:102.085a": "pitā nas tvaṃ gurur bandhus tathā putrā hi te vayam",
    "GE07mbh_07_u:102.085c": "iti manyāmahe sarve bhavantaṃ praṇatāḥ sthitāḥ",
    "GE07mbh_07_u:102.086a": "adya tad viparītaṃ te vadato 'smāsu dṛśyate",
    "GE07mbh_07_u:102.086c": "yadi śatruṃ tvam ātmānaṃ manyase tat tathāstv iha",
    "GE07mbh_07_u:102.086e": "eṣa te sadṛśaṃ śatroḥ karma bhīmaḥ karomy aham",
    "GE07mbh_07_u:102.087a": "athodbhrāmya gadāṃ bhīmaḥ kāladaṇḍam ivāntakaḥ",
    "GE07mbh_07_u:102.087c": "droṇāyāvasṛjad rājan sa rathād avapupluve",
    "GE07mbh_07_u:102.088a": "sāśvasūtadhvajaṃ yānaṃ droṇasyāpothayat tadā",
    "GE07mbh_07_u:102.088b-0778_01": "tad adbhutam apaśyāma pāṇḍaveyasya vikramam",
    "GE07mbh_07_u:102.088b-0778_02": "droṇaṃ tu virathaṃ kṛtvā bhīmaseno mahābalaḥ",
    "GE07mbh_07_u:102.088b-0778_03": "abhyavartata sainyāni tāvakāni samantataḥ",
    "GE07mbh_07_u:102.088c": "prāmṛdnāc ca bahūn yodhān vāyur vṛkṣān ivaujasā",
    "GE07mbh_07_u:102.088d-0779_01": "vicacāra raṇe rājan vāyutulyaparākramaḥ",
    "GE07mbh_07_u:102.089a": "taṃ punaḥ parivavrus te tava putrā rathottamam",
    "GE07mbh_07_u:102.089b-0780_01": "nirjitas tu tadānena pāṇḍavena mahātmanā",
    "GE07mbh_07_u:102.089c": "anyaṃ ca ratham āsthāya droṇaḥ praharatāṃ varaḥ",
    "GE07mbh_07_u:102.089d-0781_01": "vyūhadvāraṃ samāsādya yuddhāya samavasthitaḥ",
    "GE07mbh_07_u:102.089d-0782_01": "bhīmenaivākarod yatnaṃ vyūham evābhyarakṣata",
    "GE07mbh_07_u:102.090a": "tataḥ kruddho mahārāja bhīmasenaḥ parākramī",
    "GE07mbh_07_u:102.090c": "agrataḥ syandanānīkaṃ śaravarṣair avākirat",
    "GE07mbh_07_u:102.091a": "te vadhyamānāḥ samare tava putrā mahārathāḥ",
    "GE07mbh_07_u:102.091c": "bhīmaṃ bhīmabalaṃ yuddhe 'yodhayaṃs tu jayaiṣiṇaḥ",
    "GE07mbh_07_u:102.092a": "tato duḥśāsanaḥ kruddho rathaśaktiṃ samākṣipat",
    "GE07mbh_07_u:102.092c": "sarvapāraśavīṃ tīkṣṇāṃ jighāṃsuḥ pāṇḍunandanam",
    "GE07mbh_07_u:102.093a": "āpatantīṃ mahāśaktiṃ tava putrapracoditām",
    "GE07mbh_07_u:102.093c": "dvidhā ciccheda tāṃ bhīmas tad adbhutam ivābhavat",
    "GE07mbh_07_u:102.094a": "athānyair niśitair bāṇaiḥ saṃkruddhaḥ kuṇḍabhedinam",
    "GE07mbh_07_u:102.094c": "suṣeṇaṃ dīrghanetraṃ ca tribhis trīn avadhīd balī",
    "GE07mbh_07_u:102.095a": "tato vṛndārakaṃ vīraṃ kurūṇāṃ kīrtivardhanam",
    "GE07mbh_07_u:102.095c": "putrāṇāṃ tava vīrāṇāṃ yudhyatām avadhīt punaḥ",
    "GE07mbh_07_u:102.096a": "abhayaṃ raudrakarmāṇaṃ durvimocanam eva ca",
    "GE07mbh_07_u:102.096c": "tribhis trīn avadhīd bhīmaḥ punar eva sutāṃs tava",
    "GE07mbh_07_u:102.097a": "vadhyamānā mahārāja putrās tava balīyasā",
    "GE07mbh_07_u:102.097c": "bhīmaṃ praharatāṃ śreṣṭhaṃ samantāt paryavārayan",
    "GE07mbh_07_u:102.097d-0783_01": "bāhyaṃ mṛtyubhayaṃ kṛtvā samāvavrur vṛkodaram",
    "GE07mbh_07_u:102.097d-0784_01": "te śarair bhīmakarmāṇaṃ vavarṣuḥ pāṇḍavaṃ yudhi",
    "GE07mbh_07_u:102.097d-0784_02": "meghā ivātapāpāye dhārābhir dharaṇīdharam",
    "GE07mbh_07_u:102.097d-0784_03": "sa tad bāṇamayaṃ varṣam aśmavarṣam ivācalaḥ",
    "GE07mbh_07_u:102.097d-0784_04": "pratīcchan pāṇḍudāyādo na prāvyathata śatruhā",
    "GE07mbh_07_u:102.098a": "vindānuvindau sahitau suvarmāṇaṃ ca te sutam",
    "GE07mbh_07_u:102.098c": "prahasann iva kaunteyaḥ śarair ninye yamakṣayam",
    "GE07mbh_07_u:102.099a": "tataḥ sudarśanaṃ vīraṃ putraṃ te bharatarṣabha",
    "GE07mbh_07_u:102.099c": "vivyādha samare tūrṇaṃ sa papāta mamāra ca",
    "GE07mbh_07_u:102.099d-0785_01": "tomareṇa nihatyājau preṣayām āsa mṛtyave",
    "GE07mbh_07_u:102.100a": "so 'cireṇaiva kālena tad rathānīkam āśugaiḥ",
    "GE07mbh_07_u:102.100c": "diśaḥ sarvāḥ samabhyasya vyadhamat pāṇḍunandanaḥ",
    "GE07mbh_07_u:102.100d-0786_01": "diśo vidrāvayām āsa nīhāram iva bhāskaraḥ",
    "GE07mbh_07_u:102.101a": "tato vai rathaghoṣeṇa garjitena mṛgā iva",
    "GE07mbh_07_u:102.101c": "vadhyamānāś ca samare putrās tava viśāṃ pate",
    "GE07mbh_07_u:102.101e": "prādravan sarathāḥ sarve bhīmasenabhayārditāḥ",
    "GE07mbh_07_u:102.102a": "anuyāya tu kaunteyaḥ putrāṇāṃ te mahad balam",
    "GE07mbh_07_u:102.102c": "vivyādha samare rājan kauraveyān samantataḥ",
    "GE07mbh_07_u:102.103a": "vadhyamānā mahārāja bhīmasenena tāvakāḥ",
    "GE07mbh_07_u:102.103c": "tyaktvā bhīmaṃ raṇe yānti codayanto hayottamān",
    "GE07mbh_07_u:102.104a": "tāṃs tu nirjitya samare bhīmaseno mahābalaḥ",
    "GE07mbh_07_u:102.104c": "siṃhanādaravaṃ cakre bāhuśabdaṃ ca pāṇḍavaḥ",
    "GE07mbh_07_u:102.105a": "talaśabdaṃ ca sumahat kṛtvā bhīmo mahābalaḥ",
    "GE07mbh_07_u:102.105b-0787_01": "kṛtvā śabdaṃ ca bhīmaṃ ca bhīmo vai śvasanātmajaḥ",
    "GE07mbh_07_u:102.105b-0788_01": "mahāntaṃ talaśabdaṃ ca kṛtvā droṇāntikaṃ yayau",
    "GE07mbh_07_u:102.105b-0789_01": "bhīṣayitvā rathānīkaṃ hatvā yodhān varān varān",
    "GE07mbh_07_u:102.105c": "vyatītya rathinaś cāpi droṇānīkam upādravat",
    "GE07mbh_07_u:103.001": "saṃjaya uvāca",
    "GE07mbh_07_u:103.001a": "tam uttīrṇaṃ rathānīkāt tamaso bhāskaraṃ yathā",
    "GE07mbh_07_u:103.001c": "didhārayiṣur ācāryaḥ śaravarṣair avākirat",
    "GE07mbh_07_u:103.002a": "pibann iva śaraughāṃs tān droṇacāpavarātigān",
    "GE07mbh_07_u:103.002c": "so 'bhyavartata sodaryān māyayā mohayan balam",
    "GE07mbh_07_u:103.003a": "taṃ mṛdhe vegam āsthāya paraṃ paramadhanvinaḥ",
    "GE07mbh_07_u:103.003c": "coditās tava putraiś ca sarvataḥ paryavārayan",
    "GE07mbh_07_u:103.004a": "sa tathā saṃvṛto bhīmaḥ prahasann iva bhārata",
    "GE07mbh_07_u:103.004c": "udayacchad gadāṃ tebhyo ghorāṃ tāṃ siṃhavan nadan",
    "GE07mbh_07_u:103.004e": "avāsṛjac ca vegena teṣu tān pramathad balī",
    "GE07mbh_07_u:103.005a": "sendrāśanir ivendreṇa praviddhā saṃhatātmanā",
    "GE07mbh_07_u:103.005b-0790_01": "prāmathnāt sā mahārāja sainikāṃs tava saṃyuge",
    "GE07mbh_07_u:103.005c": "ghoṣeṇa mahatā rājan pūrayitveva medinīm",
    "GE07mbh_07_u:103.005e": "jvalantī tejasā bhīmā trāsayām āsa te sutān",
    "GE07mbh_07_u:103.006a": "tāṃ patantīṃ mahāvegāṃ dṛṣṭvā tejobhisaṃvṛtām",
    "GE07mbh_07_u:103.006c": "prādravaṃs tāvakāḥ sarve nadanto bhairavān ravān",
    "GE07mbh_07_u:103.007a": "taṃ ca śabdam asaṃsahyaṃ tasyāḥ saṃlakṣya māriṣa",
    "GE07mbh_07_u:103.007b-0791_01": "siṃhanādam asahyaṃ hi śrutvā bhīmasya saṃyuge",
    "GE07mbh_07_u:103.007c": "prāpatan manujās tatra rathebhyo rathinas tadā",
    "GE07mbh_07_u:103.007d-0792_01": "te hanyamānā bhīmena gadāhastena tāvakāḥ",
    "GE07mbh_07_u:103.007d-0792_02": "prādravanta raṇe bhītā vyāghraghrātā mṛgā iva",
    "GE07mbh_07_u:103.008a": "sa tān vidrāvya kaunteyaḥ saṃkhye 'mitrān durāsadaḥ",
    "GE07mbh_07_u:103.008c": "suparṇa iva vegena pakṣirāḍ atyagāc camūm",
    "GE07mbh_07_u:103.009a": "tathā taṃ viprakurvāṇaṃ rathayūthapayūthapam",
    "GE07mbh_07_u:103.009c": "bhāradvājo mahārāja bhīmasenaṃ samabhyayāt",
    "GE07mbh_07_u:103.010a": "droṇas tu samare bhīmaṃ vārayitvā śarormibhiḥ",
    "GE07mbh_07_u:103.010c": "akarot sahasā nādaṃ pāṇḍūnāṃ bhayam ādadhat",
    "GE07mbh_07_u:103.011a": "tad yuddham āsīt sumahad ghoraṃ devāsuropamam",
    "GE07mbh_07_u:103.011c": "droṇasya ca mahārāja bhīmasya ca mahātmanaḥ",
    "GE07mbh_07_u:103.012a": "yadā tu viśikhais tīkṣṇair droṇacāpaviniḥsṛtaiḥ",
    "GE07mbh_07_u:103.012c": "vadhyante samare vīrāḥ śataśo 'tha sahasraśaḥ",
    "GE07mbh_07_u:103.013a": "tato rathād avaplutya vegam āsthāya pāṇḍavaḥ",
    "GE07mbh_07_u:103.013c": "nimīlya nayane rājan padātir droṇam abhyayāt",
    "GE07mbh_07_u:103.013d-0793_01": "aṃse śiro bhīmasenaḥ karau kṛtvorasi sthirau",
    "GE07mbh_07_u:103.013d-0793_02": "vegam āsthāya balavān manonilagarutmatām",
    "GE07mbh_07_u:103.014a": "yathā hi govṛṣo varṣaṃ pratigṛhṇāti līlayā",
    "GE07mbh_07_u:103.014c": "tathā bhīmo naravyāghraḥ śaravarṣaṃ samagrahīt",
    "GE07mbh_07_u:103.015a": "sa vadhyamānaḥ samare rathaṃ droṇasya māriṣa",
    "GE07mbh_07_u:103.015c": "īṣāyāṃ pāṇinā gṛhya pracikṣepa mahābalaḥ",
    "GE07mbh_07_u:103.016a": "droṇas tu satvaro rājan kṣipto bhīmena saṃyuge",
    "GE07mbh_07_u:103.016b-0794_01": "dṛśyate tāvakair yodhair vismayotphullalocanaiḥ",
    "GE07mbh_07_u:103.016b-0794_02": "parityajya rathaṃ tūrṇaṃ droṇo bhagnaṃ mahītale",
    "GE07mbh_07_u:103.016c": "ratham anyaṃ samāsthāya vyūhadvāram upāyayau",
    "GE07mbh_07_u:103.016d-0795_01": "parāṅmukhaṃ tathā yāntaṃ bhagnotsāhaṃ guruṃ tadā",
    "GE07mbh_07_u:103.016d-0795_02": "gatvā vegena taṃ bhīmo dhuraṃ gṛhya rathasya tu",
    "GE07mbh_07_u:103.016d-0795_03": "tam apy atirathaṃ bhīmaś cikṣepa bhṛśaroṣitaḥ",
    "GE07mbh_07_u:103.016d-0795_04": "evam aṣṭau rathāḥ kṣiptā guror bhīmena līlayā",
    "GE07mbh_07_u:103.016d-0795_05": "droṇo 'pi tu nimeṣeṇa punaḥ svaratham āsthitaḥ",
    "GE07mbh_07_u:103.017a": "tasmin kṣaṇe tasya yantā tūrṇam aśvān acodayat",
    "GE07mbh_07_u:103.017c": "bhīmasenasya kauravya tad adbhutam ivābhavat",
    "GE07mbh_07_u:103.018a": "tataḥ svaratham āsthāya bhīmaseno mahābalaḥ",
    "GE07mbh_07_u:103.018c": "abhyavartata vegena tava putrasya vāhinīm",
    "GE07mbh_07_u:103.019a": "sa mṛdnan kṣatriyān ājau vāto vṛkṣān ivoddhataḥ",
    "GE07mbh_07_u:103.019c": "agacchad dārayan senāṃ sindhuvego nagān iva",
    "GE07mbh_07_u:103.020a": "bhojānīkaṃ samāsādya hārdikyenābhirakṣitam",
    "GE07mbh_07_u:103.020c": "pramathya bahudhā rājan bhīmasenaḥ samabhyayāt",
    "GE07mbh_07_u:103.021a": "saṃtrāsayann anīkāni talaśabdena māriṣa",
    "GE07mbh_07_u:103.021c": "ajayat sarvasainyāni śārdūla iva govṛṣān",
    "GE07mbh_07_u:103.022a": "bhojānīkam atikramya kāmbojānāṃ ca vāhinīm",
    "GE07mbh_07_u:103.022c": "tathā mlecchagaṇāṃś cānyān bahūn yuddhaviśāradān",
    "GE07mbh_07_u:103.023a": "sātyakiṃ cāpi saṃprekṣya yudhyamānaṃ nararṣabham",
    "GE07mbh_07_u:103.023c": "rathena yattaḥ kaunteyo vegena prayayau tadā",
    "GE07mbh_07_u:103.024a": "bhīmaseno mahārāja draṣṭukāmo dhanaṃjayam",
    "GE07mbh_07_u:103.024c": "atītya samare yodhāṃs tāvakān pāṇḍunandanaḥ",
    "GE07mbh_07_u:103.025a": "so 'paśyad arjunaṃ tatra yudhyamānaṃ nararṣabham",
    "GE07mbh_07_u:103.025c": "saindhavasya vadhārthaṃ hi parākrāntaṃ parākramī",
    "GE07mbh_07_u:103.026a": "arjunaṃ tatra dṛṣṭvātha cukrośa mahato ravān",
    "GE07mbh_07_u:103.026b-0796_01": "prāvṛṭkāle mahārāja nardann iva balāhakaḥ",
    "GE07mbh_07_u:103.026c": "taṃ tu tasya mahānādaṃ pārthaḥ śuśrāva nardataḥ",
    "GE07mbh_07_u:103.026d-0797_01": "vāsudevaś ca kauravya bhīmasenasya saṃyuge",
    "GE07mbh_07_u:103.027a": "tataḥ pārtho mahānādaṃ muñcan vai mādhavaś ca ha",
    "GE07mbh_07_u:103.027c": "abhyayātāṃ mahārāja nardantau govṛṣāv iva",
    "GE07mbh_07_u:103.028a": "vāsudevārjunau śrutvā ninādaṃ tasya śuṣmiṇaḥ",
    "GE07mbh_07_u:103.028c": "punaḥ punaḥ praṇadatāṃ didṛkṣantau vṛkodaram",
    "GE07mbh_07_u:103.029a": "bhīmasenaravaṃ śrutvā phalgunasya ca dhanvinaḥ",
    "GE07mbh_07_u:103.029c": "aprīyata mahārāja dharmaputro yudhiṣṭhiraḥ",
    "GE07mbh_07_u:103.030a": "viśokaś cābhavad rājā śrutvā taṃ ninadaṃ mahat",
    "GE07mbh_07_u:103.030c": "dhanaṃjayasya ca raṇe jayam āśāstavān vibhuḥ",
    "GE07mbh_07_u:103.031a": "tathā tu nardamāne vai bhīmasene raṇotkaṭe",
    "GE07mbh_07_u:103.031c": "smitaṃ kṛtvā mahābāhur dharmaputro yudhiṣṭhiraḥ",
    "GE07mbh_07_u:103.032a": "hṛdgataṃ manasā prāha dhyātvā dharmabhṛtāṃ varaḥ",
    "GE07mbh_07_u:103.032c": "dattā bhīma tvayā saṃvit kṛtaṃ guruvacas tathā",
    "GE07mbh_07_u:103.033a": "na hi teṣāṃ jayo yuddhe yeṣāṃ dveṣṭāsi pāṇḍava",
    "GE07mbh_07_u:103.033c": "diṣṭyā jīvati saṃgrāme savyasācī dhanaṃjayaḥ",
    "GE07mbh_07_u:103.034a": "diṣṭyā ca kuśalī vīraḥ sātyakiḥ satyavikramaḥ",
    "GE07mbh_07_u:103.034c": "diṣṭyā śṛṇomi garjantau vāsudevadhanaṃjayau",
    "GE07mbh_07_u:103.035a": "yena śakraṃ raṇe jitvā tarpito havyavāhanaḥ",
    "GE07mbh_07_u:103.035c": "sa hantā dviṣatāṃ saṃkhye diṣṭyā jīvati phalgunaḥ",
    "GE07mbh_07_u:103.036a": "yasya bāhubalaṃ sarve vayam āśritya jīvitāḥ",
    "GE07mbh_07_u:103.036c": "sa hantā ripusainyānāṃ diṣṭyā jīvati phalgunaḥ",
    "GE07mbh_07_u:103.037a": "nivātakavacā yena devair api sudurjayāḥ",
    "GE07mbh_07_u:103.037c": "nirjitā rathinaikena diṣṭyā pārthaḥ sa jīvati",
    "GE07mbh_07_u:103.038a": "kauravān sahitān sarvān gograhārthe samāgatān",
    "GE07mbh_07_u:103.038c": "yo 'jayan matsyanagare diṣṭyā pārthaḥ sa jīvati",
    "GE07mbh_07_u:103.039a": "kālakeyasahasrāṇi caturdaśa mahāraṇe",
    "GE07mbh_07_u:103.039b-0798_01": "kālakeyān maheṣvāsān sahasrāṇi caturdaśa",
    "GE07mbh_07_u:103.039c": "yo 'vadhīd bhujavīryeṇa diṣṭyā pārthaḥ sa jīvati",
    "GE07mbh_07_u:103.040a": "gandharvarājaṃ balinaṃ duryodhanakṛtena vai",
    "GE07mbh_07_u:103.040c": "jitavān yo 'stravīryeṇa diṣṭyā pārthaḥ sa jīvati",
    "GE07mbh_07_u:103.041a": "kirīṭamālī balavāñ śvetāśvaḥ kṛṣṇasārathiḥ",
    "GE07mbh_07_u:103.041c": "mama priyaś ca satataṃ diṣṭyā jīvati phalgunaḥ",
    "GE07mbh_07_u:103.042a": "putraśokābhisaṃtaptaś cikīrṣuḥ karma duṣkaram",
    "GE07mbh_07_u:103.042c": "jayadrathavadhānveṣī pratijñāṃ kṛtavān hi yaḥ",
    "GE07mbh_07_u:103.042e": "kaccit sa saindhavaṃ saṃkhye haniṣyati dhanaṃjayaḥ",
    "GE07mbh_07_u:103.043a": "kaccit tīrṇapratijñaṃ hi vāsudevena rakṣitam",
    "GE07mbh_07_u:103.043c": "anastamita āditye sameṣyāmy aham arjunam",
    "GE07mbh_07_u:103.044a": "kaccit saindhavako rājā duryodhanahite rataḥ",
    "GE07mbh_07_u:103.044c": "nandayiṣyaty amitrāṇi phalgunena nipātitaḥ",
    "GE07mbh_07_u:103.045a": "kaccid duryodhano rājā phalgunena nipātitam",
    "GE07mbh_07_u:103.045c": "dṛṣṭvā saindhavakaṃ saṃkhye śamam asmāsu dhāsyati",
    "GE07mbh_07_u:103.046a": "dṛṣṭvā vinihatān bhrātṝn bhīmasenena saṃyuge",
    "GE07mbh_07_u:103.046c": "kaccid duryodhano mandaḥ śamam asmāsu dhāsyati",
    "GE07mbh_07_u:103.047a": "dṛṣṭvā cānyān bahūn yodhān pātitān dharaṇītale",
    "GE07mbh_07_u:103.047c": "kaccid duryodhano mandaḥ paścāttāpaṃ kariṣyati",
    "GE07mbh_07_u:103.048a": "kaccid bhīṣmeṇa no vairam ekenaiva praśāmyati",
    "GE07mbh_07_u:103.048c": "śeṣasya rakṣaṇārthaṃ ca saṃdhāsyati suyodhanaḥ",
    "GE07mbh_07_u:103.049a": "evaṃ bahuvidhaṃ tasya cintayānasya pārthiva",
    "GE07mbh_07_u:103.049c": "kṛpayābhiparītasya ghoraṃ yuddham avartata",
    "GE07mbh_07_u:104.001": "dhṛtarāṣṭra uvāca",
    "GE07mbh_07_u:104.001a": "tathā tu nardamānaṃ taṃ bhīmasenaṃ mahābalam",
    "GE07mbh_07_u:104.001c": "meghastanitanirghoṣaṃ ke vīrāḥ paryavārayan",
    "GE07mbh_07_u:104.002a": "na hi paśyāmy ahaṃ taṃ vai triṣu lokeṣu saṃjaya",
    "GE07mbh_07_u:104.002c": "kruddhasya bhimasenasya yas tiṣṭhed agrato raṇe",
    "GE07mbh_07_u:104.003a": "gadām udyacchamānasya kālasyeva mahāmṛdhe",
    "GE07mbh_07_u:104.003c": "na hi paśyāmy ahaṃ tāta yas tiṣṭheta raṇājire",
    "GE07mbh_07_u:104.004a": "rathaṃ rathena yo hanyāt kuñjaraṃ kuñjareṇa ca",
    "GE07mbh_07_u:104.004b-0799_01": "aśvam aśvena samare manujair manujāṃs tathā",
    "GE07mbh_07_u:104.004c": "kas tasya samare sthātā sākṣād api śatakratuḥ",
    "GE07mbh_07_u:104.005a": "kruddhasya bhīmasenasya mama putrāñ jighāṃsataḥ",
    "GE07mbh_07_u:104.005c": "duryodhanahite yuktāḥ samatiṣṭhanta ke 'grataḥ",
    "GE07mbh_07_u:104.006a": "bhīmasenadavāgnes tu mama putratṛṇolapam",
    "GE07mbh_07_u:104.006c": "pradhakṣyato raṇamukhe ke vīrāḥ pramukhe sthitāḥ",
    "GE07mbh_07_u:104.007a": "kālyamānān hi me putrān bhīmenāvekṣya saṃyuge",
    "GE07mbh_07_u:104.007c": "kāleneva prajāḥ sarvāḥ ke bhīmaṃ paryavārayan",
    "GE07mbh_07_u:104.007d-0800_01": "na me 'rjunād bhayaṃ tādṛk kṛṣṇān nāpi ca sātvatāt",
    "GE07mbh_07_u:104.007d-0800_02": "hutabhug janmano naiva yādṛg bhīmād bhayaṃ mama",
    "GE07mbh_07_u:104.008a": "bhīmavahneḥ pradīptasya mama putrān didhakṣataḥ",
    "GE07mbh_07_u:104.008c": "ke śūrāḥ paryavartanta tan mamācakṣva saṃjaya",
    "GE07mbh_07_u:104.009": "saṃjaya uvāca",
    "GE07mbh_07_u:104.009a": "tathā tu nardamānaṃ taṃ bhīmasenaṃ mahāratham",
    "GE07mbh_07_u:104.009c": "tumulenaiva śabdena karṇo 'py abhyapatad balī",
    "GE07mbh_07_u:104.009d-0801_01": "karṇo 'py abhyapatad dhīmāṃs tumulena raveṇa ca",
    "GE07mbh_07_u:104.010a": "vyākṣipan balavac cāpam atimātram amarṣaṇaḥ",
    "GE07mbh_07_u:104.010c": "karṇas tu yuddham ākāṅkṣan darśayiṣyan balaṃ balī",
    "GE07mbh_07_u:104.010d-0802_01": "rurodha mārgaṃ bhīmasya vātasyeva mahīruhaḥ",
    "GE07mbh_07_u:104.010d-0802_02": "bhīmo 'pi dṛṣṭvā sāvegaṃ puro vaikartanaṃ sthitam",
    "GE07mbh_07_u:104.010d-0802_03": "cukopa balavad vīraś cikṣepāsya śilāśitān",
    "GE07mbh_07_u:104.010d-0802_04": "tān pratyagṛhṇāt karṇo 'pi pratīpaṃ preṣayac charān",
    "GE07mbh_07_u:104.010d-0802_05": "tatas tu sarvayodhānāṃ yatatāṃ prekṣatāṃ tadā",
    "GE07mbh_07_u:104.011a": "prāvepann iva gātrāṇi karṇabhīmasamāgame",
    "GE07mbh_07_u:104.011c": "rathināṃ sādināṃ caiva tayoḥ śrutvā talasvanam",
    "GE07mbh_07_u:104.012a": "bhīmasenasya ninadaṃ ghoraṃ śrutvā raṇājire",
    "GE07mbh_07_u:104.012c": "khaṃ ca bhūmiṃ ca saṃbaddhāṃ menire kṣatriyarṣabhāḥ",
    "GE07mbh_07_u:104.013a": "punar ghoreṇa nādena pāṇḍavasya mahātmanaḥ",
    "GE07mbh_07_u:104.013c": "samare sarvayodhānāṃ dhanūṃṣy abhyapatan kṣitau",
    "GE07mbh_07_u:104.013d-0803_01": "keṣāṃ cid alpasattvānāṃ taṃ śrutvā ninadaṃ yudhi",
    "GE07mbh_07_u:104.013d-0803_02": "śastrāṇi nyapatan dorbhyaḥ keṣāṃ cic cāsavo 'dravan",
    "GE07mbh_07_u:104.014a": "vitrastāni ca sarvāṇi śakṛnmūtraṃ prasusruvuḥ",
    "GE07mbh_07_u:104.014c": "vāhanāni mahārāja babhūvur vimanāṃsi ca",
    "GE07mbh_07_u:104.014d-0804_01": "taṃ śrutvā ninadaṃ ghoraṃ śakṛn mūtraṃ saśoṇitam",
    "GE07mbh_07_u:104.014d-0804_02": "prasusruvur vāhanāni stabdhāni ca tato 'bhavan",
    "GE07mbh_07_u:104.015a": "prādurāsan nimittāni ghorāṇi ca bahūni ca",
    "GE07mbh_07_u:104.015b-0805_01": "gṛdhrakaṅkabaḍaiś cāsīd antarikṣaṃ samāvṛtam",
    "GE07mbh_07_u:104.015c": "tasmiṃs tu tumule rājan bhīmakarṇasamāgame",
    "GE07mbh_07_u:104.016a": "tataḥ karṇas tu viṃśatyā śarāṇāṃ bhīmam ārdayat",
    "GE07mbh_07_u:104.016c": "vivyādha cāsya tvaritaḥ sūtaṃ pañcabhir āśugaiḥ",
    "GE07mbh_07_u:104.017a": "prahasya bhīmasenas tu karṇaṃ pratyarpayad raṇe",
    "GE07mbh_07_u:104.017c": "sāyakānāṃ catuḥṣaṣṭyā kṣiprakārī mahābalaḥ",
    "GE07mbh_07_u:104.018a": "tasya karṇo maheṣvāsaḥ sāyakāṃś caturo 'kṣipat",
    "GE07mbh_07_u:104.018c": "asaṃprāptāṃs tu tān bhīmaḥ sāyakair nataparvabhiḥ",
    "GE07mbh_07_u:104.018e": "ciccheda bahudhā rājan darśayan pāṇilāghavam",
    "GE07mbh_07_u:104.019a": "taṃ karṇaś chādayām āsa śaravrātair anekaśaḥ",
    "GE07mbh_07_u:104.019c": "saṃchādyamānaḥ karṇena bahudhā pāṇḍunandanaḥ",
    "GE07mbh_07_u:104.020a": "ciccheda cāpaṃ karṇasya muṣṭideśe mahārathaḥ",
    "GE07mbh_07_u:104.020c": "vivyādha cainaṃ bahubhiḥ sāyakair nataparvabhiḥ",
    "GE07mbh_07_u:104.021a": "athānyad dhanur ādāya sajyaṃ kṛtvā ca sūtajaḥ",
    "GE07mbh_07_u:104.021c": "vivyādha samare bhīmaṃ bhīmakarmā mahārathaḥ",
    "GE07mbh_07_u:104.022a": "tasya bhīmo bhṛśaṃ kruddhas trīñ śarān nataparvaṇaḥ",
    "GE07mbh_07_u:104.022c": "nicakhānorasi tadā sūtaputrasya vegitaḥ",
    "GE07mbh_07_u:104.023a": "taiḥ karṇo 'bhrājata śarair uromadhyagatais tadā",
    "GE07mbh_07_u:104.023c": "mahīdhara ivodagras triśṛṅgo bharatarṣabha",
    "GE07mbh_07_u:104.023d-0806_01": "madhyaṃdinam anuprāptas tritejā iva bhāskaraḥ",
    "GE07mbh_07_u:104.024a": "susrāva cāsya rudhiraṃ viddhasya parameṣubhiḥ",
    "GE07mbh_07_u:104.024c": "dhātuprasyandinaḥ śailād yathā gairikarājayaḥ",
    "GE07mbh_07_u:104.025a": "kiṃ cid vicalitaḥ karṇaḥ suprahārābhipīḍitaḥ",
    "GE07mbh_07_u:104.025c": "sasāyakaṃ dhanuḥ kṛtvā bhīmaṃ vivyādha māriṣa",
    "GE07mbh_07_u:104.025e": "cikṣepa ca punar bāṇāñ śataśo 'tha sahasraśaḥ",
    "GE07mbh_07_u:104.026a": "sa chādyamānaḥ sahasā karṇena dṛḍhadhanvinā",
    "GE07mbh_07_u:104.026c": "dhanurjyām acchinat tūrṇam utsmayan pāṇḍunandanaḥ",
    "GE07mbh_07_u:104.027a": "sārathiṃ cāsya bhallena prāhiṇod yamasādanam",
    "GE07mbh_07_u:104.027c": "vāhāṃś ca caturaḥ saṃkhye vyasūṃś cakre mahārathaḥ",
    "GE07mbh_07_u:104.028a": "hatāśvāt tu rathāt karṇaḥ samāplutya viśāṃ pate",
    "GE07mbh_07_u:104.028c": "syandanaṃ vṛṣasenasya samārohan mahārathaḥ",
    "GE07mbh_07_u:104.029a": "nirjitya tu raṇe karṇaṃ bhīmasenaḥ pratāpavān",
    "GE07mbh_07_u:104.029c": "nanāda sumahānādaṃ parjanyaninadopamam",
    "GE07mbh_07_u:104.030a": "tasya taṃ ninadaṃ śrutvā prahṛṣṭo 'bhūd yudhiṣṭhiraḥ",
    "GE07mbh_07_u:104.030c": "karṇaṃ ca nirjitaṃ matvā bhīmasenena bhārata",
    "GE07mbh_07_u:104.031a": "samantāc chaṅkhaninadaṃ pāṇḍusenākarot tadā",
    "GE07mbh_07_u:104.031b-0807_01": "cakre yudhiṣṭhiraḥ saṃkhye harṣanādaiś ca saṃkulām",
    "GE07mbh_07_u:104.031c": "śatrusenādhvaniṃ śrutvā tāvakā hy api nānadan",
    "GE07mbh_07_u:104.031e": "gāṇḍīvaṃ prākṣipat pārthaḥ kṛṣṇo 'py abjam avādayat",
    "GE07mbh_07_u:104.032a": "tam antardhāya ninadaṃ dhvanir bhīmasya nardataḥ",
    "GE07mbh_07_u:104.032c": "aśrūyata mahārāja sarvasainyeṣu bhārata",
    "GE07mbh_07_u:104.032d-0808_01": "śuśruve bhīmasenasya tad adbhutam ivābhavat",
    "GE07mbh_07_u:104.033a": "tato vyāyacchatām astraiḥ pṛthak pṛthag ariṃdamau",
    "GE07mbh_07_u:104.033c": "mṛdupūrvaṃ ca rādheyo dṛḍhapūrvaṃ ca pāṇḍavaḥ",
    "GE07mbh_07_u:104.033d-0809_01": "tato vyāyacchamānasya bhīmasenasya saṃyuge",
    "GE07mbh_07_u:104.033d-0809_02": "tat sainyaṃ kaluṣībhūtaṃ na prājñāyata kiṃ cana",
    "GE07mbh_07_u:104.033d-011_0001": "bhīmo 'pi ca mahārāja vaikartanam upādravat",
    "GE07mbh_07_u:104.033d-011_0002": "āsure tu mahāsainye tārakaṃ pāvakir yathā",
    "GE07mbh_07_u:104.033d-011_0003": "tayor evaṃ mahad yuddham abhavad bhīmakarṇayoḥ",
    "GE07mbh_07_u:104.033d-011_0004": "taṃ bhīmaseno mahatā śaravarṣeṇa vārayan",
    "GE07mbh_07_u:104.033d-011_0005": "vivyādha sārathiṃ cāsya hayāṃś ca caturaḥ śaraiḥ",
    "GE07mbh_07_u:104.033d-011_0006": "dhvajaṃ cāsya patākāṃ ca bhallaiḥ saṃnataparvabhiḥ",
    "GE07mbh_07_u:104.033d-011_0007": "rathaṃ ca cakrarakṣau ca bhīmaś ciccheda māriṣa",
    "GE07mbh_07_u:104.033d-011_0008": "karṇo 'pi rathināṃ śreṣṭho bhīmasenena kampitaḥ",
    "GE07mbh_07_u:104.033d-011_0009": "khaḍgacarmadharo rājan bhīmam abhyadravad balī",
    "GE07mbh_07_u:104.033d-011_0010": "bhīmaś ciccheda khaḍgaṃ ca carmaṇā saha māriṣa",
    "GE07mbh_07_u:104.033d-011_0011": "dṛṣṭvā karṇaṃ ca pārthena bādhitaṃ bahubhiḥ śaraiḥ",
    "GE07mbh_07_u:104.033d-011_0012": "duryodhano mahārāja duḥśalaṃ pratyabhāṣata",
    "GE07mbh_07_u:104.033d-011_0013": "karṇaṃ kṛcchragataṃ paśya śīghraṃ yānaṃ prayaccha ha",
    "GE07mbh_07_u:104.033d-011_0014": "evam uktas tato rājā duḥśalaḥ samupādravat",
    "GE07mbh_07_u:104.033d-011_0015": "duḥśalasya rathaṃ karṇaś cāruroha mahārathaḥ",
    "GE07mbh_07_u:104.033d-011_0016": "tau pārthaḥ sahasā gatvā vivyādha daśabhiḥ śaraiḥ",
    "GE07mbh_07_u:104.033d-011_0017": "punaś ca karṇaṃ viddhvāpi duḥśalasya śiro 'harat",
    "GE07mbh_07_u:104.033d-011_0018": "duḥśalaṃ nihataṃ dṛṣṭvā bhīmasenena māriṣa",
    "GE07mbh_07_u:104.033d-011_0019": "tasyaiva dhanur ādāya karṇo vivyādha pāṇḍavam",
    "GE07mbh_07_u:104.033d-011_0020": "anyonyaṃ samare vīrau yuyudhāte mahābalau",
    "GE07mbh_07_u:104.033d-011_0021": "śatrughnau śatrumadhye tu balavajrabhṛtāv iva",
    "GE07mbh_07_u:104.033d-011_0022": "bhīmo viddhvā hayāṃś caiva sārathiṃ ca punaḥ punaḥ",
    "GE07mbh_07_u:104.033d-011_0023": "karṇam abhyadravat pārthaḥ prahasaṃś ca mahābalaḥ",
    "GE07mbh_07_u:104.033d-011_0024": "tato vyāyacchamānasya bhīmasenasya saṃyuge",
    "GE07mbh_07_u:104.033d-011_0025": "tat sainyaṃ śakalībhūtaṃ na prājñāyata kiṃ cana",
    "GE07mbh_07_u:105.001": "saṃjaya uvāca",
    "GE07mbh_07_u:105.001a": "tasmin vilulite sainye saindhavāyārjune gate",
    "GE07mbh_07_u:105.001c": "sātvate bhīmasene ca putras te droṇam abhyayāt",
    "GE07mbh_07_u:105.001e": "tvarann ekarathenaiva bahukṛtyaṃ vicintayan",
    "GE07mbh_07_u:105.002a": "sa rathas tava putrasya tvarayā parayā yutaḥ",
    "GE07mbh_07_u:105.002c": "tūrṇam abhyapatad droṇaṃ manomārutavegavān",
    "GE07mbh_07_u:105.002d-0810_01": "iha dṛṣṭa ito naṣṭaḥ sarathaḥ prādravan nṛpaḥ",
    "GE07mbh_07_u:105.002d-0810_02": "muhūrtād iva putras te droṇam āsādya māriṣa",
    "GE07mbh_07_u:105.003a": "uvāca cainaṃ putras te saṃrambhād raktalocanaḥ",
    "GE07mbh_07_u:105.003b-0811_01": "sasaṃrambham idaṃ vākyam abravīt kurunandanaḥ",
    "GE07mbh_07_u:105.003c": "arjuno bhīmasenaś ca sātyakiś cāparājitaḥ",
    "GE07mbh_07_u:105.004a": "vijitya sarvasainyāni sumahānti mahārathāḥ",
    "GE07mbh_07_u:105.004b-0812_01": "atikramya ca hatvā ca sainyāni sumahānti ca",
    "GE07mbh_07_u:105.004c": "saṃprāptāḥ sindhurājasya samīpam arikarśanāḥ",
    "GE07mbh_07_u:105.004e": "vyāyacchanti ca tatrāpi sarva evāparājitāḥ",
    "GE07mbh_07_u:105.005a": "yadi tāvad raṇe pārtho vyatikrānto mahārathaḥ",
    "GE07mbh_07_u:105.005c": "kathaṃ sātyakibhīmābhyāṃ vyatikrānto 'si mānada",
    "GE07mbh_07_u:105.006a": "āścaryabhūtaṃ loke 'smin samudrasyeva śoṣaṇam",
    "GE07mbh_07_u:105.006c": "nirjayaṃ tava viprāgrya sātvatenārjunena ca",
    "GE07mbh_07_u:105.007a": "tathaiva bhīmasenena lokaḥ saṃvadate bhṛśam",
    "GE07mbh_07_u:105.007c": "kathaṃ droṇo jitaḥ saṃkhye dhanurvedasya pāragaḥ",
    "GE07mbh_07_u:105.007d-0813_01": "ity evaṃ bruvate yodhā aśraddheyam idaṃ tava",
    "GE07mbh_07_u:105.008a": "nāśa eva tu me nūnaṃ mandabhāgyasya saṃyuge",
    "GE07mbh_07_u:105.008c": "yatra tvāṃ puruṣavyāghram atikrāntās trayo rathāḥ",
    "GE07mbh_07_u:105.009a": "evaṃ gate tu kṛtye 'smin brūhi yat te vivakṣitam",
    "GE07mbh_07_u:105.009c": "yad gataṃ gatam eveha śeṣaṃ cintaya mānada",
    "GE07mbh_07_u:105.010a": "yat kṛtyaṃ sindhurājasya prāptakālam anantaram",
    "GE07mbh_07_u:105.010c": "tad bravītu bhavān kṣipraṃ sādhu tat saṃvidhīyatām",
    "GE07mbh_07_u:105.011": "droṇa uvāca",
    "GE07mbh_07_u:105.011a": "cintyaṃ bahu mahārāja kṛtyaṃ yat tatra me śṛṇu",
    "GE07mbh_07_u:105.011c": "trayo hi samatikrāntāḥ pāṇḍavānāṃ mahārathāḥ",
    "GE07mbh_07_u:105.011e": "yāvad eva bhayaṃ paścāt tāvad eṣāṃ puraḥsaram",
    "GE07mbh_07_u:105.012a": "tad garīyastaraṃ manye yatra kṛṣṇadhanaṃjayau",
    "GE07mbh_07_u:105.012c": "sā purastāc ca paścāc ca gṛhītā bhāratī camūḥ",
    "GE07mbh_07_u:105.013a": "tatra kṛtyam ahaṃ manye saindhavasyābhirakṣaṇam",
    "GE07mbh_07_u:105.013c": "sa no rakṣyatamas tāta kruddhād bhīto dhanaṃjayāt",
    "GE07mbh_07_u:105.014a": "gatau hi saindhavaṃ vīrau yuyudhānavṛkodarau",
    "GE07mbh_07_u:105.014c": "saṃprāptaṃ tad idaṃ dyūtaṃ yat tac chakunibuddhijam",
    "GE07mbh_07_u:105.015a": "na sabhāyāṃ jayo vṛtto nāpi tatra parājayaḥ",
    "GE07mbh_07_u:105.015c": "iha no glahamānānām adya tāta jayājayau",
    "GE07mbh_07_u:105.016a": "yān sma tān glahate ghorāñ śakuniḥ kurusaṃsadi",
    "GE07mbh_07_u:105.016c": "akṣān saṃmanyamānaḥ sa prā kśarās te durāsadāḥ",
    "GE07mbh_07_u:105.016d-0814_01": "na te 'kṣā niśitā ghorāḥ śarā yuṣmat tanucchadaḥ",
    "GE07mbh_07_u:105.017a": "yatra te bahavas tāta kuravaḥ paryavasthitāḥ",
    "GE07mbh_07_u:105.017c": "senāṃ durodaraṃ viddhi śarān akṣān viśāṃ pate",
    "GE07mbh_07_u:105.018a": "glahaṃ ca saindhavaṃ rājann atra dyūtasya niścayaḥ",
    "GE07mbh_07_u:105.018c": "saindhave hi mahādyūtaṃ samāsaktaṃ paraiḥ saha",
    "GE07mbh_07_u:105.018d-0815_01": "atra te dhruvam āyatto jayo vājaya eva vā",
    "GE07mbh_07_u:105.019a": "atra sarve mahārāja tyaktvā jīvitam ātmanaḥ",
    "GE07mbh_07_u:105.019c": "saindhavasya raṇe rakṣāṃ vidhivat kartum arhatha",
    "GE07mbh_07_u:105.019e": "tatra no glahamānānāṃ dhruvau tāta jayājayau",
    "GE07mbh_07_u:105.020a": "yatra te parameṣvāsā yattā rakṣanti saindhavam",
    "GE07mbh_07_u:105.020c": "tatra yāhi svayaṃ śīghraṃ tāṃś ca rakṣasva rakṣiṇaḥ",
    "GE07mbh_07_u:105.021a": "ihaiva tv aham āsiṣye preṣayiṣyāmi cāparān",
    "GE07mbh_07_u:105.021c": "nirotsyāmi ca pāñcālān sahitān pāṇḍusṛñjayaiḥ",
    "GE07mbh_07_u:105.022a": "tato duryodhanaḥ prāyāt tūrṇam ācāryaśāsanāt",
    "GE07mbh_07_u:105.022c": "udyamyātmānam ugrāya karmaṇe sapadānugaḥ",
    "GE07mbh_07_u:105.023a": "cakrarakṣau tu pāñcālyau yudhāmanyūttamaujasau",
    "GE07mbh_07_u:105.023c": "bāhyena senām abhyetya jagmatuḥ savyasācinam",
    "GE07mbh_07_u:105.024a": "tau hi pūrvaṃ mahārāja vāritau kṛtavarmaṇā",
    "GE07mbh_07_u:105.024c": "praviṣṭe tv arjune rājaṃs tava sainyaṃ yuyutsayā",
    "GE07mbh_07_u:105.024d-0816_01": "pārśvena senām āyāntau kururājo dadarśa ha",
    "GE07mbh_07_u:105.024d-0817_01": "pārśve bhittvā camūṃ vīrau praviṣṭau tava vāhinīm",
    "GE07mbh_07_u:105.025a": "tābhyāṃ duryodhanaḥ sārdham agacchad yuddham uttamam",
    "GE07mbh_07_u:105.025c": "tvaritas tvaramāṇābhyāṃ bhrātṛbhyāṃ bhārato balī",
    "GE07mbh_07_u:105.026a": "tāv abhidravatām enam ubhāv udyatakārmukau",
    "GE07mbh_07_u:105.026c": "mahārathasamākhyātau kṣatriyapravarau yudhi",
    "GE07mbh_07_u:105.026d-0818_01": "tam avidhyad yudhāmanyus triṃśatā kaṅkapatribhiḥ",
    "GE07mbh_07_u:105.026d-0818_02": "viṃśatyā sārathiṃ cāsya caturbhiś caturo hayān",
    "GE07mbh_07_u:105.026d-0818_03": "duryodhano yudhāmanyor dhvajam ekeṣuṇācchinat",
    "GE07mbh_07_u:105.026d-0818_04": "iṣudhīkārmukaṃ cāsya samakṛntad rathottame",
    "GE07mbh_07_u:105.026d-0818_05": "sārathiṃ cāsya bhallena rathanīḍād apāharat",
    "GE07mbh_07_u:105.026d-0818_06": "tato 'vidhyac charais tīkṣṇaiś caturbhiś caturo hayān",
    "GE07mbh_07_u:105.026d-0819_01": "yudhāmanyuś ca pāñcālya uttamaujās tathaiva ca",
    "GE07mbh_07_u:105.026d-0819_02": "bhittvā pārśvena sainyaṃ tu praviṣṭau phalgunaṃ prati",
    "GE07mbh_07_u:105.026d-0819_03": "tau samāsādayad vīraḥ śaraiḥ kāyāsthibhedibhiḥ",
    "GE07mbh_07_u:105.026d-0819_04": "saptabhiś ca yudhāmanyuṃ ṣaḍbhiś caivottamaujasam",
    "GE07mbh_07_u:105.026d-0819_05": "tau taṃ suniśitair bāṇair avidhyetāṃ mahārathau",
    "GE07mbh_07_u:105.026d-0819_06": "uttamaujās tu bhallena cāpaṃ ciccheda vīryavān",
    "GE07mbh_07_u:105.026d-0819_07": "athānyat sumahātejā dhanur gṛhya mahābalaḥ",
    "GE07mbh_07_u:105.026d-0819_08": "chādayām āsa saṃkruddhaḥ pāñcālau kurunandanaḥ",
    "GE07mbh_07_u:105.027a": "yudhāmanyus tu saṃkruddhaḥ śarāṃs triṃśatam āyasān",
    "GE07mbh_07_u:105.027c": "vyasṛjat tava putrasya tvaramāṇaḥ stanāntare",
    "GE07mbh_07_u:105.027d-0820_01": "tathottamaujāḥ saṃkruddhaḥ śarair hemavibhūṣitaiḥ",
    "GE07mbh_07_u:105.027d-0820_02": "avidhyat sārathiṃ cāsya prāhiṇod yamasādanam",
    "GE07mbh_07_u:105.028a": "duryodhano 'pi rājendra pāñcālyasyottamaujasaḥ",
    "GE07mbh_07_u:105.028c": "jaghāna caturaś cāśvān ubhau ca pārṣṇisārathī",
    "GE07mbh_07_u:105.029a": "uttamaujā hatāśvas tu hatasūtaś ca saṃyuge",
    "GE07mbh_07_u:105.029c": "āruroha rathaṃ bhrātur yudhāmanyor abhitvaran",
    "GE07mbh_07_u:105.029d-0821_01": "yudhāmanyurathaṃ śīghram āruroha paraṃtapaḥ",
    "GE07mbh_07_u:105.030a": "sa rathaṃ prāpya taṃ bhrātur duryodhanahayāñ śaraiḥ",
    "GE07mbh_07_u:105.030c": "bahubhis tāḍayām āsa te hatāḥ prāpatan bhuvi",
    "GE07mbh_07_u:105.031a": "hayeṣu patiteṣv asya ciccheda parameṣuṇā",
    "GE07mbh_07_u:105.031c": "yudhāmanyur dhanuḥ śīghraṃ śarāvāpaṃ ca saṃyuge",
    "GE07mbh_07_u:105.032a": "hatāśvasūtāt sa rathād avaplutya mahārathaḥ",
    "GE07mbh_07_u:105.032c": "gadām ādāya te putraḥ pāñcālyāv abhyadhāvata",
    "GE07mbh_07_u:105.033a": "tam āpatantaṃ saṃprekṣya kruddhaṃ parapuraṃjayam",
    "GE07mbh_07_u:105.033c": "avaplutau rathopasthād",
    "GE07mbh_07_u:105.034a": "tataḥ sa hemacitraṃ taṃ syandanapravaraṃ gadī",
    "GE07mbh_07_u:105.034c": "gadayā pothayām āsa sāśvasūtadhvajaṃ raṇe",
    "GE07mbh_07_u:105.034d-0822_01": "etad īdṛśakaṃ kārṣīt putras tava janādhipa",
    "GE07mbh_07_u:105.034d-0822_02": "gadayā gadināṃ śreṣṭhaḥ sarvalokamahārathaḥ",
    "GE07mbh_07_u:105.035a": "hatvā cainaṃ sa putras te hatāśvo hatasārathiḥ",
    "GE07mbh_07_u:105.035c": "madrarājarathaṃ tūrṇam āruroha paraṃtapaḥ",
    "GE07mbh_07_u:105.036a": "pāñcālānāṃ tu mukhyau tau rājaputrau mahābalau",
    "GE07mbh_07_u:105.036c": "ratham anyaṃ samāruhya dhanaṃjayam abhīyatuḥ saṃjaya uvāca",
    "GE07mbh_07_u:106.000-0823_01": "vartamāne mahārāja saṃgrāme lomaharṣaṇe",
    "GE07mbh_07_u:106.000-0823_02": "vyākuleṣu ca sainyeṣu pīḍyamāneṣu sarvaśaḥ",
    "GE07mbh_07_u:106.000-0823_03": "rādheyo bhīmam ānarcchad yuddhāya bharatarṣabha",
    "GE07mbh_07_u:106.000-0823_04": "yathā nāgo vane nāgaṃ matto mattam abhidravat",
    "GE07mbh_07_u:106.001": "dhṛtarāṣṭra uvāca",
    "GE07mbh_07_u:106.001a": "yau tau karṇaś ca bhīmaś ca saṃprayuddhau mahābalau",
    "GE07mbh_07_u:106.001c": "arjunasya rathopānte kīdṛśaḥ so 'bhavad raṇaḥ",
    "GE07mbh_07_u:106.002a": "pūrvaṃ hi nirjitaḥ karṇo bhīmasenena saṃyuge",
    "GE07mbh_07_u:106.002c": "kathaṃ bhūyas tu rādheyo bhīmam āgān mahārathaḥ",
    "GE07mbh_07_u:106.003a": "bhīmo vā sūtatanayaṃ pratyudyātaḥ kathaṃ raṇe",
    "GE07mbh_07_u:106.003c": "mahārathasamākhyātaṃ pṛthivyāṃ pravaraṃ ratham",
    "GE07mbh_07_u:106.004a": "bhīṣmadroṇāv atikramya dharmaputro yudhiṣṭhiraḥ",
    "GE07mbh_07_u:106.004c": "nānyato bhayam ādatta vinā karṇaṃ dhanurdharam",
    "GE07mbh_07_u:106.005a": "bhayān na śete satataṃ cintayan vai mahāratham",
    "GE07mbh_07_u:106.005b-0824_01": "bhayād yasya mahābāhor na śete bahulāḥ samāḥ",
    "GE07mbh_07_u:106.005b-0824_02": "cintayan nityaśo vīryaṃ rādheyasya mahātmanaḥ",
    "GE07mbh_07_u:106.005c": "taṃ kathaṃ sūtaputraṃ hi bhīmo 'yudhyata saṃyuge",
    "GE07mbh_07_u:106.006a": "brahmaṇyaṃ vīryasaṃpannaṃ samareṣv anivartinam",
    "GE07mbh_07_u:106.006c": "kathaṃ karṇaṃ yudhāṃ śreṣṭhaṃ bhīmo 'yudhyata saṃyuge",
    "GE07mbh_07_u:106.007a": "yau tau samīyatur vīrāv arjunasya rathaṃ prati",
    "GE07mbh_07_u:106.007c": "kathaṃ nu tāv ayudhyetāṃ sūtaputravṛkodarau",
    "GE07mbh_07_u:106.008a": "bhrātṛtvaṃ darśitaṃ pūrvaṃ ghṛṇī cāpi sa sūtajaḥ",
    "GE07mbh_07_u:106.008c": "kathaṃ bhīmena yuyudhe kuntyā vākyam anusmaran",
    "GE07mbh_07_u:106.009a": "bhīmo vā sūtaputreṇa smaran vairaṃ purā kṛtam",
    "GE07mbh_07_u:106.009c": "so 'yudhyata kathaṃ vīraḥ karṇena saha saṃyuge",
    "GE07mbh_07_u:106.010a": "āśāste ca sadā sūta putro duryodhano mama",
    "GE07mbh_07_u:106.010c": "karṇo jeṣyati saṃgrāme sahitān pāṇḍavān iti",
    "GE07mbh_07_u:106.011a": "jayāśā yatra mandasya putrasya mama saṃyuge",
    "GE07mbh_07_u:106.011c": "sa kathaṃ bhīmakarmāṇaṃ bhīmasenam ayudhyata",
    "GE07mbh_07_u:106.012a": "yaṃ samāśritya putrair me kṛtaṃ vairaṃ mahārathaiḥ",
    "GE07mbh_07_u:106.012c": "taṃ sūtatanayaṃ tāta kathaṃ bhīmo hy ayodhayat",
    "GE07mbh_07_u:106.013a": "anekān viprakārāṃś ca sūtaputrasamudbhavān",
    "GE07mbh_07_u:106.013c": "smaramāṇaḥ kathaṃ bhīmo yuyudhe sūtasūnunā",
    "GE07mbh_07_u:106.014a": "yo 'jayat pṛthivīṃ sarvāṃ rathenaikena vīryavān",
    "GE07mbh_07_u:106.014c": "taṃ sūtatanayaṃ yuddhe kathaṃ bhīmo hy ayodhayat",
    "GE07mbh_07_u:106.015a": "yo jātaḥ kuṇḍalābhyāṃ ca kavacena sahaiva ca",
    "GE07mbh_07_u:106.015c": "taṃ sūtaputraṃ samare bhīmaḥ katham ayodhayat",
    "GE07mbh_07_u:106.015d-0825_01": "astrahetoḥ purā tāta bhārgavaṃ samapūjayat",
    "GE07mbh_07_u:106.015d-0825_02": "tasya prasādād brahmāstraṃ labdhavāṃś ca bhṛgūttamāt",
    "GE07mbh_07_u:106.016a": "yathā tayor yuddham abhūd yaś cāsīd vijayī tayoḥ",
    "GE07mbh_07_u:106.016c": "tan mamācakṣva tattvena kuśalo hy asi saṃjaya",
    "GE07mbh_07_u:106.017": "saṃjaya uvāca",
    "GE07mbh_07_u:106.017a": "bhīmasenas tu rādheyam utsṛjya rathināṃ varam",
    "GE07mbh_07_u:106.017c": "iyeṣa gantuṃ yatrāstāṃ vīrau kṛṣṇadhanaṃjayau",
    "GE07mbh_07_u:106.018a": "taṃ prayāntam abhidrutya rādheyaḥ kaṅkapatribhiḥ",
    "GE07mbh_07_u:106.018c": "abhyavarṣan mahārāja megho vṛṣṭyeva parvatam",
    "GE07mbh_07_u:106.019a": "phullatā paṅkajeneva vaktreṇābhyutsmayan balī",
    "GE07mbh_07_u:106.019c": "ājuhāva raṇe yāntaṃ bhīmam ādhirathis tadā karṇa uvāca",
    "GE07mbh_07_u:106.019d-0826_01": "bhīmāhitais tava raṇe svapne 'pi na vibhāvitam",
    "GE07mbh_07_u:106.019d-0826_02": "tad darśayasi kasmān me pṛṣṭhaṃ pārthadidṛkṣayā",
    "GE07mbh_07_u:106.019d-0826_03": "kuntyāḥ putrasya sadṛśaṃ nedaṃ pāṇḍavanandana",
    "GE07mbh_07_u:106.019d-0826_04": "tena mām abhitaḥ sthitvā śaravarṣair avākira",
    "GE07mbh_07_u:106.020a": "bhīmasenas tadāhvānaṃ karṇān nāmarṣayad yudhi",
    "GE07mbh_07_u:106.020c": "ardhamaṇḍalam āvṛtya sūtaputram ayodhayat",
    "GE07mbh_07_u:106.021a": "avakragāmibhir bāṇair abhyavarṣan mahāyasaiḥ",
    "GE07mbh_07_u:106.021c": "dvairathe daṃśitaṃ yattaṃ sarvaśastrabhṛtāṃ varam",
    "GE07mbh_07_u:106.022a": "vidhitsuḥ kalahasyāntaṃ jighāṃsuḥ karṇam akṣiṇot",
    "GE07mbh_07_u:106.022c": "taṃ ca hatvetarān sarvān hantukāmo mahābalaḥ",
    "GE07mbh_07_u:106.023a": "tasmai prāsṛjad ugrāṇi vividhāni paraṃtapaḥ",
    "GE07mbh_07_u:106.023c": "amarṣī pāṇḍavaḥ kruddhaḥ śaravarṣāṇi māriṣa",
    "GE07mbh_07_u:106.024a": "tasya tānīṣuvarṣāṇi mattadviradagāminaḥ",
    "GE07mbh_07_u:106.024c": "sūtaputro 'stramāyābhir agrasat sumahāyaśāḥ",
    "GE07mbh_07_u:106.025a": "sa yathāvan mahārāja vidyayā vai supūjitaḥ",
    "GE07mbh_07_u:106.025c": "ācāryavan maheṣvāsaḥ karṇaḥ paryacarad raṇe",
    "GE07mbh_07_u:106.026a": "saṃrambheṇa tu yudhyantaṃ bhīmasenaṃ smayann iva",
    "GE07mbh_07_u:106.026c": "abhyapadyata rādheyas tam amarṣī vṛkodaram",
    "GE07mbh_07_u:106.027a": "tan nāmṛṣyata kaunteyaḥ karṇasya smitam āhave",
    "GE07mbh_07_u:106.027c": "yudhyamāneṣu vīreṣu paśyatsu ca samantataḥ",
    "GE07mbh_07_u:106.028a": "taṃ bhīmasenaḥ saṃprāptaṃ vatsadantaiḥ stanāntare",
    "GE07mbh_07_u:106.028c": "vivyādha balavān kruddhas tottrair iva mahādvipam",
    "GE07mbh_07_u:106.029a": "sūtaṃ tu sūtaputrasya supuṅkhair niśitaiḥ śaraiḥ",
    "GE07mbh_07_u:106.029c": "sumuktaiś citravarmāṇaṃ nirbibheda trisaptabhiḥ",
    "GE07mbh_07_u:106.030a": "karṇo jāmbūnadair jālaiḥ saṃchannān vātaraṃhasaḥ",
    "GE07mbh_07_u:106.030c": "vivyādha turagān vīraḥ pañcabhiḥ pañcabhiḥ śaraiḥ",
    "GE07mbh_07_u:106.031a": "tato bāṇamayaṃ jālaṃ bhīmasenarathaṃ prati",
    "GE07mbh_07_u:106.031c": "karṇena vihitaṃ rājan nimeṣārdhād adṛśyata",
    "GE07mbh_07_u:106.032a": "sarathaḥ sadhvajas tatra sasūtaḥ pāṇḍavas tadā",
    "GE07mbh_07_u:106.032c": "prācchādyata mahārāja karṇacāpacyutaiḥ śaraiḥ",
    "GE07mbh_07_u:106.033a": "tasya karṇaś catuḥṣaṣṭyā vyadhamat kavacaṃ dṛḍham",
    "GE07mbh_07_u:106.033c": "kruddhaś cāpy ahanat pārśve nārācair marmabhedibhiḥ",
    "GE07mbh_07_u:106.034a": "tato 'cintya mahāvegān karṇakārmukaniḥsṛtān",
    "GE07mbh_07_u:106.034c": "samāśliṣyad asaṃbhrāntaḥ sūtaputraṃ vṛkodaraḥ",
    "GE07mbh_07_u:106.035a": "sa karṇacāpaprabhavān iṣūn āśīviṣopamān",
    "GE07mbh_07_u:106.035c": "bibhrad bhīmo mahārāja na jagāma vyathāṃ raṇe",
    "GE07mbh_07_u:106.035d-0827_01": "sa karṇacāpaṃ ciccheda bhīmaseno mahābalaḥ",
    "GE07mbh_07_u:106.035d-0827_02": "trāsayitvā mahārāja gām amitavikramaḥ",
    "GE07mbh_07_u:106.036a": "tato dvātriṃśatā bhallair niśitais tigmatejanaiḥ",
    "GE07mbh_07_u:106.036c": "vivyādha samare karṇaṃ bhīmasenaḥ pratāpavān",
    "GE07mbh_07_u:106.037a": "ayatnenaiva taṃ karṇaḥ śarair upa samākirat",
    "GE07mbh_07_u:106.037c": "bhīmasenaṃ mahābāhuṃ saindhavasya vadhaiṣiṇam",
    "GE07mbh_07_u:106.038a": "mṛdupūrvaṃ ca rādheyo bhīmam ājāv ayodhayat",
    "GE07mbh_07_u:106.038c": "krodhapūrvaṃ tathā bhīmaḥ pūrvavairam anusmaran",
    "GE07mbh_07_u:106.039a": "taṃ bhīmaseno nāmṛṣyad avamānam amarṣaṇaḥ",
    "GE07mbh_07_u:106.039c": "sa tasmai vyasṛjat tūrṇaṃ śaravarṣam amitrajit",
    "GE07mbh_07_u:106.040a": "te śarāḥ preṣitā rājan bhīmasenena saṃyuge",
    "GE07mbh_07_u:106.040c": "nipetuḥ sarvato bhīmāḥ kūjanta iva pakṣiṇaḥ",
    "GE07mbh_07_u:106.041a": "hemapuṅkhā mahārāja bhīmasenadhanuścyutāḥ",
    "GE07mbh_07_u:106.041c": "abhyadravaṃs te rādheyaṃ vṛkāḥ kṣudramṛgaṃ yathā",
    "GE07mbh_07_u:106.042a": "karṇas tu rathināṃ śreṣṭhaś chādyamānaḥ samantataḥ",
    "GE07mbh_07_u:106.042c": "rājan vyasṛjad ugrāṇi śaravarṣāṇi saṃyuge",
    "GE07mbh_07_u:106.043a": "tasya tān aśaniprakhyān iṣūn samaraśobhinaḥ",
    "GE07mbh_07_u:106.043c": "ciccheda bahubhir bhallair asaṃprāptān vṛkodaraḥ",
    "GE07mbh_07_u:106.044a": "punaś ca śaravarṣeṇa chādayām āsa bhārata",
    "GE07mbh_07_u:106.044c": "karṇo vaikartano yuddhe bhīmasenaṃ mahāratham",
    "GE07mbh_07_u:106.044d-0828_01": "punar bāṇamayaṃ varṣaṃ vyasṛjat pāṇḍavaṃ prati",
    "GE07mbh_07_u:106.044d-0828_02": "tathā karṇena samare pīḍyamānaḥ samantataḥ",
    "GE07mbh_07_u:106.045a": "tatra bhārata bhīmaṃ tu dṛṣṭavantaḥ sma sāyakaiḥ",
    "GE07mbh_07_u:106.045c": "samācitatanuṃ saṃkhye śvāvidhaṃ śalalair iva",
    "GE07mbh_07_u:106.046a": "hemapuṅkhāñ śilādhautān karṇacāpacyutāñ śarān",
    "GE07mbh_07_u:106.046c": "dadhāra samare vīraḥ svaraśmīn iva bhāskaraḥ",
    "GE07mbh_07_u:106.047a": "rudhirokṣitasarvāṅgo bhīmaseno vyarocata",
    "GE07mbh_07_u:106.047c": "tapanīyanibhaiḥ puṣpaiḥ palāśa iva kānane",
    "GE07mbh_07_u:106.047d-0829_01": "samṛddhakusumāpīḍo vasante 'śokavat taruḥ",
    "GE07mbh_07_u:106.048a": "tat tu bhīmo mahārāja karṇasya caritaṃ raṇe",
    "GE07mbh_07_u:106.048c": "nāmṛṣyata maheṣvāsaḥ krodhād udvṛtya cakṣuṣī",
    "GE07mbh_07_u:106.049a": "sa karṇaṃ pañcaviṃśatyā nārācānāṃ samārpayat",
    "GE07mbh_07_u:106.049c": "mahīdharam iva śvetaṃ gūḍhapādair viṣolbaṇaiḥ",
    "GE07mbh_07_u:106.049d-0830_01": "viviśuś ca yathaivogrā valmīkaṃ bhujagottamāḥ",
    "GE07mbh_07_u:106.049d-0831_01": "saptabhir niśitais tūrṇaṃ śarair āśīviṣopamaiḥ",
    "GE07mbh_07_u:106.050a": "taṃ vivyādha punar bhīmaḥ ṣaḍbhir aṣṭābhir eva ca",
    "GE07mbh_07_u:106.050c": "marmasv amaravikrāntaḥ sūtaputraṃ mahāraṇe",
    "GE07mbh_07_u:106.050d-0832_01": "marmaṇy anaparādhī saṃdidhitsuḥ kalahaṃ tadā",
    "GE07mbh_07_u:106.051a": "tataḥ karṇasya saṃkruddho bhīmasenaḥ pratāpavān",
    "GE07mbh_07_u:106.051c": "ciccheda kārmukaṃ tūrṇaṃ sarvopakaraṇāni ca",
    "GE07mbh_07_u:106.051d-0833_01": "tathāpi samare tūrṇaṃ vivyādhorasi pāṇḍavaḥ",
    "GE07mbh_07_u:106.051d-0833_02": "pāṇḍavas tu punar viddhvā saptabhiḥ sāyakottamaiḥ",
    "GE07mbh_07_u:106.051d-0833_03": "anyaiś ca bahu saṃ(?)rājañ śarair āśīviṣopamaiḥ",
    "GE07mbh_07_u:106.052a": "jaghāna caturaś cāśvān sūtaṃ ca tvaritaḥ śaraiḥ",
    "GE07mbh_07_u:106.052c": "nārācair arkaraśmyābhaiḥ karṇaṃ vivyādha corasi",
    "GE07mbh_07_u:106.053a": "te jagmur dharaṇīṃ sarve karṇaṃ nirbhidya māriṣa",
    "GE07mbh_07_u:106.053c": "yathā hi jaladaṃ bhittvā rājan sūryasya raśmayaḥ",
    "GE07mbh_07_u:106.053d-0834_01": "samāśvastas tu karṇo vai punar yuddham arocayat",
    "GE07mbh_07_u:106.053d-0834_02": "bhīmaseno dṛḍhaṃ kopāt punar vivyādha patriṇā",
    "GE07mbh_07_u:106.054a": "sa vaikalyaṃ mahat prāpya chinnadhanvā śarārditaḥ",
    "GE07mbh_07_u:106.054c": "tathā puruṣamānī sa pratyapāyād rathāntaram",
    "GE07mbh_07_u:106.054c-0835_01": "**** **** lajjām utsṛjya bhārata",
    "GE07mbh_07_u:106.054c-0835_02": "bhīmasenabhayāt karṇaḥ",
    "GE07mbh_07_u:106.054d-0836_01": "apacakrāma samare yuddhāya",
    "GE07mbh_07_u:107.001": "dhṛtarāṣṭra uvāca",
    "GE07mbh_07_u:107.001a": "yasmiñ jayāśā satataṃ putrāṇāṃ mama saṃjaya",
    "GE07mbh_07_u:107.001c": "taṃ dṛṣṭvā vimukhaṃ saṃkhye kiṃ nu duryodhano 'bravīt",
    "GE07mbh_07_u:107.001d-0837_01": "kathaṃ ca yuyudhe bhīmo vīryaślāghī mahābalaḥ",
    "GE07mbh_07_u:107.001e": "karṇo vā samare tāta kim akārṣīd ataḥ param saṃjaya uvāca",
    "GE07mbh_07_u:107.002-0838_01": "tavāparādhād rājendra punar yuddham avartata",
    "GE07mbh_07_u:107.002a": "bhīmasenaṃ raṇe dṛṣṭvā jvalantam iva pāvakam",
    "GE07mbh_07_u:107.002b-0839_01": "svayaṃ śiṣyo bhūtapater bhārgavasya dhanurdharaḥ",
    "GE07mbh_07_u:107.002b-0840_01": "tasya tulyo 'stramāyābhis tad viśiṣṭo 'tha vā vṛṣaḥ",
    "GE07mbh_07_u:107.002b-0840_02": "śiṣyaḥ śiṣyaguṇair yuktaḥ kālāntakayamopamaḥ",
    "GE07mbh_07_u:107.002b-0840_03": "sa bhīmasenena jitaḥ pāṇḍuputreṇa bhārata",
    "GE07mbh_07_u:107.002b-0841_01": "śiṣyatvaṃ prāptavān karṇas tasya tulyo 'stramāyayā",
    "GE07mbh_07_u:107.002b-0841_02": "tad viśiṣṭo 'pi vā karṇaḥ śiṣyaḥ śiṣyaguṇair yutaḥ",
    "GE07mbh_07_u:107.002b-0841_03": "kālāntakayamo yadvad bhīmasenena nirjitaḥ",
    "GE07mbh_07_u:107.002b-0841_04": "kuntīputreṇa bhīmena nirjitaḥ sa tu līlayā",
    "GE07mbh_07_u:107.002c": "ratham anyaṃ samāsthāya vidhivat kalpitaṃ punaḥ",
    "GE07mbh_07_u:107.002e": "abhyayāt pāṇḍavaṃ karṇo vātoddhūta ivārṇavaḥ",
    "GE07mbh_07_u:107.003a": "kruddham ādhirathiṃ dṛṣṭvā putrās tava viśāṃ pate",
    "GE07mbh_07_u:107.003c": "bhīmasenam amanyanta vaivasvatamukhe hutam",
    "GE07mbh_07_u:107.003d-0842_01": "bhīmaseno 'pi samare rādheyaṃ pratyamarṣitaḥ",
    "GE07mbh_07_u:107.004a": "cāpaśabdaṃ mahat kṛtvā talaśabdaṃ ca bhairavam",
    "GE07mbh_07_u:107.004c": "abhyavartata rādheyo bhīmasenarathaṃ prati",
    "GE07mbh_07_u:107.005a": "punar eva tato rājan mahān āsīt sudāruṇaḥ",
    "GE07mbh_07_u:107.005c": "vimardaḥ sūtaputrasya bhīmasya ca viśāṃ pate",
    "GE07mbh_07_u:107.006a": "saṃrabdhau hi mahābāhū parasparavadhaiṣiṇau",
    "GE07mbh_07_u:107.006c": "anyonyam īkṣāṃ cakrāte dahantāv iva locanaiḥ",
    "GE07mbh_07_u:107.007a": "krodharaktekṣaṇau kruddhau niḥśvasantau mahārathau",
    "GE07mbh_07_u:107.007c": "yuddhe 'nyonyaṃ samāsādya tatakṣatur ariṃdamau",
    "GE07mbh_07_u:107.008a": "vyāghrāv iva susaṃrabdhau śyenāv iva ca śīghragau",
    "GE07mbh_07_u:107.008c": "śarabhāv iva saṃkruddhau yuyudhāte parasparam",
    "GE07mbh_07_u:107.009a": "tato bhīmaḥ smaran kleśān akṣadyūte vane 'pi ca",
    "GE07mbh_07_u:107.009c": "virāṭanagare caiva prāptaṃ duḥkham ariṃdamaḥ",
    "GE07mbh_07_u:107.010a": "rāṣṭrāṇāṃ sphītaratnānāṃ haraṇaṃ ca tavātmajaiḥ",
    "GE07mbh_07_u:107.010c": "satataṃ ca parikleśān saputreṇa tvayā kṛtān",
    "GE07mbh_07_u:107.011a": "dagdhum aicchaś ca yat kuntīṃ saputrāṃ tvam anāgasam",
    "GE07mbh_07_u:107.011c": "kṛṣṇāyāś ca parikleśaṃ sabhāmadhye durātmabhiḥ",
    "GE07mbh_07_u:107.011d-0843_01": "keśapakṣagrahaṃ caiva duḥśāsanakṛtaṃ tathā",
    "GE07mbh_07_u:107.011d-0843_02": "paruṣāṇi ca vākyāni karṇenoktāni bhārata",
    "GE07mbh_07_u:107.012a": "patim anyaṃ parīpsasva na santi patayas tava",
    "GE07mbh_07_u:107.012c": "narakaṃ patitāḥ pārthāḥ sarve ṣaṇḍhatilopamāḥ",
    "GE07mbh_07_u:107.013a": "samakṣaṃ tava kauravya yad ūcuḥ kuravas tadā",
    "GE07mbh_07_u:107.013c": "dāsībhogena kṛṣṇāṃ ca bhoktukāmāḥ sutās tava",
    "GE07mbh_07_u:107.014a": "yac cāpi tān pravrajataḥ kṛṣṇājinanivāsinaḥ",
    "GE07mbh_07_u:107.014c": "paruṣāṇy uktavān karṇaḥ sabhāyāṃ saṃnidhau tava",
    "GE07mbh_07_u:107.014d-0844_01": "putras tava viśeṣeṇa kāladyūtena noditaḥ",
    "GE07mbh_07_u:107.015a": "tṛṇīkṛtya ca yat pārthāṃs tava putro vavalga ha",
    "GE07mbh_07_u:107.015c": "viṣamasthān samastho hi saṃrambhād gatacetasaḥ",
    "GE07mbh_07_u:107.016a": "bālyāt prabhṛti cārighnas tāni duḥkhāni cintayan",
    "GE07mbh_07_u:107.016c": "niravidyata dharmātmā jīvitena vṛkodaraḥ",
    "GE07mbh_07_u:107.016d-0845_01": "evaṃ bahuvidhān ghorān smaran dīptāgnisaṃnibhaḥ",
    "GE07mbh_07_u:107.017a": "tato visphārya sumahad dhemapṛṣṭhaṃ durāsadam",
    "GE07mbh_07_u:107.017c": "cāpaṃ bharataśārdūlas tyaktātmā karṇam abhyayāt",
    "GE07mbh_07_u:107.018a": "sa sāyakamayair jālair bhīmaḥ karṇarathaṃ prati",
    "GE07mbh_07_u:107.018c": "bhānumadbhiḥ śilādhautair bhānoḥ pracchādayat prabhām",
    "GE07mbh_07_u:107.019a": "tataḥ prahasyādhirathis tūrṇam asyañ śitāñ śarān",
    "GE07mbh_07_u:107.019c": "vyadhamad bhīmasenasya śarajālāni patribhiḥ",
    "GE07mbh_07_u:107.020a": "mahāratho mahābāhur mahāvegair mahābalaḥ",
    "GE07mbh_07_u:107.020c": "vivyādhādhirathir bhīmaṃ navabhir niśitaiḥ śaraiḥ",
    "GE07mbh_07_u:107.021a": "sa tottrair iva mātaṅgo vāryamāṇaḥ patatribhiḥ",
    "GE07mbh_07_u:107.021c": "abhyadhāvad asaṃbhrāntaḥ sūtaputraṃ vṛkodaraḥ",
    "GE07mbh_07_u:107.022a": "tam āpatantaṃ vegena rabhasaṃ pāṇḍavarṣabham",
    "GE07mbh_07_u:107.022c": "karṇaḥ pratyudyayau yoddhuṃ matto mattam iva dvipam",
    "GE07mbh_07_u:107.023a": "tataḥ pradhmāpya jalajaṃ bherīśatanināditam",
    "GE07mbh_07_u:107.023c": "akṣubhyata balaṃ harṣād uddhūta iva sāgaraḥ",
    "GE07mbh_07_u:107.024a": "tad uddhūtaṃ balaṃ dṛṣṭva rathanāgāśvapattimat",
    "GE07mbh_07_u:107.024c": "bhīmaḥ karṇaṃ samāsādya chādayām āsa sāyakaiḥ",
    "GE07mbh_07_u:107.025a": "aśvān ṛśyasavarṇāṃs tu haṃsavarṇair hayottamaiḥ",
    "GE07mbh_07_u:107.025c": "vyāmiśrayad raṇe karṇaḥ pāṇḍavaṃ chādayañ śaraiḥ",
    "GE07mbh_07_u:107.026a": "ṛśyavarṇān hayān karkair miśrān mārutaraṃhasaḥ",
    "GE07mbh_07_u:107.026c": "nirīkṣya tava putrāṇāṃ hāhākṛtam abhūd balam",
    "GE07mbh_07_u:107.027a": "te hayā bahv aśobhanta miśritā vātaraṃhasaḥ",
    "GE07mbh_07_u:107.027c": "sitāsitā mahārāja yathā vyomni balāhakāḥ",
    "GE07mbh_07_u:107.028a": "saṃrabdhau krodhatāmrākṣau prekṣya karṇavṛkodarau",
    "GE07mbh_07_u:107.028c": "saṃtrastāḥ samakampanta tvadīyānāṃ mahārathāḥ",
    "GE07mbh_07_u:107.029a": "yamarāṣṭropamaṃ ghoram āsīd āyodhanaṃ tayoḥ",
    "GE07mbh_07_u:107.029c": "durdarśaṃ bharataśreṣṭha pretarājapuraṃ yathā",
    "GE07mbh_07_u:107.030a": "samājam iva tac citraṃ prekṣamāṇā mahārathāḥ",
    "GE07mbh_07_u:107.030c": "nālakṣayañ jayaṃ vyaktam ekaikasya nivāraṇe",
    "GE07mbh_07_u:107.031a": "tayoḥ praikṣanta saṃmardaṃ",
    "GE07mbh_07_u:107.031c": "tava durmantrite rājan saputrasya viśāṃ pate",
    "GE07mbh_07_u:107.032a": "chādayantau hi śatrughnāv anyonyaṃ sāyakaiḥ śitaiḥ",
    "GE07mbh_07_u:107.032c": "śarajālāvṛtaṃ vyoma cakrāte śaravṛṣṭibhiḥ",
    "GE07mbh_07_u:107.033a": "tāv anyonyaṃ jighāṃsantau śarais tīkṣṇair mahārathau",
    "GE07mbh_07_u:107.033c": "prekṣaṇīyatarāv āstāṃ vṛṣṭimantāv ivāmbudau",
    "GE07mbh_07_u:107.034a": "suvarṇavikṛtān bāṇān pramuñcantāv ariṃdamau",
    "GE07mbh_07_u:107.034c": "bhāsvaraṃ vyoma cakrāte vahnyulkābhir iva prabho",
    "GE07mbh_07_u:107.035a": "tābhyāṃ muktā vyakāśanta kaṅkabarhiṇavāsasaḥ",
    "GE07mbh_07_u:107.035c": "paṅktyaḥ śaradi mattānāṃ sārasānām ivāmbare",
    "GE07mbh_07_u:107.035d-0846_01": "tato bhīmo mahārāja karṇaṃ viddhvā tribhiḥ śaraiḥ",
    "GE07mbh_07_u:107.035d-0846_02": "sārathiṃ cāsya bhallena rathanīḍād apāharat",
    "GE07mbh_07_u:107.035d-0846_03": "aśvāṃś ca caturaḥ śvetān nijaghāna śitaiḥ śaraiḥ",
    "GE07mbh_07_u:107.035d-0846_04": "hitvā dhvajaṃ ca chattraṃ ca rathaṃ ca śatadhākarot",
    "GE07mbh_07_u:107.035d-0846_05": "cakāra virathaṃ karṇaṃ tava putrasya paśyataḥ",
    "GE07mbh_07_u:107.035d-0846_06": "sa tathā virathaḥ karṇo bhīmasenena nirjitaḥ",
    "GE07mbh_07_u:107.035d-0846_07": "anyaṃ rathaṃ samāsthāya punar vivyādha mārutim",
    "GE07mbh_07_u:107.035d-0846_08": "mahāgajau yathā dṛptau viṣāṇāgraiḥ parasparam",
    "GE07mbh_07_u:107.035d-0846_09": "tatakṣatus tathā tau tu anyonyaṃ ca nijaghnatuḥ",
    "GE07mbh_07_u:107.036a": "saṃsaktaṃ sūtaputreṇa dṛṣṭvā bhīmam ariṃdamam",
    "GE07mbh_07_u:107.036c": "atibhāram amanyetāṃ bhīme kṛṣṇadhanaṃjayau",
    "GE07mbh_07_u:107.037a": "tatrādhirathibhīmābhyāṃ śarair muktair dṛḍhāhatāḥ",
    "GE07mbh_07_u:107.037c": "iṣupātam atikramya petur aśvanaradvipāḥ",
    "GE07mbh_07_u:107.038a": "patadbhiḥ patitaiś cānyair gatāsubhir anekaśaḥ",
    "GE07mbh_07_u:107.038c": "kṛto mahān mahārāja putrāṇāṃ te janakṣayaḥ",
    "GE07mbh_07_u:107.039a": "manuṣyāśvagajānāṃ ca śarīrair gatajīvitaiḥ",
    "GE07mbh_07_u:107.039c": "kṣaṇena bhūmiḥ saṃjajñe saṃvṛtā bharatarṣabha",
    "GE07mbh_07_u:107.039d-0847_01": "ākrīḍam iva rudrasya dakṣayajñanibarhaṇe",
    "GE07mbh_07_u:108.001": "dhṛtarāṣṭra uvāca",
    "GE07mbh_07_u:108.001a": "atyadbhutam ahaṃ manye bhīmasenasya vikramam",
    "GE07mbh_07_u:108.001c": "yat karṇaṃ yodhayām āsa samare laghuvikramam",
    "GE07mbh_07_u:108.002a": "tridaśān api codyuktān sarvaśastradharān yudhi",
    "GE07mbh_07_u:108.002c": "vārayed yo raṇe karṇaḥ sayakṣāsuramānavān",
    "GE07mbh_07_u:108.003a": "sa kathaṃ pāṇḍavaṃ yuddhe bhrājamānam iva śriyā",
    "GE07mbh_07_u:108.003c": "nātarat saṃyuge tāta tan mamācakṣva saṃjaya",
    "GE07mbh_07_u:108.004a": "kathaṃ ca yuddhaṃ bhūyo 'bhūt tayoḥ prāṇadurodare",
    "GE07mbh_07_u:108.004c": "atra manye samāyatto jayo vājaya eva vā",
    "GE07mbh_07_u:108.005a": "karṇaṃ prāpya raṇe sūta mama putraḥ suyodhanaḥ",
    "GE07mbh_07_u:108.005c": "jetum utsahate pārthān sagovindān sasātvatān",
    "GE07mbh_07_u:108.006a": "śrutvā tu nirjitaṃ karṇam asakṛd bhīmakarmaṇā",
    "GE07mbh_07_u:108.006c": "bhīmasenena samare moha āviśatīva mām",
    "GE07mbh_07_u:108.007a": "vinaṣṭān kauravān manye mama putrasya durnayaiḥ",
    "GE07mbh_07_u:108.007c": "na hi karṇo maheṣvāsān pārthāñ jyeṣyati saṃjaya",
    "GE07mbh_07_u:108.008a": "kṛtavān yāni yuddhāni karṇaḥ pāṇḍusutaiḥ saha",
    "GE07mbh_07_u:108.008c": "sarvatra pāṇḍavāḥ karṇam ajayanta raṇājire",
    "GE07mbh_07_u:108.009a": "ajayyāḥ pāṇḍavās tāta devair api savāsavaiḥ",
    "GE07mbh_07_u:108.009c": "na ca tad budhyate mandaḥ putro duryodhano mama",
    "GE07mbh_07_u:108.010a": "dhanaṃ dhaneśvarasyeva hṛtvā pārthasya me sutaḥ",
    "GE07mbh_07_u:108.010b-0848_01": "karṇasya matam āsthāya svārtham ity eva me sutaḥ",
    "GE07mbh_07_u:108.010c": "madhuprepsur ivābuddhiḥ prapātaṃ nāvabudhyate",
    "GE07mbh_07_u:108.011a": "nikṛtyā nikṛtiprajño rājyaṃ hṛtvā mahātmanām",
    "GE07mbh_07_u:108.011c": "jitān ity eva manvānaḥ pāṇḍavān avamanyate",
    "GE07mbh_07_u:108.012a": "putrasnehābhibhūtena mayā cāpy akṛtātmanā",
    "GE07mbh_07_u:108.012c": "dharme sthitā mahātmāno nikṛtāḥ pāṇḍunandanāḥ",
    "GE07mbh_07_u:108.013a": "śamakāmaḥ sadā pārtho dīrghaprekṣī yudhiṣṭhiraḥ",
    "GE07mbh_07_u:108.013c": "aśakta iti manvānaiḥ putrair mama nirākṛtaḥ",
    "GE07mbh_07_u:108.013d-0849_01": "tān utkramyābravīt putro mama dyūte sumandadhīḥ",
    "GE07mbh_07_u:108.014a": "tāni duḥkhāny anekāni viprakārāṃś ca sarvaśaḥ",
    "GE07mbh_07_u:108.014c": "hṛdi kṛtvā mahābāhur bhīmo 'yudhyata sūtajam",
    "GE07mbh_07_u:108.015a": "tasmān me saṃjaya brūhi karṇabhīmau yathā raṇe",
    "GE07mbh_07_u:108.015c": "ayudhyetāṃ yudhi śreṣṭhau parasparavadhaiṣiṇau saṃjaya uvāca",
    "GE07mbh_07_u:108.016-0850_01": "hanta te kathayiṣyāmi tayoḥ prāṇada(?du)rodaram",
    "GE07mbh_07_u:108.016-0850_02": "paśyatāṃ sarvasainyānāṃ keśavārjunayor api",
    "GE07mbh_07_u:108.016a": "śṛṇu rājan yathā vṛttaḥ saṃgrāmaḥ karṇabhīmayoḥ",
    "GE07mbh_07_u:108.016c": "parasparavadhaprepsvor vane kuñjarayor iva",
    "GE07mbh_07_u:108.017a": "rājan vaikartano bhīmaṃ kruddhaḥ kruddham ariṃdamam",
    "GE07mbh_07_u:108.017c": "parākrāntaṃ parākramya vivyādha triṃśatā śaraiḥ",
    "GE07mbh_07_u:108.018a": "mahāvegaiḥ prasannāgraiḥ",
    "GE07mbh_07_u:108.018c": "āhanad bharataśreṣṭha bhīmaṃ vaikartanaḥ śaraiḥ",
    "GE07mbh_07_u:108.019a": "tasyāsyato dhanur bhīmaś cakarta niśitais tribhiḥ",
    "GE07mbh_07_u:108.019c": "rathanīḍāc ca yantāraṃ bhallenāpātayat kṣitau",
    "GE07mbh_07_u:108.020a": "sa kāṅkṣan bhīmasenasya vadhaṃ vaikartano vṛṣaḥ",
    "GE07mbh_07_u:108.020c": "śaktiṃ kanakavaiḍūryacitradaṇḍāṃ parāmṛśat",
    "GE07mbh_07_u:108.021a": "pragṛhya ca mahāśaktiṃ kālaśaktim ivāparām",
    "GE07mbh_07_u:108.021c": "samutkṣipya ca rādheyaḥ saṃdhāya ca mahābalaḥ",
    "GE07mbh_07_u:108.021e": "cikṣepa bhīmasenāya jīvitāntakarīm iva",
    "GE07mbh_07_u:108.022a": "śaktiṃ visṛjya rādheyaḥ puraṃdara ivāśanim",
    "GE07mbh_07_u:108.022b-0851_01": "śaktiṃ viyadgatāṃ drṣṭvā śakrāśanisamadyutim",
    "GE07mbh_07_u:108.022c": "nanāda sumahānādaṃ balavān sūtanandanaḥ",
    "GE07mbh_07_u:108.022e": "taṃ ca nādaṃ tataḥ śrutvā putrās te hṛṣitābhavan",
    "GE07mbh_07_u:108.023a": "tāṃ karṇabhujanirmuktām",
    "GE07mbh_07_u:108.023c": "śaktiṃ viyati ciccheda bhīmaḥ saptabhir āśugaiḥ",
    "GE07mbh_07_u:108.024a": "chittvā śaktiṃ tato bhīmo nirmuktoragasaṃnibhām",
    "GE07mbh_07_u:108.024c": "mārgamāṇa iva prāṇān sūtaputrasya māriṣa",
    "GE07mbh_07_u:108.025a": "prāhiṇon nava saṃrabdhaḥ śarān barhiṇavāsasaḥ",
    "GE07mbh_07_u:108.025c": "svarṇapuṅkhāñ śilādhautān yamadaṇḍopamān mṛdhe",
    "GE07mbh_07_u:108.026a": "karṇo 'py anyad dhanur gṛhya hemapṛṣṭhaṃ durāsadam",
    "GE07mbh_07_u:108.026c": "vikṛṣya ca mahātejā vyasṛjat sāyakān nava",
    "GE07mbh_07_u:108.027a": "tān pāṇḍuputraś ciccheda navabhir nataparvabhiḥ",
    "GE07mbh_07_u:108.027b-0852_01": "suvarṇavikṛtair bāṇaiḥ suvarṇavikṛtāñ śarān",
    "GE07mbh_07_u:108.027c": "vasuṣeṇena nirmuktān nava rājan mahāśarān",
    "GE07mbh_07_u:108.027e": "chittvā bhīmo mahārāja nādaṃ siṃha ivānadat",
    "GE07mbh_07_u:108.028a": "tau vṛṣāv iva nardantau balinau vāśitāntare",
    "GE07mbh_07_u:108.028c": "śārdūlāv iva cānyonyam atyarthaṃ ca hy agarjatām",
    "GE07mbh_07_u:108.029a": "anyonyaṃ prajihīrṣantāv anyonyasyāntaraiṣiṇau",
    "GE07mbh_07_u:108.029c": "anyonyam abhivīkṣantau goṣṭheṣv iva maharṣabhau",
    "GE07mbh_07_u:108.030a": "mahāgajāv ivāsādya viṣāṇāgraiḥ parasparam",
    "GE07mbh_07_u:108.030c": "śaraiḥ pūrṇāyatotsṛṣṭair anyonyam abhijaghnatuḥ",
    "GE07mbh_07_u:108.031a": "nirdahantau mahārāja śaravṛṣṭyā parasparam",
    "GE07mbh_07_u:108.031c": "anyonyam abhivīkṣantau kopād vivṛtalocanau",
    "GE07mbh_07_u:108.032a": "prahasantau tathānyonyaṃ bhartsayantau muhur muhuḥ",
    "GE07mbh_07_u:108.032c": "śaṅkhaśabdaṃ ca kurvāṇau yuyudhāte parasparam",
    "GE07mbh_07_u:108.033a": "tasya bhīmaḥ punaś cāpaṃ muṣṭau ciccheda māriṣa",
    "GE07mbh_07_u:108.033c": "śaṅkhavarṇāś ca tān aśvān bāṇair ninye yamakṣayam",
    "GE07mbh_07_u:108.033d-0853_01": "sārathiṃ ca tathāpy asya rathanīḍād apātayat",
    "GE07mbh_07_u:108.033d-0853_02": "tato vaikartanaḥ karṇaś cintāṃ prāpa duratyayām",
    "GE07mbh_07_u:108.033d-0853_03": "sa chādyamānaḥ samare hatāśvo hatasārathiḥ",
    "GE07mbh_07_u:108.033d-0853_04": "mohitaḥ śarajālena kartavyaṃ nābhyapadyata",
    "GE07mbh_07_u:108.034a": "tathā kṛcchragataṃ dṛṣṭvā karṇaṃ duryodhano nṛpaḥ",
    "GE07mbh_07_u:108.034c": "vepamāna iva krodhād vyādideśātha durjayam",
    "GE07mbh_07_u:108.035a": "gaccha durjaya rādheyaṃ purā grasati pāṇḍavaḥ",
    "GE07mbh_07_u:108.035c": "jahi tūbarakaṃ kṣipraṃ karṇasya balam ādadhat",
    "GE07mbh_07_u:108.036a": "evam uktas tathety uktvā tava putras tavātmajam",
    "GE07mbh_07_u:108.036c": "abhyadravad bhīmasenaṃ vyāsaktaṃ vikirañ śarān",
    "GE07mbh_07_u:108.037a": "sa bhīmaṃ navabhir bāṇair aśvān aṣṭabhir ardayat",
    "GE07mbh_07_u:108.037c": "ṣaḍbhiḥ sūtaṃ tribhiḥ ketuṃ punas taṃ cāpi saptabhiḥ",
    "GE07mbh_07_u:108.038a": "bhīmaseno 'pi saṃkruddhaḥ sāśvayantāram āśugaiḥ",
    "GE07mbh_07_u:108.038c": "durjayaṃ bhinnamarmāṇam anayad yamasādanam",
    "GE07mbh_07_u:108.039a": "svalaṃkṛtaṃ kṣitau kṣuṇṇaṃ ceṣṭamānaṃ yathoragam",
    "GE07mbh_07_u:108.039c": "rudann ārtas tava sutaṃ karṇaś cakre pradakṣiṇam",
    "GE07mbh_07_u:108.040a": "sa tu taṃ virathaṃ kṛtvā smayann atyantavairiṇam",
    "GE07mbh_07_u:108.040c": "samācinod bāṇagaṇaiḥ śataghnīm iva śaṅkubhiḥ",
    "GE07mbh_07_u:108.041a": "tathāpy atirathaḥ karṇo bhidyamānaḥ sma sāyakaiḥ",
    "GE07mbh_07_u:108.041c": "na jahau samare bhīmaṃ kruddharūpaṃ paraṃtapaḥ",
    "GE07mbh_07_u:109.001": "saṃjaya uvāca",
    "GE07mbh_07_u:109.001a": "sa tathā virathaḥ karṇaḥ punar bhīmena nirjitaḥ",
    "GE07mbh_07_u:109.001c": "ratham anyaṃ samāsthāya sadyo vivyādha pāṇḍavam",
    "GE07mbh_07_u:109.002a": "mahāgajāv ivāsādya viṣāṇāgraiḥ parasparam",
    "GE07mbh_07_u:109.002c": "śaraiḥ pūrṇāyatotsṛṣṭair anyonyam abhijaghnatuḥ",
    "GE07mbh_07_u:109.003a": "atha karṇaḥ śaravrātair bhīmaṃ balavad ardayat",
    "GE07mbh_07_u:109.003c": "nanāda balavan nādaṃ punar vivyādha corasi",
    "GE07mbh_07_u:109.004a": "taṃ bhīmo daśabhir bāṇaiḥ pratyavidhyad ajihmagaiḥ",
    "GE07mbh_07_u:109.004c": "punar vivyādha viṃśatyā śarāṇāṃ nataparvaṇām",
    "GE07mbh_07_u:109.005a": "karṇas tu navabhir bhīmaṃ viddhvā rājan stanāntare",
    "GE07mbh_07_u:109.005c": "dhvajam ekena vivyādha sāyakena śitena ha",
    "GE07mbh_07_u:109.006a": "sāyakānāṃ tataḥ pārthas triṣaṣṭyā pratyavidhyata",
    "GE07mbh_07_u:109.006c": "tottrair iva mahānāgaṃ kaśābhir iva vājinam",
    "GE07mbh_07_u:109.007a": "so 'tividdho mahārāja pāṇḍavena yaśasvinā",
    "GE07mbh_07_u:109.007c": "sṛkviṇī lelihan vīraḥ krodhasaṃraktalocanaḥ",
    "GE07mbh_07_u:109.007d-0854_01": "ciccheda kārmukaṃ tūrṇaṃ pāṇḍavasya mahātmanaḥ",
    "GE07mbh_07_u:109.008a": "tataḥ śaraṃ mahārāja sarvakāyāvadāraṇam",
    "GE07mbh_07_u:109.008c": "prāhiṇod bhīmasenāya balāyendra ivāśanim",
    "GE07mbh_07_u:109.009a": "sa nirbhidya raṇe pārthaṃ sūtaputradhanuścyutaḥ",
    "GE07mbh_07_u:109.009c": "agacchad dārayan bhūmiṃ citrapuṅkhaḥ śilīmukhaḥ",
    "GE07mbh_07_u:109.009d-0855_01": "tato bhīmo mahābāhuḥ krodhasaṃraktalocanaḥ",
    "GE07mbh_07_u:109.010a": "sarvaśaikyāṃ catuṣkiṣkuṃ gurvīṃ rukmāṅgadāṃ gadām",
    "GE07mbh_07_u:109.010c": "prāhiṇot sūtaputrāya ṣaḍasrām avicārayan",
    "GE07mbh_07_u:109.011a": "tayā jaghānādhiratheḥ sadaśvān sādhuvāhinaḥ",
    "GE07mbh_07_u:109.011c": "gadayā bhārataḥ kruddho vajreṇendra ivāsurān",
    "GE07mbh_07_u:109.012a": "tato bhīmo mahābāhuḥ kṣurābhyāṃ bharatarṣabha",
    "GE07mbh_07_u:109.012c": "dhvajam ādhiratheś chittvā sūtam abhyahanat tadā",
    "GE07mbh_07_u:109.012d-0856_01": "mahābalān mahāvegān sadaśvān gadayā hatān",
    "GE07mbh_07_u:109.012d-0856_02": "sūtaṃ ca nihataṃ dṛṣṭvā ketuṃ ca vinipātitam",
    "GE07mbh_07_u:109.013a": "hatāśvasūtam utsṛjya rathaṃ sa patitadhvajam",
    "GE07mbh_07_u:109.013c": "visphārayan dhanuḥ karṇas tasthau bhārata durmanāḥ",
    "GE07mbh_07_u:109.014a": "tatrādbhutam apaśyāma rādheyasya parākramam",
    "GE07mbh_07_u:109.014c": "viratho rathināṃ śreṣṭho vārayām āsa yad ripum",
    "GE07mbh_07_u:109.015a": "virathaṃ taṃ rathaśreṣṭhaṃ dṛṣṭvādhirathim āhave",
    "GE07mbh_07_u:109.015c": "duryodhanas tato rājann abhyabhāṣata durmukham",
    "GE07mbh_07_u:109.016a": "eṣa durmukha rādheyo bhīmena virathīkṛtaḥ",
    "GE07mbh_07_u:109.016c": "taṃ rathena naraśreṣṭhaṃ saṃpādaya mahāratham",
    "GE07mbh_07_u:109.017a": "duryodhanavacaḥ śrutvā tato bhārata durmukhaḥ",
    "GE07mbh_07_u:109.017c": "tvaramāṇo 'byayāt karṇaṃ bhīmaṃ cāvārayac charaiḥ",
    "GE07mbh_07_u:109.018a": "durmukhaṃ prekṣya saṃgrāme sūtaputrapadānugam",
    "GE07mbh_07_u:109.018c": "vāyuputraḥ prahṛṣṭo 'bhūt sṛkkiṇī parilelihan",
    "GE07mbh_07_u:109.019a": "tataḥ karṇaṃ mahārāja vārayitvā śilīmukhaiḥ",
    "GE07mbh_07_u:109.019c": "durmukhāya rathaṃ śīghraṃ preṣayām āsa pāṇḍavaḥ",
    "GE07mbh_07_u:109.020a": "tasmin kṣaṇe mahārāja navabhir nataparvabhiḥ",
    "GE07mbh_07_u:109.020c": "supuṅkhair durmukhaṃ bhīmaḥ śarair ninye yamakṣayam",
    "GE07mbh_07_u:109.021a": "tatas tam evādhirathiḥ syandanaṃ durmukhe hate",
    "GE07mbh_07_u:109.021c": "āsthitaḥ prababhau rājan dīpyamāna ivāṃśumān",
    "GE07mbh_07_u:109.022a": "śayānaṃ bhinnamarmāṇaṃ durmukhaṃ śoṇitokṣitam",
    "GE07mbh_07_u:109.022c": "dṛṣṭvā karṇo 'śrupūrṇākṣo muhūrtaṃ nābhyavartata",
    "GE07mbh_07_u:109.023a": "taṃ gatāsum atikramya kṛtvā karṇaḥ pradakṣiṇam",
    "GE07mbh_07_u:109.023c": "dīrgham uṣṇaṃ śvasan vīro na kiṃ cit pratyapadyata",
    "GE07mbh_07_u:109.024a": "tasmiṃs tu vivare rājan nārācān gārdhravāsasaḥ",
    "GE07mbh_07_u:109.024c": "prāhiṇot sūtaputrāya bhīmasenaś caturdaśa",
    "GE07mbh_07_u:109.025a": "te tasya kavacaṃ bhittvā svarṇapuṅkhā mahaujasaḥ",
    "GE07mbh_07_u:109.025c": "hemacitrā mahārāja dyotayanto diśo daśa",
    "GE07mbh_07_u:109.026a": "apiban sūtaputrasya śoṇitaṃ",
    "GE07mbh_07_u:109.026c": "kruddhā iva manuṣyendra bhujagāḥ kālacoditāḥ",
    "GE07mbh_07_u:109.027a": "prasarpamāṇā medinyāṃ te vyarocanta mārgaṇāḥ",
    "GE07mbh_07_u:109.027b-0857_01": "te medinīṃ prasarpantaḥ śobhante rudhirokṣitāḥ",
    "GE07mbh_07_u:109.027c": "ardhapraviṣṭāḥ saṃrabdhā bilānīva mahoragāḥ",
    "GE07mbh_07_u:109.028a": "taṃ pratyavidhyad rādheyo jāmbūnadavibhūṣitaiḥ",
    "GE07mbh_07_u:109.028c": "caturdaśabhir aty ugrair nārācair avicārayan",
    "GE07mbh_07_u:109.029a": "te bhīmasenasya bhujaṃ savyaṃ nirbhidya patriṇaḥ",
    "GE07mbh_07_u:109.029c": "prāviśan medinīṃ bhīmāḥ krauñcaṃ patrarathā iva",
    "GE07mbh_07_u:109.030a": "te vyarocanta nārācāḥ praviśanto vasuṃdharām",
    "GE07mbh_07_u:109.030c": "gacchaty astaṃ dinakare dīpyamānā ivāṃśavaḥ",
    "GE07mbh_07_u:109.031a": "sa nirbhinno raṇe bhīmo nārācair marmabhedibhiḥ",
    "GE07mbh_07_u:109.031c": "susrāva rudhiraṃ bhūri parvataḥ salilaṃ yathā",
    "GE07mbh_07_u:109.032a": "sa bhīmas tribhir āyastaḥ sūtaputraṃ patatribhiḥ",
    "GE07mbh_07_u:109.032c": "suparṇavegair vivyādha sārathiṃ cāsya saptabhiḥ",
    "GE07mbh_07_u:109.033a": "sa vihvalo mahārāja karṇo bhīmabalārditaḥ",
    "GE07mbh_07_u:109.033c": "prādravaj javanair aśvai raṇaṃ hitvā mahāyaśāḥ",
    "GE07mbh_07_u:109.033d-0858_01": "tathā puruṣamānī san pratyapāyād raṇājirāt",
    "GE07mbh_07_u:109.034a": "bhīmasenas tu visphārya cāpaṃ hemapariṣkṛtam",
    "GE07mbh_07_u:109.034c": "āhave 'tiratho 'tiṣṭhaj jvalann iva hutāśanaḥ",
    "GE07mbh_07_u:110.001": "dhṛtarāṣṭra uvāca",
    "GE07mbh_07_u:110.001a": "daivam eva paraṃ manye dhik pauruṣam anarthakam",
    "GE07mbh_07_u:110.001c": "yatrādhirathir āyasto nātarat pāṇḍavaṃ raṇe",
    "GE07mbh_07_u:110.002a": "karṇaḥ pārthān sagovindāñ jetum utsahate raṇe",
    "GE07mbh_07_u:110.002c": "na ca karṇasamaṃ yodhaṃ loke paśyāmi kaṃ cana",
    "GE07mbh_07_u:110.002e": "iti duryodhanasyāham aśrauṣaṃ jalpato muhuḥ",
    "GE07mbh_07_u:110.003a": "karṇo hi balavāñ śūro dṛḍhadhanvā jitaklamaḥ",
    "GE07mbh_07_u:110.003c": "iti mām abravīt sūta mando duryodhanaḥ purā",
    "GE07mbh_07_u:110.004a": "vasuṣeṇasahāyaṃ māṃ nālaṃ devāpi saṃyuge",
    "GE07mbh_07_u:110.004c": "kim u pāṇḍusutā rājan gatasattvā vicetasaḥ",
    "GE07mbh_07_u:110.005a": "tatra taṃ nirjitaṃ dṛṣṭvā bhujaṃgam iva nirviṣam",
    "GE07mbh_07_u:110.005c": "yuddhāt karṇam apakrāntaṃ kiṃ svid duryodhano 'bravīt",
    "GE07mbh_07_u:110.006a": "aho durmukham evaikaṃ yuddhānām aviśāradam",
    "GE07mbh_07_u:110.006c": "prāveśayad dhutavahaṃ pataṃgam iva mohitaḥ",
    "GE07mbh_07_u:110.006d-0859_01": "ko hi prāveśayen nūnaṃ muktvā taṃ mama putrakam",
    "GE07mbh_07_u:110.006d-0860_01": "pataṃgam iva saṃdīptaṃ bhīmāgniṃ samaveśayat",
    "GE07mbh_07_u:110.007a": "aśvatthāmā madrarājaḥ kṛpaḥ karṇaś ca saṃgatāḥ",
    "GE07mbh_07_u:110.007c": "na śaktāḥ pramukhe sthātuṃ nūnaṃ bhīmasya saṃjaya",
    "GE07mbh_07_u:110.008a": "te 'pi cāsya mahāghoraṃ balaṃ nāgāyutopamam",
    "GE07mbh_07_u:110.008c": "jānanto vyavasāyaṃ ca krūraṃ mārutatejasaḥ",
    "GE07mbh_07_u:110.009a": "kimarthaṃ krūrakarmāṇaṃ",
    "GE07mbh_07_u:110.009c": "balasaṃrambhavīryajñāḥ kopayiṣyanti saṃyuge",
    "GE07mbh_07_u:110.010a": "karṇas tv eko mahābāhuḥ svabāhubalam āśritaḥ",
    "GE07mbh_07_u:110.010c": "bhīmasenam anādṛtya raṇe 'yudhyata sūtajaḥ",
    "GE07mbh_07_u:110.011a": "yo 'jayat samare karṇaṃ puraṃdara ivāsuram",
    "GE07mbh_07_u:110.011c": "na sa pāṇḍusuto jetuṃ śakyaḥ kena cid āhave",
    "GE07mbh_07_u:110.012a": "droṇaṃ yaḥ saṃpramathyaikaḥ praviṣṭo mama vāhinīm",
    "GE07mbh_07_u:110.012c": "bhīmo dhanaṃjayānveṣī kas tam archej jijīviṣuḥ",
    "GE07mbh_07_u:110.013a": "ko hi saṃjaya bhīmasya sthātum utsahate 'grataḥ",
    "GE07mbh_07_u:110.013c": "udyatāśanivajrasya mahendrasyeva dānavaḥ",
    "GE07mbh_07_u:110.014a": "pretarājapuraṃ prāpya nivartetāpi mānavaḥ",
    "GE07mbh_07_u:110.014c": "na bhīmasenaṃ saṃprāpya nivarteta kadā cana",
    "GE07mbh_07_u:110.015a": "pataṃgā iva vahniṃ te prāviśann alpacetasaḥ",
    "GE07mbh_07_u:110.015c": "ye bhīmasenaṃ saṃkruddham abhyadhāvan vimohitāḥ",
    "GE07mbh_07_u:110.016a": "yat tat sabhāyāṃ bhīmena mama putravadhāśrayam",
    "GE07mbh_07_u:110.016c": "śaptaṃ saṃrambhiṇogreṇa kurūṇāṃ śṛṇvatāṃ tadā",
    "GE07mbh_07_u:110.017a": "tan nūnam abhisaṃcintya dṛṣṭvā karṇaṃ ca nirjitam",
    "GE07mbh_07_u:110.017c": "duḥśāsanaḥ saha bhrātrā bhayād bhīmād upāramat",
    "GE07mbh_07_u:110.018a": "yaś ca saṃjaya durbuddhir abravīt samitau muhuḥ",
    "GE07mbh_07_u:110.018c": "karṇo duḥśāsano 'haṃ ca jeṣyāmo yudhi pāṇḍavān",
    "GE07mbh_07_u:110.019a": "sa nūnaṃ virathaṃ dṛṣṭvā karṇaṃ bhīmena nirjitam",
    "GE07mbh_07_u:110.019b-0861_01": "sa nūnaṃ nirjitaṃ karṇaṃ dṛṣṭvā bhīmena saṃyuge",
    "GE07mbh_07_u:110.019c": "pratyākhyānāc ca kṛṣṇasya bhṛśaṃ tapyati saṃjaya",
    "GE07mbh_07_u:110.020a": "dṛṣṭvā bhrātṝn hatān yuddhe bhīmasenena daṃśitān",
    "GE07mbh_07_u:110.020c": "ātmāparādhāt sumahan nūnaṃ tapyati putrakaḥ",
    "GE07mbh_07_u:110.021a": "ko hi jīvitam anvicchan pratīpaṃ pāṇḍavaṃ vrajet",
    "GE07mbh_07_u:110.021c": "bhīmaṃ bhīmāyudhaṃ kruddhaṃ sākṣāt kālam iva sthitam",
    "GE07mbh_07_u:110.022a": "vaḍavāmukhamadhyastho mucyetāpi hi mānavaḥ",
    "GE07mbh_07_u:110.022c": "na bhīmamukhasaṃprāpto mucyeteti matir mama",
    "GE07mbh_07_u:110.023a": "na pāṇḍavā na pāñcālā na ca keśavasātyakī",
    "GE07mbh_07_u:110.023c": "jānanti yudhi saṃrabdhā jīvitaṃ parirakṣitum",
    "GE07mbh_07_u:110.023d-0862_01": "aho mama sutānāṃ hi vipannaṃ sūta jīvitam",
    "GE07mbh_07_u:110.024": "saṃjaya uvāca",
    "GE07mbh_07_u:110.024a": "yat saṃśocasi kauravya vartamāne janakṣaye",
    "GE07mbh_07_u:110.024c": "tvam asya jagato mūlaṃ vināśasya na saṃśayaḥ",
    "GE07mbh_07_u:110.025a": "svayaṃ vairaṃ mahat kṛtvā putrāṇāṃ vacane sthitaḥ",
    "GE07mbh_07_u:110.025c": "ucyamāno na gṛhṇīṣe martyaḥ pathyam ivauṣadham",
    "GE07mbh_07_u:110.026a": "svayaṃ pītvā mahārāja kālakūṭaṃ sudurjaram",
    "GE07mbh_07_u:110.026c": "tasyedānīṃ phalaṃ kṛtsnam avāpnuhi narottama",
    "GE07mbh_07_u:110.026d-0863_01": "prāpyedānīṃ phalaṃ tasya yathā pītvā viṣaṃ tathā",
    "GE07mbh_07_u:110.026d-0864_01": "sukṛtasya supṛṣṭasya sujātasya mahāmṛdhe",
    "GE07mbh_07_u:110.027a": "yat tu kutsayase yodhān yudhyamānān yathābalam",
    "GE07mbh_07_u:110.027c": "atra te varṇayiṣyāmi yathā yuddham avartata",
    "GE07mbh_07_u:110.028a": "dṛṣṭvā karṇaṃ tu putrās te bhīmasenaparājitam",
    "GE07mbh_07_u:110.028c": "nāmṛṣyanta maheṣvāsāḥ sodaryāḥ pañca māriṣa",
    "GE07mbh_07_u:110.029a": "durmarṣaṇo duḥsahaś ca durmado durdharo jayaḥ",
    "GE07mbh_07_u:110.029c": "pāṇḍavaṃ citrasaṃnāhās taṃ pratīpam upādravan",
    "GE07mbh_07_u:110.030a": "te samantān mahābāhuṃ parivārya vṛkodaram",
    "GE07mbh_07_u:110.030c": "diśaḥ śaraiḥ samāvṛṇvañ śalabhānām iva vrajaiḥ",
    "GE07mbh_07_u:110.031a": "āgacchatas tān sahasā kumārān devarūpiṇaḥ",
    "GE07mbh_07_u:110.031c": "pratijagrāha samare bhīmaseno hasann iva",
    "GE07mbh_07_u:110.032a": "tava dṛṣṭvā tu tanayān bhīmasenasamīpagān",
    "GE07mbh_07_u:110.032c": "abhyavartata rādheyo bhīmasenaṃ mahābalam",
    "GE07mbh_07_u:110.033a": "visṛjan viśikhān rājan svarṇapuṅkhāñ śilāśitān",
    "GE07mbh_07_u:110.033c": "taṃ tu bhīmo 'bhyayāt tūrṇaṃ vāryamāṇaḥ sutais tava",
    "GE07mbh_07_u:110.034a": "kuravas tu tataḥ karṇaṃ parivārya samantataḥ",
    "GE07mbh_07_u:110.034c": "avākiran bhīmasenaṃ śaraiḥ saṃnataparvabhiḥ",
    "GE07mbh_07_u:110.035a": "tān bāṇaiḥ pañcaviṃśatyā sāśvān rājan nararṣabhān",
    "GE07mbh_07_u:110.035b-0865_01": "bhīmasenas tato bāṇaiḥ pañca rājan sutāṃs tava",
    "GE07mbh_07_u:110.035c": "sasūtān bhīmadhanuṣo bhīmo ninye yamakṣayam",
    "GE07mbh_07_u:110.036a": "prāpatan syandanebhyas te sārdhaṃ sūtair gatāsavaḥ",
    "GE07mbh_07_u:110.036c": "citrapuṣpadharā bhagnā vāteneva mahādrumāḥ",
    "GE07mbh_07_u:110.037a": "tatrādbhutam apaśyāma bhīmasenasya vikramam",
    "GE07mbh_07_u:110.037c": "saṃvāryādhirathiṃ bāṇair yaj jaghāna tavātmajān",
    "GE07mbh_07_u:110.038a": "sa vāryamāṇo bhīmena śitair bāṇaiḥ samantataḥ",
    "GE07mbh_07_u:110.038c": "sūtaputro mahārāja bhīmasenam avaikṣata",
    "GE07mbh_07_u:110.039a": "taṃ bhīmasenaḥ saṃrambhāt krodhasaṃraktalocanaḥ",
    "GE07mbh_07_u:110.039c": "visphārya sumahac cāpaṃ muhuḥ karṇam avaikṣata",
    "GE07mbh_07_u:111.001": "saṃjaya uvāca",
    "GE07mbh_07_u:111.001a": "tavātmajāṃs tu patitān dṛṣṭvā karṇaḥ pratāpavān",
    "GE07mbh_07_u:111.001c": "krodhena mahatāviṣṭo nirviṇṇo 'bhūt sa jīvitāt",
    "GE07mbh_07_u:111.002a": "āgaskṛtam ivātmānaṃ mene cādhirathis tadā",
    "GE07mbh_07_u:111.002b-0866_01": "yat pratyakṣaṃ tava sutā bhīmena nihatā raṇe",
    "GE07mbh_07_u:111.002c": "bhīmasenaṃ tataḥ kruddhaḥ samādravata saṃbhramāt",
    "GE07mbh_07_u:111.002d-0867_01": "nicakhāna sa saṃbhrāntaḥ pūrvavairam anusmaran",
    "GE07mbh_07_u:111.003a": "sa bhīmaṃ pañcabhir viddhvā rādheyaḥ prahasann iva",
    "GE07mbh_07_u:111.003c": "punar vivyādha saptatyā svarṇapuṅkhaiḥ śilāśitaiḥ",
    "GE07mbh_07_u:111.004a": "avahāsaṃ tu taṃ pārtho nāmṛṣyata vṛkodaraḥ",
    "GE07mbh_07_u:111.004c": "tato vivyādha rādheyaṃ śatena nataparvaṇām",
    "GE07mbh_07_u:111.005a": "punaś ca viśikhais tīkṣṇair viddhvā pañcabhir āśugaiḥ",
    "GE07mbh_07_u:111.005b-0868_01": "raṇe bhūyo 'pi rādheyaṃ viddhvā pañcabhir āyasaiḥ",
    "GE07mbh_07_u:111.005c": "dhanuś ciccheda bhallena sūtaputrasya māriṣa",
    "GE07mbh_07_u:111.006a": "athānyad dhanur ādāya karṇo bhārata durmanāḥ",
    "GE07mbh_07_u:111.006c": "iṣubhiś chādayām āsa bhīmasenaṃ samantataḥ",
    "GE07mbh_07_u:111.007a": "tasya bhīmo hayān hatvā vinihatya ca sārathim",
    "GE07mbh_07_u:111.007c": "prajahāsa mahāhāsaṃ kṛte pratikṛtaṃ punaḥ",
    "GE07mbh_07_u:111.008a": "iṣubhiḥ kārmukaṃ cāsya cakarta puruṣarṣabhaḥ",
    "GE07mbh_07_u:111.008c": "tat papāta mahārāja svarṇapṛṣṭhaṃ mahāsvanam",
    "GE07mbh_07_u:111.008d-0869_01": "papātātha mahac cāpaṃ hemapṛṣṭhaṃ durāsadam",
    "GE07mbh_07_u:111.009a": "avārohad rathāt tasmād atha karṇo mahārathaḥ",
    "GE07mbh_07_u:111.009c": "gadāṃ gṛhītvā samare bhīmasenāya cākṣipat",
    "GE07mbh_07_u:111.010a": "tām āpatantīṃ sahasā gadāṃ dṛṣṭvā vṛkodaraḥ",
    "GE07mbh_07_u:111.010c": "śarair avārayad rājan sarvasainyasya paśyataḥ",
    "GE07mbh_07_u:111.011a": "tato bāṇasahasrāṇi preṣayām āsa pāṇḍavaḥ",
    "GE07mbh_07_u:111.011c": "sūtaputravadhākāṅkṣī tvaramāṇaḥ parākramī",
    "GE07mbh_07_u:111.012a": "tān iṣūn iṣubhiḥ karṇo vārayitvā mahāmṛdhe",
    "GE07mbh_07_u:111.012c": "kavacaṃ bhīmasenasya pātayām āsa sāyakaiḥ",
    "GE07mbh_07_u:111.013a": "athainaṃ pañcaviṃśatyā kṣudrakāṇāṃ samārpayat",
    "GE07mbh_07_u:111.013c": "paśyatāṃ sarvabhūtānāṃ tad adbhutam ivābhavat",
    "GE07mbh_07_u:111.014a": "tato bhīmo mahārāja navabhir nataparvaṇām",
    "GE07mbh_07_u:111.014c": "raṇe 'preṣayata kruddhaḥ sūtaputrasya māriṣa",
    "GE07mbh_07_u:111.015a": "te tasya kavacaṃ bhittvā tathā bāhuṃ ca dakṣiṇam",
    "GE07mbh_07_u:111.015c": "abhyagur dharaṇīṃ tīkṣṇā valmīkam iva pannagāḥ",
    "GE07mbh_07_u:111.015d-0870_01": "sa chādyamāno bāṇaughair bhīmasenadhanuścyutaiḥ",
    "GE07mbh_07_u:111.015d-0870_02": "punar evābhavat karṇo bhīmasenāt parāṅmukhaḥ",
    "GE07mbh_07_u:111.016a": "rādheyaṃ tu raṇe dṛṣṭvā padātinam avasthitam",
    "GE07mbh_07_u:111.016c": "bhīmasenena saṃrabdhaṃ rājā duryodhano 'bravīt",
    "GE07mbh_07_u:111.016e": "tvaradhvaṃ sarvato yattā rādheyasya rathaṃ prati",
    "GE07mbh_07_u:111.017a": "tatas tava sutā rājañ śrutvā bhrātur vaco drutam",
    "GE07mbh_07_u:111.017c": "abhyayuḥ pāṇḍavaṃ yuddhe visṛjantaḥ śitāñ śarān",
    "GE07mbh_07_u:111.018a": "citropacitraś citrākṣaś cārucitraḥ śarāsanaḥ",
    "GE07mbh_07_u:111.018c": "citrāyudhaś citravarmā samare citrayodhinaḥ",
    "GE07mbh_07_u:111.019a": "āgacchatas tān sahasā bhīmo rājan mahārathaḥ",
    "GE07mbh_07_u:111.019b-0871_01": "tān āpatata evāśu bhīmaseno mahārathaḥ",
    "GE07mbh_07_u:111.019c": "sāśvasūtadhvajān yattān pātayām āsa saṃyuge",
    "GE07mbh_07_u:111.019e": "te hatā nyapatan bhūmau vātanunnā iva drumāḥ",
    "GE07mbh_07_u:111.020a": "dṛṣṭvā vinihatān putrāṃs tava rājan mahārathān",
    "GE07mbh_07_u:111.020c": "aśrupūrṇamukhaḥ karṇaḥ kaśmalaṃ samapadyata",
    "GE07mbh_07_u:111.021a": "ratham anyaṃ samāsthāya vidhivat kalpitaṃ punaḥ",
    "GE07mbh_07_u:111.021c": "abhyayāt pāṇḍavaṃ yuddhe tvaramāṇaḥ parākramī",
    "GE07mbh_07_u:111.022a": "tāv anyonyaṃ śarair viddhvā svarṇapuṅkhaiḥ śilāśitaiḥ",
    "GE07mbh_07_u:111.022c": "vyabhrājetāṃ mahārāja puṣpitāv iva kiṃśukau",
    "GE07mbh_07_u:111.023a": "ṣaṭtriṃśadbhis tato bhallair niśitais tigmatejanaiḥ",
    "GE07mbh_07_u:111.023c": "vyadhamat kavacaṃ kruddhaḥ sūtaputrasya pāṇḍavaḥ",
    "GE07mbh_07_u:111.023d-0872_01": "sūtaputro 'pi kaunteyaṃ śaraiḥ saṃnataparvabhiḥ",
    "GE07mbh_07_u:111.023d-0872_02": "pañcāśatā mahābāhur vivyādha bharatarṣabha",
    "GE07mbh_07_u:111.024a": "raktacandanadigdhāṅgau śaraiḥ kṛtamahāvraṇau",
    "GE07mbh_07_u:111.024c": "śoṇitāktau vyarājetāṃ kālasūryāv ivoditau",
    "GE07mbh_07_u:111.025a": "tau śoṇitokṣitair gātraiḥ śaraiś chinnatanucchadau",
    "GE07mbh_07_u:111.025c": "vivarmāṇau vyarājetāṃ nirmuktāv iva pannagau",
    "GE07mbh_07_u:111.025d-0873_01": "krodhāgnitejasā dīptau saṃrambhād raktalocanau",
    "GE07mbh_07_u:111.025d-0873_02": "vyabhrājetāṃ mahārāja vidhūmāv iva pāvakau",
    "GE07mbh_07_u:111.026a": "vyāghrāv iva naravyāghrau daṃṣṭrābhir itaretaram",
    "GE07mbh_07_u:111.026c": "śaradaṃṣṭrā vidhunvānau tatakṣatur ariṃdamau",
    "GE07mbh_07_u:111.026d-0874_01": "śaradhārāsṛjau vīrau meghāv iva vavarṣatuḥ",
    "GE07mbh_07_u:111.027a": "vāraṇāv iva saṃsaktau raṅgamadhye virejatuḥ",
    "GE07mbh_07_u:111.027c": "tudantau viśikhais tīkṣṇair mattavāraṇavikramau",
    "GE07mbh_07_u:111.028a": "pracchādayantau samare śarajālaiḥ parasparam",
    "GE07mbh_07_u:111.028c": "rathābhyāṃ nādayantau ca diśaḥ sarvā viceratuḥ",
    "GE07mbh_07_u:111.029a": "tau rathābhyāṃ mahārāja maṇḍalāvartanādiṣu",
    "GE07mbh_07_u:111.029c": "vyarocetāṃ mahātmānau vṛtravajradharāv iva",
    "GE07mbh_07_u:111.029d-0875_01": "vāraṇāv iva cānyonyaṃ viṣāṇābhyām ariṃdamau",
    "GE07mbh_07_u:111.029d-0875_02": "nirbhindantau svagātrāṇi sāyakaiś cāru rejatuḥ",
    "GE07mbh_07_u:111.029d-0875_03": "nādayantau pravalgantau vikrīḍantau parasparam",
    "GE07mbh_07_u:111.029d-0875_04": "maṇḍalāni vikurvāṇau rathābhyāṃ rathasattamau",
    "GE07mbh_07_u:111.029d-0875_05": "vṛṣabhāv iva nardantau balinau vāsitāntare",
    "GE07mbh_07_u:111.029d-0875_06": "siṃhāv iva parākrāntau narasiṃhau mahābalau",
    "GE07mbh_07_u:111.029d-0875_07": "parasparaṃ vīkṣamāṇau krodhasaṃraktalocanau",
    "GE07mbh_07_u:111.029d-0875_08": "yuyudhāte mahāvīryau śakravairocanī yathā",
    "GE07mbh_07_u:111.030a": "sahastābharaṇābhyāṃ tu bhujābhyāṃ vikṣipan dhanuḥ",
    "GE07mbh_07_u:111.030c": "vyarocata raṇe bhīmaḥ savidyud iva toyadaḥ",
    "GE07mbh_07_u:111.031a": "sa cāpaghoṣastanitaḥ śaradhārāmbudo mahān",
    "GE07mbh_07_u:111.031c": "bhīmamegho mahārāja karṇaparvatam abhyayāt",
    "GE07mbh_07_u:111.032a": "tataḥ śarasahasreṇa dhanurmuktena bhārata",
    "GE07mbh_07_u:111.032c": "pāṇḍavo vyakirat karṇaṃ ghano 'drim iva vṛṣṭibhiḥ",
    "GE07mbh_07_u:111.032d-0876_01": "bhīmam ācchādayat tūrṇaṃ yathādriṃ toyado 'mbunā",
    "GE07mbh_07_u:111.033a": "tatrāvaikṣanta putrās te bhīmasenasya vikramam",
    "GE07mbh_07_u:111.033c": "supuṅkhaiḥ kaṅkavāsobhir yat karṇaṃ chādayac charaiḥ",
    "GE07mbh_07_u:111.034a": "sa nandayan raṇe pārthaṃ keśavaṃ ca yaśasvinam",
    "GE07mbh_07_u:111.034c": "sātyakiṃ cakrarakṣau ca bhīmaḥ karṇam ayodhayat",
    "GE07mbh_07_u:111.035a": "vikramaṃ bhujayor vīryaṃ dhairyaṃ ca viditātmanaḥ",
    "GE07mbh_07_u:111.035c": "putrās tava mahārāja dadṛśuḥ pāṇḍavasya ha",
    "GE07mbh_07_u:112.001": "saṃjaya uvāca",
    "GE07mbh_07_u:112.001a": "bhīmasenasya rādheyaḥ śrutvā jyātalanisvanam",
    "GE07mbh_07_u:112.001c": "nāmṛṣyata yathā matto gajaḥ pratigajasvanam",
    "GE07mbh_07_u:112.002a": "apakramya sa bhīmasya muhūrtaṃ śaragocarāt",
    "GE07mbh_07_u:112.002c": "tava cādhirathir dṛṣṭvā syandanebhyaś cyutān sutān",
    "GE07mbh_07_u:112.002d-0877_01": "putrāṃs tava dadarśātha bhīmasenena pātitān",
    "GE07mbh_07_u:112.003a": "bhīmasenena nihatān vimanā duḥkhito 'bhavat",
    "GE07mbh_07_u:112.003c": "niḥśvasan dīrgham uṣṇaṃ ca punaḥ pāṇḍavam abhyayāt",
    "GE07mbh_07_u:112.004a": "sa tāmranayanaḥ krodhāc chvasann iva mahoragaḥ",
    "GE07mbh_07_u:112.004c": "babhau karṇaḥ śarān asyan raśmivān iva bhāskaraḥ",
    "GE07mbh_07_u:112.005a": "raśmijālair ivārkasya vitatair bharatarṣabha",
    "GE07mbh_07_u:112.005c": "karṇacāpacyutair bāṇaiḥ prācchādyata vṛkodaraḥ",
    "GE07mbh_07_u:112.006a": "karṇacāpacyutāś citrāḥ śarā barhiṇavāsasaḥ",
    "GE07mbh_07_u:112.006c": "viviśuḥ sarvataḥ pārthaṃ vāsāyevāṇḍajā drumam",
    "GE07mbh_07_u:112.007a": "karṇacāpacyutā bāṇāḥ saṃpatantas tatas tataḥ",
    "GE07mbh_07_u:112.007c": "rukmapuṅkhā vyarājanta haṃsāḥ śreṇīkṛtā iva",
    "GE07mbh_07_u:112.008a": "cāpadhvajopaskarebhyaś chatrād īṣāmukhād yugāt",
    "GE07mbh_07_u:112.008c": "prabhavanto vyadṛśyanta rājann ādhiratheḥ śarāḥ",
    "GE07mbh_07_u:112.009a": "khaṃ pūrayan mahāvegān khagamān khagavāsasaḥ",
    "GE07mbh_07_u:112.009c": "suvarṇavikṛtāṃś citrān mumocādhirathiḥ śarān",
    "GE07mbh_07_u:112.010a": "tam antakam ivāyastam āpatantaṃ vṛkodaraḥ",
    "GE07mbh_07_u:112.010c": "tyaktvā prāṇān abhikrudhya vivyādha navabhiḥ śaraiḥ",
    "GE07mbh_07_u:112.011a": "tasya vegam asaṃsahyaṃ dṛṣṭvā karṇasya pāṇḍavaḥ",
    "GE07mbh_07_u:112.011c": "mahataś ca śaraughāṃs tān naivāvyathata vīryavān",
    "GE07mbh_07_u:112.012a": "tato vidhamyādhiratheḥ śarajālāni pāṇḍavaḥ",
    "GE07mbh_07_u:112.012c": "vivyādha karṇaṃ viṃśatyā punar anyaiḥ śitaiḥ śaraiḥ",
    "GE07mbh_07_u:112.013a": "yathaiva hi śaraiḥ pārthaḥ sūtaputreṇa chāditaḥ",
    "GE07mbh_07_u:112.013c": "tathaiva karṇaṃ samare chādayām āsa pāṇḍavaḥ",
    "GE07mbh_07_u:112.014a": "dṛṣṭvā tu bhīmasenasya vikramaṃ yudhi bhārata",
    "GE07mbh_07_u:112.014c": "abhyanandaṃs tvadīyāś ca saṃprahṛṣṭāś ca cāraṇāḥ",
    "GE07mbh_07_u:112.015a": "bhūriśravāḥ kṛpo drauṇir madrarājo jayadrathaḥ",
    "GE07mbh_07_u:112.015c": "uttamaujā yudhāmanyuḥ sātyakiḥ keśavārjunau",
    "GE07mbh_07_u:112.016a": "kurupāṇḍavānāṃ pravarā daśa rājan mahārathāḥ",
    "GE07mbh_07_u:112.016c": "sādhu sādhv iti vegena siṃhanādam athānadan",
    "GE07mbh_07_u:112.017a": "tasmiṃs tu tumule śabde pravṛtte lomaharṣaṇe",
    "GE07mbh_07_u:112.017c": "abhyabhāṣata putrāṃs te rājan duryodhanas tvaran",
    "GE07mbh_07_u:112.018a": "rājñaś ca rājaputrāṃś ca sodaryāṃś ca viśeṣataḥ",
    "GE07mbh_07_u:112.018c": "karṇaṃ gacchata bhadraṃ vaḥ parīpsanto vṛkodarāt",
    "GE07mbh_07_u:112.019a": "purā nighnanti rādheyaṃ bhīmacāpacyutāḥ śarāḥ",
    "GE07mbh_07_u:112.019c": "te yatadhvaṃ maheṣvāsāḥ sūtaputrasya rakṣaṇe",
    "GE07mbh_07_u:112.020a": "duryodhanasamādiṣṭāḥ sodaryāḥ sapta māriṣa",
    "GE07mbh_07_u:112.020c": "bhīmasenam abhidrutya saṃrabdhāḥ paryavārayan",
    "GE07mbh_07_u:112.021a": "te samāsādya kaunteyam āvṛṇvañ śaravṛṣṭibhiḥ",
    "GE07mbh_07_u:112.021c": "parvataṃ vāridhārābhiḥ prāvṛṣīva balāhakāḥ",
    "GE07mbh_07_u:112.022a": "te 'pīḍayan bhīmasenaṃ kruddhāḥ sapta mahārathāḥ",
    "GE07mbh_07_u:112.022c": "prajāsaṃharaṇe rājan somaṃ sapta grahā iva",
    "GE07mbh_07_u:112.023a": "tato vāmena kaunteyaḥ pīḍayitvā śarāsanam",
    "GE07mbh_07_u:112.023c": "muṣṭinā pāṇḍavo rājan dṛḍhena supariṣkṛtam",
    "GE07mbh_07_u:112.024a": "manuṣyasamatāṃ jñātvā sapta saṃdhāya sāyakān",
    "GE07mbh_07_u:112.024c": "tebhyo vyasṛjad āyastaḥ sūryaraśminibhān prabhuḥ",
    "GE07mbh_07_u:112.025a": "nirasyann iva dehebhyas tanayānām asūṃs tava",
    "GE07mbh_07_u:112.025b-0878_01": "nirāsata sa dehebhyaḥ putrāṇām atha tair asūn",
    "GE07mbh_07_u:112.025c": "bhīmaseno mahārāja pūrvavairam anusmaran",
    "GE07mbh_07_u:112.026a": "te kṣiptā bhīmasenena śarā bhārata bhāratān",
    "GE07mbh_07_u:112.026c": "vidārya khaṃ samutpetuḥ svarṇapuṅkhāḥ śilāśitāḥ",
    "GE07mbh_07_u:112.027a": "teṣāṃ vidārya cetāṃsi śarā hemavibhūṣitāḥ",
    "GE07mbh_07_u:112.027b-0879_01": "hitvā hitvā kṣitiṃ jagmus teṣām evāsubhiḥ saha",
    "GE07mbh_07_u:112.027c": "vyarājanta mahārāja suparṇā iva khecarāḥ",
    "GE07mbh_07_u:112.028a": "śoṇitādigdhavājāgrāḥ sapta",
    "GE07mbh_07_u:112.028c": "putrāṇāṃ tava rājendra pītvā śoṇitam udgatāḥ",
    "GE07mbh_07_u:112.029a": "te śarair bhinnamarmāṇo rathebhyaḥ prāpatan kṣitau",
    "GE07mbh_07_u:112.029c": "girisānuruhā bhagnā dvipeneva mahādrumāḥ",
    "GE07mbh_07_u:112.030a": "śatruṃjayaḥ śatrusahaś citraś citrāyudho dṛḍhaḥ",
    "GE07mbh_07_u:112.030c": "citraseno vikarṇaś ca saptaite vinipātitāḥ",
    "GE07mbh_07_u:112.030d-0880_01": "putrāṇāṃ tava sarveṣāṃ nihatānāṃ vṛkodaraḥ",
    "GE07mbh_07_u:112.030d-0880_02": "śocaty atibhṛśaṃ duḥkhād vikarṇaṃ pāṇḍavaḥ priyam",
    "GE07mbh_07_u:112.030d-0880_03": "pratijñeyaṃ mayā dattā nihantavyās tu saṃyuge",
    "GE07mbh_07_u:112.030d-0880_04": "vikarṇa tenāsi hataḥ pratijñā rakṣitā mayā",
    "GE07mbh_07_u:112.030d-0880_05": "tvam agāḥ saṃgaraṃ vīra kṣātradharmam anusmaran",
    "GE07mbh_07_u:112.030d-0880_06": "viśeṣato 'si nṛpates tathāsmākaṃ hite rataḥ",
    "GE07mbh_07_u:112.030d-0880_07": "nyāyato 'nyāyato naivam ekaḥ śoko mahādyutiḥ",
    "GE07mbh_07_u:112.030d-0881_01": "tato vinihataḥ saṃkhye yuddhadharmo hi niṣṭhuraḥ saṃjaya uvāca",
    "GE07mbh_07_u:112.030d-0882_01": "agādhabuddhir gāṅgeyaḥ kṣitau suraguroḥ samaḥ",
    "GE07mbh_07_u:112.030d-0882_02": "tyājitaḥ samare prāṇān ajeyas tridaśair api",
    "GE07mbh_07_u:112.030d-0882_03": "yuddhadharme na saṃbandhā bhavanti kurusattama",
    "GE07mbh_07_u:112.031a": "tān nihatya mahābāhū rādheyasyaiva paśyataḥ",
    "GE07mbh_07_u:112.031c": "siṃhanādaravaṃ ghoram asṛjat pāṇḍunandanaḥ",
    "GE07mbh_07_u:112.032a": "sa ravas tasya śūrasya dharmarājasya bhārata",
    "GE07mbh_07_u:112.032c": "ācakhyāv iva tad yuddhaṃ vijayaṃ cātmano mahat",
    "GE07mbh_07_u:112.032d-0883_01": "ācaṣṭeva ca tad yuddhaṃ bhīmasya vijayaṃ tathā",
    "GE07mbh_07_u:112.033a": "taṃ śrutvā sumahānādaṃ bhīmasenasya dhanvinaḥ",
    "GE07mbh_07_u:112.033c": "babhūva paramā prītir dharmarājasya saṃyuge",
    "GE07mbh_07_u:112.034a": "tato hṛṣṭo mahārāja vāditrāṇāṃ mahāsvanaiḥ",
    "GE07mbh_07_u:112.034c": "bhīmasenaravaṃ pārthaḥ pratijagrāha sarvaśaḥ",
    "GE07mbh_07_u:112.035a": "abhyayāc caiva samare droṇam astrabhṛtāṃ varam",
    "GE07mbh_07_u:112.035c": "harṣeṇa mahatā yuktaḥ kṛtasaṃjñe vṛkodare",
    "GE07mbh_07_u:112.036a": "ekatriṃśan mahārāja putrāṃs tava mahārathān",
    "GE07mbh_07_u:112.036c": "hatān duryodhano dṛṣṭvā kṣattuḥ sasmāra tad vacaḥ",
    "GE07mbh_07_u:112.037a": "tad idaṃ samanuprāptaṃ kṣattur hitakaraṃ vacaḥ",
    "GE07mbh_07_u:112.037c": "iti saṃcintya rājāsau nottaraṃ pratyapadyata",
    "GE07mbh_07_u:112.038a": "yad dyūtakāle durbuddhir abravīt tanayas tava",
    "GE07mbh_07_u:112.038b-0884_01": "sabhām ānāyya pāñcālīṃ karṇena sahito 'lpadhīḥ",
    "GE07mbh_07_u:112.038c": "yac ca karṇo 'bravīt kṛṣṇāṃ sabhāyāṃ paruṣaṃ vacaḥ",
    "GE07mbh_07_u:112.039a": "pramukhe pāṇḍuputrāṇāṃ tava caiva viśāṃ pate",
    "GE07mbh_07_u:112.039c": "kauravāṇāṃ ca sarveṣām ācāryasya ca saṃnidhau",
    "GE07mbh_07_u:112.039d-0885_01": "śṛṇvatas tava rājendra kauravāṇāṃ ca sarvaśaḥ",
    "GE07mbh_07_u:112.040a": "vinaṣṭāḥ pāṇḍavāḥ kṛṣṇe śāśvataṃ narakaṃ gatāḥ",
    "GE07mbh_07_u:112.040c": "patim anyaṃ vṛṇīṣveti tasyedaṃ phalam āgatam",
    "GE07mbh_07_u:112.041a": "yat sma tāṃ paruṣāṇy āhuḥ sabhām ānāyya draupadīm",
    "GE07mbh_07_u:112.041c": "pāṇḍavān ugradhanuṣaḥ krodhayantas tavātmajāḥ",
    "GE07mbh_07_u:112.041d-0886_01": "yac ca ṣaṇḍhatilādīni paruṣāṇi tavātmajaiḥ",
    "GE07mbh_07_u:112.041d-0886_02": "śrāvitās te mahātmānaḥ pāṇḍavāḥ kopayiṣṇubhiḥ",
    "GE07mbh_07_u:112.042a": "taṃ bhīmasenaḥ krodhāgniṃ trayodaśa samāḥ sthitam",
    "GE07mbh_07_u:112.042c": "visṛjaṃs tava putrāṇām antaṃ gacchati kaurava",
    "GE07mbh_07_u:112.043a": "vilapaṃś ca bahu kṣattā śamaṃ nālabhata tvayi",
    "GE07mbh_07_u:112.043b-0887_01": "bahu kṣattā ca vilapan na lebhe praśamaṃ tvayi",
    "GE07mbh_07_u:112.043c": "saputro bharataśreṣṭha tasya bhuṅkṣva phalodayam",
    "GE07mbh_07_u:112.043d-0888_01": "tvayā vṛddhena dhīreṇa kāryatattvārthadarśinā",
    "GE07mbh_07_u:112.043d-0888_02": "na kṛtaṃ suhṛdāṃ vākyaṃ daivam atra parāyaṇam",
    "GE07mbh_07_u:112.043d-0888_03": "tan mā śuco naravyāghra tavaivāpanayo mahān",
    "GE07mbh_07_u:112.043d-0888_04": "vināśahetuḥ putrāṇāṃ bhavān eva mato mama",
    "GE07mbh_07_u:112.043e": "hato vikarṇo rājendra citrasenaś ca vīryavān",
    "GE07mbh_07_u:112.044a": "pravarān ātmajānāṃ te sutāṃś cānyān mahārathān",
    "GE07mbh_07_u:112.044c": "yān yāṃś ca dadṛśe bhīmaś cakṣurviṣayam āgatān",
    "GE07mbh_07_u:112.044e": "putrāṃs tava mahābāho tvarayā tāñ jaghāna ha",
    "GE07mbh_07_u:112.044f-0889_01": "evaṃ sa vartate raudraḥ saṃgrāmo bharatarṣabha",
    "GE07mbh_07_u:112.045a": "tvatkṛte hy aham adrākṣaṃ dahyamānāṃ varūthinīm",
    "GE07mbh_07_u:112.045c": "sahasraśaḥ śarair muktaiḥ pāṇḍavena vṛṣeṇa ca",
    "GE07mbh_07_u:113.001": "dhṛtarāṣṭra uvāca",
    "GE07mbh_07_u:113.001a": "mahān apanayaḥ sūta mamaivātra viśeṣataḥ",
    "GE07mbh_07_u:113.001c": "sa idānīm anuprāpto manye saṃjaya śocataḥ",
    "GE07mbh_07_u:113.002a": "yad gataṃ tad gatam iti mamāsīn manasi sthitam",
    "GE07mbh_07_u:113.002c": "idānīm atra kiṃ kāryaṃ prakariṣyāmi saṃjaya",
    "GE07mbh_07_u:113.003a": "yathā tv eṣa kṣayo vṛtto mamāpanayasaṃbhavaḥ",
    "GE07mbh_07_u:113.003c": "vīrāṇāṃ tan mamācakṣva sthirībhūto 'smi saṃjaya",
    "GE07mbh_07_u:113.004": "saṃjaya uvāca",
    "GE07mbh_07_u:113.004a": "karṇabhīmau mahārāja parākrāntau mahāhave",
    "GE07mbh_07_u:113.004c": "bāṇavarṣāṇy avarṣetāṃ vṛṣṭimantāv ivāmbudau",
    "GE07mbh_07_u:113.005a": "bhīmanāmāṅkitā bāṇāḥ svarṇapuṅkhāḥ śilāśitāḥ",
    "GE07mbh_07_u:113.005c": "viviśuḥ karṇam āsādya bhindanta iva jīvitam",
    "GE07mbh_07_u:113.006a": "tathaiva karṇanirmuktaiḥ saviṣair iva pannagaiḥ",
    "GE07mbh_07_u:113.006c": "ākīryata raṇe bhīmaḥ śataśo 'tha sahasraśaḥ",
    "GE07mbh_07_u:113.007a": "tayoḥ śarair mahārāja saṃpatadbhiḥ samantataḥ",
    "GE07mbh_07_u:113.007c": "babhūva tava sainyānāṃ saṃkṣobhaḥ sāgaropamaḥ",
    "GE07mbh_07_u:113.008a": "bhīmacāpacyutair bāṇais tava sainyam ariṃdama",
    "GE07mbh_07_u:113.008c": "avadhyata camūmadhye ghorair āśīviṣopamaiḥ",
    "GE07mbh_07_u:113.009a": "vāraṇaiḥ patitai rājan vājibhiś ca naraiḥ saha",
    "GE07mbh_07_u:113.009c": "adṛśyata mahī kīrṇā vātanunnair drumair iva",
    "GE07mbh_07_u:113.010a": "te vadhyamānāḥ samare bhīmacāpacyutaiḥ śaraiḥ",
    "GE07mbh_07_u:113.010c": "prādravaṃs tāvakā yodhāḥ kim etad iti cābruvan",
    "GE07mbh_07_u:113.011a": "tato vyudastaṃ tat sainyaṃ sindhusauvīrakauravam",
    "GE07mbh_07_u:113.011c": "protsāritaṃ mahāvegaiḥ karṇapāṇḍavayoḥ śaraiḥ",
    "GE07mbh_07_u:113.012a": "te śarāturabhūyiṣṭhā hatāśvanaravāhanāḥ",
    "GE07mbh_07_u:113.012c": "utsṛjya karṇaṃ bhīmaṃ ca prādravan sarvatodiśam",
    "GE07mbh_07_u:113.013a": "nūnaṃ pārthārtham evāsmān mohayanti divaukasaḥ",
    "GE07mbh_07_u:113.013c": "yat karṇabhīmaprabhavair vadhyate no balaṃ śaraiḥ",
    "GE07mbh_07_u:113.014a": "evaṃ bruvanto yodhās te tāvakā bhayapīḍitāḥ",
    "GE07mbh_07_u:113.014c": "śarapātaṃ samutsṛjya sthitā yuddhadidṛkṣavaḥ",
    "GE07mbh_07_u:113.015a": "tataḥ prāvartata nadī ghorarūpā mahāhave",
    "GE07mbh_07_u:113.015c": "babhūva ca viśeṣeṇa bhīrūṇāṃ bhayavardhinī",
    "GE07mbh_07_u:113.016a": "vāraṇāśvamanuṣyāṇāṃ rudhiraughasamudbhavā",
    "GE07mbh_07_u:113.016c": "saṃvṛtā gatasattvaiś ca manuṣyagajavājibhiḥ",
    "GE07mbh_07_u:113.017a": "sānukarṣapatākaiś ca dvipāśvarathabhūṣaṇaiḥ",
    "GE07mbh_07_u:113.017b-0890_01": "śatakumbhavicitraiś ca",
    "GE07mbh_07_u:113.017c": "syandanair apaviddhaiś ca bhagnacakrākṣakūbaraiḥ",
    "GE07mbh_07_u:113.018a": "jātarūpapariṣkārair dhanurbhiḥ sumahādhanaiḥ",
    "GE07mbh_07_u:113.018c": "suvarṇapuṅkhair iṣubhir nārācaiś ca sahasraśaḥ",
    "GE07mbh_07_u:113.019a": "karṇapāṇḍavanirmuktair nirmuktair iva pannagaiḥ",
    "GE07mbh_07_u:113.019c": "prāsatomarasaṃghātaiḥ khaḍgaiś ca saparaśvadhaiḥ",
    "GE07mbh_07_u:113.020a": "suvarṇavikṛtaiś cāpi gadāmusalapaṭṭiśaiḥ",
    "GE07mbh_07_u:113.020c": "vajraiś ca vividhākāraiḥ śaktibhiḥ parighair api",
    "GE07mbh_07_u:113.020e": "śataghnībhiś ca citrābhir babhau bhārata medinī",
    "GE07mbh_07_u:113.021a": "kanakāṅgadakeyūraiḥ kuṇḍalair maṇibhiḥ śubhaiḥ",
    "GE07mbh_07_u:113.021b-0891_01": "valayair apaviddhaiś ca tathaivāṅguliveṣṭanaiḥ",
    "GE07mbh_07_u:113.021b-0891_02": "cūḍāmaṇibhir uṣṇīṣaiḥ svarṇasūtraiś ca māriṣa",
    "GE07mbh_07_u:113.021c": "tanutraiḥ satalatraiś ca hārair niṣkaiś ca bhārata",
    "GE07mbh_07_u:113.022a": "vastraiś chatraiś ca vidhvastaiś cāmaravyajanair api",
    "GE07mbh_07_u:113.022c": "gajāśvamanujair bhinnaiḥ śastraiḥ syandanabhūṣaṇaiḥ",
    "GE07mbh_07_u:113.023a": "tais taiś ca vividhair bhāvais tatra tatra vasuṃdharā",
    "GE07mbh_07_u:113.023c": "patitair apaviddhaiś ca saṃbabhau dyaur iva grahaiḥ",
    "GE07mbh_07_u:113.024a": "acintyam adbhutaṃ caiva tayoḥ karmātimānuṣam",
    "GE07mbh_07_u:113.024c": "dṛṣṭvā cāraṇasiddhānāṃ vismayaḥ samapadyata",
    "GE07mbh_07_u:113.025a": "agner vāyusahāyasya gatiḥ kakṣa ivāhave",
    "GE07mbh_07_u:113.025c": "āsīd bhīmasahāyasya raudram ādhirather gatam",
    "GE07mbh_07_u:113.025e": "nipātitadhvajarathaṃ hatavājinaradvipam",
    "GE07mbh_07_u:113.026a": "gajābhyāṃ saṃprayuktābhyām āsīn naḍavanaṃ yathā",
    "GE07mbh_07_u:113.026c": "tathābhūtaṃ mahat sainyam āsīd bhārata saṃyuge",
    "GE07mbh_07_u:113.026d-0892_01": "meghajālanibhaṃ sainyam āsīt tava narādhipa",
    "GE07mbh_07_u:113.026e": "vimardaḥ karṇabhīmābhyām āsīc ca paramo raṇe",
    "GE07mbh_07_u:114.001": "saṃjaya uvāca",
    "GE07mbh_07_u:114.001a": "tataḥ karṇo mahārāja bhīmaṃ viddhvā tribhiḥ śaraiḥ",
    "GE07mbh_07_u:114.001b-0893_01": "punaś caturbhis tīkṣṇāgrair avidhyat kaṅkapatribhiḥ",
    "GE07mbh_07_u:114.001c": "mumoca śaravarṣāṇi citrāṇi ca bahūni ca",
    "GE07mbh_07_u:114.002a": "vadhyamāno mahārāja sūtaputreṇa pāṇḍavaḥ",
    "GE07mbh_07_u:114.002c": "na vivyathe bhīmaseno bhidyamāna ivācalaḥ",
    "GE07mbh_07_u:114.003a": "sa karṇaṃ karṇinā karṇe pītena niśitena ca",
    "GE07mbh_07_u:114.003c": "vivyādha yudhi rājendra bhīmasenaḥ patatriṇā",
    "GE07mbh_07_u:114.003d-0894_01": "vivyādha subhṛśaṃ saṃkhye tailadhautena māriṣa",
    "GE07mbh_07_u:114.004a": "sa kuṇḍalaṃ mahat karṇāt karṇasyāpātayad bhuvi",
    "GE07mbh_07_u:114.004c": "tapanīyaṃ mahārāja dīptaṃ jyotir ivāmbarāt",
    "GE07mbh_07_u:114.004d-0895_01": "gāṅgeyapulinān mattaś cakravāko nadann iva",
    "GE07mbh_07_u:114.004d-0895_02": "maṇimāṇikyajaḍitaṃ hutabhuk tigmatejasam",
    "GE07mbh_07_u:114.004d-0895_03": "nigalad amṛtād ekāt tāmarasaṃ suraśilpinā kṛtam",
    "GE07mbh_07_u:114.004d-0895_04": "śravaṇakuṇḍalaṃ karṇamadhyato nyapatad athāsya śuddham uttamam",
    "GE07mbh_07_u:114.005a": "athāpareṇa bhallena sūtaputraṃ stanāntare",
    "GE07mbh_07_u:114.005c": "ājaghāna bhṛśaṃ bhīmaḥ smayann iva mahābalaḥ",
    "GE07mbh_07_u:114.006a": "punar asya tvaran bhīmo nārācān daśa bhārata",
    "GE07mbh_07_u:114.006c": "raṇe praiṣīn mahāvegān yamadaṇḍopamāṃs tathā",
    "GE07mbh_07_u:114.007a": "te lalāṭaṃ samāsādya sūtaputrasya māriṣa",
    "GE07mbh_07_u:114.007c": "viviśuś coditās tena valmīkam iva pannagāḥ",
    "GE07mbh_07_u:114.008a": "lalāṭasthais tu tair bāṇaiḥ sūtaputro vyarocata",
    "GE07mbh_07_u:114.008c": "nīlotpalamayīṃ mālāṃ dhārayan sa purā yathā",
    "GE07mbh_07_u:114.008d-0896_01": "so 'tividdho bhṛśaṃ karṇaḥ pāṇḍavena tarasvinā",
    "GE07mbh_07_u:114.008d-0896_02": "rathakūbaram ālambya nyamīlayata locane",
    "GE07mbh_07_u:114.008d-0896_03": "sa muhūrtāt punaḥ saṃjñāṃ labdhvā karṇaḥ paraṃtapaḥ",
    "GE07mbh_07_u:114.008d-0896_04": "rudhirokṣitasarvāṅgaḥ krodham āhārayat param",
    "GE07mbh_07_u:114.009a": "tataḥ kruddho raṇe karṇaḥ pīḍito dṛḍhadhanvanā",
    "GE07mbh_07_u:114.009c": "vegaṃ cakre mahāvego bhīmasenavadhaṃ prati",
    "GE07mbh_07_u:114.010a": "tasmai karṇaḥ śataṃ rājann iṣūṇāṃ gārdhravāsasām",
    "GE07mbh_07_u:114.010c": "amarṣī balavān kruddhaḥ preṣayām āsa bhārata",
    "GE07mbh_07_u:114.011a": "tataḥ prāsṛjad ugrāṇi śaravarṣāṇi pāṇḍavaḥ",
    "GE07mbh_07_u:114.011c": "samare tam anādṛtya nāsya vīryam acintayat",
    "GE07mbh_07_u:114.011d-0897_01": "tān acintya mahābāhur bhīmo bhīmaparākramaḥ",
    "GE07mbh_07_u:114.012a": "tataḥ karṇo mahārāja pāṇḍavaṃ niśitaiḥ śaraiḥ",
    "GE07mbh_07_u:114.012c": "ājaghānorasi kruddhaḥ kruddharūpaṃ paraṃtapaḥ",
    "GE07mbh_07_u:114.012d-0898_01": "tāv ubhau naraśārdūlau śārdūlāv iva daṃṣṭriṇau",
    "GE07mbh_07_u:114.012d-0899_01": "śaradaṃṣṭrau samāsādya tatakṣatur anantaram",
    "GE07mbh_07_u:114.013a": "jīmūtāv iva cānyonyaṃ tau vavarṣatur āhave",
    "GE07mbh_07_u:114.013c": "talaśabdaravaiś caiva trāsayantau parasparam",
    "GE07mbh_07_u:114.014a": "śarajālaiś ca vividhaiś chādayām āsatur mṛdhe",
    "GE07mbh_07_u:114.014c": "anyonyaṃ samare kruddhau kṛtapratikṛtaiṣiṇau",
    "GE07mbh_07_u:114.015a": "tato bhīmo mahābāhū rādheyasya mahātmanaḥ",
    "GE07mbh_07_u:114.015c": "kṣurapreṇa dhanuś chittvā karṇaṃ vivyādha patriṇā",
    "GE07mbh_07_u:114.016a": "tad apāsya dhanuś chinnaṃ sūtaputro mahāmanāḥ",
    "GE07mbh_07_u:114.016c": "anyat kārmukam ādatta vegaghnaṃ bhārasādhanam",
    "GE07mbh_07_u:114.016d-0900_01": "tadapy atha nimeṣārdhāc cicchedāsya vṛkodaraḥ",
    "GE07mbh_07_u:114.016d-0900_02": "tṛtīyaṃ ca caturthaṃ ca pañcamaṃ ṣaṣṭham eva ca",
    "GE07mbh_07_u:114.016d-0900_03": "saptamaṃ cāṣṭamaṃ caiva navamaṃ daśamaṃ tathā",
    "GE07mbh_07_u:114.016d-0900_04": "ekādaśaṃ dvādaśaṃ ca trayodaśam athāpi vā",
    "GE07mbh_07_u:114.016d-0900_05": "caturdaśaṃ pañcadaśaṃ ṣoḍaśaṃ ca vṛkodaraḥ",
    "GE07mbh_07_u:114.016d-0900_06": "tathā saptadaśaṃ caivam aṣṭādaśam athāpi vā",
    "GE07mbh_07_u:114.016d-0900_07": "bahūni bhīmaś ciccheda karṇasyaivaṃ dhanūṃṣi ca",
    "GE07mbh_07_u:114.016d-0900_08": "nimeṣārdhāt tataḥ karṇo dhanurhasto vyatiṣṭhata",
    "GE07mbh_07_u:114.017a": "dṛṣṭvā ca kurusauvīrasaindhavānāṃ balakṣayam",
    "GE07mbh_07_u:114.017c": "savarmadhvajaśastraiś ca patitaiḥ saṃvṛtāṃ mahīm",
    "GE07mbh_07_u:114.017d-0901_01": "rathair vimathitair bhagnair aśvaiś cānyaiḥ pravegitaiḥ",
    "GE07mbh_07_u:114.017d-0901_02": "bhraṣṭaśrīkair naravaraiḥ pāṃsukuṇṭhitamūrdhajaiḥ",
    "GE07mbh_07_u:114.018a": "hastyaśvanaradehāṃś ca gatāsūn prekṣya sarvataḥ",
    "GE07mbh_07_u:114.018c": "sūtaputrasya saṃrambhād dīptaṃ vapur ajāyata",
    "GE07mbh_07_u:114.019a": "sa visphārya mahac cāpaṃ kārtasvaravibhūṣitam",
    "GE07mbh_07_u:114.019c": "bhīmaṃ praikṣata rādheyo rājan ghoreṇa cakṣuṣā",
    "GE07mbh_07_u:114.020a": "tataḥ kruddhaḥ śarān asyan sūtaputro vyarocata",
    "GE07mbh_07_u:114.020c": "madhyaṃdinagato 'rciṣmāñ śaradīva divākaraḥ",
    "GE07mbh_07_u:114.021a": "marīcivikacasyeva rājan bhānumato vapuḥ",
    "GE07mbh_07_u:114.021c": "āsīd ādhirather ghoraṃ vapuḥ śaraśatārciṣaḥ",
    "GE07mbh_07_u:114.022a": "karābhyām ādadānasya saṃdadhānasya cāśugān",
    "GE07mbh_07_u:114.022c": "vikarṣato muñcato vā nāntaraṃ dadṛśū raṇe",
    "GE07mbh_07_u:114.023a": "agnicakropamaṃ ghoraṃ maṇḍalīkṛtam āyudham",
    "GE07mbh_07_u:114.023c": "karṇasyāsīn mahārāja savyadakṣiṇam asyataḥ",
    "GE07mbh_07_u:114.024a": "svarṇapuṅkhāḥ suniśitāḥ karṇacāpacyutāḥ śarāḥ",
    "GE07mbh_07_u:114.024c": "prācchādayan mahārāja diśaḥ sūryasya ca prabhām",
    "GE07mbh_07_u:114.025a": "tataḥ kanakapuṅkhānāṃ śarāṇāṃ nataparvaṇām",
    "GE07mbh_07_u:114.025c": "dhanuścyutānāṃ viyati dadṛśe bahudhā vrajaḥ",
    "GE07mbh_07_u:114.026a": "śarāsanād ādhiratheḥ prabhavantaḥ sma sāyakāḥ",
    "GE07mbh_07_u:114.026c": "śreṇīkṛtā vyarājanta rājan krauñcā ivāmbare",
    "GE07mbh_07_u:114.027a": "gārdhrapatrāñ śilādhautān kārtasvaravibhūṣitān",
    "GE07mbh_07_u:114.027c": "mahāvegān pradīptāgrān mumocādhirathiḥ śarān",
    "GE07mbh_07_u:114.028a": "te tu cāpabaloddhūtāḥ śātakumbhavibhūṣitāḥ",
    "GE07mbh_07_u:114.028c": "ajasram anvakīryanta śarāḥ pārtharathaṃ prati",
    "GE07mbh_07_u:114.029a": "te vyomni ratnavikṛtā vyakāśanta sahasraśaḥ",
    "GE07mbh_07_u:114.029c": "śalabhānām iva vrātāḥ śarāḥ karṇasamīritāḥ",
    "GE07mbh_07_u:114.030a": "cāpād ādhirather muktāḥ prapatantaḥ sma sāyakāḥ",
    "GE07mbh_07_u:114.030c": "eko dīrgha iva prāṃśuḥ prabhavan dṛśyate śaraḥ",
    "GE07mbh_07_u:114.031a": "parvataṃ vāridhārābhiś chādayann iva toyadaḥ",
    "GE07mbh_07_u:114.031c": "karṇaḥ prācchādayat kruddho bhīmaṃ sāyakavṛṣṭibhiḥ",
    "GE07mbh_07_u:114.032a": "tatra bhārata bhīmasya balavīryaparākramam",
    "GE07mbh_07_u:114.032c": "vyavasāyaṃ ca putrās te praikṣanta kurubhiḥ saha",
    "GE07mbh_07_u:114.033a": "tāṃ samudram ivoddhūtāṃ śaravṛṣṭiṃ samutthitām",
    "GE07mbh_07_u:114.033c": "acintayitvā bhīmas tu kruddhaḥ karṇam upādravat",
    "GE07mbh_07_u:114.034a": "rukmapṛṣṭhaṃ mahac cāpaṃ bhīmasyāsīd viśāṃ pate",
    "GE07mbh_07_u:114.034c": "ākarṣān maṇḍalībhūtaṃ śakracāpam ivāparam",
    "GE07mbh_07_u:114.034e": "tasmāc charāḥ prādurāsan pūrayanta ivāmbaram",
    "GE07mbh_07_u:114.035a": "suvarṇapuṅkhair bhīmena sāyakair nataparvabhiḥ",
    "GE07mbh_07_u:114.035c": "gagane racitā mālā kāñcanīva vyarājata",
    "GE07mbh_07_u:114.036a": "tato vyomni viṣaktāni śarajālāni bhāgaśaḥ",
    "GE07mbh_07_u:114.036c": "āhatāni vyaśīryanta bhīmasenasya patribhiḥ",
    "GE07mbh_07_u:114.037a": "karṇasya śarajālaughair bhīmasenasya cobhayoḥ",
    "GE07mbh_07_u:114.037c": "agnisphuliṅgasaṃsparśair añjogatibhir āhave",
    "GE07mbh_07_u:114.037e": "tais taiḥ kanakapuṅkhānāṃ dyaur āsīt saṃvṛtā vrajaiḥ",
    "GE07mbh_07_u:114.037f-0902_01": "na sma sūryas tadābhāti na sma vāti samīraṇaḥ",
    "GE07mbh_07_u:114.037f-0902_02": "śarajālāvṛte vyomni na cājñāyata kiṃ cana",
    "GE07mbh_07_u:114.038a": "sa bhīmaṃ chādayan bāṇaiḥ sūtaputraḥ pṛthagvidhaiḥ",
    "GE07mbh_07_u:114.038c": "upārohad anādṛtya tasya vīryaṃ mahātmanaḥ",
    "GE07mbh_07_u:114.039a": "tayor visṛjatos tatra śarajālāni māriṣa",
    "GE07mbh_07_u:114.039c": "vāyubhūtāny adṛśyanta saṃsaktānītaretaram",
    "GE07mbh_07_u:114.039d-0903_01": "anyonyaśarasaṃsparśāt tayor manujasiṃhayoḥ",
    "GE07mbh_07_u:114.039d-0903_02": "ākāśe bharataśreṣṭha pāvakaḥ samajāyata",
    "GE07mbh_07_u:114.040a": "tasmai karṇaḥ śitān bāṇān karmāraparimārjitān",
    "GE07mbh_07_u:114.040c": "suvarṇavikṛtān kruddhaḥ prāhiṇod vadhakāṅkṣayā",
    "GE07mbh_07_u:114.041a": "tān antarikṣe viśikhais tridhaikaikam aśātayat",
    "GE07mbh_07_u:114.041c": "viśeṣayan sūtaputraṃ bhīmas tiṣṭheti cābravīt",
    "GE07mbh_07_u:114.042a": "punaś cāsṛjad ugrāṇi śaravarṣāṇi pāṇḍavaḥ",
    "GE07mbh_07_u:114.042c": "amarṣī balavān kruddho didhakṣann iva pāvakaḥ",
    "GE07mbh_07_u:114.042d-012_0001": "tataś caṭacaṭāśabdo godhāghātād abhūt tayoḥ",
    "GE07mbh_07_u:114.042d-012_0002": "talaśabdaś ca sumahān siṃhanādaś ca bhairavaḥ",
    "GE07mbh_07_u:114.042d-012_0003": "rathanemininādaś ca jyāśabdaś caiva dāruṇaḥ",
    "GE07mbh_07_u:114.042d-012_0004": "yodhā vyupāraman yuddhād didṛkṣantaḥ parākramam",
    "GE07mbh_07_u:114.042d-012_0005": "karṇapāṇḍavayo rājan parasparavadhaiṣiṇoḥ",
    "GE07mbh_07_u:114.042d-012_0006": "devarṣisiddhagandharvāḥ sādhu sādhv ity apūjayan",
    "GE07mbh_07_u:114.042d-012_0007": "mumucuḥ puṣpavarṣaṃ ca vidyādharagaṇās tathā",
    "GE07mbh_07_u:114.042d-012_0008": "tato bhīmo mahābāhuḥ saṃrambhī dṛḍhavikramaḥ",
    "GE07mbh_07_u:114.042d-012_0009": "astrair astrāṇi saṃvārya śarair vivyādha sūtajam",
    "GE07mbh_07_u:114.042d-012_0010": "karṇo 'pi bhīmasenasya nivāryeṣūn mahābalaḥ",
    "GE07mbh_07_u:114.042d-012_0011": "prāhiṇon nava nārācān āśīviṣasamān raṇe",
    "GE07mbh_07_u:114.042d-012_0012": "tāvadbhir atha tān bhīmo vyomni ciccheda patribhiḥ",
    "GE07mbh_07_u:114.042d-012_0013": "nārācān sūtaputrasya tiṣṭha tiṣṭheti cābravīt",
    "GE07mbh_07_u:114.042d-012_0014": "tato bhīmo mahābāhuḥ śaraṃ kruddhāntakopamam",
    "GE07mbh_07_u:114.042d-012_0015": "mumocādhirather vīro yamadaṇḍam ivāparam",
    "GE07mbh_07_u:114.042d-012_0016": "tam āpatantaṃ ciccheda rādheyaḥ prahasann iva",
    "GE07mbh_07_u:114.042d-012_0017": "tribhiḥ śaraiḥ śaraṃ rājan pāṇḍavasya pratāpavān",
    "GE07mbh_07_u:114.042d-012_0018": "punaś cāsṛjad ugrāṇi śaravarṣāṇi pāṇḍavaḥ",
    "GE07mbh_07_u:114.043a": "tasya tāny ādade karṇaḥ sarvāṇy astrāṇy abhītavat",
    "GE07mbh_07_u:114.043c": "yudhyataḥ pāṇḍuputrasya sūtaputro 'stramāyayā",
    "GE07mbh_07_u:114.044a": "tasyeṣudhī dhanurjyāṃ ca bāṇaiḥ saṃnataparvabhiḥ",
    "GE07mbh_07_u:114.044c": "raśmīn yoktrāṇi cāśvānāṃ karṇo vaikartano 'cchinat",
    "GE07mbh_07_u:114.045a": "athāsyāśvān punar hatvā tribhir vivyādha sārathim",
    "GE07mbh_07_u:114.045c": "so 'vaplutya drutaṃ sūto yuyudhānarathaṃ yayau",
    "GE07mbh_07_u:114.046a": "utsmayann iva bhīmasya kruddhaḥ kālānalaprabhaḥ",
    "GE07mbh_07_u:114.046c": "dhvajaṃ ciccheda rādheyaḥ patākāś ca nyapātayat",
    "GE07mbh_07_u:114.047a": "sa vidhanvā mahārāja rathaśaktiṃ parāmṛśat",
    "GE07mbh_07_u:114.047c": "tām avāsṛjad āvidhya kruddhaḥ karṇarathaṃ prati",
    "GE07mbh_07_u:114.048a": "tām ādhirathir āyastaḥ śaktiṃ hemapariṣkṛtām",
    "GE07mbh_07_u:114.048c": "āpatantīṃ maholkābhāṃ ciccheda daśabhiḥ śaraiḥ",
    "GE07mbh_07_u:114.049a": "sāpatad daśadhā rājan nikṛttā karṇasāyakaiḥ",
    "GE07mbh_07_u:114.049c": "asyataḥ sūtaputrasya mitrārthe citrayodhinaḥ",
    "GE07mbh_07_u:114.050a": "sa carmādatta kaunteyo jātarūpapariṣkṛtam",
    "GE07mbh_07_u:114.050c": "khaḍgaṃ cānyataraprepsur mṛtyor agre jayasya vā",
    "GE07mbh_07_u:114.050e": "tad asya sahasā karṇo vyadhamat prahasann iva",
    "GE07mbh_07_u:114.050f-0904_01": "śarair bahubhir atyugraiḥ prahasann iva bhārata",
    "GE07mbh_07_u:114.051a": "sa vicarmā mahārāja virathaḥ krodhamūrchitaḥ",
    "GE07mbh_07_u:114.051c": "asiṃ prāsṛjad āvidhya tvaran karṇarathaṃ prati",
    "GE07mbh_07_u:114.052a": "sa dhanuḥ sūtaputrasya chittvā jyāṃ ca susaṃśitaḥ",
    "GE07mbh_07_u:114.052c": "apatad bhuvi nistriṃśaś cyutaḥ sarpa ivāmbarāt",
    "GE07mbh_07_u:114.053a": "tataḥ prahasyādhirathir anyad ādatta kārmukam",
    "GE07mbh_07_u:114.053c": "śatrughnaṃ samare kruddho dṛḍhajyaṃ vegavattaram",
    "GE07mbh_07_u:114.053d-0905_01": "vyāyacchat sa śarān karṇaḥ kuntīputrajighāṃsayā",
    "GE07mbh_07_u:114.053d-0905_02": "sahasraśo mahārāja rukmapuṅkhān sutejanān",
    "GE07mbh_07_u:114.054a": "sa bhīmasenaḥ kupito balavān satyavikramaḥ",
    "GE07mbh_07_u:114.054b-0906_01": "sa vadhyamāno balavān karṇacāpacyutaiḥ śaraiḥ",
    "GE07mbh_07_u:114.054c": "vihāyasaṃ prākramad vai karṇasya vyathayan manaḥ",
    "GE07mbh_07_u:114.055a": "tasya tac caritaṃ dṛṣṭvā saṃgrāme vijayaiṣiṇaḥ",
    "GE07mbh_07_u:114.055c": "layam āsthāya rādheyo bhīmasenam avañcayat",
    "GE07mbh_07_u:114.056a": "tam adṛṣṭvā rathopasthe nilīnaṃ vyathitendriyam",
    "GE07mbh_07_u:114.056c": "dhvajam asya samāsādya tasthau sa dharaṇītale",
    "GE07mbh_07_u:114.057a": "tad asya kuravaḥ sarve cāraṇāś cābhyapūjayan",
    "GE07mbh_07_u:114.057c": "yad iyeṣa rathāt karṇaṃ hantuṃ tārkṣya ivoragam",
    "GE07mbh_07_u:114.058a": "sa chinnadhanvā virathaḥ svadharmam anupālayan",
    "GE07mbh_07_u:114.058c": "svarathaṃ pṛṣṭhataḥ kṛtvā yuddhāyaiva vyavasthitaḥ",
    "GE07mbh_07_u:114.059a": "tad vihatyāsya rādheyas tata enaṃ samabhyayāt",
    "GE07mbh_07_u:114.059c": "saṃrabdhaḥ pāṇḍavaṃ saṃkhye yuddhāya samupasthitam",
    "GE07mbh_07_u:114.060a": "tau sametau mahāraṅge spardhamānau mahābalau",
    "GE07mbh_07_u:114.060c": "jīmūtāv iva gharmānte garjamānau nabhastale",
    "GE07mbh_07_u:114.061a": "tayor āsīt saṃprahāraḥ kruddhayor narasiṃhayoḥ",
    "GE07mbh_07_u:114.061c": "amṛṣyamāṇayoḥ saṃkhye devadānavayor iva",
    "GE07mbh_07_u:114.062a": "kṣīṇaśastras tu kaunteyaḥ karṇena samabhidrutaḥ",
    "GE07mbh_07_u:114.062b-0907_01": "śarair bhīmam atikramya karṇo bhṛśam apīḍayat",
    "GE07mbh_07_u:114.062b-0907_02": "vidhanvā virathaś caiva vicarmā nirasis tataḥ",
    "GE07mbh_07_u:114.062b-0907_03": "amṛṣyamāṇaś ca bhṛśaṃ śāntaḥ karṇāstrapīḍitaḥ",
    "GE07mbh_07_u:114.062c": "dṛṣṭvārjunahatān nāgān patitān parvatopamān",
    "GE07mbh_07_u:114.062e": "rathamārgavighātārthaṃ vyāyudhaḥ praviveśa ha",
    "GE07mbh_07_u:114.063a": "hastināṃ vrajam āsādya rathadurgaṃ praviśya ca",
    "GE07mbh_07_u:114.063c": "pāṇḍavo jīvitākāṅkṣī rādheyaṃ nābhyahārayat",
    "GE07mbh_07_u:114.064a": "vyavasthānam athākāṅkṣan dhanaṃjayaśarair hatam",
    "GE07mbh_07_u:114.064c": "udyamya kuñjaraṃ pārthas tasthau parapuraṃjayaḥ",
    "GE07mbh_07_u:114.064d-0908_01": "mahauṣadhisamāyuktaṃ hanūmān iva parvatam",
    "GE07mbh_07_u:114.065a": "tam asya viśikhaiḥ karṇo vyadhamat kuñjaraṃ punaḥ",
    "GE07mbh_07_u:114.065b-0909_01": "rathāyutāni cikṣepa hayānām ayutāni ca",
    "GE07mbh_07_u:114.065b-0909_02": "narāyutāni ca tathā karṇāyāmitatejase śaktyṛṣṭiprāsaparighakampanākuṭamudgarān",
    "GE07mbh_07_u:114.065b-0909_04": "cikṣepa karṇāya balī gṛhītvā medinītalāt",
    "GE07mbh_07_u:114.065b-0909_05": "tān kṣiptān bhīmabalavad vāyunā samudīrayan",
    "GE07mbh_07_u:114.065b-0909_06": "raṇāṅgaṇābhyāsagataś cicchedāśu vṛṣas tadā",
    "GE07mbh_07_u:114.065b-0909_07": "mahāgraha ivāviṣṭo nirviṣaṇṇo vṛkodaraḥ",
    "GE07mbh_07_u:114.065b-0909_08": "abhyadhāvata rādheyaṃ mūrtimān anilaḥ svayam",
    "GE07mbh_07_u:114.065c": "hastyaṅgāny atha karṇāya prāhiṇot pāṇḍavo nadan",
    "GE07mbh_07_u:114.066a": "cakrāṇy aśvāṃs tathā vāhān yad yat paśyati bhūtale",
    "GE07mbh_07_u:114.066c": "tat tad ādāya cikṣepa kruddhaḥ karṇāya pāṇḍavaḥ",
    "GE07mbh_07_u:114.067a": "tad asya sarvaṃ ciccheda kṣiptaṃ kṣiptaṃ śitaiḥ śaraiḥ",
    "GE07mbh_07_u:114.067b-0910_01": "bhīmo 'pi muṣṭim udyamya vajragarbhaṃ sudāruṇam",
    "GE07mbh_07_u:114.067b-0910_02": "hantum aicchat sūtaputraṃ saṃsmarann arjunaṃ kṣaṇāt",
    "GE07mbh_07_u:114.067b-0910_03": "śakto 'pi nāvadhīt karṇaṃ samarthaḥ pāṇḍunandanaḥ",
    "GE07mbh_07_u:114.067b-0910_04": "rakṣamāṇaḥ pratijñāṃ tāṃ yā kṛtā savyasācinā",
    "GE07mbh_07_u:114.067b-0910_05": "tam evaṃ vyākulaṃ bhīmaṃ bhūyo bhūyaḥ śitaiḥ śaraiḥ",
    "GE07mbh_07_u:114.067b-0910_06": "mūrcchayābhiparītāṅgam akarot sūtanandanaḥ",
    "GE07mbh_07_u:114.067c": "vyāyudhaṃ nāvadhīc cainaṃ karṇaḥ kuntyā vacaḥ smaran",
    "GE07mbh_07_u:114.068a": "dhanuṣo 'greṇa taṃ karṇas tv abhidrutya parāmṛśat",
    "GE07mbh_07_u:114.068b-0911_01": "dhanuṣā spṛṣṭamātreṇa kruddhaḥ sarpa iva śvasan",
    "GE07mbh_07_u:114.068b-0911_02": "ācchidya sa dhanus tasya karṇaṃ mūrdhany atāḍayat",
    "GE07mbh_07_u:114.068b-0911_03": "tāḍito bhīmasenena krodhād āraktalocanaḥ",
    "GE07mbh_07_u:114.068c": "utsmayann iva rādheyo bhīmasenam uvāca ha",
    "GE07mbh_07_u:114.069a": "punaḥ punas tūbaraka mūḍha audariketi ca",
    "GE07mbh_07_u:114.069c": "akṛtāstraka mā yotsīr bāla saṃgrāmakātara",
    "GE07mbh_07_u:114.070a": "yatra bhojyaṃ bahuvidhaṃ bhakṣyaṃ peyaṃ ca pāṇḍava",
    "GE07mbh_07_u:114.070c": "tatra tvaṃ durmate yogyo na yuddheṣu kathaṃ cana",
    "GE07mbh_07_u:114.071a": "munir bhūtvātha vā bhīma phalān yad dhi sudurmate",
    "GE07mbh_07_u:114.071c": "vanāya vraja kaunteya na tvaṃ yuddhaviśāradaḥ",
    "GE07mbh_07_u:114.072a": "phalamūlāśane yuktas tvaṃ tathātithibhojane",
    "GE07mbh_07_u:114.072c": "na tvāṃ śastrasamudyoge yogyaṃ manye vṛkodara",
    "GE07mbh_07_u:114.072d-0912_01": "sūdaṃ tvām aham ājāne mātsyapreṣyakakārakam",
    "GE07mbh_07_u:114.073a": "puṣpamūlaphalāhāro vrateṣu niyameṣu ca",
    "GE07mbh_07_u:114.073c": "ucitas tvaṃ vane bhīma na tvaṃ yuddhaviśāradaḥ",
    "GE07mbh_07_u:114.074a": "kva yuddhaṃ kva munitvaṃ ca vanaṃ gaccha vṛkodara",
    "GE07mbh_07_u:114.074c": "na tvaṃ yuddhocitas tāta vanavāsaratir bhava",
    "GE07mbh_07_u:114.075a": "sūdān bhṛtyajanān dāsāṃs tvaṃ gṛhe tvarayan bhṛśam",
    "GE07mbh_07_u:114.075c": "yogyas tāḍayituṃ krodhād bhojanārthaṃ vṛkodara saṃjayaḥ",
    "GE07mbh_07_u:114.075d-0913_01": "evaṃ taṃ virathaṃ dṛṣṭvā smṛtvā karṇo 'bravīd vacaḥ",
    "GE07mbh_07_u:114.076a": "kaumāre yāni cāpy āsann apriyāṇi viśāṃ pate",
    "GE07mbh_07_u:114.076c": "pūrvavṛttāni cāpy enaṃ rūkṣāṇy aśrāvayad bhṛśam bhīmasena uvāca",
    "GE07mbh_07_u:114.076d-0914_01": "rādheya śṛṇu me vākyaṃ sūryaputra",
    "GE07mbh_07_u:114.076d-0914_02": "loke tvatsadṛśo yodho na vidyeta kathaṃ cana",
    "GE07mbh_07_u:114.076d-0914_03": "yuṣmābhir yady ahaṃ mārgyas tadā kiṃ bahujalpitaiḥ",
    "GE07mbh_07_u:114.076d-0914_04": "atha tvayā na mārgyo 'haṃ tadā gacchāmi muñca mām",
    "GE07mbh_07_u:114.076d-0915_01": "evaṃ taṃ virathīkṛtya uccaiḥ saṃtarjya pāṇḍavam",
    "GE07mbh_07_u:114.076d-0915_02": "mudā paramayā yukto darśayan kṛṣṇapāṇḍavau",
    "GE07mbh_07_u:114.077a": "athainaṃ tatra saṃlīnam aspṛśad dhanuṣā punaḥ",
    "GE07mbh_07_u:114.077c": "prahasaṃś ca punar vākyaṃ bhīmam āha vṛṣas tadā",
    "GE07mbh_07_u:114.078a": "yoddhavyam āviśānyatra na yoddhavyaṃ tu mādṛśaiḥ",
    "GE07mbh_07_u:114.078c": "mādṛśair yudhyamānānām etac cānyac ca vidyate",
    "GE07mbh_07_u:114.079a": "gaccha vā yatra tau kṛṣṇau tau tvā rakṣiṣyato raṇe",
    "GE07mbh_07_u:114.079c": "gṛhaṃ vā gaccha kaunteya kiṃ te yuddhena bālaka",
    "GE07mbh_07_u:114.079d-0916_01": "bhīma śabdārthasadbhāvī purāṇas tvaṃ hi me mataḥ",
    "GE07mbh_07_u:114.079d-0916_02": "mārutir mārutasutaḥ śastreṣv astreṣu cottamaḥ",
    "GE07mbh_07_u:114.079d-0916_03": "yajñaśāstrārthavidyāsu dharmapravacaneṣu ca",
    "GE07mbh_07_u:114.079d-0916_04": "nipuṇo 'si sadā bhīma na tvaṃ yuddhaviśārada",
    "GE07mbh_07_u:114.079d-0916_05": "tam utsmayan kaṇṭhadeśe pāṇinā saṃspṛśan vṛṣaḥ",
    "GE07mbh_07_u:114.079d-0916_06": "chattravajrāṅkuśāṅkena mātur vākyam anusmaran",
    "GE07mbh_07_u:114.079d-0917_01": "karṇasya vacanaṃ śrutvā bhīmaseno 'tidāruṇam",
    "GE07mbh_07_u:114.079d-0917_02": "uvāca karṇaṃ prahasan sarveṣāṃ śṛṇvatāṃ vacaḥ",
    "GE07mbh_07_u:114.079d-0917_03": "jitas tvam asakṛd duṣṭa katthase tvaṃ vṛthātmanā",
    "GE07mbh_07_u:114.079d-0917_04": "jayājayau mahendrasya loke dṛṣṭau purātanaiḥ",
    "GE07mbh_07_u:114.079d-0917_05": "mallayuddhaṃ mayā sārdhaṃ kuru duṣkulasaṃbhava",
    "GE07mbh_07_u:114.079d-0917_06": "mahābalo mahābhogī kīcako nihato yathā",
    "GE07mbh_07_u:114.079d-0917_07": "tathā tvāṃ ghātayiṣyāmi paśyatsu sarvarājasu",
    "GE07mbh_07_u:114.079d-0917_08": "bhīmasya matam ājñāya karṇo buddhimatāṃ varaḥ",
    "GE07mbh_07_u:114.079d-0917_09": "virarāma raṇāt tasmāt paśyatāṃ sarvadhanvinām",
    "GE07mbh_07_u:114.079d-0918_01": "bhīmo 'pi rathināṃ śreṣṭho dhanadāc chāpam āptavān",
    "GE07mbh_07_u:114.079d-0918_02": "gataḥ padmāpahāreṇa praṇāmaṃ nākarot purā",
    "GE07mbh_07_u:114.079d-0918_03": "anena kāraṇenaiva karṇād bhayam avāptavān",
    "GE07mbh_07_u:114.079d-0918_04": "karṇenāpi tadotsṛṣṭo mātur vacanakāriṇā",
    "GE07mbh_07_u:114.080a": "evaṃ taṃ virathaṃ kṛtvā karṇo rājan vyakatthata",
    "GE07mbh_07_u:114.080c": "pramukhe vṛṣṇisiṃhasya pārthasya ca mahātmanaḥ",
    "GE07mbh_07_u:114.080d-0919_01": "taṃ bruvāṇaṃ tu bhīmas tu kāṅkṣan bhīmaparākramaḥ",
    "GE07mbh_07_u:114.080d-0919_02": "na cākārṣīd drutaṃ smṛtvā hy arjunasya mahābalam",
    "GE07mbh_07_u:114.080d-0919_03": "tasya kārmukam ārujya babhañjāśu parākramī",
    "GE07mbh_07_u:114.080d-0919_04": "tato dṛṣṭvā mahārāja vāsudevo mahādyutiḥ saṃjayaḥ",
    "GE07mbh_07_u:114.080d-0919_05": "arjunārjuna paśyemaṃ bhīmaṃ karṇena bādhitam",
    "GE07mbh_07_u:114.080d-0919_06": "evam uktas tadā pārthaḥ keśavena mahātmanā",
    "GE07mbh_07_u:114.080d-0919_07": "bhīmasenaṃ tathābhūtaṃ krodhasaṃraktalocanaḥ",
    "GE07mbh_07_u:114.080d-0919_08": "amarṣavaśam āpanno nirdahann iva cakṣuṣā",
    "GE07mbh_07_u:114.080d-0920_01": "karṇena virathīkṛtya tarjyamānaṃ vṛkodaram",
    "GE07mbh_07_u:114.080d-0920_02": "dṛṣṭvārjuno bhṛśaṃ kruddhaḥ krodhasaṃraktalocanaḥ",
    "GE07mbh_07_u:114.081a": "tato rājañ śilādhautāñ śarāñ śākhāmṛgadhvajaḥ",
    "GE07mbh_07_u:114.081c": "prāhiṇot sūtaputrāya keśavena pracoditaḥ",
    "GE07mbh_07_u:114.082a": "tataḥ pārthabhujotsṛṣṭāḥ śarāḥ kāñcanabhūṣaṇāḥ",
    "GE07mbh_07_u:114.082c": "gāṇḍīvaprabhavāḥ karṇaṃ haṃsāḥ krauñcam ivāviśan",
    "GE07mbh_07_u:114.083a": "sa bhujaṃgair ivāyastair gāṇḍīvapreṣitaiḥ śaraiḥ",
    "GE07mbh_07_u:114.083c": "bhīmasenād apāsedhat sūtaputraṃ dhanaṃjayaḥ",
    "GE07mbh_07_u:114.084a": "sa chinnadhanvā bhīmena dhanaṃjayaśarāhataḥ",
    "GE07mbh_07_u:114.084c": "karṇo bhīmād apāyāsīd rathena mahatā drutam",
    "GE07mbh_07_u:114.085a": "bhīmo 'pi sātyaker vāhaṃ samāruhya nararṣabhaḥ",
    "GE07mbh_07_u:114.085c": "anvayād bhrātaraṃ saṃkhye pāṇḍavaṃ savyasācinam",
    "GE07mbh_07_u:114.085d-0921_01": "so 'vaplutya drutaṃ sūto yuyudhānarathaṃ yayau",
    "GE07mbh_07_u:114.086a": "tataḥ karṇaṃ samuddiśya tvaramāṇo dhanaṃjayaḥ",
    "GE07mbh_07_u:114.086c": "nārācaṃ krodhatāmrākṣaḥ praiṣīn mṛtyum ivāntakaḥ",
    "GE07mbh_07_u:114.087a": "sa garutmān ivākāśe prārthayan bhujagottamam",
    "GE07mbh_07_u:114.087c": "nārāco 'bhyapatat karṇaṃ tūrṇaṃ gāṇḍīvacoditaḥ",
    "GE07mbh_07_u:114.088a": "tam antarikṣe nārācaṃ drauṇiś ciccheda patriṇā",
    "GE07mbh_07_u:114.088c": "dhanaṃjayabhayāt karṇam ujjihīrṣur mahārathaḥ",
    "GE07mbh_07_u:114.089a": "tato drauṇiṃ catuḥṣaṣṭyā vivyādha kupito 'rjunaḥ",
    "GE07mbh_07_u:114.089b-0922_01": "taṃ parīpsan mahārāja satyajit pārtham abhyayāt",
    "GE07mbh_07_u:114.089b-0922_02": "śareṇaikena vivyātha taṃ rājānaṃ mahābalaḥ",
    "GE07mbh_07_u:114.089b-0922_03": "karṇe pārthena vikṣiptaṃ nārācaṃ drauṇir acchinat",
    "GE07mbh_07_u:114.089c": "śilīmukhair mahārāja mā gās tiṣṭheti cābravīt",
    "GE07mbh_07_u:114.090a": "sa tu mattagajākīrṇam anīkaṃ rathasaṃkulam",
    "GE07mbh_07_u:114.090c": "tūrṇam abhyāviśad drauṇir",
    "GE07mbh_07_u:114.091a": "tataḥ suvarṇapṛṣṭhānāṃ dhanuṣāṃ kūjatāṃ raṇe",
    "GE07mbh_07_u:114.091c": "śabdaṃ gāṇḍīvaghoṣeṇa kaunteyo 'bhyabhavad balī",
    "GE07mbh_07_u:114.092a": "dhanaṃjayas tathā yāntaṃ pṛṣṭhato drauṇim abhyayāt",
    "GE07mbh_07_u:114.092c": "nātidīrgham ivādhvānaṃ śaraiḥ saṃtrāsayan balam",
    "GE07mbh_07_u:114.093a": "vidārya dehān nārācair",
    "GE07mbh_07_u:114.093c": "kaṅkabarhiṇavāsobhir balaṃ vyadhamad arjunaḥ",
    "GE07mbh_07_u:114.094a": "tad balaṃ bharataśreṣṭha savājidvipamānavam",
    "GE07mbh_07_u:114.094c": "pākaśāsanir āyastaḥ pārthaḥ saṃnijaghāna ha dhṛtarāṣṭra uvāca",
    "GE07mbh_07_u:115.001-0923_01": "dātavyam adya manye 'haṃ pāṇḍavānāṃ svakaṃ punaḥ",
    "GE07mbh_07_u:115.001-0923_02": "na vigraho hi balinā śreyase syād yathātathā",
    "GE07mbh_07_u:115.001-0923_03": "pādayoḥ praṇatenāpi bhuktvāpy ucchiṣṭam apy areḥ",
    "GE07mbh_07_u:115.001-0923_04": "ato 'nyad vāpi kṛtvaiva jīvyaṃ loke nareṇa vai",
    "GE07mbh_07_u:115.001-0923_05": "jīvataiva paro lokaḥ sādhyate caiva sarvathā",
    "GE07mbh_07_u:115.001-0923_06": "ajīvatas tathaivāsīn na sukhaṃ na parā gatiḥ",
    "GE07mbh_07_u:115.001-0923_07": "vināśe sarvathotpanne na bālo budhyate kriyām",
    "GE07mbh_07_u:115.001-0923_08": "mithyābhimānadagdho hi na budhyeta kṛtākṛte",
    "GE07mbh_07_u:115.001a": "ahany ahani me dīptaṃ yaśaḥ patati saṃjaya",
    "GE07mbh_07_u:115.001c": "hatā me bahavo yodhā manye kālasya paryayam",
    "GE07mbh_07_u:115.002a": "dhanaṃjayas tu saṃkruddhaḥ praviṣṭo māmakaṃ balam",
    "GE07mbh_07_u:115.002c": "rakṣitaṃ droṇakarṇābhyām apraveśyaṃ surair api",
    "GE07mbh_07_u:115.003a": "tābhyām ūrjitavīryābhyām",
    "GE07mbh_07_u:115.003c": "sahitaḥ kṛṣṇabhīmābhyāṃ śinīnām ṛṣabheṇa ca",
    "GE07mbh_07_u:115.004a": "tadā prabhṛti mā śoko dahaty agnir ivāśayam",
    "GE07mbh_07_u:115.004c": "grastān hi pratipaśyāmi bhūmipālān sasaindhavān",
    "GE07mbh_07_u:115.005a": "apriyaṃ sumahat kṛtvā sindhurājaḥ kirīṭinaḥ",
    "GE07mbh_07_u:115.005c": "cakṣurviṣayam āpannaḥ kathaṃ mucyeta jīvitaḥ",
    "GE07mbh_07_u:115.006a": "anumānāc ca paśyāmi nāsti saṃjaya saindhavaḥ",
    "GE07mbh_07_u:115.006b-0924_01": "kruddhasya devarājasya śakrasyeva mahādyuteḥ",
    "GE07mbh_07_u:115.006c": "yuddhaṃ tu tad yathā vṛttaṃ tan mamācakṣva pṛcchataḥ",
    "GE07mbh_07_u:115.007a": "yac ca vikṣobhya mahatīṃ senāṃ saṃloḍya cāsakṛt",
    "GE07mbh_07_u:115.007c": "ekaḥ praviṣṭaḥ saṃkruddho nalinīm iva kuñjaraḥ",
    "GE07mbh_07_u:115.008a": "tasya vṛṣṇipravīrasya brūhi yuddhaṃ yathātatham",
    "GE07mbh_07_u:115.008c": "dhanaṃjayārthe yat tasya kuśalo hy asi saṃjaya",
    "GE07mbh_07_u:115.009": "saṃjaya uvāca",
    "GE07mbh_07_u:115.009a": "tathā tu vaikartanapīḍitaṃ taṃ; bhīmaṃ prayāntaṃ puruṣapravīram",
    "GE07mbh_07_u:115.009c": "samīkṣya rājan naravīramadhye; śinipravīro 'nuyayau rathena",
    "GE07mbh_07_u:115.010a": "nadan yathā vajradharas tapānte; jvalan yathā jaladānte ca sūryaḥ",
    "GE07mbh_07_u:115.010c": "nighnann amitrān dhanuṣā dṛḍhena; saṃkampayaṃs tava putrasya senām",
    "GE07mbh_07_u:115.011a": "taṃ yāntam aśvai rajataprakāśair; āyodhane naravīraṃ carantam",
    "GE07mbh_07_u:115.011c": "nāśaknuvan vārayituṃ tvadīyāḥ; sarve rathā bhārata mādhavāgryam",
    "GE07mbh_07_u:115.012a": "amarṣapūrṇas tv anivṛttayodhī; śarāsanī kāñcanavarmadhārī",
    "GE07mbh_07_u:115.012c": "alambusaḥ sātyakiṃ mādhavāgryam; avārayad rājavaro 'bhipatya",
    "GE07mbh_07_u:115.013a": "tayor abhūd bhārata saṃprahāras; tathāgato naiva babhūva kaś cit",
    "GE07mbh_07_u:115.013c": "praikṣanta evāhavaśobhinau tau; yodhās tvadīyāś ca pare ca sarve",
    "GE07mbh_07_u:115.014a": "avidhyad enaṃ daśabhiḥ pṛṣatkair; alambuso rājavaraḥ prasahya",
    "GE07mbh_07_u:115.014c": "anāgatān eva tu tān pṛṣatkāṃś; ciccheda bāṇaiḥ śinipuṃgavo 'pi",
    "GE07mbh_07_u:115.015a": "punaḥ sa bāṇais tribhir agnikalpair; ākarṇapūrṇair niśitaiḥ supuṅkhaiḥ",
    "GE07mbh_07_u:115.015c": "vivyādha dehāvaraṇaṃ vidārya; te sātyaker āviviśuḥ śarīram",
    "GE07mbh_07_u:115.016a": "taiḥ kāyam asyāgnyanilaprabhāvair; vidārya bāṇair aparair jvaladbhiḥ",
    "GE07mbh_07_u:115.016c": "ājaghnivāṃs tān rajataprakāśān; aśvāṃś caturbhiś caturaḥ prasahya",
    "GE07mbh_07_u:115.017a": "tathā tu tenābhihatas tarasvī; naptā śineś cakradharaprabhāvaḥ",
    "GE07mbh_07_u:115.017c": "alambusasyottamavegavadbhir; hayāṃś caturbhir nijaghāna bāṇaiḥ",
    "GE07mbh_07_u:115.018a": "athāsya sūtasya śiro nikṛtya; bhallena kālānalasaṃnibhena",
    "GE07mbh_07_u:115.018c": "sakuṇḍalaṃ pūrṇaśaśiprakāśaṃ; bhrājiṣṇu vaktraṃ nicakarta dehāt",
    "GE07mbh_07_u:115.019a": "nihatya taṃ pārthivaputrapautraṃ; saṃkhye madhūnām ṛṣabhaḥ pramāthī",
    "GE07mbh_07_u:115.019c": "tato 'nvayād arjunam eva vīraḥ; sainyāni rājaṃs tava saṃnivārya",
    "GE07mbh_07_u:115.020a": "anvāgataṃ vṛṣṇivaraṃ samīkṣya; tathārimadhye parivartamānam",
    "GE07mbh_07_u:115.020c": "ghnantaṃ kurūṇām iṣubhir balāni; punaḥ punar vāyur ivābhrapūgān",
    "GE07mbh_07_u:115.021a": "tato 'vahan saindhavāḥ sādhu dāntā; gokṣīrakundenduhimaprakāśāḥ",
    "GE07mbh_07_u:115.021c": "suvarṇajālāvatatāḥ sadaśvā; yato yataḥ kāmayate nṛsiṃhaḥ",
    "GE07mbh_07_u:115.022a": "athātmajās te sahitābhipetur; anye ca yodhās tvaritās tvadīyāḥ",
    "GE07mbh_07_u:115.022c": "kṛtvā mukhaṃ bhārata yodhamukhyaṃ; duḥśāsanaṃ tvatsutam ājamīḍha",
    "GE07mbh_07_u:115.023a": "te sarvataḥ saṃparivārya saṃkhye; śaineyam ājaghnur anīkasāhāḥ",
    "GE07mbh_07_u:115.023c": "sa cāpi tān pravaraḥ sātvatānāṃ; nyavārayad bāṇajālena vīraḥ",
    "GE07mbh_07_u:115.024a": "nivārya tāṃs tūrṇam amitraghātī; naptā śineḥ patribhir agnikalpaiḥ",
    "GE07mbh_07_u:115.024c": "duḥśāsanasyāpi jaghāna vāhān; udyamya bāṇāsanam ājamīḍha",
    "GE07mbh_07_u:115.024d-0925_01": "tato 'rjuno harṣam avāpa saṃkhye",
    "GE07mbh_07_u:115.024d-0925_02": "kṛṣṇaś ca dṛṣṭvā puruṣapravīram",
    "GE07mbh_07_u:116.001": "saṃjaya uvāca",
    "GE07mbh_07_u:116.001a": "tam udyataṃ mahābāhuṃ duḥśāsanarathaṃ prati",
    "GE07mbh_07_u:116.001c": "tvaritaṃ tvaraṇīyeṣu dhanaṃjayahitaiṣiṇam",
    "GE07mbh_07_u:116.002a": "trigartānāṃ maheṣvāsāḥ suvarṇavikṛtadhvajāḥ",
    "GE07mbh_07_u:116.002c": "senāsamudram āviṣṭam ānartaṃ paryavārayan",
    "GE07mbh_07_u:116.003a": "athainaṃ rathavaṃśena sarvataḥ saṃnivārya te",
    "GE07mbh_07_u:116.003c": "avākirañ śaravrātaiḥ kruddhāḥ paramadhanvinaḥ",
    "GE07mbh_07_u:116.004a": "ajayad rājaputrāṃs tān yatamānān mahāraṇe",
    "GE07mbh_07_u:116.004c": "ekaḥ pañcāśataṃ śatrūn sātyakiḥ satyavikramaḥ",
    "GE07mbh_07_u:116.005a": "saṃprāpya bhāratīmadhyaṃ talaghoṣasamākulam",
    "GE07mbh_07_u:116.005c": "asiśaktigadāpūrṇam aplavaṃ salilaṃ yathā",
    "GE07mbh_07_u:116.005d-0926_01": "athainam anuvṛttās tu trigartāḥ sahitāḥ punaḥ",
    "GE07mbh_07_u:116.005d-0926_02": "tīvreṇa rathavaṃśena mahatā paryavārayan",
    "GE07mbh_07_u:116.005d-0926_03": "vikarṣanto 'timātrāṇi cāpāni bharatarṣabha",
    "GE07mbh_07_u:116.006a": "tatrādbhutam apaśyāma śaineyacaritaṃ raṇe",
    "GE07mbh_07_u:116.006c": "pratīcyāṃ diśi taṃ dṛṣṭvā prācyāṃ paśyāma lāghavāt",
    "GE07mbh_07_u:116.007a": "udīcīṃ dakṣiṇāṃ prācīṃ pratīcīṃ prasṛtas tathā",
    "GE07mbh_07_u:116.007b-0927_01": "nṛtyann iva jale śrānto yadā sthalam upeyivān",
    "GE07mbh_07_u:116.007b-0928_01": "punar madhyagato vīra āhave yuddhadurmadaḥ",
    "GE07mbh_07_u:116.007b-0928_02": "ekaḥ paryacarad raṅge bahudhā sa mahārathaḥ",
    "GE07mbh_07_u:116.007c": "nṛtyann ivācarac chūro yathā rathaśataṃ tathā",
    "GE07mbh_07_u:116.008a": "tad dṛṣṭvā caritaṃ tasya siṃhavikrāntagāminaḥ",
    "GE07mbh_07_u:116.008c": "trigartāḥ saṃnyavartanta saṃtaptāḥ svajanaṃ prati",
    "GE07mbh_07_u:116.008d-0929_01": "tāṃ ca senām atikramya trigartānāṃ nararṣabhaḥ",
    "GE07mbh_07_u:116.008d-0929_02": "ajayac chūrasenāṃś ca yatamānān mahāraṇe",
    "GE07mbh_07_u:116.008d-0929_03": "ekas tato mahābāhuḥ sahasrāñ śatrutāpanaḥ",
    "GE07mbh_07_u:116.008d-0929_04": "saṃnaddhānāṃ padātīnām avadhīt puruṣarṣabhaḥ",
    "GE07mbh_07_u:116.009a": "tam anye śūrasenānāṃ śūrāḥ saṃkhye nyavārayan",
    "GE07mbh_07_u:116.009c": "niyacchantaḥ śaravrātair mattaṃ dvipam ivāṅkuśaiḥ",
    "GE07mbh_07_u:116.010a": "tān nyavārayad āyastān muhūrtam iva sātyakiḥ",
    "GE07mbh_07_u:116.010c": "tataḥ kaliṅgair yuyudhe so 'cintyabalavikramaḥ",
    "GE07mbh_07_u:116.011a": "tāṃ ca senām atikramya kaliṅgānāṃ duratyayām",
    "GE07mbh_07_u:116.011c": "atha pārthaṃ mahābāhur dhanaṃjayam upāsadat",
    "GE07mbh_07_u:116.011d-0930_01": "tair vārito mahārāja satyakaḥ pratyavārayat",
    "GE07mbh_07_u:116.011d-0930_02": "jaghāna subahūn yaudhāñ śataśo 'tha sahasraśaḥ",
    "GE07mbh_07_u:116.011d-0930_03": "te hatā nipatanti sma pramṛṣṭā dīrghabāhunā",
    "GE07mbh_07_u:116.011d-0930_04": "tataḥ prāyād asaṃbhrānto dadarśa ca dhanaṃjayam",
    "GE07mbh_07_u:116.012a": "tarann iva jale śrānto yathā sthalam upeyivān",
    "GE07mbh_07_u:116.012c": "taṃ dṛṣṭvā puruṣavyāghraṃ yuyudhānaḥ samāśvasat",
    "GE07mbh_07_u:116.013a": "tam āyāntam abhiprekṣya keśavo 'rjunam abravīt",
    "GE07mbh_07_u:116.013c": "asāv āyāti śaineyas tava pārtha padānugaḥ",
    "GE07mbh_07_u:116.014a": "eṣa śiṣyaḥ sakhā caiva tava satyaparākramaḥ",
    "GE07mbh_07_u:116.014c": "sarvān yodhāṃs tṛṇīkṛtya vijigye puruṣarṣabhaḥ",
    "GE07mbh_07_u:116.015a": "eṣa kauravayodhānāṃ kṛtvā ghoram upadravam",
    "GE07mbh_07_u:116.015c": "tava prāṇaiḥ priyataraḥ kirīṭinn eti sātyakiḥ",
    "GE07mbh_07_u:116.016a": "eṣa droṇaṃ tathā bhojaṃ kṛtavarmāṇam eva ca",
    "GE07mbh_07_u:116.016c": "kadarthīkṛtya viśikhaiḥ phalgunābhyeti sātyakiḥ",
    "GE07mbh_07_u:116.017a": "dharmarājapriyānveṣī hatvā yodhān varān varān",
    "GE07mbh_07_u:116.017c": "śūraś caiva kṛtāstraś ca phalgunābhyeti sātyakiḥ",
    "GE07mbh_07_u:116.018a": "kṛtvā suduṣkaraṃ karma sainyamadhye mahābalaḥ",
    "GE07mbh_07_u:116.018c": "tava darśanam anvicchan pāṇḍavābhyeti sātyakiḥ",
    "GE07mbh_07_u:116.019a": "bahūn ekarathenājau yodhayitvā mahārathān",
    "GE07mbh_07_u:116.019c": "ācāryapramukhān pārtha āyāty eṣa hi sātyakiḥ",
    "GE07mbh_07_u:116.020a": "svabāhubalam āśritya vidārya ca varūthinīm",
    "GE07mbh_07_u:116.020c": "preṣito dharmaputreṇa parthaiṣo 'bhyeti sātyakiḥ",
    "GE07mbh_07_u:116.020d-0931_01": "priyaśiṣyaś ca te pārtha tvayā tulyaparākramaḥ",
    "GE07mbh_07_u:116.020d-0931_02": "vidārya kauravīṃ senām eṣa āyāti satyakaḥ",
    "GE07mbh_07_u:116.021a": "yasya nāsti samo yodhaḥ kauraveṣu kathaṃ cana",
    "GE07mbh_07_u:116.021c": "so 'yam āyāti kaunteya sātyakiḥ satyavikramaḥ",
    "GE07mbh_07_u:116.022a": "kurusainyād vimukto vai siṃho madhyād gavām iva",
    "GE07mbh_07_u:116.022c": "nihatya bahulāḥ senāḥ pārthaiṣo 'bhyeti sātyakiḥ",
    "GE07mbh_07_u:116.023a": "eṣa rājasahasrāṇāṃ vaktraiḥ paṅkajasaṃnibhaiḥ",
    "GE07mbh_07_u:116.023c": "āstīrya vasudhāṃ pārtha kṣipram āyāti sātyakiḥ",
    "GE07mbh_07_u:116.024a": "eṣa duryodhanaṃ jitvā bhrātṛbhiḥ sahitaṃ raṇe",
    "GE07mbh_07_u:116.024c": "nihatya jalasaṃdhaṃ ca kṣipram āyāti sātyakiḥ",
    "GE07mbh_07_u:116.025a": "rudhiraughavatīṃ kṛtvā nadīṃ śoṇitakardamām",
    "GE07mbh_07_u:116.025b-0932_01": "rudhirasya nadīṃ kṛtvā rathebhanaravājinām",
    "GE07mbh_07_u:116.025c": "tṛṇavan nyasya kauravyān eṣa āyāti sātyakiḥ",
    "GE07mbh_07_u:116.025d-0933_01": "iti tasya vacaḥ śrutvā keśavasyārjunas tadā",
    "GE07mbh_07_u:116.026a": "tato 'prahṛṣṭaḥ kaunteyaḥ keśavaṃ vākyam abravīt",
    "GE07mbh_07_u:116.026c": "na me priyaṃ mahābāho yan mām abhyeti sātyakiḥ",
    "GE07mbh_07_u:116.027a": "na hi jānāmi vṛttāntaṃ dharmarājasya keśava",
    "GE07mbh_07_u:116.027c": "sātvatena vihīnaḥ sa yadi jīvati vā na vā",
    "GE07mbh_07_u:116.028a": "etena hi mahābāho rakṣitavyaḥ sa pārthivaḥ",
    "GE07mbh_07_u:116.028c": "tam eṣa katham utsṛjya mama kṛṣṇa padānugaḥ",
    "GE07mbh_07_u:116.029a": "rājā droṇāya cotsṛṣṭaḥ saindhavaś cānipātitaḥ",
    "GE07mbh_07_u:116.029c": "pratyudyātaś ca śaineyam eṣa bhūriśravā raṇe",
    "GE07mbh_07_u:116.030a": "so 'yaṃ gurutaro bhāraḥ saindhavān me samāhitaḥ",
    "GE07mbh_07_u:116.030c": "jñātavyaś ca hi me rājā rakṣitavyaś ca sātyakiḥ",
    "GE07mbh_07_u:116.031a": "jayadrathaś ca hantavyo lambate ca divākaraḥ",
    "GE07mbh_07_u:116.031c": "śrāntaś caiṣa mahābāhur alpaprāṇaś ca sāṃpratam",
    "GE07mbh_07_u:116.032a": "pariśrāntā hayāś cāsya hayayantā ca mādhava",
    "GE07mbh_07_u:116.032c": "na ca bhūriśravāḥ śrāntaḥ sasahāyaś ca keśava",
    "GE07mbh_07_u:116.032d-0934_01": "bhūriśravāḥ kṛtāstraś ca rakṣyo mādhava satyakaḥ",
    "GE07mbh_07_u:116.033a": "apīdānīṃ bhaved asya kṣemam asmin samāgame",
    "GE07mbh_07_u:116.033c": "kaccin na sāgaraṃ tīrtvā sātyakiḥ satyavikramaḥ",
    "GE07mbh_07_u:116.033e": "goṣpadaṃ prāpya sīdeta mahaujāḥ śinipuṃgavaḥ",
    "GE07mbh_07_u:116.034a": "api kauravamukhyena kṛtāstreṇa mahātmanā",
    "GE07mbh_07_u:116.034c": "sametya bhūriśravasā svastimān sātyakir bhavet",
    "GE07mbh_07_u:116.035a": "vyatikramam imaṃ manye dharmarājasya keśava",
    "GE07mbh_07_u:116.035c": "ācāryād bhayam utsṛjya yaḥ preṣayati sātyakim",
    "GE07mbh_07_u:116.036a": "grahaṇaṃ dharmarājasya khagaḥ śyena ivāmiṣam",
    "GE07mbh_07_u:116.036c": "nityam āśaṃsate droṇaḥ kaccit syāt kuśalī nṛpaḥ",
    "GE07mbh_07_u:116.036d-0935_01": "āmiṣārthī yathā śyeno nityaṃ tiṣṭhati brāhmaṇaḥ",
    "GE07mbh_07_u:116.036d-0935_02": "grahaṇe dharmaputrasya kaś cit kṣemī bhaven nṛpaḥ",
    "GE07mbh_07_u:117.001": "saṃjaya uvāca",
    "GE07mbh_07_u:117.001a": "tam āpatantaṃ saṃprekṣya sātvataṃ yuddhadurmadam",
    "GE07mbh_07_u:117.001c": "krodhād bhūriśravā rājan sahasā samupādravat",
    "GE07mbh_07_u:117.002a": "tam abravīn mahābāhuḥ kauravyaḥ śinipuṃgavam",
    "GE07mbh_07_u:117.002c": "adya prāpto 'si diṣṭyā me cakṣurviṣayam ity uta",
    "GE07mbh_07_u:117.003a": "cirābhilaṣitaṃ kāmam adya prāpsyāmi saṃyuge",
    "GE07mbh_07_u:117.003c": "na hi me mokṣyase jīvan yadi notsṛjase raṇam",
    "GE07mbh_07_u:117.004a": "adya tvāṃ samare hatvā nityaṃ śūrābhimāninam",
    "GE07mbh_07_u:117.004c": "nandayiṣyāmi dāśārha kururājaṃ suyodhanam",
    "GE07mbh_07_u:117.005a": "adya madbāṇanirdagdhaṃ patitaṃ dharaṇītale",
    "GE07mbh_07_u:117.005c": "drakṣyatas tvāṃ raṇe vīrau sahitau keśavārjunau",
    "GE07mbh_07_u:117.006a": "adya dharmasuto rājā śrutvā tvāṃ nihataṃ mayā",
    "GE07mbh_07_u:117.006c": "savrīḍo bhavitā sadyo yenāsīha praveśitaḥ",
    "GE07mbh_07_u:117.007a": "adya me vikramaṃ pārtho vijñāsyati dhanaṃjayaḥ",
    "GE07mbh_07_u:117.007c": "tvayi bhūmau vinihate śayāne rudhirokṣite",
    "GE07mbh_07_u:117.008a": "cirābhilaṣito hy adya tvayā saha samāgamaḥ",
    "GE07mbh_07_u:117.008c": "purā devāsure yuddhe śakrasya balinā yathā",
    "GE07mbh_07_u:117.009a": "adya yuddhaṃ mahāghoraṃ tava dāsyāmi sātvata",
    "GE07mbh_07_u:117.009c": "tato jñāsyasi tattvena madvīryabalapauruṣam",
    "GE07mbh_07_u:117.010a": "adya saṃyamanīṃ yātā mayā tvaṃ nihato raṇe",
    "GE07mbh_07_u:117.010c": "yathā rāmānujenājau rāvaṇir lakṣmaṇena vai",
    "GE07mbh_07_u:117.011a": "adya kṛṣṇaś ca pārthaś ca dharmarājaś ca mādhava",
    "GE07mbh_07_u:117.011c": "hate tvayi nirutsāhā raṇaṃ tyakṣyanty asaṃśayam",
    "GE07mbh_07_u:117.012a": "adya te 'pacitiṃ kṛtvā śitair mādhava sāyakaiḥ",
    "GE07mbh_07_u:117.012c": "tatstriyo nandayiṣyāmi ye tvayā nihatā raṇe",
    "GE07mbh_07_u:117.013a": "cakṣurviṣayasaṃprāpto na tvaṃ mādhava mokṣyase",
    "GE07mbh_07_u:117.013c": "siṃhasya viṣayaṃ prāpto yathā kṣudramṛgas tathā",
    "GE07mbh_07_u:117.014a": "yuyudhānas tu taṃ rājan pratyuvāca hasann iva",
    "GE07mbh_07_u:117.014c": "kauraveya na saṃtrāso vidyate mama saṃyuge",
    "GE07mbh_07_u:117.014d-0936_01": "nāhaṃ bhīṣayituṃ śakyo vāṅmātreṇa tu kevalam",
    "GE07mbh_07_u:117.015a": "sa māṃ nihanyāt saṃgrāme yo māṃ kuryān nirāyudham",
    "GE07mbh_07_u:117.015c": "samās tu śāśvatīr hanyād yo māṃ hanyād dhi saṃyuge",
    "GE07mbh_07_u:117.016a": "kiṃ mṛṣoktena bahunā karmaṇā tu samācara",
    "GE07mbh_07_u:117.016c": "śāradasyeva meghasya garjitaṃ niṣphalaṃ hi te",
    "GE07mbh_07_u:117.017a": "śrutvaitad garjitaṃ vīra hāsyaṃ hi mama jāyate",
    "GE07mbh_07_u:117.017c": "cirakālepsitaṃ loke yuddham adyāstu kaurava",
    "GE07mbh_07_u:117.018a": "tvarate me matis tāta tvayi yuddhābhikāṅkṣiṇi",
    "GE07mbh_07_u:117.018c": "nāhatvā saṃnivartiṣye tvām adya puruṣādhama",
    "GE07mbh_07_u:117.019a": "anyonyaṃ tau tadā vāgbhis takṣantau narapuṃgavau",
    "GE07mbh_07_u:117.019c": "jighāṃsū paramakruddhāv abhijaghnatur āhave",
    "GE07mbh_07_u:117.020a": "sametau tau naravyāghrau śuṣmiṇau spardhinau raṇe",
    "GE07mbh_07_u:117.020c": "dviradāv iva saṃkruddhau vāśitārthe madotkaṭau",
    "GE07mbh_07_u:117.021a": "bhūriśravāḥ sātyakiś ca vavarṣatur ariṃdamau",
    "GE07mbh_07_u:117.021c": "śaravarṣāṇi bhīmāni meghāv iva parasparam",
    "GE07mbh_07_u:117.021c-0937_01": "tāv ubhau śaravarṣābhyām anyonyam abhivarṣatām",
    "GE07mbh_07_u:117.021c-0937_02": "bhūriśravāḥ sātyakiś ca",
    "GE07mbh_07_u:117.022a": "saumadattis tu śaineyaṃ pracchādyeṣubhir āśugaiḥ",
    "GE07mbh_07_u:117.022c": "jighāṃsur bharataśreṣṭha vivyādha niśitaiḥ śaraiḥ",
    "GE07mbh_07_u:117.023a": "daśabhiḥ sātyakiṃ viddhvā saumadattir athāparān",
    "GE07mbh_07_u:117.023c": "mumoca niśitān bāṇāñ jighāṃsuḥ śinipuṃgavam",
    "GE07mbh_07_u:117.023c-0938_01": "daśabhiḥ satyako 'vidhyat saumadattim athāśugaiḥ",
    "GE07mbh_07_u:117.023c-0938_02": "saumadattiḥ śarān asyañ",
    "GE07mbh_07_u:117.024a": "tān asya viśikhāṃs tīkṣṇān antarikṣe viśāṃ pate",
    "GE07mbh_07_u:117.024c": "aprāptān astramāyābhir agrasat sātyakiḥ prabho",
    "GE07mbh_07_u:117.025a": "tau pṛthak śaravarṣābhyām avarṣetāṃ parasparam",
    "GE07mbh_07_u:117.025c": "uttamābhijanau vīrau kuruvṛṣṇiyaśaskarau",
    "GE07mbh_07_u:117.026a": "tau nakhair iva śārdūlau dantair iva mahādvipau",
    "GE07mbh_07_u:117.026c": "rathaśaktibhir anyonyaṃ viśikhaiś cāpy akṛntatām",
    "GE07mbh_07_u:117.027a": "nirbhidantau hi gātrāṇi vikṣarantau ca śoṇitam",
    "GE07mbh_07_u:117.027c": "vyaṣṭambhayetām anyonyaṃ prāṇadyūtābhidevinau",
    "GE07mbh_07_u:117.028a": "evam uttamakarmāṇau kuruvṛṣṇiyaśaskarau",
    "GE07mbh_07_u:117.028c": "parasparam ayudhyetāṃ vāraṇāv iva yūthapau",
    "GE07mbh_07_u:117.029a": "tāv adīrgheṇa kālena",
    "GE07mbh_07_u:117.029c": "jigīṣantau paraṃ sthānam anyonyam abhijaghnatuḥ",
    "GE07mbh_07_u:117.030a": "sātyakiḥ saumadattiś ca śaravṛṣṭyā parasparam",
    "GE07mbh_07_u:117.030c": "hṛṣṭavad dhārtarāṣṭrāṇāṃ paśyatām abhyavarṣatām",
    "GE07mbh_07_u:117.030d-0939_01": "vṛṣṭiṃ tām abhivarṣantau śarāṇāṃ mahatīṃ tadā",
    "GE07mbh_07_u:117.031a": "saṃpraikṣanta janās tatra yudhyamānau yudhāṃ patī",
    "GE07mbh_07_u:117.031c": "yūthapau vāśitāhetoḥ prayuddhāv iva kuñjarau",
    "GE07mbh_07_u:117.031d-0940_01": "bhūyo bhūyaḥ śarai rājaṃs takṣantau krodhamūrcchitau",
    "GE07mbh_07_u:117.031d-0940_02": "ayudhyetāṃ mahāraṅge vane kesariṇāv iva",
    "GE07mbh_07_u:117.031d-0940_03": "marmajñāv iva saṃkruddhau jighāṃsantau jagarjatuḥ",
    "GE07mbh_07_u:117.031d-0940_04": "vimardantāv athānyonyaṃ balavajradharāv iva",
    "GE07mbh_07_u:117.031d-0940_05": "athānyonyaṃ patākāś ca rathopakaraṇāni ca",
    "GE07mbh_07_u:117.031d-0940_06": "saṃcicchedatur āyastau bāṇaiḥ saṃnataparvabhiḥ",
    "GE07mbh_07_u:117.031d-0940_07": "punaś ca śaravarṣābhyām anyonyam abhivarṣatām",
    "GE07mbh_07_u:117.031d-0940_08": "ubhau ca jaghnatus tūrṇam itaretarasārathī",
    "GE07mbh_07_u:117.032a": "anyonyasya hayān hatvā dhanuṣī vinikṛtya ca",
    "GE07mbh_07_u:117.032c": "virathāv asiyuddhāya sameyātāṃ mahāraṇe",
    "GE07mbh_07_u:117.033a": "ārṣabhe carmaṇī citre pragṛhya vipule śubhe",
    "GE07mbh_07_u:117.033c": "vikośau cāpy asī kṛtvā samare tau viceratuḥ",
    "GE07mbh_07_u:117.034a": "carantau vividhān mārgān maṇḍalāni ca bhāgaśaḥ",
    "GE07mbh_07_u:117.034c": "muhur ājaghnatuḥ kruddhāv anyonyam arimardanau",
    "GE07mbh_07_u:117.035a": "sakhaḍgau citravarmāṇau",
    "GE07mbh_07_u:117.035b-0941_01": "bhrāntam udbhrāntam āviddham āplutaṃ viplutaṃ drutam",
    "GE07mbh_07_u:117.035b-0941_02": "saṃpātaṃ samudīrṇaṃ ca darśayantau yaśasvinau",
    "GE07mbh_07_u:117.035b-0941_03": "asibhyāṃ saṃprajahrāte parasparam ariṃdamau",
    "GE07mbh_07_u:117.035b-0941_04": "ubhau chidraiṣiṇau vīrāv ubhau citraṃ vavalgatuḥ",
    "GE07mbh_07_u:117.035b-0941_05": "darśayantāv ubhau śikṣāṃ lāghavaṃ sauṣṭhavaṃ tathā",
    "GE07mbh_07_u:117.035c": "raṇe raṇotkaṭau rājann anyonyaṃ paryakarṣatām",
    "GE07mbh_07_u:117.036a": "muhūrtam iva rājendra parikṛṣya parasparam",
    "GE07mbh_07_u:117.036c": "paśyatāṃ sarvasainyānāṃ vīrāv āśvasatāṃ punaḥ",
    "GE07mbh_07_u:117.037a": "asibhyāṃ carmaṇī śubhre vipule ca śarāvare",
    "GE07mbh_07_u:117.037c": "nikṛtya puruṣavyāghrau bāhuyuddhaṃ pracakratuḥ",
    "GE07mbh_07_u:117.038a": "vyūḍhoraskau dīrghabhujau niyuddhakuśalāv ubhau",
    "GE07mbh_07_u:117.038c": "bāhubhiḥ samasajjetām āyasaiḥ parighair iva",
    "GE07mbh_07_u:117.039a": "tayor āsan bhujāghātā nigrahapragrahau tathā",
    "GE07mbh_07_u:117.039c": "śikṣābalasamudbhūtāḥ sarvayodhapraharṣaṇāḥ",
    "GE07mbh_07_u:117.040a": "tayor nṛvarayo rājan samare yudhyamānayoḥ",
    "GE07mbh_07_u:117.040c": "bhīmo 'bhavan mahāśabdo vajraparvatayor iva",
    "GE07mbh_07_u:117.041a": "dvipāv iva viṣāṇāgraiḥ śṛṅgair iva maharṣabhau",
    "GE07mbh_07_u:117.041b-0942_01": "bhujayoktrāvabandhaiś ca śirobhyāṃ cāvaghātanaiḥ",
    "GE07mbh_07_u:117.041b-0942_02": "pādāvakarṣasaṃdānais tomarāṃkuśalāsanaiḥ",
    "GE07mbh_07_u:117.041b-0942_03": "pādodaravibandhaiś ca bhūmāv udbhramaṇais tathā",
    "GE07mbh_07_u:117.041b-0942_04": "gatapratyāgatākṣepaiḥ pātanotthānasaṃplutaiḥ",
    "GE07mbh_07_u:117.041c": "yuyudhāte mahātmānau kurusātvatapuṃgavau",
    "GE07mbh_07_u:117.041d-0943_01": "dvātriṃśat karaṇāni syur yāni yuddhāni bhārata",
    "GE07mbh_07_u:117.041d-0943_02": "tāny adarśayatāṃ tatra yudhyamānau mahābalau",
    "GE07mbh_07_u:117.042a": "kṣīṇāyudhe sātvate yudhyamāne; tato 'bravīd arjunaṃ vāsudevaḥ",
    "GE07mbh_07_u:117.042c": "paśyasvainaṃ virathaṃ yudhyamānaṃ; raṇe ketuṃ sarvadhanurdharāṇām saṃjaya uvāca",
    "GE07mbh_07_u:117.042d-0944_01": "sindhurājavadhe saktaṃ pārthaṃ kṛṣṇo 'bravīt punaḥ",
    "GE07mbh_07_u:117.042d-0944_02": "sīdantaṃ sātyakiṃ paśya pārthainaṃ parirakṣa ca",
    "GE07mbh_07_u:117.043a": "praviṣṭo bhāratīṃ senāṃ tava pāṇḍava pṛṣṭhataḥ",
    "GE07mbh_07_u:117.043c": "yodhitaś ca mahāvīryaiḥ sarvair bhārata bhārataiḥ",
    "GE07mbh_07_u:117.043d-0945_01": "dhārtarāṣṭrāś ca ye mukhyā ye ca mukhyā mahārathāḥ",
    "GE07mbh_07_u:117.043d-0945_02": "nihatā vṛṣṇivīreṇa śataśo 'tha sahasraśaḥ",
    "GE07mbh_07_u:117.044a": "pariśrānto yudhāṃ śreṣṭhaḥ saṃprāpto bhūridakṣiṇam",
    "GE07mbh_07_u:117.044c": "yuddhakāṅkṣiṇam āyāntaṃ naitat samam ivārjuna",
    "GE07mbh_07_u:117.045a": "tato bhūriśravāḥ kruddhaḥ sātyakiṃ yuddhadurmadam",
    "GE07mbh_07_u:117.045c": "udyamya nyahanad rājan matto mattam iva dvipam",
    "GE07mbh_07_u:117.045d-0946_01": "tato jaladanirghoṣaḥ samīpe nṛpasattama",
    "GE07mbh_07_u:117.046a": "rathasthayor dvayor yuddhe kruddhayor yodhamukhyayoḥ",
    "GE07mbh_07_u:117.046c": "keśavārjunayo rājan samare prekṣamāṇayoḥ",
    "GE07mbh_07_u:117.047a": "atha kṛṣṇo mahābāhur arjunaṃ pratyabhāṣata",
    "GE07mbh_07_u:117.047b-0947_01": "bahubhir yas tu senābhir durjayaḥ samare 'nagha",
    "GE07mbh_07_u:117.047c": "paśya vṛṣṇyandhakavyāghraṃ saumadattivaśaṃ gatam",
    "GE07mbh_07_u:117.048a": "pariśrāntaṃ gataṃ bhūmau kṛtvā karma suduṣkaram",
    "GE07mbh_07_u:117.048c": "tavāntevāsinaṃ śūraṃ pālayārjuna sātyakim",
    "GE07mbh_07_u:117.049a": "na vaśaṃ yajñaśīlasya gacched eṣa varārihan",
    "GE07mbh_07_u:117.049c": "tvatkṛte puruṣavyāghra tad āśu kriyatāṃ vibho",
    "GE07mbh_07_u:117.050a": "athābravīd dhṛṣṭamanā vāsudevaṃ dhanaṃjayaḥ",
    "GE07mbh_07_u:117.050c": "paśya vṛṣṇipravīreṇa krīḍantaṃ kurupuṃgavam",
    "GE07mbh_07_u:117.050e": "mahādvipeneva vane mattena hariyūthapam saṃjaya uvāca",
    "GE07mbh_07_u:117.050f-0948_01": "ity evaṃ bhāṣamāṇe tu pāṇḍave vai",
    "GE07mbh_07_u:117.051a": "hāhākāro mahān āsīt sainyānāṃ bharatarṣabha",
    "GE07mbh_07_u:117.051c": "yad udyamya mahābāhuḥ sātyakiṃ nyahanad bhuvi",
    "GE07mbh_07_u:117.051d-0949_01": "pātite tv atha śaineye kṛṣṇo 'rjunam abhāṣata",
    "GE07mbh_07_u:117.052a": "sa siṃha iva mātaṅgaṃ vikarṣan bhūridakṣiṇaḥ",
    "GE07mbh_07_u:117.052c": "vyarocata kuruśreṣṭhaḥ sātvatapravaraṃ yudhi arjuna uvāca",
    "GE07mbh_07_u:117.052d-0950_01": "mām eva ca mahābāho pariyānti mahārathāḥ",
    "GE07mbh_07_u:117.052d-0950_02": "yathāśakti yatante māṃ yodhayanto janārdana",
    "GE07mbh_07_u:117.052d-0950_03": "dhruvaṃ ca yodhayāmy etāñ chidrānveṣaṇatatparān",
    "GE07mbh_07_u:117.052d-0950_04": "rakṣāmi sātyakiṃ caiva saumadattiṃ vaśaṃ gatam",
    "GE07mbh_07_u:117.052d-0950_05": "aprāpto na mayā kṛṣṇa hantuṃ bhūriśravā raṇe",
    "GE07mbh_07_u:117.052d-0950_06": "anyena tu samāsaktaṃ mano notsahate mama",
    "GE07mbh_07_u:117.052d-0950_07": "avaśyaṃ ca mayā kṛṣṇa vṛṣṇivīrasya rakṣaṇam",
    "GE07mbh_07_u:117.052d-0950_08": "madarthaṃ yudhyamānasya kāryaṃ prāṇair api prabho",
    "GE07mbh_07_u:117.052d-0950_09": "adharmo vāstu dharmo vā mama mādhava mādhavaḥ saṃjaya uvāca",
    "GE07mbh_07_u:117.052d-0950_10": "pareṇa nihato mā sma prāṇān hāsīn",
    "GE07mbh_07_u:117.052d-0950_11": "evam uktvārjunaḥ kṛṣṇaṃ parān āśu śitaiḥ śaraiḥ",
    "GE07mbh_07_u:117.052d-0950_12": "chādayām āsa saṃkruddhaḥ pare cāpi dhanaṃjayam",
    "GE07mbh_07_u:117.052d-0950_13": "evaṃ sma yudhyate vīraḥ sātyakiṃ ca muhur muhuḥ",
    "GE07mbh_07_u:117.052d-0950_14": "prekṣate sma naravyāghro bhūriśravasam eva ca",
    "GE07mbh_07_u:117.053a": "atha kośād viniṣkṛṣya khaḍgaṃ bhūriśravā raṇe",
    "GE07mbh_07_u:117.053c": "mūrdhajeṣu nijagrāha padā corasy atāḍayat",
    "GE07mbh_07_u:117.053d-0951_01": "ākramya cāpy athodyamya sa sāsiṃ subhujo bhujam",
    "GE07mbh_07_u:117.053d-0951_02": "śuśubhe sa bhujas tasya tapanīyavibhūṣitaḥ",
    "GE07mbh_07_u:117.053d-0951_03": "madhye rathasamūhasya indradhvaja ivocchritaḥ",
    "GE07mbh_07_u:117.053d-0952_01": "tato 'sya chettum ārabdhaḥ śiraḥ kāyāt sakuṃḍalam",
    "GE07mbh_07_u:117.053d-0952_02": "tāvat kṣaṇāt sātvato 'pi śiraḥ saṃbhramayaṃs tvaran",
    "GE07mbh_07_u:117.053d-0952_03": "yathā rathāṃgaṃ kaulālo daṇḍaviddhaṃ tu bhārata",
    "GE07mbh_07_u:117.053d-0952_04": "sahaiva bhūriśravaso bāhunā keśadhāriṇā",
    "GE07mbh_07_u:117.053d-0953_01": "grastaṃ tam atibhīmena pañcāsyeneva bhoginā",
    "GE07mbh_07_u:117.053d-0954_01": "hāhākṛtam abhūt sarvaṃ pāṇḍavānāṃ mahad balam",
    "GE07mbh_07_u:117.053d-0954_02": "tāvakāś ca mudā yuktāḥ siṃhanādaṃ vicukruśuḥ",
    "GE07mbh_07_u:117.053d-0954_03": "nimīlitākṣās tv abhavañ janāḥ saṃgrāmabhīravaḥ",
    "GE07mbh_07_u:117.053d-0954_04": "tathā bhūriśravogras te sātvate naṣṭavikrame",
    "GE07mbh_07_u:117.054a": "tathā tu parikṛṣyantaṃ dṛṣṭvā sātvatam āhave",
    "GE07mbh_07_u:117.054c": "vāsudevas tato rājan bhūyo 'rjunam abhāṣata",
    "GE07mbh_07_u:117.055a": "paśya vṛṣṇyandhakavyāghraṃ saumadattivaśaṃ gatam",
    "GE07mbh_07_u:117.055c": "tava śiṣyaṃ mahābāho dhanuṣy anavaraṃ tvayā",
    "GE07mbh_07_u:117.056a": "asatyo vikramaḥ pārtha yatra bhūriśravā raṇe",
    "GE07mbh_07_u:117.056c": "viśeṣayati vārṣṇeyaṃ sātyakiṃ satyavikramam",
    "GE07mbh_07_u:117.056d-0955_01": "bahubhir mahārathair eṣa parākrāntair yuyutsubhiḥ",
    "GE07mbh_07_u:117.056d-0955_02": "yuddhvā bhṛśaṃ pariśrāntaḥ kṣīṇāyudhaparicchadaḥ",
    "GE07mbh_07_u:117.057a": "evam ukto mahābāhur vāsudevena pāṇḍavaḥ",
    "GE07mbh_07_u:117.057c": "manasā pūjayām āsa bhūriśravasam āhave",
    "GE07mbh_07_u:117.058a": "vikarṣan sātvataśreṣṭhaṃ krīḍamāna ivāhave",
    "GE07mbh_07_u:117.058c": "saṃharṣayati māṃ bhūyaḥ kurūṇāṃ kīrtivardhanaḥ",
    "GE07mbh_07_u:117.059a": "pravaraṃ vṛṣṇivīrāṇāṃ yan na hanyād dhi sātyakim",
    "GE07mbh_07_u:117.059c": "mahādvipam ivāraṇye mṛgendra iva karṣati",
    "GE07mbh_07_u:117.060a": "evaṃ tu manasā rājan pārthaḥ saṃpūjya kauravam",
    "GE07mbh_07_u:117.060b-0956_01": "ayudhyatāribhir vīras taṃ sma saṃprekṣate muhuḥ",
    "GE07mbh_07_u:117.060c": "vāsudevaṃ mahābāhur arjunaḥ pratyabhāṣata",
    "GE07mbh_07_u:117.061a": "saindhavāsaktadṛṣṭitvān nainaṃ paśyāmi mādhava",
    "GE07mbh_07_u:117.061c": "eṣa tv asukaraṃ karma yādavārthe karomy aham",
    "GE07mbh_07_u:117.061d-0957_01": "mama śiṣyo mamārthāya yudhyate mama śatrubhiḥ",
    "GE07mbh_07_u:117.061d-0957_02": "taṃ kṛṣṇa mokṣayiṣyāmi dāvāt siṃhaśiśuṃ yathā",
    "GE07mbh_07_u:117.062a": "ity uktvā vacanaṃ kurvan vāsudevasya pāṇḍavaḥ",
    "GE07mbh_07_u:117.062b-0958_01": "tataḥ kṣurapraṃ niśitaṃ gāṇḍīve samayojayat",
    "GE07mbh_07_u:117.062b-0958_02": "pārthabāhuvisṛṣṭaḥ sa maholkeva nabhaścyutā",
    "GE07mbh_07_u:117.062c": "sakhaḍgaṃ yajñaśīlasya patriṇā bāhum acchinat",
    "GE07mbh_07_u:118.001": "saṃjaya uvāca",
    "GE07mbh_07_u:118.001a": "sa bāhur apatad bhūmau sakhaḍgaḥ saśubhāṅgadaḥ",
    "GE07mbh_07_u:118.001b-0959_01": "yantramukto mahendrasya dhvajo vṛttotsavo yathā",
    "GE07mbh_07_u:118.001c": "ādadhaj jīvalokasya duḥkham uttamam uttamaḥ",
    "GE07mbh_07_u:118.002a": "prahariṣyan hṛto bāhur adṛśyena kirīṭinā",
    "GE07mbh_07_u:118.002c": "vegenābhyapatad bhūmau pañcāsya iva pannagaḥ",
    "GE07mbh_07_u:118.003a": "sa moghaṃ kṛtam ātmānaṃ dṛṣṭvā pārthena kauravaḥ",
    "GE07mbh_07_u:118.003c": "utsṛjya sātyakiṃ krodhād garhayām āsa pāṇḍavam",
    "GE07mbh_07_u:118.003d-0960_01": "sa vibāhur mahārāja ekapakṣa ivāṇḍajaḥ",
    "GE07mbh_07_u:118.003d-0960_02": "ekacakro ratho yadvad dharaṇīm āsthito nṛpaḥ",
    "GE07mbh_07_u:118.003d-0960_03": "uvāca pāṇḍavaṃ caiva sarvakṣatrasya paśyataḥ",
    "GE07mbh_07_u:118.004a": "nṛśaṃsaṃ bata kaunteya karmedaṃ kṛtavān asi",
    "GE07mbh_07_u:118.004c": "apaśyato viṣaktasya yan me bāhum acicchidaḥ",
    "GE07mbh_07_u:118.004c-0961_01": "**** **** vyāsaktasya ca sātvate",
    "GE07mbh_07_u:118.004c-0961_02": "anāgaso 'nyamanaso",
    "GE07mbh_07_u:118.005a": "kiṃ nu vakṣyasi rājānaṃ dharmaputraṃ yudhiṣṭhiram",
    "GE07mbh_07_u:118.005c": "kiṃ kurvāṇo mayā saṃkhye hato bhūriśravā iti",
    "GE07mbh_07_u:118.006a": "idam indreṇa te sākṣād upadiṣṭaṃ mahātmanā",
    "GE07mbh_07_u:118.006c": "astraṃ rudreṇa vā pārtha droṇenātha kṛpeṇa vā",
    "GE07mbh_07_u:118.007a": "nanu nāma svadharmajñas tvaṃ loke 'bhyadhikaḥ paraiḥ",
    "GE07mbh_07_u:118.007c": "ayudhyamānasya kathaṃ raṇe prahṛtavān asi",
    "GE07mbh_07_u:118.008a": "na pramattāya bhītāya virathāya prayācate",
    "GE07mbh_07_u:118.008c": "vyasane vartamānāya praharanti manasvinaḥ",
    "GE07mbh_07_u:118.009a": "idaṃ tu nīcācaritam asatpuruṣasevitam",
    "GE07mbh_07_u:118.009c": "katham ācaritaṃ pārtha tvayā karma suduṣkaram",
    "GE07mbh_07_u:118.010a": "āryeṇa sukaraṃ hy āhur āryakarma dhanaṃjaya",
    "GE07mbh_07_u:118.010c": "anāryakarma tv āryeṇa suduṣkarataraṃ bhuvi",
    "GE07mbh_07_u:118.011a": "yeṣu yeṣu naraḥ pārtha yatra yatra ca vartate",
    "GE07mbh_07_u:118.011c": "āśu tacchīlatām eti tad idaṃ tvayi dṛśyate",
    "GE07mbh_07_u:118.012a": "kathaṃ hi rājavaṃśyas tvaṃ kauraveyo viśeṣataḥ",
    "GE07mbh_07_u:118.012c": "kṣatradharmād apakrāntaḥ suvṛttaś caritavrataḥ",
    "GE07mbh_07_u:118.012d-0962_01": "alpas tavāparādho 'tra na tvāṃ tāta vigarhaye",
    "GE07mbh_07_u:118.012d-0963_01": "vārṣṇeyāpasadaṃ prāpya kṣudraṃ kṛtam idaṃ tvayā",
    "GE07mbh_07_u:118.013a": "idaṃ tu yad atikṣudraṃ vārṣṇeyārthe kṛtaṃ tvayā",
    "GE07mbh_07_u:118.013c": "vāsudevamataṃ nūnaṃ naitat tvayy upapadyate",
    "GE07mbh_07_u:118.014a": "ko hi nāma pramattāya pareṇa saha yudhyate",
    "GE07mbh_07_u:118.014c": "īdṛśaṃ vyasanaṃ dadyād yo na kṛṣṇasakho bhavet",
    "GE07mbh_07_u:118.015a": "vrātyāḥ saṃśliṣṭakarmāṇaḥ prakṛtyaiva vigarhitāḥ",
    "GE07mbh_07_u:118.015c": "vṛṣṇyandhakāḥ kathaṃ pārtha pramāṇaṃ bhavatā kṛtāḥ saṃjaya uvāca",
    "GE07mbh_07_u:118.015d-013_0001": "evam ukto raṇe pārtho bhūriśravasam",
    "GE07mbh_07_u:118.015d-013_0002": "vyaktam eva hi jīrṇaḥ san buddhiṃ rañjayase nṛpa",
    "GE07mbh_07_u:118.015d-013_0003": "anarthakam idaṃ sarvaṃ yat tvayā vyāhṛtaṃ prabho",
    "GE07mbh_07_u:118.015d-013_0004": "hṛṣīkeśena saṃbandhaṃ garhase māṃ ca mūḍhavat",
    "GE07mbh_07_u:118.015d-013_0005": "raṇānām asi dharmajñaḥ sarvaśāstrārthapāragaḥ",
    "GE07mbh_07_u:118.015d-013_0006": "na cādharmam ahaṃ kuryāṃ jānaṃś caiva hi muhyase",
    "GE07mbh_07_u:118.015d-013_0007": "yudhyante kṣatriyāḥ śatrūn svaiḥ svaiḥ parivṛtā nṛpa",
    "GE07mbh_07_u:118.015d-013_0008": "bhrātṛbhiḥ pitṛbhiḥ putrais tathā saṃbandhibāndhavaiḥ",
    "GE07mbh_07_u:118.015d-013_0009": "vayasyair atha mitraiś ca svabāhubalam āśritāḥ",
    "GE07mbh_07_u:118.015d-013_0010": "ahaṃ hi sātyakiṃ śiṣyaṃ sukhasaṃbandhim eva ca",
    "GE07mbh_07_u:118.015d-013_0011": "madarthe yudhyamānaṃ ca tyaktvā prāṇān sudustyajān",
    "GE07mbh_07_u:118.015d-013_0012": "mama bāhuṃ raṇe rājan dakṣiṇaṃ yuddhadurmadam",
    "GE07mbh_07_u:118.015d-013_0013": "nikṛtyamānaṃ taṃ dṛṣṭvā kathaṃ śatruvaśaṃ gatam",
    "GE07mbh_07_u:118.015d-013_0014": "tvayā nikṛṣyamāṇaṃ ca dṛṣṭavān asmi niṣkriyam",
    "GE07mbh_07_u:118.015d-013_0015": "na cātmā rakṣitavyo hi eko raṇagatena hi",
    "GE07mbh_07_u:118.015d-013_0016": "yo yasya yudhyate 'rthāya sa saṃrakṣyo narādhipa",
    "GE07mbh_07_u:118.015d-013_0017": "tai rakṣyamāṇaḥ sa nṛpo rakṣitavyo mahāmṛdhe",
    "GE07mbh_07_u:118.015d-013_0018": "yady ahaṃ sātyakiṃ dṛṣṭvā tūṣṇīm āsiṣya āhave",
    "GE07mbh_07_u:118.015d-013_0019": "tatas tena viyogaś ca prāpyaṃ narakam eva ca",
    "GE07mbh_07_u:118.015d-013_0020": "rakṣitaś ca mayā yasmāt tasmāl labdho mayā sa ca",
    "GE07mbh_07_u:118.015d-013_0021": "yaśaś caiva svapakṣebhyaḥ phalaṃ mitrasya rakṣaṇāt",
    "GE07mbh_07_u:118.015d-013_0022": "yac ca māṃ garhase rājann anyena saha saṃgatam",
    "GE07mbh_07_u:118.015d-013_0023": "kas tena saṃgamaṃ necchet tatra te buddhivibhramaḥ",
    "GE07mbh_07_u:118.015d-013_0024": "kavacaṃ dhunvatas tubhyaṃ rathaṃ cārohataḥ svayam",
    "GE07mbh_07_u:118.015d-013_0025": "dhanurjyāṃ karṣataś caiva yudhyataḥ saha śatrubhiḥ",
    "GE07mbh_07_u:118.015d-013_0026": "evaṃ rathagajākīrṇe hayapattisamākule",
    "GE07mbh_07_u:118.015d-013_0027": "siṃhanādoddhatarave gambhīre sainyasāgare",
    "GE07mbh_07_u:118.015d-013_0028": "svaiś cāpi samupetasya vikrāntasya tathā raṇe",
    "GE07mbh_07_u:118.015d-013_0029": "satyakena kathaṃ yogyaḥ saṃgrāmas te bhaviṣyati",
    "GE07mbh_07_u:118.015d-013_0030": "bahubhiḥ saha saṃgamya nirjitya ca mahārathān",
    "GE07mbh_07_u:118.015d-013_0031": "śrāntaś ca śrāntavāhaś ca kṣīṇasarvāyudhas tvayā",
    "GE07mbh_07_u:118.015d-013_0032": "īdṛśaṃ sātyakiṃ saṃkhye nirjitya ca mahāratham",
    "GE07mbh_07_u:118.015d-013_0033": "adhikaṃ tvaṃ vijānīṣe tathāpy anyamanā bhavān",
    "GE07mbh_07_u:118.015d-013_0034": "yad icchasi śiraś cāsya asinā hartum āhave",
    "GE07mbh_07_u:118.015d-013_0035": "tathā kṛcchragataṃ dṛṣṭvā sātyakiṃ kaḥ kṣamiṣyati",
    "GE07mbh_07_u:118.015d-013_0036": "tvaṃ tu garhaya cātmānam ātmānaṃ yo na rakṣasi",
    "GE07mbh_07_u:118.015d-013_0037": "kathaṃ kariṣyase vīra yo vā tvāṃ saṃśrayej janaḥ",
    "GE07mbh_07_u:118.015d-013_0038": "āttaśastrasya hi raṇe vṛṣṇīputraṃ jighāṃsataḥ",
    "GE07mbh_07_u:118.015d-013_0039": "chinnavān yad ahaṃ bāhuṃ naital lokavigarhitam",
    "GE07mbh_07_u:118.015d-013_0040": "nyastaśastrasya hi punar vikalasya vivarmaṇaḥ",
    "GE07mbh_07_u:118.015d-013_0041": "abhimanyor vadhaṃ tāta dhārmikaḥ ko nu pūjayet",
    "GE07mbh_07_u:118.016a": "evam uktvā mahābāhur yūpaketur mahāyaśāḥ",
    "GE07mbh_07_u:118.016b-0964_01": "dhanaṃjayena vīreṇa viniḥśvasya muhur muhuḥ",
    "GE07mbh_07_u:118.016c": "yuyudhānaṃ parityajya raṇe prāyam upāviśat",
    "GE07mbh_07_u:118.017a": "śarān āstīrya savyena pāṇinā puṇyalakṣaṇaḥ",
    "GE07mbh_07_u:118.017c": "yiyāsur brahmalokāya prāṇān prāṇeṣv athājuhot",
    "GE07mbh_07_u:118.018a": "sūrye cakṣuḥ samādhāya prasannaṃ salile manaḥ",
    "GE07mbh_07_u:118.018c": "dhyāyan mahopaniṣadaṃ yogayukto 'bhavan muniḥ",
    "GE07mbh_07_u:118.019a": "tataḥ sa sarvasenāyāṃ janaḥ kṛṣṇadhanaṃjayau",
    "GE07mbh_07_u:118.019c": "garhayām āsa taṃ cāpi śaśaṃsa puruṣarṣabham",
    "GE07mbh_07_u:118.019d-0965_01": "garhayām āsur apy etau śaśaṃsur bhūridakṣiṇam",
    "GE07mbh_07_u:118.020a": "nindyamānau tathā kṛṣṇau nocatuḥ kiṃ cid apriyam",
    "GE07mbh_07_u:118.020c": "praśasyamānaś ca tathā nāhṛṣyad yūpaketanaḥ",
    "GE07mbh_07_u:118.021a": "tāṃs tathā vādino rājan putrāṃs tava dhanaṃjayaḥ",
    "GE07mbh_07_u:118.021c": "amṛṣyamāṇo manasā teṣāṃ tasya ca bhāṣitam",
    "GE07mbh_07_u:118.022a": "asaṃkruddhamanā vācā smārayann iva bhārata",
    "GE07mbh_07_u:118.022c": "uvāca pāṇḍutanayaḥ sākṣepam iva phalgunaḥ",
    "GE07mbh_07_u:118.023a": "mama sarve 'pi rājāno jānanty etan mahāvratam",
    "GE07mbh_07_u:118.023c": "na śakyo māmako hantuṃ yo me syād bāṇagocare",
    "GE07mbh_07_u:118.024a": "yūpaketo samīkṣya tvaṃ na māṃ garhitum arhasi",
    "GE07mbh_07_u:118.024c": "na hi dharmam avijñāya yuktaṃ garhayituṃ param",
    "GE07mbh_07_u:118.025a": "āttaśastrasya hi raṇe vṛṣṇivīraṃ jighāṃsataḥ",
    "GE07mbh_07_u:118.025c": "yad ahaṃ bāhum acchaitsaṃ na sa dharmo vigarhitaḥ",
    "GE07mbh_07_u:118.025d-0966_01": "acchinaṃ yad ahaṃ bāhuṃ tatra garhyaṃ kim asti ca",
    "GE07mbh_07_u:118.026a": "nyastaśastrasya bālasya virathasya vivarmaṇaḥ",
    "GE07mbh_07_u:118.026c": "abhimanyor vadhaṃ tāta dhārmikaḥ ko na pūjayet",
    "GE07mbh_07_u:118.026d-0967_01": "nābhimanyor vadhaṃ yūyaṃ garhayadhvaṃ kutas tadā",
    "GE07mbh_07_u:118.026d-014_0001": "duryodhanasya kṣudrasya na pramāṇe ca tiṣṭhataḥ",
    "GE07mbh_07_u:118.026d-014_0002": "saumadatter ayaṃ sādhu sarvasāhāyyakāriṇaḥ",
    "GE07mbh_07_u:118.026d-014_0003": "asmadīyā mayā rakṣyāḥ prāṇabādha upasthite",
    "GE07mbh_07_u:118.026d-014_0004": "ye me pratyakṣato vīrā hanyerann iti me matiḥ",
    "GE07mbh_07_u:118.026d-014_0005": "satyakaś ca vaśaṃ nītaḥ kauraveṇa mahātmanā saṃjaya uvāca",
    "GE07mbh_07_u:118.026d-014_0006": "tato mayaitac caritaṃ pratijñārakṣaṇaṃ prati",
    "GE07mbh_07_u:118.026d-014_0007": "punaś ca kṛpayāviṣṭo bahu tat tad vicintayan",
    "GE07mbh_07_u:118.026d-014_0008": "uvāca cainaṃ kauravyam arjunaḥ śokapīḍitaḥ",
    "GE07mbh_07_u:118.026d-014_0009": "dhig astu kṣatradharmaṃ tu yatra tvaṃ puruṣeśvaraḥ",
    "GE07mbh_07_u:118.026d-014_0010": "avasthām īdṛśīṃ prāptaḥ śaraṇyaḥ śaraṇapradaḥ",
    "GE07mbh_07_u:118.026d-014_0011": "nātibhāraḥ kṛtāntasya vidyate kurunandana",
    "GE07mbh_07_u:118.026d-014_0012": "yatra tvaṃ puruṣavyāghraḥ prāptaḥ pāpām imāṃ daśām",
    "GE07mbh_07_u:118.026d-014_0013": "nātmanaḥ sukṛtasyāsya phalaṃ vai nṛpasattama",
    "GE07mbh_07_u:118.026d-014_0014": "yatra tvaṃ kuruśārdūla prāptaḥ pāpām imāṃ daśām",
    "GE07mbh_07_u:118.026d-014_0015": "rauravaṃ narakaṃ bhīmaṃ gamiṣyati suyodhanaḥ",
    "GE07mbh_07_u:118.026d-014_0016": "yatkṛte naraśārdūlaḥ prāptaḥ pāpām imāṃ daśām",
    "GE07mbh_07_u:118.026d-014_0017": "ko hi nāma pumāṃl loke mādṛśaḥ puruṣottama",
    "GE07mbh_07_u:118.026d-014_0018": "praharet tvadvidhe tv adya pratijñā yadi no bhavet",
    "GE07mbh_07_u:118.027a": "evam uktas tu pārthena śirasā bhūmim aspṛśat",
    "GE07mbh_07_u:118.027c": "pāṇinā caiva savyena prāhiṇod asya dakṣiṇam",
    "GE07mbh_07_u:118.028a": "etat pārthasya tu vacas tataḥ śrutvā mahādyutiḥ",
    "GE07mbh_07_u:118.028c": "yūpaketur mahārāja tūṣṇīm āsīd avāṅmukhaḥ",
    "GE07mbh_07_u:118.029": "arjuna uvāca",
    "GE07mbh_07_u:118.029a": "yā prītir dharmarāje me bhīme ca vadatāṃ vare",
    "GE07mbh_07_u:118.029c": "nakule sahadeve ca sā me tvayi śalāgraja",
    "GE07mbh_07_u:118.030a": "mayā tu samanujñātaḥ kṛṣṇena ca mahātmanā",
    "GE07mbh_07_u:118.030c": "gaccha puṇyakṛtāṃl lokāñ śibir auśīnaro yathā vāsudeva uvāca",
    "GE07mbh_07_u:118.030d-0968_01": "ye lokā mama vimalāḥ sakṛdvibhātā",
    "GE07mbh_07_u:118.030d-0968_02": "brahmādyaiḥ suravṛṣabhair apīṣyamāṇāḥ",
    "GE07mbh_07_u:118.030d-0968_03": "tān kṣipraṃ vraja satatāgnihotrayājin",
    "GE07mbh_07_u:118.030d-0968_04": "mattulyo bhava garuḍottamāṅgayānaḥ saṃjaya uvāca",
    "GE07mbh_07_u:118.030d-0969_01": "dhanaṃjaye bruvaty evaṃ ghṛṇayā ca",
    "GE07mbh_07_u:118.030d-0969_02": "avāṅmukhā babhūvuś ca sainikāḥ sarva eva te",
    "GE07mbh_07_u:118.030d-0969_03": "muhūrtād iva viśramya sātyakiḥ krodhamūrcchitaḥ",
    "GE07mbh_07_u:118.030d-0969_04": "amarṣavaśam āpannaḥ saumadattinirākṛtaḥ",
    "GE07mbh_07_u:118.031": "saṃjaya uvāca",
    "GE07mbh_07_u:118.031a": "tata utthāya śaineyo vimuktaḥ saumadattinā",
    "GE07mbh_07_u:118.031c": "khaḍgam ādāya cicchitsuḥ śiras tasya mahātmanaḥ",
    "GE07mbh_07_u:118.032a": "nihataṃ pāṇḍuputreṇa pramattaṃ bhūridakṣiṇam",
    "GE07mbh_07_u:118.032c": "iyeṣa sātyakir hantuṃ śalāgrajam akalmaṣam",
    "GE07mbh_07_u:118.032d-0970_01": "nivāryamāṇaḥ kṛṣṇena phalgunena ca māriṣa",
    "GE07mbh_07_u:118.032d-0970_02": "prāyopaviṣṭasya sataḥ pārthac chinnabhujasya ca",
    "GE07mbh_07_u:118.032d-0970_03": "nṛśaṃsaṃ kṛtavān pāpo yuyudhāno narādhipa",
    "GE07mbh_07_u:118.033a": "nikṛttabhujam āsīnaṃ chinnahastam iva dvipam",
    "GE07mbh_07_u:118.033c": "krośatāṃ sarvasainyānāṃ nindyamānaḥ sudurmanāḥ",
    "GE07mbh_07_u:118.034a": "vāryamāṇaḥ sa kṛṣṇena pārthena ca mahātmanā",
    "GE07mbh_07_u:118.034c": "bhīmena cakrarakṣābhyām aśvatthāmnā kṛpeṇa ca",
    "GE07mbh_07_u:118.035a": "karṇena vṛṣasenena saindhavena tathaiva ca",
    "GE07mbh_07_u:118.035c": "vikrośatāṃ ca sainyānām avadhīt taṃ yatavratam",
    "GE07mbh_07_u:118.036a": "prāyopaviṣṭāya raṇe pārthena chinnabāhave",
    "GE07mbh_07_u:118.036c": "sātyakiḥ kauravendrāya khaḍgenāpāharac chiraḥ",
    "GE07mbh_07_u:118.036d-0971_01": "satyakaḥ kurumukhyasya cicchedaiva śiras tataḥ",
    "GE07mbh_07_u:118.037a": "nābhyanandanta tatsainyāḥ sātyakiṃ tena karmaṇā",
    "GE07mbh_07_u:118.037c": "arjunena hataṃ pūrvaṃ yaj jaghāna kurūdvaham",
    "GE07mbh_07_u:118.038a": "sahasrākṣasamaṃ tatra siddhacāraṇamānavāḥ",
    "GE07mbh_07_u:118.038c": "bhūriśravasam ālokya yuddhe prāyagataṃ hatam",
    "GE07mbh_07_u:118.039a": "apūjayanta taṃ devā vismitās tasya karmabhiḥ",
    "GE07mbh_07_u:118.039c": "pakṣavādāṃś ca bahuśaḥ prāvadaṃs tasya sainikāḥ",
    "GE07mbh_07_u:118.040a": "na vārṣṇeyasyāparādho bhavitavyaṃ hi tat tathā",
    "GE07mbh_07_u:118.040c": "tasmān manyur na vaḥ kāryaḥ krodho duḥkhakaro nṛṇām",
    "GE07mbh_07_u:118.041a": "hantavyaś caiṣa vīreṇa nātra kāryā vicāraṇā",
    "GE07mbh_07_u:118.041c": "vihito hy asya dhātraiva mṛtyuḥ sātyakir āhave",
    "GE07mbh_07_u:118.041d-0972_01": "martavyam eva sarveṇa caramaṃ pūrvam eva vā",
    "GE07mbh_07_u:118.041d-0972_02": "manyadhvaṃ mṛta ity eva mā bhūd vo buddhilāghavam",
    "GE07mbh_07_u:118.041d-0972_03": "tasmin hate mahābāhau yūpaketau mahātmani",
    "GE07mbh_07_u:118.041d-0972_04": "dhig enam iti cākrandan kṣatriyāḥ krodhamūrcchitāḥ",
    "GE07mbh_07_u:118.041d-0972_05": "anyena yuktam ity eva bhavitavyaṃ tatheti ca",
    "GE07mbh_07_u:118.041d-0972_06": "ke cid āsan vimanasaḥ ke cid duḥkhasamanvitāḥ",
    "GE07mbh_07_u:118.042": "sātyakir uvāca",
    "GE07mbh_07_u:118.042a": "na hantavyo na hantavya iti yan māṃ prabhāṣatha",
    "GE07mbh_07_u:118.042c": "dharmavādair adharmiṣṭhā dharmakañcukam āsthitāḥ",
    "GE07mbh_07_u:118.043a": "yadā bālaḥ subhadrāyāḥ sutaḥ śastravinākṛtaḥ",
    "GE07mbh_07_u:118.043c": "yuṣmābhir nihato yuddhe tadā dharmaḥ kva vo gataḥ",
    "GE07mbh_07_u:118.044a": "mayā tv etat pratijñātaṃ kṣepe kasmiṃś cid eva hi",
    "GE07mbh_07_u:118.044b-0973_01": "śrutvā tat sarvabhāvena garhayadhvaṃ na cārjunam",
    "GE07mbh_07_u:118.044b-0974_01": "śṛṇudhvaṃ sarvam eveha śrutvā garhatha mānavāḥ",
    "GE07mbh_07_u:118.044c": "yo māṃ niṣpiṣya saṃgrāme jīvan hanyāt padā ruṣā",
    "GE07mbh_07_u:118.044e": "sa me vadhyo bhavec chatrur yady api syān munivrataḥ",
    "GE07mbh_07_u:118.045a": "ceṣṭamānaṃ pratīghāte sabhujaṃ māṃ sacakṣuṣaḥ",
    "GE07mbh_07_u:118.045c": "manyadhvaṃ mṛtam ity evam etad vo buddhilāghavam",
    "GE07mbh_07_u:118.045e": "yukto hy asya pratīghātaḥ kṛto me kurupuṃgavāḥ",
    "GE07mbh_07_u:118.046a": "yat tu pārthena matsnehāt svāṃ pratijñāṃ ca rakṣatā",
    "GE07mbh_07_u:118.046c": "sakhaḍgo 'sya hṛto bāhur etenaivāsmi vañcitaḥ",
    "GE07mbh_07_u:118.047a": "bhavitavyaṃ ca yad bhāvi daivaṃ ceṣṭayatīva ca",
    "GE07mbh_07_u:118.047c": "so 'yaṃ hato vimarde 'smin kim atrādharmaceṣṭitam",
    "GE07mbh_07_u:118.048a": "api cāyaṃ purā gītaḥ śloko vālmīkinā bhuvi",
    "GE07mbh_07_u:118.048b-0975_01": "na hantavyāḥ striya iti yad bravīṣi plavaṃgama",
    "GE07mbh_07_u:118.048b-0976_01": "sarvakālaṃ manuṣyeṇa vyavasāyavatā sadā",
    "GE07mbh_07_u:118.048c": "pīḍākaram amitrāṇāṃ yat syāt kartavyam eva tat",
    "GE07mbh_07_u:118.048d-0977_01": "anuṣṭhitaṃ mayā tac ca tasmād garhatha mūḍhavat",
    "GE07mbh_07_u:118.049": "saṃjaya uvāca",
    "GE07mbh_07_u:118.049a": "evam ukte mahārāja sarve kauravapāṇḍavāḥ",
    "GE07mbh_07_u:118.049c": "na sma kiṃ cid abhāṣanta manasā samapūjayan",
    "GE07mbh_07_u:118.050a": "mantrair hi pūtasya mahādhvareṣu; yaśasvino bhūrisahasradasya",
    "GE07mbh_07_u:118.050c": "muner ivāraṇyagatasya tasya; na tatra kaś cid vadham abhyanandat",
    "GE07mbh_07_u:118.050c-0978_01": "mantraiḥ pūtasya sumahatsv adhareṣu yaśasvinaḥ",
    "GE07mbh_07_u:118.050c-0978_02": "bhūriśravasa (sic) tasyāśu naivāraṇyagatasya ca",
    "GE07mbh_07_u:118.051a": "sunīlakeśaṃ varadasya tasya; śūrasya pārāvatalohitākṣam",
    "GE07mbh_07_u:118.051b-0979_01": "dṛṣṭvā sunāsaṃ sukapolayuktaṃ",
    "GE07mbh_07_u:118.051c": "aśvasya medhyasya śiro nikṛttaṃ; nyastaṃ havirdhānam ivottareṇa",
    "GE07mbh_07_u:118.052a": "sa tejasā śastrahatena pūto; mahāhave dehavaraṃ visṛjya",
    "GE07mbh_07_u:118.052c": "ākrāmad ūrdhvaṃ varado varārho; vyāvṛtya dharmeṇa pareṇa rodasī dhṛtarāṣṭra uvāca",
    "GE07mbh_07_u:119.001-0980_01": "śaineyasya ca votpattir bhūriśravasam eva",
    "GE07mbh_07_u:119.001-0980_02": "vistareṇa mamācakṣva sarvam eva tu saṃjaya",
    "GE07mbh_07_u:119.001a": "ajito droṇarādheyavikarṇakṛtavarmabhiḥ",
    "GE07mbh_07_u:119.001b-0981_01": "ajito droṇabhīṣmābhyāṃ karṇena ca kṛpeṇa ca",
    "GE07mbh_07_u:119.001b-0982_01": "yaś caivotsahate jetuṃ samastaṃ māmakaṃ balam",
    "GE07mbh_07_u:119.001c": "tīrṇaḥ sainyārṇavaṃ vīraḥ pratiśrutya yudhiṣṭhire",
    "GE07mbh_07_u:119.002a": "sa kathaṃ kauraveyeṇa samareṣv anivāritaḥ",
    "GE07mbh_07_u:119.002c": "nigṛhya bhūriśravasā balād bhuvi nipātitaḥ",
    "GE07mbh_07_u:119.003": "saṃjaya uvāca",
    "GE07mbh_07_u:119.003a": "śṛṇu rājann ihotpattiṃ śaineyasya yathā purā",
    "GE07mbh_07_u:119.003c": "yathā ca bhūriśravaso yatra te saṃśayo nṛpa",
    "GE07mbh_07_u:119.003d-0983_01": "brahyaṇas tv abhavat putro mānaso 'trir mahātapāḥ",
    "GE07mbh_07_u:119.004a": "atreḥ putro 'bhavat somaḥ somasya tu budhaḥ smṛtaḥ",
    "GE07mbh_07_u:119.004b-0984_01": "yadur nāma mahārāja sarvaśāstraviśāradaḥ",
    "GE07mbh_07_u:119.004c": "budhasyāsīn mahendrābhaḥ putra ekaḥ purūravāḥ",
    "GE07mbh_07_u:119.005a": "purūravasa āyus tu āyuṣo nahuṣaḥ smṛtaḥ",
    "GE07mbh_07_u:119.005c": "nahuṣasya yayātis tu rājarṣir devasaṃmitaḥ",
    "GE07mbh_07_u:119.006a": "yayāter devayānyāṃ tu yadur jyeṣṭho 'bhavat sutaḥ",
    "GE07mbh_07_u:119.006c": "yador abhūd anvavāye devamīḍha iti śrutaḥ",
    "GE07mbh_07_u:119.007a": "yādavas tasya ca sutaḥ śūras trailokyasaṃmataḥ",
    "GE07mbh_07_u:119.007c": "śūrasya śaurir nṛvaro vasudevo mahāyaśāḥ",
    "GE07mbh_07_u:119.008a": "dhanuṣy anavaraḥ śūraḥ kārtavīryasamo yudhi",
    "GE07mbh_07_u:119.008c": "tadvīryaś cāpi tatraiva kule śinir abhūn nṛpaḥ",
    "GE07mbh_07_u:119.009a": "etasminn eva kāle tu devakasya mahātmanaḥ",
    "GE07mbh_07_u:119.009c": "duhituḥ svayaṃvare rājan sarvakṣatrasamāgame",
    "GE07mbh_07_u:119.010a": "tatra vai devakīṃ devīṃ vasudevārtham āptavān",
    "GE07mbh_07_u:119.010c": "nirjitya pārthivān sarvān ratham āropayac chiniḥ",
    "GE07mbh_07_u:119.011a": "tāṃ dṛṣṭvā devakīṃ śaure rathasthāṃ puruṣarṣabhaḥ",
    "GE07mbh_07_u:119.011b-0985_01": "tāṃ dṛṣṭvā nīyamānāṃ tu vasudevāya devakīm",
    "GE07mbh_07_u:119.011c": "nāmṛṣyata mahātejāḥ somadattaḥ śiner nṛpa",
    "GE07mbh_07_u:119.012a": "tayor yuddham abhūd rājan dinārdhaṃ citram adbhutam",
    "GE07mbh_07_u:119.012c": "bāhuyuddhaṃ subalinoḥ śakraprahrādayor iva",
    "GE07mbh_07_u:119.013a": "śininā somadattas tu prasahya bhuvi pātitaḥ",
    "GE07mbh_07_u:119.013c": "asim udyamya keśeṣu pragṛhya ca padā hataḥ",
    "GE07mbh_07_u:119.014a": "madhye rājasahasrāṇāṃ prekṣakāṇāṃ samantataḥ",
    "GE07mbh_07_u:119.014c": "kṛpayā ca punas tena jīveti sa visarjitaḥ",
    "GE07mbh_07_u:119.015a": "tadavasthaḥ kṛtas tena somadatto 'tha māriṣa",
    "GE07mbh_07_u:119.015c": "prasādayan mahādevam amarṣavaśam āsthitaḥ",
    "GE07mbh_07_u:119.016a": "tasya tuṣṭo mahādevo varāṇāṃ varadaḥ prabhuḥ",
    "GE07mbh_07_u:119.016c": "vareṇa chandayām āsa sa tu vavre varaṃ nṛpaḥ",
    "GE07mbh_07_u:119.017a": "putram icchāmi bhagavan yo nihanyāc chineḥ sutam",
    "GE07mbh_07_u:119.017c": "madhye rājasahasrāṇāṃ padā hanyāc ca saṃyuge",
    "GE07mbh_07_u:119.018a": "tasya tad vacanaṃ śrutvā somadattasya pārthiva",
    "GE07mbh_07_u:119.018b-0986_01": "sa śiraḥkampam āhedaṃ naitad evaṃ bhaven nṛpa",
    "GE07mbh_07_u:119.018b-0986_02": "sa pūrvam eva tapasā mām ārādhya jagattraye",
    "GE07mbh_07_u:119.018b-0986_03": "kasyāpy ajayyas tan mattaḥ prāptavān varam uttamam",
    "GE07mbh_07_u:119.018b-0986_04": "tathāpy ayaṃ prayāsas tu niṣphalo na bhaviṣyati",
    "GE07mbh_07_u:119.018b-0986_05": "tasya pautraṃ tu samare tvatputro mohayiṣyati",
    "GE07mbh_07_u:119.018b-0986_06": "na tu mārayituṃ śakyaḥ kṛṣṇasaṃrakṣito hy asau",
    "GE07mbh_07_u:119.018b-0986_07": "aham eva ca kṛṣṇo 'smi nāvayor antaraṃ kva cit",
    "GE07mbh_07_u:119.018c": "evam astv iti tatroktvā sa devo 'ntaradhīyata",
    "GE07mbh_07_u:119.018d-0987_01": "nātihṛṣṭamanāḥ so 'pi puram āgān mahīpatiḥ",
    "GE07mbh_07_u:119.019a": "sa tena varadānena labdhavān bhūridakṣiṇam",
    "GE07mbh_07_u:119.019c": "nyapātayac ca samare saumadattiḥ śineḥ sutam",
    "GE07mbh_07_u:119.019d-0988_01": "paśyatāṃ sarvasainyānāṃ padā cainam atāḍayat",
    "GE07mbh_07_u:119.020a": "etat te kathitaṃ rājan yan māṃ tvaṃ paripṛcchasi",
    "GE07mbh_07_u:119.020c": "na hi śakyā raṇe jetuṃ sātvatā manujarṣabha",
    "GE07mbh_07_u:119.021a": "labdhalakṣyāś ca saṃgrāme bahavaś citrayodhinaḥ",
    "GE07mbh_07_u:119.021c": "devadānavagandharvān vijetāro hy avismitāḥ",
    "GE07mbh_07_u:119.021e": "svavīryavijaye yuktā naite paraparigrahāḥ",
    "GE07mbh_07_u:119.022a": "na tulyaṃ vṛṣṇibhir iha dṛśyate kiṃ cana prabho",
    "GE07mbh_07_u:119.022c": "bhūtaṃ bhavyaṃ bhaviṣyac ca balena bharatarṣabha",
    "GE07mbh_07_u:119.023a": "na jñātim avamanyante vṛddhānāṃ śāsane ratāḥ",
    "GE07mbh_07_u:119.023c": "na devāsuragandharvā na yakṣoragarākṣasāḥ",
    "GE07mbh_07_u:119.023e": "jetāro vṛṣṇivīrāṇāṃ na punar mānuṣā raṇe",
    "GE07mbh_07_u:119.024a": "brahmadravye gurudravye jñātidravye 'py ahiṃsakāḥ",
    "GE07mbh_07_u:119.024c": "eteṣāṃ rakṣitāraś ca ye syuḥ kasyāṃ cid āpadi",
    "GE07mbh_07_u:119.025a": "arthavanto na cotsiktā brahmaṇyāḥ satyavādinaḥ",
    "GE07mbh_07_u:119.025c": "samarthān nāvamanyante dīnān abhyuddharanti ca",
    "GE07mbh_07_u:119.026a": "nityaṃ devaparā dāntā dātāraś cāvikatthanāḥ",
    "GE07mbh_07_u:119.026c": "tena vṛṣṇipravīrāṇāṃ cakraṃ na pratihanyate",
    "GE07mbh_07_u:119.027a": "api meruṃ vahet kaś cit tared vā makarālayam",
    "GE07mbh_07_u:119.027c": "na tu vṛṣṇipravīrāṇāṃ sametyāntaṃ vrajen nṛpa",
    "GE07mbh_07_u:119.027d-0989_01": "śiner duhitṛsaṃbhūta eṣa vīraḥ sa sātyakiḥ",
    "GE07mbh_07_u:119.028a": "etat te sarvam ākhyātaṃ yatra te saṃśayo vibho",
    "GE07mbh_07_u:119.028c": "kururāja naraśreṣṭha tava hy apanayo mahān",
    "GE07mbh_07_u:120.001": "dhṛtarāṣṭra uvāca",
    "GE07mbh_07_u:120.001a": "tadavasthe hate tasmin bhūriśravasi kaurave",
    "GE07mbh_07_u:120.001c": "yathā bhūyo 'bhavad yuddhaṃ tan mamācakṣva saṃjaya",
    "GE07mbh_07_u:120.002": "saṃjaya uvāca",
    "GE07mbh_07_u:120.002a": "bhūriśravasi saṃkrānte paralokāya bhārata",
    "GE07mbh_07_u:120.002c": "vāsudevaṃ mahābāhur arjunaḥ samacūcudat",
    "GE07mbh_07_u:120.003a": "codayāśvān bhṛśaṃ kṛṣṇa yato rājā jayadrathaḥ",
    "GE07mbh_07_u:120.003b-0990_01": "pratijñāṃ saphalāṃ cāpi kartum arhasi me 'nagha",
    "GE07mbh_07_u:120.003b-0991_01": "śrūyate puṇḍarīkākṣa triṣu dharmeṣu vartate",
    "GE07mbh_07_u:120.003c": "astam eti mahābāho tvaramāṇo divākaraḥ",
    "GE07mbh_07_u:120.004a": "etad dhi puruṣavyāghra mahad abhyudyataṃ mayā",
    "GE07mbh_07_u:120.004c": "kāryaṃ saṃrakṣyate caiṣa kurusenāmahārathaiḥ",
    "GE07mbh_07_u:120.005a": "nāstam eti yathā sūryo yathā satyaṃ bhaved vacaḥ",
    "GE07mbh_07_u:120.005c": "codayāśvāṃs tathā kṛṣṇa yathā hanyāṃ jayadratham saṃjaya uvāca",
    "GE07mbh_07_u:120.005d-0992_01": "jayadrathavadhe prāpte tāv ubhau kurupāṇḍavau",
    "GE07mbh_07_u:120.005d-0992_02": "sasmitau samudekṣetāṃ prauḍhā bālā vadhūr iva",
    "GE07mbh_07_u:120.006a": "tataḥ kṛṣṇo mahābāhū rajatapratimān hayān",
    "GE07mbh_07_u:120.006c": "hayajñaś codayām āsa jayadratharathaṃ prati",
    "GE07mbh_07_u:120.007a": "taṃ prayāntam amogheṣum utpatadbhir ivāśugaiḥ",
    "GE07mbh_07_u:120.007c": "tvaramāṇā mahārāja senāmukhyāḥ samāvrajan",
    "GE07mbh_07_u:120.008a": "duryodhanaś ca karṇaś ca vṛṣaseno 'tha madrarāṭ",
    "GE07mbh_07_u:120.008c": "aśvatthāmā kṛpaś caiva svayam eva ca saindhavaḥ",
    "GE07mbh_07_u:120.009a": "samāsādya tu bībhatsuḥ saindhavaṃ pramukhe sthitam",
    "GE07mbh_07_u:120.009c": "netrābhyāṃ krodhadīptābhyāṃ saṃpraikṣan nirdahann iva",
    "GE07mbh_07_u:120.010a": "tato duryodhano rājā rādheyaṃ tvarito 'bravīt",
    "GE07mbh_07_u:120.010b-0993_01": "amānuṣāṇi karmāṇi kurvantau puruṣarṣabhau",
    "GE07mbh_07_u:120.010b-0993_02": "satyakaṃ bhīmasenaṃ ca yattau tau darśayann iva",
    "GE07mbh_07_u:120.010c": "arjunaṃ vīkṣya saṃyāntaṃ jayadratharathaṃ prati",
    "GE07mbh_07_u:120.010d-0994_01": "uvāca rājan putras te karṇaṃ rājā suyodhanaḥ",
    "GE07mbh_07_u:120.011a": "ayaṃ sa vaikartana yuddhakālo; vidarśayasvātmabalaṃ mahātman",
    "GE07mbh_07_u:120.011c": "yathā na vadhyeta raṇe 'rjunena; jayadrathaḥ karṇa tathā kuruṣva",
    "GE07mbh_07_u:120.012a": "alpāvaśiṣṭaṃ divasaṃ nṛvīra; vighātayasvādya ripuṃ śaraughaiḥ",
    "GE07mbh_07_u:120.012c": "dinakṣayaṃ prāpya narapravīra; dhruvaṃ hi naḥ karṇa jayo bhaviṣyati",
    "GE07mbh_07_u:120.013a": "saindhave rakṣyamāṇe tu sūryasyāstamayaṃ prati",
    "GE07mbh_07_u:120.013c": "mithyāpratijñaḥ kaunteyaḥ pravekṣyati hutāśanam",
    "GE07mbh_07_u:120.014a": "anarjunāyāṃ ca bhuvi muhūrtam api mānada",
    "GE07mbh_07_u:120.014c": "jīvituṃ notsaheran vai bhrātaro 'sya sahānugāḥ",
    "GE07mbh_07_u:120.015a": "vinaṣṭaiḥ pāṇḍaveyaiś ca saśailavanakānanām",
    "GE07mbh_07_u:120.015c": "vasuṃdharām imāṃ karṇa bhokṣyāmo hatakaṇṭakām",
    "GE07mbh_07_u:120.016a": "daivenopahataḥ pārtho viparītaś ca mānada",
    "GE07mbh_07_u:120.016c": "kāryākāryam ajānan vai pratijñāṃ kṛtavān raṇe",
    "GE07mbh_07_u:120.017a": "nūnam ātmavināśāya pāṇḍavena kirīṭinā",
    "GE07mbh_07_u:120.017c": "pratijñeyaṃ kṛtā karṇa jayadrathavadhaṃ prati",
    "GE07mbh_07_u:120.018a": "kathaṃ jīvati durdharṣe tvayi rādheya phalgunaḥ",
    "GE07mbh_07_u:120.018c": "anastaṃgata āditye hanyāt saindhavakaṃ nṛpam",
    "GE07mbh_07_u:120.019a": "rakṣitaṃ madrarājena kṛpeṇa ca mahātmanā",
    "GE07mbh_07_u:120.019c": "jayadrathaṃ raṇamukhe kathaṃ hanyād dhanaṃjayaḥ",
    "GE07mbh_07_u:120.020a": "drauṇinā rakṣyamāṇaṃ ca mayā duḥśāsanena ca",
    "GE07mbh_07_u:120.020c": "kathaṃ prāpsyati bībhatsuḥ saindhavaṃ kālacoditaḥ",
    "GE07mbh_07_u:120.021a": "yudhyante bahavaḥ śūrā lambate ca divākaraḥ",
    "GE07mbh_07_u:120.021c": "śaṅke jayadrathaṃ pārtho naiva prāpsyati mānada",
    "GE07mbh_07_u:120.022a": "sa tvaṃ karṇa mayā sārdhaṃ śūraiś cānyair mahārathaiḥ",
    "GE07mbh_07_u:120.022b-0995_01": "drauṇinā tvaṃ hi sahito madreśena kṛpeṇa ca",
    "GE07mbh_07_u:120.022c": "yudhyasva yatnam āsthāya paraṃ pārthena saṃyuge",
    "GE07mbh_07_u:120.023a": "evam uktas tu rādheyas tava putreṇa māriṣa",
    "GE07mbh_07_u:120.023c": "duryodhanam idaṃ vākyaṃ pratyuvāca kurūttamam",
    "GE07mbh_07_u:120.024a": "dṛḍhalakṣyeṇa śūreṇa bhīmasenena dhanvinā",
    "GE07mbh_07_u:120.024c": "bhṛśam udvejitaḥ saṃkhye śarajālair anekaśaḥ",
    "GE07mbh_07_u:120.025a": "sthātavyam iti tiṣṭhāmi raṇe saṃprati mānada",
    "GE07mbh_07_u:120.025c": "naivāṅgam iṅgati kiṃ cin me saṃtaptasya raṇeṣubhiḥ",
    "GE07mbh_07_u:120.026a": "yotsyāmi tu tathā rājañ śaktyāhaṃ parayā raṇe",
    "GE07mbh_07_u:120.026b-0996_01": "tad yathā prayatiṣye 'haṃ paraṃ śaktyā suyodhana",
    "GE07mbh_07_u:120.026c": "yathā pāṇḍavamukhyo 'sau na haniṣyati saindhavam",
    "GE07mbh_07_u:120.027a": "na hi me yudhyamānasya sāyakāṃś cāsyataḥ śitān",
    "GE07mbh_07_u:120.027c": "saindhavaṃ prāpsyate vīraḥ savyasācī dhanaṃjayaḥ",
    "GE07mbh_07_u:120.028a": "yat tu śaktimatā kāryaṃ satataṃ hitakāriṇā",
    "GE07mbh_07_u:120.028c": "tat kariṣyāmi kauravya jayo daive pratiṣṭhitaḥ",
    "GE07mbh_07_u:120.028d-0997_01": "saindhavārthe paraṃ yatnaṃ kariṣyāmy adya saṃyuge",
    "GE07mbh_07_u:120.028d-0997_02": "tvatpriyārthaṃ mahārāja jayo daive pratiṣṭhitaḥ",
    "GE07mbh_07_u:120.029a": "adya yotsye 'rjunam ahaṃ pauruṣaṃ svaṃ vyapāśritaḥ",
    "GE07mbh_07_u:120.029c": "tvadarthaṃ puruṣavyāghra jayo daive pratiṣṭhitaḥ",
    "GE07mbh_07_u:120.030a": "adya yuddhaṃ kuruśreṣṭha mama pārthasya cobhayoḥ",
    "GE07mbh_07_u:120.030c": "paśyantu sarvabhūtāni dāruṇaṃ lomaharṣaṇam",
    "GE07mbh_07_u:120.031a": "karṇakauravayor evaṃ raṇe saṃbhāṣamāṇayoḥ",
    "GE07mbh_07_u:120.031c": "arjuno niśitair bāṇair jaghāna tava vāhinīm",
    "GE07mbh_07_u:120.032a": "ciccheda tīkṣṇāgramukhaiḥ śūrāṇām anivartinām",
    "GE07mbh_07_u:120.032c": "bhujān parighasaṃkāśān hastihastopamān raṇe",
    "GE07mbh_07_u:120.033a": "śirāṃsi ca mahābāhuś ciccheda niśitaiḥ śaraiḥ",
    "GE07mbh_07_u:120.033c": "hastihastān hayagrīvā rathākṣāṃś ca samantataḥ",
    "GE07mbh_07_u:120.034a": "śoṇitāktān hayārohān",
    "GE07mbh_07_u:120.034c": "kṣuraiś ciccheda bībhatsur dvidhaikaikaṃ tridhaiva ca",
    "GE07mbh_07_u:120.035a": "hayavāraṇamukhyāś ca prāpatanta sahasraśaḥ",
    "GE07mbh_07_u:120.035c": "dhvajāś chatrāṇi cāpāni cāmarāṇi śirāṃsi ca",
    "GE07mbh_07_u:120.036a": "kakṣam agnim ivoddhūtaḥ pradahaṃs tava vāhinīm",
    "GE07mbh_07_u:120.036c": "acireṇa mahīṃ pārthaś cakāra rudhirottarām",
    "GE07mbh_07_u:120.037a": "hatabhūyiṣṭhayodhaṃ tat kṛtvā tava balaṃ balī",
    "GE07mbh_07_u:120.037c": "āsasāda durādharṣaḥ saindhavaṃ satyavikramaḥ",
    "GE07mbh_07_u:120.038a": "bībhatsur bhīmasenena sātvatena ca rakṣitaḥ",
    "GE07mbh_07_u:120.038c": "sa babhau bharataśreṣṭha jvalann iva hutāśanaḥ",
    "GE07mbh_07_u:120.039a": "taṃ tathāvasthitaṃ dṛṣṭvā tvadīyā vīryasaṃmatāḥ",
    "GE07mbh_07_u:120.039c": "nāmṛṣyanta maheṣvāsāḥ phalgunaṃ puruṣarṣabhāḥ",
    "GE07mbh_07_u:120.040a": "duryodhanaś ca karṇaś ca vṛṣaseno 'tha madrarāṭ",
    "GE07mbh_07_u:120.040c": "aśvatthāmā kṛpaś caiva svayam eva ca saindhavaḥ",
    "GE07mbh_07_u:120.041a": "saṃrabdhāḥ saindhavasyārthe samāvṛṇvan kirīṭinam",
    "GE07mbh_07_u:120.041c": "nṛtyantaṃ rathamārgeṣu dhanurjyātalanisvanaiḥ",
    "GE07mbh_07_u:120.042a": "saṃgrāmakovidaṃ pārthaṃ sarve yuddhaviśāradāḥ",
    "GE07mbh_07_u:120.042c": "abhītāḥ paryavartanta vyāditāsyam ivāntakam",
    "GE07mbh_07_u:120.043a": "saindhavaṃ pṛṣṭhataḥ kṛtvā jighāṃsanto 'rjunācyutau",
    "GE07mbh_07_u:120.043c": "sūryāstamayam icchanto lohitāyati bhāskare",
    "GE07mbh_07_u:120.044a": "te bhujair bhogibhogābhair dhanūṃṣy āyamya sāyakān",
    "GE07mbh_07_u:120.044c": "mumucuḥ sūryaraśmyābhāñ śataśaḥ phalgunaṃ prati",
    "GE07mbh_07_u:120.045a": "tān astān asyamānāṃś ca kirīṭī yuddhadurmadaḥ",
    "GE07mbh_07_u:120.045c": "dvidhā tridhāṣṭadhaikaikaṃ chittvā vivyādha tān raṇe",
    "GE07mbh_07_u:120.046a": "siṃhalāṅgūlaketus tu darśayañ śaktim ātmanaḥ",
    "GE07mbh_07_u:120.046c": "śāradvatīsuto rājann arjunaṃ pratyavārayat",
    "GE07mbh_07_u:120.047a": "sa viddhvā daśabhiḥ pārthaṃ vāsudevaṃ ca saptabhiḥ",
    "GE07mbh_07_u:120.047c": "atiṣṭhad rathamārgeṣu saindhavaṃ paripālayan",
    "GE07mbh_07_u:120.048a": "athainaṃ kauravaśreṣṭhāḥ sarva eva mahārathāḥ",
    "GE07mbh_07_u:120.048c": "mahatā rathavaṃśena sarvataḥ paryavārayan",
    "GE07mbh_07_u:120.049a": "visphārayantaś cāpāni visṛjantaś ca sāyakān",
    "GE07mbh_07_u:120.049c": "saindhavaṃ paryarakṣanta śāsanāt tanayasya te",
    "GE07mbh_07_u:120.050a": "tatra pārthasya śūrasya bāhvor balam adṛśyata",
    "GE07mbh_07_u:120.050c": "iṣūṇām akṣayatvaṃ ca dhanuṣo gāṇḍivasya ca",
    "GE07mbh_07_u:120.051a": "astrair astrāṇi saṃvārya drauṇeḥ śāradvatasya ca",
    "GE07mbh_07_u:120.051c": "ekaikaṃ navabhir bāṇaiḥ sarvān eva samarpayat",
    "GE07mbh_07_u:120.052a": "taṃ drauṇiḥ pañcaviṃśatyā vṛṣasenaś ca saptabhiḥ",
    "GE07mbh_07_u:120.052c": "duryodhanaś ca viṃśatyā karṇaśalyau tribhis tribhiḥ",
    "GE07mbh_07_u:120.053a": "ta enam abhigarjanto vidhyantaś ca punaḥ punaḥ",
    "GE07mbh_07_u:120.053c": "vidhunvantaś ca cāpāni sarvataḥ paryavārayan",
    "GE07mbh_07_u:120.054a": "śliṣṭaṃ tu sarvataś cakrū rathamaṇḍalam āśu te",
    "GE07mbh_07_u:120.054c": "sūryāstamayam icchantas tvaramāṇā mahārathāḥ",
    "GE07mbh_07_u:120.055a": "ta enam abhinardanto vidhunvānā dhanūṃṣi ca",
    "GE07mbh_07_u:120.055c": "siṣicur mārgaṇair ghorair giriṃ meghā ivāmbubhiḥ",
    "GE07mbh_07_u:120.056a": "te mahāstrāṇi divyāni tatra rājan vyadarśayan",
    "GE07mbh_07_u:120.056c": "dhanaṃjayasya gātreṣu śūrāḥ parighabāhavaḥ",
    "GE07mbh_07_u:120.056d-0998_01": "nivārya tāñ śaravrātair divyāny astrāṇi darśayan",
    "GE07mbh_07_u:120.057a": "hatabhūyiṣṭhayodhaṃ tat kṛtvā tava balaṃ balī",
    "GE07mbh_07_u:120.057c": "āsasāda durādharṣaḥ saindhavaṃ satyavikramaḥ",
    "GE07mbh_07_u:120.058a": "taṃ karṇaḥ saṃyuge rājan pratyavārayad āśugaiḥ",
    "GE07mbh_07_u:120.058c": "miṣato bhīmasenasya sātvatasya ca bhārata",
    "GE07mbh_07_u:120.059a": "taṃ pārtho daśabhir bāṇaiḥ pratyavidhyad raṇājire",
    "GE07mbh_07_u:120.059c": "sūtaputraṃ mahābāhuḥ sarvasainyasya paśyataḥ",
    "GE07mbh_07_u:120.060a": "sātvataś ca tribhir bāṇaiḥ karṇaṃ vivyādha māriṣa",
    "GE07mbh_07_u:120.060c": "bhīmasenas tribhiś caiva punaḥ pārthaś ca saptabhiḥ",
    "GE07mbh_07_u:120.061a": "tān karṇaḥ prativivyādha ṣaṣṭyā ṣaṣṭyā mahārathaḥ",
    "GE07mbh_07_u:120.061c": "tad yuddham abhavad rājan karṇasya bahubhiḥ saha",
    "GE07mbh_07_u:120.062a": "tatrādbhutam apaśyāma sūtaputrasya māriṣa",
    "GE07mbh_07_u:120.062c": "yad ekaḥ samare kruddhas trīn rathān paryavārayat",
    "GE07mbh_07_u:120.063a": "phalgunas tu mahābāhuḥ karṇaṃ vaikartanaṃ raṇe",
    "GE07mbh_07_u:120.063c": "sāyakānāṃ śatenaiva sarvamarmasv atāḍayat",
    "GE07mbh_07_u:120.064a": "rudhirokṣitasarvāṅgaḥ sūtaputraḥ pratāpavān",
    "GE07mbh_07_u:120.064c": "śaraiḥ pañcāśatā vīraḥ phalgunaṃ pratyavidhyata",
    "GE07mbh_07_u:120.064e": "tasya tal lāghavaṃ dṛṣṭvā nāmṛṣyata raṇe 'rjunaḥ",
    "GE07mbh_07_u:120.065a": "tataḥ pārtho dhanuś chittvā vivyādhainaṃ stanāntare",
    "GE07mbh_07_u:120.065c": "sāyakair navabhir vīras tvaramāṇo dhanaṃjayaḥ",
    "GE07mbh_07_u:120.066a": "vadhārthaṃ cāsya samare sāyakaṃ sūryavarcasam",
    "GE07mbh_07_u:120.066c": "cikṣepa tvarayā yuktas tvarākāle dhanaṃjayaḥ",
    "GE07mbh_07_u:120.067a": "tam āpatantaṃ vegena drauṇiś ciccheda sāyakam",
    "GE07mbh_07_u:120.067c": "ardhacandreṇa tīkṣṇena sa chinnaḥ prāpatad bhuvi",
    "GE07mbh_07_u:120.068a": "athānyad dhanur ādāya sūtaputraḥ pratāpavān",
    "GE07mbh_07_u:120.068b-0999_01": "sāyakair bahusāhasraiś chādayām āsa pāṇḍavam",
    "GE07mbh_07_u:120.068b-0999_02": "tāṃ śastravṛṣṭim atulāṃ karṇacāpasamutthitām",
    "GE07mbh_07_u:120.068b-0999_03": "vyadhamat sāyakaiḥ pārthaḥ śalabhān iva mārutaḥ",
    "GE07mbh_07_u:120.068b-0999_04": "chādayām āsa ca tadā sāyakair arjuno raṇe",
    "GE07mbh_07_u:120.068b-0999_05": "paśyatāṃ sarvayodhānāṃ darśayan pāṇilāghavam",
    "GE07mbh_07_u:120.068b-1000_01": "**** **** narasiṃho mahārathaḥ",
    "GE07mbh_07_u:120.068b-1000_02": "vavarṣa sāyakais",
    "GE07mbh_07_u:120.068c": "karṇo 'pi dviṣatāṃ hantā chādayām āsa phalgunam",
    "GE07mbh_07_u:120.068e": "sāyakair bahusāhasraiḥ",
    "GE07mbh_07_u:120.069a": "tau vṛṣāv iva nardantau narasiṃhau mahārathau",
    "GE07mbh_07_u:120.069c": "sāyakaughapraticchannaṃ cakratuḥ kham ajihmagaiḥ",
    "GE07mbh_07_u:120.069e": "adṛśyau ca śaraughais tau nighnatām itaretaram",
    "GE07mbh_07_u:120.070a": "pārtho 'ham asmi tiṣṭha tvaṃ karṇo 'haṃ tiṣṭha phalguna",
    "GE07mbh_07_u:120.070c": "ity evaṃ tarjayantau tau vākśalyais tudatāṃ tathā",
    "GE07mbh_07_u:120.071a": "yudhyetāṃ samare vīrau citraṃ laghu ca suṣṭhu ca",
    "GE07mbh_07_u:120.071c": "prekṣaṇīyau cābhavatāṃ",
    "GE07mbh_07_u:120.072a": "praśasyamānau samare siddhacāraṇavātikaiḥ",
    "GE07mbh_07_u:120.072c": "ayudhyetāṃ mahārāja parasparavadhaiṣiṇau",
    "GE07mbh_07_u:120.073a": "tato duryodhano rājaṃs tāvakān abhyabhāṣata",
    "GE07mbh_07_u:120.073c": "yattā rakṣata rādheyaṃ nāhatvā samare 'rjunam",
    "GE07mbh_07_u:120.073e": "nivartiṣyati rādheya iti mām uktavān vṛṣaḥ",
    "GE07mbh_07_u:120.074a": "etasminn antare rājan dṛṣṭvā karṇasya vikramam",
    "GE07mbh_07_u:120.074c": "ākarṇamuktair iṣubhiḥ karṇasya caturo hayān",
    "GE07mbh_07_u:120.074e": "anayan mṛtyulokāya caturbhiḥ sāyakottamaiḥ",
    "GE07mbh_07_u:120.075a": "sārathiṃ cāsya bhallena rathanīḍād apāharat",
    "GE07mbh_07_u:120.075c": "chādayām āsa ca śarais tava putrasya paśyataḥ",
    "GE07mbh_07_u:120.076a": "sa chādyamānaḥ samare hatāśvo hatasārathiḥ",
    "GE07mbh_07_u:120.076c": "mohitaḥ śarajālena kartavyaṃ",
    "GE07mbh_07_u:120.077a": "taṃ tathā virathaṃ dṛṣṭvā ratham āropya svaṃ tadā",
    "GE07mbh_07_u:120.077c": "aśvatthāmā mahārāja bhūyo 'rjunam ayodhayat",
    "GE07mbh_07_u:120.078a": "madrarājas tu kaunteyam avidhyat triṃśatā śaraiḥ",
    "GE07mbh_07_u:120.078b-1001_01": "āvavre 'rjunamārgaṃ ca śarajālena bhārata",
    "GE07mbh_07_u:120.078c": "śāradvatas tu viṃśatyā vāsudevaṃ samārpayat",
    "GE07mbh_07_u:120.078e": "dhanaṃjayaṃ dvādaśabhir ājaghāna śilīmukhaiḥ",
    "GE07mbh_07_u:120.079a": "caturbhiḥ sindhurājaś ca vṛṣasenaś ca saptabhiḥ",
    "GE07mbh_07_u:120.079c": "pṛthak pṛthaṅ mahārāja kṛṣṇapārthāv avidhyatām",
    "GE07mbh_07_u:120.080a": "tathaiva tān pratyavidhyat kuntīputro dhanaṃjayaḥ",
    "GE07mbh_07_u:120.080c": "droṇaputraṃ catuḥṣaṣṭyā madrarājaṃ śatena ca",
    "GE07mbh_07_u:120.081a": "saindhavaṃ daśabhir bhallair vṛṣasenaṃ tribhiḥ śaraiḥ",
    "GE07mbh_07_u:120.081c": "śāradvataṃ ca viṃśatyā viddhvā pārthaḥ samunnadat",
    "GE07mbh_07_u:120.082a": "te pratijñāpratīghātam icchantaḥ savyasācinaḥ",
    "GE07mbh_07_u:120.082c": "sahitās tāvakās tūrṇam abhipetur dhanaṃjayam",
    "GE07mbh_07_u:120.083a": "athārjunaḥ sarvatodhāram astraṃ; prāduścakre trāsayan dhārtarāṣṭrān",
    "GE07mbh_07_u:120.083c": "taṃ pratyudīyuḥ kuravaḥ pāṇḍusūnuṃ; rathair mahārhaiḥ śaravarṣāṇy avarṣan",
    "GE07mbh_07_u:120.084a": "tatas tu tasmiṃs tumule samutthite; sudāruṇe bhārata mohanīye",
    "GE07mbh_07_u:120.084c": "nāmuhyata prāpya sa rājaputraḥ; kirīṭamālī visṛjan pṛṣatkān",
    "GE07mbh_07_u:120.085a": "rājyaprepsuḥ savyasācī kurūṇāṃ; smaran kleśān dvādaśavarṣavṛttān",
    "GE07mbh_07_u:120.085c": "gāṇḍīvamuktair iṣubhir mahātmā; sarvā diśo vyāvṛṇod aprameyaiḥ",
    "GE07mbh_07_u:120.086a": "pradīptolkam abhavac cāntarikṣaṃ; deheṣu bhūrīṇy apatan vayāṃsi",
    "GE07mbh_07_u:120.086c": "yat piṅgalajyena kirīṭamālī; kruddho ripūn ājagavena hanti",
    "GE07mbh_07_u:120.087a": "kirīṭamālī mahatā mahāyaśāḥ; śarāsanenāsya śarān anīkajit",
    "GE07mbh_07_u:120.087c": "hayapravekottamanāgadhūrgatān; kurupravīrān iṣubhir nyapātayat",
    "GE07mbh_07_u:120.088a": "gadāś ca gurvīḥ parighān ayasmayān; asīṃś ca śaktīś ca raṇe narādhipāḥ",
    "GE07mbh_07_u:120.088c": "mahānti śastrāṇi ca bhīmadarśanāḥ; pragṛhya pārthaṃ sahasābhidudruvuḥ",
    "GE07mbh_07_u:120.088d-1002_01": "tato yugāntābhrasamasvanaṃ mahan",
    "GE07mbh_07_u:120.088d-1002_02": "mahendracāpapratimaṃ sa gāṇḍivam",
    "GE07mbh_07_u:120.088d-1002_03": "cakarṣa dorbhyāṃ vihasan bhṛśaṃ yayau",
    "GE07mbh_07_u:120.088d-1002_04": "dahaṃs tvadīyān",
    "GE07mbh_07_u:120.089a": "sa tān udīrṇān sarathāśvavāraṇān; padātisaṃghāṃś ca mahādhanurdharaḥ",
    "GE07mbh_07_u:120.089c": "vipannasarvāyudhajīvitān raṇe; cakāra vīro yamarāṣṭravardhanān saṃjaya uvāca",
    "GE07mbh_07_u:121.001-1003_01": "śrutvā ninādaṃ dhanuṣaś ca tasya",
    "GE07mbh_07_u:121.001-1003_02": "vispaṣṭam utkṛṣṭam ivāntakasya",
    "GE07mbh_07_u:121.001-1003_03": "śakrāśanisphoṭasamaṃ sughoraṃ",
    "GE07mbh_07_u:121.001-1003_04": "vikṛṣyamāṇasya dhanaṃjayena",
    "GE07mbh_07_u:121.001-1003_05": "trāsodvignaṃ bhayodbhrāntaṃ tvadīyaṃ tad balaṃ nṛpa",
    "GE07mbh_07_u:121.001-1003_06": "yugāntavātasaṃkṣubdhaṃ caladvīcitaraṅgitam",
    "GE07mbh_07_u:121.001-1003_07": "pralīnamīnamakaraṃ sāgarāmbha ivābhavat",
    "GE07mbh_07_u:121.001a": "sa raṇe vyacarat pārthaḥ prekṣaṇīyo dhanaṃjayaḥ",
    "GE07mbh_07_u:121.001c": "yugapad dikṣu sarvāsu citrāṇy astrāṇi darśayan",
    "GE07mbh_07_u:121.001d-1004_01": "ādadānaṃ mahārāja saṃdadhānaṃ ca pāṇḍavam",
    "GE07mbh_07_u:121.001d-1004_02": "utkarṣantaṃ vikarṣantaṃ nābhyapaśyāma lāghavāt",
    "GE07mbh_07_u:121.001d-015_0001": "tataḥ kruddho mahābāhur aindram astraṃ durāsadam",
    "GE07mbh_07_u:121.001d-015_0002": "prāduś cakre mahārāja trāsayan sarvabhāratān",
    "GE07mbh_07_u:121.001d-015_0003": "tataḥ śarāḥ prādur āsan divyāstrapratimantritāḥ",
    "GE07mbh_07_u:121.001d-015_0004": "pradīptāś ca śikhimukhāḥ śataśo 'tha sahasraśaḥ",
    "GE07mbh_07_u:121.001d-015_0005": "ākarṇapūrṇanirmuktair agnyarkāṃśunibhaiḥ śaraiḥ",
    "GE07mbh_07_u:121.001d-015_0006": "nabho 'bhavat tad duṣprekṣyam ulkābhir iva saṃvṛtam",
    "GE07mbh_07_u:121.001d-015_0007": "tataḥ śastrāndhakāraṃ tat kauravaiḥ samudīritam",
    "GE07mbh_07_u:121.001d-015_0008": "aśakyaṃ manasāpy anyaiḥ pāṇḍavaḥ saṃbhramann iva",
    "GE07mbh_07_u:121.001d-015_0009": "nāśayām āsa vikramya śarair divyāstramantritaiḥ",
    "GE07mbh_07_u:121.001d-015_0010": "naiśaṃ tamo 'ṃśubhiḥ kṣipraṃ dinādāv iva bhāskaraḥ",
    "GE07mbh_07_u:121.001d-015_0011": "tatas tu tāvakaṃ sainyaṃ dīptaiḥ śaragabhastibhiḥ",
    "GE07mbh_07_u:121.001d-015_0012": "ākṣipat palvalāmbūni nidāghārka iva prabhuḥ",
    "GE07mbh_07_u:121.001d-015_0013": "tato divyāstraviduṣā prahitāḥ sāyakāṃśavaḥ",
    "GE07mbh_07_u:121.001d-015_0014": "samāplavan dviṣatsainyaṃ lokaṃ bhānor ivāṃśavaḥ",
    "GE07mbh_07_u:121.001d-015_0015": "tathāpare samutsṛṣṭā viśikhās tigmatejasaḥ",
    "GE07mbh_07_u:121.001d-015_0016": "hṛdayāny āśu vīrāṇāṃ viviśuḥ priyabandhuvat",
    "GE07mbh_07_u:121.001d-015_0017": "ya enam īyuḥ samare tvadyodhāḥ śūramāninaḥ",
    "GE07mbh_07_u:121.001d-015_0018": "śalabhā iva te dīptā agniṃ prāpya yayuḥ kṣayam",
    "GE07mbh_07_u:121.001d-015_0019": "evaṃ sa mṛdnañ śatrūṇāṃ jīvitāni yaśāṃsi ca",
    "GE07mbh_07_u:121.001d-015_0020": "pārthaś cacāra saṃgrāme mṛtyur vigrahavān iva",
    "GE07mbh_07_u:121.001d-015_0021": "sakirīṭāni vastrāṇi sāṅgadān vipulān bhujān",
    "GE07mbh_07_u:121.001d-015_0022": "sakuṇḍalayugān karṇān keṣāṃ cid aharac charaiḥ",
    "GE07mbh_07_u:121.001d-015_0023": "satomarān gajasthānāṃ saprāsān hayasādinām",
    "GE07mbh_07_u:121.001d-015_0024": "sacarmaṇaḥ padātīnāṃ rathināṃ ca sadhanvanaḥ",
    "GE07mbh_07_u:121.001d-015_0025": "sapratodān niyantṝṇāṃ bāhūṃś ciccheda pāṇḍavaḥ",
    "GE07mbh_07_u:121.001d-015_0026": "pradīptograśarārciṣmān babhau tatra dhanaṃjayaḥ",
    "GE07mbh_07_u:121.001d-015_0027": "savisphuliṅgāgraśikho jvalann iva hutāśanaḥ",
    "GE07mbh_07_u:121.001d-015_0028": "taṃ devarājapratimaṃ sarvaśastrabhṛtāṃ varam",
    "GE07mbh_07_u:121.001d-015_0029": "yugapad dikṣu sarvāsu rathasthaṃ puruṣarṣabham",
    "GE07mbh_07_u:121.001d-015_0030": "darśayantaṃ mahāstrāṇi prekṣaṇīyaṃ dhanaṃjayam",
    "GE07mbh_07_u:121.001d-015_0031": "nṛtyantaṃ rathamārgeṣu dhanurjyātalanādinam",
    "GE07mbh_07_u:121.001d-015_0032": "nirīkṣituṃ na śekus te yatnavanto 'pi pārthivāḥ",
    "GE07mbh_07_u:121.001d-015_0033": "madhyaṃdinagataṃ sūryaṃ pratapantam ivāmbare",
    "GE07mbh_07_u:121.001d-015_0034": "dīptograsaṃbhṛtaśaraḥ kirīṭī virarāja ha",
    "GE07mbh_07_u:121.001d-015_0035": "varṣāsv ivodīrṇajalaḥ sendradhanvāmbudo mahān",
    "GE07mbh_07_u:121.001d-015_0036": "mahāstrasaṃplave tasmiñ jiṣṇunā saṃpravartite",
    "GE07mbh_07_u:121.001d-015_0037": "sudustare mahāghore mamajjur yodhapuṃgavāḥ",
    "GE07mbh_07_u:121.001d-015_0038": "utkṛttavadanair dehaiḥ śarīraiḥ kṛttabāhubhiḥ",
    "GE07mbh_07_u:121.001d-015_0039": "bhujaiś ca pāṇinirmuktaiḥ pāṇibhir vyaṅgulīkṛtaiḥ",
    "GE07mbh_07_u:121.001d-015_0040": "kṛttāgrahastaiḥ karibhiḥ kṛttadantair madotkaṭaiḥ",
    "GE07mbh_07_u:121.001d-015_0041": "hayaiś chinnakhuragrīvai rathaiś ca śakalīkṛtaiḥ",
    "GE07mbh_07_u:121.001d-015_0042": "nikṛttāntraiḥ kṛttapādais tathānyaiḥ kṛttasaṃdhibhiḥ",
    "GE07mbh_07_u:121.001d-015_0043": "niśceṣṭair visphuradbhiś ca kūjadbhiś ca sahasraśaḥ",
    "GE07mbh_07_u:121.001d-015_0044": "mṛtyor āghātalalitaṃ tat pārthāyodhanaṃ mahat",
    "GE07mbh_07_u:121.001d-015_0045": "apaśyāma mahīpāla bhīrūṇāṃ bhayavardhanam",
    "GE07mbh_07_u:121.001d-015_0046": "ākrīḍam iva rudrasya purābhyardayataḥ paśūn",
    "GE07mbh_07_u:121.001d-015_0047": "gajānāṃ kṣuranirmuktaiḥ karaiḥ sabhujageva bhūḥ",
    "GE07mbh_07_u:121.001d-015_0048": "kva cid babhau sragviṇīva vakrapadmaiḥ samācitā",
    "GE07mbh_07_u:121.001d-015_0049": "vicitroṣṇīṣamukuṭaiḥ keyūrāṅgadakuṇḍalaiḥ",
    "GE07mbh_07_u:121.001d-015_0050": "svarṇacitratanutraiś ca bhāṇḍaiś ca gajavājinām",
    "GE07mbh_07_u:121.001d-015_0051": "kirīṭaśatasaṃkīrṇā tatra tatra samācitā",
    "GE07mbh_07_u:121.001d-015_0052": "virarāja bhṛśaṃ citrā mahī navavadhūr iva",
    "GE07mbh_07_u:121.001d-015_0053": "majjāmedaḥkardaminīṃ śoṇitaughataraṅgiṇīm",
    "GE07mbh_07_u:121.001d-015_0054": "marmāsthibhir agādhāṃ ca keśaśaivalaśādvalām",
    "GE07mbh_07_u:121.001d-015_0055": "śirobāhūpalataṭāṃ rugṇakroḍāsthisaṃkaṭām",
    "GE07mbh_07_u:121.001d-015_0056": "citradhvajapatākāḍhyāṃ chattracāpormimālinīm",
    "GE07mbh_07_u:121.001d-015_0057": "vigatāsumahākāyāṃ gajadehābhisaṃkulām",
    "GE07mbh_07_u:121.001d-015_0058": "rathoḍupaśatākīrṇāṃ hayasaṃghātarodhasam",
    "GE07mbh_07_u:121.001d-015_0059": "rathacakrayugeṣākṣakūbarair atidurgamām prāsāsiśaktiparaśuviśikhāhidurāsadām",
    "GE07mbh_07_u:121.001d-015_0061": "balakaṅkamahānakrāṃ gomāyumakarotkaṭām",
    "GE07mbh_07_u:121.001d-015_0062": "gṛdhrodagramahāgrāhāṃ śivāvirutabhairavām",
    "GE07mbh_07_u:121.001d-015_0063": "nṛtyatpretapiśācādyair bhūtaiḥ kīrṇāṃ sahasraśaḥ gatāsuyodhaniśceṣṭaśarīraśatavāhinīm",
    "GE07mbh_07_u:121.001d-015_0065": "mahāpratibhayāṃ raudrāṃ ghorāṃ vaitaraṇīm iva",
    "GE07mbh_07_u:121.001d-015_0066": "nadīṃ pravartayām āsa bhīrūṇāṃ bhayavardhinīm",
    "GE07mbh_07_u:121.001d-015_0067": "taṃ dṛṣṭvā tasya vikrāntam antakasyeva rūpiṇaḥ",
    "GE07mbh_07_u:121.001d-015_0068": "abhūtapūrvaṃ kuruṣu bhayam āgād raṇājire",
    "GE07mbh_07_u:121.001d-015_0069": "tata ādāya vīrāṇām astrair astrāṇi pāṇḍavaḥ",
    "GE07mbh_07_u:121.001d-015_0070": "ātmānaṃ raudram ācaṣṭa raudrakarmaṇi niṣṭhitaḥ",
    "GE07mbh_07_u:121.001d-015_0071": "tato rathavarān rājann abhyatikrāmad arjunaḥ",
    "GE07mbh_07_u:121.002a": "madhyaṃdinagataṃ sūryaṃ pratapantam ivāmbare",
    "GE07mbh_07_u:121.002c": "na śekuḥ sarvabhūtāni pāṇḍavaṃ prativīkṣitum",
    "GE07mbh_07_u:121.003a": "prasṛtāṃs tasya gāṇḍīvāc charavrātān mahātmanaḥ",
    "GE07mbh_07_u:121.003c": "saṃgrāme samapaśyāma haṃsapaṅktīr ivāmbare",
    "GE07mbh_07_u:121.003d-1005_01": "ākāśe samadṛśyanta haṃsānām iva paṅktayaḥ",
    "GE07mbh_07_u:121.004a": "vinivārya sa vīrāṇām astrair astrāṇi sarvaśaḥ",
    "GE07mbh_07_u:121.004c": "darśayan raudram ātmānam ugre karmaṇi dhiṣṭhitaḥ",
    "GE07mbh_07_u:121.005a": "sa tān rathavarān rājann abhyatikrāmad arjunaḥ",
    "GE07mbh_07_u:121.005c": "mohayann iva nārācair jayadrathavadhepsayā",
    "GE07mbh_07_u:121.006a": "visṛjan dikṣu sarvāsu śarān asitasārathiḥ",
    "GE07mbh_07_u:121.006c": "sa raṇe vyacarat tūrṇaṃ prekṣaṇīyo dhanaṃjayaḥ",
    "GE07mbh_07_u:121.007a": "bhramanta iva śūrasya śaravrātā mahātmanaḥ",
    "GE07mbh_07_u:121.007c": "adṛśyantāntarikṣasthāḥ śataśo 'tha sahasraśaḥ",
    "GE07mbh_07_u:121.008a": "ādadānaṃ maheṣvāsaṃ saṃdadhānaṃ ca pāṇḍavam",
    "GE07mbh_07_u:121.008c": "visṛjantaṃ ca kaunteyaṃ nānupaśyāmahe tadā",
    "GE07mbh_07_u:121.009a": "tathā sarvā diśo rājan sarvāṃś ca rathino raṇe",
    "GE07mbh_07_u:121.009c": "ākulīkṛtya kaunteyo jayadratham upādravat",
    "GE07mbh_07_u:121.009e": "vivyādha ca catuḥṣaṣṭyā śarāṇāṃ nataparvaṇām",
    "GE07mbh_07_u:121.009f-1006_01": "saindhavābhimukhaṃ yāntaṃ yodhāḥ saṃprekṣya pāṇḍavam",
    "GE07mbh_07_u:121.009f-1006_02": "nyavartanta raṇād vīrā nirāśās tasya jīvite",
    "GE07mbh_07_u:121.009f-1006_03": "yo yo 'bhyadhāvad ākrande tāvakaḥ pāṇḍavaṃ raṇe",
    "GE07mbh_07_u:121.009f-1006_04": "tasya tasyāntagā bāṇāḥ śarīre nyapatan prabho",
    "GE07mbh_07_u:121.009f-1006_05": "kabandhasaṃkulaṃ cakre tava sainyaṃ mahārathaḥ",
    "GE07mbh_07_u:121.009f-1006_06": "arjuno jayatāṃ śreṣṭhaḥ śarair arkāṃśusaṃnibhaiḥ",
    "GE07mbh_07_u:121.009f-1006_07": "evaṃ tat tava rājendra caturaṅgabalaṃ tadā",
    "GE07mbh_07_u:121.009f-1006_08": "vyākulīkṛtya kaunteyo jayadratham upādravat",
    "GE07mbh_07_u:121.009f-1006_09": "drauṇiṃ pañcāśatāvidhyad vṛṣasenaṃ tribhiḥ śaraiḥ",
    "GE07mbh_07_u:121.009f-1006_10": "kṛpāyamāṇaḥ kaunteyaḥ kṛpaṃ navabhir ārdayat",
    "GE07mbh_07_u:121.009f-1006_11": "śalyaṃ ṣoḍaśabhir bāṇaiḥ karṇaṃ dvātriṃśatā śaraiḥ",
    "GE07mbh_07_u:121.009f-1006_12": "saindhavaṃ tu catuḥṣaṣṭyā viddhvā siṃha ivānadat",
    "GE07mbh_07_u:121.010a": "saindhavas tu tathā viddhaḥ śarair gāṇḍīvadhanvanā",
    "GE07mbh_07_u:121.010c": "na cakṣame susaṃkruddhas tottrārdita iva dvipaḥ",
    "GE07mbh_07_u:121.011a": "sa varāhadhvajas tūrṇaṃ gārdhrapatrān ajihmagān",
    "GE07mbh_07_u:121.011c": "āśīviṣasamaprakhyān karmāraparimārjitān",
    "GE07mbh_07_u:121.011e": "mumoca niśitān saṃkhye sāyakān savyasācini",
    "GE07mbh_07_u:121.012a": "tribhis tu viddhvā gāṇḍīvaṃ nārācaiḥ ṣaḍbhir arjunam",
    "GE07mbh_07_u:121.012c": "aṣṭābhir vājino 'vidhyad dhvajaṃ caikena patriṇā",
    "GE07mbh_07_u:121.012d-1007_01": "sarvamarmasu marmajño vāsudevaṃ śatena ca",
    "GE07mbh_07_u:121.012d-1007_02": "punaḥ pārthaṃ dhvajaṃ pārthaṃ kirīṭaṃ vājino dhanuḥ",
    "GE07mbh_07_u:121.012d-1008_01": "bhūyaś caivārjunaṃ saṃkhye śaravarṣair avākirat",
    "GE07mbh_07_u:121.013a": "sa vikṣipyārjunas tīkṣṇān saindhavapreṣitāñ śarān",
    "GE07mbh_07_u:121.013c": "yugapat tasya ciccheda śarābhyāṃ saindhavasya ha",
    "GE07mbh_07_u:121.013e": "sāratheś ca śiraḥ kāyād dhvajaṃ ca samalaṃkṛtam",
    "GE07mbh_07_u:121.014a": "sa chinnayaṣṭiḥ sumahāñ śīryamāṇaḥ śarāhataḥ",
    "GE07mbh_07_u:121.014c": "varāhaḥ sindhurājasya",
    "GE07mbh_07_u:121.014d-1009_01": "ādityaṃ prekṣamāṇas tu bībhatsuḥ sṛkkiṇī lihan",
    "GE07mbh_07_u:121.014d-1009_02": "apaśyan nāntaraṃ tasya rakṣibhiḥ saṃvṛtasya vai",
    "GE07mbh_07_u:121.014d-1009_03": "abhavat krodharaktākṣo vyāttānana ivāntakaḥ",
    "GE07mbh_07_u:121.014d-1009_04": "athābravīd vāsudevaḥ kuntīputraṃ dhanaṃjayam śrībhagavān uvāca",
    "GE07mbh_07_u:121.014d-1009_05": "naiva śakyas tvayā hantuṃ nirvyājaṃ",
    "GE07mbh_07_u:121.014d-1009_06": "srakṣyāmy aham upāyaṃ tam ādityasyāpavāraṇe",
    "GE07mbh_07_u:121.014d-1009_07": "tato 'staṃ gatam ādityaṃ maṃsyate sindhurāḍ iha",
    "GE07mbh_07_u:121.014d-1009_08": "tato 'sya vismayaḥ pārtha harṣaś caiva bhaviṣyati",
    "GE07mbh_07_u:121.014d-1009_09": "ātmajīvitalābhāc ca pratijñāyāś ca nāśanāt",
    "GE07mbh_07_u:121.014d-1009_10": "astaṃgatam ivādityaṃ dṛṣṭvā mohena bāliśaḥ",
    "GE07mbh_07_u:121.014d-1009_11": "na hi śakṣyaty athātmānaṃ rakṣituṃ harṣasaṃbhavāt",
    "GE07mbh_07_u:121.014d-1009_12": "etasminn eva kāle tu prahartavyaṃ dhanaṃjaya saṃjaya uvāca",
    "GE07mbh_07_u:121.014d-1009_13": "jayadrathasya kṣudrasya savitur darśanārthinaḥ",
    "GE07mbh_07_u:121.014d-1009_14": "ity uktvā tu tataḥ pārthaṃ kṣipram evāharat prabhām",
    "GE07mbh_07_u:121.014d-1009_15": "pārthas tu balavāñ jñātvā tamo dṛṣṭvātiduḥkhitaḥ",
    "GE07mbh_07_u:121.014d-1009_16": "janārdanena sṛṣṭaṃ vai tama ādityanāśanam",
    "GE07mbh_07_u:121.014d-1009_17": "abhavaṃs tāvakā dṛṣṭvā harṣasaṃkulacetasaḥ",
    "GE07mbh_07_u:121.014d-1009_18": "unnamayya śirogrīvam apaśyat saindhavo ravim",
    "GE07mbh_07_u:121.014d-1009_19": "athārjunaṃ hṛṣīkeśaḥ śokapūrṇam athābravīt",
    "GE07mbh_07_u:121.014d-1009_20": "paśya kaunteya sindhūnāṃ pārthivaṃ pāpakāriṇam",
    "GE07mbh_07_u:121.014d-1009_21": "eṣa tiṣṭhati madhye vai syandanasya dhanaṃjaya",
    "GE07mbh_07_u:121.014d-1009_22": "unnamayya śirogrīvaṃ vīkṣate sūryamaṇḍalam saṃjaya uvāca",
    "GE07mbh_07_u:121.014d-1009_23": "tasya śīghraṃ pṛṣatkena kāyāc chīrṣam",
    "GE07mbh_07_u:121.014d-1009_24": "keśavenaivam uktaḥ sann amarṣād raktalocanaḥ",
    "GE07mbh_07_u:121.014d-1009_25": "udbabarha śaraṃ tīkṣṇam amarair api duḥsaham",
    "GE07mbh_07_u:121.014d-1010_01": "anastamita āditya etān nirjitya saindhavaḥ",
    "GE07mbh_07_u:121.014d-1010_02": "na śakyo hantum ity evaṃ manyamāno janārdanaḥ",
    "GE07mbh_07_u:121.014d-1010_03": "sasmāra cakraṃ daityārir hariś cakraṃ sudarśanam",
    "GE07mbh_07_u:121.014d-1010_04": "tadādideśa bhagavān smṛtamātram upasthitam",
    "GE07mbh_07_u:121.014d-1010_05": "astaṃ gatam ivādityaṃ tamasā chādayeti vai",
    "GE07mbh_07_u:121.014d-1010_06": "tat tathoktaṃ bhagavatā tamo bhūtvā viśāṃ pate",
    "GE07mbh_07_u:121.014d-1010_07": "andhaṃ tama ivājñānam ādityasyāharat prabhām",
    "GE07mbh_07_u:121.015a": "etasminn eva kāle tu drutaṃ gacchati bhāskare",
    "GE07mbh_07_u:121.015c": "abravīt pāṇḍavaṃ tatra tvaramāṇo janārdanaḥ",
    "GE07mbh_07_u:121.015d-016_0001": "eṣa madhye kṛtaḥ ṣaḍbhiḥ pārtha vīrair mahārathaiḥ",
    "GE07mbh_07_u:121.015d-016_0002": "jīvitepsur mahābāho bhītas tiṣṭhati saindhavaḥ",
    "GE07mbh_07_u:121.015d-016_0003": "etān anirjitya raṇe ṣaḍrathān puruṣarṣabha",
    "GE07mbh_07_u:121.015d-016_0004": "na śakyaḥ saindhavo hantuṃ tato nirvyājam arjuna",
    "GE07mbh_07_u:121.015d-016_0005": "yogam atra vidhāsyāmi sūryasyāvaraṇaṃ prati",
    "GE07mbh_07_u:121.015d-016_0006": "astaṃ gata iti vyaktaṃ drakṣyaty ekaḥ sa sindhurāṭ",
    "GE07mbh_07_u:121.015d-016_0007": "harṣeṇa jīvitākāṅkṣī vināśārthaṃ tava prabho",
    "GE07mbh_07_u:121.015d-016_0008": "na gopsyati durācāraḥ sa ātmānaṃ kathaṃ cana",
    "GE07mbh_07_u:121.015d-016_0009": "tatra chidre prahartavyaṃ tvayāsya kurusattama",
    "GE07mbh_07_u:121.015d-016_0010": "vyapekṣā naiva kartavyā gato 'stam iti bhāskaraḥ",
    "GE07mbh_07_u:121.015d-016_0011": "evam astv iti bībhatsuḥ keśavaṃ pratyabhāṣata",
    "GE07mbh_07_u:121.015d-016_0012": "tato 'sṛjat tamaḥ kṛṣṇaḥ sūryasyāvaraṇaṃ prati",
    "GE07mbh_07_u:121.015d-016_0013": "yogī yogena saṃyukto yoginām īśvaro hariḥ",
    "GE07mbh_07_u:121.015d-016_0014": "sṛṣṭe tamasi kṛṣṇena gato 'stam iti bhāskaraḥ",
    "GE07mbh_07_u:121.015d-016_0015": "tvadīyā jahṛṣur yodhāḥ pārthanāśān narādhipa",
    "GE07mbh_07_u:121.015d-016_0016": "te prahṛṣṭā raṇe rājan nāpaśyan sainikā ravim",
    "GE07mbh_07_u:121.015d-016_0017": "unnāmya vaktrāṇi tadā sa ca rājā jayadrathaḥ",
    "GE07mbh_07_u:121.015d-016_0018": "vīkṣamāṇe tatas tasmin sindhurāje divākaram",
    "GE07mbh_07_u:121.015d-016_0019": "punar evābravīt kṛṣṇo dhanaṃjayam idaṃ vacaḥ",
    "GE07mbh_07_u:121.015d-016_0020": "paśya sindhupatiṃ vīraṃ prekṣamāṇaṃ divākaram",
    "GE07mbh_07_u:121.015d-016_0021": "bhayaṃ vipulam utsṛjya tvatto bharatasattama",
    "GE07mbh_07_u:121.015d-016_0022": "ayaṃ kālo mahābāho vadhāyāsya durātmanaḥ",
    "GE07mbh_07_u:121.015d-016_0023": "chindhi mūrdhānam asyāśu kuru sāphalyam ātmanaḥ",
    "GE07mbh_07_u:121.015d-016_0024": "ity evaṃ keśavenoktaḥ pāṇḍuputraḥ pratāpavān",
    "GE07mbh_07_u:121.015d-016_0025": "nyavadhīt tāvakaṃ sainyaṃ śarair arkāgnisaṃnibhaiḥ",
    "GE07mbh_07_u:121.015d-016_0026": "kṛpaṃ vivyādha viṃśatyā karṇaṃ pañcāśatā śaraiḥ",
    "GE07mbh_07_u:121.015d-016_0027": "śalyaṃ duryodhanaṃ caiva ṣaḍbhiḥ ṣaḍbhir atāḍayat",
    "GE07mbh_07_u:121.015d-016_0028": "vṛṣasenaṃ tathāṣṭābhiḥ ṣaṣṭyā saindhavam eva ca",
    "GE07mbh_07_u:121.015d-016_0029": "tathaivānyān mahābāhus tvadīyān pāṇḍunandanaḥ",
    "GE07mbh_07_u:121.015d-016_0030": "gāḍhaṃ viddhvā śarai rājañ jayadratham upādravat",
    "GE07mbh_07_u:121.015d-016_0031": "taṃ samīpasthitaṃ dṛṣṭvā lelihānam ivānalam",
    "GE07mbh_07_u:121.015d-016_0032": "jayadrathasya goptāraḥ saṃśayaṃ paramaṃ gatāḥ",
    "GE07mbh_07_u:121.015d-016_0033": "tataḥ sarve mahārāja tava yodhā jayaiṣiṇaḥ",
    "GE07mbh_07_u:121.015d-016_0034": "siṣicuḥ śaradhārābhiḥ pākaśāsanim āhave",
    "GE07mbh_07_u:121.015d-016_0035": "saṃchādyamānaḥ kaunteyaḥ śarajālair anekaśaḥ",
    "GE07mbh_07_u:121.015d-016_0036": "akrudhyat sa mahābāhur ajitaḥ kurunandanaḥ",
    "GE07mbh_07_u:121.015d-016_0037": "tataḥ śaramayaṃ jālaṃ tumulaṃ pākaśāsaniḥ",
    "GE07mbh_07_u:121.015d-016_0038": "vyasṛjat puruṣavyāghras tava sainyajighāṃsayā",
    "GE07mbh_07_u:121.015d-016_0039": "te hanyamānā vīreṇa yodhā rājan raṇe tava",
    "GE07mbh_07_u:121.015d-016_0040": "prajahuḥ saindhavaṃ bhītā dvau samaṃ nāpy adhāvatām",
    "GE07mbh_07_u:121.015d-016_0041": "tatrādbhutam apaśyāma kuntīputrasya vikramam",
    "GE07mbh_07_u:121.015d-016_0042": "tādṛṅ na bhāvī bhūto vā yac cakāra mahāyaśāḥ",
    "GE07mbh_07_u:121.015d-016_0043": "dvipān dvipagatāṃś caiva hayān hayagatān api",
    "GE07mbh_07_u:121.015d-016_0044": "tathā sa rathinaś caiva nyahan rudraḥ paśūn iva",
    "GE07mbh_07_u:121.015d-016_0045": "na tatra samare kaś cin mayā dṛṣṭo narādhipa",
    "GE07mbh_07_u:121.015d-016_0046": "gajo vājī naro vāpi yo na pārthaśarāhataḥ",
    "GE07mbh_07_u:121.015d-016_0047": "rajasā tamasā caiva yodhāḥ saṃchannacakṣuṣaḥ",
    "GE07mbh_07_u:121.015d-016_0048": "kaśmalaṃ prāviśan ghoraṃ nānvajānan parasparam",
    "GE07mbh_07_u:121.015d-016_0049": "te śarair bhinnamarmāṇaḥ sainikāḥ pārthacoditaiḥ",
    "GE07mbh_07_u:121.015d-016_0050": "babhramuś caskhaluḥ petuḥ sedur mamluś ca bhārata",
    "GE07mbh_07_u:121.015d-016_0051": "tasmin mahābhīṣaṇake prajānām iva saṃkṣaye",
    "GE07mbh_07_u:121.015d-016_0052": "raṇe mahati duṣpāre vartamāne sudāruṇe",
    "GE07mbh_07_u:121.015d-016_0053": "śoṇitasya prasekena śīghratvād anilasya ca",
    "GE07mbh_07_u:121.015d-016_0054": "aśāmyat tad rajo bhaumam asṛksikte dharātale",
    "GE07mbh_07_u:121.015d-016_0055": "ānābhi niramajjaṃś ca rathacakrāṇi śoṇite",
    "GE07mbh_07_u:121.015d-016_0056": "mattā vegavato rājaṃs tāvakānāṃ raṇāṅgaṇe",
    "GE07mbh_07_u:121.015d-016_0057": "hastinaś ca hatārohā dāritāṅgāḥ sahasraśaḥ",
    "GE07mbh_07_u:121.015d-016_0058": "svāny anīkāni mṛdnanta ārtanādāḥ pradudruvuḥ",
    "GE07mbh_07_u:121.015d-016_0059": "hayāś ca patitārohāḥ pattayaś ca narādhipa",
    "GE07mbh_07_u:121.015d-016_0060": "pradudruvur bhayād rājan dhanaṃjayaśarāhatāḥ",
    "GE07mbh_07_u:121.015d-016_0061": "muktakeśā vikavacāḥ kṣarantaḥ kṣatajaṃ kṣitau",
    "GE07mbh_07_u:121.015d-016_0062": "prapalāyanta saṃtrastās tyaktvā raṇaśiro janāḥ",
    "GE07mbh_07_u:121.015d-016_0063": "ūrugrāhagṛhītāś ca ke cit tatrābhavan bhuvi",
    "GE07mbh_07_u:121.015d-016_0064": "hatānāṃ cāpare madhye dviradānāṃ nililyire",
    "GE07mbh_07_u:121.015d-016_0065": "evaṃ tava balaṃ rājan drāvayitvā dhanaṃjayaḥ",
    "GE07mbh_07_u:121.015d-016_0066": "nyavadhīt sāyakair ghoraiḥ sindhurājasya rakṣiṇaḥ",
    "GE07mbh_07_u:121.015d-016_0067": "karṇaṃ drauṇiṃ kṛpaṃ śalyaṃ vṛṣasenaṃ suyodhanam",
    "GE07mbh_07_u:121.015d-016_0068": "chādayām āsa tīvreṇa śarajālena pāṇḍavaḥ",
    "GE07mbh_07_u:121.015d-016_0069": "na gṛhṇann akṣipan rājann amuñcan nāpi saṃdadhan",
    "GE07mbh_07_u:121.015d-016_0070": "adṛśyatārjunaḥ saṃkhye śīghrāstratvāt kathaṃ cana",
    "GE07mbh_07_u:121.015d-016_0071": "dhanurmaṇḍalam evāsya dṛśyate smāsyataḥ sadā",
    "GE07mbh_07_u:121.015d-016_0072": "sāyakāś ca vyadṛśyanta niścarantaḥ samantataḥ",
    "GE07mbh_07_u:121.015d-016_0073": "karṇasya tu dhanuś chittvā vṛṣasenasya caiva ha",
    "GE07mbh_07_u:121.015d-016_0074": "śalyasya sūtaṃ bhallena rathanīḍād apātayat",
    "GE07mbh_07_u:121.015d-016_0075": "gāḍhaviddhāv ubhau kṛtvā śaraiḥ svasrīyamātulau",
    "GE07mbh_07_u:121.015d-016_0076": "arjuno jayatāṃ śreṣṭho drauṇiśāradvatau raṇe",
    "GE07mbh_07_u:121.015d-016_0077": "evaṃ tān vyākulīkṛtya tvadīyānāṃ mahārathān",
    "GE07mbh_07_u:121.015d-016_0078": "ujjahāra śaraṃ ghoraṃ pāṇḍavo 'nalasaṃnibham",
    "GE07mbh_07_u:121.015d-016_0079": "indrāśanisamaprakhyaṃ divyam astrābhimantritam",
    "GE07mbh_07_u:121.015d-016_0080": "sarvabhārasahaṃ śaśvad gandhamālyārcitaṃ mahat",
    "GE07mbh_07_u:121.015d-016_0081": "vajreṇāstreṇa saṃyojya vidhivat kurunandanaḥ",
    "GE07mbh_07_u:121.015d-016_0082": "samādadhan mahābāhur gāṇḍive kṣipram arjunaḥ",
    "GE07mbh_07_u:121.015d-016_0083": "tasmin saṃdhīyamāne tu śare jvalanatejasi",
    "GE07mbh_07_u:121.015d-016_0084": "antarikṣe mahānādo bhūtānām abhavan nṛpa",
    "GE07mbh_07_u:121.015d-016_0085": "abravīc ca punas tatra tvaramāṇo janārdanaḥ",
    "GE07mbh_07_u:121.016a": "dhanaṃjaya śiraś chindhi saindhavasya durātmanaḥ",
    "GE07mbh_07_u:121.016c": "astaṃ mahīdharaśreṣṭhaṃ yiyāsati divākaraḥ",
    "GE07mbh_07_u:121.016e": "śṛṇuṣvaiva ca me vākyaṃ jayadrathavadhaṃ prati",
    "GE07mbh_07_u:121.016f-1011_01": "pārtha pārtha śiro hy etat tvatkṛtena pated bhuvi",
    "GE07mbh_07_u:121.016f-1011_02": "astaṃ girim athāsādya tvarate vai divākaraḥ",
    "GE07mbh_07_u:121.016f-1011_03": "śrūyatāṃ tad yathāvṛttaṃ karaṇaṃ saindhavaṃ prati",
    "GE07mbh_07_u:121.017a": "vṛddhakṣatraḥ saindhavasya pitā jagati viśrutaḥ",
    "GE07mbh_07_u:121.017c": "sa kāleneha mahatā saindhavaṃ prāptavān sutam",
    "GE07mbh_07_u:121.018a": "jayadratham amitraghnaṃ taṃ covāca tato nṛpam",
    "GE07mbh_07_u:121.018c": "antarhitā tadā vāṇī meghadundubhinisvanā",
    "GE07mbh_07_u:121.019a": "tavātmajo 'yaṃ martyeṣu kulaśīladamādibhiḥ",
    "GE07mbh_07_u:121.019c": "guṇair bhaviṣyati vibho sadṛśo vaṃśayor dvayoḥ",
    "GE07mbh_07_u:121.019e": "kṣatriyapravaro loke nityaṃ śūrābhisatkṛtaḥ",
    "GE07mbh_07_u:121.020a": "śatrubhir yudhyamānasya saṃgrāme tv asya dhanvinaḥ",
    "GE07mbh_07_u:121.020c": "śiraś chetsyati saṃkruddhaḥ śatrur nālakṣito bhuvi",
    "GE07mbh_07_u:121.021a": "etac chrutvā sindhurājo dhyātvā ciram ariṃdama",
    "GE07mbh_07_u:121.021c": "jñātīn sarvān uvācedaṃ putrasnehābhipīḍitaḥ",
    "GE07mbh_07_u:121.022a": "saṃgrāme yudhyamānasya vahato mahatīṃ dhuram",
    "GE07mbh_07_u:121.022c": "dharaṇyāṃ mama putrasya pātayiṣyati yaḥ śiraḥ",
    "GE07mbh_07_u:121.022e": "tasyāpi śatadhā mūrdhā phaliṣyati na saṃśayaḥ",
    "GE07mbh_07_u:121.022f-1012_01": "yadi ced asti me lābhas tapaso vā damasya vā",
    "GE07mbh_07_u:121.023a": "evam uktvā tato rājye sthāpayitvā jayadratham",
    "GE07mbh_07_u:121.023c": "vṛddhakṣatro vanaṃ yātas tapaśceṣṭaṃ samāsthitaḥ",
    "GE07mbh_07_u:121.024a": "so 'yaṃ tapyati tejasvī tapo ghoraṃ durāsadam",
    "GE07mbh_07_u:121.024c": "samantapañcakād asmād bahir vānaraketana",
    "GE07mbh_07_u:121.025a": "tasmāj jayadrathasya tvaṃ śiraś chittvā mahāmṛdhe",
    "GE07mbh_07_u:121.025c": "divyenāstreṇa ripuhan ghoreṇādbhutakarmaṇā",
    "GE07mbh_07_u:121.026a": "sakuṇḍalaṃ sindhupateḥ prabhañjanasutānuja",
    "GE07mbh_07_u:121.026c": "utsaṅge pātayasvāśu vṛddhakṣatrasya bhārata",
    "GE07mbh_07_u:121.027a": "atha tvam asya mūrdhānaṃ pātayiṣyasi bhūtale",
    "GE07mbh_07_u:121.027c": "tavāpi śatadhā mūrdhā phaliṣyati na saṃśayaḥ",
    "GE07mbh_07_u:121.028a": "yathā caitan na jānīyāt sa rājā pṛthivīpatiḥ",
    "GE07mbh_07_u:121.028c": "tathā kuru kuruśreṣṭha divyam astram upāśritaḥ",
    "GE07mbh_07_u:121.029a": "na hy asādhyam akāryaṃ vā vidyate tava kiṃ cana",
    "GE07mbh_07_u:121.029b-1013_01": "astrasyāsya prabhāveṇa paśubhartuḥ kathaṃ cana",
    "GE07mbh_07_u:121.029b-1013_02": "yathaitat saindhavaśiraḥ śarair eva dhanaṃjaya",
    "GE07mbh_07_u:121.029b-1013_03": "vṛddhakṣatre pataty eva tathā nītir vidhīyatām",
    "GE07mbh_07_u:121.029c": "samasteṣv api lokeṣu triṣu vāsavanandana",
    "GE07mbh_07_u:121.030a": "etac chrutvā tu vacanaṃ sṛkkiṇī parisaṃlihan",
    "GE07mbh_07_u:121.030b-1014_01": "arjunas tvarayā yuktas tad astraṃ samupāśritaḥ",
    "GE07mbh_07_u:121.030b-1014_02": "vṛddhakṣatrāśramadvāram aharat tadareḥ śiraḥ",
    "GE07mbh_07_u:121.030c": "indrāśanisamasparśaṃ divyamantrābhimantritam",
    "GE07mbh_07_u:121.031a": "sarvabhārasahaṃ śaśvadgandhamālyārcitaṃ",
    "GE07mbh_07_u:121.031b-1015_01": "ekaṃ tūṇīśayaṃ ghoram indrāśanisamaprabham",
    "GE07mbh_07_u:121.031b-1015_02": "sarvabhedinam atyarthaṃ gandhamālyārcitaṃ sadā",
    "GE07mbh_07_u:121.031b-1016_01": "raudreṇāstreṇa saṃyojya vidhivat kurunandanaḥ",
    "GE07mbh_07_u:121.031b-1016_02": "samādhatta mahābāhur gāṇḍīve kṣipram arjunaḥ",
    "GE07mbh_07_u:121.031c": "visasarjārjunas tūrṇaṃ saindhavasya vadhe vṛtaḥ",
    "GE07mbh_07_u:121.031d-1017_01": "tato dhanaṃjayaḥ śīghraṃ śaraṃ taṃ bhāskaratviṣam",
    "GE07mbh_07_u:121.031d-1017_02": "ujjihīrṣuḥ śiraḥ kāyāt saindhavasya mahātmanaḥ",
    "GE07mbh_07_u:121.032a": "sa tu gāṇḍīvanirmuktaḥ śaraḥ śyena ivāśugaḥ",
    "GE07mbh_07_u:121.032b-1018_01": "chittvā śiraḥ sindhupater utpapāta vihāyasam",
    "GE07mbh_07_u:121.032c": "śakuntam iva vṛkṣāgrāt saindhavasya śiro 'harat",
    "GE07mbh_07_u:121.032d-1019_01": "prapatiṣyati śīrṣe tu kṛṣṇo 'rjunam athābravīt",
    "GE07mbh_07_u:121.032d-1019_02": "pārtha pārtha śiro hy etad yathā neyān mahītalam saṃjaya uvāca",
    "GE07mbh_07_u:121.032d-1019_03": "tathā kuru kuruśreṣṭha vakṣye tasyāpi kāraṇam",
    "GE07mbh_07_u:121.032d-1019_04": "śrutvā tu vacanaṃ tasya tvaramāṇo 'stramāyayā",
    "GE07mbh_07_u:121.033a": "aharat tat punaś caiva śarair ūrdhvaṃ dhanaṃjayaḥ",
    "GE07mbh_07_u:121.033c": "durhṛdām apraharṣāya suhṛdāṃ harṣaṇāya ca",
    "GE07mbh_07_u:121.033d-1020_01": "tiryag ūrdhvam adhaś caiva punar ūrdhvam athāpi ca",
    "GE07mbh_07_u:121.033d-1020_02": "dīrghakālam avāk caiva saṃprakrīḍann ivārjunaḥ",
    "GE07mbh_07_u:121.033d-1020_03": "tat sainyaṃ sarvato 'paśyan mahad āścaryam adbhutam",
    "GE07mbh_07_u:121.033d-1020_04": "prāpayat sa śiro yasmād yodhayann eva pārthivān",
    "GE07mbh_07_u:121.034a": "śaraiḥ kadambakīkṛtya kāle tasmiṃś ca pāṇḍavaḥ",
    "GE07mbh_07_u:121.034b-1021_01": "yodhayām āsa tāṃś caiva pāṇḍavaḥ ṣaṇmahārathān",
    "GE07mbh_07_u:121.034b-1021_02": "tataḥ sumahad āścaryaṃ tatrāpaśyāma bhārata",
    "GE07mbh_07_u:121.034c": "samantapañcakād bāhyaṃ śiras tad vyaharat tataḥ jayadrathasyārjunabāṇanālaṃ",
    "GE07mbh_07_u:121.034d-1022_02": "mukhāravindaṃ rudhirāmbusiktam",
    "GE07mbh_07_u:121.034d-1022_03": "dṛṣṭaṃ naraiś copari",
    "GE07mbh_07_u:121.034d-1022_04": "vidyādharotsṛṣṭam ivaikapadmam",
    "GE07mbh_07_u:121.034d-1022_05": "sa devaśatrūn iva",
    "GE07mbh_07_u:121.034d-1022_06": "kirīṭamālī vyadhamat sapatnān",
    "GE07mbh_07_u:121.034d-1022_07": "yathā tamāṃsy abhyuditas tamoghnaḥ",
    "GE07mbh_07_u:121.034d-1022_08": "pūrṇāṃ pratijñāṃ samavāpya dhīraḥ",
    "GE07mbh_07_u:121.034d-1022_09": "athābravīt keśavaṃ pāṇḍaveyaḥ",
    "GE07mbh_07_u:121.034d-1022_10": "kiyantam adhvānam idaṃ harāmi",
    "GE07mbh_07_u:121.034d-1022_11": "kimartham etan na nipātyam urvyāṃ",
    "GE07mbh_07_u:121.034d-1022_12": "kva ca prayātavyam idaṃ ca śaṃsa",
    "GE07mbh_07_u:121.034d-1022_13": "śaknomy ahaṃ yatra bhavān bravīti",
    "GE07mbh_07_u:121.034d-1022_14": "taṃ bhūmideśaṃ ca śiro vinetum",
    "GE07mbh_07_u:121.035a": "etasminn eva kāle tu vṛddhakṣatro mahīpatiḥ",
    "GE07mbh_07_u:121.035c": "saṃdhyām upāste tejasvī saṃbandhī tava māriṣa",
    "GE07mbh_07_u:121.036a": "upāsīnasya tasyātha kṛṣṇakeśaṃ sakuṇḍalam",
    "GE07mbh_07_u:121.036c": "sindhurājasya mūrdhānam utsaṅge samapātayat",
    "GE07mbh_07_u:121.037a": "tasyotsaṅge nipatitaṃ śiras tac cārukuṇḍalam",
    "GE07mbh_07_u:121.037c": "vṛddhakṣatrasya nṛpater alakṣitam ariṃdama",
    "GE07mbh_07_u:121.038a": "kṛtajapyasya tasyātha vṛddhakṣatrasya dhīmataḥ",
    "GE07mbh_07_u:121.038c": "uttiṣṭhatas tat sahasā śiro 'gacchad dharātalam",
    "GE07mbh_07_u:121.039a": "tatas tasya narendrasya putramūrdhani bhūtalam",
    "GE07mbh_07_u:121.039c": "gate tasyāpi śatadhā mūrdhāgacchad ariṃdama",
    "GE07mbh_07_u:121.039d-1023_01": "tac chiraḥ śatadhā rājan papāta pṛthivītale",
    "GE07mbh_07_u:121.040a": "tataḥ sarvāṇi bhūtāni vismayaṃ jagmur uttamam",
    "GE07mbh_07_u:121.040c": "vāsudevaś ca bībhatsuṃ praśaśaṃsa mahāratham",
    "GE07mbh_07_u:121.041a": "tato dṛṣṭvā vinihataṃ sindhurājaṃ jayadratham",
    "GE07mbh_07_u:121.041b-1024_01": "tato vinihate rājan sindhurāje kirīṭinā",
    "GE07mbh_07_u:121.041b-1025_01": "tamas tad vāsudevena saṃhṛtaṃ bharatarṣabha",
    "GE07mbh_07_u:121.041b-1025_02": "paścāj jñātaṃ mahīpāla tava putraiḥ sahānugaiḥ",
    "GE07mbh_07_u:121.041b-1025_03": "vāsudevaprayukteyaṃ māyeti nṛpasattama",
    "GE07mbh_07_u:121.041b-1025_04": "evaṃ sa nihato rājan pārthenāmitatejasā",
    "GE07mbh_07_u:121.041b-1025_05": "akṣauhiṇīr aṣṭa hatvā jāmātā tava saindhavaḥ",
    "GE07mbh_07_u:121.041b-1025_06": "hataṃ jayadrathaṃ dṛṣṭvā tava putrā narādhipa",
    "GE07mbh_07_u:121.041b-1026_01": "karmaṇā tena pārthasya vismitāḥ sarvadevatāḥ",
    "GE07mbh_07_u:121.041b-1026_02": "sarvathā samare yasya goptā nityaṃ janārdanaḥ",
    "GE07mbh_07_u:121.041b-1026_03": "kathaṃ tasya jayo na syād iti bhūtāni menire",
    "GE07mbh_07_u:121.041b-1026_04": "etadarthaṃ śiras tasya cyāvayām āsa pāṇḍavaḥ",
    "GE07mbh_07_u:121.041b-1026_05": "syamantapañcakād bāhyaṃ śarair eva yathākramam",
    "GE07mbh_07_u:121.041b-1026_06": "kṛtvā tac ca mahat karma nihatya ca jayadratham",
    "GE07mbh_07_u:121.041b-1026_07": "astraṃ pāśupataṃ pārthaḥ saṃhartum upacakrame",
    "GE07mbh_07_u:121.041b-1026_08": "saṃharaty api kaunteye tad astraṃ tatra bhārata",
    "GE07mbh_07_u:121.041b-1026_09": "vavau śītaḥ sugandhaś ca pavano hlādayann iva",
    "GE07mbh_07_u:121.041b-1026_10": "saṃhāraṃ ca pramokṣaṃ ca dṛṣṭvā tatra divaukasaḥ",
    "GE07mbh_07_u:121.041b-1026_11": "vismayaṃ paramaṃ jagmuḥ praśaśaṃsuś ca pāṇḍavam",
    "GE07mbh_07_u:121.041b-1026_12": "evam astreṇa tān vīro yodhayitvā dhanaṃjayaḥ",
    "GE07mbh_07_u:121.041b-1026_13": "jayadrathaśiraḥ paścāc cyāvayām āsa pāṇḍavaḥ",
    "GE07mbh_07_u:121.041b-1026_14": "tac chiraś cyāvamānaṃ tu dadṛśus tāvakā yudhi",
    "GE07mbh_07_u:121.041b-1026_15": "śalyakarṇakṛpā rājan mohitāḥ savyasācinā",
    "GE07mbh_07_u:121.041b-1026_16": "śirasi cyāvite tasya śarair āśīviṣopamaiḥ",
    "GE07mbh_07_u:121.041b-1026_17": "paścāt kāyo 'patad bhūmiṃ śocayan sarvapārthivān",
    "GE07mbh_07_u:121.041b-1026_18": "dṛṣṭvā tu nihataṃ saṃkhe sindhurājaṃ mahāratham",
    "GE07mbh_07_u:121.041c": "putrāṇāṃ tava netrebhyo duḥkhād bahv apataj jalam",
    "GE07mbh_07_u:121.041d-1027_01": "duḥkhād aśrūṇi mumucur nirāśāś cābhavañ jaye",
    "GE07mbh_07_u:121.041d-1028_01": "tato jayadrathe rājan hate pārthena keśavaḥ",
    "GE07mbh_07_u:121.041d-1028_02": "dadhmau śaṅkhaṃ mahābāhur arjunaś ca paraṃtapaḥ",
    "GE07mbh_07_u:121.041d-1029_01": "tasmiṃs tu nihate vīre saindhave lokaviśrute",
    "GE07mbh_07_u:121.041d-1029_02": "praharṣam atulaṃ lebhe kṛṣṇaḥ pārthaś ca bhārata",
    "GE07mbh_07_u:121.042a": "bhīmaseno 'pi saṃgrāme bodhayann iva pāṇḍavam",
    "GE07mbh_07_u:121.042c": "siṃhanādena mahatā pūrayām āsa rodasī",
    "GE07mbh_07_u:121.042d-1030_01": "bhīmaś ca vṛṣṇisiṃhaś ca yudhāmanyuś ca bhārata",
    "GE07mbh_07_u:121.042d-1030_02": "uttamaujāś ca vikrāntaḥ śaṅkhān dadhmuḥ pṛthak pṛthak",
    "GE07mbh_07_u:121.043a": "taṃ śrutvā tu mahānādaṃ dharmaputro yudhiṣṭhiraḥ",
    "GE07mbh_07_u:121.043c": "saindhavaṃ nihataṃ mene phalgunena mahātmanā",
    "GE07mbh_07_u:121.044a": "tato vāditraghoṣeṇa svān yodhān abhiharṣayan",
    "GE07mbh_07_u:121.044c": "abhyavartata saṃgrāme bhāradvājaṃ yuyutsayā",
    "GE07mbh_07_u:121.044d-1031_01": "udapadyata sainyasya pāṇḍūnāṃ hṛṣṭacetasām",
    "GE07mbh_07_u:121.045a": "tataḥ pravavṛte rājann astaṃ gacchati bhāskare",
    "GE07mbh_07_u:121.045c": "droṇasya somakaiḥ sārdhaṃ saṃgrāmo lomaharṣaṇaḥ",
    "GE07mbh_07_u:121.046a": "te tu sarvaprayatnena bhāradvājaṃ jighāṃsavaḥ",
    "GE07mbh_07_u:121.046c": "saindhave nihate rājann ayudhyanta mahārathāḥ",
    "GE07mbh_07_u:121.047a": "pāṇḍavās tu jayaṃ labdhvā saindhavaṃ vinihatya ca",
    "GE07mbh_07_u:121.047c": "ayodhayaṃs tato droṇaṃ jayonmattās tatas tataḥ",
    "GE07mbh_07_u:121.048a": "arjuno 'pi raṇe yodhāṃs tāvakān rathasattamān",
    "GE07mbh_07_u:121.048c": "ayodhayan mahārāja hatvā saindhavakaṃ nṛpam",
    "GE07mbh_07_u:121.049a": "sa devaśatrūn iva devarājaḥ; kirīṭamālī vyadhamat samantāt",
    "GE07mbh_07_u:121.049c": "yathā tamāṃsy abhyuditas tamoghnaḥ; pūrvāṃ pratijñāṃ samavāpya vīraḥ vaiśaṃpāyana uvāca",
    "GE07mbh_07_u:121.049d-1032_01": "etat sucaritaṃ rājan yaḥ śṛṇotīha",
    "GE07mbh_07_u:121.049d-1032_02": "apamṛtyuṃ jayaty āśu labhate sarvasaṃpadaḥ",
    "GE07mbh_07_u:122.001": "dhṛtarāṣṭra uvāca",
    "GE07mbh_07_u:122.001a": "tasmin vinihate vīre saindhave savyasācinā",
    "GE07mbh_07_u:122.001c": "māmakā yad akurvanta tan mamācakṣva saṃjaya",
    "GE07mbh_07_u:122.001d-1033_01": "paśyatāṃ sarvayodhānāṃ māmakānāṃ mahāraṇe",
    "GE07mbh_07_u:122.001d-1033_02": "ahanyata kathaṃ yuddhe saindhavaḥ savyasācinā",
    "GE07mbh_07_u:122.001d-1033_03": "kathaṃ drauṇikṛpair guptaḥ karṇena ca mahāraṇe",
    "GE07mbh_07_u:122.001d-1033_04": "phalgunāgnimukhaṃ ghoraṃ praviṣṭaḥ sādhu saindhavaḥ",
    "GE07mbh_07_u:122.001d-1033_05": "tasmin hate maheṣvāse mandātmā sa suyodhanaḥ",
    "GE07mbh_07_u:122.001d-1033_06": "bhrātṛbhiḥ sahitaḥ sūta kim akārṣīd anantaram",
    "GE07mbh_07_u:122.002": "saṃjaya uvāca",
    "GE07mbh_07_u:122.002a": "saindhavaṃ nihataṃ dṛṣṭvā raṇe pārthena māriṣa",
    "GE07mbh_07_u:122.002c": "amarṣavaśam āpannaḥ kṛpaḥ śāradvatas tadā",
    "GE07mbh_07_u:122.003a": "mahatā śaravarṣeṇa pāṇḍavaṃ",
    "GE07mbh_07_u:122.003c": "drauṇiś cābhyadravat pārthaṃ ratham āsthāya phalgunam",
    "GE07mbh_07_u:122.004a": "tāv enaṃ rathināṃ śreṣṭhau rathābhyāṃ rathasattamam",
    "GE07mbh_07_u:122.004c": "ubhāv ubhayatas tīkṣṇair viśikhair abhyavarṣatām",
    "GE07mbh_07_u:122.005a": "sa tathā śaravarṣābhyāṃ sumahadbhyāṃ mahābhujaḥ",
    "GE07mbh_07_u:122.005c": "pīḍyamānaḥ parām ārtim agamad rathināṃ varaḥ",
    "GE07mbh_07_u:122.006a": "so 'jighāṃsur guruṃ saṃkhye guros tanayam eva ca",
    "GE07mbh_07_u:122.006c": "cakārācāryakaṃ tatra kuntīputro dhanaṃjayaḥ",
    "GE07mbh_07_u:122.007a": "astrair astrāṇi saṃvārya drauṇeḥ śāradvatasya ca",
    "GE07mbh_07_u:122.007c": "mandavegān iṣūṃs tābhyām ajighāṃsur avāsṛjat",
    "GE07mbh_07_u:122.008a": "te nātibhṛśam abhyaghnan viśikhā jayacoditāḥ",
    "GE07mbh_07_u:122.008c": "bahutvāt tu parām ārtiṃ śarāṇāṃ tāv agacchatām",
    "GE07mbh_07_u:122.009a": "atha śāradvato rājan kaunteyaśarapīḍitaḥ",
    "GE07mbh_07_u:122.009c": "avāsīdad rathopasthe mūrcchām abhijagāma ha",
    "GE07mbh_07_u:122.010a": "vihvalaṃ tam abhijñāya bhartāraṃ śarapīḍitam",
    "GE07mbh_07_u:122.010c": "hato 'yam iti ca jñātvā sārathis tam apāvahat",
    "GE07mbh_07_u:122.011a": "tasmin sanne mahārāja kṛpe śāradvate yudhi",
    "GE07mbh_07_u:122.011c": "aśvatthāmāpy apāyāsīt pāṇḍaveyād rathāntaram",
    "GE07mbh_07_u:122.012a": "dṛṣṭvā śāradvataṃ pārtho mūrchitaṃ śarapīḍitam",
    "GE07mbh_07_u:122.012c": "ratha eva maheṣvāsaḥ kṛpaṇaṃ paryadevayat",
    "GE07mbh_07_u:122.012d-1034_01": "aśrupūrṇamukho dīno vacanaṃ cedam abravīt",
    "GE07mbh_07_u:122.013a": "paśyann idaṃ mahāprājñaḥ kṣattā rājānam uktavān",
    "GE07mbh_07_u:122.013c": "kulāntakaraṇe pāpe jātamātre suyodhane",
    "GE07mbh_07_u:122.014a": "nīyatāṃ paralokāya sādhv ayaṃ kulapāṃsanaḥ",
    "GE07mbh_07_u:122.014c": "asmād dhi kurumukhyānāṃ mahad utpatsyate bhayam",
    "GE07mbh_07_u:122.015a": "tad idaṃ samanuprāptaṃ vacanaṃ satyavādinaḥ",
    "GE07mbh_07_u:122.015c": "tatkṛte hy adya paśyāmi śaratalpagataṃ kṛpam",
    "GE07mbh_07_u:122.016a": "dhig astu kṣātram ācāraṃ dhig astu balapauruṣam",
    "GE07mbh_07_u:122.016c": "ko hi brāhmaṇam ācāryam abhidruhyeta mādṛśaḥ",
    "GE07mbh_07_u:122.017a": "ṛṣiputro mamācāryo droṇasya dayitaḥ sakhā",
    "GE07mbh_07_u:122.017c": "eṣa śete rathopasthe madbāṇair abhipīḍitaḥ",
    "GE07mbh_07_u:122.018a": "akāmayānena mayā viśikhair ardito bhṛśam",
    "GE07mbh_07_u:122.018c": "avāsīdad rathopasthe prāṇān pīḍayatīva me",
    "GE07mbh_07_u:122.019a": "śarārditena hi mayā prekṣaṇīyo mahādyutiḥ",
    "GE07mbh_07_u:122.019b-1035_01": "putraśokābhibhūtena śarair abhyarditena ca",
    "GE07mbh_07_u:122.019c": "pratyasto bahubhir bāṇair daśadharmagatena vai",
    "GE07mbh_07_u:122.020a": "śocayaty eṣa nipatan bhūyaḥ putravadhād dhi mām",
    "GE07mbh_07_u:122.020c": "kṛpaṇaṃ svarathe sannaṃ paśya kṛṣṇa yathā gatam",
    "GE07mbh_07_u:122.021a": "upākṛtya tu vai vidyām ācāryebhyo nararṣabhāḥ",
    "GE07mbh_07_u:122.021c": "prayacchantīha ye kāmān devatvam upayānti te",
    "GE07mbh_07_u:122.022a": "ye tu vidyām upādāya gurubhyaḥ puruṣādhamāḥ",
    "GE07mbh_07_u:122.022c": "ghnanti tān eva durvṛttās te vai nirayagāminaḥ",
    "GE07mbh_07_u:122.023a": "tad idaṃ narakāyādya kṛtaṃ karma mayā dhruvam",
    "GE07mbh_07_u:122.023c": "ācāryaṃ śaravarṣeṇa rathe sādayatā kṛpam",
    "GE07mbh_07_u:122.024a": "yat tat pūrvam upākurvann astraṃ mām abravīt kṛpaḥ",
    "GE07mbh_07_u:122.024c": "na kathaṃ cana kauravya prahartavyaṃ gurāv iti",
    "GE07mbh_07_u:122.025a": "tad idaṃ vacanaṃ sādhor ācāryasya mahātmanaḥ",
    "GE07mbh_07_u:122.025c": "nānuṣṭhitaṃ tam evājau viśikhair abhivarṣatā",
    "GE07mbh_07_u:122.026a": "namas tasmai supūjyāya",
    "GE07mbh_07_u:122.026c": "dhig astu mama vārṣṇeya yo hy asmai praharāmy aham",
    "GE07mbh_07_u:122.027a": "tathā vilapamāne tu savyasācini taṃ prati",
    "GE07mbh_07_u:122.027b-1036_01": "tataḥ kirīṭinā rājan vihvale gautame kṛte",
    "GE07mbh_07_u:122.027b-1037_01": "yathāgnir indhaneddho vai krodhendhanasamīritaḥ",
    "GE07mbh_07_u:122.027c": "saindhavaṃ nihataṃ dṛṣṭvā rādheyaḥ samupādravat",
    "GE07mbh_07_u:122.027d-1038_01": "saindhavasya mukhaṃ tyaktvā karṇaḥ sātvatam abhyayāt",
    "GE07mbh_07_u:122.027d-1039_01": "tam āpatantaṃ rādheyam arjunasya rathaṃ prati",
    "GE07mbh_07_u:122.027d-1039_02": "pāñcālyau sātyakiś caiva sahasā samupādravan",
    "GE07mbh_07_u:122.028a": "upāyāntaṃ tu rādheyaṃ dṛṣṭvā pārtho mahārathaḥ",
    "GE07mbh_07_u:122.028c": "prahasan devakīputram idaṃ vacanam abravīt",
    "GE07mbh_07_u:122.029a": "eṣa prayāty ādhirathiḥ sātyakeḥ syandanaṃ prati",
    "GE07mbh_07_u:122.029c": "na mṛṣyati hataṃ nūnaṃ bhūriśravasam āhave",
    "GE07mbh_07_u:122.030a": "yatra yāty eṣa tatra tvaṃ codayāśvāñ janārdana",
    "GE07mbh_07_u:122.030c": "mā somadatteḥ padavīṃ gamayet sātyakiṃ vṛṣaḥ",
    "GE07mbh_07_u:122.031a": "evam ukto mahābāhuḥ keśavaḥ savyasācinā",
    "GE07mbh_07_u:122.031c": "pratyuvāca mahātejāḥ kālayuktam idaṃ vacaḥ",
    "GE07mbh_07_u:122.032a": "alam eṣa mahābāhuḥ karṇāyaiko hi pāṇḍava",
    "GE07mbh_07_u:122.032c": "kiṃ punar draupadeyābhyāṃ sahitaḥ sātvatarṣabhaḥ",
    "GE07mbh_07_u:122.033a": "na ca tāvat kṣamaḥ pārtha karṇena tava saṃgaraḥ",
    "GE07mbh_07_u:122.033c": "prajvalantī maholkeva tiṣṭhaty asya hi vāsavī",
    "GE07mbh_07_u:122.033e": "tvadarthaṃ pūjyamānaiṣā rakṣyate paravīrahan",
    "GE07mbh_07_u:122.033f-1040_01": "na karṇaṃ prākṛtaṃ manye tena yuddhaṃ na rocaye",
    "GE07mbh_07_u:122.033f-1040_02": "karṇo hi balavān ekaḥ śakto 'smāñ jetum ojasā",
    "GE07mbh_07_u:122.033f-1040_03": "na karṇaṃ hi vayaṃ śaktā jetuṃ sabalavāhanāḥ",
    "GE07mbh_07_u:122.033f-1040_04": "karṇasyaiṣa mahādoṣo yaj jīyeta pade pade",
    "GE07mbh_07_u:122.033f-1040_05": "pramādāc ca ghṛṇitvāc ca tena śakyatamo mataḥ",
    "GE07mbh_07_u:122.034a": "ataḥ karṇaḥ prayātv atra sātvatasya yathā tathā",
    "GE07mbh_07_u:122.034c": "ahaṃ jñāsyāmi kauravya kālam asya durātmanaḥ",
    "GE07mbh_07_u:122.034d-1041_01": "yatrainaṃ viśikhais tīkṣṇaiḥ pātayiṣyati bhūtale",
    "GE07mbh_07_u:122.034d-1042_01": "tadā gantāsi pārtha tvaṃ tena yoddhuṃ durātmanā",
    "GE07mbh_07_u:122.035": "dhṛtarāṣṭra uvāca",
    "GE07mbh_07_u:122.035a": "yo 'sau karṇena vīreṇa vārṣṇeyasya samāgamaḥ",
    "GE07mbh_07_u:122.035b-1043_01": "akāṅkṣitaś ca karṇena sa bhavatv atitejasaḥ",
    "GE07mbh_07_u:122.035c": "hate tu bhūriśravasi saindhave ca nipātite",
    "GE07mbh_07_u:122.035d-1044_01": "saumadattiṃ hataṃ dṛṣṭvā tad yuddham abhavat katham",
    "GE07mbh_07_u:122.036a": "sātyakiś cāpi virathaḥ kaṃ samārūḍhavān ratham",
    "GE07mbh_07_u:122.036c": "cakrarakṣau ca pāñcālyau tan mamācakṣva saṃjaya",
    "GE07mbh_07_u:122.037": "saṃjaya uvāca",
    "GE07mbh_07_u:122.037a": "hanta te varṇayiṣyāmi yathāvṛttaṃ mahāraṇe",
    "GE07mbh_07_u:122.037c": "śuśrūṣasva sthiro bhūtvā durācaritam ātmanaḥ",
    "GE07mbh_07_u:122.037d-1045_01": "paśyatāṃ sarvasainyānāṃ keśavārjunayor api",
    "GE07mbh_07_u:122.038a": "pūrvam eva hi kṛṣṇasya manogatam idaṃ prabho",
    "GE07mbh_07_u:122.038c": "vijetavyo yathā vīraḥ sātyakir yūpaketunā",
    "GE07mbh_07_u:122.039a": "atītānāgataṃ rājan sa hi vetti janārdanaḥ",
    "GE07mbh_07_u:122.039c": "ataḥ sūtaṃ samāhūya dārukaṃ saṃdideśa ha",
    "GE07mbh_07_u:122.039e": "ratho me yujyatāṃ kālyam iti rājan mahābalaḥ",
    "GE07mbh_07_u:122.039f-1046_01": "dārukaḥ kṛṣṇasaṃdiṣṭaṃ rātrāv uktaṃ hṛdā vahan",
    "GE07mbh_07_u:122.040a": "na hi devā na gandharvā na yakṣoragarākṣasāḥ",
    "GE07mbh_07_u:122.040c": "mānavā vā vijetāraḥ kṛṣṇayoḥ santi ke cana",
    "GE07mbh_07_u:122.040d-1047_01": "ubhayoḥ senayoś caiva ye yaudhāḥ santi ke cana",
    "GE07mbh_07_u:122.041a": "pitāmahapurogāś ca devāḥ siddhāś ca taṃ viduḥ",
    "GE07mbh_07_u:122.041c": "tayoḥ prabhāvam atulaṃ śṛṇu yuddhaṃ ca tad yathā",
    "GE07mbh_07_u:122.042a": "sātyakiṃ virathaṃ dṛṣṭvā karṇaṃ cābhyudyatāyudham",
    "GE07mbh_07_u:122.042c": "dadhmau śaṅkhaṃ mahāvegam ārṣabheṇātha mādhavaḥ",
    "GE07mbh_07_u:122.043a": "dāruko 'vetya saṃdeśaṃ śrutvā śaṅkhasya ca svanam",
    "GE07mbh_07_u:122.043c": "ratham anvānayat tasmai suparṇocchritaketanam",
    "GE07mbh_07_u:122.044a": "sa keśavasyānumate rathaṃ dārukasaṃyutam",
    "GE07mbh_07_u:122.044c": "āruroha śineḥ pautro jvalanādityasaṃnibham",
    "GE07mbh_07_u:122.045a": "kāmagaiḥ sainyasugrīvameghapuṣpabalāhakaiḥ",
    "GE07mbh_07_u:122.045c": "hayodagrair mahāvegair",
    "GE07mbh_07_u:122.046a": "yuktaṃ samāruhya ca taṃ vimānapratimaṃ ratham",
    "GE07mbh_07_u:122.046c": "abhyadravata rādheyaṃ pravapan sāyakān bahūn",
    "GE07mbh_07_u:122.047a": "cakrarakṣāv api tadā",
    "GE07mbh_07_u:122.047c": "dhanaṃjayarathaṃ hitvā rādheyaṃ pratyudīyayuḥ",
    "GE07mbh_07_u:122.048a": "rādheyo 'pi mahārāja śaravarṣaṃ samutsṛjan",
    "GE07mbh_07_u:122.048c": "abhyadravat susaṃkruddho raṇe śaineyam acyutam",
    "GE07mbh_07_u:122.049a": "naiva daivaṃ na gāndharvaṃ nāsuroragarākṣasam",
    "GE07mbh_07_u:122.049c": "tādṛśaṃ bhuvi vā yuddhaṃ divi vā śrutam ity uta",
    "GE07mbh_07_u:122.050a": "upāramata tat sainyaṃ sarathāśvanaradvipam",
    "GE07mbh_07_u:122.050c": "tayor dṛṣṭvā mahārāja karma saṃmūḍhacetanam",
    "GE07mbh_07_u:122.051a": "sarve ca samapaśyanta tad yuddham atimānuṣam",
    "GE07mbh_07_u:122.051c": "tayor nṛvarayo rājan sārathyaṃ dārukasya ca",
    "GE07mbh_07_u:122.052a": "gatapratyāgatāvṛttair maṇḍalaiḥ saṃnivartanaiḥ",
    "GE07mbh_07_u:122.052c": "sārathes tu rathasthasya kāśyapeyasya vismitāḥ",
    "GE07mbh_07_u:122.053a": "nabhastalagatāś caiva devagandharvadānavāḥ",
    "GE07mbh_07_u:122.053c": "atīvāvahitā draṣṭuṃ karṇaśaineyayo raṇam",
    "GE07mbh_07_u:122.054a": "mitrārthe tau parākrāntau spardhinau śuṣmiṇau raṇe",
    "GE07mbh_07_u:122.054c": "karṇaś cāmarasaṃkāśo yuyudhānaś ca sātyakiḥ",
    "GE07mbh_07_u:122.054d-1048_01": "karṇas tv amitavikrāntas tava priyahite rataḥ",
    "GE07mbh_07_u:122.055a": "anyonyaṃ tau mahārāja śaravarṣair avarṣatām",
    "GE07mbh_07_u:122.055c": "pramamātha śineḥ pautraṃ karṇaḥ sāyakavṛṣṭibhiḥ",
    "GE07mbh_07_u:122.056a": "amṛṣyamāṇo nidhanaṃ kauravyajalasaṃdhayoḥ",
    "GE07mbh_07_u:122.056b-1049_01": "jalasaṃdhaṃ hataṃ dṛṣṭvā bhūriśravasam eva ca",
    "GE07mbh_07_u:122.056c": "karṇaḥ śokasamāviṣṭo mahoraga iva śvasan",
    "GE07mbh_07_u:122.057a": "sa śaineyaṃ raṇe kruddhaḥ pradahann iva cakṣuṣā",
    "GE07mbh_07_u:122.057c": "abhyadravata vegena punaḥ punar ariṃdamaḥ",
    "GE07mbh_07_u:122.057d-1050_01": "abhyardayan mahābāhuḥ sarvakṣatrasya paśyataḥ",
    "GE07mbh_07_u:122.058a": "taṃ tu saṃprekṣya saṃkruddhaṃ sātyakiḥ pratyavidhyata",
    "GE07mbh_07_u:122.058b-1051_01": "śarair eva prajagrāha satyako vṛṣṇipuṃgavaḥ",
    "GE07mbh_07_u:122.058b-1051_02": "tatrāścaryaṃ tadā rājann akaroc chininandanaḥ",
    "GE07mbh_07_u:122.058b-1051_03": "karṇaṃ ca prativivyādha śarāṃs tatprahitāñ śitān",
    "GE07mbh_07_u:122.058b-1051_04": "tatas tau spardhayā vīrāv ubhau yuddhaviśāradau",
    "GE07mbh_07_u:122.058b-1051_05": "atakṣatām athānyonyaṃ ubhau vijayakāṅkṣiṇau",
    "GE07mbh_07_u:122.058c": "mahatā śaravarṣeṇa gajaḥ pratigajaṃ yathā",
    "GE07mbh_07_u:122.059a": "tau sametya naravyāghrau vyāghrāv iva tarasvinau",
    "GE07mbh_07_u:122.059b-1052_01": "bāṇasaṃkulayuddhaiś ca spardhinau yuddhadurmadau",
    "GE07mbh_07_u:122.059c": "anyonyaṃ saṃtatakṣāte raṇe 'nupamavikramau",
    "GE07mbh_07_u:122.060a": "tataḥ karṇaṃ śineḥ pautraḥ sarvapāraśavaiḥ śaraiḥ",
    "GE07mbh_07_u:122.060c": "bibheda sarvagātreṣu punaḥ punar ariṃdamaḥ",
    "GE07mbh_07_u:122.061a": "sārathiṃ cāsya bhallena rathanīḍād apāharat",
    "GE07mbh_07_u:122.061c": "aśvāṃś ca caturaḥ śvetān nijaghne niśitaiḥ śaraiḥ",
    "GE07mbh_07_u:122.062a": "chittvā dhvajaṃ śatenaiva śatadhā puruṣarṣabhaḥ",
    "GE07mbh_07_u:122.062b-1053_01": "dhvajaṃ ciccheda chattraṃ ca rathaṃ ca śatadhākarot",
    "GE07mbh_07_u:122.062c": "cakāra virathaṃ karṇaṃ tava putrasya paśyataḥ",
    "GE07mbh_07_u:122.063a": "tato vimanaso rājaṃs tāvakāḥ puruṣarṣabhāḥ",
    "GE07mbh_07_u:122.063c": "vṛṣasenaḥ karṇasutaḥ śalyo madrādhipas tathā",
    "GE07mbh_07_u:122.063d-1054_01": "kṛpaś ca madrarājaś ca vṛṣasenaś ca saṃyuge",
    "GE07mbh_07_u:122.064a": "droṇaputraś ca śaineyaṃ sarvataḥ paryavārayan",
    "GE07mbh_07_u:122.064c": "tataḥ paryākulaṃ sarvaṃ na prājñāyata kiṃ cana",
    "GE07mbh_07_u:122.065a": "tathā sātyakinā vīre virathe sūtaje kṛte",
    "GE07mbh_07_u:122.065b-1055_01": "tadā puruṣavīreṇa satyakena tathākṛte",
    "GE07mbh_07_u:122.065c": "hāhākāras tato rājan sarvasainyeṣu cābhavat",
    "GE07mbh_07_u:122.066a": "karṇo 'pi vihvalo rājan sātvatenārditaḥ śaraiḥ",
    "GE07mbh_07_u:122.066c": "duryodhanarathaṃ rājann āruroha viniḥśvasan",
    "GE07mbh_07_u:122.067a": "mānayaṃs tava putrasya bālyāt prabhṛti sauhṛdam",
    "GE07mbh_07_u:122.067c": "kṛtāṃ rājyapradānena pratijñāṃ paripālayan",
    "GE07mbh_07_u:122.068a": "tathā tu virathe karṇe putrān vai tava pārthiva",
    "GE07mbh_07_u:122.068c": "duḥśāsanamukhāñ śūrān nāvadhīt sātyakir vaśī",
    "GE07mbh_07_u:122.069a": "rakṣan pratijñāṃ ca punar bhīmasenakṛtāṃ purā",
    "GE07mbh_07_u:122.069c": "virathān vihvalāṃś cakre na tu prāṇair vyayojayat",
    "GE07mbh_07_u:122.070a": "bhīmasenena tu vadhaḥ putrāṇāṃ te pratiśrutaḥ",
    "GE07mbh_07_u:122.070c": "punardyūte ca pārthena vadhaḥ karṇasya śaṃśrutaḥ",
    "GE07mbh_07_u:122.071a": "vadhe tv akurvan yatnaṃ te tasya karṇamukhās tadā",
    "GE07mbh_07_u:122.071b-1056_01": "vadhe yatnam athākārṣīt karṇas tava sutaiḥ saha",
    "GE07mbh_07_u:122.071c": "nāśaknuvaṃś ca taṃ hantuṃ sātyakiṃ pravarā rathāḥ",
    "GE07mbh_07_u:122.071d-1057_01": "satyakas tu sutāṃs te vai vyadhamal līlayā śaraiḥ",
    "GE07mbh_07_u:122.072a": "drauṇiś ca kṛtavarmā ca tathaivānye mahārathāḥ",
    "GE07mbh_07_u:122.072c": "nirjitā dhanuṣaikena śataśaḥ kṣatriyarṣabhāḥ",
    "GE07mbh_07_u:122.072e": "kāṅkṣatā paralokaṃ ca dharmarājasya ca priyam",
    "GE07mbh_07_u:122.073a": "kṛṣṇayoḥ sadṛśo vīrye sātyakiḥ śatrukarśanaḥ",
    "GE07mbh_07_u:122.073b-1058_01": "jitavān sarvasainyāni tāvakāni hasann iva",
    "GE07mbh_07_u:122.073c": "kṛṣṇo vāpi bhavel loke pārtho vāpi dhanurdharaḥ",
    "GE07mbh_07_u:122.073e": "śaineyo vā naravyāghraś caturtho nopalabhyate",
    "GE07mbh_07_u:122.074": "dhṛtarāṣṭra uvāca",
    "GE07mbh_07_u:122.074a": "ajayyaṃ ratham āsthāya vāsudevasya sātyakiḥ",
    "GE07mbh_07_u:122.074c": "virathaṃ kṛtavān karṇaṃ vāsudevasamo yuvā",
    "GE07mbh_07_u:122.074d-1059_01": "cakāra virathaṃ karṇaṃ tava sainyasya paśyataḥ",
    "GE07mbh_07_u:122.074d-1060_01": "pārthena sadṛśo yuddhe vāsudevasamo yuvā",
    "GE07mbh_07_u:122.074d-1060_02": "sarvakṣatriyavīrāṇāṃ ekavīras tu sūtajam",
    "GE07mbh_07_u:122.075a": "dārukeṇa samāyuktaṃ svabāhubaladarpitaḥ",
    "GE07mbh_07_u:122.075c": "kaccid anyaṃ samārūḍhaḥ sa rathaṃ sātyakiḥ punaḥ",
    "GE07mbh_07_u:122.076a": "etad icchāmy ahaṃ śrotuṃ kuśalo hy asi bhāṣitum",
    "GE07mbh_07_u:122.076c": "asahyaṃ tam ahaṃ manye tan mamācakṣva saṃjaya",
    "GE07mbh_07_u:122.076d-1061_01": "asahyaṃ sātyakiṃ manye rathameghaughanisvanam",
    "GE07mbh_07_u:122.076d-1062_01": "saṃjayācakṣva bhūyo me yac cakrāte punaś ca tau",
    "GE07mbh_07_u:122.077": "saṃjaya uvāca",
    "GE07mbh_07_u:122.077a": "śṛṇu rājan yathā tasya ratham anyaṃ mahāmatiḥ",
    "GE07mbh_07_u:122.077c": "dārukasyānujas tūrṇaṃ kalpanāvidhikalpitam",
    "GE07mbh_07_u:122.078a": "āyasaiḥ kāñcanaiś cāpi paṭṭair naddhaṃ sakūbaram",
    "GE07mbh_07_u:122.078c": "tārāsahasrakhacitaṃ siṃhadhvajapatākinam",
    "GE07mbh_07_u:122.079a": "aśvair vātajavair yuktaṃ",
    "GE07mbh_07_u:122.079c": "pāṇḍurair indusaṃkāśaiḥ sarvaśabdātigair dṛḍhaiḥ",
    "GE07mbh_07_u:122.080a": "citrakāñcanasaṃnāhair vājimukhyair viśāṃ pate",
    "GE07mbh_07_u:122.080c": "ghaṇṭājālākularavaṃ śaktitomaravidyutam",
    "GE07mbh_07_u:122.081a": "vṛtaṃ sāṃgrāmikair dravyair",
    "GE07mbh_07_u:122.081c": "rathaṃ saṃpādayām āsa meghagambhīranisvanam",
    "GE07mbh_07_u:122.082a": "taṃ samāruhya śaineyas tava sainyam upādravat",
    "GE07mbh_07_u:122.082c": "dāruko 'pi yathākāmaṃ prayayau keśavāntikam",
    "GE07mbh_07_u:122.083a": "karṇasyāpi mahārāja śaṅkhagokṣīrapāṇḍuraiḥ",
    "GE07mbh_07_u:122.083c": "citrakāñcanasaṃnāhaiḥ sadaśvair vegavattaraiḥ",
    "GE07mbh_07_u:122.084a": "hemakakṣyādhvajopetaṃ kḷptayantrapatākinam",
    "GE07mbh_07_u:122.084c": "agryaṃ rathaṃ suyantāraṃ",
    "GE07mbh_07_u:122.085a": "upājahrus tam āsthāya karṇo 'py abhyadravad ripūn",
    "GE07mbh_07_u:122.085c": "etat te sarvam ākhyātaṃ yan māṃ tvaṃ paripṛcchasi",
    "GE07mbh_07_u:122.086a": "bhūyaś cāpi nibodha tvaṃ tavāpanayajaṃ kṣayam",
    "GE07mbh_07_u:122.086c": "ekatriṃśat tava sutā bhīmasenena pātitāḥ",
    "GE07mbh_07_u:122.087a": "durmukhaṃ pramukhe kṛtvā satataṃ citrayodhinam",
    "GE07mbh_07_u:122.087c": "śataśo nihatāḥ śūrāḥ sātvatenārjunena ca",
    "GE07mbh_07_u:122.088a": "bhīṣmaṃ pramukhataḥ kṛtvā bhagadattaṃ ca māriṣa",
    "GE07mbh_07_u:122.088c": "evam eṣa kṣayo vṛtto rājan durmantrite tava",
    "GE07mbh_07_u:123.001": "dhṛtarāṣṭra uvāca",
    "GE07mbh_07_u:123.001a": "tathā gateṣu śūreṣu teṣāṃ mama ca saṃjaya",
    "GE07mbh_07_u:123.001c": "kiṃ vai bhīmas tadākārṣīt tan mamācakṣva saṃjaya",
    "GE07mbh_07_u:123.001d-1063_01": "kiṃ vai bhīmārjunau tatra sātyakiś cākarot tadā",
    "GE07mbh_07_u:123.002": "saṃjaya uvāca",
    "GE07mbh_07_u:123.002a": "viratho bhīmaseno vai karṇavākśalyapīḍitaḥ",
    "GE07mbh_07_u:123.002c": "amarṣavaśam āpannaḥ phalgunaṃ vākyam abravīt",
    "GE07mbh_07_u:123.003a": "punaḥ punas tūbaraka mūḍha audariketi ca",
    "GE07mbh_07_u:123.003c": "akṛtāstraka mā yodhīr bāla saṃgrāmakātara",
    "GE07mbh_07_u:123.004a": "iti mām abravīt karṇaḥ paśyatas te dhanaṃjaya",
    "GE07mbh_07_u:123.004c": "evaṃ vaktā ca me vadhyas tena cokto 'smi bhārata",
    "GE07mbh_07_u:123.005a": "etad vrataṃ mahābāho tvayā saha kṛtaṃ mayā",
    "GE07mbh_07_u:123.005c": "yathaitan mama kaunteya tathā tava na saṃśayaḥ",
    "GE07mbh_07_u:123.006a": "tadvadhāya naraśreṣṭha smaraitad vacanaṃ mama",
    "GE07mbh_07_u:123.006c": "yathā bhavati tat satyaṃ tathā kuru dhanaṃjaya",
    "GE07mbh_07_u:123.007a": "tac chrutvā vacanaṃ tasya bhīmasyāmitavikramaḥ",
    "GE07mbh_07_u:123.007b-1064_01": "vacanaṃ bhīmasenasya śrutvā tv amaravikramaḥ",
    "GE07mbh_07_u:123.007c": "tato 'rjuno 'bravīt karṇaṃ kiṃ cid abhyetya saṃyuge",
    "GE07mbh_07_u:123.008a": "karṇa karṇa vṛthādṛṣṭe sūtaputrātmasaṃstuta",
    "GE07mbh_07_u:123.008c": "adharmabuddhe śṛṇu me yat tvā vakṣyāmi sāṃpratam",
    "GE07mbh_07_u:123.009a": "dvividhaṃ karma śūrāṇāṃ yuddhe jayaparājayau",
    "GE07mbh_07_u:123.009c": "tau cāpy anityau rādheya vāsavasyāpi yudhyataḥ",
    "GE07mbh_07_u:123.009d-1065_01": "raṇam utsṛjya nirlajja gacchase vai punaḥ punaḥ",
    "GE07mbh_07_u:123.009d-1065_02": "māhātmyaṃ paśya bhīmasya karṇa janma kule tathā",
    "GE07mbh_07_u:123.009d-1065_03": "noktavān paruṣaṃ yat tvā palāyanaparāyaṇam",
    "GE07mbh_07_u:123.009d-1065_04": "bhūyas tvam api saṃgamya sakṛd eva yadṛcchayā",
    "GE07mbh_07_u:123.009d-1065_05": "virathaṃ hatavān vīraṃ pāṇḍavaṃ sūtadāyada",
    "GE07mbh_07_u:123.009d-1065_06": "kulasya sadṛśaṃ cāpi rādheya kṛtavān asi",
    "GE07mbh_07_u:123.009d-1065_07": "tvam idānīṃ naraśreṣṭha prastutaṃ nāvabudhyase",
    "GE07mbh_07_u:123.009d-1065_08": "sṛgāla iva manye 'haṃ kṣatraṃ tvam avamanyase",
    "GE07mbh_07_u:123.009d-1065_09": "pitryaṃ karmāsya saṃgrāmas tavāstv anyaḥ kulocitaḥ",
    "GE07mbh_07_u:123.009d-1065_10": "ahaṃ tvām api rādheya bravīmi raṇamūrdhani",
    "GE07mbh_07_u:123.009d-1065_11": "sarvaśastrabhṛtāṃ madhye kuru kāryāṇi sarvaśaḥ",
    "GE07mbh_07_u:123.009d-1065_12": "naikāntasiddhiḥ saṃgrāme vāsavasyāpi vidyate",
    "GE07mbh_07_u:123.010a": "mumūrṣur yuyudhānena viratho 'si visarjitaḥ",
    "GE07mbh_07_u:123.010b-1066_01": "madvadhyas tvam iti jñātvā jitvā jīvan visarjitaḥ",
    "GE07mbh_07_u:123.010c": "yadṛcchayā bhīmasenaṃ virathaṃ kṛtavān asi",
    "GE07mbh_07_u:123.010d-1067_01": "sa tvayā bhīmasenasya jayaḥ prāpto yadṛcchayā",
    "GE07mbh_07_u:123.011a": "adharmas tv eṣa rādheya yat tvaṃ bhīmam avocathāḥ",
    "GE07mbh_07_u:123.011c": "yuddhadharmaṃ vijānan vai yudhyantam apalāyinam",
    "GE07mbh_07_u:123.011d-1068_01": "kathaṃ cid virathaṃ kṛtvā yat tvaṃ rūkṣam abhāṣathāḥ",
    "GE07mbh_07_u:123.011d-1068_02": "adharmas tv eṣa sumahān anāryacaritaṃ ca tat",
    "GE07mbh_07_u:123.011d-1069_01": "nāriṃ jitvātikatthante na ca jalpanti durvacaḥ",
    "GE07mbh_07_u:123.011d-1069_02": "na ca kaṃ cana nindanti santaḥ śūrā nararṣabhāḥ",
    "GE07mbh_07_u:123.011d-1069_03": "tvaṃ tu prākṛtavijñānas tat tad vadasi sūtaja",
    "GE07mbh_07_u:123.011d-1069_04": "bahvabaddham akarṇyaṃ ca cāpalād aparīkṣitam",
    "GE07mbh_07_u:123.011e": "pūrayantaṃ yathāśakti śūrakarmāhave tathā",
    "GE07mbh_07_u:123.011f-1070_01": "yudhyamānaṃ parākrāntaṃ śūram āryavrate ratam",
    "GE07mbh_07_u:123.011f-1071_01": "yad avoco 'priyaṃ bhīmaṃ naitat satyaṃ vacas tava",
    "GE07mbh_07_u:123.012a": "paśyatāṃ sarvasainyānāṃ keśavasya mamaiva ca",
    "GE07mbh_07_u:123.012c": "viratho bhīmasenena kṛto 'si bahuśo raṇe",
    "GE07mbh_07_u:123.012e": "na ca tvāṃ paruṣaṃ kiṃ cid uktavān paṇḍunandanaḥ",
    "GE07mbh_07_u:123.013a": "yasmāt tu bahu rūkṣaṃ ca śrāvitas te vṛkodaraḥ",
    "GE07mbh_07_u:123.013c": "parokṣaṃ yac ca saubhadro yuṣmābhir nihato mama",
    "GE07mbh_07_u:123.014a": "tasmād asyāvalepasya sadyaḥ phalam avāpnuhi",
    "GE07mbh_07_u:123.014c": "tvayā tasya dhanuś chinnam ātmanāśāya durmate",
    "GE07mbh_07_u:123.015a": "tasmād vadhyo 'si me mūḍha sabhṛtyabalavāhanaḥ",
    "GE07mbh_07_u:123.015c": "kuru tvaṃ sarvakṛtyāni mahat te bhayam āgatam",
    "GE07mbh_07_u:123.016a": "hantāsmi vṛṣasenaṃ te prekṣamāṇasya saṃyuge",
    "GE07mbh_07_u:123.016c": "ye cānye 'py upayāsyanti buddhimohena māṃ nṛpāḥ",
    "GE07mbh_07_u:123.016d-1072_01": "ye ca tatrāpi hantāram upayāsyanti māṃ yudhi",
    "GE07mbh_07_u:123.016e": "tāṃś ca sarvān haniṣyāmi satyenāyudham ālabhe",
    "GE07mbh_07_u:123.017a": "tvāṃ ca mūḍhākṛtaprajñam atimāninam āhave",
    "GE07mbh_07_u:123.017b-1073_01": "muṇḍinaṃ tu haniṣyāmi tvāṃ ca karṇātimāninam",
    "GE07mbh_07_u:123.017c": "dṛṣṭvā duryodhano mando bhṛśaṃ tapsyati pātitam",
    "GE07mbh_07_u:123.018a": "arjunena pratijñāte vadhe karṇasutasya tu",
    "GE07mbh_07_u:123.018c": "mahān sutumulaḥ śabdo babhūva rathināṃ tadā",
    "GE07mbh_07_u:123.019a": "tasminn ākulasaṃgrāme vartamāne mahābhaye",
    "GE07mbh_07_u:123.019c": "mandaraśmiḥ sahasrāṃśur astaṃ girim upāgamat",
    "GE07mbh_07_u:123.019d-1074_01": "tataḥ saṃdhyām upāsīnāḥ sarva eva nṛpottamāḥ",
    "GE07mbh_07_u:123.019d-1074_02": "vyadṛśyantottamaruco mūrtimanta ivāgnayaḥ",
    "GE07mbh_07_u:123.019d-1075_01": "lohitāyati cāditye tvaramāṇo dhanaṃjayaḥ",
    "GE07mbh_07_u:123.019d-1075_02": "sahitaś cakrarakṣābhyāṃ śinīnām ṛṣabheṇa ca",
    "GE07mbh_07_u:123.019d-1075_03": "yudhāmanyurathasthena bhīmena sahito 'nagha",
    "GE07mbh_07_u:123.019d-1075_04": "jayadrathānugair vīrair yuddhāya samupāyayau",
    "GE07mbh_07_u:123.020a": "tato rājan hṛṣīkeśaḥ saṃgrāmaśirasi sthitam",
    "GE07mbh_07_u:123.020c": "tīrṇapratijñaṃ bībhatsuṃ pariṣvajyedam abravīt",
    "GE07mbh_07_u:123.021a": "diṣṭyā saṃpāditā jiṣṇo pratijñā mahatī tvayā",
    "GE07mbh_07_u:123.021c": "diṣṭyā ca nihataḥ pāpo vṛddhakṣatraḥ sahātmajaḥ",
    "GE07mbh_07_u:123.022a": "dhārtarāṣṭrabalaṃ prāpya devasenāpi bhārata",
    "GE07mbh_07_u:123.022c": "sīdeta samare jiṣṇo nātra kāryā vicāraṇā",
    "GE07mbh_07_u:123.023a": "na taṃ paśyāmi lokeṣu cintayan puruṣaṃ kva cit",
    "GE07mbh_07_u:123.023c": "tvad ṛte puruṣavyāghra ya etad yodhayed balam",
    "GE07mbh_07_u:123.024a": "mahāprabhāvā bahavas tvayā tulyādhikāpi vā",
    "GE07mbh_07_u:123.024c": "sametāḥ pṛthivīpālā dhārtarāṣṭrasya kāraṇāt",
    "GE07mbh_07_u:123.024e": "te tvāṃ prāpya raṇe kruddhaṃ nābhyavartanta daṃśitāḥ",
    "GE07mbh_07_u:123.025a": "tava vīryaṃ balaṃ caiva rudraśakrāntakopamam",
    "GE07mbh_07_u:123.025c": "nedṛśaṃ śaknuyāt kaś cid raṇe kartuṃ parākramam",
    "GE07mbh_07_u:123.025e": "yādṛśaṃ kṛtavān adya tvam ekaḥ śatrutāpanaḥ",
    "GE07mbh_07_u:123.026a": "evam eva hate karṇe sānubandhe durātmani",
    "GE07mbh_07_u:123.026c": "vardhayiṣyāmi bhūyas tvāṃ vijitāriṃ hatadviṣam",
    "GE07mbh_07_u:123.027a": "tam arjunaḥ pratyuvāca prasādāt tava mādhava",
    "GE07mbh_07_u:123.027c": "pratijñeyaṃ mayottīrṇā vibudhair api dustarā",
    "GE07mbh_07_u:123.028a": "anāścaryo jayas teṣāṃ yeṣāṃ nātho 'si mādhava",
    "GE07mbh_07_u:123.028c": "tvatprasādān mahīṃ kṛtsnāṃ saṃprāpsyati yudhiṣṭhiraḥ",
    "GE07mbh_07_u:123.029a": "tavaiva bhāro vārṣṇeya tavaiva vijayaḥ prabho",
    "GE07mbh_07_u:123.029c": "vardhanīyās tava vayaṃ preṣyāś ca madhusūdana",
    "GE07mbh_07_u:123.030a": "evam uktaḥ smayan kṛṣṇaḥ śanakair vāhayan hayān",
    "GE07mbh_07_u:123.030c": "darśayām āsa pārthāya krūram āyodhanaṃ mahat",
    "GE07mbh_07_u:123.031": "śrīkṛṣṇa uvāca",
    "GE07mbh_07_u:123.031a": "prārthayanto jayaṃ yuddhe prathitaṃ ca mahad yaśaḥ",
    "GE07mbh_07_u:123.031c": "pṛthivyāṃ śerate śūrāḥ pārthivās tvaccharair hatāḥ",
    "GE07mbh_07_u:123.032a": "vikīrṇaśastrābharaṇā vipannāśvarathadvipāḥ",
    "GE07mbh_07_u:123.032c": "saṃchinnabhinnavarmāṇo vaiklavyaṃ paramaṃ gatāḥ",
    "GE07mbh_07_u:123.033a": "sasattvā gatasattvāś ca prabhayā parayā yutāḥ",
    "GE07mbh_07_u:123.033c": "sajīvā iva lakṣyante gatasattvā narādhipāḥ",
    "GE07mbh_07_u:123.034a": "teṣāṃ śaraiḥ svarṇapuṅkhaiḥ śastraiś ca vividhaiḥ śitaiḥ",
    "GE07mbh_07_u:123.034c": "vāhanair āyudhaiś caiva saṃpūrṇāṃ paśya medinīm",
    "GE07mbh_07_u:123.035a": "varmabhiś carmabhir hāraiḥ śirobhiś ca sakuṇḍalaiḥ",
    "GE07mbh_07_u:123.035c": "uṣṇīṣair mukuṭaiḥ sragbhiś cūḍāmaṇibhir ambaraiḥ",
    "GE07mbh_07_u:123.036a": "kaṇṭhasūtrair aṅgadaiś ca niṣkair api ca suprabhaiḥ",
    "GE07mbh_07_u:123.036c": "anyaiś cābharaṇaiś citrair bhāti bhārata medinī",
    "GE07mbh_07_u:123.036d-017_0001": "anukarṣair upāsaṅgaiḥ patākābhir dhvajais tathā",
    "GE07mbh_07_u:123.036d-017_0002": "upaskarair adhiṣṭhānair īṣādaṇḍakabandhuraiḥ",
    "GE07mbh_07_u:123.036d-017_0003": "cakraiḥ pramathitaiś citrair akṣaiś ca bahudhā raṇe",
    "GE07mbh_07_u:123.036d-017_0004": "yugair yoktraiḥ kalāpaiś ca dhanurbhiḥ sāyakais tathā",
    "GE07mbh_07_u:123.036d-017_0005": "paristomaiḥ kuthābhiś ca parighair aṅkuśais tathā",
    "GE07mbh_07_u:123.036d-017_0006": "śaktibhir bhindipālaiś ca tūṇaiḥ śūlaiḥ paraśvadhaiḥ",
    "GE07mbh_07_u:123.036d-017_0007": "prāsaiś ca tomaraiś caiva kuntair yaṣṭibhir eva ca",
    "GE07mbh_07_u:123.036d-017_0008": "śataghnībhir bhuśuṇḍībhiḥ khaḍgaiḥ paraśubhis tathā",
    "GE07mbh_07_u:123.036d-017_0009": "musalair mudgaraiś caiva gadābhiḥ kuṇapais tathā",
    "GE07mbh_07_u:123.036d-017_0010": "suvarṇavikṛtābhiś ca kaśābhir bharatarṣabha",
    "GE07mbh_07_u:123.036d-017_0011": "ghaṇṭābhiś ca gajendrāṇāṃ bhāṇḍaiś ca vividhair api",
    "GE07mbh_07_u:123.036d-017_0012": "sragbhiś ca nānābharaṇair vastraiś caiva mahādhanaiḥ",
    "GE07mbh_07_u:123.036d-017_0013": "apaviddhair babhau bhūmir grahair dyaur iva śāradī",
    "GE07mbh_07_u:123.036d-017_0014": "pṛthivyāṃ pṛthivīhetoḥ pṛthivīpatayo hatāḥ",
    "GE07mbh_07_u:123.036d-017_0015": "pṛthivīm upaguhyāṅgaiḥ suptāḥ kāntām iva priyām",
    "GE07mbh_07_u:123.036d-017_0016": "imāṃś ca girikūṭābhān nāgān airāvatopamān",
    "GE07mbh_07_u:123.036d-017_0017": "kṣarataḥ śoṇitaṃ bhūri śastracchedadarīmukhaiḥ",
    "GE07mbh_07_u:123.036d-017_0018": "darīmukhair iva girīn gairikāmbuparisravān",
    "GE07mbh_07_u:123.036d-017_0019": "tava bāṇahatān vīra paśya niṣṭanataḥ kṣitau",
    "GE07mbh_07_u:123.036d-017_0020": "hayāṃś ca patitān paśya svarṇabhāṇḍavibhūṣitān",
    "GE07mbh_07_u:123.036d-017_0021": "gandharvanagarākārān rathāṃś ca nihateśvarān",
    "GE07mbh_07_u:123.036d-017_0022": "chinnadhvajapatākākṣān vicakrān hatasārathīn",
    "GE07mbh_07_u:123.036d-017_0023": "nikṛttakūbarayugān bhagneṣān bandhurān prabho",
    "GE07mbh_07_u:123.036d-017_0024": "paśya pārtha hayān bhūmau vimānopamadarśanān",
    "GE07mbh_07_u:123.036d-017_0025": "pattīṃś ca nihatān vīra śataśo 'tha sahasraśaḥ",
    "GE07mbh_07_u:123.036d-017_0026": "dhanurbhṛtaś carmabhṛtaḥ śayānān rudhirokṣitān",
    "GE07mbh_07_u:123.036d-017_0027": "mahīm āliṅgya sarvāṅgaiḥ pāṃsudhvastaśiroruhān",
    "GE07mbh_07_u:123.036d-017_0028": "paśya yodhān mahābāho tvaccharair bhinnavigrahān 07,123.036d@017_0029 asṛgvasāpiśitasamṛddhakardamam",
    "GE07mbh_07_u:123.036d-017_0031": "niśācaraśvavṛkapiśācamodanaṃ",
    "GE07mbh_07_u:123.036d-017_0032": "mahītalaṃ naravara paśya durdṛśam",
    "GE07mbh_07_u:123.036d-017_0033": "idaṃ mahat tvayy upapadyate vibho",
    "GE07mbh_07_u:123.036d-017_0034": "raṇājire karma",
    "GE07mbh_07_u:123.036d-017_0035": "śatakratau cāpi ca devasattame",
    "GE07mbh_07_u:123.036d-017_0036": "mahāhave jaghnuṣi daityadānavān",
    "GE07mbh_07_u:123.036d-017_0037": "sa darśayann eva kirīṭine 'rihā",
    "GE07mbh_07_u:123.036d-017_0038": "janārdanas tām aribhūmim añjasā",
    "GE07mbh_07_u:123.036d-017_0039": "ajātaśatruṃ samupetya pāṇḍavaṃ",
    "GE07mbh_07_u:123.036d-017_0040": "nivedayām āsa hataṃ jayadratham",
    "GE07mbh_07_u:123.037a": "cāmarair vyajanaiś citrair dhvajaiś cāśvarathadvipaiḥ",
    "GE07mbh_07_u:123.037c": "vividhaiś ca paristomair aśvānāṃ ca prakīrṇakaiḥ",
    "GE07mbh_07_u:123.038a": "kuthābhiś ca vicitrābhir varūthaiś ca mahādhanaiḥ",
    "GE07mbh_07_u:123.038c": "saṃstīrṇāṃ vasudhāṃ paśya citrapaṭṭair ivāvṛtām",
    "GE07mbh_07_u:123.039a": "nāgebhyaḥ patitān anyān kalpitebhyo dvipaiḥ saha",
    "GE07mbh_07_u:123.039c": "siṃhān vajrapraṇunnebhyo giryagrebhya iva cyutān",
    "GE07mbh_07_u:123.040a": "saṃsyūtān vājibhiḥ sārdhaṃ dharaṇyāṃ paśya cāparān",
    "GE07mbh_07_u:123.040c": "padātisādisaṃghāṃś ca kṣatajaughapariplutān",
    "GE07mbh_07_u:123.041": "saṃjaya uvāca",
    "GE07mbh_07_u:123.041a": "evaṃ saṃdarśayan kṛṣṇo raṇabhūmiṃ kirīṭinaḥ",
    "GE07mbh_07_u:123.041c": "svaiḥ sametaḥ sa muditaḥ pāñcajanyaṃ vyanādayat",
    "GE07mbh_07_u:123.041d-1076_01": "sa darśayann eva kirīṭīne 'rihā",
    "GE07mbh_07_u:123.041d-1076_02": "janārdanas tām aribhūmim añjasā",
    "GE07mbh_07_u:123.041d-1076_03": "ajātaśatruṃ samupetya pāṇḍavaṃ",
    "GE07mbh_07_u:123.041d-1076_04": "nivedayām āsa hataṃ jayadratham",
    "GE07mbh_07_u:123.041d-1077_01": "sātyakiḥ pārtham abhyāyād bhīmasenaś ca pāṇḍavaḥ",
    "GE07mbh_07_u:123.041d-1077_02": "yudhāmanyūttamaujau ca pāñcālasyātmajāv ubhau",
    "GE07mbh_07_u:123.041d-1077_03": "te nivārya śarair drauṇiṃ karṇaṃ ca saha bhūmipaiḥ",
    "GE07mbh_07_u:123.041d-1077_04": "agacchan rathinaś caiva yatra rājā yudhiṣṭhiraḥ saṃjaya uvāca",
    "GE07mbh_07_u:124.001-1078_01": "tato rājānam abhyetya dharmarājaṃ yudhiṣṭhiram",
    "GE07mbh_07_u:124.001-1078_02": "cacakṣe saṃprahṛṣṭātmā hataṃ pārthena saindhavam",
    "GE07mbh_07_u:124.001-1078_03": "diṣṭyā vardhasi rājendra hataśatrur narottama",
    "GE07mbh_07_u:124.001-1078_04": "diṣṭyā nistīrṇavāṃś caiva pratijñām anujas tava",
    "GE07mbh_07_u:124.001-1078_05": "sa tv evam uktaḥ kṛṣṇena hṛṣṭaḥ parapuraṃjayaḥ",
    "GE07mbh_07_u:124.001a": "tato yudhiṣṭhiro rājā rathād āplutya bhārata",
    "GE07mbh_07_u:124.001c": "paryaṣvajat tadā kṛṣṇāv ānandāśrupariplutaḥ",
    "GE07mbh_07_u:124.001d-1079_01": "avatīrya rathād rājā paryaṣvajata keśavam",
    "GE07mbh_07_u:124.001d-1079_02": "saṃprahṛṣṭamanā rājan dharmarājo yudhiṣṭhiraḥ",
    "GE07mbh_07_u:124.002a": "pramṛjya vadanaṃ śubhraṃ puṇḍarīkasamaprabham",
    "GE07mbh_07_u:124.002c": "abravīd vāsudevaṃ ca pāṇḍavaṃ ca dhanaṃjayam",
    "GE07mbh_07_u:124.003a": "diṣṭyā paśyāmi saṃgrāme tīrṇabhārau mahārathau",
    "GE07mbh_07_u:124.003c": "diṣṭyā ca nihataḥ pāpaḥ saindhavaḥ puruṣādhamaḥ",
    "GE07mbh_07_u:124.004a": "kṛṣṇa diṣṭyā mama prītir mahatī pratipāditā",
    "GE07mbh_07_u:124.004c": "diṣṭyā śatrugaṇāś caiva nimagnāḥ śokasāgare",
    "GE07mbh_07_u:124.005a": "na teṣāṃ duṣkaraṃ kiṃ cit triṣu lokeṣu vidyate",
    "GE07mbh_07_u:124.005c": "sarvalokagurur yeṣāṃ tvaṃ nātho madhusūdana",
    "GE07mbh_07_u:124.006a": "tava prasādād govinda vayaṃ jeṣyāmahe ripūn",
    "GE07mbh_07_u:124.006c": "yathā pūrvaṃ prasādāt te dānavān pākaśāsanaḥ",
    "GE07mbh_07_u:124.007a": "pṛthivīvijayo vāpi trailokyavijayo 'pi vā",
    "GE07mbh_07_u:124.007c": "dhruvo hi teṣāṃ vārṣṇeya yeṣāṃ tuṣṭo 'si mādhava",
    "GE07mbh_07_u:124.007d-1080_01": "tvatprasādād dhṛṣīkeśa rājyaṃ prāpsyāmi cottamam",
    "GE07mbh_07_u:124.008a": "na teṣāṃ vidyate pāpaṃ saṃgrāme vā parājayaḥ",
    "GE07mbh_07_u:124.008c": "tridaśeśvaranāthas tvaṃ yeṣāṃ tuṣṭo 'si mādhava",
    "GE07mbh_07_u:124.009a": "tvatprasādād dhṛṣīkeśa śakraḥ suragaṇeśvaraḥ",
    "GE07mbh_07_u:124.009c": "trailokyavijayaṃ śrīmān prāptavān raṇamūrdhani",
    "GE07mbh_07_u:124.010a": "tava caiva prasādena tridaśās tridaśeśvara",
    "GE07mbh_07_u:124.010c": "amaratvaṃ gatāḥ kṛṣṇa lokāṃś cāśnuvate 'kṣayān",
    "GE07mbh_07_u:124.011a": "tvatprasādasamutthena vikrameṇārisūdana",
    "GE07mbh_07_u:124.011c": "sureśatvaṃ gataḥ śakro hatvā daityān sahasraśaḥ",
    "GE07mbh_07_u:124.012a": "tvatprasādād dhṛṣīkeśa jagat sthāvarajaṅgamam",
    "GE07mbh_07_u:124.012c": "svavartmani sthitaṃ vīra japahomeṣu vartate",
    "GE07mbh_07_u:124.013a": "ekārṇavam idaṃ pūrvaṃ sarvam āsīt tamomayam",
    "GE07mbh_07_u:124.013c": "tvatprasādāt prakāśatvaṃ jagat prāptaṃ narottama",
    "GE07mbh_07_u:124.014a": "sraṣṭāraṃ sarvalokānāṃ paramātmānam acyutam",
    "GE07mbh_07_u:124.014c": "ye prapannā hṛṣīkeśaṃ na te muhyanti karhi cit",
    "GE07mbh_07_u:124.014d-1081_01": "purāṇaṃ paramaṃ devaṃ devadevaṃ sanātanam",
    "GE07mbh_07_u:124.014d-1081_02": "ye prapannāḥ suraguruṃ na te muhyanti karhi cit",
    "GE07mbh_07_u:124.015a": "anādinidhanaṃ devaṃ lokakartāram avyayam",
    "GE07mbh_07_u:124.015c": "tvāṃ bhaktā ye hṛṣīkeśa durgāṇy atitaranti te",
    "GE07mbh_07_u:124.016a": "paraṃ purāṇaṃ puruṣaṃ purāṇānāṃ paraṃ ca yat",
    "GE07mbh_07_u:124.016c": "prapadyatas taṃ paramaṃ parā bhūtir vidhīyate",
    "GE07mbh_07_u:124.016d-1082_01": "goptāraṃ sarvalokānāṃ yat tad brahma sanātanam",
    "GE07mbh_07_u:124.016d-1082_02": "lokādiṃ viśvakarmāṇam akṣayakṣaram akṣaram",
    "GE07mbh_07_u:124.016d-1082_03": "manasaḥ paramāṃ yoniṃ khaṃ vāyur jyotiṣāṃ nidhim",
    "GE07mbh_07_u:124.017a": "yo 'gāta caturo vedān yaś ca vedeṣu gīyate",
    "GE07mbh_07_u:124.017c": "taṃ prapadya mahātmānaṃ bhūtim āpnoty anuttamām",
    "GE07mbh_07_u:124.017d-1083_01": "sraṣṭāraṃ sarvavarṇānāṃ bhuvaś ca prakṛtiṃ parām",
    "GE07mbh_07_u:124.017d-1083_02": "yogānāṃ ca paraṃ brahma dīptaṃ brahmavidāṃ nidhim",
    "GE07mbh_07_u:124.017d-1083_03": "carācarasya sraṣṭāraṃ pratihartāram eva ca",
    "GE07mbh_07_u:124.017d-1083_04": "tvām ajaṃ kāraṇātmānaṃ prapadye pāṇḍavapriyam",
    "GE07mbh_07_u:124.017d-1084_01": "parameśa pareśeśa tiryag īśa nareśvara",
    "GE07mbh_07_u:124.017d-1084_02": "sarveśvareśvareśeśa namas te puruṣottama",
    "GE07mbh_07_u:124.017d-1084_03": "tvam īśeśeśvareśāna prabho vardhasva mādhava",
    "GE07mbh_07_u:124.017d-1084_04": "prabhavāpyaya sarvasya sarvātman pṛthulocana",
    "GE07mbh_07_u:124.018a": "dhanaṃjayasakhā yaś ca dhanaṃjayahitaś ca yaḥ",
    "GE07mbh_07_u:124.018c": "taṃ dhanaṃjayagoptāraṃ prapadya sukham edhate",
    "GE07mbh_07_u:124.018d-018_0001": "saṃhṛṣṭendriyacittātmā nāśakad vaktum ojasā",
    "GE07mbh_07_u:124.018d-018_0002": "muhūrtam iva harṣeṇa tūṣṇīṃ bhūtvā mahāmatiḥ",
    "GE07mbh_07_u:124.018d-018_0003": "tato harṣānvito rājā harṣāśruplutalocanaḥ",
    "GE07mbh_07_u:124.018d-018_0004": "uvāca paramaprītaḥ sagadgadam idaṃ vacaḥ",
    "GE07mbh_07_u:124.018d-018_0005": "priyam etad upaśrutya tvattaḥ puṣkaralocana",
    "GE07mbh_07_u:124.018d-018_0006": "nāntaṃ gacchāmi harṣasya titīrṣur udadher iva",
    "GE07mbh_07_u:124.018d-018_0007": "atyadbhutam idaṃ kṛṣṇa kṛtaṃ pārthena dhīmatā",
    "GE07mbh_07_u:124.018d-018_0008": "tvayā guptena govinda ghnatā pāpaṃ jayadratham",
    "GE07mbh_07_u:124.018d-018_0009": "kiṃ tu nātyadbhutaṃ teṣāṃ yeṣāṃ nas tvaṃ samāśrayaḥ",
    "GE07mbh_07_u:124.018d-018_0010": "sthitaḥ sarvātmanā nityaṃ priyeṣu ca hiteṣu ca",
    "GE07mbh_07_u:124.018d-018_0011": "tvaṃ caivāsmābhir āśritya kṛtaḥ śastrasamudyamaḥ",
    "GE07mbh_07_u:124.018d-018_0012": "surair ivāsuravadhe śakraṃ śakrānujāhave",
    "GE07mbh_07_u:124.018d-018_0013": "asaṃbhāvyam idaṃ karma devair api janārdana",
    "GE07mbh_07_u:124.018d-018_0014": "tvadbuddhibalavīryeṇa kṛtavān eṣa phalgunaḥ",
    "GE07mbh_07_u:124.018d-018_0015": "bālyāt prabhṛti te kṛṣṇa karmāṇi śrutavān aham",
    "GE07mbh_07_u:124.018d-018_0016": "amānuṣāṇi divyāni mahānti ca bahūni ca",
    "GE07mbh_07_u:124.018d-018_0017": "yadaivānugṛhītāḥ sma tvayā snehānurāgataḥ",
    "GE07mbh_07_u:124.018d-018_0018": "tadaivājñāsiṣaṃ śatrūn hatān prāptāṃ ca medinīm",
    "GE07mbh_07_u:124.018d-018_0019": "mārkaṇḍeyaḥ purāṇarṣiś caritajñas tavānagha",
    "GE07mbh_07_u:124.018d-018_0020": "māhātmyam anubhāvaṃ ca purā kīrtitavān muniḥ",
    "GE07mbh_07_u:124.018d-018_0021": "asito devalaś caiva nāradaś ca mahātapāḥ",
    "GE07mbh_07_u:124.018d-018_0022": "pitāmahaś ca me vyāsas tvām āhur vidhim uttamam",
    "GE07mbh_07_u:124.018d-018_0023": "tvaṃ tejas tvaṃ paraṃ brahma tvaṃ satyaṃ tvaṃ mahat tapaḥ",
    "GE07mbh_07_u:124.018d-018_0024": "tvaṃ śreyas tvaṃ yaśaś cāgryaṃ kāraṇaṃ jagatas tathā",
    "GE07mbh_07_u:124.018d-018_0025": "tvayā sṛṣṭam idaṃ sarvaṃ jagat sthāvarajaṅgamam",
    "GE07mbh_07_u:124.018d-018_0026": "pralaye samanuprāpte tvāṃ vai niviśate punaḥ",
    "GE07mbh_07_u:124.018d-018_0027": "anādinidhanaṃ devaṃ viśvam īśaṃ prajāpatim",
    "GE07mbh_07_u:124.018d-018_0028": "dhātāram ajam avyaktam āhur vedavido janāḥ",
    "GE07mbh_07_u:124.018d-018_0029": "bhūtātmānaṃ mahātmānam anantaṃ viśvatomukham",
    "GE07mbh_07_u:124.018d-018_0030": "api devā na jānanti guhyam ādyaṃ jagatpatim",
    "GE07mbh_07_u:124.018d-018_0031": "nārāyaṇaṃ paraṃ devaṃ paramātmānam aīśvaram",
    "GE07mbh_07_u:124.018d-018_0032": "jñānayoniṃ hariṃ viṣṇuṃ mumukṣūṇāṃ parāyaṇam",
    "GE07mbh_07_u:124.018d-018_0033": "paraṃ purāṇaṃ puruṣaṃ purāṇānāṃ paraṃ ca yat",
    "GE07mbh_07_u:124.018d-018_0034": "evamādiguṇānāṃ te karmaṇāṃ divi ceha ca",
    "GE07mbh_07_u:124.018d-018_0035": "atītabhūtabhavyānāṃ saṃkhyātātra na vidyate",
    "GE07mbh_07_u:124.018d-018_0036": "sarvato rakṣaṇīyāḥ sma saśakrāṇāṃ divaukasām",
    "GE07mbh_07_u:124.018d-018_0037": "yais tvaṃ sarvaguṇopetaḥ suhṛn na upapāditaḥ",
    "GE07mbh_07_u:124.018d-018_0038": "ity evaṃ dharmarājena harir ukto mahāyaśāḥ",
    "GE07mbh_07_u:124.018d-018_0039": "anurūpam idaṃ vākyaṃ pratyuvāca janārdanaḥ",
    "GE07mbh_07_u:124.018d-018_0040": "bhavatas tapasogreṇa dharmeṇa parameṇa ca",
    "GE07mbh_07_u:124.018d-018_0041": "sādhutvād ārjavāc caiva hataḥ pāpo jayadrathaḥ",
    "GE07mbh_07_u:124.018d-018_0042": "ayaṃ ca puruṣavyāghra tvadanudhyānabṛṃhitaḥ",
    "GE07mbh_07_u:124.018d-018_0043": "hatvā yodhasahasrāṇi nyahañ jiṣṇur jayadratham",
    "GE07mbh_07_u:124.018d-018_0044": "kṛtitve bāhuvīrye ca tathaivāsaṃbhrame 'pi ca",
    "GE07mbh_07_u:124.018d-018_0045": "śīghratāmoghavedhitve nāsti pārthasamaḥ kva cit",
    "GE07mbh_07_u:124.018d-018_0046": "tad ayaṃ bharataśreṣṭha bhrātā te pāṇḍavārjunaḥ",
    "GE07mbh_07_u:124.018d-018_0047": "sainyakṣayaṃ raṇe kṛtvā sindhurājaśiro 'harat",
    "GE07mbh_07_u:124.018d-018_0048": "tato dharmasuto jiṣṇuṃ pariṣvajya viśāṃ pate",
    "GE07mbh_07_u:124.018d-018_0049": "pramṛjya vadanaṃ cāsya paryāśvāsayata prabhuḥ",
    "GE07mbh_07_u:124.018d-018_0050": "atīva sumahat karma kṛtavān asi phalguna",
    "GE07mbh_07_u:124.018d-018_0051": "asahyaṃ cāviṣahyaṃ ca devair api savāsavaiḥ",
    "GE07mbh_07_u:124.018d-018_0052": "diṣṭyā nistīrṇabhāro 'si hatāriś cāsi śatruhan",
    "GE07mbh_07_u:124.018d-018_0053": "diṣṭyā satyā pratijñeyaṃ kṛtā hatvā jayadratham",
    "GE07mbh_07_u:124.018d-018_0054": "evam uktvā guḍākeśaṃ dharmarājo mahāyaśāḥ",
    "GE07mbh_07_u:124.018d-018_0055": "pasparśa puṇyagandhena pṛṣṭhe hastena pārthivaḥ",
    "GE07mbh_07_u:124.019a": "ity uktau tau mahātmānāv ubhau keśavapāṇḍavau",
    "GE07mbh_07_u:124.019c": "tāv abrūtāṃ tadā hṛṣṭau rājānaṃ pṛthivīpatim",
    "GE07mbh_07_u:124.020a": "tava kopāgninā dagdhaḥ pāpo rājā jayadrathaḥ",
    "GE07mbh_07_u:124.020c": "udīrṇaṃ cāpi sumahad dhārtarāṣṭrabalaṃ raṇe",
    "GE07mbh_07_u:124.021a": "hanyate nihataṃ caiva vinaṅkṣyati ca bhārata",
    "GE07mbh_07_u:124.021c": "tava krodhahatā hy ete kauravāḥ śatrusūdana",
    "GE07mbh_07_u:124.022a": "tvāṃ hi cakṣurhaṇaṃ vīraṃ kopayitvā suyodhanaḥ",
    "GE07mbh_07_u:124.022c": "samitrabandhuḥ samare prāṇāṃs tyakṣyati durmatiḥ",
    "GE07mbh_07_u:124.023a": "tava krodhahataḥ pūrvaṃ devair api sudurjayaḥ",
    "GE07mbh_07_u:124.023c": "śaratalpagataḥ śete bhīṣmaḥ kurupitāmahaḥ",
    "GE07mbh_07_u:124.024a": "durlabho hi jayas teṣāṃ saṃgrāme ripusūdana",
    "GE07mbh_07_u:124.024c": "yātā mṛtyuvaśaṃ te vai yeṣāṃ kruddho 'si pāṇḍava",
    "GE07mbh_07_u:124.025a": "rājyaṃ prāṇāḥ priyāḥ putrāḥ saukhyāni vividhāni ca",
    "GE07mbh_07_u:124.025c": "acirāt tasya naśyanti yeṣāṃ kruddho 'si mānada",
    "GE07mbh_07_u:124.026a": "vinaṣṭān kauravān manye saputrapaśubāndhavān śrībhagavān uvāca",
    "GE07mbh_07_u:124.026b-1085_01": "evam etan mahābāho vinaṣṭāḥ kauravā",
    "GE07mbh_07_u:124.026c": "rājadharmapare nityaṃ tvayi kruddhe yudhiṣṭhira",
    "GE07mbh_07_u:124.027a": "tato bhīmo mahābāhuḥ sātyakiś ca mahārathaḥ",
    "GE07mbh_07_u:124.027c": "abhivādya guruṃ jyeṣṭhaṃ mārgaṇaiḥ kṣatavikṣatau",
    "GE07mbh_07_u:124.027e": "sthitāv āstāṃ maheṣvāsau pāñcālyaiḥ parivāritau",
    "GE07mbh_07_u:124.028a": "tau dṛṣṭva muditau vīrau prāñjalī cāgrataḥ sthitau",
    "GE07mbh_07_u:124.028c": "abhyanandata kaunteyas tāv ubhau bhīmasātyakī",
    "GE07mbh_07_u:124.029a": "diṣṭyā paśyāmi vāṃ vīrau vimuktau sainyasāgarāt",
    "GE07mbh_07_u:124.029c": "droṇagrāhād durādharṣād dhārdikyamakarālayāt",
    "GE07mbh_07_u:124.029e": "diṣṭyā ca nirjitāḥ saṃkhye pṛthivyāṃ sarvapārthivāḥ",
    "GE07mbh_07_u:124.030a": "yuvāṃ vijayinau cāpi diṣṭyā paśyāmi saṃyuge",
    "GE07mbh_07_u:124.030c": "diṣṭyā droṇo jitaḥ saṃkhye hārdikyaś ca mahābalaḥ",
    "GE07mbh_07_u:124.030d-1086_01": "diṣṭyā vikarṇibhiḥ karṇo raṇe nītaḥ parābhavam",
    "GE07mbh_07_u:124.030d-1086_02": "vimukhaś ca kṛtaḥ śalyo yuvābhyāṃ puruṣarṣabhau",
    "GE07mbh_07_u:124.030d-1086_03": "diṣṭyā yuvāṃ kuśalinau saṃgrāmāt punar āgatau",
    "GE07mbh_07_u:124.030d-1086_04": "paśyāmi rathināṃ śreṣṭhāv ubhau yuddhaviśāradau",
    "GE07mbh_07_u:124.030d-1086_05": "mama vākyakarau vīrau mama gauravayantritau",
    "GE07mbh_07_u:124.031a": "sainyārṇavaṃ samuttīrṇau diṣṭyā paśyāmi cānaghau",
    "GE07mbh_07_u:124.031c": "samaraślāghinau vīrau samareṣv apalāyinau",
    "GE07mbh_07_u:124.031e": "mama prāṇasamau caiva diṣṭyā paśyāmi vām aham",
    "GE07mbh_07_u:124.032a": "ity uktvā pāṇḍavo rājā yuyudhānavṛkodarau",
    "GE07mbh_07_u:124.032c": "sasvaje puruṣavyāghrau harṣād bāṣpaṃ mumoca ha",
    "GE07mbh_07_u:124.033a": "tataḥ pramuditaṃ sarvaṃ balam āsīd viśāṃ pate",
    "GE07mbh_07_u:124.033c": "pāṇḍavānāṃ jayaṃ dṛṣṭvā yuddhāya ca mano dadhe",
    "GE07mbh_07_u:125.001": "saṃjaya uvāca",
    "GE07mbh_07_u:125.001a": "saindhave nihate rājan putras tava suyodhanaḥ",
    "GE07mbh_07_u:125.001c": "aśruklinnamukho dīno nirutsāho dviṣajjaye",
    "GE07mbh_07_u:125.001d-1087_01": "durmanā niḥśvasann uṣṇo bhagnadaṃṣṭra ivoragaḥ",
    "GE07mbh_07_u:125.001d-1087_02": "āgaskṛt sarvalokasya putras te 'rtiṃ parām agāt",
    "GE07mbh_07_u:125.001d-1087_03": "dṛṣṭvā tat kadanaṃ ghoraṃ svabalasya kṛtaṃ mahat",
    "GE07mbh_07_u:125.001d-1087_04": "jiṣṇunā bhīmasenena sātvatena ca saṃyuge",
    "GE07mbh_07_u:125.001d-1087_05": "sa vivarṇaḥ kṛśo dīno bāṣpaviplutalocanaḥ",
    "GE07mbh_07_u:125.001e": "amanyatārjunasamo yodho bhuvi na vidyate",
    "GE07mbh_07_u:125.002a": "na droṇo na ca rādheyo nāśvatthāmā kṛpo na ca",
    "GE07mbh_07_u:125.002c": "kruddhasya pramukhe sthātuṃ paryāptā iti māriṣa",
    "GE07mbh_07_u:125.003a": "nirjitya hi raṇe pārthaḥ sarvān mama mahārathān",
    "GE07mbh_07_u:125.003c": "avadhīt saindhavaṃ saṃkhye nainaṃ kaś cid avārayat",
    "GE07mbh_07_u:125.004a": "sarvathā hatam evaitat kauravāṇāṃ mahad balam",
    "GE07mbh_07_u:125.004c": "na hy asya vidyate trātā sākṣād api puraṃdaraḥ",
    "GE07mbh_07_u:125.005a": "yam upāśritya saṃgrāme kṛtaḥ śastrasamudyamaḥ",
    "GE07mbh_07_u:125.005c": "sa karṇo nirjitaḥ saṃkhye hataś caiva jayadrathaḥ",
    "GE07mbh_07_u:125.006a": "paruṣāṇi sabhāmadhye proktavān yaḥ sma pāṇḍavān",
    "GE07mbh_07_u:125.006b-1088_01": "vadho yena pratijñātaḥ saṃyuge savyasācinaḥ",
    "GE07mbh_07_u:125.006c": "sa karṇo nirjitaḥ saṃkhye saindhavaś ca nipātitaḥ",
    "GE07mbh_07_u:125.007a": "yasya vīryaṃ samāśritya śamaṃ yācantam acyutam",
    "GE07mbh_07_u:125.007c": "tṛṇavat tam ahaṃ manye sa karṇo nirjito yudhi",
    "GE07mbh_07_u:125.008a": "evaṃ klāntamanā rājann upāyād droṇam īkṣitum",
    "GE07mbh_07_u:125.008c": "āgaskṛt sarvalokasya putras te bharatarṣabha",
    "GE07mbh_07_u:125.009a": "tatas tat sarvam ācakhyau kurūṇāṃ vaiśasaṃ mahat",
    "GE07mbh_07_u:125.009c": "parān vijayataś cāpi dhārtarāṣṭrān nimajjataḥ",
    "GE07mbh_07_u:125.010": "duryodhana uvāca",
    "GE07mbh_07_u:125.010a": "paśya mūrdhāvasiktānām ācārya kadanaṃ kṛtam",
    "GE07mbh_07_u:125.010c": "kṛtvā pramukhataḥ śūraṃ bhīṣmaṃ mama pitāmaham",
    "GE07mbh_07_u:125.011a": "taṃ nihatya pralubdho 'yaṃ śikhaṇḍī pūrṇamānasaḥ",
    "GE07mbh_07_u:125.011c": "pāñcālaiḥ sahitaḥ sarvaiḥ senāgram abhikarṣati",
    "GE07mbh_07_u:125.012a": "aparaś cāpi durdharṣaḥ śiṣyas te savyasācinā",
    "GE07mbh_07_u:125.012c": "akṣauhiṇīḥ sapta hatvā hato rājā jayadrathaḥ",
    "GE07mbh_07_u:125.013a": "asmadvijayakāmānāṃ suhṛdām upakāriṇām",
    "GE07mbh_07_u:125.013c": "gantāsmi katham ānṛṇyaṃ gatānāṃ yamasādanam",
    "GE07mbh_07_u:125.014a": "ye madarthaṃ parīpsanti vasudhāṃ vasudhādhipāḥ",
    "GE07mbh_07_u:125.014c": "te hitvā vasudhaiśvaryaṃ vasudhām adhiśerate",
    "GE07mbh_07_u:125.015a": "so 'haṃ kāpuruṣaḥ kṛtvā mitrāṇāṃ kṣayam īdṛśam",
    "GE07mbh_07_u:125.015c": "nāśvamedhasahasreṇa pātum ātmānam utsahe",
    "GE07mbh_07_u:125.016a": "mama lubdhasya pāpasya tathā dharmāpacāyinaḥ",
    "GE07mbh_07_u:125.016c": "vyāyacchanto jigīṣantaḥ prāptā vaivasvatakṣayam",
    "GE07mbh_07_u:125.017a": "kathaṃ patitavṛttasya pṛthivī suhṛdāṃ druhaḥ",
    "GE07mbh_07_u:125.017c": "vivaraṃ nāśakad dātuṃ mama pārthivasaṃsadi",
    "GE07mbh_07_u:125.018a": "so 'haṃ rudhirasiktāṅgaṃ rājñāṃ madhye pitāmaham",
    "GE07mbh_07_u:125.018c": "śayānaṃ nāśakaṃ trātuṃ bhīṣmam āyodhane hatam",
    "GE07mbh_07_u:125.019a": "taṃ mām anāryapuruṣaṃ mitradruham adhārmikam",
    "GE07mbh_07_u:125.019c": "kiṃ sa vakṣyati durdharṣaḥ sametya paralokajit",
    "GE07mbh_07_u:125.020a": "jalasaṃdhaṃ maheṣvāsaṃ paśya sātyakinā hatam",
    "GE07mbh_07_u:125.020c": "madartham udyataṃ śūraṃ prāṇāṃs tyaktvā mahāratham",
    "GE07mbh_07_u:125.021a": "kāmbojaṃ nihataṃ dṛṣṭvā tathālambusam eva ca",
    "GE07mbh_07_u:125.021c": "anyān bahūṃś ca suhṛdo jīvitārtho 'dya ko mama",
    "GE07mbh_07_u:125.022a": "vyāyacchanto hatāḥ śūrā madarthe ye 'parāṅmukhāḥ",
    "GE07mbh_07_u:125.022c": "yatamānāḥ paraṃ śaktyā vijetum ahitān mama",
    "GE07mbh_07_u:125.023a": "teṣāṃ gatvāham ānṛṇyam adya śaktyā paraṃtapa",
    "GE07mbh_07_u:125.023c": "tarpayiṣyāmi tān eva jalena yamunām anu",
    "GE07mbh_07_u:125.024a": "satyaṃ te pratijānāmi sarvaśastrabhṛtāṃ vara",
    "GE07mbh_07_u:125.024c": "iṣṭāpūrtena ca śape vīryeṇa ca sutair api",
    "GE07mbh_07_u:125.025a": "nihatya tān raṇe sarvān pāñcālān pāṇḍavaiḥ saha",
    "GE07mbh_07_u:125.025c": "śāntiṃ labdhāsmi teṣāṃ vā raṇe gantā salokatām",
    "GE07mbh_07_u:125.026a": "na hīdānīṃ sahāyā me parīpsanty anupaskṛtāḥ",
    "GE07mbh_07_u:125.026c": "śreyo hi pāṇḍūn manyante na tathāsmān mahābhuja",
    "GE07mbh_07_u:125.027a": "svayaṃ hi mṛtyur vihitaḥ satyasaṃdhena saṃyuge",
    "GE07mbh_07_u:125.027c": "bhavān upekṣāṃ kurute suśiṣyatvād dhanaṃjaye",
    "GE07mbh_07_u:125.028a": "ato vinihatāḥ sarve ye 'smajjayacikīrṣavaḥ",
    "GE07mbh_07_u:125.028c": "karṇam eva tu paśyāmi saṃpraty asmajjayaiṣiṇam",
    "GE07mbh_07_u:125.029a": "yo hi mitram avijñāya yāthātathyena mandadhīḥ",
    "GE07mbh_07_u:125.029c": "mitrārthe yojayaty enaṃ tasya so 'rtho 'vasīdati",
    "GE07mbh_07_u:125.030a": "tādṛgrūpam idaṃ kāryaṃ kṛtaṃ mama suhṛdbruvaiḥ",
    "GE07mbh_07_u:125.030c": "mohāl lubdhasya pāpasya jihmācārais tatas tataḥ",
    "GE07mbh_07_u:125.031a": "hato jayadrathaś caiva saumadattiś ca vīryavān",
    "GE07mbh_07_u:125.031c": "abhīṣāhāḥ śūrasenāḥ śibayo 'tha vasātayaḥ",
    "GE07mbh_07_u:125.032a": "so 'ham adya gamiṣyāmi yatra te puruṣarṣabhāḥ",
    "GE07mbh_07_u:125.032c": "hatā madarthaṃ saṃgrāme yudhyamānāḥ kirīṭinā",
    "GE07mbh_07_u:125.033a": "na hi me jīvitenārthas tān ṛte puruṣarṣabhān",
    "GE07mbh_07_u:125.033c": "ācāryaḥ pāṇḍuputrāṇām anujānātu no bhavān",
    "GE07mbh_07_u:126.001": "dhṛtarāṣṭra uvāca",
    "GE07mbh_07_u:126.001a": "sindhurāje hate tāta samare savyasācinā",
    "GE07mbh_07_u:126.001c": "tathaiva bhūriśravasi kim āsīd vo manas tadā",
    "GE07mbh_07_u:126.002a": "duryodhanena ca droṇas tathoktaḥ kurusaṃsadi",
    "GE07mbh_07_u:126.002c": "kim uktavān paraṃ tasmāt tan mamācakṣva saṃjaya",
    "GE07mbh_07_u:126.003": "saṃjaya uvāca",
    "GE07mbh_07_u:126.003a": "niṣṭānako mahān āsīt sainyānāṃ tava bhārata",
    "GE07mbh_07_u:126.003c": "saindhavaṃ nihataṃ dṛṣṭvā bhūriśravasam eva ca",
    "GE07mbh_07_u:126.004a": "mantritaṃ tava putrasya te sarvam avamenire",
    "GE07mbh_07_u:126.004b-1089_01": "avamenire ca te sarve tava putrasya mantritam",
    "GE07mbh_07_u:126.004c": "yena mantreṇa nihatāḥ śataśaḥ kṣatriyarṣabhāḥ",
    "GE07mbh_07_u:126.005a": "droṇas tu tad vacaḥ śrutvā putrasya tava durmanāḥ",
    "GE07mbh_07_u:126.005c": "muhūrtam iva tu dhyātvā bhṛśam ārto 'bhyabhāṣata",
    "GE07mbh_07_u:126.006a": "duryodhana kim evaṃ māṃ vākśarair abhikṛntasi",
    "GE07mbh_07_u:126.006c": "ajayyaṃ samare nityaṃ bruvāṇaṃ savyasācinam",
    "GE07mbh_07_u:126.007a": "etenaivārjunaṃ jñātum alaṃ kaurava saṃyuge",
    "GE07mbh_07_u:126.007c": "yac chikhaṇḍy avadhīd bhīṣmaṃ pālyamānaḥ kirīṭinā",
    "GE07mbh_07_u:126.008a": "avadhyaṃ nihataṃ dṛṣṭvā saṃyuge devamānuṣaiḥ",
    "GE07mbh_07_u:126.008c": "tadaivājñāsiṣam ahaṃ neyam astīti bhāratī",
    "GE07mbh_07_u:126.009a": "yaṃ puṃsāṃ triṣu lokeṣu sarvaśūram amaṃsmahi",
    "GE07mbh_07_u:126.009c": "tasmin vinihate śūre kiṃ śeṣaṃ paryupāsmahe",
    "GE07mbh_07_u:126.010a": "yān sma tān glahate tātaḥ śakuniḥ kurusaṃsadi",
    "GE07mbh_07_u:126.010c": "akṣān na te 'kṣā niśitā bāṇās te śatrutāpanāḥ",
    "GE07mbh_07_u:126.010d-1090_01": "akṣāṃs tu manyase bāṇāñ śobhamānāñ śitāñ śarān",
    "GE07mbh_07_u:126.011a": "ta ete ghnanti nas tāta viśikhā jayacoditāḥ",
    "GE07mbh_07_u:126.011c": "yāṃs tadā khyāpyamānāṃs tvaṃ vidureṇa na budhyase",
    "GE07mbh_07_u:126.012a": "tās tā vilapataś cāpi vidurasya mahātmanaḥ",
    "GE07mbh_07_u:126.012c": "dhīrasya vāco nāśrauṣīḥ kṣemāya vadataḥ śivāḥ",
    "GE07mbh_07_u:126.013a": "tad idaṃ vartate ghoram āgataṃ vaiśasaṃ mahat",
    "GE07mbh_07_u:126.013c": "tasyāvamānād vākyasya duryodhana kṛte tava",
    "GE07mbh_07_u:126.013d-1091_01": "yo 'vamanya vacaḥ pathyaṃ suhṛdām āptakāriṇām",
    "GE07mbh_07_u:126.013d-1091_02": "svamataṃ kurute mūḍhaḥ sa śocyo nacirād iva",
    "GE07mbh_07_u:126.013d-1092_01": "neha vai paralokāya pāpam iccheta pārthivāḥ",
    "GE07mbh_07_u:126.014a": "yac ca naḥ prekṣamāṇānāṃ kṛṣṇām ānāyayaḥ sabhām",
    "GE07mbh_07_u:126.014c": "anarhatīṃ kule jātāṃ sarvadharmānucāriṇīm",
    "GE07mbh_07_u:126.015a": "tasyādharmasya gāndhāre phalaṃ prāptam idaṃ tvayā",
    "GE07mbh_07_u:126.015c": "no cet pāpaṃ pare loke tvam arcchethās tato 'dhikam",
    "GE07mbh_07_u:126.016a": "yac ca tān pāṇḍavān dyūte viṣameṇa vijitya ha",
    "GE07mbh_07_u:126.016c": "prāvrājayas tadāraṇye",
    "GE07mbh_07_u:126.017a": "putrāṇām iva caiteṣāṃ dharmam ācaratāṃ sadā",
    "GE07mbh_07_u:126.017c": "druhyet ko nu naro loke mad anyo brāhmaṇabruvaḥ",
    "GE07mbh_07_u:126.017d-1093_01": "garbhādhānādiyuktaś ca tathopanayanena ca",
    "GE07mbh_07_u:126.017d-1093_02": "na karma kṛtavā[?taṃ nā]dhīte sa bhaved brāhmaṇabruvaḥ",
    "GE07mbh_07_u:126.018a": "pāṇḍavānām ayaṃ kopas tvayā śakuninā saha",
    "GE07mbh_07_u:126.018c": "āhṛto dhṛtarāṣṭrasya saṃmate kurusaṃsadi",
    "GE07mbh_07_u:126.019a": "duḥśāsanena saṃyuktaḥ karṇena parivardhitaḥ",
    "GE07mbh_07_u:126.019c": "kṣattur vākyam anādṛtya tvayābhyastaḥ punaḥ punaḥ",
    "GE07mbh_07_u:126.019d-1094_01": "tad dhi naḥ krodhavṛkṣaś ca kṛtamūlo mahātmanām",
    "GE07mbh_07_u:126.019d-1094_02": "tasya puṣpaphale rājann upabhuṃkṣva mahābala",
    "GE07mbh_07_u:126.020a": "yat tat sarve parābhūya paryavārayatārjunim",
    "GE07mbh_07_u:126.020c": "sindhurājānam āśritya sa vo madhye kathaṃ hataḥ",
    "GE07mbh_07_u:126.021a": "kathaṃ tvayi ca karṇe ca kṛpe śalye ca jīvati",
    "GE07mbh_07_u:126.021c": "aśvatthāmni ca kauravya nidhanaṃ saindhavo 'gamat",
    "GE07mbh_07_u:126.022a": "yad vas tat sarvarājānas tejas tigmam upāsate",
    "GE07mbh_07_u:126.022c": "sindhurājaṃ paritrātuṃ sa vo madhye kathaṃ hataḥ",
    "GE07mbh_07_u:126.023a": "mayy eva hi viśeṣeṇa tathā duryodhana tvayi",
    "GE07mbh_07_u:126.023c": "āśaṃsata paritrāṇam arjunāt sa mahīpatiḥ",
    "GE07mbh_07_u:126.024a": "tatas tasmin paritrāṇam alabdhavati phalgunāt",
    "GE07mbh_07_u:126.024c": "na kiṃ cid anupaśyāmi jīvitatrāṇam ātmanaḥ",
    "GE07mbh_07_u:126.025a": "majjantam iva cātmānaṃ dhṛṣṭadyumnasya kilbiṣe",
    "GE07mbh_07_u:126.025c": "paśyāmy ahatvā pāñcālān saha tena śikhaṇḍinā",
    "GE07mbh_07_u:126.026a": "tan mā kim abhitapyantaṃ vākśarair abhikṛntasi",
    "GE07mbh_07_u:126.026c": "aśaktaḥ sindhurājasya bhūtvā trāṇāya bhārata",
    "GE07mbh_07_u:126.027a": "sauvarṇaṃ satyasaṃdhasya dhvajam akliṣṭakarmaṇaḥ",
    "GE07mbh_07_u:126.027c": "apaśyan yudhi bhīṣmasya katham āśaṃsase jayam",
    "GE07mbh_07_u:126.028a": "madhye mahārathānāṃ ca yatrāhanyata saindhavaḥ",
    "GE07mbh_07_u:126.028c": "hato bhūriśravāś caiva kiṃ śeṣaṃ tatra manyase",
    "GE07mbh_07_u:126.029a": "kṛpa eva ca durdharṣo yadi jīvati pārthiva",
    "GE07mbh_07_u:126.029c": "yo nāgāt sindhurājasya vartma taṃ pūjayāmy aham",
    "GE07mbh_07_u:126.030a": "yac cāpaśyaṃ hataṃ bhīṣmaṃ paśyatas te 'nujasya vai",
    "GE07mbh_07_u:126.030c": "duḥśāsanasya kauravya kurvāṇaṃ karma duṣkaram",
    "GE07mbh_07_u:126.030e": "avadhyakalpaṃ saṃgrāme devair api savāsavaiḥ",
    "GE07mbh_07_u:126.031a": "na te vasuṃdharāstīti tad ahaṃ cintaye nṛpa",
    "GE07mbh_07_u:126.031c": "imāni pāṇḍavānāṃ ca sṛñjayānāṃ ca bhārata",
    "GE07mbh_07_u:126.031e": "anīkāny ādravante māṃ sahitāny adya māriṣa",
    "GE07mbh_07_u:126.032a": "nāhatvā sarvapāñcālān kavacasya vimokṣaṇam",
    "GE07mbh_07_u:126.032c": "kartāsmi samare karma dhārtarāṣṭra hitaṃ tava",
    "GE07mbh_07_u:126.033a": "rājan brūyāḥ sutaṃ me tvam aśvatthāmānam āhave",
    "GE07mbh_07_u:126.033c": "na somakāḥ pramoktavyā jīvitaṃ parirakṣatā",
    "GE07mbh_07_u:126.034a": "yac ca pitrānuśiṣṭo 'si tad vacaḥ paripālaya",
    "GE07mbh_07_u:126.034c": "ānṛśaṃsye dame satye ārjave ca sthiro bhava",
    "GE07mbh_07_u:126.035a": "dharmārthakāmakuśalo dharmārthāv apy apīḍayan",
    "GE07mbh_07_u:126.035c": "dharmapradhānaḥ kāryāṇi kuryāś ceti punaḥ punaḥ",
    "GE07mbh_07_u:126.036a": "cakṣurmanobhyāṃ saṃtoṣyā viprāḥ sevyāś ca śaktitaḥ",
    "GE07mbh_07_u:126.036c": "na caiṣāṃ vipriyaṃ kāryaṃ te hi vahniśikhopamāḥ",
    "GE07mbh_07_u:126.037a": "eṣa tv aham anīkāni praviśāmy arisūdana",
    "GE07mbh_07_u:126.037c": "raṇāya mahate rājaṃs tvayā vākśalyapīḍitaḥ",
    "GE07mbh_07_u:126.038a": "tvaṃ ca duryodhana balaṃ yadi śaknoṣi dhāraya",
    "GE07mbh_07_u:126.038c": "rātrāv api hi yotsyante saṃrabdhāḥ kurusṛñjayāḥ",
    "GE07mbh_07_u:126.039a": "evam uktvā tataḥ prāyād droṇaḥ pāṇḍavasṛñjayān",
    "GE07mbh_07_u:126.039c": "muṣṇan kṣatriyatejāṃsi nakṣatrāṇām ivāṃśumān",
    "GE07mbh_07_u:126.039d-1095_01": "dīrgham uṣṇaṃ viniḥśvasya kṣatriyāntakaro balī",
    "GE07mbh_07_u:127.001": "saṃjaya uvāca",
    "GE07mbh_07_u:127.001a": "tato duryodhano rājā droṇenaivaṃ pracoditaḥ",
    "GE07mbh_07_u:127.001c": "amarṣavaśam āpanno yuddhāyaiva mano dadhe",
    "GE07mbh_07_u:127.002a": "abravīc ca tadā karṇaṃ putro duryodhanas tava",
    "GE07mbh_07_u:127.002c": "paśya kṛṣṇasahāyena pāṇḍavena kirīṭinā",
    "GE07mbh_07_u:127.002e": "ācāryavihitaṃ vyūhaṃ bhinnaṃ devaiḥ sudurbhidam",
    "GE07mbh_07_u:127.003a": "tava vyāyacchamānasya droṇasya ca mahātmanaḥ",
    "GE07mbh_07_u:127.003c": "miṣatāṃ yodhamukhyānāṃ saindhavo vinipātitaḥ",
    "GE07mbh_07_u:127.004a": "paśya rādheya rājānaḥ pṛthivyāṃ pravarā yudhi",
    "GE07mbh_07_u:127.004c": "pārthenaikena nihatāḥ siṃhenevetarā mṛgāḥ",
    "GE07mbh_07_u:127.005a": "mama vyāyacchamānasya samare śatrusūdana",
    "GE07mbh_07_u:127.005c": "alpāvaśeṣaṃ sainyaṃ me kṛtaṃ śakrātmajena ha",
    "GE07mbh_07_u:127.006a": "kathaṃ hy anicchamānasya droṇasya yudhi phalgunaḥ",
    "GE07mbh_07_u:127.006c": "bhindyāt sudurbhidaṃ vyūhaṃ yatamāno 'pi saṃyuge",
    "GE07mbh_07_u:127.006d-1096_01": "pratijñāyā gataḥ pāraṃ hṛtvā saindhavam arjunaḥ",
    "GE07mbh_07_u:127.006d-1096_02": "paśya rādheya pṛthvīśān pṛthivyāṃ pātitān bahūn",
    "GE07mbh_07_u:127.006d-1096_03": "pārthena nihatān saṃkhye mahendropamavikramān",
    "GE07mbh_07_u:127.006d-1096_04": "anicchataḥ kathaṃ vīra droṇasya yudhi pāṇḍavaḥ",
    "GE07mbh_07_u:127.007a": "priyo hi phalguno nityam ācāryasya mahātmanaḥ",
    "GE07mbh_07_u:127.007c": "tato 'sya dattavān dvāraṃ nayuddhenārimardana",
    "GE07mbh_07_u:127.008a": "abhayaṃ saindhavasyājau dattvā droṇaḥ paraṃtapaḥ",
    "GE07mbh_07_u:127.008c": "prādāt kirīṭine dvāraṃ paśya nirguṇatāṃ mama",
    "GE07mbh_07_u:127.009a": "yady adāsyam anujñāṃ vai pūrvam eva gṛhān prati",
    "GE07mbh_07_u:127.009c": "sindhurājasya samare nābhaviṣyaj janakṣayaḥ",
    "GE07mbh_07_u:127.010a": "jayadratho jīvitārthī gacchamāno gṛhān prati",
    "GE07mbh_07_u:127.010c": "mayānāryeṇa saṃruddho droṇāt prāpyābhayaṃ raṇe",
    "GE07mbh_07_u:127.010d-1097_01": "trāsyāmi saindhavaṃ yuddhe nainaṃ prāpsyati phalgunaḥ",
    "GE07mbh_07_u:127.010d-1097_02": "mama sainyavināśāya ruddho vipreṇa saindhavaḥ",
    "GE07mbh_07_u:127.010d-1097_03": "tasya me mandabhāgasya yatamānasya saṃyuge",
    "GE07mbh_07_u:127.010d-1097_04": "hatāni sarvasainyāni hato rājā jayadrathaḥ",
    "GE07mbh_07_u:127.010d-1097_05": "paśya yodhavarān karṇa śataśo 'tha sahasraśaḥ",
    "GE07mbh_07_u:127.010d-1097_06": "pārthanāmāṅkitair bāṇaiḥ sarve nītā yamakṣayam",
    "GE07mbh_07_u:127.010d-1097_07": "katham ekarathenājau bahūnāṃ naḥ prapaśyatām",
    "GE07mbh_07_u:127.010d-1097_08": "vipannaḥ saindhavo rājā yodhāś caiva sahasraśaḥ",
    "GE07mbh_07_u:127.011a": "adya me bhrātaraḥ kṣīṇāś citrasenādayo yudhi",
    "GE07mbh_07_u:127.011c": "bhīmasenaṃ samāsādya paśyatāṃ no durātmanām",
    "GE07mbh_07_u:127.012": "karṇa uvāca",
    "GE07mbh_07_u:127.012a": "ācāryaṃ mā vigarhasva śaktyā yudhyaty asau dvijaḥ",
    "GE07mbh_07_u:127.012b-1098_01": "yathābalaṃ yathotsāhaṃ tyaktvā jīvitam ātmanaḥ",
    "GE07mbh_07_u:127.012b-1098_02": "yady enaṃ samatikramya praviṣṭaḥ śvetavāhanaḥ",
    "GE07mbh_07_u:127.012b-1098_03": "nātra sūkṣmo 'pi doṣaḥ syād ācāryasya kathaṃ cana",
    "GE07mbh_07_u:127.012b-1098_04": "kṛtī dakṣo yuvā śūraḥ kṛtāstro laghuvikramaḥ",
    "GE07mbh_07_u:127.012b-1098_05": "divyāstrayuktam āsthāya rathaṃ vānaralakṣaṇam",
    "GE07mbh_07_u:127.012b-1098_06": "kṛṣṇena ca gṛhītāśvam abhedyakavacāvṛtaḥ",
    "GE07mbh_07_u:127.012b-1098_07": "gāṇḍīvam ajaraṃ divyaṃ dhanur ādāya vīryavān",
    "GE07mbh_07_u:127.012b-1098_08": "pravarṣan niśitān bāṇān bāhudraviṇadarpitaḥ",
    "GE07mbh_07_u:127.012b-1098_09": "yad arjuno 'bhyayād droṇam upapannaṃ hi tasya tat",
    "GE07mbh_07_u:127.012b-1098_10": "ācāryaḥ sthaviro rājañ śīghrayāne tathākṣamaḥ",
    "GE07mbh_07_u:127.012b-1098_11": "bāhuvyāyāmaceṣṭāyām aśaktas tu narādhipa",
    "GE07mbh_07_u:127.012b-1098_12": "tenainam abhyatikrāntaḥ śvetāśvaḥ kṛṣṇasārathiḥ",
    "GE07mbh_07_u:127.012b-1098_13": "tasmād doṣaṃ na paśyāmi droṇasyānena hetunā",
    "GE07mbh_07_u:127.012c": "ajayyān pāṇḍavān manye droṇenāstravidā mṛdhe",
    "GE07mbh_07_u:127.013a": "tathā hy enam atikramya praviṣṭaḥ śvetavāhanaḥ",
    "GE07mbh_07_u:127.013c": "daivadṛṣṭo 'nyathābhāvo na manye vidyate kva cit",
    "GE07mbh_07_u:127.014a": "tato no yudhyamānānāṃ paraṃ śaktyā suyodhana",
    "GE07mbh_07_u:127.014c": "saindhavo nihato rājan daivam atra paraṃ smṛtam",
    "GE07mbh_07_u:127.015a": "paraṃ yatnaṃ kurvatāṃ ca tvayā sārdhaṃ raṇājire",
    "GE07mbh_07_u:127.015c": "hatvāsmākaṃ pauruṣaṃ hi daivaṃ paścāt karoti naḥ",
    "GE07mbh_07_u:127.015e": "satataṃ ceṣṭamānānāṃ nikṛtyā vikrameṇa ca",
    "GE07mbh_07_u:127.015f-1099_01": "na sidhyati mahārāja daivam atra paraṃ smṛtam",
    "GE07mbh_07_u:127.015f-1100_01": "nihatya yatnaṃ cāsmākaṃ daivaṃ yāti svakāryatām",
    "GE07mbh_07_u:127.015f-1100_02": "nūnam etena mārgeṇa gantavyo janasaṃkṣayaḥ",
    "GE07mbh_07_u:127.015f-1100_03": "tato vyāyacchamānānāṃ daivaṃ paścāt karoti naḥ",
    "GE07mbh_07_u:127.016a": "daivopasṛṣṭaḥ puruṣo yat karma kurute kva cit",
    "GE07mbh_07_u:127.016c": "kṛtaṃ kṛtaṃ sma tat tasya daivena vinihanyate",
    "GE07mbh_07_u:127.017a": "yat kartavyaṃ manuṣyeṇa vyavasāyavatā satā",
    "GE07mbh_07_u:127.017c": "tat kāryam aviśaṅkena siddhir daive pratiṣṭhitā",
    "GE07mbh_07_u:127.018a": "nikṛtyā nikṛtāḥ pārthā viṣayogaiś ca bhārata",
    "GE07mbh_07_u:127.018c": "dagdhā jatugṛhe cāpi dyūtena ca parājitāḥ",
    "GE07mbh_07_u:127.019a": "rājanītiṃ vyapāśritya prahitāś caiva kānanam",
    "GE07mbh_07_u:127.019c": "yatnena ca kṛtaṃ yat te daivena vinipātitam",
    "GE07mbh_07_u:127.020a": "yudhyasva yatnam āsthāya mṛtyuṃ kṛtvā nivartanam",
    "GE07mbh_07_u:127.020c": "yatatas tava teṣāṃ ca daivaṃ mārgeṇa yāsyati",
    "GE07mbh_07_u:127.021a": "na teṣāṃ matipūrvaṃ hi sukṛtaṃ dṛśyate kva cit",
    "GE07mbh_07_u:127.021c": "duṣkṛtaṃ tava vā vīra buddhyā hīnaṃ kurūdvaha",
    "GE07mbh_07_u:127.022a": "daivaṃ pramāṇaṃ sarvasya sukṛtasyetarasya vā",
    "GE07mbh_07_u:127.022c": "ananyakarma daivaṃ hi jāgarti svapatām api",
    "GE07mbh_07_u:127.022d-1101_01": "tena yukto hi puruṣaḥ kāryākāryaṃ niyujyate",
    "GE07mbh_07_u:127.023a": "bahūni tava sainyāni yodhāś ca bahavas tathā",
    "GE07mbh_07_u:127.023c": "na tathā pāṇḍuputrāṇām evaṃ yuddham avartata",
    "GE07mbh_07_u:127.024a": "tair alpair bahavo yūyaṃ kṣayaṃ nītāḥ prahāriṇaḥ",
    "GE07mbh_07_u:127.024c": "śaṅke daivasya tat karma pauruṣaṃ yena nāśitam",
    "GE07mbh_07_u:127.025": "saṃjaya uvāca",
    "GE07mbh_07_u:127.025a": "evaṃ saṃbhāṣamāṇānāṃ bahu tat taj janādhipa",
    "GE07mbh_07_u:127.025c": "pāṇḍavānām anīkāni samadṛśyanta saṃyuge",
    "GE07mbh_07_u:127.026a": "tataḥ pravavṛte yuddhaṃ vyatiṣaktarathadvipam",
    "GE07mbh_07_u:127.026c": "tāvakānāṃ paraiḥ sārdhaṃ rājan durmantrite tava",
    "GE07mbh_07_u:128.001": "saṃjaya uvāca",
    "GE07mbh_07_u:128.001a": "tad udīrṇagajāśvaughaṃ balaṃ tava janādhipa",
    "GE07mbh_07_u:128.001c": "pāṇḍusenām abhidrutya yodhayām āsa sarvataḥ",
    "GE07mbh_07_u:128.002a": "pāñcālāḥ kuravaś caiva yodhayantaḥ parasparam",
    "GE07mbh_07_u:128.002c": "yamarāṣṭrāya mahate paralokāya dīkṣitāḥ",
    "GE07mbh_07_u:128.003a": "śūrāḥ śūraiḥ samāgamya śaratomaraśaktibhiḥ",
    "GE07mbh_07_u:128.003c": "vivyadhuḥ samare tūrṇaṃ ninyuś caiva yamakṣayam",
    "GE07mbh_07_u:128.004a": "rathināṃ rathibhiḥ sārdhaṃ rudhirasrāvi dāruṇam",
    "GE07mbh_07_u:128.004c": "prāvartata mahad yuddhaṃ nighnatām itaretaram",
    "GE07mbh_07_u:128.005a": "vāraṇāś ca mahārāja samāsādya parasparam",
    "GE07mbh_07_u:128.005c": "viṣāṇair dārayām āsuḥ saṃkruddhāś ca madotkaṭāḥ",
    "GE07mbh_07_u:128.006a": "hayārohān hayārohāḥ prāsaśaktiparaśvadhaiḥ",
    "GE07mbh_07_u:128.006c": "bibhidus tumule yuddhe prārthayanto mahad yaśaḥ",
    "GE07mbh_07_u:128.007a": "pattayaś ca mahābāho śataśaḥ śastrapāṇayaḥ",
    "GE07mbh_07_u:128.007c": "anyonyam ārdayan rājan nityayattāḥ parākrame",
    "GE07mbh_07_u:128.008a": "gotrāṇāṃ nāmadheyānāṃ kulānāṃ caiva māriṣa",
    "GE07mbh_07_u:128.008c": "śravaṇād dhi vijānīmaḥ pāñcālān kurubhiḥ saha",
    "GE07mbh_07_u:128.009a": "anyonyaṃ samare yodhāḥ śaraśaktiparaśvadhaiḥ",
    "GE07mbh_07_u:128.009c": "preṣayan paralokāya vicaranto hy abhītavat",
    "GE07mbh_07_u:128.010a": "śarair daśa diśo rājaṃs teṣāṃ muktaiḥ sahasraśaḥ",
    "GE07mbh_07_u:128.010c": "na bhrājanta yathāpūrvaṃ bhāskare 'staṃ gate 'pi ca",
    "GE07mbh_07_u:128.011a": "tathā prayudhyamāneṣu pāṇḍaveyeṣu nirbhayaḥ",
    "GE07mbh_07_u:128.011c": "duryodhano mahārāja vyavagāhata tad balam",
    "GE07mbh_07_u:128.012a": "saindhavasya vadhenaiva bhṛśaṃ duḥkhasamanvitaḥ",
    "GE07mbh_07_u:128.012c": "martavyam iti saṃcintya prāviśat tu dviṣadbalam",
    "GE07mbh_07_u:128.013a": "nādayan rathaghoṣeṇa kampayann iva medinīm",
    "GE07mbh_07_u:128.013c": "abhyavartata putras te pāṇḍavānām anīkinīm",
    "GE07mbh_07_u:128.014a": "sa saṃnipātas tumulas tasya teṣāṃ ca bhārata",
    "GE07mbh_07_u:128.014c": "abhavat sarvasainyānām abhāvakaraṇo mahān dhṛtarāṣṭra uvāca",
    "GE07mbh_07_u:128.014d-019_0001": "tathā hateṣu sainyeṣu tathā kṛcchragataḥ svayam",
    "GE07mbh_07_u:128.014d-019_0002": "kaccid duryodhanaḥ sūta nākārṣīt pṛṣṭhato raṇam",
    "GE07mbh_07_u:128.014d-019_0003": "ekasya ca bahūnāṃ ca saṃnipāto mahān abhūt",
    "GE07mbh_07_u:128.014d-019_0004": "viśeṣato hi nṛpater viṣamaṃ pratibhāti me",
    "GE07mbh_07_u:128.014d-019_0005": "so 'tyantasukhasaṃvṛddho rakṣyo lokasya ceśvaraḥ",
    "GE07mbh_07_u:128.014d-019_0006": "eko bahūn samāsādya kaccin nāsīt parāṅmukhaḥ",
    "GE07mbh_07_u:128.014d-019_0007": "droṇaḥ karṇaḥ kṛpaś caiva kṛtavarmā ca sātvataḥ",
    "GE07mbh_07_u:128.014d-019_0008": "nāvārayan kathaṃ yuddhe rājānaṃ rājakāṅkṣiṇaḥ",
    "GE07mbh_07_u:128.014d-019_0009": "sarvopāyair hi yuddheṣu rakṣitavyo mahīpatiḥ",
    "GE07mbh_07_u:128.014d-019_0010": "eṣā nītiḥ parā yuddhe dṛṣṭā tatra maharṣibhiḥ",
    "GE07mbh_07_u:128.014d-019_0011": "praviṣṭe vai mama sute pareṣāṃ vai mahad balam saṃjaya uvāca",
    "GE07mbh_07_u:128.014d-019_0012": "māmakā rathināṃ śreṣṭhāḥ kim akurvata saṃjaya",
    "GE07mbh_07_u:128.014d-019_0013": "rājan saṃgrāmam āścaryaṃ putrasya tava bhārata",
    "GE07mbh_07_u:128.014d-019_0014": "ekasya ca bahūnāṃ ca śṛṇu me bruvato 'dbhutam",
    "GE07mbh_07_u:128.014d-019_0015": "droṇena vāryamāṇo 'sau karṇena ca kṛpeṇa ca",
    "GE07mbh_07_u:128.014d-019_0016": "prāviśat pāṇḍavīṃ senāṃ makaraḥ sāgaraṃ yathā",
    "GE07mbh_07_u:128.014d-019_0017": "kirann iṣusahasrāṇi tatra tatra tadā tadā",
    "GE07mbh_07_u:128.014d-019_0018": "pāñcālān pāṇḍavāṃś caiva vivyādha niśitaiḥ śaraiḥ",
    "GE07mbh_07_u:128.014d-019_0019": "yathodyamya tataḥ sūryo raśmibhir nāśayet tamaḥ",
    "GE07mbh_07_u:128.014d-019_0020": "tathā putras tava balaṃ nāśayat tan mahābalaḥ",
    "GE07mbh_07_u:128.015a": "madhyaṃdinagataṃ sūryaṃ pratapantaṃ gabhastibhiḥ",
    "GE07mbh_07_u:128.015c": "tathā tava sutaṃ madhye pratapantaṃ śarormibhiḥ",
    "GE07mbh_07_u:128.016a": "na śekur bhārataṃ yuddhe pāṇḍavāḥ samavekṣitum",
    "GE07mbh_07_u:128.016c": "palāyane kṛtotsāhā nirutsāhā dviṣajjaye",
    "GE07mbh_07_u:128.017a": "paryadhāvanta pāñcālā vadhyamānā mahātmanā",
    "GE07mbh_07_u:128.017c": "rukmapuṅkhaiḥ prasannāgrais tava putreṇa dhanvinā",
    "GE07mbh_07_u:128.017e": "ardyamānāḥ śarais tūrṇaṃ nyapatan pāṇḍusainikāḥ",
    "GE07mbh_07_u:128.017f-1102_01": "vyadravaṃś ca bhayād yodhā dṛṣṭvā taṃ paramāhave",
    "GE07mbh_07_u:128.017f-1102_02": "vyāttānanam iva prāptam antakaṃ prāṇahāriṇam",
    "GE07mbh_07_u:128.018a": "na tādṛśaṃ raṇe karma kṛtavantas tu tāvakāḥ",
    "GE07mbh_07_u:128.018c": "yādṛśaṃ kṛtavān rājā putras tava viśāṃ pate",
    "GE07mbh_07_u:128.019a": "putreṇa tava sā senā pāṇḍavī mathitā raṇe",
    "GE07mbh_07_u:128.019c": "nalinī dviradeneva samantāt phullapaṅkajā",
    "GE07mbh_07_u:128.020a": "kṣīṇatoyānilārkābhyāṃ hatatviḍ iva padminī",
    "GE07mbh_07_u:128.020c": "babhūva pāṇḍavī senā tava putrasya tejasā",
    "GE07mbh_07_u:128.021a": "pāṇḍusenāṃ hatāṃ dṛṣṭvā tava putreṇa bhārata",
    "GE07mbh_07_u:128.021c": "bhīmasenapurogās tu pāñcālāḥ samupādravan",
    "GE07mbh_07_u:128.022a": "sa bhīmasenaṃ daśabhir mādrīputrau tribhis tribhiḥ",
    "GE07mbh_07_u:128.022c": "virāṭadrupadau ṣaḍbhiḥ śatena ca śikhaṇḍinam",
    "GE07mbh_07_u:128.023a": "dhṛṣṭadyumnaṃ ca saptatyā dharmaputraṃ ca saptabhiḥ",
    "GE07mbh_07_u:128.023c": "kekayāṃś caiva cedīṃś ca bahubhir niśitaiḥ śaraiḥ",
    "GE07mbh_07_u:128.024a": "sātvataṃ pañcabhir viddhvā draupadeyāṃs tribhis tribhiḥ",
    "GE07mbh_07_u:128.024c": "ghaṭotkacaṃ ca samare viddhvā siṃha ivānadat",
    "GE07mbh_07_u:128.025a": "śataśaś cāparān yodhān sadvipāśvarathān raṇe",
    "GE07mbh_07_u:128.025c": "śarair avacakartograiḥ kruddho 'ntaka iva prajāḥ",
    "GE07mbh_07_u:128.025d-1103_01": "sā tena pāṇḍavī senā vadhyamānā śilīmukhaiḥ",
    "GE07mbh_07_u:128.025d-1103_02": "tava putreṇa saṃgrāme vidudrāva narādhipa",
    "GE07mbh_07_u:128.025d-1103_03": "taṃ tapantam ivādityaṃ kururājaṃ mahāhave",
    "GE07mbh_07_u:128.025d-1103_04": "nāśakan vīkṣituṃ rājan pāṇḍuputrasya sainikāḥ",
    "GE07mbh_07_u:128.025d-1103_05": "tato yudhiṣṭhiro rājā kupito rājasattama",
    "GE07mbh_07_u:128.025d-1103_06": "abhyadhāvat kurupatiṃ tava putraṃ jigīṣayā",
    "GE07mbh_07_u:128.025d-1103_07": "tāv ubhau yudhi kauravyau samīyatur ariṃdamau",
    "GE07mbh_07_u:128.025d-1103_08": "svārthahetoḥ parākrāntau duryodhanayudhiṣṭhirau",
    "GE07mbh_07_u:128.025d-1103_09": "tato duryodhanaḥ kruddhaḥ śaraiḥ saṃnataparvabhiḥ",
    "GE07mbh_07_u:128.025d-1103_10": "vivyādha daśabhis tūrṇaṃ dhvajaṃ ciccheda ceṣuṇā",
    "GE07mbh_07_u:128.025d-1103_11": "indrasenaṃ tribhiś caiva lalāṭe jaghnivān nṛpa",
    "GE07mbh_07_u:128.025d-1103_12": "sārathiṃ dayitaṃ rājñaḥ pāṇḍavasya mahātmanaḥ",
    "GE07mbh_07_u:128.025d-1103_13": "dhanuś ca punar anyena cakartāsya mahārathaḥ",
    "GE07mbh_07_u:128.025d-1103_14": "caturbhiś caturaś caiva bāṇair vivyādha vājinaḥ",
    "GE07mbh_07_u:128.025d-1103_15": "tato yudhiṣṭhiraḥ kruddho nimeṣād iva kārmukam",
    "GE07mbh_07_u:128.025d-1103_16": "anyad ādāya vegena kauravaṃ pratyavārayat",
    "GE07mbh_07_u:128.026a": "tasya tān nighnataḥ śatrūn rukmapṛṣṭhaṃ mahad dhanuḥ",
    "GE07mbh_07_u:128.026c": "bhallābhyāṃ pāṇḍavo jyeṣṭhas tridhā ciccheda māriṣa",
    "GE07mbh_07_u:128.027a": "vivyādha cainaṃ daśabhiḥ samyagastaiḥ śitaiḥ śaraiḥ",
    "GE07mbh_07_u:128.027c": "marmāṇi bhittvā te sarve saṃbhagnāḥ kṣitim āviśan",
    "GE07mbh_07_u:128.028a": "tataḥ pramuditā yodhāḥ parivavrur yudhiṣṭhiram",
    "GE07mbh_07_u:128.028c": "vṛtrahatyai yathā devāḥ parivavruḥ puraṃdaram",
    "GE07mbh_07_u:128.028d-1104_01": "vṛtreṇa saha yudhyantaṃ yadvad devā śatakratum",
    "GE07mbh_07_u:128.029a": "tato yudhiṣṭhiro rājā tava putrasya māriṣa",
    "GE07mbh_07_u:128.029c": "śaraṃ paramadurvāraṃ preṣayām āsa saṃyuge",
    "GE07mbh_07_u:128.029d-1105_01": "sa śaraṃ sūryaraśmyābham atyugram anivāraṇam",
    "GE07mbh_07_u:128.029d-1106_01": "hā hato 'sīti rājānam uktvāmuñcad yudhiṣṭhiraḥ",
    "GE07mbh_07_u:128.029d-1106_02": "sa tenākarṇamuktena viddho bāṇena kauravaḥ",
    "GE07mbh_07_u:128.029e": "sa tena bhṛśasaṃviddho niṣasāda rathottame",
    "GE07mbh_07_u:128.029f-1107_01": "niṣasāda rathopasthe bhṛśaṃ saṃmūḍhacetanaḥ",
    "GE07mbh_07_u:128.030a": "tataḥ pāñcālasainyānāṃ bhṛśam āsīd ravo mahān",
    "GE07mbh_07_u:128.030c": "hato rājeti rājendra muditānāṃ samantataḥ",
    "GE07mbh_07_u:128.031a": "bāṇaśabdaravaś cograḥ śuśruve tatra māriṣa",
    "GE07mbh_07_u:128.031c": "atha droṇo drutaṃ tatra pratyadṛśyata saṃyuge",
    "GE07mbh_07_u:128.032a": "hṛṣṭo duryodhanaś cāpi dṛḍham ādāya kārmukam",
    "GE07mbh_07_u:128.032c": "tiṣṭha tiṣṭheti rājānaṃ bruvan pāṇḍavam abhyayāt",
    "GE07mbh_07_u:128.032d-1108_01": "tam evaṃvādinaṃ vīraṃ dhārtarāṣṭraṃ mahāratham",
    "GE07mbh_07_u:128.033a": "pratyudyayus taṃ tvaritāḥ pāñcālā rājagṛddhinaḥ",
    "GE07mbh_07_u:128.033c": "tān droṇaḥ pratijagrāha parīpsan kurusattamam",
    "GE07mbh_07_u:128.033e": "caṇḍavātoddhatān meghān nighnan raśmimuco yathā",
    "GE07mbh_07_u:128.034a": "tato rājan mahān āsīt saṃgrāmo bhūrivardhanaḥ",
    "GE07mbh_07_u:128.034c": "tāvakānāṃ pareṣāṃ ca sametānāṃ yuyutsayā",
    "GE07mbh_07_u:129.001": "dhṛtarāṣṭra uvāca",
    "GE07mbh_07_u:129.001a": "yat tadā prāviśat pāṇḍūn ācāryaḥ kupito vaśī",
    "GE07mbh_07_u:129.001c": "uktvā duryodhanaṃ samyaṅ mama śāstrātigaṃ sutam",
    "GE07mbh_07_u:129.002a": "praviśya vicarantaṃ ca raṇe śūram avasthitam",
    "GE07mbh_07_u:129.002c": "kathaṃ droṇaṃ maheṣvāsaṃ pāṇḍavāḥ paryavārayan",
    "GE07mbh_07_u:129.003a": "ke 'rakṣan dakṣiṇaṃ cakram ācāryasya mahātmanaḥ",
    "GE07mbh_07_u:129.003c": "ke cottaram arakṣanta nighnataḥ śātravān raṇe",
    "GE07mbh_07_u:129.003d-1109_01": "ke cāsya pṛṣṭhato 'nvāsan vīrā vīrasya yodhinaḥ",
    "GE07mbh_07_u:129.003d-1109_02": "ke purastād avartanta rathinas tasya śatravaḥ",
    "GE07mbh_07_u:129.003d-1109_03": "manye tān aspṛśac chītam ativelam anārtavam",
    "GE07mbh_07_u:129.003d-1109_04": "manye te samavepanta gāvo vai śiśire yathā",
    "GE07mbh_07_u:129.003d-1109_05": "yat prāviśan maheṣvāsaḥ pāñcālān aparājitaḥ",
    "GE07mbh_07_u:129.004a": "nṛtyan sa rathamārgeṣu sarvaśastrabhṛtāṃ varaḥ",
    "GE07mbh_07_u:129.004b-1110_01": "nirdahan sarvasainyāni pāñcālānāṃ ratharṣabhaḥ",
    "GE07mbh_07_u:129.004c": "dhūmaketur iva kruddhaḥ kathaṃ mṛtyum upeyivān",
    "GE07mbh_07_u:129.005": "saṃjaya uvāca",
    "GE07mbh_07_u:129.005a": "sāyāhne saindhavaṃ hatvā rājñā pārthaḥ sametya ca",
    "GE07mbh_07_u:129.005c": "sātyakiś ca maheṣvāso droṇam evābhyadhāvatām",
    "GE07mbh_07_u:129.006a": "tathā yudhiṣṭhiras tūrṇaṃ bhīmasenaś ca pāṇḍavaḥ",
    "GE07mbh_07_u:129.006c": "pṛthak camūbhyāṃ saṃsaktau droṇam evābhyadhāvatām",
    "GE07mbh_07_u:129.007a": "tathaiva nakulo dhīmān sahadevaś ca durjayaḥ",
    "GE07mbh_07_u:129.007c": "dhṛṣṭadyumnaḥ śatānīko virāṭaś ca sakekayaḥ",
    "GE07mbh_07_u:129.007e": "matsyāḥ śālveyasenāś ca droṇam eva yayur yudhi",
    "GE07mbh_07_u:129.008a": "drupadaś ca tathā rājā pāñcālair abhirakṣitaḥ",
    "GE07mbh_07_u:129.008c": "dhṛṣṭadyumnapitā rājan droṇam evābhyavartata",
    "GE07mbh_07_u:129.009a": "draupadeyā maheṣvāsā rākṣasaś ca ghaṭotkacaḥ",
    "GE07mbh_07_u:129.009c": "sasenās te 'bhyavartanta droṇam eva mahādyutim",
    "GE07mbh_07_u:129.010a": "prabhadrakāś ca pāñcālāḥ ṣaṭsahasrāḥ prahāriṇaḥ",
    "GE07mbh_07_u:129.010c": "droṇam evābhyavartanta puraskṛtya śikhaṇḍinam",
    "GE07mbh_07_u:129.011a": "tathetare naravyāghrāḥ pāṇḍavānāṃ mahārathāḥ",
    "GE07mbh_07_u:129.011c": "sahitāḥ saṃnyavartanta droṇam eva dvijarṣabham",
    "GE07mbh_07_u:129.012a": "teṣu śūreṣu yuddhāya gateṣu bharatarṣabha",
    "GE07mbh_07_u:129.012c": "babhūva rajanī ghorā bhīrūṇāṃ bhayavardhinī",
    "GE07mbh_07_u:129.013a": "yodhānām aśivā raudrā rājann antakagāminī",
    "GE07mbh_07_u:129.013c": "kuñjarāśvamanuṣyāṇāṃ prāṇāntakaraṇī tadā",
    "GE07mbh_07_u:129.014a": "tasyāṃ rajanyāṃ ghorāyāṃ nadantyaḥ sarvataḥ śivāḥ",
    "GE07mbh_07_u:129.014c": "nyavedayan bhayaṃ ghoraṃ sajvālakavalair mukhaiḥ",
    "GE07mbh_07_u:129.015a": "ulūkāś cāpy adṛśyanta śaṃsanto vipulaṃ bhayam",
    "GE07mbh_07_u:129.015c": "viśeṣataḥ kauravāṇāṃ dhvajinyām atidāruṇam",
    "GE07mbh_07_u:129.016a": "tataḥ sainyeṣu rājendra śabdaḥ samabhavan mahān",
    "GE07mbh_07_u:129.016c": "bherīśabdena mahatā mṛdaṅgānāṃ svanena ca",
    "GE07mbh_07_u:129.017a": "gajānāṃ garjitaiś cāpi turaṅgāṇāṃ ca heṣitaiḥ",
    "GE07mbh_07_u:129.017c": "khuraśabdanipātaiś ca tumulaḥ sarvato 'bhavat",
    "GE07mbh_07_u:129.018a": "tataḥ samabhavad yuddhaṃ saṃdhyāyām atidāruṇam",
    "GE07mbh_07_u:129.018c": "droṇasya ca mahārāja sṛñjayānāṃ ca sarvaśaḥ",
    "GE07mbh_07_u:129.019a": "tamasā cāvṛte loke na prājñāyata kiṃ cana",
    "GE07mbh_07_u:129.019c": "sainyena rajasā caiva samantād utthitena ha",
    "GE07mbh_07_u:129.020a": "narasyāśvasya nāgasya samasajjata śoṇitam",
    "GE07mbh_07_u:129.020c": "nāpaśyāma rajo bhaumaṃ kaśmalenābhisaṃvṛtāḥ",
    "GE07mbh_07_u:129.021a": "rātrau vaṃśavanasyeva dahyamānasya parvate",
    "GE07mbh_07_u:129.021b-1111_01": "mṛdaṅgānakanirhrādair jharjharaiḥ paṭahais tathā",
    "GE07mbh_07_u:129.021b-1111_02": "phetkārair hreṣitaiḥ śabdaiḥ sarvam evākulaṃ babhau",
    "GE07mbh_07_u:129.021c": "ghoraś caṭacaṭāśabdaḥ śastrāṇāṃ patatām abhūt",
    "GE07mbh_07_u:129.022a": "naiva sve na pare rājan prājñāyanta tamovṛte",
    "GE07mbh_07_u:129.022c": "unmattam iva tat sarvaṃ babhūva rajanīmukhe",
    "GE07mbh_07_u:129.023a": "bhaumaṃ rajo 'tha rājendra śoṇitena praśāmitam",
    "GE07mbh_07_u:129.023c": "śātakaumbhaiś ca kavacair bhūṣaṇaiś ca tamo 'bhyagāt",
    "GE07mbh_07_u:129.024a": "tataḥ sā bhāratī senā maṇihemavibhūṣitā",
    "GE07mbh_07_u:129.024c": "dyaur ivāsīt sanakṣatrā rajanyāṃ bharatarṣabha",
    "GE07mbh_07_u:129.025a": "gomāyubaḍasaṃghuṣṭā śaktidhvajasamākulā",
    "GE07mbh_07_u:129.025c": "dāruṇābhirutā ghorā kṣveḍitotkruṣṭanāditā",
    "GE07mbh_07_u:129.026a": "tato 'bhavan mahāśabdas tumulo lomaharṣaṇaḥ",
    "GE07mbh_07_u:129.026c": "samāvṛṇvan diśaḥ sarvā mahendrāśaninisvanaḥ",
    "GE07mbh_07_u:129.027a": "sā niśīthe mahārāja senādṛśyata bhāratī",
    "GE07mbh_07_u:129.027c": "aṅgadaiḥ kuṇḍalair niṣkaiḥ śastraiś caivāvabhāsitā",
    "GE07mbh_07_u:129.028a": "tatra nāgā rathāś caiva jāmbūnadavibhūṣitāḥ",
    "GE07mbh_07_u:129.028c": "niśāyāṃ pratyadṛśyanta meghā iva savidyutaḥ ṛṣṭiśaktigadābāṇamusalaprāsapaṭṭiśāḥ",
    "GE07mbh_07_u:129.029c": "saṃpatanto vyadṛśyanta bhrājamānā ivāgnayaḥ",
    "GE07mbh_07_u:129.030a": "duryodhanapurovātāṃ rathanāgabalāhakām",
    "GE07mbh_07_u:129.030c": "vāditraghoṣastanitāṃ cāpavidyuddhvajair",
    "GE07mbh_07_u:129.031a": "droṇapāṇḍavaparjanyāṃ khaḍgaśaktigadāśanim",
    "GE07mbh_07_u:129.031c": "śaradhārāstrapavanāṃ bhṛśaṃ śītoṣṇasaṃkulām",
    "GE07mbh_07_u:129.032a": "ghorāṃ vismāpanīm ugrāṃ jīvitacchidam aplavām",
    "GE07mbh_07_u:129.032c": "tāṃ prāviśann atibhayāṃ senāṃ yuddhacikīrṣavaḥ",
    "GE07mbh_07_u:129.033a": "tasmin rātrimukhe ghore mahāśabdaninādite",
    "GE07mbh_07_u:129.033c": "bhīrūṇāṃ trāsajanane śūrāṇāṃ harṣavardhane",
    "GE07mbh_07_u:129.034a": "rātriyuddhe tadā ghore vartamāne sudāruṇe",
    "GE07mbh_07_u:129.034c": "droṇam abhyadravan kruddhāḥ sahitāḥ pāṇḍusṛñjayāḥ",
    "GE07mbh_07_u:129.035a": "ye ye pramukhato rājan nyavartanta mahātmanaḥ",
    "GE07mbh_07_u:129.035c": "tān sarvān vimukhāṃś cakre kāṃś cin ninye yamakṣayam",
    "GE07mbh_07_u:129.035d-1112_01": "tāni nāgasahasrāṇi rathānām ayutāni ca",
    "GE07mbh_07_u:129.035d-1112_02": "padātihayasaṃghānāṃ prayutāny arbudāni ca",
    "GE07mbh_07_u:129.035d-1112_03": "droṇenaikena nārācair nirbhinnāni niśāmukhe",
    "GE07mbh_07_u:130.001": "dhṛtarāṣṭra uvāca",
    "GE07mbh_07_u:130.001a": "tasmin praviṣṭe durdharṣe sṛñjayān amitaujasi",
    "GE07mbh_07_u:130.001c": "amṛṣyamāṇe saṃrabdhe kā vo 'bhūd vai matis tadā",
    "GE07mbh_07_u:130.002a": "duryodhanaṃ tathā putram uktvā śāstrātigaṃ mama",
    "GE07mbh_07_u:130.002c": "yat prāviśad ameyātmā kiṃ pārthaḥ pratyapadyata",
    "GE07mbh_07_u:130.003a": "nihate saindhave vīre bhūriśravasi caiva hi",
    "GE07mbh_07_u:130.003c": "yad abhyagān mahātejāḥ pāñcālān aparājitaḥ",
    "GE07mbh_07_u:130.004a": "kim amanyata durdharṣaḥ praviṣṭe śatrutāpane",
    "GE07mbh_07_u:130.004c": "duryodhanaś ca kiṃ kṛtyaṃ prāptakālam amanyata",
    "GE07mbh_07_u:130.005a": "ke ca taṃ varadaṃ vīram anvayur dvijasattamam",
    "GE07mbh_07_u:130.005c": "ke cāsya pṛṣṭhato 'gacchan vīrāḥ śūrasya yudhyataḥ",
    "GE07mbh_07_u:130.005e": "ke purastād ayudhyanta nighnataḥ śātravān raṇe",
    "GE07mbh_07_u:130.006a": "manye 'haṃ pāṇḍavān sarvān bhāradvājaśarārditān",
    "GE07mbh_07_u:130.006c": "śiśire kampamānā vai kṛśā gāva ivābhibho",
    "GE07mbh_07_u:130.007a": "praviśya sa maheṣvāsaḥ pāñcālān arimardanaḥ",
    "GE07mbh_07_u:130.007c": "kathaṃ nu puruṣavyāghraḥ pañcatvam upajagmivān",
    "GE07mbh_07_u:130.008a": "sarveṣu sainyeṣu ca saṃgateṣu; rātrau sameteṣu mahāratheṣu",
    "GE07mbh_07_u:130.008c": "saṃloḍyamāneṣu pṛthagvidheṣu; ke vas tadānīṃ matimanta āsan",
    "GE07mbh_07_u:130.009a": "hatāṃś caiva viṣaktāṃś ca parābhūtāṃś ca śaṃsasi",
    "GE07mbh_07_u:130.009c": "rathino virathāṃś caiva kṛtān yuddheṣu māmakān",
    "GE07mbh_07_u:130.009d-1113_01": "teṣāṃ saṃloḍyamānānāṃ pāṇḍavair hatacetasām",
    "GE07mbh_07_u:130.009d-1113_02": "andhe tamasi kiṃ jyotir abhavat kā matis tadā",
    "GE07mbh_07_u:130.009d-1113_03": "prahṛṣṭāṃś cāpy udagrāṃś ca nityaṃ śaṃsasi pāṇḍavān",
    "GE07mbh_07_u:130.009d-1113_04": "aprahṛṣṭān vimanaso vitrastāṃś caiva māmakān",
    "GE07mbh_07_u:130.010a": "katham eṣāṃ tadā tatra pārthānām apalāyinām",
    "GE07mbh_07_u:130.010c": "prakāśam abhavad rātrau kathaṃ kuruṣu saṃjaya",
    "GE07mbh_07_u:130.011": "saṃjaya uvāca",
    "GE07mbh_07_u:130.011a": "rātriyuddhe tadā rājan vartamāne sudāruṇe",
    "GE07mbh_07_u:130.011c": "droṇam abhyadravan rātrau pāṇḍavāḥ sahasainikāḥ",
    "GE07mbh_07_u:130.012a": "tato droṇaḥ kekayāṃś ca dhṛṣṭadyumnasya cātmajān",
    "GE07mbh_07_u:130.012c": "preṣayan mṛtyulokāya sarvān iṣubhir āśugaiḥ",
    "GE07mbh_07_u:130.013a": "tasya pramukhato rājan ye 'vartanta mahārathāḥ",
    "GE07mbh_07_u:130.013c": "tān sarvān preṣayām āsa paralokāya bhārata",
    "GE07mbh_07_u:130.014a": "pramathnantaṃ tadā vīraṃ bhāradvājaṃ mahāratham",
    "GE07mbh_07_u:130.014c": "abhyavartata saṃkruddhaḥ śibī rājan pratāpavān",
    "GE07mbh_07_u:130.015a": "tam āpatantaṃ saṃprekṣya pāṇḍavānāṃ mahāratham",
    "GE07mbh_07_u:130.015c": "vivyādha daśabhir droṇaḥ sarvapāraśavaiḥ śaraiḥ",
    "GE07mbh_07_u:130.016a": "taṃ śibiḥ prativivyādha triṃśatā niśitaiḥ śaraiḥ",
    "GE07mbh_07_u:130.016c": "sārathiṃ cāsya bhallena smayamāno nyapātayat",
    "GE07mbh_07_u:130.017a": "tasya droṇo hayān hatvā sārathiṃ ca mahātmanaḥ",
    "GE07mbh_07_u:130.017c": "athāsya saśirastrāṇaṃ śiraḥ kāyād apāharat",
    "GE07mbh_07_u:130.017d-1114_01": "tato 'sya sārathiṃ kṣipram anyaṃ duryodhano 'diśat",
    "GE07mbh_07_u:130.017d-1114_02": "sa tena saṃgṛhītāśvaḥ punar abhyadravad ripūn",
    "GE07mbh_07_u:130.018a": "kaliṅgānāṃ ca sainyena kaliṅgasya suto raṇe",
    "GE07mbh_07_u:130.018c": "pūrvaṃ pitṛvadhāt kruddho bhīmasenam upādravat",
    "GE07mbh_07_u:130.019a": "sa bhīmaṃ pañcabhir viddhvā punar vivyādha saptabhiḥ",
    "GE07mbh_07_u:130.019c": "viśokaṃ tribhir ājaghne dhvajam ekena patriṇā",
    "GE07mbh_07_u:130.020a": "kaliṅgānāṃ tu taṃ śūraṃ kruddhaṃ kruddho vṛkodaraḥ",
    "GE07mbh_07_u:130.020c": "rathād ratham abhidrutya muṣṭinābhijaghāna ha",
    "GE07mbh_07_u:130.021a": "tasya muṣṭihatasyājau pāṇḍavena balīyasā",
    "GE07mbh_07_u:130.021c": "sarvāṇy asthīni sahasā prāpatan vai pṛthak pṛthak",
    "GE07mbh_07_u:130.021d-1115_01": "tasmiṃs tathā hate tena siṃhanādo mahān abhūt",
    "GE07mbh_07_u:130.021d-1115_02": "pāñcālānāṃ mahārāja sādhu sādhv iti pāṇḍavam",
    "GE07mbh_07_u:130.022a": "taṃ karṇo bhrātaraś cāsya nāmṛṣyanta mahārathāḥ",
    "GE07mbh_07_u:130.022c": "te bhīmasenaṃ nārācair jaghnur āśīviṣopamaiḥ",
    "GE07mbh_07_u:130.023a": "tataḥ śatrurathaṃ tyaktvā bhīmo dhruvarathaṃ gataḥ",
    "GE07mbh_07_u:130.023c": "dhruvaṃ cāsyantam aniśaṃ muṣṭinā samapothayat",
    "GE07mbh_07_u:130.023d-1116_01": "**** **** bhīmaḥ svaṃ ratham āgamat",
    "GE07mbh_07_u:130.023d-1116_02": "punaś cotpatya vegena tasyānujam apātayat",
    "GE07mbh_07_u:130.023d-1117_01": "yathā kācamaṇir nyasto muṣṭinaikena līlayā",
    "GE07mbh_07_u:130.023d-1117_02": "sa hataḥ sahasā cūrṇo raktam evopapadyata",
    "GE07mbh_07_u:130.023d-1117_03": "tathā cūrṇam abhūt tatra karṇabhrātā drumas tathā",
    "GE07mbh_07_u:130.023e": "sa tathā pāṇḍuputreṇa balinā nihato 'patat",
    "GE07mbh_07_u:130.024a": "taṃ nihatya mahārāja bhīmaseno mahābalaḥ",
    "GE07mbh_07_u:130.024c": "jayarātarathaṃ prāpya muhuḥ siṃha ivānadat",
    "GE07mbh_07_u:130.025a": "jayarātam athākṣipya nadan savyena pāṇinā",
    "GE07mbh_07_u:130.025b-1118_01": "sūtaṃ cāsya mahābāhur gṛhya rājaṃs tathaiva ca",
    "GE07mbh_07_u:130.025c": "talena nāśayām āsa karṇasyaivāgrataḥ sthitam",
    "GE07mbh_07_u:130.025d-1119_01": "pādayor gṛhya tau vīrau bhīmaḥ karṇasya paśyataḥ",
    "GE07mbh_07_u:130.025d-1119_02": "bhūmāv āvidhya jaghne sa tau ca prāṇair vyayujyatām",
    "GE07mbh_07_u:130.026a": "karṇas tu pāṇḍave śaktiṃ kāñcanīṃ samavāsṛjat",
    "GE07mbh_07_u:130.026c": "tatas tām eva jagrāha prahasan pāṇḍunandanaḥ",
    "GE07mbh_07_u:130.027a": "karṇāyaiva ca durdharṣaś cikṣepājau vṛkodaraḥ",
    "GE07mbh_07_u:130.027c": "tām antarikṣe ciccheda śakunis tailapāyinā",
    "GE07mbh_07_u:130.027d-1120_01": "etat kṛtvā mahat karma raṇe 'dbhutaparākramaḥ",
    "GE07mbh_07_u:130.027d-1120_02": "punaḥ svaratham āsthāya dudrāva tava vāhinīm",
    "GE07mbh_07_u:130.027d-1120_03": "tam āyāntaṃ jighāṃsantaṃ bhīmaṃ kruddham ivāntakam",
    "GE07mbh_07_u:130.027d-1120_04": "nyavārayan mahābāhuṃ tava putrā viśāṃ pate",
    "GE07mbh_07_u:130.028a": "tatas tava sutā rājan bhīmasya ratham āvrajan",
    "GE07mbh_07_u:130.028c": "mahatā śaravarṣeṇa chādayanto vṛkodaram",
    "GE07mbh_07_u:130.029a": "durmadasya tato bhīmaḥ prahasann iva saṃyuge",
    "GE07mbh_07_u:130.029c": "sārathiṃ ca hayāṃś caiva śarair ninye yamakṣayam",
    "GE07mbh_07_u:130.029e": "durmadas tu tato yānaṃ duṣkarṇasyāvapupluve",
    "GE07mbh_07_u:130.030a": "tāv ekaratham ārūḍhau bhrātarau paratāpanau",
    "GE07mbh_07_u:130.030c": "saṃgrāmaśiraso madhye bhīmaṃ dvāv abhyadhāvatām",
    "GE07mbh_07_u:130.030e": "yathāmbupatimitrau hi tārakaṃ daityasattamam",
    "GE07mbh_07_u:130.031a": "tatas tu durmadaś caiva duṣkarṇaś ca tavātmajau",
    "GE07mbh_07_u:130.031c": "ratham ekaṃ samāruhya bhīmaṃ bāṇair avidhyatām",
    "GE07mbh_07_u:130.032a": "tataḥ karṇasya miṣato drauṇer duryodhanasya ca",
    "GE07mbh_07_u:130.032c": "kṛpasya somadattasya bāhlīkasya ca pāṇḍavaḥ",
    "GE07mbh_07_u:130.033a": "durmadasya ca vīrasya duṣkarṇasya ca taṃ ratham",
    "GE07mbh_07_u:130.033b-1121_01": "āruroha mahābāhur miṣatāṃ sarvadhanvinām",
    "GE07mbh_07_u:130.033c": "pādaprahāreṇa dharāṃ prāveśayad ariṃdamaḥ",
    "GE07mbh_07_u:130.034a": "tataḥ sutau te balinau śūrau duṣkarṇadurmadau",
    "GE07mbh_07_u:130.034c": "muṣṭināhatya saṃkruddho mamarda caraṇena ca",
    "GE07mbh_07_u:130.035a": "tato hāhākṛte sainye dṛṣṭvā bhīmaṃ nṛpābruvan",
    "GE07mbh_07_u:130.035c": "rudro 'yaṃ bhīmarūpeṇa dhārtarāṣṭreṣu gṛdhyati",
    "GE07mbh_07_u:130.036a": "evam uktvāpalāyanta sarve bhārata pārthivāḥ",
    "GE07mbh_07_u:130.036c": "visaṃjñāvāhayan vāhān na ca dvau saha dhāvataḥ",
    "GE07mbh_07_u:130.037a": "tato bale bhṛśalulite niśāmukhe; supūjito nṛpavṛṣabhair vṛkodaraḥ",
    "GE07mbh_07_u:130.037c": "mahābalaḥ kamalavibuddhalocano; yudhiṣṭhiraṃ nṛpatim apūjayad balī",
    "GE07mbh_07_u:130.038a": "tato yamau drupadavirāṭakekayā; yudhiṣṭhiraś cāpi parāṃ mudaṃ yayuḥ",
    "GE07mbh_07_u:130.038c": "vṛkodaraṃ bhṛśam abhipūjayaṃś ca te; yathāndhake pratinihate haraṃ surāḥ",
    "GE07mbh_07_u:130.039a": "tataḥ sutās tava varuṇātmajopamā; ruṣānvitāḥ saha guruṇā mahātmanā",
    "GE07mbh_07_u:130.039c": "vṛkodaraṃ sarathapadātikuñjarā; yuyutsavo bhṛśam abhiparyavārayan",
    "GE07mbh_07_u:130.039d-1122_01": "tato yamau drupadasutāḥ sasainikā yudhiṣṭhiradrupadavirāṭasātvatāḥ",
    "GE07mbh_07_u:130.039d-1122_03": "ghaṭotkaco jayavijayau drumau vṛkaḥ",
    "GE07mbh_07_u:130.039d-1122_04": "sasṛṃjayās tava tanayān avārayan",
    "GE07mbh_07_u:130.040a": "tato 'bhavat timiraghanair ivāvṛtaṃ; mahābhaye bhayadam atīva dāruṇam",
    "GE07mbh_07_u:130.040c": "niśāmukhe baḍavṛkagṛdhramodanaṃ; mahātmanāṃ nṛpavarayuddham adbhutam",
    "GE07mbh_07_u:131.001": "saṃjaya uvāca",
    "GE07mbh_07_u:131.001a": "prāyopaviṣṭe tu hate putre sātyakinā tataḥ",
    "GE07mbh_07_u:131.001c": "somadatto bhṛśaṃ kruddhaḥ sātyakiṃ vākyam abravīt",
    "GE07mbh_07_u:131.002a": "kṣatradharmaḥ purā dṛṣṭo yas tu devair mahātmabhiḥ",
    "GE07mbh_07_u:131.002c": "taṃ tvaṃ sātvata saṃtyajya dasyudharme kathaṃ rataḥ",
    "GE07mbh_07_u:131.003a": "parāṅmukhāya dīnāya nyastaśastrāya yācate",
    "GE07mbh_07_u:131.003c": "kṣatradharmarataḥ prājñaḥ kathaṃ nu prahared raṇe",
    "GE07mbh_07_u:131.004a": "dvāv eva kila vṛṣṇīnāṃ tatra khyātau mahārathau",
    "GE07mbh_07_u:131.004c": "pradyumnaś ca mahābāhus tvaṃ caiva yudhi sātvata",
    "GE07mbh_07_u:131.005a": "kathaṃ prāyopaviṣṭāya pārthena chinnabāhave",
    "GE07mbh_07_u:131.005c": "nṛśaṃsaṃ patanīyaṃ ca tādṛśaṃ kṛtavān asi",
    "GE07mbh_07_u:131.005d-1123_01": "karmaṇas tasya durvṛtta phalaṃ prāpnuhi saṃyuge",
    "GE07mbh_07_u:131.005d-1123_02": "adya chetsyāmi te mūḍha śiro vikramya patriṇā",
    "GE07mbh_07_u:131.006a": "śape sātvata putrābhyām iṣṭena sukṛtena ca",
    "GE07mbh_07_u:131.006c": "anatītām imāṃ rātriṃ yadi tvāṃ vīramāninam",
    "GE07mbh_07_u:131.007a": "arakṣyamāṇaṃ pārthena jiṣṇunā sasutānujam",
    "GE07mbh_07_u:131.007c": "na hanyāṃ niraye ghore pateyaṃ vṛṣṇipāṃsana",
    "GE07mbh_07_u:131.008a": "evam uktvā susaṃkruddhaḥ somadatto mahābalaḥ",
    "GE07mbh_07_u:131.008c": "dadhmau śaṅkhaṃ ca tāreṇa siṃhanādaṃ nanāda ca",
    "GE07mbh_07_u:131.009a": "tataḥ kamalapatrākṣaḥ siṃhadaṃṣṭro mahābalaḥ",
    "GE07mbh_07_u:131.009c": "sātvato bhṛśasaṃkruddhaḥ somadattam athābravīt",
    "GE07mbh_07_u:131.009d-1124_01": "kauraveya na me trāsaḥ kathaṃ cid api vidyate",
    "GE07mbh_07_u:131.009d-1124_02": "tvayā sārdham athānyaiś ca yudhyato hṛdi kaś cana",
    "GE07mbh_07_u:131.009d-1124_03": "yadi sarveṇa sainyena gupto māṃ yodhayiṣyasi",
    "GE07mbh_07_u:131.009d-1124_04": "tathāpi na vyathā kā cit tvayi syān mama kaurava",
    "GE07mbh_07_u:131.009d-1124_05": "yuddhasāreṇa vākyena satām avamatena ca",
    "GE07mbh_07_u:131.009d-1124_06": "nāhaṃ bhīṣayituṃ śakyaḥ kṣatravṛtte sthitas tvayā",
    "GE07mbh_07_u:131.009d-1124_07": "yadi te 'sti yuyutsādya mayā saha narādhipa",
    "GE07mbh_07_u:131.009d-1124_08": "nirdayo niśitair bāṇaiḥ prahara praharāmi te",
    "GE07mbh_07_u:131.010a": "hato bhūriśravā vīras tava putro mahārathaḥ",
    "GE07mbh_07_u:131.010c": "śalaś caiva tathā rājan bhrātṛvyasanakarśitaḥ",
    "GE07mbh_07_u:131.011a": "tvāṃ cāpy adya vadhiṣyāmi saputrapaśubāndhavam",
    "GE07mbh_07_u:131.011c": "tiṣṭhedānīṃ raṇe yattaḥ kauravo 'si viśeṣataḥ",
    "GE07mbh_07_u:131.012a": "yasmin dānaṃ damaḥ śaucam ahiṃsā hrīr dhṛtiḥ kṣamā",
    "GE07mbh_07_u:131.012c": "anapāyīni sarvāṇi nityaṃ rājñi yudhiṣṭhire",
    "GE07mbh_07_u:131.013a": "mṛdaṅgaketos tasya tvaṃ tejasā nihataḥ purā",
    "GE07mbh_07_u:131.013c": "sakarṇasaubalaḥ saṃkhye vināśaṃ samupeṣyasi",
    "GE07mbh_07_u:131.014a": "śape 'haṃ kṛṣṇacaraṇair iṣṭāpūrtena caiva ha",
    "GE07mbh_07_u:131.014c": "yadi tvāṃ sasutaṃ pāpaṃ na hanyāṃ yudhi roṣitaḥ",
    "GE07mbh_07_u:131.014e": "apayāsyasi cet tyaktvā tato mukto bhaviṣyasi",
    "GE07mbh_07_u:131.015a": "evam ābhāṣya cānyonyaṃ krodhasaṃraktalocanau",
    "GE07mbh_07_u:131.015c": "pravṛttau śarasaṃpātaṃ kartuṃ puruṣasattamau",
    "GE07mbh_07_u:131.016a": "tato gajasahasreṇa rathānām ayutena ca",
    "GE07mbh_07_u:131.016c": "duryodhanaḥ somadattaṃ parivārya",
    "GE07mbh_07_u:131.017a": "śakuniś ca susaṃkruddhaḥ sarvaśastrabhṛtāṃ varaḥ",
    "GE07mbh_07_u:131.017c": "putrapautraiḥ parivṛto bhrātṛbhiś cendravikramaiḥ",
    "GE07mbh_07_u:131.017e": "syālas tava mahābāhur vajrasaṃhanano yuvā",
    "GE07mbh_07_u:131.018a": "sāgraṃ śatasahasraṃ tu hayānāṃ tasya dhīmataḥ",
    "GE07mbh_07_u:131.018c": "somadattaṃ maheṣvāsaṃ samantāt paryarakṣata",
    "GE07mbh_07_u:131.019a": "rakṣyamāṇaś ca balibhiś chādayām āsa sātyakim",
    "GE07mbh_07_u:131.019c": "taṃ chādyamānaṃ viśikhair dṛṣṭvā saṃnataparvabhiḥ",
    "GE07mbh_07_u:131.019e": "dhṛṣṭadyumno 'bhyayāt kruddhaḥ pragṛhya mahatīṃ camūm",
    "GE07mbh_07_u:131.019f-1125_01": "abhyarakṣan mahābāhuḥ sātvataṃ satyavikramam",
    "GE07mbh_07_u:131.020a": "caṇḍavātābhisṛṣṭānām udadhīnām iva svanaḥ",
    "GE07mbh_07_u:131.020c": "āsīd rājan balaughānām anyonyam abhinighnatām",
    "GE07mbh_07_u:131.021a": "vivyādha somadattas tu sātvataṃ navabhiḥ śaraiḥ",
    "GE07mbh_07_u:131.021c": "sātyakir daśabhiś cainam avadhīt kurupuṃgavam",
    "GE07mbh_07_u:131.022a": "so 'tividdho balavatā samare dṛḍhadhanvanā",
    "GE07mbh_07_u:131.022c": "rathopasthaṃ samāsādya mumoha gatacetanaḥ",
    "GE07mbh_07_u:131.023a": "taṃ vimūḍhaṃ samālakṣya sārathis tvarayānvitaḥ",
    "GE07mbh_07_u:131.023c": "apovāha raṇād vīraṃ somadattaṃ mahāratham",
    "GE07mbh_07_u:131.024a": "taṃ visaṃjñaṃ samālokya yuyudhānaśarārditam",
    "GE07mbh_07_u:131.024b-020_0001": "abhyadhāvat tato droṇo yaduvīrajighāṃsayā",
    "GE07mbh_07_u:131.024b-020_0002": "tam āyāntam abhiprekṣya yudhiṣṭhirapurogamāḥ",
    "GE07mbh_07_u:131.024b-020_0003": "parivavrur mahātmānaṃ parīpsanto yadūdvaham",
    "GE07mbh_07_u:131.024b-020_0004": "tataḥ pravavṛte yuddhaṃ droṇasya saha pāṇḍavaiḥ",
    "GE07mbh_07_u:131.024b-020_0005": "baler iva suraiḥ pūrvaṃ trailokyajayakāṅkṣayā",
    "GE07mbh_07_u:131.024b-020_0006": "tataḥ sāyakajālena pāṇḍavānīkam āvṛṇot",
    "GE07mbh_07_u:131.024b-020_0007": "bhāradvājo mahātejā vivyādha ca yudhiṣṭhiram",
    "GE07mbh_07_u:131.024b-020_0008": "sātyakiṃ daśabhir bāṇair viṃśatyā pārṣataṃ śaraiḥ",
    "GE07mbh_07_u:131.024b-020_0009": "bhīmasenaṃ ca navabhir nakulaṃ pañcabhis tathā",
    "GE07mbh_07_u:131.024b-020_0010": "sahadevaṃ tathāṣṭābhiḥ śatena ca śikhaṇḍinam",
    "GE07mbh_07_u:131.024b-020_0011": "draupadeyān mahābāhuḥ pañcabhiḥ pañcabhiḥ śaraiḥ",
    "GE07mbh_07_u:131.024b-020_0012": "virāṭaṃ matsyam aṣṭābhir drupadaṃ daśabhiḥ śaraiḥ",
    "GE07mbh_07_u:131.024b-020_0013": "yudhāmanyuṃ tribhiḥ ṣaḍbhir uttamaujasam āhave",
    "GE07mbh_07_u:131.024b-020_0014": "anyāṃś ca sainikān viddhvā yudhiṣṭhiram upādravat",
    "GE07mbh_07_u:131.024b-020_0015": "te vadhyamānā droṇena pāṇḍuputrasya sainikāḥ",
    "GE07mbh_07_u:131.024b-020_0016": "prādravan vai bhayād rājan sārtanādā diśo daśa",
    "GE07mbh_07_u:131.024b-020_0017": "kālyamānaṃ tu tat sainyaṃ dṛṣṭvā droṇena phalgunaḥ",
    "GE07mbh_07_u:131.024b-020_0018": "kiṃ cid āgatasaṃrambho guruṃ pārtho 'bhyayād drutam",
    "GE07mbh_07_u:131.024b-020_0019": "dṛṣṭvā droṇas tu bībhatsum abhidhāvantam āhave",
    "GE07mbh_07_u:131.024b-020_0020": "saṃnyavartata tat sainyaṃ punar yaudhiṣṭhiraṃ nṛpa",
    "GE07mbh_07_u:131.024b-020_0021": "tato yuddham abhūd bhūyo bhāradvājasya pāṇḍavaiḥ",
    "GE07mbh_07_u:131.024b-020_0022": "droṇas tava sutai rājan sarvataḥ parivāritaḥ",
    "GE07mbh_07_u:131.024b-020_0023": "vyadhamat pāṇḍusainyāni tūlarāśim ivānalaḥ",
    "GE07mbh_07_u:131.024b-020_0024": "taṃ jvalantam ivādityaṃ dīptānalasamadyutim",
    "GE07mbh_07_u:131.024b-020_0025": "rājann aniśam atyantaṃ dṛṣṭvā droṇaṃ śarārciṣam",
    "GE07mbh_07_u:131.024b-020_0026": "maṇḍalīkṛtadhanvānaṃ tapantam iva bhāskaram",
    "GE07mbh_07_u:131.024b-020_0027": "dahantam ahitān sainye nainaṃ kaś cid avārayat",
    "GE07mbh_07_u:131.024b-020_0028": "yo yo hi pramukhe tasya tasthau droṇasya pūruṣaḥ",
    "GE07mbh_07_u:131.024b-020_0029": "tasya tasya śiraś chittvā yayau droṇaśaraḥ kṣitim",
    "GE07mbh_07_u:131.024b-020_0030": "evaṃ sā pāṇḍavī senā vadhyamānā mahātmanā",
    "GE07mbh_07_u:131.024b-020_0031": "pradudrāva punar bhītā paśyataḥ savyasācinaḥ",
    "GE07mbh_07_u:131.024b-020_0032": "saṃprabhagnaṃ balaṃ dṛṣṭvā droṇena niśi bhārata",
    "GE07mbh_07_u:131.024b-020_0033": "govindam abravīj jiṣṇur gaccha droṇarathaṃ prati",
    "GE07mbh_07_u:131.024b-020_0034": "tato rajatagokṣīrakundendusadṛśaprabhān",
    "GE07mbh_07_u:131.024b-020_0035": "codayām āsa dāśārho hayān droṇarathaṃ prati",
    "GE07mbh_07_u:131.024b-020_0036": "bhīmaseno 'pi taṃ dṛṣṭvā yāntaṃ droṇāya phalgunam",
    "GE07mbh_07_u:131.024b-020_0037": "svasārathim uvācedaṃ droṇānīkāya māṃ vaha",
    "GE07mbh_07_u:131.024b-020_0038": "so 'pi tasya vacaḥ śrutvā viśoko vāhayad dhayān",
    "GE07mbh_07_u:131.024b-020_0039": "pṛṣṭhataḥ satyasandhasya jiṣṇor bharatasattama",
    "GE07mbh_07_u:131.024b-020_0040": "tau dṛṣṭvā bhrātarau yattau droṇānīkam abhidrutau",
    "GE07mbh_07_u:131.024b-020_0041": "pāñcālāḥ sṛñjayā matsyāś cedikārūṣakośalāḥ",
    "GE07mbh_07_u:131.024b-020_0042": "anvagacchan mahārāja kekayāś ca mahārathāḥ",
    "GE07mbh_07_u:131.024b-020_0043": "tato rājann abhūd ghoraḥ saṃgrāmo lomaharṣaṇaḥ",
    "GE07mbh_07_u:131.024b-020_0044": "bībhatsur dakṣiṇaṃ pārśvam uttaraṃ ca vṛkodaraḥ",
    "GE07mbh_07_u:131.024b-020_0045": "mahadbhyāṃ rathavṛndābhyāṃ balaṃ jagṛhatus tava",
    "GE07mbh_07_u:131.024b-020_0046": "tau dṛṣṭvā puruṣavyāghrau bhīmasenadhanaṃjayau",
    "GE07mbh_07_u:131.024b-020_0047": "dhṛṣṭadyumno 'bhyayād rājan sātyakiś ca mahābalaḥ",
    "GE07mbh_07_u:131.024b-020_0048": "caṇḍavātābhipannānām udadhīnām iva svanaḥ",
    "GE07mbh_07_u:131.024b-020_0049": "āsīd rājan balaughānāṃ tadānyonyam abhighnatām",
    "GE07mbh_07_u:131.024b-020_0050": "saumadattivadhāt kruddho dṛṣṭvā sātyakim āhave",
    "GE07mbh_07_u:131.024c": "drauṇir abhyadravat kruddhaḥ sātvataṃ raṇamūrdhani",
    "GE07mbh_07_u:131.025a": "tam āpatantaṃ saṃprekṣya śaineyasya rathaṃ prati",
    "GE07mbh_07_u:131.025c": "bhaimaseniḥ susaṃkruddhaḥ pratyamitram avārayat",
    "GE07mbh_07_u:131.026a": "kārṣṇāyasamayaṃ ghoram ṛkṣacarmāvṛtaṃ mahat",
    "GE07mbh_07_u:131.026b-1126_01": "mahāntaṃ ratham āsthāya triṃśan natvāntarāntaram",
    "GE07mbh_07_u:131.026b-1126_02": "vikṣiptayantrasaṃnāhaṃ mahāmeghaughanisvanam",
    "GE07mbh_07_u:131.026c": "yuktaṃ gajanibhair vāhair na hayair nāpi vā gajaiḥ",
    "GE07mbh_07_u:131.027a": "vikṣiptam aṣṭacakreṇa vivṛtākṣeṇa kūjatā",
    "GE07mbh_07_u:131.027c": "dhvajenocchritatuṇḍena gṛdhrarājena rājatā",
    "GE07mbh_07_u:131.028a": "lohitārdrapatākaṃ tam antramālāvibhūṣitam",
    "GE07mbh_07_u:131.028c": "aṣṭacakrasamāyuktam āsthāya vipulaṃ ratham",
    "GE07mbh_07_u:131.029a": "śūlamudgaradhāriṇyā śailapādapahastayā",
    "GE07mbh_07_u:131.029c": "rakṣasāṃ ghorarūpāṇām akṣauhiṇyā",
    "GE07mbh_07_u:131.030a": "tam udyatamahācāpaṃ niśāmya vyathitā nṛpāḥ",
    "GE07mbh_07_u:131.030c": "yugāntakālasamaye daṇḍahastam",
    "GE07mbh_07_u:131.030d-1127_01": "tatas taṃ giriśṛṅgābhaṃ bhīmarūpaṃ bhayāvaham",
    "GE07mbh_07_u:131.030d-1127_02": "daṃṣṭrākarālogramukhaṃ śaṅkukarṇaṃ mahāhanum",
    "GE07mbh_07_u:131.030d-1127_03": "ūrdhvakeśaṃ virūpākṣaṃ dīptāsyaṃ nimnitodaram",
    "GE07mbh_07_u:131.030d-1127_04": "mahābhrābhagaladvāraṃ kirīṭacchannamūrdhajam",
    "GE07mbh_07_u:131.030d-1127_05": "trāsanaṃ sarvabhūtānāṃ vyāttānanam ivāntakam",
    "GE07mbh_07_u:131.030d-1127_06": "vīkṣya dīptam ivāyāntaṃ ripuvikṣobhakāriṇam",
    "GE07mbh_07_u:131.030d-1127_07": "tam udyatamahācāpaṃ rākṣasendraṃ ghaṭotkacam",
    "GE07mbh_07_u:131.031a": "bhayārditā pracukṣobha putrasya tava vāhinī",
    "GE07mbh_07_u:131.031c": "vāyunā kṣobhitāvartā",
    "GE07mbh_07_u:131.032a": "ghaṭotkacaprayuktena siṃhanādena bhīṣitāḥ",
    "GE07mbh_07_u:131.032c": "prasusruvur gajā mūtraṃ vivyathuś ca narā bhṛśam",
    "GE07mbh_07_u:131.033a": "tato 'śmavṛṣṭir atyartham āsīt tatra samantataḥ",
    "GE07mbh_07_u:131.033c": "saṃdhyākālādhikabalaiḥ pramuktā rākṣasaiḥ kṣitau",
    "GE07mbh_07_u:131.034a": "āyasāni ca cakrāṇi bhuśuṇḍyaḥ prāsatomarāḥ",
    "GE07mbh_07_u:131.034c": "patanty aviralāḥ śūlāḥ śataghnyaḥ paṭṭiśās tathā",
    "GE07mbh_07_u:131.035a": "tad ugram atiraudraṃ ca dṛṣṭvā yuddhaṃ narādhipāḥ",
    "GE07mbh_07_u:131.035c": "tanayās tava karṇaś ca vyathitāḥ prādravan diśaḥ",
    "GE07mbh_07_u:131.036a": "tatraiko 'strabalaślāghī drauṇir mānī na vivyathe",
    "GE07mbh_07_u:131.036c": "vyadhamac ca śarair māyāṃ ghaṭotkacavinirmitām",
    "GE07mbh_07_u:131.037a": "nihatāyāṃ tu māyāyām amarṣī sa ghaṭotkacaḥ",
    "GE07mbh_07_u:131.037c": "visasarja śarān ghorāṃs te 'śvatthāmānam āviśan",
    "GE07mbh_07_u:131.038a": "bhujagā iva vegena valmīkaṃ krodhamūrchitāḥ",
    "GE07mbh_07_u:131.038c": "te śarā rudhirābhyaktā bhittvā śāradvatīsutam",
    "GE07mbh_07_u:131.038e": "viviśur dharaṇīṃ śīghrā rukmapuṅkhāḥ śilāśitāḥ",
    "GE07mbh_07_u:131.039a": "aśvatthāmā tu saṃkruddho laghuhastaḥ pratāpavān",
    "GE07mbh_07_u:131.039c": "ghaṭotkacam abhikruddhaṃ bibheda daśabhiḥ śaraiḥ",
    "GE07mbh_07_u:131.039d-1128_01": "tato ghaṭotkacaḥ kruddhaś cakraṃ cikṣepa satvaram",
    "GE07mbh_07_u:131.040a": "ghaṭotkaco 'tividdhas tu droṇaputreṇa marmasu",
    "GE07mbh_07_u:131.040c": "cakraṃ śatasahasrāram agṛhṇād vyathito bhṛśam",
    "GE07mbh_07_u:131.041a": "kṣurāntaṃ bālasūryābhaṃ",
    "GE07mbh_07_u:131.041c": "aśvatthāmnas tu cikṣepa bhaimasenir jighāṃsayā",
    "GE07mbh_07_u:131.042a": "vegena mahatā gacchad vikṣiptaṃ drauṇinā śaraiḥ",
    "GE07mbh_07_u:131.042c": "abhāgyasyeva saṃkalpas tan moghaṃ nyapatad bhuvi",
    "GE07mbh_07_u:131.043a": "ghaṭotkacas tatas tūrṇaṃ dṛṣṭvā cakraṃ nipātitam",
    "GE07mbh_07_u:131.043c": "drauṇiṃ prācchādayad bāṇaiḥ svarbhānur iva bhāskaram",
    "GE07mbh_07_u:131.044a": "ghaṭotkacasutaḥ śrīmān bhinnāñjanacayopamaḥ",
    "GE07mbh_07_u:131.044c": "rurodha drauṇim āyāntaṃ prabhañjanam ivādrirāṭ",
    "GE07mbh_07_u:131.045a": "pautreṇa bhīmasenasya śaraiḥ so 'ñjanaparvaṇā",
    "GE07mbh_07_u:131.045c": "babhau meghena dhārābhir girir merur ivārditaḥ",
    "GE07mbh_07_u:131.046a": "aśvatthāmā tv asaṃbhrānto rudropendrendravikramaḥ",
    "GE07mbh_07_u:131.046c": "dhvajam ekena bāṇena cicchedāñjanaparvaṇaḥ",
    "GE07mbh_07_u:131.047a": "dvābhyāṃ tu rathayantāraṃ tribhiś cāsya triveṇukam",
    "GE07mbh_07_u:131.047c": "dhanur ekena ciccheda caturbhiś caturo hayān",
    "GE07mbh_07_u:131.048a": "virathasyodyataṃ hastād dhemabindubhir ācitam",
    "GE07mbh_07_u:131.048c": "viśikhena sutīkṣṇena khaḍgam asya dvidhākarot",
    "GE07mbh_07_u:131.049a": "gadā hemāṅgadā rājaṃs tūrṇaṃ haiḍimbasūnunā",
    "GE07mbh_07_u:131.049c": "bhrāmyotkṣiptā śaraiḥ sāpi drauṇinābhyāhatāpatat",
    "GE07mbh_07_u:131.050a": "tato 'ntarikṣam utpatya kālamegha ivonnadan",
    "GE07mbh_07_u:131.050c": "vavarṣāñjanaparvā sa drumavarṣaṃ nabhastalāt",
    "GE07mbh_07_u:131.051a": "tato māyādharaṃ drauṇir ghaṭotkacasutaṃ divi",
    "GE07mbh_07_u:131.051c": "mārgaṇair abhivivyādha ghanaṃ sūrya ivāṃśubhiḥ",
    "GE07mbh_07_u:131.052a": "so 'vatīrya punas tasthau rathe hemapariṣkṛte",
    "GE07mbh_07_u:131.052c": "mahīdhara ivātyuccaḥ śrīmān añjanaparvataḥ",
    "GE07mbh_07_u:131.053a": "tam ayasmayavarmāṇaṃ drauṇir bhīmātmajātmajam",
    "GE07mbh_07_u:131.053c": "jaghānāñjanaparvāṇaṃ maheśvara ivāndhakam",
    "GE07mbh_07_u:131.054a": "atha dṛṣṭvā hataṃ putram aśvatthāmnā mahābalam",
    "GE07mbh_07_u:131.054c": "drauṇeḥ sakāśam abhyetya roṣāt pracalitāṅgadaḥ",
    "GE07mbh_07_u:131.055a": "prāha vākyam asaṃbhrānto vīraṃ śāradvatīsutam",
    "GE07mbh_07_u:131.055c": "dahantaṃ pāṇḍavānīkaṃ vanam agnim ivoddhatam",
    "GE07mbh_07_u:131.056a": "tiṣṭha tiṣṭha na me jīvan droṇaputra gamiṣyasi",
    "GE07mbh_07_u:131.056c": "tvām adya nihaniṣyāmi krauñcam agnisuto yathā aśvatthāmovāca",
    "GE07mbh_07_u:131.057a": "gaccha vatsa sahānyais tvaṃ yudhyasvāmaravikrama",
    "GE07mbh_07_u:131.057c": "na hi putreṇa haiḍimbe pitā nyāyyaṃ prabādhitum",
    "GE07mbh_07_u:131.058a": "kāmaṃ khalu na me roṣo haiḍimbe vidyate tvayi",
    "GE07mbh_07_u:131.058c": "kiṃ tu roṣānvito jantur hanyād ātmānam apy uta",
    "GE07mbh_07_u:131.059": "saṃjaya uvāca",
    "GE07mbh_07_u:131.059a": "śrutvaitat krodhatāmrākṣaḥ putraśokasamanvitaḥ",
    "GE07mbh_07_u:131.059c": "aśvatthāmānam āyasto bhaimasenir abhāṣata",
    "GE07mbh_07_u:131.060a": "kim ahaṃ kātaro drauṇe pṛthagjana ivāhave",
    "GE07mbh_07_u:131.060b-1129_01": "yan māṃ bhīṣayase vāgbhir asad etad vacas tava",
    "GE07mbh_07_u:131.060c": "bhīmāt khalv aham utpannaḥ kurūṇāṃ vipule kule",
    "GE07mbh_07_u:131.061a": "pāṇḍavānām ahaṃ putraḥ samareṣv anivartinām",
    "GE07mbh_07_u:131.061c": "rakṣasām adhirājo 'haṃ daśagrīvasamo bale",
    "GE07mbh_07_u:131.062a": "tiṣṭha tiṣṭha na me jīvan droṇaputra gamiṣyasi",
    "GE07mbh_07_u:131.062c": "yuddhaśraddhām ahaṃ te 'dya vineṣyāmi raṇājire",
    "GE07mbh_07_u:131.063a": "ity uktvā roṣatāmrākṣo rākṣasaḥ sumahābalaḥ",
    "GE07mbh_07_u:131.063c": "drauṇim abhyadravat kruddho gajendram iva kesarī",
    "GE07mbh_07_u:131.064a": "rathākṣamātrair iṣubhir abhyavarṣad ghaṭotkacaḥ",
    "GE07mbh_07_u:131.064c": "rathinām ṛṣabhaṃ drauṇiṃ dhārābhir iva toyadaḥ",
    "GE07mbh_07_u:131.065a": "śaravṛṣṭiṃ śarair drauṇir aprāptāṃ tāṃ vyaśātayat",
    "GE07mbh_07_u:131.065c": "tato 'ntarikṣe bāṇānāṃ saṃgrāmo 'nya ivābhavat",
    "GE07mbh_07_u:131.066a": "athāstrasaṃgharṣakṛtair visphuliṅgaiḥ samābabhau",
    "GE07mbh_07_u:131.066c": "vibhāvarīmukhe vyoma khadyotair iva citritam",
    "GE07mbh_07_u:131.067a": "niśāmya nihatāṃ māyāṃ drauṇinā raṇamāninā",
    "GE07mbh_07_u:131.067c": "ghaṭotkacas tato māyāṃ sasarjāntarhitaḥ punaḥ",
    "GE07mbh_07_u:131.068a": "so 'bhavad girir atyuccaḥ śikharais tarusaṃkaṭaiḥ",
    "GE07mbh_07_u:131.068c": "śūlaprāsāsimusalajalaprasravaṇo mahān",
    "GE07mbh_07_u:131.069a": "tam añjanacayaprakhyaṃ drauṇir dṛṣṭvā mahīdharam",
    "GE07mbh_07_u:131.069c": "prapatadbhiś ca bahubhiḥ śastrasaṃghair na cukṣubhe",
    "GE07mbh_07_u:131.070a": "tataḥ smayann iva drauṇir vajram astram udīrayat",
    "GE07mbh_07_u:131.070c": "sa tenāstreṇa śailendraḥ kṣiptaḥ kṣipram anaśyata",
    "GE07mbh_07_u:131.071a": "tataḥ sa toyado bhūtvā nīlaḥ sendrāyudho divi",
    "GE07mbh_07_u:131.071c": "aśmavṛṣṭibhir atyugro drauṇim ācchādayad raṇe",
    "GE07mbh_07_u:131.072a": "atha saṃdhāya vāyavyam astram astravidāṃ varaḥ",
    "GE07mbh_07_u:131.072c": "vyadhamad droṇatanayo nīlameghaṃ samutthitam",
    "GE07mbh_07_u:131.073a": "sa mārgaṇagaṇair drauṇir diśaḥ pracchādya sarvataḥ",
    "GE07mbh_07_u:131.073c": "śataṃ rathasahasrāṇāṃ jaghāna dvipadāṃ varaḥ",
    "GE07mbh_07_u:131.074a": "sa dṛṣṭvā punar āyāntaṃ rathenāyatakārmukam",
    "GE07mbh_07_u:131.074c": "ghaṭotkacam asaṃbhrāntaṃ rākṣasair bahubhir vṛtam",
    "GE07mbh_07_u:131.075a": "siṃhaśārdūlasadṛśair mattadviradavikramaiḥ",
    "GE07mbh_07_u:131.075c": "gajasthaiś ca rathasthaiś ca vājipṛṣṭhagatair api",
    "GE07mbh_07_u:131.076a": "vivṛtāsyaśirogrīvair haiḍimbānucaraiḥ saha",
    "GE07mbh_07_u:131.076c": "paulastyair yātudhānaiś ca tāmasaiś cogravikramaiḥ",
    "GE07mbh_07_u:131.077a": "nānāśastradharair vīrair nānākavacabhūṣaṇaiḥ",
    "GE07mbh_07_u:131.077c": "mahābalair bhīmaravaiḥ saṃrambhodvṛttalocanaiḥ",
    "GE07mbh_07_u:131.078a": "upasthitais tato yuddhe rākṣasair yuddhadurmadaiḥ",
    "GE07mbh_07_u:131.078c": "viṣaṇṇam abhisaṃprekṣya putraṃ te drauṇir abravīt",
    "GE07mbh_07_u:131.079a": "tiṣṭha duryodhanādya tvaṃ na kāryaḥ saṃbhramas tvayā",
    "GE07mbh_07_u:131.079c": "sahaibhir bhrātṛbhir vīraiḥ pārthivaiś cendravikramaiḥ",
    "GE07mbh_07_u:131.080a": "nihaniṣyāmy amitrāṃs te na tavāsti parājayaḥ",
    "GE07mbh_07_u:131.080c": "satyaṃ te pratijānāmi paryāśvāsaya vāhinīm",
    "GE07mbh_07_u:131.081": "duryodhana uvāca",
    "GE07mbh_07_u:131.081a": "na tv etad adbhutaṃ manye yat te mahad idaṃ manaḥ",
    "GE07mbh_07_u:131.081c": "asmāsu ca parā bhaktis tava gautaminandana",
    "GE07mbh_07_u:131.082": "saṃjaya uvāca",
    "GE07mbh_07_u:131.082a": "aśvatthāmānam uktvaivaṃ tataḥ saubalam abravīt",
    "GE07mbh_07_u:131.082c": "vṛtaḥ śatasahasreṇa rathānāṃ raṇaśobhinām",
    "GE07mbh_07_u:131.083a": "ṣaṣṭyā gajasahasraiś ca prayāhi tvaṃ dhanaṃjayam",
    "GE07mbh_07_u:131.083c": "karṇaś ca vṛṣasenaś ca kṛpo nīlas tathaiva ca",
    "GE07mbh_07_u:131.084a": "udīcyāḥ kṛtavarmā ca purumitraḥ śrutārpaṇaḥ",
    "GE07mbh_07_u:131.084c": "duḥśāsano nikumbhaś ca kuṇḍabhedī urukramaḥ",
    "GE07mbh_07_u:131.085a": "puraṃjayo dṛḍharathaḥ patākī hemapaṅkajaḥ",
    "GE07mbh_07_u:131.085c": "śalyāruṇīndrasenāś ca saṃjayo vijayo jayaḥ",
    "GE07mbh_07_u:131.086a": "kamalākṣaḥ puruḥ krāthī jayavarmā sudarśanaḥ",
    "GE07mbh_07_u:131.086c": "ete tvām anuyāsyanti pattīnām ayutāni ṣaṭ",
    "GE07mbh_07_u:131.087a": "jahi bhīmaṃ yamau cobhau dharmarājaṃ ca mātula",
    "GE07mbh_07_u:131.087c": "asurān iva devendro jayāśā me tvayi sthitā",
    "GE07mbh_07_u:131.088a": "dāritān drauṇinā bāṇair bhṛśaṃ vikṣatavigrahān",
    "GE07mbh_07_u:131.088c": "jahi mātula kaunteyān asurān iva pāvakiḥ",
    "GE07mbh_07_u:131.089a": "evam ukto yayau śīghraṃ putreṇa tava saubalaḥ",
    "GE07mbh_07_u:131.089c": "piprīṣus te sutān rājan didhakṣuś caiva pāṇḍavān",
    "GE07mbh_07_u:131.090a": "atha pravavṛte yuddhaṃ drauṇirākṣasayor mṛdhe",
    "GE07mbh_07_u:131.090c": "vibhāvaryāṃ sutumulaṃ śakraprahrādayor iva",
    "GE07mbh_07_u:131.091a": "tato ghaṭotkaco bāṇair daśabhir gautamīsutam",
    "GE07mbh_07_u:131.091c": "jaghānorasi saṃkruddho viṣāgnipratimair dṛḍhaiḥ",
    "GE07mbh_07_u:131.092a": "sa tair abhyāhato gāḍhaṃ śarair bhīmasuteritaiḥ",
    "GE07mbh_07_u:131.092c": "cacāla rathamadhyastho vātoddhūta iva drumaḥ",
    "GE07mbh_07_u:131.093a": "bhūyaś cāñjalikenāsya mārgaṇena mahāprabham",
    "GE07mbh_07_u:131.093c": "drauṇihastasthitaṃ cāpaṃ cicchedāśu ghaṭotkacaḥ",
    "GE07mbh_07_u:131.094a": "tato 'nyad drauṇir ādāya dhanur bhārasahaṃ mahat",
    "GE07mbh_07_u:131.094c": "vavarṣa viśikhāṃs tīkṣṇān vāridhārā ivāmbudaḥ",
    "GE07mbh_07_u:131.095a": "tataḥ śāradvatīputraḥ preṣayām āsa bhārata",
    "GE07mbh_07_u:131.095c": "suvarṇapuṅkhāñ śatrughnān khacarān khacarān prati",
    "GE07mbh_07_u:131.096a": "tadbāṇair arditaṃ yūthaṃ rakṣasāṃ pīnavakṣasām",
    "GE07mbh_07_u:131.096c": "siṃhair iva babhau mattaṃ gajānām ākulaṃ kulam",
    "GE07mbh_07_u:131.097a": "vidhamya rākṣasān bāṇaiḥ sāśvasūtarathān vibhuḥ",
    "GE07mbh_07_u:131.097c": "dadāha bhagavān vahnir bhūtānīva yugakṣaye",
    "GE07mbh_07_u:131.098a": "sa dagdhvākṣauhiṇīṃ bāṇair nairṛtān ruruce bhṛśam",
    "GE07mbh_07_u:131.098c": "pureva tripuraṃ dagdhvā divi devo maheśvaraḥ",
    "GE07mbh_07_u:131.099a": "yugānte sarvabhūtāni dagdhveva vasur ulbaṇaḥ",
    "GE07mbh_07_u:131.099c": "rarāja jayatāṃ śreṣṭho droṇaputras tavāhitān",
    "GE07mbh_07_u:131.099d-020A_0001": "tato ghaṭotkacaḥ kruddho rakṣasāṃ bhīmakarmaṇām",
    "GE07mbh_07_u:131.099d-020A_0002": "drauṇiṃ hateti mahatīṃ codayām āsa tāṃ camūm",
    "GE07mbh_07_u:131.099d-020A_0003": "ghaṭotkacasya tām ājñāṃ pratigṛhyātha rākṣasāḥ",
    "GE07mbh_07_u:131.099d-020A_0004": "daṃṣṭrojjvalā mahāvaktrā ghorarūpā bhayānakāḥ",
    "GE07mbh_07_u:131.099d-020A_0005": "vyattānanā dīrghajihvāḥ krodhatāmrekṣaṇā bhṛśam",
    "GE07mbh_07_u:131.099d-020A_0006": "siṃhanādena mahatā nādayanto vasuṃdharān",
    "GE07mbh_07_u:131.099d-020A_0007": "hantum abhyadravan drauṇiṃ nānāpraharaṇāyudhāḥ",
    "GE07mbh_07_u:131.099d-020A_0008": "śaktīḥ śataghnīḥ parighān aśanīḥ śūlapaṭṭiśān",
    "GE07mbh_07_u:131.099d-020A_0009": "khaḍgān gadā bhindipālān muśalāni paraśvadhān",
    "GE07mbh_07_u:131.099d-020A_0010": "prāsānīṃs tomarāṃś ca kaṇapān kampanāñ śitān",
    "GE07mbh_07_u:131.099d-020A_0011": "hulān bhuśuṇḍyaśmaguḍān sthūṇāḥ kārṣṇāyasīs tathā",
    "GE07mbh_07_u:131.099d-020A_0012": "mudgarāṃś ca mahāghorān samare śatrudāraṇān",
    "GE07mbh_07_u:131.099d-020A_0013": "drauṇimūrdhany asajjanta rākṣasā bhīmavikramāḥ",
    "GE07mbh_07_u:131.099d-020A_0014": "cikṣipuḥ krodhatāmrākṣāḥ śataśo 'tha sahasraśaḥ",
    "GE07mbh_07_u:131.099d-020A_0015": "tac chastravarṣaṃ sumahad droṇaputrasya mūrdhani",
    "GE07mbh_07_u:131.099d-020A_0016": "patamānaṃ samīkṣyātha yodhās te vyathitābhavan",
    "GE07mbh_07_u:131.099d-020A_0017": "droṇaputras tv asaṃbhrāntas tad varṣaṃ ghoram utthitam",
    "GE07mbh_07_u:131.099d-020A_0018": "śarair vidhvaṃsayām āsa vajrakalpaiḥ śilāśitaiḥ",
    "GE07mbh_07_u:131.099d-020A_0019": "tato 'nyair viśikhais tūrṇaṃ svarṇapuṅkhair mahāmanāḥ",
    "GE07mbh_07_u:131.099d-020A_0020": "nijaghne rākṣasān drauṇir divyāstrapratimantritaiḥ",
    "GE07mbh_07_u:131.099d-020A_0021": "tad bāṇair arditaṃ yūthaṃ rakṣasāṃ pīnavakṣasām",
    "GE07mbh_07_u:131.099d-020A_0022": "siṃhair iva babhau mattaṃ gajānām ākulaṃ kulam",
    "GE07mbh_07_u:131.099d-020A_0023": "te rākṣasāḥ susaṃkruddhā droṇaputreṇa tāḍitāḥ",
    "GE07mbh_07_u:131.099d-020A_0024": "kruddhāḥ sma prādravan drauṇiṃ jighāṃsanto mahābalāḥ",
    "GE07mbh_07_u:131.099d-020A_0025": "tatrādbhutam imaṃ drauṇir darśayām āsa vikramam",
    "GE07mbh_07_u:131.099d-020A_0026": "aśakyaṃ kartum anyena sarvabhūteṣu bhārata",
    "GE07mbh_07_u:131.099d-020A_0027": "yad eko rākṣasīṃ senāṃ kṣaṇād drauṇir mahāstravit",
    "GE07mbh_07_u:131.099d-020A_0028": "dadāha jvalitair bāṇai rākṣasendrasya paśyataḥ",
    "GE07mbh_07_u:131.099d-020A_0029": "sa dahan rākṣasānīkaṃ rarāja drauṇir āhave",
    "GE07mbh_07_u:131.099d-020A_0030": "yugānte sarvabhūtāni saṃvartaka ivānalaḥ",
    "GE07mbh_07_u:131.099d-020A_0031": "taṃ dahantam anīkāni śarair āśīviṣopamaiḥ",
    "GE07mbh_07_u:131.100a": "teṣu rājasahasreṣu pāṇḍaveyeṣu bhārata",
    "GE07mbh_07_u:131.100c": "nainaṃ nirīkṣituṃ kaś cic chaknoti drauṇim āhave",
    "GE07mbh_07_u:131.100e": "ṛte ghaṭotkacād vīrād rākṣasendrān mahābalāt",
    "GE07mbh_07_u:131.101a": "sa punar bharataśreṣṭha krodhād raktāntalocanaḥ",
    "GE07mbh_07_u:131.101c": "talaṃ talena saṃhatya saṃdaśya daśanacchadam",
    "GE07mbh_07_u:131.101e": "svasūtam abravīt kruddho droṇaputrāya māṃ vaha",
    "GE07mbh_07_u:131.102a": "sa yayau ghorarūpeṇa tena jaitrapatākinā",
    "GE07mbh_07_u:131.102c": "dvairathaṃ droṇaputreṇa punar apy arisūdanaḥ",
    "GE07mbh_07_u:131.102d-1130_01": "sa vinadya mahānādaṃ siṃhavad bhīmavikramaḥ",
    "GE07mbh_07_u:131.103a": "sa cikṣepa tataḥ kruddho droṇaputrāya rākṣasaḥ",
    "GE07mbh_07_u:131.103c": "aṣṭacakrāṃ mahāraudrām aśanīṃ rudranirmitām",
    "GE07mbh_07_u:131.104a": "tām avaplutya jagrāha drauṇir nyasya rathe dhanuḥ",
    "GE07mbh_07_u:131.104c": "cikṣepa caināṃ tasyaiva syandanāt so 'vapupluve",
    "GE07mbh_07_u:131.105a": "sāśvasūtadhvajaṃ vāhaṃ bhasma kṛtvā mahāprabhā",
    "GE07mbh_07_u:131.105c": "viveśa vasudhāṃ bhittvā sāśanir bhṛśadāruṇā",
    "GE07mbh_07_u:131.106a": "drauṇes tat karma dṛṣṭvā tu sarvabhūtāny apūjayan",
    "GE07mbh_07_u:131.106c": "yad avaplutya jagrāha ghorāṃ śaṃkaranirmitām",
    "GE07mbh_07_u:131.107a": "dhṛṣṭadyumnarathaṃ gatvā bhaimasenis tato nṛpa",
    "GE07mbh_07_u:131.107b-1131_01": "dhanur ghoraṃ samādāya mahad indrāyudhopamam",
    "GE07mbh_07_u:131.107c": "mumoca niśitān bāṇān punar drauṇer mahorasi",
    "GE07mbh_07_u:131.108a": "dhṛṣṭadyumno 'py asaṃbhrānto mumocāśīviṣopamān",
    "GE07mbh_07_u:131.108c": "suvarṇapuṅkhān viśikhān droṇaputrasya vakṣasi",
    "GE07mbh_07_u:131.109a": "tato mumoca nārācān drauṇis tābhyāṃ sahasraśaḥ",
    "GE07mbh_07_u:131.109c": "tāv apy agniśikhāprakhyair jaghnatus tasya mārgaṇān",
    "GE07mbh_07_u:131.110a": "atitīvram abhūd yuddhaṃ tayoḥ puruṣasiṃhayoḥ",
    "GE07mbh_07_u:131.110c": "yodhānāṃ prītijananaṃ drauṇeś ca bharatarṣabha",
    "GE07mbh_07_u:131.111a": "tato rathasahasreṇa dviradānāṃ śatais tribhiḥ",
    "GE07mbh_07_u:131.111c": "ṣaḍbhir vājisahasraiś ca bhīmas taṃ deśam āvrajat",
    "GE07mbh_07_u:131.112a": "tato bhīmātmajaṃ rakṣo dhṛṣṭadyumnaṃ ca sānugam",
    "GE07mbh_07_u:131.112c": "ayodhayata dharmātmā drauṇir akliṣṭakarmakṛt",
    "GE07mbh_07_u:131.113a": "tatrādbhutatamaṃ drauṇir darśayām āsa vikramam",
    "GE07mbh_07_u:131.113c": "aśakyaṃ kartum anyena sarvabhūteṣu bhārata",
    "GE07mbh_07_u:131.114a": "nimeṣāntaramātreṇa sāśvasūtarathadvipām",
    "GE07mbh_07_u:131.114c": "akṣauhiṇīṃ rākṣasānāṃ śitair bāṇair aśātayat",
    "GE07mbh_07_u:131.115a": "miṣato bhīmasenasya haiḍimbeḥ pārṣatasya ca",
    "GE07mbh_07_u:131.115c": "yamayor dharmaputrasya vijayasyācyutasya ca",
    "GE07mbh_07_u:131.116a": "pragāḍham añjogatibhir nārācair abhitāḍitāḥ",
    "GE07mbh_07_u:131.116c": "nipetur dviradā bhūmau dviśṛṅgā iva parvatāḥ",
    "GE07mbh_07_u:131.117a": "nikṛttair hastihastaiś ca vicaladbhir itas tataḥ",
    "GE07mbh_07_u:131.117c": "rarāja vasudhā kīrṇā visarpadbhir ivoragaiḥ",
    "GE07mbh_07_u:131.118a": "kṣiptaiḥ kāñcanadaṇḍaiś ca nṛpacchatraiḥ kṣitir babhau",
    "GE07mbh_07_u:131.118c": "dyaur ivoditacandrārkā grahākīrṇā yugakṣaye",
    "GE07mbh_07_u:131.119a": "pravṛddhadhvajamaṇḍūkāṃ bherīvistīrṇakacchapām",
    "GE07mbh_07_u:131.119c": "chatrahaṃsāvalījuṣṭāṃ phenacāmaramālinīm",
    "GE07mbh_07_u:131.120a": "kaṅkagṛdhramahāgrāhāṃ naikāyudhajhaṣākulām",
    "GE07mbh_07_u:131.120b-1132_01": "vistīrṇagajapāṣāṇāṃ hatāśvamakarākulām",
    "GE07mbh_07_u:131.120c": "rathakṣiptamahāvaprāṃ patākāruciradrumām",
    "GE07mbh_07_u:131.121a": "śaramīnāṃ mahāraudrāṃ prāsaśaktyugraḍuṇḍubhām",
    "GE07mbh_07_u:131.121c": "majjāmāṃsamahāpaṅkāṃ kabandhāvarjitoḍupām",
    "GE07mbh_07_u:131.122a": "keśaśaivalakalmāṣāṃ bhīrūṇāṃ",
    "GE07mbh_07_u:131.122c": "nāgendrahayayodhānāṃ śarīravyayasaṃbhavām",
    "GE07mbh_07_u:131.123a": "śoṇitaughamahāvegāṃ drauṇiḥ prāvartayan nadīm",
    "GE07mbh_07_u:131.123c": "yodhārtaravanirghoṣāṃ kṣatajormisamākulām",
    "GE07mbh_07_u:131.124a": "prāyād atimahāghoraṃ",
    "GE07mbh_07_u:131.124c": "nihatya rākṣasān bāṇair drauṇir haiḍimbam ārdayat",
    "GE07mbh_07_u:131.125a": "punar apy atisaṃkruddhaḥ savṛkodarapārṣatān",
    "GE07mbh_07_u:131.125c": "sa nārācagaṇaiḥ pārthān drauṇir viddhvā mahābalaḥ",
    "GE07mbh_07_u:131.126a": "jaghāna surathaṃ nāma drupadasya sutaṃ vibhuḥ",
    "GE07mbh_07_u:131.126c": "punaḥ śrutaṃjayaṃ nāma surathasyānujaṃ raṇe",
    "GE07mbh_07_u:131.127a": "balānīkaṃ jayānīkaṃ jayāśvaṃ cābhijaghnivān",
    "GE07mbh_07_u:131.127b-1133_01": "punaḥ śareṇa tīkṣṇena drauṇiḥ siṃha ivonnadan",
    "GE07mbh_07_u:131.127c": "śrutāhvayaṃ ca rājendra drauṇir ninye yamakṣayam",
    "GE07mbh_07_u:131.128a": "tribhiś cānyaiḥ śarais tīkṣṇaiḥ supuṅkhai rukmamālinam",
    "GE07mbh_07_u:131.128c": "śatruṃjayaṃ ca balinaṃ śakralokaṃ nināya ha",
    "GE07mbh_07_u:131.129a": "jaghāna sa pṛṣadhraṃ ca candradevaṃ ca māninam",
    "GE07mbh_07_u:131.129c": "kuntibhojasutāṃś cājau daśabhir daśa jaghnivān",
    "GE07mbh_07_u:131.130a": "aśvatthāmā susaṃkruddhaḥ saṃdhāyogram ajihmagam",
    "GE07mbh_07_u:131.130c": "mumocākarṇapūrṇena dhanuṣā śaram uttamam",
    "GE07mbh_07_u:131.130e": "yamadaṇḍopamaṃ ghoram uddiśyāśu ghaṭotkacam",
    "GE07mbh_07_u:131.131a": "sa bhittvā hṛdayaṃ tasya rākṣasasya mahāśaraḥ",
    "GE07mbh_07_u:131.131c": "viveśa vasudhāṃ śīghraṃ sapuṅkhaḥ pṛthivīpate",
    "GE07mbh_07_u:131.132a": "taṃ hataṃ patitaṃ jñātvā dhṛṣṭadyumno mahārathaḥ",
    "GE07mbh_07_u:131.132c": "drauṇeḥ sakāśād rājendra apaninye rathāntaram",
    "GE07mbh_07_u:131.133a": "tathā parāṅmukharathaṃ sainyaṃ yaudhiṣṭhiraṃ nṛpa",
    "GE07mbh_07_u:131.133c": "parājitya raṇe vīro droṇaputro nanāda ha",
    "GE07mbh_07_u:131.133e": "pūjitaḥ sarvabhūtaiś ca tava putraiś ca bhārata",
    "GE07mbh_07_u:131.134a": "atha śaraśatabhinnakṛttadehair; hatapatitaiḥ kṣaṇadācaraiḥ samantāt",
    "GE07mbh_07_u:131.134c": "nidhanam upagatair mahī kṛtābhūd; giriśikharair iva durgamātiraudrā",
    "GE07mbh_07_u:131.135a": "taṃ siddhagandharvapiśācasaṃghā; nāgāḥ suparṇāḥ pitaro vayāṃsi",
    "GE07mbh_07_u:131.135c": "rakṣogaṇā bhūtagaṇāś ca drauṇim; apūjayann apsarasaḥ surāś ca",
    "GE07mbh_07_u:132.001": "saṃjaya uvāca",
    "GE07mbh_07_u:132.001a": "drupadasyātmajān dṛṣṭvā kuntibhojasutāṃs tathā",
    "GE07mbh_07_u:132.001c": "droṇaputreṇa nihatān rākṣasāṃś ca sahasraśaḥ",
    "GE07mbh_07_u:132.002a": "yudhiṣṭhiro bhīmaseno dhṛṣṭadyumnaś ca pārṣataḥ",
    "GE07mbh_07_u:132.002c": "yuyudhānaś ca saṃyattā yuddhāyaiva mano dadhuḥ",
    "GE07mbh_07_u:132.003a": "somadattaḥ punaḥ kurddho dṛṣṭvā sātyakim āhave",
    "GE07mbh_07_u:132.003c": "mahatā śaravarṣeṇa chādayām āsa sarvataḥ",
    "GE07mbh_07_u:132.004a": "tataḥ samabhavad yuddham atīva bhayavardhanam",
    "GE07mbh_07_u:132.004c": "tvadīyānāṃ pareṣāṃ ca ghoraṃ vijayakāṅkṣiṇām",
    "GE07mbh_07_u:132.004d-1134_01": "taṃ dṛṣṭvā samupāyāntaṃ rukmapuṅkhaiḥ śilāśitaiḥ",
    "GE07mbh_07_u:132.005a": "daśabhiḥ sātvatasyārthe bhīmo vivyādha kauravam",
    "GE07mbh_07_u:132.005c": "somadatto 'pi taṃ vīraṃ śatena pratyavidhyata",
    "GE07mbh_07_u:132.006a": "sātvatas tv abhisaṃkruddhaḥ putrādhibhir abhiplutam",
    "GE07mbh_07_u:132.006c": "vṛddham ṛddhaṃ guṇaiḥ sarvair yayātim iva nāhuṣam",
    "GE07mbh_07_u:132.007a": "vivyādha daśabhis tīkṣṇaiḥ śarair vajranipātibhiḥ",
    "GE07mbh_07_u:132.007c": "śaktyā cainam athāhatya punar vivyādha saptabhiḥ",
    "GE07mbh_07_u:132.008a": "tatas tu sātyaker arthe bhīmaseno navaṃ dṛḍham",
    "GE07mbh_07_u:132.008c": "mumoca parighaṃ ghoraṃ somadattasya mūrdhani",
    "GE07mbh_07_u:132.009a": "sātyakiś cāgnisaṃkāśaṃ mumoca śaram uttamam",
    "GE07mbh_07_u:132.009c": "somadattorasi kruddhaḥ supatraṃ niśitaṃ yudhi",
    "GE07mbh_07_u:132.010a": "yugapat petatur atha ghorau parighamārgaṇau",
    "GE07mbh_07_u:132.010c": "śarīre somadattasya sa papāta mahārathaḥ",
    "GE07mbh_07_u:132.011a": "vyāmohite tu tanaye bāhlīkaḥ samupādravat",
    "GE07mbh_07_u:132.011c": "visṛjañ śaravarṣāṇi kālavarṣīva toyadaḥ",
    "GE07mbh_07_u:132.012a": "bhīmo 'tha sātvatasyārthe bāhlīkaṃ navabhiḥ śaraiḥ",
    "GE07mbh_07_u:132.012c": "pīḍayan vai mahātmānaṃ vivyādha raṇamūrdhani",
    "GE07mbh_07_u:132.013a": "prātipīyas tu saṃkruddhaḥ śaktiṃ bhīmasya vakṣasi",
    "GE07mbh_07_u:132.013c": "nicakhāna mahābāhuḥ puraṃdara ivāśanim",
    "GE07mbh_07_u:132.014a": "sa tayābhihato bhīmaś cakampe ca mumoha ca",
    "GE07mbh_07_u:132.014c": "prāpya cetaś ca balavān gadām asmai sasarja ha",
    "GE07mbh_07_u:132.015a": "sā pāṇḍavena prahitā bāhlīkasya śiro 'harat",
    "GE07mbh_07_u:132.015c": "sa papāta hataḥ pṛthvyāṃ vajrāhata ivādrirāṭ",
    "GE07mbh_07_u:132.016a": "tasmin vinihate vīre bāhlīke puruṣarṣabhe",
    "GE07mbh_07_u:132.016c": "putrās te 'bhyardayan bhīmaṃ daśa dāśaratheḥ samāḥ",
    "GE07mbh_07_u:132.016d-1135_01": "nāgadatto dṛḍharatho vīrabāhur ayobhujaḥ",
    "GE07mbh_07_u:132.016d-1135_02": "dṛḍhaḥ suhasto virajāḥ pramāthī cograyāyy api",
    "GE07mbh_07_u:132.016d-1135_03": "tān dṛṣṭvā cukrudhe bhīmo jagṛhe bhārasādhanān",
    "GE07mbh_07_u:132.016d-1135_04": "ekam ekaṃ samuddiśya pātayām āsa marmasu",
    "GE07mbh_07_u:132.016d-1135_05": "te viddhā vyasavaḥ petuḥ syandanebhyo hataujasaḥ",
    "GE07mbh_07_u:132.016d-1135_06": "caṇḍavātaprabhagnā vā parvatāgrān mahīruhāḥ",
    "GE07mbh_07_u:132.017a": "nārācair daśabhir bhīmas tān nihatya tavātmajān",
    "GE07mbh_07_u:132.017c": "karṇasya dayitaṃ putraṃ vṛṣasenam avākirat",
    "GE07mbh_07_u:132.018a": "tato vṛṣaratho nāma bhrātā karṇasya viśrutaḥ",
    "GE07mbh_07_u:132.018c": "jaghāna bhīmaṃ nārācais tam apy abhyavadhīd balī",
    "GE07mbh_07_u:132.019a": "tataḥ sapta rathān vīraḥ syālānāṃ tava bhārata",
    "GE07mbh_07_u:132.019c": "nihatya bhīmo nārācaiḥ śatacandram apothayat",
    "GE07mbh_07_u:132.020a": "amarṣayanto nihataṃ śatacandraṃ mahāratham",
    "GE07mbh_07_u:132.020c": "śakuner bhrātaro vīrā gajākṣaḥ śarabho vibhuḥ",
    "GE07mbh_07_u:132.020d-1136_01": "subhago bhānudattaś ca śūrāḥ pañca mahārathāḥ",
    "GE07mbh_07_u:132.020e": "abhidrutya śarais tīkṣṇair bhīmasenam atāḍayan",
    "GE07mbh_07_u:132.021a": "sa tudyamāno nārācair vṛṣṭivegair ivarṣabhaḥ",
    "GE07mbh_07_u:132.021c": "jaghāna pañcabhir bāṇaiḥ pañcaivātibalo rathān",
    "GE07mbh_07_u:132.021e": "tān dṛṣṭvā nihatān vīrān vicelur nṛpasattamāḥ",
    "GE07mbh_07_u:132.022a": "tato yudhiṣṭhiraḥ kruddhas tavānīkam aśātayat",
    "GE07mbh_07_u:132.022c": "miṣataḥ kumbhayoneś ca putrāṇāṃ ca tavānagha",
    "GE07mbh_07_u:132.023a": "ambaṣṭhān mālavāñ śūrāṃs trigartān saśibīn api",
    "GE07mbh_07_u:132.023c": "prāhiṇon mṛtyulokāya gaṇān yuddhe yudhiṣṭhiraḥ",
    "GE07mbh_07_u:132.024a": "abhīṣāhāñ śūrasenān bāhlīkān savasātikān",
    "GE07mbh_07_u:132.024c": "nikṛtya pṛthivīṃ rājā cakre śoṇitakardamām",
    "GE07mbh_07_u:132.025a": "yaudheyāraṭṭarājanyamadrakāṇāṃ gaṇān yudhi",
    "GE07mbh_07_u:132.025c": "prāhiṇon mṛtyulokāya śūrān bāṇair yudhiṣṭhiraḥ",
    "GE07mbh_07_u:132.026a": "hatāharata gṛhṇīta vidhyata vyavakṛntata",
    "GE07mbh_07_u:132.026c": "ity āsīt tumulaḥ śabdo yudhiṣṭhirarathaṃ prati",
    "GE07mbh_07_u:132.027a": "sainyāni drāvayantaṃ taṃ droṇo dṛṣṭvā yudhiṣṭhiram",
    "GE07mbh_07_u:132.027c": "coditas tava putreṇa sāyakair abhyavākirat",
    "GE07mbh_07_u:132.028a": "droṇas tu paramakruddho vāyavyāstreṇa pārthivam",
    "GE07mbh_07_u:132.028c": "vivyādha so 'sya tad divyam astram astreṇa jaghnivān",
    "GE07mbh_07_u:132.029a": "tasmin vinihate cāstre bhāradvājo yudhiṣṭhire",
    "GE07mbh_07_u:132.029c": "vāruṇaṃ yāmyam āgneyaṃ tvāṣṭraṃ sāvitram eva ca",
    "GE07mbh_07_u:132.029e": "cikṣepa paramakruddho jighāṃsuḥ pāṇḍunandanam",
    "GE07mbh_07_u:132.030a": "kṣiptāni kṣipyamāṇāni tāni cāstrāṇi dharmajaḥ",
    "GE07mbh_07_u:132.030c": "jaghānāstrair mahābāhuḥ kumbhayoner avitrasan",
    "GE07mbh_07_u:132.031a": "satyāṃ cikīrṣamāṇas tu pratijñāṃ kumbhasaṃbhavaḥ",
    "GE07mbh_07_u:132.031c": "prāduścakre 'stram aindraṃ vai prājāpatyaṃ ca bhārata",
    "GE07mbh_07_u:132.031e": "jighāṃsur dharmatanayaṃ tava putrahite rataḥ",
    "GE07mbh_07_u:132.032a": "patiḥ kurūṇāṃ gajasiṃhagāmī; viśālavakṣāḥ pṛthulohitākṣaḥ",
    "GE07mbh_07_u:132.032c": "prāduścakārāstram ahīnatejā; māhendram anyat sa jaghāna te 'stre",
    "GE07mbh_07_u:132.033a": "vihanyamāneṣv astreṣu droṇaḥ krodhasamanvitaḥ",
    "GE07mbh_07_u:132.033c": "yudhiṣṭhiravadhaprepsur brāhmam astram udairayat",
    "GE07mbh_07_u:132.034a": "tato nājñāsiṣaṃ kiṃ cid ghoreṇa tamasāvṛte",
    "GE07mbh_07_u:132.034c": "sarvabhūtāni ca paraṃ trāsaṃ jagmur mahīpate",
    "GE07mbh_07_u:132.035a": "brahmāstram udyataṃ dṛṣṭvā kuntīputro yudhiṣṭhiraḥ",
    "GE07mbh_07_u:132.035c": "brahmāstreṇaiva rājendra tad astraṃ pratyavārayat",
    "GE07mbh_07_u:132.036a": "tataḥ sainikamukhyās te praśaśaṃsur nararṣabhau",
    "GE07mbh_07_u:132.036c": "droṇapārthau maheṣvāsau sarvayuddhaviśāradau",
    "GE07mbh_07_u:132.037a": "tataḥ pramucya kaunteyaṃ droṇo drupadavāhinīm",
    "GE07mbh_07_u:132.037c": "vyadhamad roṣatāmrākṣo vāyavyāstreṇa bhārata",
    "GE07mbh_07_u:132.037d-1137_01": "vāyavyāstreṇa vyadhamad roṣaparyākulekṣaṇaḥ",
    "GE07mbh_07_u:132.038a": "te hanyamānā droṇena pāñcālāḥ prādravan bhayāt",
    "GE07mbh_07_u:132.038c": "paśyato bhīmasenasya pārthasya ca mahātmanaḥ",
    "GE07mbh_07_u:132.039a": "tataḥ kirīṭī bhīmaś ca sahasā saṃnyavartatām",
    "GE07mbh_07_u:132.039c": "mahadbhyāṃ rathavaṃśābhyāṃ parigṛhya balaṃ tava",
    "GE07mbh_07_u:132.040a": "bībhatsur dakṣiṇaṃ pārśvam uttaraṃ tu vṛkodaraḥ",
    "GE07mbh_07_u:132.040c": "bhāradvājaṃ śaraughābhyāṃ mahadbhyām abhyavarṣatām",
    "GE07mbh_07_u:132.041a": "tau tadā sṛñjayāś caiva pāñcālāś ca mahaujasaḥ",
    "GE07mbh_07_u:132.041c": "anvagacchan mahārāja matsyāś ca saha sātvataiḥ",
    "GE07mbh_07_u:132.042a": "tataḥ sā bhāratī senā vadhyamānā kirīṭinā",
    "GE07mbh_07_u:132.042b-1138_01": "tamasā nidrayā caiva punar eva vyadīryata",
    "GE07mbh_07_u:132.042c": "droṇena vāryamāṇās te svayaṃ tava sutena ca",
    "GE07mbh_07_u:132.042e": "nāśakyanta mahārāja yodhā vārayituṃ tadā",
    "GE07mbh_07_u:133.001": "saṃjaya uvāca",
    "GE07mbh_07_u:133.001a": "udīryamāṇaṃ tad dṛṣṭvā pāṇḍavānāṃ mahad balam",
    "GE07mbh_07_u:133.001c": "aviṣahyaṃ ca manvānaḥ karṇaṃ duryodhano 'bravīt",
    "GE07mbh_07_u:133.002a": "ayaṃ sa kālaḥ saṃprāpto mitrāṇāṃ mitravatsala",
    "GE07mbh_07_u:133.002c": "trāyasva samare karṇa sarvān yodhān mahābala",
    "GE07mbh_07_u:133.003a": "pāñcālair matsyakaikeyaiḥ pāṇḍavaiś ca mahārathaiḥ",
    "GE07mbh_07_u:133.003c": "vṛtān samantāt saṃkruddhair niḥśvasadbhir ivoragaiḥ",
    "GE07mbh_07_u:133.004a": "ete nadanti saṃhṛṣṭāḥ pāṇḍavā jitakāśinaḥ",
    "GE07mbh_07_u:133.004c": "śakropamāś ca bahavaḥ pāñcālānāṃ rathavrajāḥ",
    "GE07mbh_07_u:133.005": "karṇa uvāca",
    "GE07mbh_07_u:133.005a": "paritrātum iha prāpto yadi pārthaṃ puraṃdaraḥ",
    "GE07mbh_07_u:133.005c": "tam apy āśu parājitya tato hantāsmi pāṇḍavam",
    "GE07mbh_07_u:133.006a": "satyaṃ te pratijānāmi samāśvasihi bhārata",
    "GE07mbh_07_u:133.006c": "hantāsmi pāṇḍutanayān pāñcālāṃś ca samāgatān",
    "GE07mbh_07_u:133.007a": "jayaṃ te pratijānāmi vāsavasyeva pāvakiḥ",
    "GE07mbh_07_u:133.007c": "priyaṃ tava mayā kāryam iti jīvāmi pārthiva",
    "GE07mbh_07_u:133.008a": "sarveṣām eva pārthānāṃ phalguno balavattaraḥ",
    "GE07mbh_07_u:133.008c": "tasyāmoghāṃ vimokṣyāmi śaktiṃ śakravinirmitām",
    "GE07mbh_07_u:133.009a": "tasmin hate maheṣvāse bhrātaras tasya mānada",
    "GE07mbh_07_u:133.009c": "tava vaśyā bhaviṣyanti vanaṃ yāsyanti vā punaḥ",
    "GE07mbh_07_u:133.010a": "mayi jīvati kauravya viṣādaṃ mā kṛthāḥ kva cit",
    "GE07mbh_07_u:133.010c": "ahaṃ jeṣyāmi samare sahitān sarvapāṇḍavān",
    "GE07mbh_07_u:133.011a": "pāñcālān kekayāṃś caiva vṛṣṇīṃś cāpi samāgatān",
    "GE07mbh_07_u:133.011c": "bāṇaughaiḥ śakalīkṛtya tava dāsyāmi medinīm",
    "GE07mbh_07_u:133.012": "saṃjaya uvāca",
    "GE07mbh_07_u:133.012a": "evaṃ bruvāṇaṃ karṇaṃ tu kṛpaḥ śāradvato 'bravīt",
    "GE07mbh_07_u:133.012c": "smayann iva mahābāhuḥ sūtaputram idaṃ vacaḥ",
    "GE07mbh_07_u:133.013a": "śobhanaṃ śobhanaṃ karṇa sanāthaḥ kurupuṃgavaḥ",
    "GE07mbh_07_u:133.013c": "tvayā nāthena rādheya vacasā yadi sidhyati",
    "GE07mbh_07_u:133.014a": "bahuśaḥ katthase karṇa kauravyasya samīpataḥ",
    "GE07mbh_07_u:133.014c": "na tu te vikramaḥ kaś cid dṛśyate balam eva vā",
    "GE07mbh_07_u:133.015a": "samāgamaḥ pāṇḍusutair dṛṣṭas te bahuśo yudhi",
    "GE07mbh_07_u:133.015c": "sarvatra nirjitaś cāsi pāṇḍavaiḥ sūtanandana",
    "GE07mbh_07_u:133.016a": "hriyamāṇe tadā karṇa gandharvair dhṛtarāṣṭraje",
    "GE07mbh_07_u:133.016c": "tadāyudhyanta sainyāni tvam ekas tu palāyathāḥ",
    "GE07mbh_07_u:133.017a": "virāṭanagare cāpi sametāḥ sarvakauravāḥ",
    "GE07mbh_07_u:133.017c": "pārthena nirjitā yuddhe tvaṃ ca karṇa sahānujaḥ",
    "GE07mbh_07_u:133.018a": "ekasyāpy asamarthas tvaṃ phalgunasya raṇājire",
    "GE07mbh_07_u:133.018c": "katham utsahase jetuṃ sakṛṣṇān sarvapāṇḍavān",
    "GE07mbh_07_u:133.019a": "abruvan karṇa yudhyasva bahu katthasi sūtaja",
    "GE07mbh_07_u:133.019c": "anuktvā vikramed yas tu tad vai satpuruṣavratam",
    "GE07mbh_07_u:133.020a": "garjitvā sūtaputra tvaṃ śāradābhram ivājalam",
    "GE07mbh_07_u:133.020c": "niṣphalo dṛśyase karṇa tac ca rājā na budhyate",
    "GE07mbh_07_u:133.021a": "tāvad garjasi rādheya yāvat pārthaṃ na paśyasi",
    "GE07mbh_07_u:133.021c": "purā pārthaṃ hi te dṛṣṭvā durlabhaṃ garjitaṃ bhavet",
    "GE07mbh_07_u:133.022a": "tvam anāsādya tān bāṇān phalgunasya vigarjasi",
    "GE07mbh_07_u:133.022c": "pārthasāyakaviddhasya durlabhaṃ garjitaṃ bhavet",
    "GE07mbh_07_u:133.023a": "bāhubhiḥ kṣatriyāḥ śūrā vāgbhiḥ śūrā dvijātayaḥ",
    "GE07mbh_07_u:133.023c": "dhanuṣā phalgunaḥ śūraḥ karṇaḥ śūro manorathaiḥ",
    "GE07mbh_07_u:133.023d-1139_01": "toṣito yena rudro 'pi kaḥ pārthaṃ pratighātayet",
    "GE07mbh_07_u:133.024a": "evaṃ paruṣitas tena tadā śāradvatena saḥ",
    "GE07mbh_07_u:133.024c": "karṇaḥ praharatāṃ śreṣṭhaḥ kṛpaṃ vākyam athābravīt",
    "GE07mbh_07_u:133.025a": "śūrā garjanti satataṃ prāvṛṣīva balāhakāḥ",
    "GE07mbh_07_u:133.025c": "phalaṃ cāśu prayacchanti bījam uptam ṛtāv iva",
    "GE07mbh_07_u:133.026a": "doṣam atra na paśyāmi śūrāṇāṃ raṇamūrdhani",
    "GE07mbh_07_u:133.026c": "tat tad vikatthamānānāṃ bhāraṃ codvahatāṃ mṛdhe",
    "GE07mbh_07_u:133.027a": "yaṃ bhāraṃ puruṣo voḍhuṃ manasā hi vyavasyati",
    "GE07mbh_07_u:133.027c": "daivam asya dhruvaṃ tatra sāhāyyāyopapadyate",
    "GE07mbh_07_u:133.028a": "vyavasāyadvitīyo 'haṃ manasā bhāram udvahan",
    "GE07mbh_07_u:133.028c": "garjāmi yady ahaṃ vipra tava kiṃ tatra naśyati",
    "GE07mbh_07_u:133.029a": "vṛthā śūrā na garjanti sajalā iva toyadāḥ",
    "GE07mbh_07_u:133.029c": "sāmarthyam ātmano jñātvā tato garjanti paṇḍitāḥ",
    "GE07mbh_07_u:133.030a": "so 'ham adya raṇe yattaḥ sahitau kṛṣṇapāṇḍavau",
    "GE07mbh_07_u:133.030c": "utsahe tarasā jetuṃ tato garjāmi gautama",
    "GE07mbh_07_u:133.031a": "paśya tvaṃ garjitasyāsya phalaṃ me vipra sānugaḥ",
    "GE07mbh_07_u:133.031c": "hatvā pāṇḍusutān ājau sahakṛṣṇān sasātvatān",
    "GE07mbh_07_u:133.031e": "duryodhanāya dāsyāmi pṛthivīṃ hatakaṇṭakām kṛpa uvāca",
    "GE07mbh_07_u:133.032-1140_01": "kiṃ no bahupralāpena phalam āpnuhi sūtaja",
    "GE07mbh_07_u:133.032a": "manorathapralāpo me na grāhyas tava sūtaja",
    "GE07mbh_07_u:133.032c": "yadā kṣipasi vai kṛṣṇau dharmarājaṃ ca pāṇḍavam",
    "GE07mbh_07_u:133.033a": "dhruvas tatra jayaḥ karṇa yatra yuddhaviśāradau",
    "GE07mbh_07_u:133.033c": "devagandharvayakṣāṇāṃ manuṣyoragarakṣasām",
    "GE07mbh_07_u:133.033e": "daṃśitānām api raṇe ajeyau kṛṣṇapāṇḍavau",
    "GE07mbh_07_u:133.034a": "brahmaṇyaḥ satyavāg dānto gurudaivatapūjakaḥ",
    "GE07mbh_07_u:133.034c": "nityaṃ dharmarataś caiva kṛtāstraś ca viśeṣataḥ",
    "GE07mbh_07_u:133.034e": "dhṛtimāṃś ca kṛtajñaś ca dharmaputro yudhiṣṭhiraḥ",
    "GE07mbh_07_u:133.035a": "bhrātaraś cāsya balinaḥ sarvāstreṣu kṛtaśramāḥ",
    "GE07mbh_07_u:133.035c": "guruvṛttiratāḥ prājñā dharmanityā yaśasvinaḥ",
    "GE07mbh_07_u:133.036a": "saṃbandhinaś cendravīryāḥ svanuraktāḥ prahāriṇaḥ",
    "GE07mbh_07_u:133.036c": "dhṛṣṭadyumnaḥ śikhaṇḍī ca daurmukhir janamejayaḥ",
    "GE07mbh_07_u:133.037a": "candraseno bhadrasenaḥ kīrtidharmā dhruvo dharaḥ",
    "GE07mbh_07_u:133.037c": "vasucandro dāmacandraḥ siṃhacandraḥ suvedhanaḥ",
    "GE07mbh_07_u:133.038a": "drupadasya tathā putrā drupadaś ca mahāstravit",
    "GE07mbh_07_u:133.038c": "yeṣām arthāya saṃyatto matsyarājaḥ sahānugaḥ",
    "GE07mbh_07_u:133.039a": "śatānīkaḥ sudaśanaḥ śrutānīkaḥ śrutadhvajaḥ",
    "GE07mbh_07_u:133.039c": "balānīko jayānīko jayāśvo rathavāhanaḥ",
    "GE07mbh_07_u:133.039c-1141_01": "**** **** jayānīko jayapriyaḥ",
    "GE07mbh_07_u:133.039c-1141_02": "vijayo labdhalakṣaś",
    "GE07mbh_07_u:133.040a": "candrodayaḥ kāmaratho virāṭabhrātaraḥ śubhāḥ",
    "GE07mbh_07_u:133.040c": "yamau ca draupadeyāś ca rākṣasaś ca ghaṭotkacaḥ",
    "GE07mbh_07_u:133.040e": "yeṣām arthāya yudhyante na teṣāṃ vidyate kṣayaḥ",
    "GE07mbh_07_u:133.041a": "kāmaṃ khalu jagat sarvaṃ sadevāsuramānavam",
    "GE07mbh_07_u:133.041c": "sayakṣarākṣasagaṇaṃ sabhūtabhujagadvipam",
    "GE07mbh_07_u:133.041e": "niḥśeṣam astravīryeṇa kuryātāṃ bhīmaphalgunau",
    "GE07mbh_07_u:133.042a": "yudhiṣṭhiraś ca pṛthivīṃ nirdahed ghoracakṣuṣā",
    "GE07mbh_07_u:133.042c": "aprameyabalaḥ śaurir yeṣām arthe ca daṃśitaḥ",
    "GE07mbh_07_u:133.042e": "kathaṃ tān saṃyuge karṇa jetum utsahase parān",
    "GE07mbh_07_u:133.043a": "mahān apanayas tv eṣa tava nityaṃ hi sūtaja",
    "GE07mbh_07_u:133.043c": "yas tvam utsahase yoddhuṃ samare śauriṇā saha",
    "GE07mbh_07_u:133.044": "saṃjaya uvāca",
    "GE07mbh_07_u:133.044a": "evam uktas tu rādheyaḥ prahasan bharatarṣabha",
    "GE07mbh_07_u:133.044c": "abravīc ca tadā karṇo guruṃ śāradvataṃ kṛpam",
    "GE07mbh_07_u:133.045a": "satyam uktaṃ tvayā brahman pāṇḍavān prati yad vacaḥ",
    "GE07mbh_07_u:133.045c": "ete cānye ca bahavo guṇāḥ pāṇḍusuteṣu vai",
    "GE07mbh_07_u:133.046a": "ajayyāś ca raṇe pārthā devair api savāsavaiḥ sadaityayakṣagandharvapiśācoragarākṣasaiḥ",
    "GE07mbh_07_u:133.046e": "tathāpi pārthāñ jeṣyāmi śaktyā vāsavadattayā",
    "GE07mbh_07_u:133.047a": "mamāpy amoghā datteyaṃ śaktiḥ śakreṇa vai dvija",
    "GE07mbh_07_u:133.047c": "etayā nihaniṣyāmi savyasācinam āhave",
    "GE07mbh_07_u:133.048a": "hate tu pāṇḍave kṛṣṇo bhrātaraś cāsya sodarāḥ",
    "GE07mbh_07_u:133.048c": "anarjunā na śakṣyanti mahīṃ bhoktuṃ kathaṃ cana",
    "GE07mbh_07_u:133.048d-1142_01": "anarjunāyāṃ ca bhuvi vinaśyeyur na saṃśayaḥ",
    "GE07mbh_07_u:133.049a": "teṣu naṣṭeṣu sarveṣu pṛthivīyaṃ sasāgarā",
    "GE07mbh_07_u:133.049c": "ayatnāt kauraveyasya vaśe sthāsyati gautama",
    "GE07mbh_07_u:133.050a": "sunītair iha sarvārthāḥ sidhyante nātra saṃśayaḥ",
    "GE07mbh_07_u:133.050c": "etam artham ahaṃ jñātvā tato garjāmi gautama",
    "GE07mbh_07_u:133.051a": "tvaṃ tu vṛddhaś ca vipraś ca aśaktaś cāpi saṃyuge",
    "GE07mbh_07_u:133.051c": "kṛtasnehaś ca pārtheṣu mohān mām avamanyase",
    "GE07mbh_07_u:133.052a": "yady evaṃ vakṣyase bhūyo mām apriyam iha dvija",
    "GE07mbh_07_u:133.052c": "tatas te khaḍgam udyamya jihvāṃ chetsyāmi durmate",
    "GE07mbh_07_u:133.053a": "yac cāpi pāṇḍavān vipra stotum icchasi saṃyuge",
    "GE07mbh_07_u:133.053c": "bhīṣayan sarvasainyāni kauraveyāṇi durmate",
    "GE07mbh_07_u:133.053e": "atrāpi śṛṇu me vākyaṃ yathāvad gadato dvija",
    "GE07mbh_07_u:133.054a": "duryodhanaś ca droṇaś ca śakunir durmukho jayaḥ",
    "GE07mbh_07_u:133.054c": "duḥśāsano vṛṣaseno madrarājas tvam eva ca",
    "GE07mbh_07_u:133.054e": "somadattaś ca bhūriś ca tathā drauṇir viviṃśatiḥ",
    "GE07mbh_07_u:133.055a": "tiṣṭheyur daṃśitā yatra sarve yuddhaviśāradāḥ",
    "GE07mbh_07_u:133.055c": "jayed etān raṇe ko nu śakratulyabalo 'py ariḥ",
    "GE07mbh_07_u:133.056a": "śūrāś ca hi kṛtāstrāś ca balinaḥ svargalipsavaḥ",
    "GE07mbh_07_u:133.056c": "dharmajñā yuddhakuśalā hanyur yuddhe surān api",
    "GE07mbh_07_u:133.057a": "ete sthāsyanti saṃgrāme pāṇḍavānāṃ vadhārthinaḥ",
    "GE07mbh_07_u:133.057c": "jayam ākāṅkṣamāṇā hi kauraveyasya daṃśitāḥ",
    "GE07mbh_07_u:133.058a": "daivāyattam ahaṃ manye jayaṃ subalinām api",
    "GE07mbh_07_u:133.058c": "yatra bhīṣmo mahābāhuḥ śete śaraśatācitaḥ",
    "GE07mbh_07_u:133.059a": "vikarṇaś citrasenaś ca bāhlīko 'tha jayadrathaḥ",
    "GE07mbh_07_u:133.059c": "bhūriśravā jayaś caiva jalasaṃdhaḥ sudakṣiṇaḥ",
    "GE07mbh_07_u:133.060a": "śalaś ca rathināṃ śreṣṭho bhagadattaś ca vīryavān",
    "GE07mbh_07_u:133.060c": "ete cānye ca rājāno devair api sudurjayāḥ",
    "GE07mbh_07_u:133.061a": "nihatāḥ samare śūrāḥ pāṇḍavair balavattarāḥ",
    "GE07mbh_07_u:133.061c": "kim anyad daivasaṃyogān manyase puruṣādhama",
    "GE07mbh_07_u:133.062a": "yāṃś ca tān stauṣi satataṃ duryodhanaripūn dvija",
    "GE07mbh_07_u:133.062c": "teṣām api hatāḥ śūrāḥ śataśo 'tha sahasraśaḥ",
    "GE07mbh_07_u:133.063a": "kṣīyante sarvasainyāni kurūṇāṃ pāṇḍavaiḥ saha",
    "GE07mbh_07_u:133.063c": "prabhāvaṃ nātra paśyāmi pāṇḍavānāṃ kathaṃ cana",
    "GE07mbh_07_u:133.064a": "yāṃs tān balavato nityaṃ manyase tvaṃ dvijādhama",
    "GE07mbh_07_u:133.064c": "yatiṣye 'haṃ yathāśakti yoddhuṃ taiḥ saha saṃyuge",
    "GE07mbh_07_u:133.064e": "duryodhanahitārthāya jayo daive pratiṣṭhitaḥ",
    "GE07mbh_07_u:134.001": "saṃjaya uvāca",
    "GE07mbh_07_u:134.001a": "tathā paruṣitaṃ dṛṣṭvā sūtaputreṇa mātulam",
    "GE07mbh_07_u:134.001c": "khaḍgam udyamya vegena drauṇir abhyapatad drutam",
    "GE07mbh_07_u:134.001d-1143_01": "tataḥ paramasaṃkruddhaḥ siṃho mattam iva dvipam",
    "GE07mbh_07_u:134.001d-1143_02": "prekṣataḥ kururājasya samakṣaṃ cedam abravīt aśvatthāmovāca",
    "GE07mbh_07_u:134.002-1144_01": "yad arjunaguṇāṃs tathyān kīrtayānaṃ narādhama",
    "GE07mbh_07_u:134.002-1144_02": "śūradveṣāt sudurbuddhe tvaṃ bhartsayasi mātulam",
    "GE07mbh_07_u:134.002-1144_03": "vikatthamānaḥ śauryeṇa sarvalokadhanurbhṛtam",
    "GE07mbh_07_u:134.002-1144_04": "darpotsekagṛhīto 'dya na kaṃ cid gaṇayan mṛdhe",
    "GE07mbh_07_u:134.002-1144_05": "kva te vīryaṃ kva cāstrāṇi yat tvāṃ nirjitya saṃyuge",
    "GE07mbh_07_u:134.002-1144_06": "gāṇḍīvadhanvā hatavān prekṣatas te jayadratham",
    "GE07mbh_07_u:134.002-1144_07": "yena sākṣān mahādevo yodhitaḥ samare purā",
    "GE07mbh_07_u:134.002-1144_08": "tam icchasi vṛthā jetuṃ sūtādhama manorathaiḥ",
    "GE07mbh_07_u:134.002-1144_09": "yaṃ hi kṛṣṇena sahitaṃ sarvaśastrabhṛtāṃ varam",
    "GE07mbh_07_u:134.002-1144_10": "jetuṃ na śaktāḥ sahitāḥ sendrā api surāsurāḥ",
    "GE07mbh_07_u:134.002-1144_11": "lokaikavīram ajitam arjunaṃ sūta saṃyuge",
    "GE07mbh_07_u:134.002-1144_12": "kiṃ punas tvaṃ sudurbuddhe sahaibhir vasudhādhipaiḥ",
    "GE07mbh_07_u:134.002a": "karṇa paśya sudurbuddhe tiṣṭhedānīṃ narādhama",
    "GE07mbh_07_u:134.002c": "eṣa te 'dya śiraḥ kāyād uddharāmi sudurmate",
    "GE07mbh_07_u:134.003": "saṃjaya uvāca",
    "GE07mbh_07_u:134.003a": "tam utpatantaṃ vegena rājā duryodhanaḥ svayam",
    "GE07mbh_07_u:134.003c": "nyavārayan mahārāja kṛpaś ca dvipadāṃ varaḥ",
    "GE07mbh_07_u:134.004": "karṇa uvāca",
    "GE07mbh_07_u:134.004a": "śūro 'yaṃ samaraślāghī durmatiś ca dvijādhamaḥ",
    "GE07mbh_07_u:134.004c": "āsādayatu madvīryaṃ muñcemaṃ kurusattama aśvatthāmovāca",
    "GE07mbh_07_u:134.005a": "tavaitat kṣamyate 'smābhiḥ sūtātmaja sudurmate",
    "GE07mbh_07_u:134.005c": "darpam utsiktam etat te phalguno nāśayiṣyati",
    "GE07mbh_07_u:134.006": "duryodhana uvāca",
    "GE07mbh_07_u:134.006a": "aśvatthāman prasīdasva kṣantum arhasi mānada",
    "GE07mbh_07_u:134.006c": "kopaḥ khalu na kartavyaḥ sūtaputre kathaṃ cana",
    "GE07mbh_07_u:134.007a": "tvayi karṇe kṛpe droṇe madrarāje 'tha saubale",
    "GE07mbh_07_u:134.007c": "mahat kāryaṃ samāyattaṃ prasīda dvijasattama",
    "GE07mbh_07_u:134.008a": "ete hy abhimukhāḥ sarve rādheyena yuyutsavaḥ",
    "GE07mbh_07_u:134.008c": "āyānti pāṇḍavā brahmann āhvayantaḥ samantataḥ saṃjaya uvāca",
    "GE07mbh_07_u:134.009-1145_01": "prasādyamānas tu tato rājñā drauṇir mahāmanāḥ",
    "GE07mbh_07_u:134.009-1145_02": "prasasāda mahārāja krodhamanyusamanvitaḥ",
    "GE07mbh_07_u:134.009-1145_03": "tataḥ kṛpa uvācedam ācāryaḥ sumahāmanāḥ",
    "GE07mbh_07_u:134.009-1145_04": "saumyasvabhāvād rājendra kṣipram āgatamārdavaḥ",
    "GE07mbh_07_u:134.009-1146_01": "tatas te pāṇḍavā rājan pāñcālāś ca yaśasvinaḥ",
    "GE07mbh_07_u:134.009-1146_02": "ājagmuḥ sahitās tatra tarjayantaḥ punaḥ punaḥ",
    "GE07mbh_07_u:134.009-1147_01": "duryodhanavacaḥ śrutvā aśvatthāmā mahābalaḥ",
    "GE07mbh_07_u:134.009-1147_02": "prasādam agamad rājan sūtaputrasya mānada",
    "GE07mbh_07_u:134.009a": "karṇo 'pi rathināṃ śreṣṭhaś cāpam udyamya vīryavān",
    "GE07mbh_07_u:134.009c": "kauravāgryaiḥ parivṛtaḥ śakro devagaṇair iva",
    "GE07mbh_07_u:134.009e": "paryatiṣṭhata tejasvī svabāhubalam āśritaḥ",
    "GE07mbh_07_u:134.010a": "tataḥ pravavṛte yuddhaṃ karṇasya saha pāṇḍavaiḥ",
    "GE07mbh_07_u:134.010c": "saṃrabdhasya mahārāja siṃhanādavināditam",
    "GE07mbh_07_u:134.011a": "tatas te pāṇḍavā rājan pāñcālāś ca yaśasvinaḥ",
    "GE07mbh_07_u:134.011c": "dṛṣṭvā karṇaṃ mahābāhum uccaiḥ śabdam athānadan",
    "GE07mbh_07_u:134.012a": "ayaṃ karṇaḥ kutaḥ karṇas tiṣṭha karṇa mahāraṇe",
    "GE07mbh_07_u:134.012c": "yudhyasva sahito 'smābhir durātman puruṣādhama",
    "GE07mbh_07_u:134.013a": "anye tu dṛṣṭvā rādheyaṃ krodharaktekṣaṇābruvan",
    "GE07mbh_07_u:134.013c": "hanyatām ayam utsiktaḥ sūtaputro 'lpacetanaḥ",
    "GE07mbh_07_u:134.014a": "sarvaiḥ pārthivaśārdūlair nānenārtho 'sti jīvatā",
    "GE07mbh_07_u:134.014c": "atyantavairī pārthānāṃ satataṃ pāpapūruṣaḥ",
    "GE07mbh_07_u:134.015a": "eṣa mūlaṃ hy anarthānāṃ duryodhanamate sthitaḥ",
    "GE07mbh_07_u:134.015c": "hatainam iti jalpantaḥ kṣatriyāḥ samupādravan",
    "GE07mbh_07_u:134.016a": "mahatā śaravarṣeṇa chādayanto mahārathāḥ",
    "GE07mbh_07_u:134.016c": "vadhārthaṃ sūtaputrasya pāṇḍaveyena coditāḥ",
    "GE07mbh_07_u:134.017a": "tāṃs tu sarvāṃs tathā dṛṣṭvā dhāvamānān mahārathān",
    "GE07mbh_07_u:134.017c": "na vivyathe sūtaputro na ca trāsam agacchata",
    "GE07mbh_07_u:134.018a": "dṛṣṭvā nagarakalpaṃ tam uddhūtaṃ sainyasāgaram",
    "GE07mbh_07_u:134.018c": "piprīṣus tava putrāṇāṃ saṃgrāmeṣv aparājitaḥ",
    "GE07mbh_07_u:134.019a": "sāyakaughena balavān kṣiprakārī mahābalaḥ",
    "GE07mbh_07_u:134.019c": "vārayām āsa tat sainyaṃ samantād bharatarṣabha",
    "GE07mbh_07_u:134.020a": "tatas tu śaravarṣeṇa pārthivās tam avārayan",
    "GE07mbh_07_u:134.020c": "dhanūṃṣi te vidhunvānāḥ śataśo 'tha sahasraśaḥ",
    "GE07mbh_07_u:134.020e": "ayodhayanta rādheyaṃ śakraṃ daityagaṇā iva",
    "GE07mbh_07_u:134.021a": "śaravarṣaṃ tu tat karṇaḥ pārthivaiḥ samudīritam",
    "GE07mbh_07_u:134.021c": "śaravarṣeṇa mahatā samantād vyakirat prabho",
    "GE07mbh_07_u:134.022a": "tad yuddham abhavat teṣāṃ kṛtapratikṛtaiṣiṇām",
    "GE07mbh_07_u:134.022c": "yathā devāsure yuddhe śakrasya saha dānavaiḥ",
    "GE07mbh_07_u:134.023a": "tatrādbhutam apaśyāma sūtaputrasya lāghavam",
    "GE07mbh_07_u:134.023c": "yad enaṃ samare yattā nāpnuvanta pare yudhi",
    "GE07mbh_07_u:134.024a": "nivārya ca śaraughāṃs tān pārthivānāṃ mahārathaḥ",
    "GE07mbh_07_u:134.024c": "yugeṣv īṣāsu chatreṣu dhvajeṣu ca hayeṣu ca",
    "GE07mbh_07_u:134.024e": "ātmanāmāṅkitān bāṇān rādheyaḥ prāhiṇoc chitān",
    "GE07mbh_07_u:134.025a": "tatas te vyākulībhūtā rājānaḥ karṇapīḍitāḥ",
    "GE07mbh_07_u:134.025c": "babhramus tatra tatraiva gāvaḥ śītārditā iva",
    "GE07mbh_07_u:134.026a": "hayānāṃ vadhyamānānāṃ gajānāṃ rathināṃ tathā",
    "GE07mbh_07_u:134.026c": "tatra tatrābhyavekṣāmaḥ saṃghān karṇena pātitān",
    "GE07mbh_07_u:134.027a": "śirobhiḥ patitai rājan bāhubhiś ca samantataḥ",
    "GE07mbh_07_u:134.027c": "āstīrṇā vasudhā sarvā śūrāṇām anivartinām",
    "GE07mbh_07_u:134.028a": "hataiś ca hanyamānaiś ca niṣṭanadbhiś ca sarvaśaḥ",
    "GE07mbh_07_u:134.028c": "babhūvāyodhanaṃ raudraṃ vaivasvatapuropamam",
    "GE07mbh_07_u:134.029a": "tato duryodhano rājā dṛṣṭvā karṇasya vikramam",
    "GE07mbh_07_u:134.029c": "aśvatthāmānam āsādya tadā vākyam uvāca ha",
    "GE07mbh_07_u:134.030a": "yudhyate 'sau raṇe karṇo daṃśitaḥ sarvapārthivaiḥ",
    "GE07mbh_07_u:134.030c": "paśyaitāṃ dravatīṃ senāṃ karṇasāyakapīḍitām",
    "GE07mbh_07_u:134.030e": "kārttikeyena vidhvastām āsurīṃ pṛtanām iva",
    "GE07mbh_07_u:134.031a": "dṛṣṭvaitāṃ nirjitāṃ senāṃ raṇe karṇena dhīmatā",
    "GE07mbh_07_u:134.031c": "abhiyāty eṣa bībhatsuḥ sūtaputrajighāṃsayā",
    "GE07mbh_07_u:134.032a": "tad yathā paśyamānānāṃ sūtaputraṃ mahāratham",
    "GE07mbh_07_u:134.032c": "na hanyāt pāṇḍavaḥ saṃkhye tathā nītir vidhīyatām",
    "GE07mbh_07_u:134.033a": "tato drauṇiḥ kṛpaḥ śalyo hārdikyaś ca mahārathaḥ",
    "GE07mbh_07_u:134.033c": "pratyudyayus tadā pārthaṃ sūtaputraparīpsayā",
    "GE07mbh_07_u:134.033d-1148_01": "bībhatsur api rājendra pāñcālair abhisaṃvṛtaḥ",
    "GE07mbh_07_u:134.034a": "āyāntaṃ dṛśya kaunteyaṃ vṛtraṃ devacamūm iva",
    "GE07mbh_07_u:134.034c": "pratyudyayau tadā karṇo yathā śakraḥ pratāpavān",
    "GE07mbh_07_u:134.035": "dhṛtarāṣṭra uvāca",
    "GE07mbh_07_u:134.035a": "saṃrabdhaṃ phalgunaṃ dṛṣṭvā kālāntakayamopamam",
    "GE07mbh_07_u:134.035c": "karṇo vaikartanaḥ sūta pratyapadyat kim uttaram",
    "GE07mbh_07_u:134.036a": "sa hy aspardhata pārthena nityam eva mahārathaḥ",
    "GE07mbh_07_u:134.036c": "āśaṃsate ca bībhatsuṃ yuddhe jetuṃ sudāruṇe",
    "GE07mbh_07_u:134.037a": "sa tu taṃ sahasā prāptaṃ nityam atyantavairiṇam",
    "GE07mbh_07_u:134.037c": "karṇo vaikartanaḥ sūta kim uttaram apadyata",
    "GE07mbh_07_u:134.038": "saṃjaya uvāca",
    "GE07mbh_07_u:134.038a": "āyāntaṃ pāṇḍavaṃ dṛṣṭvā gajaḥ pratigajaṃ yathā",
    "GE07mbh_07_u:134.038c": "asaṃbhrāntataraḥ karṇaḥ partyudīyād dhanaṃjayam",
    "GE07mbh_07_u:134.039a": "tam āpatantaṃ vegena vaikartanam ajihmagaiḥ",
    "GE07mbh_07_u:134.039c": "vārayām āsa tejasvī pāṇḍavaḥ śatrutāpanaḥ",
    "GE07mbh_07_u:134.040a": "taṃ karṇaḥ śarajālena chādayām āsa māriṣa",
    "GE07mbh_07_u:134.040c": "vivyādha ca susaṃkruddhaḥ śarais tribhir ajihmagaiḥ",
    "GE07mbh_07_u:134.040d-1149_01": "gāṇḍīvadhanuṣo maurvīṃ chittvācyutam atāḍayat",
    "GE07mbh_07_u:134.041a": "tasya tal lāghavaṃ pārtho nāmṛṣyata mahābalaḥ",
    "GE07mbh_07_u:134.041b-1150_01": "tūrṇaṃ jyāṃ ca samāropya gāṇḍīve ca navāṃ dṛḍhām",
    "GE07mbh_07_u:134.041c": "tasmai bāṇāñ śilādhautān prasannāgrān ajihmagān",
    "GE07mbh_07_u:134.042a": "prāhiṇot sūtaputrāya triṃśataṃ śatrutāpanaḥ",
    "GE07mbh_07_u:134.042c": "vivyādha cainaṃ saṃrabdho bāṇenaikena vīryavān",
    "GE07mbh_07_u:134.043a": "savye bhujāgre balavān nārācena hasann iva",
    "GE07mbh_07_u:134.043c": "tasya viddhasya vegena karāc cāpaṃ papāta ha",
    "GE07mbh_07_u:134.044a": "punar ādāya tac cāpaṃ nimeṣārdhān mahābalaḥ",
    "GE07mbh_07_u:134.044c": "chādayām āsa bāṇaughaiḥ phalgunaṃ kṛtahastavat",
    "GE07mbh_07_u:134.045a": "śaravṛṣṭiṃ tu tāṃ muktāṃ sūtaputreṇa bhārata",
    "GE07mbh_07_u:134.045c": "vyadhamac charavarṣeṇa smayann iva dhanaṃjayaḥ",
    "GE07mbh_07_u:134.046a": "tau parasparam āsādya śaravarṣeṇa pārthiva",
    "GE07mbh_07_u:134.046c": "chādayetāṃ maheṣvāsau kṛtapratikṛtaiṣiṇau",
    "GE07mbh_07_u:134.047a": "tad adbhutam abhūd yuddhaṃ karṇapāṇḍavayor mṛdhe",
    "GE07mbh_07_u:134.047c": "kruddhayor vāśitāhetor vanyayor gajayor iva",
    "GE07mbh_07_u:134.048a": "tataḥ pārtho maheṣvāso dṛṣṭvā karṇasya vikramam",
    "GE07mbh_07_u:134.048c": "muṣṭideśe dhanus tasya ciccheda tvarayānvitaḥ",
    "GE07mbh_07_u:134.049a": "aśvāṃś ca caturo bhallair anayad yamasādanam",
    "GE07mbh_07_u:134.049c": "sāratheś ca śiraḥ kāyād aharac chatrutāpanaḥ",
    "GE07mbh_07_u:134.050a": "athainaṃ chinnadhanvānaṃ hatāśvaṃ hatasārathim",
    "GE07mbh_07_u:134.050c": "vivyādha sāyakaiḥ pārthaś caturbhiḥ pāṇḍunandanaḥ",
    "GE07mbh_07_u:134.051a": "hatāśvāt tu rathāt tūrṇam avaplutya nararṣabhaḥ",
    "GE07mbh_07_u:134.051c": "āruroha rathaṃ tūrṇaṃ kṛpasya śarapīḍitaḥ",
    "GE07mbh_07_u:134.051d-1151_01": "sa nunno 'rjunabāṇaughair ācitaḥ śalyako yathā",
    "GE07mbh_07_u:134.051d-1151_02": "jīvitārtham abhiprepsuḥ kṛpasya ratham āruhat",
    "GE07mbh_07_u:134.052a": "rādheyaṃ nirjitaṃ dṛṣṭvā tāvakā bharatarṣabha",
    "GE07mbh_07_u:134.052c": "dhanaṃjayaśarair nunnāḥ prādravanta diśo daśa",
    "GE07mbh_07_u:134.053a": "dravatas tān samālokya rājā duryodhano nṛpa",
    "GE07mbh_07_u:134.053c": "nivartayām āsa tadā vākyaṃ cedam uvāca ha",
    "GE07mbh_07_u:134.054a": "alaṃ drutena vaḥ śūrās tiṣṭhadhvaṃ kṣatriyarṣabhāḥ",
    "GE07mbh_07_u:134.054c": "eṣa pārthavadhāyāhaṃ svayaṃ gacchāmi saṃyuge",
    "GE07mbh_07_u:134.054e": "ahaṃ pārthān haniṣyāmi sapāñcālān sasomakān",
    "GE07mbh_07_u:134.055a": "adya me yudhyamānasya saha gāṇḍīvadhanvanā",
    "GE07mbh_07_u:134.055c": "drakṣyanti vikramaṃ pārthāḥ kālasyeva yugakṣaye",
    "GE07mbh_07_u:134.056a": "adya madbāṇajālāni vimuktāni sahasraśaḥ",
    "GE07mbh_07_u:134.056c": "drakṣyanti samare yodhāḥ śalabhānām ivāyatīḥ",
    "GE07mbh_07_u:134.057a": "adya bāṇamayaṃ varṣaṃ sṛjato mama dhanvinaḥ",
    "GE07mbh_07_u:134.057c": "jīmūtasyeva gharmānte drakṣyanti yudhi sainikāḥ",
    "GE07mbh_07_u:134.058a": "jeṣyāmy adya raṇe pārthaṃ sāyakair nataparvabhiḥ",
    "GE07mbh_07_u:134.058c": "tiṣṭhadhvaṃ samare śūrā bhayaṃ tyajata phalgunāt",
    "GE07mbh_07_u:134.059a": "na hi madvīryam āsādya phalgunaḥ prasahiṣyati",
    "GE07mbh_07_u:134.059c": "yathā velāṃ samāsādya sāgaro makarālayaḥ",
    "GE07mbh_07_u:134.060a": "ity uktvā prayayau rājā sainyena mahatā vṛtaḥ",
    "GE07mbh_07_u:134.060c": "phalgunaṃ prati durdharṣaḥ krodhasaṃraktalocanaḥ",
    "GE07mbh_07_u:134.061a": "taṃ prayāntaṃ mahābāhuṃ dṛṣṭvā śāradvatas tadā",
    "GE07mbh_07_u:134.061c": "aśvatthāmānam āsādya vākyam etad uvāca ha",
    "GE07mbh_07_u:134.062a": "eṣa rājā mahābāhur amarṣī krodhamūrchitaḥ",
    "GE07mbh_07_u:134.062c": "pataṃgavṛttim āsthāya phalgunaṃ yoddhum icchati",
    "GE07mbh_07_u:134.063a": "yāvan naḥ paśyamānānāṃ prāṇān pārthena saṃgataḥ",
    "GE07mbh_07_u:134.063c": "na jahyāt puruṣavyāghras tāvad vāraya kauravam",
    "GE07mbh_07_u:134.064a": "yāvat phalgunabāṇānāṃ gocaraṃ nādhigacchati",
    "GE07mbh_07_u:134.064c": "kauravaḥ pārthivo vīras tāvad vāraya taṃ drutam",
    "GE07mbh_07_u:134.065a": "yāvat pārthaśarair ghorair nirmuktoragasaṃnibhaiḥ",
    "GE07mbh_07_u:134.065c": "na bhasmīkriyate rājā tāvad yuddhān nivāryatām",
    "GE07mbh_07_u:134.066a": "ayuktam iva paśyāmi tiṣṭhatsv asmāsu mānada",
    "GE07mbh_07_u:134.066c": "svayaṃ yuddhāya yad rājā pārthaṃ yāty asahāyavān",
    "GE07mbh_07_u:134.067a": "durlabhaṃ jīvitaṃ manye kauravyasya kirīṭinā",
    "GE07mbh_07_u:134.067c": "yudhyamānasya pārthena śārdūleneva hastinaḥ",
    "GE07mbh_07_u:134.068a": "mātulenaivam uktas tu drauṇiḥ śastrabhṛtāṃ varaḥ",
    "GE07mbh_07_u:134.068c": "duryodhanam idaṃ vākyaṃ tvaritaṃ samabhāṣata",
    "GE07mbh_07_u:134.069a": "mayi jīvati gāndhāre na yuddhaṃ gantum arhasi",
    "GE07mbh_07_u:134.069c": "mām anādṛtya kauravya tava nityaṃ hitaiṣiṇam",
    "GE07mbh_07_u:134.070a": "na hi te saṃbhramaḥ kāryaḥ pārthasya vijayaṃ prati",
    "GE07mbh_07_u:134.070c": "aham āvārayiṣyāmi pārthaṃ tiṣṭha suyodhana",
    "GE07mbh_07_u:134.071": "duryodhana uvāca",
    "GE07mbh_07_u:134.071a": "ācāryaḥ pāṇḍuputrān vai putravat parirakṣati",
    "GE07mbh_07_u:134.071c": "tvam apy upekṣāṃ kuruṣe teṣu nityaṃ dvijottama",
    "GE07mbh_07_u:134.072a": "mama vā mandabhāgyatvān mandas te vikramo yudhi",
    "GE07mbh_07_u:134.072c": "dharmarājapriyārthaṃ vā draupadyā vā na vidma tat",
    "GE07mbh_07_u:134.073a": "dhig astu mama lubdhasya yatkṛte sarvabāndhavāḥ",
    "GE07mbh_07_u:134.073c": "sukhārhāḥ paramaṃ duḥkhaṃ prāpnuvanty aparājitāḥ",
    "GE07mbh_07_u:134.074a": "ko hi śastrabhṛtāṃ mukhyo maheśvarasamo yudhi",
    "GE07mbh_07_u:134.074c": "śatrūn na kṣapayec chakto yo na syād gautamīsutaḥ",
    "GE07mbh_07_u:134.075a": "aśvatthāman prasīdasva nāśayaitān mamāhitān",
    "GE07mbh_07_u:134.075c": "tavāstragocare śaktāḥ sthātuṃ devāpi nānagha",
    "GE07mbh_07_u:134.076a": "pāñcālān somakāṃś caiva jahi drauṇe sahānugān",
    "GE07mbh_07_u:134.076c": "vayaṃ śeṣān haniṣyāmas tvayaiva parirakṣitāḥ",
    "GE07mbh_07_u:134.077a": "ete hi somakā vipra pāñcālāś ca yaśasvinaḥ",
    "GE07mbh_07_u:134.077c": "mama sainyeṣu saṃrabdhā vicaranti davāgnivat",
    "GE07mbh_07_u:134.078a": "tān vāraya mahābāho kekayāṃś ca narottama",
    "GE07mbh_07_u:134.078c": "purā kurvanti niḥśeṣaṃ rakṣyamāṇāḥ kirīṭinā",
    "GE07mbh_07_u:134.078d-1152_01": "aśvatthāmaṃs tvarāyukto yāhi śīghram ariṃdama",
    "GE07mbh_07_u:134.079a": "ādau vā yadi vā paścāt tavedaṃ karma māriṣa",
    "GE07mbh_07_u:134.079c": "tvam utpanno mahābāho pāñcālānāṃ vadhaṃ prati",
    "GE07mbh_07_u:134.080a": "kariṣyasi jagat sarvam apāñcālaṃ kilācyuta",
    "GE07mbh_07_u:134.080c": "evaṃ siddhābruvan vāco bhaviṣyati ca tat tathā",
    "GE07mbh_07_u:134.080d-1153_01": "tasmāt tvaṃ puruṣavyāghra pāñcālāñ jahi sānugān",
    "GE07mbh_07_u:134.081a": "na te 'stragocare śaktāḥ sthātuṃ devāḥ savāsavāḥ",
    "GE07mbh_07_u:134.081c": "kim u pārthāḥ sapāñcālāḥ satyam etad vaco mama",
    "GE07mbh_07_u:134.081d-1154_01": "na tvāṃ samarthāḥ saṃgrāme pāṇḍavāḥ saha somakaiḥ",
    "GE07mbh_07_u:134.081d-1154_02": "balād yodhayituṃ vīra satyam etad bravīmi te",
    "GE07mbh_07_u:134.081d-1154_03": "gaccha gaccha mahābāho na naḥ kālātyayo bhavet",
    "GE07mbh_07_u:134.081d-1154_04": "iyaṃ hi dravate senā pārthasāyakapīḍitā",
    "GE07mbh_07_u:134.081d-1154_05": "śakto hy asi mahābāho divyena svena tejasā",
    "GE07mbh_07_u:134.081d-1154_06": "nigrahe pāṇḍuputrāṇāṃ pāñcālānāṃ ca mānada",
    "GE07mbh_07_u:135.001": "saṃjaya uvāca",
    "GE07mbh_07_u:135.001a": "duryodhanenaivam ukto drauṇir āhavadurmadaḥ",
    "GE07mbh_07_u:135.001b-1155_01": "cakārārivadhe yatnam indro daityavadhe yathā",
    "GE07mbh_07_u:135.001c": "pratyuvāca mahābāho yathā vadasi kaurava",
    "GE07mbh_07_u:135.001c-1156_01": "**** **** tava putram idaṃ vacaḥ",
    "GE07mbh_07_u:135.001c-1156_02": "satyam etan mahābāho",
    "GE07mbh_07_u:135.002a": "priyā hi pāṇḍavā nityaṃ mama cāpi pituś ca me",
    "GE07mbh_07_u:135.002c": "tathaivāvāṃ priyau teṣāṃ na tu yuddhe kurūdvaha",
    "GE07mbh_07_u:135.002e": "śaktitas tāta yudhyāmas tyaktvā prāṇān abhītavat",
    "GE07mbh_07_u:135.003a": "ahaṃ karṇaś ca śalyaś ca kṛpo hārdikya eva ca",
    "GE07mbh_07_u:135.003c": "nimeṣāt pāṇḍavīṃ senāṃ kṣapayema nṛpottama",
    "GE07mbh_07_u:135.004a": "te cāpi kauravīṃ senāṃ nimeṣārdhāt kurūdvaha",
    "GE07mbh_07_u:135.004c": "kṣapayeyur mahābāho na syāma yadi saṃyuge",
    "GE07mbh_07_u:135.005a": "yudhyatāṃ pāṇḍavāñ śaktyā teṣāṃ cāsmān yuyutsatām",
    "GE07mbh_07_u:135.005c": "tejas tu teja āsādya praśamaṃ yāti bhārata",
    "GE07mbh_07_u:135.006a": "aśakyā tarasā jetuṃ pāṇḍavānām anīkinī",
    "GE07mbh_07_u:135.006c": "jīvatsu pāṇḍuputreṣu tad dhi satyaṃ bravīmi te",
    "GE07mbh_07_u:135.007a": "ātmārthaṃ yudhyamānās te samarthāḥ pāṇḍunandanāḥ",
    "GE07mbh_07_u:135.007c": "kimarthaṃ tava sainyāni na haniṣyanti bhārata",
    "GE07mbh_07_u:135.008a": "tvaṃ hi lubdhatamo rājan nikṛtijñaś ca kaurava",
    "GE07mbh_07_u:135.008c": "sarvātiśaṅkī mānī ca tato 'smān atiśaṅkase",
    "GE07mbh_07_u:135.008d-1157_01": "manye tvaṃ kutsito rājan pāpātmā pāpapūruṣaḥ",
    "GE07mbh_07_u:135.008d-1157_02": "anyān api sa naḥ kṣudra śaṅkase pāpabhāvitaḥ",
    "GE07mbh_07_u:135.009a": "ahaṃ tu yatnam āsthāya tvadarthe tyaktajīvitaḥ",
    "GE07mbh_07_u:135.009c": "eṣa gacchāmi saṃgrāmaṃ tvatkṛte kurunandana",
    "GE07mbh_07_u:135.010a": "yotsye 'haṃ śatrubhiḥ sārdhaṃ jeṣyāmi ca varān varān",
    "GE07mbh_07_u:135.010c": "pāñcālaiḥ saha yotsyāmi somakaiḥ kekayais tathā",
    "GE07mbh_07_u:135.010e": "pāṇḍaveyaiś ca saṃgrāme tvatpriyārtham ariṃdama",
    "GE07mbh_07_u:135.011a": "adya madbāṇanirdagdhāḥ pāñcālāḥ somakās tathā",
    "GE07mbh_07_u:135.011c": "siṃhenevārditā gāvo vidraviṣyanti sarvataḥ",
    "GE07mbh_07_u:135.012a": "adya dharmasuto rājā dṛṣṭvā mama parākramam",
    "GE07mbh_07_u:135.012c": "aśvatthāmamayaṃ lokaṃ maṃsyate saha somakaiḥ",
    "GE07mbh_07_u:135.013a": "āgamiṣyati nirvedaṃ dharmaputro yudhiṣṭhiraḥ",
    "GE07mbh_07_u:135.013c": "dṛṣṭvā vinihatān saṃkhye pāñcālān somakaiḥ saha",
    "GE07mbh_07_u:135.014a": "ye māṃ yuddhe 'bhiyotsyanti tān haniṣyāmi bhārata",
    "GE07mbh_07_u:135.014c": "na hi te vīra mucyeran madbāhvantaram āgatāḥ",
    "GE07mbh_07_u:135.015a": "evam uktvā mahābāhuḥ putraṃ duryodhanaṃ tava",
    "GE07mbh_07_u:135.015c": "abhyavartata yuddhāya drāvayan sarvadhanvinaḥ",
    "GE07mbh_07_u:135.015e": "cikīrṣus tava putrāṇāṃ priyaṃ prāṇabhṛtāṃ varaḥ",
    "GE07mbh_07_u:135.016a": "tato 'bravīt sakaikeyān pāñcālān gautamīsutaḥ",
    "GE07mbh_07_u:135.016c": "praharadhvam itaḥ sarve mama gātre mahārathāḥ",
    "GE07mbh_07_u:135.016e": "sthirībhūtāś ca yudhyadhvaṃ darśayanto 'stralāghavam",
    "GE07mbh_07_u:135.017a": "evam uktās tu te sarve śastravṛṣṭim apātayan",
    "GE07mbh_07_u:135.017c": "drauṇiṃ prati mahārāja jalaṃ jaladharā iva",
    "GE07mbh_07_u:135.018a": "tān nihatya śarān drauṇir daśa vīrān apothayat",
    "GE07mbh_07_u:135.018c": "pramukhe pāṇḍuputrāṇāṃ dhṛṣṭadyumnasya cābhibho",
    "GE07mbh_07_u:135.019a": "te hanyamānāḥ samare pāñcālāḥ sṛñjayās tathā",
    "GE07mbh_07_u:135.019c": "parityajya raṇe drauṇiṃ vyadravanta diśo daśa",
    "GE07mbh_07_u:135.020a": "tān dṛṣṭvā dravataḥ śūrān pāñcālān sahasomakān",
    "GE07mbh_07_u:135.020c": "dhṛṣṭadyumno mahārāja drauṇim abhyadravad yudhi",
    "GE07mbh_07_u:135.021a": "tataḥ kāñcanacitrāṇāṃ",
    "GE07mbh_07_u:135.021c": "vṛtaḥ śatena śūrāṇāṃ rathānām anivartinām",
    "GE07mbh_07_u:135.022a": "putraḥ pāñcālarājasya dhṛṣṭadyumno mahārathaḥ",
    "GE07mbh_07_u:135.022c": "drauṇim ity abravīd vākyaṃ dṛṣṭvā yodhān nipātitān",
    "GE07mbh_07_u:135.023a": "ācāryaputra durbuddhe kim anyair nihatais tava",
    "GE07mbh_07_u:135.023c": "samāgaccha mayā sārdhaṃ yadi śūro 'si saṃyuge",
    "GE07mbh_07_u:135.023e": "ahaṃ tvāṃ nihaniṣyāmi tiṣṭhedānīṃ mamāgrataḥ",
    "GE07mbh_07_u:135.024a": "tatas tam ācāryasutaṃ dhṛṣṭadyumnaḥ pratāpavān",
    "GE07mbh_07_u:135.024c": "marmabhidbhiḥ śarais tīkṣṇair jaghāna bharatarṣabha",
    "GE07mbh_07_u:135.025a": "te tu paṅktīkṛtā drauṇiṃ śarā viviśur āśugāḥ",
    "GE07mbh_07_u:135.025c": "rukmapuṅkhāḥ prasannāgrāḥ sarvakāyāvadāraṇāḥ",
    "GE07mbh_07_u:135.025e": "madhvarthina ivoddāmā bhramarāḥ puṣpitaṃ drumam",
    "GE07mbh_07_u:135.026a": "so 'tividdho bhṛśaṃ kruddhaḥ padākrānta ivoragaḥ",
    "GE07mbh_07_u:135.026c": "mānī drauṇir asaṃbhrānto bāṇapāṇir abhāṣata",
    "GE07mbh_07_u:135.027a": "dhṛṣṭadyumna sthiro bhūtvā muhūrtaṃ pratipālaya",
    "GE07mbh_07_u:135.027c": "yāvat tvāṃ niśitair bāṇaiḥ preṣayāmi yamakṣayam",
    "GE07mbh_07_u:135.028a": "drauṇir evam athābhāṣya pārṣataṃ paravīrahā",
    "GE07mbh_07_u:135.028c": "chādayām āsa bāṇaughaiḥ samantāl laghuhastavat",
    "GE07mbh_07_u:135.029a": "sa chādyamānaḥ samare drauṇinā yuddhadurmadaḥ",
    "GE07mbh_07_u:135.029c": "drauṇiṃ pāñcālatanayo vāgbhir ātarjayat tadā",
    "GE07mbh_07_u:135.030a": "na jānīṣe pratijñāṃ me viprotpattiṃ tathaiva ca",
    "GE07mbh_07_u:135.030c": "droṇaṃ hatvā kila mayā hantavyas tvaṃ sudurmate",
    "GE07mbh_07_u:135.030e": "tatas tvāhaṃ na hanmy adya droṇe jīvati saṃyuge",
    "GE07mbh_07_u:135.031a": "imāṃ tu rajanīṃ prāptām aprabhātāṃ sudurmate",
    "GE07mbh_07_u:135.031c": "nihatya pitaraṃ te 'dya tatas tvām api saṃyuge",
    "GE07mbh_07_u:135.031e": "neṣyāmi mṛtyulokāyety evaṃ me manasi sthitam",
    "GE07mbh_07_u:135.032a": "yas te pārtheṣu vidveṣo yā bhaktiḥ kauraveṣu ca",
    "GE07mbh_07_u:135.032c": "tāṃ darśaya sthiro bhūtvā na me jīvan vimokṣyase",
    "GE07mbh_07_u:135.033a": "yo hi brāhmaṇyam utsṛjya kṣatradharmarato dvijaḥ",
    "GE07mbh_07_u:135.033c": "sa vadhyaḥ sarvalokasya yathā tvaṃ puruṣādhama",
    "GE07mbh_07_u:135.034a": "ity uktaḥ paruṣaṃ vākyaṃ pārṣatena dvijottamaḥ",
    "GE07mbh_07_u:135.034c": "krodham āhārayat tīvraṃ tiṣṭha tiṣṭheti cābravīt",
    "GE07mbh_07_u:135.035a": "nirdahann iva cakṣurbhyāṃ pārṣataṃ so 'bhyavaikṣata",
    "GE07mbh_07_u:135.035c": "chādayām āsa ca śarair niḥśvasan pannago yathā",
    "GE07mbh_07_u:135.036a": "sa chādyamānaḥ samare drauṇinā rājasattama",
    "GE07mbh_07_u:135.036c": "sarvapāñcālasenābhiḥ saṃvṛto rathasattamaḥ",
    "GE07mbh_07_u:135.037a": "nākampata mahābāhuḥ svadhairyaṃ samupāśritaḥ",
    "GE07mbh_07_u:135.037c": "sāyakāṃś caiva vividhān aśvatthāmni mumoca ha",
    "GE07mbh_07_u:135.038a": "tau punaḥ saṃnyavartetāṃ prāṇadyūtapare raṇe",
    "GE07mbh_07_u:135.038c": "nivārayantau bāṇaughaiḥ parasparam amarṣiṇau",
    "GE07mbh_07_u:135.038e": "utsṛjantau maheṣvāsau śaravṛṣṭīḥ samantataḥ",
    "GE07mbh_07_u:135.039a": "drauṇipārṣatayor yuddhaṃ ghorarūpaṃ bhayānakam",
    "GE07mbh_07_u:135.039c": "dṛṣṭvā saṃpūjayām āsuḥ siddhacāraṇavātikāḥ",
    "GE07mbh_07_u:135.040a": "śaraughaiḥ pūrayantau tāv ākāśaṃ pradiśas tathā",
    "GE07mbh_07_u:135.040c": "alakṣyau samayudhyetāṃ mahat kṛtvā śarais tamaḥ",
    "GE07mbh_07_u:135.041a": "nṛtyamānāv iva raṇe maṇḍalīkṛtakārmukau",
    "GE07mbh_07_u:135.041c": "parasparavadhe yattau parasparajayaiṣiṇau",
    "GE07mbh_07_u:135.042a": "ayudhyetāṃ mahābāhū citraṃ laghu ca suṣṭhu ca",
    "GE07mbh_07_u:135.042c": "saṃpūjyamānau samare yodhamukhyaiḥ sahasraśaḥ",
    "GE07mbh_07_u:135.043a": "tau prayuddhau raṇe dṛṣṭvā vane vanyau gajāv iva",
    "GE07mbh_07_u:135.043c": "ubhayoḥ senayor harṣas tumulaḥ samapadyata",
    "GE07mbh_07_u:135.044a": "siṃhanādaravāś cāsan dadhmuḥ śaṅkhāṃś ca māriṣa",
    "GE07mbh_07_u:135.044c": "vāditrāṇy abhyavādyanta śataśo 'tha sahasraśaḥ",
    "GE07mbh_07_u:135.045a": "tasmiṃs tu tumule yuddhe bhīrūṇāṃ bhayavardhane",
    "GE07mbh_07_u:135.045c": "muhūrtam iva tad yuddhaṃ samarūpaṃ tadābhavat",
    "GE07mbh_07_u:135.046a": "tato drauṇir mahārāja pārṣatasya mahātmanaḥ",
    "GE07mbh_07_u:135.046c": "dhvajaṃ dhanus tathā chatram ubhau ca pārṣṇisārathī",
    "GE07mbh_07_u:135.046e": "sūtam aśvāṃś ca caturo nihatyābhyadravad raṇe",
    "GE07mbh_07_u:135.047a": "pāñcālāṃś caiva tān sarvān bāṇaiḥ saṃnataparvabhiḥ",
    "GE07mbh_07_u:135.047c": "vyadrāvayad ameyātmā śataśo 'tha sahasraśaḥ",
    "GE07mbh_07_u:135.048a": "tataḥ pravivyathe senā pāṇḍavī bharatarṣabha",
    "GE07mbh_07_u:135.048c": "dṛṣṭvā drauṇer mahat karma vāsavasyeva saṃyuge",
    "GE07mbh_07_u:135.049a": "śatena ca śataṃ hatvā pāñcālānāṃ mahārathaḥ",
    "GE07mbh_07_u:135.049c": "tribhiś ca niśitair bāṇair hatvā trīn vai mahārathān",
    "GE07mbh_07_u:135.050a": "drauṇir drupadaputrasya phalgunasya ca paśyataḥ",
    "GE07mbh_07_u:135.050c": "nāśayām āsa pāñcālān bhūyiṣṭhaṃ ye vyavasthitāḥ",
    "GE07mbh_07_u:135.051a": "te vadhyamānāḥ pāñcālāḥ samare saha sṛñjayaiḥ",
    "GE07mbh_07_u:135.051c": "agacchan drauṇim utsṛjya viprakīrṇarathadhvajāḥ",
    "GE07mbh_07_u:135.052a": "sa jitvā samare śatrūn droṇaputro mahārathaḥ",
    "GE07mbh_07_u:135.052c": "nanāda sumahānādaṃ tapānte jalado yathā",
    "GE07mbh_07_u:135.053a": "sa nihatya bahūñ śūrān aśvatthāmā vyarocata",
    "GE07mbh_07_u:135.053c": "yugānte sarvabhūtāni bhasma kṛtveva pāvakaḥ",
    "GE07mbh_07_u:135.054a": "saṃpūjyamāno yudhi kauraveyair; vijitya saṃkhye 'rigaṇān sahasraśaḥ",
    "GE07mbh_07_u:135.054c": "vyarocata droṇasutaḥ pratāpavān; yathā surendro 'rigaṇān nihatya",
    "GE07mbh_07_u:136.001": "saṃjaya uvāca",
    "GE07mbh_07_u:136.001a": "tato yudhiṣṭhiraś caiva bhīmasenaś ca pāṇḍavaḥ",
    "GE07mbh_07_u:136.001c": "droṇaputraṃ mahārāja samantāt paryavārayan",
    "GE07mbh_07_u:136.002a": "tato duryodhano rājā bhāradvājena saṃvṛtaḥ",
    "GE07mbh_07_u:136.002c": "abhyayāt pāṇḍavān saṃkhye tato yuddham avartata",
    "GE07mbh_07_u:136.002e": "ghorarūpaṃ mahārāja bhīrūṇāṃ bhayavardhanam",
    "GE07mbh_07_u:136.003a": "ambaṣṭhān mālavān vaṅgāñ śibīṃs traigartakān api",
    "GE07mbh_07_u:136.003c": "prāhiṇon mṛtyulokāya gaṇān kruddho yudhiṣṭhiraḥ",
    "GE07mbh_07_u:136.004a": "abhīṣāhāñ śūrasenān kṣatriyān yuddhadurmadān",
    "GE07mbh_07_u:136.004c": "nikṛtya pṛthivīṃ cakre bhīmaḥ śoṇitakardamām",
    "GE07mbh_07_u:136.005a": "yaudheyāraṭṭarājanyān madrakāṃś ca gaṇān yudhi",
    "GE07mbh_07_u:136.005c": "prāhiṇon mṛtyulokāya kirīṭī niśitaiḥ śaraiḥ",
    "GE07mbh_07_u:136.006a": "pragāḍham añjogatibhir nārācair abhipīḍitāḥ",
    "GE07mbh_07_u:136.006c": "nipetur dviradā bhūmau dviśṛṅgā iva parvatāḥ",
    "GE07mbh_07_u:136.007a": "nikṛttair hastihastaiś ca luṭhamānais tatas tataḥ",
    "GE07mbh_07_u:136.007c": "rarāja vasudhā kīrṇā visarpadbhir ivoragaiḥ",
    "GE07mbh_07_u:136.008a": "kṣiptaiḥ kanakacitraiś ca nṛpacchatraiḥ kṣitir babhau",
    "GE07mbh_07_u:136.008c": "dyaur ivādityacandrādyair grahaiḥ kīrṇā yugakṣaye",
    "GE07mbh_07_u:136.009a": "hata praharatābhītā vidhyata vyavakṛntata",
    "GE07mbh_07_u:136.009c": "ity āsīt tumulaḥ śabdaḥ śoṇāśvasya rathaṃ prati",
    "GE07mbh_07_u:136.010a": "droṇas tu paramakruddho vāyavyāstreṇa saṃyuge",
    "GE07mbh_07_u:136.010c": "vyadhamat tān yathā vāyur meghān iva duratyayaḥ",
    "GE07mbh_07_u:136.011a": "te hanyamānā droṇena pāñcālāḥ prādravan bhayāt",
    "GE07mbh_07_u:136.011c": "paśyato bhīmasenasya pārthasya ca mahātmanaḥ",
    "GE07mbh_07_u:136.012a": "tataḥ kirīṭī bhīmaś ca sahasā saṃnyavartatām",
    "GE07mbh_07_u:136.012c": "mahatā rathavaṃśena parigṛhya balaṃ tava",
    "GE07mbh_07_u:136.013a": "bībhatsur dakṣiṇaṃ pārśvam uttaraṃ tu vṛkodaraḥ",
    "GE07mbh_07_u:136.013c": "bhāradvājaṃ śaraughābhyāṃ mahadbhyām abhyavarṣatām",
    "GE07mbh_07_u:136.014a": "tau tadā sṛñjayāś caiva pāñcālāś ca mahārathāḥ",
    "GE07mbh_07_u:136.014c": "anvagacchan mahārāja matsyāś ca saha somakaiḥ",
    "GE07mbh_07_u:136.015a": "tathaiva tava putrasya rathodārāḥ prahāriṇaḥ",
    "GE07mbh_07_u:136.015c": "mahatyā senayā sārdhaṃ jagmur droṇarathaṃ prati",
    "GE07mbh_07_u:136.016a": "tataḥ sā bharatī senā vadhyamānā kirīṭinā",
    "GE07mbh_07_u:136.016c": "tamasā nidrayā caiva punar eva vyadīryata",
    "GE07mbh_07_u:136.017a": "droṇena vāryamāṇās te svayaṃ tava sutena ca",
    "GE07mbh_07_u:136.017c": "na śakyante mahārāja yodhā vārayituṃ tadā",
    "GE07mbh_07_u:136.018a": "sā pāṇḍuputrasya śarair dāryamāṇā mahācamūḥ",
    "GE07mbh_07_u:136.018c": "tamasā saṃvṛte loke vyadravat sarvatomukhī",
    "GE07mbh_07_u:136.019a": "utsṛjya śataśo vāhāṃs tatra ke cin narādhipāḥ",
    "GE07mbh_07_u:136.019c": "prādravanta mahārāja bhayāviṣṭāḥ samantataḥ",
    "GE07mbh_07_u:137.001": "saṃjaya uvāca",
    "GE07mbh_07_u:137.001a": "somadattaṃ tu saṃprekṣya vidhunvānaṃ mahad dhanuḥ",
    "GE07mbh_07_u:137.001c": "sātyakiḥ prāha yantāraṃ somadattāya māṃ vaha",
    "GE07mbh_07_u:137.002a": "na hy ahatvā raṇe śatruṃ bāhlīkaṃ kauravādhamam",
    "GE07mbh_07_u:137.002c": "nivartiṣye raṇāt sūta satyam etad vaco mama",
    "GE07mbh_07_u:137.003a": "tataḥ saṃpreṣayad yantā saindhavāṃs tān mahājavān",
    "GE07mbh_07_u:137.003c": "turaṅgamāñ śaṅkhavarṇān sarvaśabdātigān raṇe",
    "GE07mbh_07_u:137.004a": "te 'vahan yuyudhānaṃ tu manomārutaraṃhasaḥ",
    "GE07mbh_07_u:137.004c": "yathendraṃ harayo rājan purā daityavadhodyatam",
    "GE07mbh_07_u:137.005a": "tam āpatantaṃ saṃprekṣya sātvataṃ rabhasaṃ raṇe",
    "GE07mbh_07_u:137.005c": "somadatto mahābāhur asaṃbhrānto 'bhyavartata",
    "GE07mbh_07_u:137.006a": "vimuñcañ śaravarṣāṇi parjanya iva vṛṣṭimān",
    "GE07mbh_07_u:137.006c": "chādayām āsa śaineyaṃ jalado bhāskaraṃ yathā",
    "GE07mbh_07_u:137.007a": "asaṃbhrāntaś ca samare sātyakiḥ kurupuṃgavam",
    "GE07mbh_07_u:137.007c": "chādayām āsa bāṇaughaiḥ samantād bharatarṣabha",
    "GE07mbh_07_u:137.008a": "somadattas tu taṃ ṣaṣṭyā vivyādhorasi mādhavam",
    "GE07mbh_07_u:137.008c": "sātyakiś cāpi taṃ rājann avidhyat sāyakaiḥ śitaiḥ",
    "GE07mbh_07_u:137.008d-1158_01": "sātyakiḥ prativivyādha somadattaṃ śitaiḥ śaraiḥ",
    "GE07mbh_07_u:137.009a": "tāv anyonyaṃ śaraiḥ kṛttau vyarājetāṃ nararṣabhau",
    "GE07mbh_07_u:137.009c": "supuṣpau puṣpasamaye puṣpitāv iva kiṃśukau",
    "GE07mbh_07_u:137.010a": "rudhirokṣitasarvāṅgau kuruvṛṣṇiyaśaskarau",
    "GE07mbh_07_u:137.010c": "parasparam avekṣetāṃ dahantāv iva locanaiḥ",
    "GE07mbh_07_u:137.011a": "rathamaṇḍalamārgeṣu carantāv arimardanau",
    "GE07mbh_07_u:137.011c": "ghorarūpau hi tāv āstāṃ vṛṣṭimantāv ivāmbudau",
    "GE07mbh_07_u:137.012a": "śarasaṃbhinnagātrau tau sarvataḥ śakalīkṛtau",
    "GE07mbh_07_u:137.012c": "śvāvidhāv iva rājendra vyadṛṣyetāṃ śarakṣatau",
    "GE07mbh_07_u:137.013a": "suvarṇapuṅkhair iṣubhir ācitau tau vyarocatām",
    "GE07mbh_07_u:137.013c": "khadyotair āvṛtau rājan prāvṛṣīva vanaspatī",
    "GE07mbh_07_u:137.014a": "saṃpradīpitasarvāṅgau sāyakais tau mahārathau",
    "GE07mbh_07_u:137.014c": "adṛśyetāṃ raṇe kruddhāv ulkābhir iva kuñjarau",
    "GE07mbh_07_u:137.015a": "tato yudhi mahārāja somadatto mahārathaḥ",
    "GE07mbh_07_u:137.015c": "ardhacandreṇa ciccheda mādhavasya mahad dhanuḥ",
    "GE07mbh_07_u:137.016a": "athainaṃ pañcaviṃśatyā sāyakānāṃ samārpayat",
    "GE07mbh_07_u:137.016c": "tvaramāṇas tvarākāle punaś ca daśabhiḥ śaraiḥ",
    "GE07mbh_07_u:137.017a": "athānyad dhanur ādāya sātyakir vegavattaram",
    "GE07mbh_07_u:137.017c": "pañcabhiḥ sāyakais tūrṇaṃ somadattam avidhyata",
    "GE07mbh_07_u:137.018a": "tato 'pareṇa bhallena dhvajaṃ ciccheda kāñcanam",
    "GE07mbh_07_u:137.018c": "bāhlīkasya raṇe rājan sātyakiḥ prahasann iva",
    "GE07mbh_07_u:137.019a": "somadattas tv asaṃbhrānto dṛṣṭvā ketuṃ nipātitam",
    "GE07mbh_07_u:137.019c": "śaineyaṃ pañcaviṃśatyā sāyakānāṃ samācinot",
    "GE07mbh_07_u:137.020a": "sātvato 'pi raṇe kruddhaḥ somadattasya dhanvinaḥ",
    "GE07mbh_07_u:137.020c": "dhanuś ciccheda samare kṣurapreṇa śitena ha",
    "GE07mbh_07_u:137.021a": "athainaṃ rukmapuṅkhānāṃ śatena nataparvaṇām",
    "GE07mbh_07_u:137.021c": "ācinod bahudhā rājan bhagnadaṃṣṭram iva dvipam",
    "GE07mbh_07_u:137.022a": "athānyad dhanur ādāya somadatto mahārathaḥ",
    "GE07mbh_07_u:137.022c": "sātyakiṃ chādayām āsa śaravṛṣṭyā mahābalaḥ",
    "GE07mbh_07_u:137.023a": "somadattaṃ tu saṃkruddho raṇe vivyādha sātyakiḥ",
    "GE07mbh_07_u:137.023c": "sātyakiṃ ceṣujālena somadatto apīḍayat",
    "GE07mbh_07_u:137.024a": "daśabhiḥ sātvatasyārthe bhīmo 'han bāhlikātmajam",
    "GE07mbh_07_u:137.024c": "somadatto 'py asaṃbhrāntaḥ śaineyam avadhīc charaiḥ",
    "GE07mbh_07_u:137.025a": "tatas tu sātvatasyārthe bhaimasenir navaṃ dṛḍham",
    "GE07mbh_07_u:137.025c": "mumoca parighaṃ ghoraṃ somadattasya vakṣasi",
    "GE07mbh_07_u:137.026a": "tam āpatantaṃ vegena parighaṃ ghoradarśanam",
    "GE07mbh_07_u:137.026c": "dvidhā ciccheda samare prahasann iva kauravaḥ",
    "GE07mbh_07_u:137.027a": "sa papāta dvidhā chinna āyasaḥ parigho mahān",
    "GE07mbh_07_u:137.027c": "mahīdharasyeva mahac chikharaṃ vajradāritam",
    "GE07mbh_07_u:137.028a": "tatas tu sātyakī rājan somadattasya saṃyuge",
    "GE07mbh_07_u:137.028c": "dhanuś ciccheda bhallena hastāvāpaṃ ca pañcabhiḥ",
    "GE07mbh_07_u:137.029a": "caturbhis tu śarais tūrṇaṃ caturas turagottamān",
    "GE07mbh_07_u:137.029c": "samīpaṃ preṣayām āsa pretarājasya bhārata",
    "GE07mbh_07_u:137.030a": "sāratheś ca śiraḥ kāyād bhallena nataparvaṇā",
    "GE07mbh_07_u:137.030c": "jahāra rathaśārdūlaḥ prahasañ śinipuṃgavaḥ",
    "GE07mbh_07_u:137.031a": "tataḥ śaraṃ mahāghoraṃ jvalantam iva pāvakam",
    "GE07mbh_07_u:137.031c": "mumoca sātvato rājan svarṇapuṅkhaṃ śilāśitam",
    "GE07mbh_07_u:137.032a": "sa vimukto balavatā śaineyena śarottamaḥ",
    "GE07mbh_07_u:137.032c": "ghoras tasyorasi vibho nipapātāśu bhārata",
    "GE07mbh_07_u:137.033a": "so 'tividdho balavatā sātvatena mahārathaḥ",
    "GE07mbh_07_u:137.033c": "somadatto mahābāhur nipapāta mamāra ca",
    "GE07mbh_07_u:137.034a": "taṃ dṛṣṭvā nihataṃ tatra somadattaṃ mahārathāḥ",
    "GE07mbh_07_u:137.034b-1159_01": "pāṇḍavāś ca mahārāja saha madraiḥ prabhadrakaiḥ",
    "GE07mbh_07_u:137.034c": "mahatā śaravarṣeṇa yuyudhānam upādravan",
    "GE07mbh_07_u:137.035a": "chādyamānaṃ śarair dṛṣṭvā yuyudhānaṃ yudhiṣṭhiraḥ",
    "GE07mbh_07_u:137.035c": "mahatyā senayā sārdhaṃ droṇānīkam upādravat",
    "GE07mbh_07_u:137.036a": "tato yudhiṣṭhiraḥ kruddhas tāvakānāṃ mahābalam",
    "GE07mbh_07_u:137.036c": "śarair vidrāvayām āsa bhāradvājasya paśyataḥ",
    "GE07mbh_07_u:137.037a": "sainyāni drāvayantaṃ tu droṇo dṛṣṭvā yudhiṣṭhiram",
    "GE07mbh_07_u:137.037c": "abhidudrāva vegena krodhasaṃraktalocanaḥ",
    "GE07mbh_07_u:137.038a": "tataḥ suniśitair bāṇaiḥ pārthaṃ vivyādha saptabhiḥ",
    "GE07mbh_07_u:137.038b-1160_01": "yudhiṣṭhiro 'pi saṃkruddhaḥ prativivyādha pañcabhiḥ",
    "GE07mbh_07_u:137.038c": "so 'tividdho mahābāhuḥ sṛkkiṇī parisaṃlihan",
    "GE07mbh_07_u:137.038e": "yudhiṣṭhirasya ciccheda dhvajaṃ kārmukam eva ca",
    "GE07mbh_07_u:137.039a": "sa chinnadhanvā tvaritas tvarākāle nṛpottamaḥ",
    "GE07mbh_07_u:137.039c": "anyad ādatta vegena kārmukaṃ samare dṛḍham",
    "GE07mbh_07_u:137.040a": "tataḥ śarasahasreṇa droṇaṃ vivyādha pārthivaḥ",
    "GE07mbh_07_u:137.040c": "sāśvasūtadhvajarathaṃ tad adbhutam ivābhavat",
    "GE07mbh_07_u:137.041a": "tato muhūrtaṃ vyathitaḥ śaraghātaprapīḍitaḥ",
    "GE07mbh_07_u:137.041c": "niṣasāda rathopasthe droṇo bharatasattama",
    "GE07mbh_07_u:137.042a": "pratilabhya tataḥ saṃjñāṃ muhūrtād dvijasattamaḥ",
    "GE07mbh_07_u:137.042c": "krodhena mahatāviṣṭo vāyavyāstram avāsṛjat",
    "GE07mbh_07_u:137.043a": "asaṃbhrāntas tataḥ pārtho dhanur ākṛṣya vīryavān",
    "GE07mbh_07_u:137.043c": "tad astram astreṇa raṇe stambhayām āsa bhārata",
    "GE07mbh_07_u:137.043d-1161_01": "ciccheda ca dhanur dīrghaṃ brāhmaṇasya ca pāṇḍavaḥ",
    "GE07mbh_07_u:137.043d-1161_02": "athānyad dhanur ādāya droṇaḥ kṣatriyamardanaḥ",
    "GE07mbh_07_u:137.043d-1161_03": "tad apy asya śitair bhallaiś ciccheda kurupuṃgavaḥ",
    "GE07mbh_07_u:137.044a": "tato 'bravīd vāsudevaḥ kuntīputraṃ yudhiṣṭhiram",
    "GE07mbh_07_u:137.044c": "yudhiṣṭhira mahābāho yat tvā vakṣyāmi tac chṛṇu",
    "GE07mbh_07_u:137.045a": "upāramasva yuddhāya droṇād bharatasattama",
    "GE07mbh_07_u:137.045c": "gṛdhyate hi sadā droṇo grahaṇe tava saṃyuge",
    "GE07mbh_07_u:137.046a": "nānurūpam ahaṃ manye yuddham asya tvayā saha",
    "GE07mbh_07_u:137.046c": "yo 'sya sṛṣṭo vināśāya sa enaṃ śvo haniṣyati",
    "GE07mbh_07_u:137.047a": "parivarjya guruṃ yāhi yatra rājā suyodhanaḥ",
    "GE07mbh_07_u:137.047b-1162_01": "rājā rājñā hi yoddhavyo nārājñā yuddham iṣyate",
    "GE07mbh_07_u:137.047b-1162_02": "tatra tvaṃ vraja kaunteya hastyaśvarathasaṃvṛtaḥ",
    "GE07mbh_07_u:137.047b-1162_03": "yāvan mātreṇa ca mayā sahāyena dhanaṃjayaḥ",
    "GE07mbh_07_u:137.047c": "bhīmaś ca rathaśārdūlo yudhyate kauravaiḥ saha",
    "GE07mbh_07_u:137.048a": "vāsudevavacaḥ śrutvā dharmarājo yudhiṣṭhiraḥ",
    "GE07mbh_07_u:137.048c": "muhūrtaṃ cintayitvā tu tato dāruṇam āhavam",
    "GE07mbh_07_u:137.049a": "prāyād drutam amitraghno yatra bhīmo vyavasthitaḥ",
    "GE07mbh_07_u:137.049c": "vinighnaṃs tāvakān yodhān vyāditāsya ivāntakaḥ",
    "GE07mbh_07_u:137.050a": "rathaghoṣeṇa mahatā nādayan vasudhātalam",
    "GE07mbh_07_u:137.050c": "parjanya iva gharmānte nādayan vai diśo daśa",
    "GE07mbh_07_u:137.051a": "bhīmasya nighnataḥ śatrūn pārṣṇiṃ jagrāha pāṇḍavaḥ",
    "GE07mbh_07_u:137.051b-1163_01": "mahatā rathavaṃśena davāgnir iva cotthitaḥ",
    "GE07mbh_07_u:137.051b-1163_02": "bhīmāntikam upāyāte rājarāje yudhiṣṭhire",
    "GE07mbh_07_u:137.051b-1163_03": "nivṛtte kauravān hantuṃ viṣṇuvākyapraṇodite",
    "GE07mbh_07_u:137.051c": "droṇo 'pi pāṇḍupāñcālān vyadhamad rajanīmukhe",
    "GE07mbh_07_u:137.051d-1164_01": "nādayaṃs talaghoṣeṇa tava sainyāni māriṣa",
    "GE07mbh_07_u:138.001": "saṃjaya uvāca",
    "GE07mbh_07_u:138.001a": "vartamāne tathā yuddhe ghorarūpe bhayāvahe",
    "GE07mbh_07_u:138.001c": "tamasā saṃvṛte loke rajasā ca mahīpate",
    "GE07mbh_07_u:138.001e": "nāpaśyanta raṇe yodhāḥ parasparam avasthitāḥ",
    "GE07mbh_07_u:138.002a": "anumānena saṃjñābhir yuddhaṃ tad vavṛte mahat",
    "GE07mbh_07_u:138.002c": "naranāgāśvamathanaṃ paramaṃ lomaharṣaṇam",
    "GE07mbh_07_u:138.003a": "droṇakarṇakṛpā vīrā bhīmapārṣatasātyakāḥ",
    "GE07mbh_07_u:138.003c": "anyonyaṃ kṣobhayām āsuḥ sainyāni nṛpasattama",
    "GE07mbh_07_u:138.004a": "vadhyamānāni sainyāni samantāt tair mahārathaiḥ",
    "GE07mbh_07_u:138.004c": "tamasā rajasā caiva samantād vipradudruvuḥ",
    "GE07mbh_07_u:138.005a": "te sarvato vidravanto yodhā vitrastacetasaḥ",
    "GE07mbh_07_u:138.005c": "ahanyanta mahārāja dhāvamānāś ca saṃyuge",
    "GE07mbh_07_u:138.006a": "mahārathasahasrāṇi jaghnur anyonyam āhave",
    "GE07mbh_07_u:138.006c": "andhe tamasi mūḍhāni putrasya tava mantrite",
    "GE07mbh_07_u:138.007a": "tataḥ sarvāṇi sainyāni senāgopāś ca bhārata",
    "GE07mbh_07_u:138.007c": "vyamuhyanta raṇe tatra tamasā saṃvṛte sati",
    "GE07mbh_07_u:138.008": "dhṛtarāṣṭra uvāca",
    "GE07mbh_07_u:138.008a": "teṣāṃ saṃloḍyamānānāṃ pāṇḍavair nihataujasām",
    "GE07mbh_07_u:138.008c": "andhe tamasi magnānām āsīt kā vo matis tadā",
    "GE07mbh_07_u:138.009a": "kathaṃ prakāśas teṣāṃ vā mama sainyeṣu vā punaḥ",
    "GE07mbh_07_u:138.009c": "babhūva loke tamasā tathā saṃjaya saṃvṛte",
    "GE07mbh_07_u:138.010": "saṃjaya uvāca",
    "GE07mbh_07_u:138.010a": "tataḥ sarvāṇi sainyāni hataśiṣṭāni yāni vai",
    "GE07mbh_07_u:138.010c": "senāgoptṝn athādiśya punar vyūham akalpayat",
    "GE07mbh_07_u:138.011a": "droṇaḥ purastāj jaghane tu śalyas; tathā drauṇiḥ pārśvataḥ saubalaś ca",
    "GE07mbh_07_u:138.011c": "svayaṃ tu sarvāṇi balāni rājan; rājābhyayād gopayan vai niśāyām",
    "GE07mbh_07_u:138.012a": "uvāca sarvāṃś ca padātisaṃghān; duryodhanaḥ pārthiva sāntvapūrvam",
    "GE07mbh_07_u:138.012c": "utsṛjya sarve paramāyudhāni; gṛhṇīta hastair jvalitān pradīpān",
    "GE07mbh_07_u:138.013a": "te coditāḥ pārthivasattamena; tataḥ prahṛṣṭā jagṛhuḥ pradīpān devarṣigandharvasurarṣisaṅghā",
    "GE07mbh_07_u:138.013b-1165_02": "vidyādharāś cāpsarasāṃ gaṇāś ca",
    "GE07mbh_07_u:138.013b-1165_03": "nāgāḥ sayakṣoragakinnarāś ca",
    "GE07mbh_07_u:138.013b-1165_04": "hṛṣṭā divisthā jagṛhuḥ pradīpān",
    "GE07mbh_07_u:138.013b-1165_05": "digdaivatebhyaś ca samāpatanto",
    "GE07mbh_07_u:138.013b-1165_06": "'dṛśyanta dīpāḥ sasugandhitailāḥ",
    "GE07mbh_07_u:138.013b-1165_07": "viśeṣato nāradaparvatābhyāṃ",
    "GE07mbh_07_u:138.013b-1165_08": "saṃbodhyamānāḥ kurupāṇḍavārtham",
    "GE07mbh_07_u:138.013c": "sā bhūya eva dhvajinī vibhaktā; vyarocatāgniprabhayā niśāyām",
    "GE07mbh_07_u:138.014a": "mahādhanair ābharaṇaiś ca divyaiḥ; śastraiḥ pradīptair abhisaṃpatadbhiḥ",
    "GE07mbh_07_u:138.014b-1166_01": "rathe rathe pañca vidīpakās tu",
    "GE07mbh_07_u:138.014b-1166_02": "pradīpakās tatra gaje trayaś ca",
    "GE07mbh_07_u:138.014b-1166_03": "pratyaśvam ekaś ca mahāpradīpaḥ",
    "GE07mbh_07_u:138.014b-1166_04": "kṛtās tu taiḥ pāṇḍavaiḥ kauraveyaiḥ",
    "GE07mbh_07_u:138.014c": "kṣaṇena sarve vihitāḥ pradīpā; vyadīpayaṃś ca dhvajinīṃ tadāśu",
    "GE07mbh_07_u:138.015a": "sarvās tu senā vyatisevyamānāḥ; padātibhiḥ pāvakatailahastaiḥ",
    "GE07mbh_07_u:138.015c": "prakāśyamānā dadṛśur niśāyāṃ; yathāntarikṣe jaladās taḍidbhiḥ",
    "GE07mbh_07_u:138.016a": "prakāśitāyāṃ tu tathā dhvajinyāṃ; droṇo 'gnikalpaḥ pratapan samantāt",
    "GE07mbh_07_u:138.016c": "rarāja rājendra suvarṇavarmā; madhyaṃ gataḥ sūrya ivāṃśumālī",
    "GE07mbh_07_u:138.017a": "jāmbūnadeṣv ābharaṇeṣu caiva; niṣkeṣu śuddheṣu śarāvareṣu",
    "GE07mbh_07_u:138.017c": "pīteṣu śastreṣu ca pāvakasya; pratiprabhās tatra tato babhūvuḥ",
    "GE07mbh_07_u:138.018a": "gadāś ca śaikyāḥ parighāś ca śubhrā; ratheṣu śaktyaś ca vivartamānāḥ",
    "GE07mbh_07_u:138.018c": "pratiprabhā raśmibhir ājamīḍha; punaḥ punaḥ saṃjanayanti dīptāḥ",
    "GE07mbh_07_u:138.019a": "chatrāṇi bālavyajanānuṣaṅgā; dīptā maholkāś ca tathaiva rājan",
    "GE07mbh_07_u:138.019c": "vyāghūrṇamānāś ca suvarṇamālā; vyāyacchatāṃ tatra tadā virejuḥ",
    "GE07mbh_07_u:138.020a": "śastraprabhābhiś ca virājamānaṃ; dīpaprabhābhiś ca tadā balaṃ tat",
    "GE07mbh_07_u:138.020c": "prakāśitaṃ cābharaṇaprabhābhir; bhṛśaṃ prakāśaṃ nṛpate babhūva",
    "GE07mbh_07_u:138.021a": "pītāni śastrāṇy asṛgukṣitāni; vīrāvadhūtāni tanudruhāṇi",
    "GE07mbh_07_u:138.021c": "dīptāṃ prabhāṃ prājanayanta tatra; tapātyaye vidyud ivāntarikṣe",
    "GE07mbh_07_u:138.022a": "prakampitānām abhighātavegair; abhighnatāṃ cāpatatāṃ javena",
    "GE07mbh_07_u:138.022c": "vaktrāṇy aśobhanta tadā narāṇāṃ; vāyvīritānīva mahāmbujāni",
    "GE07mbh_07_u:138.023a": "mahāvane dāva iva pradīpte; yathā prabhā bhāskarasyāpi naśyet",
    "GE07mbh_07_u:138.023c": "tathā tavāsīd dhvajinī pradīptā; mahābhaye bhārata bhīmarūpā",
    "GE07mbh_07_u:138.024a": "tat saṃpradīptaṃ balam asmadīyaṃ; niśāmya pārthās tvaritās tathaiva",
    "GE07mbh_07_u:138.024c": "sarveṣu sainyeṣu padātisaṃghān; acodayaṃs te 'tha cakruḥ pradīpān",
    "GE07mbh_07_u:138.025a": "gaje gaje sapta kṛtāḥ pradīpā; rathe rathe caiva daśa pradīpāḥ",
    "GE07mbh_07_u:138.025c": "dvāv aśvapṛṣṭhe paripārśvato 'nye; dhvajeṣu cānye jaghaneṣu cānye",
    "GE07mbh_07_u:138.026a": "senāsu sarvāsu ca pārśvato 'nye; paścāt purastāc ca samantataś ca",
    "GE07mbh_07_u:138.026c": "madhye tathānye jvalitāgnihastāḥ; senādvaye 'pi sma narā viceruḥ",
    "GE07mbh_07_u:138.027a": "sarveṣu sainyeṣu padātisaṃghā; vyāmiśritā hastirathāśvavṛndaiḥ",
    "GE07mbh_07_u:138.027c": "madhye tathānye jvalitāgnihastā; vyadīpayan pāṇḍusutasya senām",
    "GE07mbh_07_u:138.027d-1167_01": "vyadīpayaṃs te dhvajinīṃ pradīptāṃ",
    "GE07mbh_07_u:138.027d-1167_02": "tathā balaṃ pāṇḍaveyābhiguptam",
    "GE07mbh_07_u:138.028a": "tena pradīptena tathā pradīptaṃ; balaṃ tad āsīd balavad balena",
    "GE07mbh_07_u:138.028c": "bhāḥ kurvatā bhānumatā graheṇa; divākareṇāgnir ivābhitaptaḥ",
    "GE07mbh_07_u:138.029a": "tayoḥ prabhāḥ pṛthivīm antarikṣaṃ; sarvā vyatikramya diśaś ca vṛddhāḥ",
    "GE07mbh_07_u:138.029c": "tena prakāśena bhṛśaṃ prakāśaṃ; babhūva teṣāṃ tava caiva sainyam",
    "GE07mbh_07_u:138.030a": "tena prakāśena divaṃgamena; saṃbodhitā devagaṇāś ca rājan",
    "GE07mbh_07_u:138.030c": "gandharvayakṣāsurasiddhasaṃghāḥ; samāgamann apsarasaś ca sarvāḥ",
    "GE07mbh_07_u:138.031a": "tad devagandharvasamākulaṃ ca; yakṣāsurendrāpsarasāṃ gaṇaiś ca",
    "GE07mbh_07_u:138.031c": "hataiś ca vīrair divam āruhadbhir; āyodhanaṃ divyakalpaṃ babhūva",
    "GE07mbh_07_u:138.032a": "rathāśvanāgākuladīpadīptaṃ; saṃrabdhayodhāhatavidrutāśvam",
    "GE07mbh_07_u:138.032c": "mahad balaṃ vyūḍharathāśvanāgaṃ; surāsuravyūhasamaṃ babhūva",
    "GE07mbh_07_u:138.033a": "tac chaktisaṃghākulacaṇḍavātaṃ; mahārathābhraṃ rathavājighoṣam",
    "GE07mbh_07_u:138.033c": "śastraughavarṣaṃ rudhirāmbudhāraṃ; niśi pravṛttaṃ naradevayuddham",
    "GE07mbh_07_u:138.034a": "tasmin mahāgnipratimo mahātmā; saṃtāpayan pāṇḍavān vipramukhyaḥ",
    "GE07mbh_07_u:138.034c": "gabhastibhir madhyagato yathārko; varṣātyaye tadvad abhūn narendra",
    "GE07mbh_07_u:139.001": "saṃjaya uvāca",
    "GE07mbh_07_u:139.001a": "prakāśite tathā loke rajasā ca tamovṛte",
    "GE07mbh_07_u:139.001c": "samājagmur atho vīrāḥ parasparavadhaiṣiṇaḥ",
    "GE07mbh_07_u:139.002a": "te sametya raṇe rājañ śastraprāsāsidhāriṇaḥ",
    "GE07mbh_07_u:139.002c": "parasparam udaikṣanta",
    "GE07mbh_07_u:139.003a": "pradīpānāṃ sahasraiś ca dīpyamānaiḥ samantataḥ",
    "GE07mbh_07_u:139.003b-1168_01": "ratnācitaiḥ svarṇadaṇḍair gandhatailāvasecitaiḥ",
    "GE07mbh_07_u:139.003b-1168_02": "devagandharvadīpādyaiḥ prabhābhir adhikojjvalaiḥ",
    "GE07mbh_07_u:139.003c": "virarāja tadā bhūmir dyaur grahair iva bhārata",
    "GE07mbh_07_u:139.004a": "ulkāśataiḥ prajvalitai raṇabhūmir vyarājata",
    "GE07mbh_07_u:139.004c": "dahyamāneva lokānām abhāve vai vasuṃdharā",
    "GE07mbh_07_u:139.005a": "prādīpyanta diśaḥ sarvāḥ pradīpais taiḥ samantataḥ",
    "GE07mbh_07_u:139.005c": "varṣāpradoṣe khadyotair vṛtā vṛkṣā ivābabhuḥ",
    "GE07mbh_07_u:139.006a": "asajjanta tato vīrā vīreṣv eva pṛthak pṛthak",
    "GE07mbh_07_u:139.006c": "nāgā nāgaiḥ samājagmus turagāḥ saha vājibhiḥ",
    "GE07mbh_07_u:139.007a": "rathā rathavarair eva samājagmur mudānvitāḥ",
    "GE07mbh_07_u:139.007c": "tasmin rātrimukhe ghore putrasya tava śāsanāt",
    "GE07mbh_07_u:139.007d-1169_01": "caturaṅgasya sainyasya saṃpātaś ca mahān abhūt",
    "GE07mbh_07_u:139.008a": "tato 'rjuno mahārāja kauravāṇām anīkinīm",
    "GE07mbh_07_u:139.008c": "vyadhamat tvarayā yuktaḥ kṣapayan sarvapārthivān",
    "GE07mbh_07_u:139.009": "dhṛtarāṣṭra uvāca",
    "GE07mbh_07_u:139.009a": "tasmin praviṣṭe saṃrabdhe mama putrasya vāhinīm",
    "GE07mbh_07_u:139.009c": "amṛṣyamāṇe durdharṣe kiṃ va āsīn manas tadā",
    "GE07mbh_07_u:139.010a": "kim amanyanta sainyāni praviṣṭe śatrutāpane",
    "GE07mbh_07_u:139.010c": "duryodhanaś ca kiṃ kṛtyaṃ prāptakālam amanyata",
    "GE07mbh_07_u:139.011a": "ke cainaṃ samare vīraṃ pratyudyayur ariṃdamam",
    "GE07mbh_07_u:139.011b-1170_01": "droṇaṃ ca ke vyarakṣanta praviṣṭe śvetavāhane",
    "GE07mbh_07_u:139.011c": "ke 'rakṣan dakṣiṇaṃ cakraṃ ke ca droṇasya savyataḥ",
    "GE07mbh_07_u:139.012a": "ke pṛṣṭhato 'sya hy abhavan vīrā vīrasya yudhyataḥ",
    "GE07mbh_07_u:139.012c": "ke purastād agacchanta nighnataḥ śātravān raṇe",
    "GE07mbh_07_u:139.013a": "yat prāviśan maheṣvāsaḥ pāñcālān aparājitaḥ",
    "GE07mbh_07_u:139.013c": "nṛtyann iva naravyāghro rathamārgeṣu vīryavān",
    "GE07mbh_07_u:139.014a": "dadāha ca śarair droṇaḥ pāñcālānāṃ rathavrajān",
    "GE07mbh_07_u:139.014c": "dhūmaketur iva kruddhaḥ sa kathaṃ mṛtyum īyivān",
    "GE07mbh_07_u:139.015a": "avyagrān eva hi parān kathayasy aparājitān",
    "GE07mbh_07_u:139.015b-1171_01": "hṛṣṭānudīrṇān saṃgrāme na tu saṃjaya māmakān",
    "GE07mbh_07_u:139.015c": "hatāṃś caiva viṣaṇṇāṃś ca viprakīrṇāṃś ca śaṃsasi",
    "GE07mbh_07_u:139.015e": "rathino virathāṃś caiva kṛtān yuddheṣu māmakān",
    "GE07mbh_07_u:139.016": "saṃjaya uvāca",
    "GE07mbh_07_u:139.016a": "droṇasya matam ājñāya yoddhukāmasya tāṃ niśām",
    "GE07mbh_07_u:139.016c": "duryodhano mahārāja vaśyān bhrātṝn abhāṣata",
    "GE07mbh_07_u:139.017a": "vikarṇaṃ citrasenaṃ ca mahābāhuṃ ca kauravam",
    "GE07mbh_07_u:139.017c": "durdharṣaṃ dīrghabāhuṃ ca ye ca teṣāṃ padānugāḥ",
    "GE07mbh_07_u:139.018a": "droṇaṃ yattāḥ parākrāntāḥ sarve rakṣata pṛṣṭhataḥ",
    "GE07mbh_07_u:139.018c": "hārdikyo dakṣiṇaṃ cakraṃ śalyaś caivottaraṃ tathā",
    "GE07mbh_07_u:139.019a": "trigartānāṃ ca ye śūrā hataśiṣṭā mahārathāḥ",
    "GE07mbh_07_u:139.019c": "tāṃś caiva sarvān putras te samacodayad agrataḥ",
    "GE07mbh_07_u:139.020a": "ācāryo hi susaṃyatto bhṛśaṃ yattāś ca pāṇḍavāḥ",
    "GE07mbh_07_u:139.020c": "taṃ rakṣata susaṃyattā nighnantaṃ śātravān raṇe",
    "GE07mbh_07_u:139.021a": "droṇo hi balavān yuddhe kṣiprahastaḥ parākramī",
    "GE07mbh_07_u:139.021c": "nirjayet tridaśān yuddhe kim u pārthān sasomakān",
    "GE07mbh_07_u:139.022a": "te yūyaṃ sahitāḥ sarve bhṛśaṃ yattā mahārathāḥ",
    "GE07mbh_07_u:139.022c": "droṇaṃ rakṣata pāñcālyād dhṛṣṭadyumnān mahārathāt",
    "GE07mbh_07_u:139.023a": "pāṇḍaveyeṣu sainyeṣu yodhaṃ paśyāmy ahaṃ na tam",
    "GE07mbh_07_u:139.023c": "yo jayeta raṇe droṇaṃ dhṛṣṭadyumnād ṛte nṛpāḥ",
    "GE07mbh_07_u:139.024a": "tasya sarvātmanā manye bhāradvājasya rakṣaṇam",
    "GE07mbh_07_u:139.024c": "sa guptaḥ somakān hanyāt sṛñjayāṃś ca sarājakān",
    "GE07mbh_07_u:139.025a": "sṛñjayeṣv atha sarveṣu nihateṣu camūmukhe",
    "GE07mbh_07_u:139.025c": "dhṛṣṭadyumnaṃ raṇe drauṇir nāśayiṣyaty asaṃśayam",
    "GE07mbh_07_u:139.026a": "tathārjunaṃ raṇe karṇo vijeṣyati mahārathaḥ",
    "GE07mbh_07_u:139.026c": "bhīmasenam ahaṃ cāpi yuddhe jeṣyāmi daṃśitaḥ",
    "GE07mbh_07_u:139.026d-1172_01": "śeṣāṃś ca pāṇḍavān yodhāḥ prasabhaṃ hīnatejasaḥ",
    "GE07mbh_07_u:139.027a": "so 'yaṃ mama jayo vyaktaṃ dīrghakālaṃ bhaviṣyati",
    "GE07mbh_07_u:139.027c": "tasmād rakṣata saṃgrāme droṇam eva mahārathāḥ",
    "GE07mbh_07_u:139.028a": "ity uktvā bharataśreṣṭha putro duryodhanas tava",
    "GE07mbh_07_u:139.028c": "vyādideśa tataḥ sainyaṃ tasmiṃs tamasi dāruṇe",
    "GE07mbh_07_u:139.029a": "tataḥ pravavṛte yuddhaṃ rātrau tad bharatarṣabha",
    "GE07mbh_07_u:139.029c": "ubhayoḥ senayor ghoraṃ vijayaṃ prati kāṅkṣiṇoḥ",
    "GE07mbh_07_u:139.030a": "arjunaḥ kauravaṃ sainyam arjunaṃ cāpi kauravāḥ",
    "GE07mbh_07_u:139.030c": "nānāśastrasamāvāpair anyonyaṃ paryapīḍayan",
    "GE07mbh_07_u:139.031a": "drauṇiḥ pāñcālarājānaṃ bhāradvājaś ca sṛñjayān",
    "GE07mbh_07_u:139.031c": "chādayām āsatuḥ saṃkhye śaraiḥ saṃnataparvabhiḥ",
    "GE07mbh_07_u:139.032a": "pāṇḍupāñcālasenānāṃ kauravāṇāṃ ca māriṣa",
    "GE07mbh_07_u:139.032c": "āsīn niṣṭānako ghoro nighnatām itaretaram",
    "GE07mbh_07_u:139.033a": "naivāsmābhir na pūrvair no dṛṣṭaṃ pūrvaṃ tathāvidham",
    "GE07mbh_07_u:139.033c": "yuddhaṃ yādṛśam evāsīt tāṃ rātriṃ sumahābhayam",
    "GE07mbh_07_u:140.001": "saṃjaya uvāca",
    "GE07mbh_07_u:140.001a": "vartamāne tathā raudre rātriyuddhe viśāṃ pate",
    "GE07mbh_07_u:140.001b-1173_01": "manuṣyanaranāgānām abhāvāya narādhipa",
    "GE07mbh_07_u:140.001b-1173_02": "yudhiṣṭhiro 'bravīd rājā svān yodhān manujādhipa",
    "GE07mbh_07_u:140.001c": "sarvabhūtakṣayakare dharmaputro yudhiṣṭhiraḥ",
    "GE07mbh_07_u:140.002a": "abravīt pāṇḍavāṃś caiva pāñcālāṃś ca sasomakān",
    "GE07mbh_07_u:140.002c": "abhyadravata gacchadhvaṃ droṇam eva jighāṃsayā",
    "GE07mbh_07_u:140.003a": "rājñas te vacanād rājan pāñcālāḥ somakās tathā",
    "GE07mbh_07_u:140.003c": "droṇam evābhyavartanta nadanto bhairavān ravān",
    "GE07mbh_07_u:140.004a": "tān vayaṃ pratigarjantaḥ pratyudyātās tv amarṣitāḥ",
    "GE07mbh_07_u:140.004c": "yathāśakti yathotsāhaṃ yathāsattvaṃ ca saṃyuge",
    "GE07mbh_07_u:140.005a": "kṛtavarmā ca hārdikyo yudhiṣṭhiram upādravat",
    "GE07mbh_07_u:140.005c": "droṇaṃ prati jighāṃsantaṃ matto mattam iva dvipam",
    "GE07mbh_07_u:140.005d-1174_01": "dhṛṣṭadyumno mahārāja droṇam evānvapadyata",
    "GE07mbh_07_u:140.006a": "śaineyaṃ śaravarṣāṇi vikirantaṃ samantataḥ",
    "GE07mbh_07_u:140.006c": "abhyayāt kauravo rājan bhūriḥ saṃgrāmamūrdhani",
    "GE07mbh_07_u:140.007a": "sahadevam athāyāntaṃ droṇaprepsuṃ mahāratham",
    "GE07mbh_07_u:140.007c": "karṇo vaikartano rājan vārayām āsa pāṇḍavam",
    "GE07mbh_07_u:140.008a": "bhīmasenam athāyāntaṃ vyāditāsyam ivāntakam",
    "GE07mbh_07_u:140.008c": "svayaṃ duryodhano yuddhe pratīpaṃ mṛtyum āvrajat",
    "GE07mbh_07_u:140.009a": "nakulaṃ ca yudhāṃ śreṣṭhaṃ sarvayuddhaviśāradam",
    "GE07mbh_07_u:140.009c": "śakuniḥ saubalo rājan vārayām āsa satvaraḥ",
    "GE07mbh_07_u:140.010a": "śikhaṇḍinam athāyāntaṃ rathena rathināṃ varam",
    "GE07mbh_07_u:140.010c": "kṛpo śāradvato rājan vārayām āsa saṃyuge",
    "GE07mbh_07_u:140.011a": "prativindhyam athāyāntaṃ mayūrasadṛśair hayaiḥ",
    "GE07mbh_07_u:140.011c": "duḥśāsano mahārāja yatto yattam avārayat",
    "GE07mbh_07_u:140.012a": "bhaimasenim athāyāntaṃ",
    "GE07mbh_07_u:140.012c": "aśvatthāmā pitur mānaṃ kurvāṇaḥ pratyaṣedhayat",
    "GE07mbh_07_u:140.013a": "drupadaṃ vṛṣasenas tu sasainyaṃ sapadānugam",
    "GE07mbh_07_u:140.013c": "vārayām āsa samare droṇaprepsuṃ mahāratham",
    "GE07mbh_07_u:140.014a": "virāṭaṃ drutam āyāntaṃ droṇasya nidhanaṃ prati",
    "GE07mbh_07_u:140.014c": "madrarājaḥ susaṃkruddho vārayām āsa bhārata",
    "GE07mbh_07_u:140.015a": "śatānīkam athāyāntaṃ nākuliṃ rabhasaṃ raṇe",
    "GE07mbh_07_u:140.015c": "citraseno rurodhāśu śarair droṇavadhepsayā",
    "GE07mbh_07_u:140.016a": "arjunaṃ ca yudhāṃ śreṣṭhaṃ prādravantaṃ mahāratham",
    "GE07mbh_07_u:140.016c": "alambuso mahārāja rākṣasendro nyavārayat",
    "GE07mbh_07_u:140.017a": "tathā droṇaṃ maheṣvāsaṃ nighnantaṃ śātravān raṇe",
    "GE07mbh_07_u:140.017c": "dhṛṣṭadyumno 'tha pāñcālyo hṛṣṭarūpam avārayat",
    "GE07mbh_07_u:140.018a": "tathānyān pāṇḍuputrāṇāṃ samāyātān mahārathān",
    "GE07mbh_07_u:140.018c": "tāvakā rathino rājan vārayām āsur ojasā",
    "GE07mbh_07_u:140.019a": "gajārohā gajais tūrṇaṃ saṃnipatya mahāmṛdhe",
    "GE07mbh_07_u:140.019c": "yodhayantaḥ sma dṛśyante śataśo 'tha sahasraśaḥ",
    "GE07mbh_07_u:140.020a": "niśīthe turagā rājann ādravantaḥ parasparam",
    "GE07mbh_07_u:140.020c": "samadṛśyanta vegena pakṣavanta ivādrayaḥ",
    "GE07mbh_07_u:140.021a": "sādinaḥ sādibhiḥ sārdhaṃ prāsaśaktyṛṣṭipāṇayaḥ",
    "GE07mbh_07_u:140.021c": "samāgacchan mahārāja vinadantaḥ pṛthak pṛthak",
    "GE07mbh_07_u:140.022a": "narās tu bahavas tatra samājagmuḥ parasparam",
    "GE07mbh_07_u:140.022c": "gadābhir musalaiś caiva nānāśastraiś ca saṃghaśaḥ",
    "GE07mbh_07_u:140.023a": "kṛtavarmā tu hārdikyo dharmaputraṃ yudhiṣṭhiram",
    "GE07mbh_07_u:140.023c": "vārayām āsa saṃkruddho velevodvṛttam arṇavam",
    "GE07mbh_07_u:140.024a": "yudhiṣṭhiras tu hārdikyaṃ viddhvā pañcabhir āśugaiḥ",
    "GE07mbh_07_u:140.024c": "punar vivyādha viṃśatyā tiṣṭha tiṣṭheti cābravīt",
    "GE07mbh_07_u:140.025a": "kṛtavarmā tu saṃkruddho dharmaputrasya māriṣa",
    "GE07mbh_07_u:140.025c": "dhanuś ciccheda bhallena taṃ ca vivyādha saptabhiḥ",
    "GE07mbh_07_u:140.026a": "athānyad dhanur ādāya dharmaputro yudhiṣṭhiraḥ",
    "GE07mbh_07_u:140.026c": "hārdikyaṃ daśabhir bāṇair bāhvor urasi cārpayat",
    "GE07mbh_07_u:140.027a": "mādhavas tu raṇe viddho dharmaputreṇa māriṣa",
    "GE07mbh_07_u:140.027c": "prākampata ca roṣeṇa saptabhiś cārdayac charaiḥ",
    "GE07mbh_07_u:140.028a": "tasya pārtho dhanuś chittvā hastāvāpaṃ nikṛtya ca",
    "GE07mbh_07_u:140.028c": "prāhiṇon niśitān bāṇān pañca rājañ śilāśitān",
    "GE07mbh_07_u:140.029a": "te tasya kavacaṃ bhittvā hemacitraṃ mahādhanam",
    "GE07mbh_07_u:140.029c": "prāviśan dharaṇīm ugrā valmīkam iva pannagāḥ",
    "GE07mbh_07_u:140.030a": "akṣṇor nimeṣamātreṇa so 'nyad ādāya kārmukam",
    "GE07mbh_07_u:140.030c": "vivyādha pāṇḍavaṃ ṣaṣṭyā sūtaṃ ca navabhiḥ śaraiḥ",
    "GE07mbh_07_u:140.031a": "tasya śaktim ameyātmā pāṇḍavo bhujagopamām",
    "GE07mbh_07_u:140.031c": "cikṣepa bharataśreṣṭha rathe nyasya mahad dhanuḥ",
    "GE07mbh_07_u:140.032a": "sā hemacitrā mahatī pāṇḍavena praveritā",
    "GE07mbh_07_u:140.032c": "nirbhidya dakṣiṇaṃ bāhuṃ prāviśad dharaṇītalam",
    "GE07mbh_07_u:140.033a": "etasminn eva kāle tu gṛhya pārthaḥ punar dhanuḥ",
    "GE07mbh_07_u:140.033c": "hārdikyaṃ chādayām āsa śaraiḥ saṃnataparvabhiḥ",
    "GE07mbh_07_u:140.034a": "tatas tu samare śūro vṛṣṇīnāṃ pravaro rathī",
    "GE07mbh_07_u:140.034c": "vyaśvasūtarathaṃ cakre nimeṣārdhād yudhiṣṭhiram",
    "GE07mbh_07_u:140.035a": "tatas tu pāṇḍavo jyeṣṭhaḥ khaḍgacarma samādade",
    "GE07mbh_07_u:140.035c": "tad asya niśitair bāṇair vyadhaman mādhavo raṇe",
    "GE07mbh_07_u:140.036a": "tomaraṃ tu tato gṛhya svarṇadaṇḍaṃ durāsadam",
    "GE07mbh_07_u:140.036c": "preṣayat samare tūrṇaṃ hārdikyasya yudhiṣṭhiraḥ",
    "GE07mbh_07_u:140.037a": "tam āpatantaṃ sahasā",
    "GE07mbh_07_u:140.037c": "dvidhā ciccheda hārdikyaḥ kṛtahastaḥ smayann iva",
    "GE07mbh_07_u:140.038a": "tataḥ śaraśatenājau dharmaputram avākirat",
    "GE07mbh_07_u:140.038c": "kavacaṃ cāsya saṃkruddhaḥ śarais tīkṣṇair adārayat",
    "GE07mbh_07_u:140.039a": "hārdikyaśarasaṃchinnaṃ kavacaṃ tan mahātmanaḥ",
    "GE07mbh_07_u:140.039c": "vyaśīryata raṇe rājaṃs tārājālam ivāmbarāt",
    "GE07mbh_07_u:140.040a": "sa chinnadhanvā virathaḥ śīrṇavarmā śarārditaḥ",
    "GE07mbh_07_u:140.040c": "apāyāsīd raṇāt tūrṇaṃ dharmaputro yudhiṣṭhiraḥ",
    "GE07mbh_07_u:140.041a": "kṛtavarmā tu nirjitya dharmaputraṃ yudhiṣṭhiram",
    "GE07mbh_07_u:140.041c": "punar droṇasya jugupe cakram eva mahābalaḥ",
    "GE07mbh_07_u:141.001": "saṃjaya uvāca",
    "GE07mbh_07_u:141.001a": "bhūris tu samare rājañ śaineyaṃ rathināṃ varam",
    "GE07mbh_07_u:141.001c": "āpatantam apāsedhat prapānād iva kuñjaram",
    "GE07mbh_07_u:141.002a": "athainaṃ sātyakiḥ kruddhaḥ pañcabhir niśitaiḥ śaraiḥ",
    "GE07mbh_07_u:141.002c": "vivyādha hṛdaye tūrṇaṃ prāsravat tasya śoṇitam",
    "GE07mbh_07_u:141.003a": "tathaiva kauravo yuddhe śaineyaṃ yuddhadurmadam",
    "GE07mbh_07_u:141.003c": "daśabhir viśikhais tīkṣṇair avidhyata bhujāntare",
    "GE07mbh_07_u:141.004a": "tāv anyonyaṃ mahārāja tatakṣāte śarair bhṛśam",
    "GE07mbh_07_u:141.004c": "krodhasaṃraktanayanau krodhād visphārya kārmuke",
    "GE07mbh_07_u:141.005a": "tayor āsīn mahārāja śastravṛṣṭiḥ sudāruṇā",
    "GE07mbh_07_u:141.005c": "kruddhayoḥ sāyakamucor",
    "GE07mbh_07_u:141.006a": "tāv anyonyaṃ śarai rājan pracchādya samare sthitau",
    "GE07mbh_07_u:141.006c": "muhūrtaṃ caiva tad yuddhaṃ samarūpam ivābhavat",
    "GE07mbh_07_u:141.007a": "tataḥ kruddho mahārāja śaineyaḥ prahasann iva",
    "GE07mbh_07_u:141.007c": "dhanuś ciccheda samare kauravyasya mahātmanaḥ",
    "GE07mbh_07_u:141.008a": "athainaṃ chinnadhanvānaṃ navabhir niśitaiḥ śaraiḥ",
    "GE07mbh_07_u:141.008c": "vivyādha hṛdaye tūrṇaṃ tiṣṭha tiṣṭheti cābravīt",
    "GE07mbh_07_u:141.009a": "so 'tividdho balavatā śatruṇā śatrutāpanaḥ",
    "GE07mbh_07_u:141.009c": "dhanur anyat samādāya sātvataṃ pratyavidhyata",
    "GE07mbh_07_u:141.010a": "sa viddhvā sātvataṃ bāṇais tribhir eva viśāṃ pate",
    "GE07mbh_07_u:141.010c": "dhanuś ciccheda bhallena sutīkṣṇena hasann iva",
    "GE07mbh_07_u:141.011a": "chinnadhanvā mahārāja sātyakiḥ krodhamūrchitaḥ",
    "GE07mbh_07_u:141.011c": "prajahāra mahāvegāṃ śaktiṃ tasya mahorasi",
    "GE07mbh_07_u:141.012a": "sa tu śaktyā vibhinnāṅgo nipapāta rathottamāt",
    "GE07mbh_07_u:141.012c": "lohitāṅga ivākāśād dīptaraśmir yadṛcchayā",
    "GE07mbh_07_u:141.013a": "taṃ tu dṛṣṭvā hataṃ śūram aśvatthāmā mahārathaḥ",
    "GE07mbh_07_u:141.013c": "abhyadhāvata vegena śaineyaṃ prati saṃyuge",
    "GE07mbh_07_u:141.013d-1175_01": "tiṣṭha tiṣṭheti cābhāṣya śaineyaṃ sa narādhipa",
    "GE07mbh_07_u:141.013e": "abhyavarṣac charaugheṇa meruṃ vṛṣṭyā yathāmbudaḥ",
    "GE07mbh_07_u:141.014a": "tam āpatantaṃ saṃrabdhaṃ śaineyasya rathaṃ prati",
    "GE07mbh_07_u:141.014c": "ghaṭotkaco 'bravīd rājan nādaṃ muktvā mahārathaḥ",
    "GE07mbh_07_u:141.015a": "tiṣṭha tiṣṭha na me jīvan droṇaputra gamiṣyasi",
    "GE07mbh_07_u:141.015c": "eṣa tvādya haniṣyāmi mahiṣaṃ skandarāḍ iva",
    "GE07mbh_07_u:141.015e": "yuddhaśraddhām ahaṃ te 'dya vineṣyāmi raṇājire",
    "GE07mbh_07_u:141.016a": "ity uktvā roṣatāmrākṣo rākṣasaḥ paravīrahā",
    "GE07mbh_07_u:141.016c": "drauṇim abhyadravat kruddho gajendram iva kesarī",
    "GE07mbh_07_u:141.017a": "rathākṣamātrair iṣubhir abhyavarṣad ghaṭotkacaḥ",
    "GE07mbh_07_u:141.017c": "rathinām ṛṣabhaṃ drauṇiṃ dhārābhir iva toyadaḥ",
    "GE07mbh_07_u:141.018a": "śaravṛṣṭiṃ tu tāṃ prāptāṃ śarair āśīviṣopamaiḥ",
    "GE07mbh_07_u:141.018c": "śātayām āsa samare tarasā drauṇir utsmayan",
    "GE07mbh_07_u:141.019a": "tataḥ śaraśatais tīkṣṇair marmabhedibhir āśugaiḥ",
    "GE07mbh_07_u:141.019c": "samācinod rākṣasendraṃ ghaṭotkacam ariṃdama",
    "GE07mbh_07_u:141.020a": "sa śarair ācitas tena rākṣaso raṇamūrdhani",
    "GE07mbh_07_u:141.020c": "vyakāśata mahārāja śvāvic chalalito yathā",
    "GE07mbh_07_u:141.021a": "tataḥ krodhasamāviṣṭo bhaimaseniḥ pratāpavān",
    "GE07mbh_07_u:141.021c": "śarair avacakartograir drauṇiṃ vajrāśanisvanaiḥ",
    "GE07mbh_07_u:141.022a": "kṣuraprair ardhacandraiś ca nārācaiḥ saśilīmukhaiḥ",
    "GE07mbh_07_u:141.022c": "varāhakarṇair nālīkais tīkṣṇaiś cāpi vikarṇibhiḥ",
    "GE07mbh_07_u:141.023a": "tāṃ śastravṛṣṭim atulāṃ vajrāśanisamasvanām",
    "GE07mbh_07_u:141.023c": "patantīm upari kruddho drauṇir avyathitendriyaḥ",
    "GE07mbh_07_u:141.024a": "suduḥsahāṃ śarair ghorair divyāstrapratimantritaiḥ",
    "GE07mbh_07_u:141.024c": "vyadhamat sa mahātejā mahābhrāṇīva mārutaḥ",
    "GE07mbh_07_u:141.025a": "tato 'ntarikṣe bāṇānāṃ saṃgrāmo 'nya ivābhavat",
    "GE07mbh_07_u:141.025c": "ghorarūpo mahārāja yodhānāṃ harṣavardhanaḥ",
    "GE07mbh_07_u:141.026a": "tato 'strasaṃgharṣakṛtair visphuliṅgaiḥ samantataḥ",
    "GE07mbh_07_u:141.026c": "babhau niśāmukhe vyoma khadyotair iva saṃvṛtam",
    "GE07mbh_07_u:141.027a": "sa mārgaṇagaṇair drauṇir diśaḥ pracchādya sarvataḥ",
    "GE07mbh_07_u:141.027c": "priyārthaṃ tava putrāṇāṃ rākṣasaṃ samavākirat",
    "GE07mbh_07_u:141.028a": "tataḥ pravavṛte yuddhaṃ drauṇirākṣasayor mṛdhe",
    "GE07mbh_07_u:141.028c": "vigāḍhe rajanīmadhye śakraprahrādayor iva",
    "GE07mbh_07_u:141.029a": "tato ghaṭotkaco bāṇair daśabhir drauṇim āhave",
    "GE07mbh_07_u:141.029c": "jaghānorasi saṃkruddhaḥ kālajvalanasaṃnibhaiḥ",
    "GE07mbh_07_u:141.030a": "sa tair abhyāyatair viddho rākṣasena mahābalaḥ",
    "GE07mbh_07_u:141.030c": "cacāla samare drauṇir vātanunna iva drumaḥ",
    "GE07mbh_07_u:141.030e": "sa moham anusaṃprāpto dhvajayaṣṭiṃ samāśritaḥ",
    "GE07mbh_07_u:141.031a": "tato hāhākṛtaṃ sainyaṃ tava sarvaṃ janādhipa",
    "GE07mbh_07_u:141.031c": "hataṃ sma menire sarve tāvakās taṃ viśāṃ pate",
    "GE07mbh_07_u:141.032a": "taṃ tu dṛṣṭvā tathāvastham aśvatthāmānam āhave",
    "GE07mbh_07_u:141.032c": "pāñcālāḥ sṛñjayāś caiva siṃhanādaṃ pracakrire",
    "GE07mbh_07_u:141.033a": "pratilabhya tataḥ saṃjñām aśvatthāmā mahābalaḥ",
    "GE07mbh_07_u:141.033c": "dhanuḥ prapīḍya vāmena kareṇāmitrakarśanaḥ",
    "GE07mbh_07_u:141.034a": "mumocākarṇapūrṇena dhanuṣā śaram uttamam",
    "GE07mbh_07_u:141.034c": "yamadaṇḍopamaṃ ghoram uddiśyāśu ghaṭotkacam",
    "GE07mbh_07_u:141.035a": "sa bhittvā hṛdayaṃ tasya rākṣasasya śarottamaḥ",
    "GE07mbh_07_u:141.035c": "viveśa vasudhām ugraḥ supuṅkhaḥ pṛthivīpate",
    "GE07mbh_07_u:141.036a": "so 'tividdho mahārāja rathopastha upāviśat",
    "GE07mbh_07_u:141.036c": "rākṣasendraḥ subalavān drauṇinā raṇamāninā",
    "GE07mbh_07_u:141.037a": "dṛṣṭvā vimūḍhaṃ haiḍimbaṃ sārathis taṃ raṇājirāt",
    "GE07mbh_07_u:141.037c": "drauṇeḥ sakāśāt saṃbhrāntas tv apaninye tvarānvitaḥ",
    "GE07mbh_07_u:141.038a": "tathā tu samare viddhvā rākṣasendraṃ ghaṭotkacam",
    "GE07mbh_07_u:141.038c": "nanāda sumahānādaṃ droṇaputro mahābalaḥ",
    "GE07mbh_07_u:141.039a": "pūjitas tava putraiś ca sarvayodhaiś ca bhārata",
    "GE07mbh_07_u:141.039c": "vapuṣā pratijajvāla madhyāhna iva bhāskaraḥ",
    "GE07mbh_07_u:141.040a": "bhīmasenaṃ tu yudhyantaṃ bhāradvājarathaṃ prati",
    "GE07mbh_07_u:141.040c": "svayaṃ duryodhano rājā pratyavidhyac chitaiḥ śaraiḥ",
    "GE07mbh_07_u:141.041a": "taṃ bhīmaseno navabhiḥ śarair vivyādha māriṣa",
    "GE07mbh_07_u:141.041c": "duryodhano 'pi viṃśatyā śarāṇāṃ pratyavidhyata",
    "GE07mbh_07_u:141.042a": "tau sāyakair avacchannāv adṛśyetāṃ raṇājire",
    "GE07mbh_07_u:141.042c": "meghajālasamācchannau nabhasīvendubhāskarau",
    "GE07mbh_07_u:141.043a": "atha duryodhano rājā bhīmaṃ vivyādha patribhiḥ",
    "GE07mbh_07_u:141.043c": "pañcabhir bharataśreṣṭha tiṣṭha tiṣṭheti cābravīt",
    "GE07mbh_07_u:141.044a": "tasya bhīmo dhanuś chittvā dhvajaṃ ca navabhiḥ śaraiḥ",
    "GE07mbh_07_u:141.044c": "vivyādha kauravaśreṣṭhaṃ navatyā nataparvaṇām",
    "GE07mbh_07_u:141.045a": "tato duryodhanaḥ kruddho bhīmasenasya māriṣa",
    "GE07mbh_07_u:141.045a-1176_01": "**** **** dhanur anyan mahattaram",
    "GE07mbh_07_u:141.045a-1176_02": "gṛhītvā bharataśreṣṭho",
    "GE07mbh_07_u:141.045c": "cikṣepa sa śarān rājan paśyatāṃ",
    "GE07mbh_07_u:141.046a": "tān nihatya śarān bhīmo duryodhanadhanuścyutān",
    "GE07mbh_07_u:141.046c": "kauravaṃ pañcaviṃśatyā kṣudrakāṇāṃ samārpayat",
    "GE07mbh_07_u:141.047a": "duryodhanas tu saṃkruddho bhīmasenasya māriṣa",
    "GE07mbh_07_u:141.047c": "kṣurapreṇa dhanuś chittvā daśabhiḥ pratyavidhyata",
    "GE07mbh_07_u:141.048a": "athānyad dhanur ādāya bhīmaseno mahābalaḥ",
    "GE07mbh_07_u:141.048c": "vivyādha nṛpatiṃ tūrṇaṃ saptabhir niśitaiḥ śaraiḥ",
    "GE07mbh_07_u:141.049a": "tad apy asya dhanuḥ kṣipraṃ ciccheda laghuhastavat",
    "GE07mbh_07_u:141.049c": "dvitīyaṃ ca tṛtīyaṃ ca caturthaṃ pañcamaṃ tathā",
    "GE07mbh_07_u:141.050a": "āttam āttaṃ mahārāja bhīmasya dhanur ācchinat",
    "GE07mbh_07_u:141.050c": "tava putro mahārāja jitakāśī madotkaṭaḥ",
    "GE07mbh_07_u:141.051a": "sa tadā chidyamāneṣu kārmukeṣu punaḥ punaḥ",
    "GE07mbh_07_u:141.051c": "śaktiṃ cikṣepa samare sarvapāraśavīṃ śubhām",
    "GE07mbh_07_u:141.051d-1177_01": "mṛtyor iva svasāraṃ hi dīptāṃ ketuśikhām iva",
    "GE07mbh_07_u:141.051d-1177_02": "sīmantam iva kurvantīṃ nabhaso 'gnisamaprabhām",
    "GE07mbh_07_u:141.052a": "aprāptām eva tāṃ śaktiṃ tridhā ciccheda kauravaḥ",
    "GE07mbh_07_u:141.052c": "paśyataḥ sarvalokasya bhīmasya ca mahātmanaḥ",
    "GE07mbh_07_u:141.053a": "tato bhīmo mahārāja gadāṃ gurvīṃ mahāprabhām",
    "GE07mbh_07_u:141.053c": "cikṣepāvidhya vegena duryodhanarathaṃ prati",
    "GE07mbh_07_u:141.054a": "tataḥ sā sahasā vāhāṃs tava putrasya saṃyuge",
    "GE07mbh_07_u:141.054c": "sārathiṃ ca gadā gurvī mamarda bharatarṣabha",
    "GE07mbh_07_u:141.055a": "putras tu tava rājendra rathād dhemapariṣkṛtāt",
    "GE07mbh_07_u:141.055c": "āplutaḥ sahasā yānaṃ nandakasya mahātmanaḥ",
    "GE07mbh_07_u:141.056a": "tato bhīmo hataṃ matvā tava putraṃ mahāratham",
    "GE07mbh_07_u:141.056c": "siṃhanādaṃ mahac cakre tarjayann iva kauravān",
    "GE07mbh_07_u:141.057a": "tāvakāḥ sainikāś cāpi menire nihataṃ nṛpam",
    "GE07mbh_07_u:141.057c": "tato vicukruśuḥ sarve hā heti ca samantataḥ",
    "GE07mbh_07_u:141.058a": "teṣāṃ tu ninadaṃ śrutvā trastānāṃ sarvayodhinām",
    "GE07mbh_07_u:141.058c": "bhīmasenasya nādaṃ ca śrutvā rājan mahātmanaḥ",
    "GE07mbh_07_u:141.059a": "tato yudhiṣṭhiro rājā hataṃ matvā suyodhanam",
    "GE07mbh_07_u:141.059c": "abhyavartata vegena yatra pārtho vṛkodaraḥ",
    "GE07mbh_07_u:141.060a": "pāñcālāḥ kekayā matsyāḥ sṛñjayāś ca viśāṃ pate",
    "GE07mbh_07_u:141.060c": "sarvodyogenābhijagmur droṇam eva yuyutsayā",
    "GE07mbh_07_u:141.061a": "tatrāsīt sumahad yuddhaṃ droṇasyātha paraiḥ saha",
    "GE07mbh_07_u:141.061c": "ghore tamasi magnānāṃ nighnatām itaretaram",
    "GE07mbh_07_u:142.001": "saṃjaya uvāca",
    "GE07mbh_07_u:142.001a": "sahadevam athāyāntaṃ droṇaprepsuṃ viśāṃ pate",
    "GE07mbh_07_u:142.001c": "karṇo vaikartano yuddhe vārayām āsa bhārata",
    "GE07mbh_07_u:142.002a": "sahadevas tu rādheyaṃ viddhvā navabhir āśugaiḥ",
    "GE07mbh_07_u:142.002c": "punar vivyādha daśabhir niśitair nataparvabhiḥ",
    "GE07mbh_07_u:142.003a": "taṃ karṇaḥ prativivyādha śatena nataparvaṇām",
    "GE07mbh_07_u:142.003c": "sajyaṃ cāsya dhanuḥ śīghraṃ ciccheda laghuhastavat",
    "GE07mbh_07_u:142.004a": "tato 'nyad dhanur ādāya mādrīputraḥ pratāpavān",
    "GE07mbh_07_u:142.004c": "karṇaṃ vivyādha viṃśatyā tad adbhutam ivābhavat",
    "GE07mbh_07_u:142.005a": "tasya karṇo hayān hatvā śaraiḥ saṃnataparvabhiḥ",
    "GE07mbh_07_u:142.005c": "sārathiṃ cāsya bhallena drutaṃ ninye yamakṣayam",
    "GE07mbh_07_u:142.006a": "virathaḥ sahadevas tu khaḍgaṃ carma samādade",
    "GE07mbh_07_u:142.006c": "tad apy asya śaraiḥ karṇo vyadhamat prahasann iva",
    "GE07mbh_07_u:142.007a": "tato gurvīṃ mahāghorāṃ hemacitrāṃ mahāgadām",
    "GE07mbh_07_u:142.007c": "preṣayām āsa samare vaikartanarathaṃ prati",
    "GE07mbh_07_u:142.008a": "tām āpatantīṃ sahasā sahadevapraveritām",
    "GE07mbh_07_u:142.008c": "vyaṣṭambhayac charaiḥ karṇo bhūmau cainām apātayat",
    "GE07mbh_07_u:142.009a": "gadāṃ vinihatāṃ dṛṣṭvā sahadevas tvarānvitaḥ",
    "GE07mbh_07_u:142.009c": "śaktiṃ cikṣepa karṇāya tām apy asyācchinac charaiḥ",
    "GE07mbh_07_u:142.010a": "sasaṃbhramas tatas tūrṇam avaplutya rathottamāt",
    "GE07mbh_07_u:142.010c": "sahadevo mahārāja dṛṣṭvā karṇaṃ vyavasthitam",
    "GE07mbh_07_u:142.010e": "rathacakraṃ tato gṛhya mumocādhirathiṃ prati",
    "GE07mbh_07_u:142.011a": "tam āpatantaṃ sahasā kālacakram ivodyatam",
    "GE07mbh_07_u:142.011c": "śarair anekasāhasrair acchinat sūtanandanaḥ",
    "GE07mbh_07_u:142.012a": "tasmiṃs tu vitathe cakre kṛte tena mahātmanā",
    "GE07mbh_07_u:142.012b-1178_01": "īṣādaṇḍakayoktrāṃś ca yugāni vividhāni ca",
    "GE07mbh_07_u:142.012b-1178_02": "hastyaṅgāni tathāśvāṃś ca mṛtāṃś ca puruṣān bahūn",
    "GE07mbh_07_u:142.012b-1178_03": "cikṣepa karṇam uddiśya karṇas tān vyadhamac charaiḥ",
    "GE07mbh_07_u:142.012b-1178_04": "sa nirāyudham ātmānaṃ jñātvā mādravatīsutaḥ",
    "GE07mbh_07_u:142.012c": "vāryamāṇaś ca viśikhaiḥ sahadevo raṇaṃ jahau",
    "GE07mbh_07_u:142.013a": "tam abhidrutya rādheyo muhūrtād bharatarṣabha",
    "GE07mbh_07_u:142.013c": "abravīt prahasan vākyaṃ sahadevaṃ viśāṃ pate",
    "GE07mbh_07_u:142.014a": "mā yudhyasva raṇe vīra viśiṣṭai rathibhiḥ saha",
    "GE07mbh_07_u:142.014c": "sadṛśair yudhya mādreya vaco me mā viśaṅkithāḥ",
    "GE07mbh_07_u:142.015a": "athainaṃ dhanuṣo 'greṇa tudan bhūyo 'bravīd vacaḥ",
    "GE07mbh_07_u:142.015c": "eṣo 'rjuno raṇe yatto yudhyate kurubhiḥ saha",
    "GE07mbh_07_u:142.015e": "tatra gacchasva mādreya gṛhaṃ vā yadi manyase",
    "GE07mbh_07_u:142.016a": "evam uktvā tu taṃ karṇo rathena rathināṃ varaḥ",
    "GE07mbh_07_u:142.016c": "prāyāt pāñcālapāṇḍūnāṃ sainyāni prahasann iva",
    "GE07mbh_07_u:142.017a": "vadhaprāptaṃ tu mādreyaṃ nāvadhīt samare 'rihā",
    "GE07mbh_07_u:142.017c": "kuntyāḥ smṛtvā vaco rājan satyasaṃdho mahārathaḥ",
    "GE07mbh_07_u:142.018a": "sahadevas tato rājan vimanāḥ śarapīḍitaḥ",
    "GE07mbh_07_u:142.018c": "karṇavākśalyataptaś ca jīvitān niravidyata",
    "GE07mbh_07_u:142.019a": "āruroha rathaṃ cāpi pāñcālyasya mahātmanaḥ",
    "GE07mbh_07_u:142.019c": "janamejayasya samare tvarāyukto mahārathaḥ",
    "GE07mbh_07_u:142.020a": "virāṭaṃ sahasenaṃ tu droṇārthe drutam āgatam",
    "GE07mbh_07_u:142.020c": "madrarājaḥ śaraugheṇa chādayām āsa dhanvinam",
    "GE07mbh_07_u:142.021a": "tayoḥ samabhavad yuddhaṃ samare dṛḍhadhanvinoḥ",
    "GE07mbh_07_u:142.021c": "yādṛśaṃ hy abhavad rājañ jambhavāsavayoḥ purā",
    "GE07mbh_07_u:142.022a": "madrarājo mahārāja virāṭaṃ vāhinīpatim",
    "GE07mbh_07_u:142.022c": "ājaghne tvaritaṃ tīkṣṇaiḥ śatena nataparvaṇām",
    "GE07mbh_07_u:142.023a": "prativivyādha taṃ rājā navabhir niśitaiḥ śaraiḥ",
    "GE07mbh_07_u:142.023c": "punaś caiva trisaptatyā bhūyaś caiva śatena ha",
    "GE07mbh_07_u:142.024a": "tasya madrādhipo hatvā caturo rathavājinaḥ",
    "GE07mbh_07_u:142.024c": "sūtaṃ dhvajaṃ ca samare rathopasthād apātayat",
    "GE07mbh_07_u:142.025a": "hatāśvāt tu rathāt tūrṇam avaplutya mahārathaḥ",
    "GE07mbh_07_u:142.025c": "tasthau visphārayaṃś cāpaṃ vimuñcaṃś ca śitāñ śarān",
    "GE07mbh_07_u:142.026a": "śatānīkas tato dṛṣṭvā bhrātaraṃ hatavāhanam",
    "GE07mbh_07_u:142.026c": "rathenābhyapatat tūrṇaṃ sarvalokasya paśyataḥ",
    "GE07mbh_07_u:142.027a": "śatānīkam athāyāntaṃ madrarājo mahāmṛdhe",
    "GE07mbh_07_u:142.027c": "viśikhair bahubhir viddhvā tato ninye yamakṣayam",
    "GE07mbh_07_u:142.028a": "tasmiṃs tu nihate vīre virāṭo rathasattamaḥ",
    "GE07mbh_07_u:142.028c": "āruroha rathaṃ tūrṇaṃ tam eva dhvajamālinam",
    "GE07mbh_07_u:142.029a": "tato visphārya nayane krodhād dviguṇavikramaḥ",
    "GE07mbh_07_u:142.029c": "madrarājarathaṃ tūrṇaṃ chādayām āsa patribhiḥ",
    "GE07mbh_07_u:142.030a": "tato madrādhipaḥ kruddhaḥ śatena nataparvaṇām",
    "GE07mbh_07_u:142.030c": "ājaghānorasi dṛḍhaṃ virāṭaṃ vāhinīpatim",
    "GE07mbh_07_u:142.031a": "so 'tividdho mahārāja rathopastha upāviśat",
    "GE07mbh_07_u:142.031c": "kaśmalaṃ cāviśat tīvraṃ virāṭo bharatarṣabha",
    "GE07mbh_07_u:142.031e": "sārathis tam apovāha samare śaravikṣatam",
    "GE07mbh_07_u:142.032a": "tataḥ sā mahatī senā prādravan niśi bhārata",
    "GE07mbh_07_u:142.032c": "vadhyamānā śaraśataiḥ śalyenāhavaśobhinā",
    "GE07mbh_07_u:142.033a": "tāṃ dṛṣṭvā vidrutāṃ senāṃ vāsudevadhanaṃjayau",
    "GE07mbh_07_u:142.033c": "prāyātāṃ tatra rājendra yatra śalyo vyavasthitaḥ",
    "GE07mbh_07_u:142.034a": "tau tu pratyudyayau rājan rākṣasendro hy alambusaḥ",
    "GE07mbh_07_u:142.034c": "aṣṭacakrasamāyuktam āsthāya pravaraṃ ratham",
    "GE07mbh_07_u:142.035a": "turaṃgamamukhair yuktaṃ piśācair ghoradarśanaiḥ",
    "GE07mbh_07_u:142.035c": "lohitārdrapatākaṃ taṃ raktamālyavibhūṣitam",
    "GE07mbh_07_u:142.035e": "kārṣṇāyasamayaṃ ghoram ṛkṣacarmāvṛtaṃ mahat",
    "GE07mbh_07_u:142.036a": "raudreṇa citrapakṣeṇa vivṛtākṣeṇa kūjatā",
    "GE07mbh_07_u:142.036c": "dhvajenocchritatuṇḍena gṛdhrarājena rājatā",
    "GE07mbh_07_u:142.037a": "sa babhau rākṣaso rājan bhinnāñjanacayopamaḥ",
    "GE07mbh_07_u:142.037c": "rurodhārjunam āyāntaṃ prabhañjanam ivādrirāṭ",
    "GE07mbh_07_u:142.037e": "kiran bāṇagaṇān rājañ śataśo 'rjunamūrdhani",
    "GE07mbh_07_u:142.038a": "atitīvram abhūd yuddhaṃ nararākṣasayor mṛdhe gṛdhrakākabalolūkakaṅkagomāyuharṣaṇam",
    "GE07mbh_07_u:142.038c": "draṣṭṝṇāṃ prītijananaṃ sarveṣāṃ bharatarṣabha",
    "GE07mbh_07_u:142.038d-1180_01": "tau pragṛhya mahāvegau dhanuṣī bhīmanisvane",
    "GE07mbh_07_u:142.038d-1180_02": "pracchādayetām anyonyaṃ tatakṣantau maheṣubhiḥ",
    "GE07mbh_07_u:142.038d-1180_03": "tatrāsīt suciraṃ kālaṃ yuddhaṃ samam ivābhavat",
    "GE07mbh_07_u:142.038d-1180_04": "tataḥ pārtho maheṣvāso divyaṃ viṣphārayan dhanuḥ",
    "GE07mbh_07_u:142.038d-1180_05": "āpūrayan diśo bāṇair jyākṣepeṇa vinādayan",
    "GE07mbh_07_u:142.039a": "tam arjunaḥ śatenaiva patriṇām abhyatāḍayat",
    "GE07mbh_07_u:142.039c": "navabhiś ca śitair bāṇaiś ciccheda dhvajam ucchritam",
    "GE07mbh_07_u:142.040a": "sārathiṃ ca tribhir bāṇais tribhir eva triveṇukam",
    "GE07mbh_07_u:142.040c": "dhanur ekena ciccheda caturbhiś caturo hayān",
    "GE07mbh_07_u:142.040e": "virathasyodyataṃ khaḍgaṃ śareṇāsya dvidhācchinat",
    "GE07mbh_07_u:142.041a": "athainaṃ niśitair bāṇaiś caturbhir bharatarṣabha",
    "GE07mbh_07_u:142.041c": "pārtho 'rdayad rākṣasendraṃ sa viddhaḥ prādravad bhayāt",
    "GE07mbh_07_u:142.042a": "taṃ vijityārjunas tūrṇaṃ droṇāntikam upāyayau",
    "GE07mbh_07_u:142.042c": "kirañ śaragaṇān rājan naravāraṇavājiṣu",
    "GE07mbh_07_u:142.043a": "vadhyamānā mahārāja pāṇḍavena yaśasvinā",
    "GE07mbh_07_u:142.043c": "sainikā nyapatann urvyāṃ vātanunnā iva drumāḥ",
    "GE07mbh_07_u:142.044a": "teṣu tūtsādyamāneṣu phalgunena mahātmanā",
    "GE07mbh_07_u:142.044c": "saṃprādravad balaṃ sarvaṃ putrāṇāṃ te viśāṃ pate",
    "GE07mbh_07_u:143.001": "saṃjaya uvāca",
    "GE07mbh_07_u:143.001a": "śatānīkaṃ śarais tūrṇaṃ nirdahantaṃ camūṃ tava",
    "GE07mbh_07_u:143.001c": "citrasenas tava suto vārayām āsa bhārata",
    "GE07mbh_07_u:143.002a": "nākuliś citrasenaṃ tu nārācenārdayad bhṛśam",
    "GE07mbh_07_u:143.002c": "sa ca taṃ prativivyādha daśabhir niśitaiḥ śaraiḥ",
    "GE07mbh_07_u:143.003a": "citraseno mahārāja śatānīkaṃ punar yudhi",
    "GE07mbh_07_u:143.003c": "navabhir niśitair bāṇair ājaghāna stanāntare",
    "GE07mbh_07_u:143.004a": "nākulis tasya viśikhair varma saṃnataparvabhiḥ",
    "GE07mbh_07_u:143.004c": "gātrāt saṃcyāvayām āsa tad adbhutam ivābhavat",
    "GE07mbh_07_u:143.005a": "so 'petavarmā putras te virarāja bhṛśaṃ nṛpa",
    "GE07mbh_07_u:143.005c": "utsṛjya kāle rājendra nirmokam iva pannagaḥ",
    "GE07mbh_07_u:143.006a": "tato 'sya niśitair bāṇair dhvajaṃ ciccheda nākuliḥ",
    "GE07mbh_07_u:143.006c": "dhanuś caiva mahārāja yatamānasya saṃyuge",
    "GE07mbh_07_u:143.007a": "sa chinnadhanvā samare vivarmā ca mahārathaḥ",
    "GE07mbh_07_u:143.007c": "dhanur anyan mahārāja jagrāhārividāraṇam",
    "GE07mbh_07_u:143.008a": "tatas tūrṇaṃ citraseno nākuliṃ navabhiḥ śaraiḥ",
    "GE07mbh_07_u:143.008c": "vivyādha samare kruddho bharatānāṃ mahārathaḥ",
    "GE07mbh_07_u:143.009a": "śatānīko 'tha saṃkruddhaś citrasenasya māriṣa",
    "GE07mbh_07_u:143.009c": "jaghāna caturo vāhān sārathiṃ ca narottamaḥ",
    "GE07mbh_07_u:143.010a": "avaplutya rathāt tasmāc citraseno mahārathaḥ",
    "GE07mbh_07_u:143.010c": "nākuliṃ pañcaviṃśatyā śarāṇām ārdayad balī",
    "GE07mbh_07_u:143.011a": "tasya tat kurvataḥ karma nakulasya suto raṇe",
    "GE07mbh_07_u:143.011c": "ardhacandreṇa ciccheda cāpaṃ ratnavibhūṣitam",
    "GE07mbh_07_u:143.012a": "sa chinnadhanvā viratho hatāśvo hatasārathiḥ",
    "GE07mbh_07_u:143.012c": "āruroha rathaṃ tūrṇaṃ hārdikyasya mahātmanaḥ",
    "GE07mbh_07_u:143.013a": "drupadaṃ tu sahānīkaṃ droṇaprepsuṃ mahāratham",
    "GE07mbh_07_u:143.013c": "vṛṣaseno 'bhyayāt tūrṇaṃ kirañ śaraśatais tadā",
    "GE07mbh_07_u:143.014a": "yajñasenas tu samare karṇaputraṃ mahāratham",
    "GE07mbh_07_u:143.014c": "ṣaṣṭyā śarāṇāṃ vivyādha bāhvor urasi cānagha",
    "GE07mbh_07_u:143.015a": "vṛṣasenas tu saṃkruddho yajñasenaṃ rathe sthitam",
    "GE07mbh_07_u:143.015c": "bahubhiḥ sāyakais tīkṣṇair ājaghāna stanāntare",
    "GE07mbh_07_u:143.016a": "tāv ubhau śaranunnāṅgau śarakaṇṭakinau raṇe",
    "GE07mbh_07_u:143.016c": "vyabhrājetāṃ mahārāja śvāvidhau śalalair iva",
    "GE07mbh_07_u:143.017a": "rukmapuṅkhair ajihmāgraiḥ śaraiś chinnatanucchadau",
    "GE07mbh_07_u:143.017c": "rudhiraughapariklinnau vyabhrājetāṃ mahāmṛdhe",
    "GE07mbh_07_u:143.018a": "tapanīyanibhau citrau kalpavṛkṣāv ivādbhutau",
    "GE07mbh_07_u:143.018c": "kiṃśukāv iva cotphullau vyakāśetāṃ raṇājire",
    "GE07mbh_07_u:143.019a": "vṛṣasenas tato rājan navabhir drupadaṃ śaraiḥ",
    "GE07mbh_07_u:143.019c": "viddhvā vivyādha saptatyā punaś cānyais tribhiḥ śaraiḥ",
    "GE07mbh_07_u:143.019d-1181_01": "vṛṣasenaśarair nunno vyapayāsīn mahīpatiḥ",
    "GE07mbh_07_u:143.020a": "tataḥ śarasahasrāṇi vimuñcan vibabhau tadā",
    "GE07mbh_07_u:143.020c": "karṇaputro mahārāja varṣamāṇa ivāmbudaḥ",
    "GE07mbh_07_u:143.020d-1182_01": "drupadas tu tataḥ kruddho vṛṣasenasya kārmukam",
    "GE07mbh_07_u:143.020d-1182_02": "dvidhā ciccheda bhallena pītena niśitena ca",
    "GE07mbh_07_u:143.020d-1182_03": "so 'nyat kārmukam ādāya rukmabaddhaṃ navaṃ dṛḍham",
    "GE07mbh_07_u:143.020d-1182_04": "tūṇād ākṛṣya vimalaṃ bhallaṃ pītaṃ śitaṃ dṛḍham",
    "GE07mbh_07_u:143.020d-1182_05": "kārmuke yojayitvā taṃ drupadaṃ saṃnirīkṣya ca",
    "GE07mbh_07_u:143.020d-1182_06": "ākarṇapūrṇaṃ mumuce trāsayan sarvasomakān",
    "GE07mbh_07_u:143.020d-1182_07": "hṛdayaṃ tasya bhittvā ca jagāma vasudhātalam",
    "GE07mbh_07_u:143.020d-1182_08": "kaśmalaṃ prāviśad rājā vṛṣasenaśarāhataḥ",
    "GE07mbh_07_u:143.020d-1182_09": "sārathis tam apovāha smaran sārathiceṣṭitam",
    "GE07mbh_07_u:143.020d-1182_10": "tasmin prabhagne rājendra pāñcālānāṃ mahārathe",
    "GE07mbh_07_u:143.021a": "tatas tu drupadānīkaṃ śaraiś chinnatanucchadam",
    "GE07mbh_07_u:143.021c": "saṃprādravad raṇe rājan niśīthe bhairave sati",
    "GE07mbh_07_u:143.022a": "pradīpair hi parityaktair jvaladbhis taiḥ samantataḥ",
    "GE07mbh_07_u:143.022c": "vyarājata mahī rājan vītābhrā dyaur iva grahaiḥ",
    "GE07mbh_07_u:143.023a": "tathāṅgadair nipatitair vyarājata vasuṃdharā",
    "GE07mbh_07_u:143.023c": "prāvṛṭkāle mahārāja vidyudbhir iva toyadaḥ",
    "GE07mbh_07_u:143.024a": "tataḥ karṇasutatrastāḥ somakā vipradudruvuḥ",
    "GE07mbh_07_u:143.024c": "yathendrabhayavitrastā dānavās tārakāmaye",
    "GE07mbh_07_u:143.025a": "tenārdyamānāḥ samare dravamāṇāś ca somakāḥ",
    "GE07mbh_07_u:143.025c": "vyarājanta mahārāja pradīpair avabhāsitāḥ",
    "GE07mbh_07_u:143.026a": "tāṃs tu nirjitya samare karṇaputro vyarocata",
    "GE07mbh_07_u:143.026c": "madhyaṃdinam anuprāpto gharmāṃśur iva bhārata",
    "GE07mbh_07_u:143.027a": "teṣu rājasahasreṣu tāvakeṣu pareṣu ca",
    "GE07mbh_07_u:143.027c": "eka eva jvalaṃs tasthau vṛṣasenaḥ pratāpavān",
    "GE07mbh_07_u:143.028a": "sa vijitya raṇe śūrān somakānāṃ mahārathān",
    "GE07mbh_07_u:143.028c": "jagāma tvaritas tatra yatra rājā yudhiṣṭhiraḥ",
    "GE07mbh_07_u:143.029a": "prativindhyam atha kruddhaṃ pradahantaṃ raṇe ripūn",
    "GE07mbh_07_u:143.029c": "duḥśāsanas tava sutaḥ pratyudgacchan mahārathaḥ",
    "GE07mbh_07_u:143.030a": "tayoḥ samāgamo rājaṃś citrarūpo babhūva ha",
    "GE07mbh_07_u:143.030c": "vyapetajalade vyomni budhabhārgavayor iva",
    "GE07mbh_07_u:143.031a": "prativindhyaṃ tu samare kurvāṇaṃ karma duṣkaram",
    "GE07mbh_07_u:143.031b-1183_01": "apūjayan mahārāja tava sainye mahārathāḥ",
    "GE07mbh_07_u:143.031c": "duḥśāsanas tribhir bāṇair lalāṭe samavidhyata",
    "GE07mbh_07_u:143.032a": "so 'tividdho balavatā putreṇa tava dhanvinā",
    "GE07mbh_07_u:143.032c": "virarāja mahābāhuḥ saśṛṅga iva parvataḥ",
    "GE07mbh_07_u:143.033a": "duḥśāsanaṃ tu samare prativindhyo mahārathaḥ",
    "GE07mbh_07_u:143.033c": "navabhiḥ sāyakair viddhvā punar vivyādha saptabhiḥ",
    "GE07mbh_07_u:143.034a": "tatra bhārata putras te kṛtavān karma duṣkaram",
    "GE07mbh_07_u:143.034c": "prativindhyahayān ugraiḥ pātayām āsa yac charaiḥ",
    "GE07mbh_07_u:143.035a": "sārathiṃ cāsya bhallena dhvajaṃ ca samapātayat",
    "GE07mbh_07_u:143.035c": "rathaṃ ca śataśo rājan vyadhamat tasya dhanvinaḥ",
    "GE07mbh_07_u:143.036a": "patākāś ca sa tūṇīrān raśmīn yoktrāṇi cābhibho",
    "GE07mbh_07_u:143.036c": "ciccheda tilaśaḥ kruddhaḥ śaraiḥ saṃnataparvabhiḥ",
    "GE07mbh_07_u:143.037a": "virathaḥ sa tu dharmātmā dhanuṣpāṇir avasthitaḥ",
    "GE07mbh_07_u:143.037c": "ayodhayat tava sutaṃ kirañ śaraśatān bahūn",
    "GE07mbh_07_u:143.038a": "kṣurapreṇa dhanus tasya ciccheda kṛtahastavat",
    "GE07mbh_07_u:143.038c": "athainaṃ daśabhir bhallaiś chinnadhanvānam ārdayat",
    "GE07mbh_07_u:143.039a": "taṃ dṛṣṭvā virathaṃ tatra bhrātaro 'sya mahārathāḥ",
    "GE07mbh_07_u:143.039c": "anvavartanta vegena mahatyā senayā saha",
    "GE07mbh_07_u:143.040a": "āplutaḥ sa tato yānaṃ sutasomasya",
    "GE07mbh_07_u:143.040c": "dhanur gṛhya mahārāja vivyādha tanayaṃ tava",
    "GE07mbh_07_u:143.041a": "tatas tu tāvakāḥ sarve parivārya sutaṃ tava",
    "GE07mbh_07_u:143.041c": "abhyavartanta saṃgrāme mahatyā senayā vṛtāḥ",
    "GE07mbh_07_u:143.042a": "tataḥ pravavṛte yuddhaṃ tava teṣāṃ ca bhārata",
    "GE07mbh_07_u:143.042c": "niśīthe dāruṇe kāle yamarāṣṭravivardhanam",
    "GE07mbh_07_u:144.001": "saṃjaya uvāca",
    "GE07mbh_07_u:144.001a": "nakulaṃ rabhasaṃ yuddhe nighnantaṃ vāhinīṃ tava",
    "GE07mbh_07_u:144.001c": "abhyayāt saubalaḥ kruddhas tiṣṭha tiṣṭheti cābravīt",
    "GE07mbh_07_u:144.002a": "kṛtavairau tu tau vīrāv anyonyavadhakāṅkṣiṇau",
    "GE07mbh_07_u:144.002c": "śaraiḥ pūrṇāyatotsṛṣṭair anyonyam abhijaghnatuḥ",
    "GE07mbh_07_u:144.003a": "yathaiva saubalaḥ kṣipraṃ śaravarṣāṇi muñcati",
    "GE07mbh_07_u:144.003c": "tathaiva nakulo rājañ śikṣāṃ saṃdarśayan yudhi",
    "GE07mbh_07_u:144.004a": "tāv ubhau samare śūrau śarakaṇṭakinau tadā",
    "GE07mbh_07_u:144.004c": "vyarājetāṃ mahārāja kaṇṭakair iva śālmalī",
    "GE07mbh_07_u:144.005a": "sujihmaṃ prekṣamāṇau ca rājan vivṛtalocanau",
    "GE07mbh_07_u:144.005c": "krodhasaṃraktanayanau nirdahantau parasparam",
    "GE07mbh_07_u:144.006a": "syālas tu tava saṃkruddho mādrīputraṃ hasann iva",
    "GE07mbh_07_u:144.006c": "karṇinaikena vivyādha hṛdaye niśitena ha",
    "GE07mbh_07_u:144.007a": "nakulas tu bhṛśaṃ viddhaḥ syālena tava dhanvinā",
    "GE07mbh_07_u:144.007c": "niṣasāda rathopasthe kaśmalaṃ cainam āviśat",
    "GE07mbh_07_u:144.008a": "atyantavairiṇaṃ dṛptaṃ dṛṣṭvā śatruṃ tathāgatam",
    "GE07mbh_07_u:144.008c": "nanāda śakunī rājaṃs tapānte jalado yathā",
    "GE07mbh_07_u:144.009a": "pratilabhya tataḥ saṃjñāṃ nakulaḥ pāṇḍunandanaḥ",
    "GE07mbh_07_u:144.009c": "abhyayāt saubalaṃ bhūyo vyāttānana ivāntakaḥ",
    "GE07mbh_07_u:144.010a": "saṃkruddhaḥ śakuniṃ ṣaṣṭyā vivyādha bharatarṣabha",
    "GE07mbh_07_u:144.010c": "punaś caiva śatenaiva nārācānāṃ stanāntare",
    "GE07mbh_07_u:144.011a": "tato 'sya saśaraṃ cāpaṃ muṣṭideśe sa cicchide",
    "GE07mbh_07_u:144.011c": "dhvajaṃ ca tvaritaṃ chittvā rathād bhūmāv apātayat",
    "GE07mbh_07_u:144.011d-1184_01": "viśikhena ca tīkṣṇena pītena niśitena ca",
    "GE07mbh_07_u:144.011d-1184_02": "ūrū nirbhidya caikena nakulaḥ pāṇḍunandanaḥ",
    "GE07mbh_07_u:144.011d-1184_03": "śyenaṃ sapakṣaṃ vyādhena pātayām āsa taṃ tadā",
    "GE07mbh_07_u:144.012a": "so 'tividdho mahārāja rathopastha upāviśat",
    "GE07mbh_07_u:144.012b-1185_01": "dhvajayaṣṭiṃ pariṣvajya kāminīṃ kāmuko yathā",
    "GE07mbh_07_u:144.012c": "taṃ visaṃjñaṃ nipatitaṃ dṛṣṭvā syālaṃ tavānagha",
    "GE07mbh_07_u:144.012e": "apovāha rathenāśu sārathir dhvajinīmukhāt",
    "GE07mbh_07_u:144.013a": "tataḥ saṃcukruśuḥ pārthā ye ca teṣāṃ padānugāḥ",
    "GE07mbh_07_u:144.013c": "nirjitya ca raṇe śatrūn nakulaḥ śatrutāpanaḥ",
    "GE07mbh_07_u:144.013e": "abravīt sārathiṃ kruddho droṇānīkāya māṃ vaha",
    "GE07mbh_07_u:144.014a": "tasya tad vacanaṃ śrutvā mādrīputrasya dhīmataḥ",
    "GE07mbh_07_u:144.014c": "prāyāt tena raṇe rājan yena droṇo 'nvayudhyata",
    "GE07mbh_07_u:144.015a": "śikhaṇḍinaṃ tu samare droṇaprepsuṃ viśāṃ pate",
    "GE07mbh_07_u:144.015c": "kṛpaḥ śāradvato yattaḥ pratyudgacchat suvegitaḥ",
    "GE07mbh_07_u:144.016a": "gautamaṃ drutam āyāntaṃ droṇāntikam ariṃdamam",
    "GE07mbh_07_u:144.016c": "vivyādha navabhir bhallaiḥ śikhaṇḍī prahasann iva",
    "GE07mbh_07_u:144.017a": "tam ācāryo mahārāja viddhvā pañcabhir āśugaiḥ",
    "GE07mbh_07_u:144.017c": "punar vivyādha viṃśatyā putrāṇāṃ priyakṛt tava",
    "GE07mbh_07_u:144.018a": "mahad yuddhaṃ tayor āsīd ghorarūpaṃ viśāṃ pate",
    "GE07mbh_07_u:144.018c": "yathā devāsure yuddhe śambarāmararājayoḥ",
    "GE07mbh_07_u:144.019a": "śarajālāvṛtaṃ vyoma cakratus tau mahārathau",
    "GE07mbh_07_u:144.019b-1186_01": "meghāv iva tapāpāye vīrau samaradurmadau",
    "GE07mbh_07_u:144.019c": "prakṛtyā ghorarūpaṃ tad āsīd ghorataraṃ punaḥ",
    "GE07mbh_07_u:144.020a": "rātriś ca bharataśreṣṭha yodhānāṃ yuddhaśālinām",
    "GE07mbh_07_u:144.020c": "kālarātrinibhā hy āsīd ghorarūpā bhayāvahā",
    "GE07mbh_07_u:144.021a": "śikhaṇḍī tu mahārāja gautamasya mahad dhanuḥ",
    "GE07mbh_07_u:144.021c": "ardhacandreṇa ciccheda sajyaṃ saviśikhaṃ tadā",
    "GE07mbh_07_u:144.022a": "tasya kruddhaḥ kṛpo rājañ śaktiṃ cikṣepa dāruṇām",
    "GE07mbh_07_u:144.022c": "svarṇadaṇḍām akuṇṭhāgrāṃ karmāraparimārjitām",
    "GE07mbh_07_u:144.023a": "tām āpatantīṃ ciccheda śikhaṇḍī bahubhiḥ śaraiḥ",
    "GE07mbh_07_u:144.023c": "sāpatan medinīṃ dīptā bhāsayantī mahāprabhā",
    "GE07mbh_07_u:144.024a": "athānyad dhanur ādāya gautamo rathināṃ varaḥ",
    "GE07mbh_07_u:144.024c": "prācchādayac chitair bāṇair mahārāja śikhaṇḍinam",
    "GE07mbh_07_u:144.025a": "sa chādyamānaḥ samare gautamena yaśasvinā",
    "GE07mbh_07_u:144.025c": "vyaṣīdata rathopasthe śikhaṇḍī rathināṃ varaḥ",
    "GE07mbh_07_u:144.026a": "sīdantaṃ cainam ālokya kṛpaḥ śāradvato yudhi",
    "GE07mbh_07_u:144.026c": "ājaghne bahubhir bāṇair jighāṃsann iva bhārata",
    "GE07mbh_07_u:144.027a": "vimukhaṃ taṃ raṇe dṛṣṭvā yājñaseniṃ mahāratham",
    "GE07mbh_07_u:144.027c": "pāñcālāḥ somakāś caiva parivavruḥ samantataḥ",
    "GE07mbh_07_u:144.028a": "tathaiva tava putrāś ca parivavrur dvijottamam",
    "GE07mbh_07_u:144.028c": "mahatyā senayā sārdhaṃ tato yuddham abhūt punaḥ",
    "GE07mbh_07_u:144.029a": "rathānāṃ ca raṇe rājann anyonyam abhidhāvatām",
    "GE07mbh_07_u:144.029c": "babhūva tumulaḥ śabdo meghānāṃ nadatām iva",
    "GE07mbh_07_u:144.030a": "dravatāṃ sādināṃ caiva gajānāṃ ca viśāṃ pate",
    "GE07mbh_07_u:144.030c": "anyonyam abhito rājan krūram āyodhanaṃ babhau",
    "GE07mbh_07_u:144.031a": "pattīnāṃ dravatāṃ caiva padaśabdena medinī",
    "GE07mbh_07_u:144.031c": "akampata mahārāja bhayatrasteva",
    "GE07mbh_07_u:144.032a": "rathā rathān samāsādya pradrutā vegavattaram",
    "GE07mbh_07_u:144.032c": "nyagṛhṇan bahavo rājañ śalabhān vāyasā iva",
    "GE07mbh_07_u:144.033a": "tathā gajān prabhinnāṃś ca suprabhinnā mahāgajāḥ",
    "GE07mbh_07_u:144.033c": "tasminn eva pade yattā nigṛhṇanti sma bhārata",
    "GE07mbh_07_u:144.034a": "sādī sādinam āsādya padātī ca padātinam",
    "GE07mbh_07_u:144.034c": "samāsādya raṇe 'nyonyaṃ saṃrabdhā nāticakramuḥ",
    "GE07mbh_07_u:144.035a": "dhāvatāṃ dravatāṃ caiva punar āvartatām api",
    "GE07mbh_07_u:144.035c": "babhūva tatra sainyānāṃ śabdaḥ sutumulo niśi",
    "GE07mbh_07_u:144.036a": "dīpyamānāḥ pradīpāś ca rathavāraṇavājiṣu",
    "GE07mbh_07_u:144.036c": "adṛśyanta mahārāja maholkā iva khāc cyutāḥ",
    "GE07mbh_07_u:144.037a": "sā niśā bharataśreṣṭha pradīpair avabhāsitā",
    "GE07mbh_07_u:144.037c": "divasapratimā rājan babhūva raṇamūrdhani",
    "GE07mbh_07_u:144.038a": "ādityena yathā vyāptaṃ tamo loke praṇaśyati",
    "GE07mbh_07_u:144.038c": "tathā naṣṭaṃ tamo ghoraṃ dīpair dīptair alaṃkṛtam",
    "GE07mbh_07_u:144.038d-1187_01": "divaṃ ca pṛthivīṃ caiva diśaś ca pradiśas tathā",
    "GE07mbh_07_u:144.038d-1187_02": "rajasā tamasā vyāptā dyotitāḥ prabhayā punaḥ",
    "GE07mbh_07_u:144.039a": "śastrāṇāṃ kavacānāṃ ca maṇīnāṃ ca mahātmanām",
    "GE07mbh_07_u:144.039c": "antardadhuḥ prabhāḥ sarvā dīpais tair avabhāsitāḥ",
    "GE07mbh_07_u:144.040a": "tasmin kolāhale yuddhe vartamāne niśāmukhe",
    "GE07mbh_07_u:144.040b-1188_01": "na ke cid vidurātmānam ayam asmīti bhārata",
    "GE07mbh_07_u:144.040c": "avadhīt samare putraṃ pitā bharatasattama",
    "GE07mbh_07_u:144.041a": "putraś ca pitaraṃ mohāt sakhāyaṃ ca sakhā tathā",
    "GE07mbh_07_u:144.041c": "saṃbandhinaṃ ca saṃbandhī svasrīyaṃ cāpi mātulaḥ",
    "GE07mbh_07_u:144.042a": "sve svān pare parāṃś cāpi nijaghnur itaretaram",
    "GE07mbh_07_u:144.042c": "nirmaryādam abhūd yuddhaṃ rātrau ghoraṃ bhayāvaham",
    "GE07mbh_07_u:145.001": "saṃjaya uvāca",
    "GE07mbh_07_u:145.001a": "tasmin sutumule yuddhe vartamāne bhayāvahe",
    "GE07mbh_07_u:145.001c": "dhṛṣṭadyumno mahārāja droṇam evābhyavartata",
    "GE07mbh_07_u:145.002a": "saṃmṛjāno dhanuḥ śreṣṭhaṃ jyāṃ vikarṣan punaḥ punaḥ",
    "GE07mbh_07_u:145.002c": "abhyavartata droṇasya rathaṃ rukmavibhūṣitam",
    "GE07mbh_07_u:145.003a": "dhṛṣṭadyumnaṃ tadāyāntaṃ droṇasyāntacikīrṣayā",
    "GE07mbh_07_u:145.003c": "parivavrur mahārāja pāñcālāḥ pāṇḍavaiḥ saha",
    "GE07mbh_07_u:145.004a": "tathā parivṛtaṃ dṛṣṭvā droṇam ācāryasattamam",
    "GE07mbh_07_u:145.004c": "putrās te sarvato yattā rarakṣur droṇam āhave",
    "GE07mbh_07_u:145.005a": "balārṇavau tatas tau tu sameyātāṃ niśāmukhe",
    "GE07mbh_07_u:145.005c": "vātoddhūtau kṣubdhasattvau bhairavau sāgarāv iva",
    "GE07mbh_07_u:145.006a": "tato droṇaṃ mahārāja pāñcālyaḥ pañcabhiḥ śaraiḥ",
    "GE07mbh_07_u:145.006c": "vivyādha hṛdaye tūrṇaṃ siṃhanādaṃ nanāda ca",
    "GE07mbh_07_u:145.007a": "taṃ droṇaḥ pañcaviṃśatyā viddhvā bhārata saṃyuge",
    "GE07mbh_07_u:145.007c": "cicchedānyena bhallena dhanur asya mahāprabham",
    "GE07mbh_07_u:145.008a": "dhṛṣṭadyumnas tu nirviddho droṇena bharatarṣabha",
    "GE07mbh_07_u:145.008c": "utsasarja dhanus tūrṇaṃ saṃdaśya daśanacchadam",
    "GE07mbh_07_u:145.009a": "tataḥ kruddho mahārāja dhṛṣṭadyumnaḥ pratāpavān",
    "GE07mbh_07_u:145.009c": "ādade 'nyad dhanuḥ śreṣṭhaṃ droṇasyāntacikīrṣayā",
    "GE07mbh_07_u:145.010a": "vikṛṣya ca dhanuś citram ākarṇāt paravīrahā",
    "GE07mbh_07_u:145.010c": "droṇasyāntakaraṃ ghoraṃ vyasṛjat sāyakaṃ tataḥ",
    "GE07mbh_07_u:145.011a": "sa visṛṣṭo balavatā śaro ghoro mahāmṛdhe",
    "GE07mbh_07_u:145.011c": "bhāsayām āsa tat sainyaṃ divākara ivoditaḥ",
    "GE07mbh_07_u:145.012a": "taṃ dṛṣṭvā tu śaraṃ ghoraṃ devagandharvamānavāḥ",
    "GE07mbh_07_u:145.012c": "svasty astu samare rājan droṇāyety abruvan vacaḥ",
    "GE07mbh_07_u:145.013a": "taṃ tu sāyakam aprāptam ācāryasya rathaṃ prati",
    "GE07mbh_07_u:145.013c": "karṇo dvādaśadhā rājaṃś ciccheda kṛtahastavat",
    "GE07mbh_07_u:145.014a": "sa chinno bahudhā rājan sūtaputreṇa māriṣa",
    "GE07mbh_07_u:145.014c": "nipapāta śaras tūrṇaṃ nikṛttaḥ karṇasāyakaiḥ",
    "GE07mbh_07_u:145.015a": "chittvā tu samare bāṇaṃ śaraiḥ saṃnataparvabhiḥ",
    "GE07mbh_07_u:145.015c": "dhṛṣṭadyumnaṃ raṇe karṇo vivyādha daśabhiḥ śaraiḥ",
    "GE07mbh_07_u:145.016a": "pañcabhir droṇaputras tu svayaṃ droṇaś ca saptabhiḥ",
    "GE07mbh_07_u:145.016c": "śalyaś ca navabhir bāṇais tribhir duḥśāsanas tathā",
    "GE07mbh_07_u:145.017a": "duryodhanaś ca viṃśatyā śakuniś cāpi pañcabhiḥ",
    "GE07mbh_07_u:145.017c": "pāñcālyaṃ tvaritāvidhyan sarva eva mahārathāḥ",
    "GE07mbh_07_u:145.018a": "sa viddhaḥ saptabhir vīrair droṇatrāṇārtham āhave",
    "GE07mbh_07_u:145.018c": "sarvān asaṃbhramād rājan pratyavidhyat tribhis tribhiḥ",
    "GE07mbh_07_u:145.018e": "droṇaṃ drauṇiṃ ca karṇaṃ ca vivyādha tava cātmajam",
    "GE07mbh_07_u:145.019a": "te viddhvā dhanvinā tena dhṛṣṭadyumnaṃ punar mṛdhe",
    "GE07mbh_07_u:145.019c": "vivyadhuḥ pañcabhis tūrṇam ekaiko rathināṃ varaḥ",
    "GE07mbh_07_u:145.020a": "drumasenas tu saṃkruddho rājan vivyādha patriṇā",
    "GE07mbh_07_u:145.020c": "tribhiś cānyaiḥ śarais tūrṇaṃ tiṣṭha tiṣṭheti cābravīt",
    "GE07mbh_07_u:145.021a": "sa tu taṃ prativivyādha tribhis tīkṣṇair ajihmagaiḥ",
    "GE07mbh_07_u:145.021c": "svarṇapuṅkhaiḥ śilādhautaiḥ prāṇāntakaraṇair yudhi",
    "GE07mbh_07_u:145.022a": "bhallenānyena tu punaḥ suvarṇojjvalakuṇḍalam",
    "GE07mbh_07_u:145.022c": "unmamātha śiraḥ kāyād drumasenasya vīryavān",
    "GE07mbh_07_u:145.023a": "tacchiro nyapatad bhūmau saṃdaṣṭauṣṭhapuṭaṃ raṇe",
    "GE07mbh_07_u:145.023c": "mahāvātasamuddhūtaṃ pakvaṃ tālaphalaṃ yathā",
    "GE07mbh_07_u:145.023d-1189_01": "dyumatsenaṃ hataṃ dṛṣṭvā dhṛṣṭadyumnaḥ pratāpavān",
    "GE07mbh_07_u:145.023d-1189_02": "karṇam abhyadravad rājan sāyakair bahubhiḥ śitaiḥ",
    "GE07mbh_07_u:145.024a": "tāṃś ca viddhvā punar vīrān vīraḥ suniśitaiḥ śaraiḥ",
    "GE07mbh_07_u:145.024c": "rādheyasyācchinad bhallaiḥ kārmukaṃ citrayodhinaḥ",
    "GE07mbh_07_u:145.025a": "na tu tan mamṛṣe karṇo dhanuṣaś chedanaṃ tathā",
    "GE07mbh_07_u:145.025c": "nikartanam ivātyugro lāṅgūlasya yathā hariḥ",
    "GE07mbh_07_u:145.026a": "so 'nyad dhanuḥ samādāya krodharaktekṣaṇaḥ śvasan",
    "GE07mbh_07_u:145.026c": "abhyavarṣac charaughais taṃ dhṛṣṭadyumnaṃ mahābalam",
    "GE07mbh_07_u:145.027a": "dṛṣṭvā tu karṇaṃ saṃrabdhaṃ te vīrāḥ ṣaḍ ratharṣabhāḥ",
    "GE07mbh_07_u:145.027c": "pāñcālyaputraṃ tvaritāḥ parivavrur jighāṃsayā",
    "GE07mbh_07_u:145.028a": "ṣaṇṇāṃ yodhapravīrāṇāṃ tāvakānāṃ puraskṛtam",
    "GE07mbh_07_u:145.028c": "mṛtyor āsyam anuprāptaṃ dhṛṣṭadyumnam amaṃsmahi",
    "GE07mbh_07_u:145.029a": "etasminn eva kāle tu dāśārho vikirañ śarān",
    "GE07mbh_07_u:145.029c": "dhṛṣṭadyumnaṃ parākrāntaṃ sātyakiḥ pratyapadyata",
    "GE07mbh_07_u:145.030a": "tam āyāntaṃ maheṣvāsaṃ sātyakiṃ yuddhadurmadam",
    "GE07mbh_07_u:145.030c": "rādheyo daśabhir bāṇaiḥ pratyavidhyad ajihmagaiḥ",
    "GE07mbh_07_u:145.031a": "taṃ sātyakir mahārāja vivyādha daśabhiḥ śaraiḥ",
    "GE07mbh_07_u:145.031c": "paśyatāṃ sarvavīrāṇāṃ mā gās tiṣṭheti cābravīt",
    "GE07mbh_07_u:145.032a": "sa sātyakes tu balinaḥ karṇasya ca mahātmanaḥ",
    "GE07mbh_07_u:145.032c": "āsīt samāgamo ghoro balivāsavayor iva",
    "GE07mbh_07_u:145.033a": "trāsayaṃs talaghoṣeṇa kṣatriyān",
    "GE07mbh_07_u:145.033c": "rājīvalocanaṃ karṇaṃ sātyakiḥ pratyavidhyata",
    "GE07mbh_07_u:145.034a": "kampayann iva ghoṣeṇa dhanuṣo vasudhāṃ balī",
    "GE07mbh_07_u:145.034c": "sūtaputro mahārāja sātyakiṃ pratyayodhayat",
    "GE07mbh_07_u:145.035a": "vipāṭhakarṇinārācair vatsadantaiḥ kṣurair api",
    "GE07mbh_07_u:145.035c": "karṇaḥ śaraśataiś cāpi śaineyaṃ pratyavidhyata",
    "GE07mbh_07_u:145.036a": "tathaiva yuyudhāno 'pi vṛṣṇīnāṃ pravaro rathaḥ",
    "GE07mbh_07_u:145.036c": "abhyavarṣac charaiḥ karṇaṃ tad yuddham abhavat samam",
    "GE07mbh_07_u:145.037a": "tāvakāś ca mahārāja karṇaputraś ca daṃśitaḥ",
    "GE07mbh_07_u:145.037c": "sātyakiṃ vivyadhus tūrṇaṃ samantān niśitaiḥ śaraiḥ",
    "GE07mbh_07_u:145.038a": "astrair astrāṇi saṃvārya teṣāṃ karṇasya cābhibho",
    "GE07mbh_07_u:145.038c": "avidhyat sātyakiḥ kruddho vṛṣasenaṃ stanāntare",
    "GE07mbh_07_u:145.039a": "tena bāṇena nirviddho vṛṣaseno viśāṃ pate",
    "GE07mbh_07_u:145.039c": "nyapatat sa rathe mūḍho dhanur utsṛjya vīryavān",
    "GE07mbh_07_u:145.040a": "tataḥ karṇo hataṃ matvā vṛṣasenaṃ mahārathaḥ",
    "GE07mbh_07_u:145.040c": "putraśokābhisaṃtaptaḥ sātyakiṃ pratyapīḍayat",
    "GE07mbh_07_u:145.041a": "pīḍyamānas tu karṇena yuyudhāno mahārathaḥ",
    "GE07mbh_07_u:145.041c": "vivyādha bahubhiḥ karṇaṃ tvaramāṇaḥ punaḥ punaḥ",
    "GE07mbh_07_u:145.042a": "sa karṇaṃ daśabhir viddhvā vṛṣasenaṃ ca saptabhiḥ",
    "GE07mbh_07_u:145.042c": "sahastāvāpadhanuṣī tayoś ciccheda sātvataḥ",
    "GE07mbh_07_u:145.043a": "tāv anye dhanuṣī sajye kṛtvā śatrubhayaṃkare",
    "GE07mbh_07_u:145.043c": "yuyudhānam avidhyetāṃ samantān niśitaiḥ śaraiḥ",
    "GE07mbh_07_u:145.044a": "vartamāne tu saṃgrāme tasmin vīravarakṣaye",
    "GE07mbh_07_u:145.044c": "atīva śuśruve rājan gāṇḍīvasya mahāsvanaḥ",
    "GE07mbh_07_u:145.045a": "śrutvā tu rathanirghoṣaṃ gāṇḍīvasya ca nisvanam",
    "GE07mbh_07_u:145.045c": "sūtaputro 'bravīd rājan duryodhanam idaṃ vacaḥ",
    "GE07mbh_07_u:145.046a": "eṣa sarvāñ śibīn hatvā mukhyaśaś ca nararṣabhān",
    "GE07mbh_07_u:145.046c": "pauravāṃś ca maheṣvāsān gāṇḍīvaninado mahān",
    "GE07mbh_07_u:145.046c-1190_01": "**** **** vikṣipann uttamaṃ dhanuḥ",
    "GE07mbh_07_u:145.046c-1190_02": "pārthas tatraiva niyataṃ",
    "GE07mbh_07_u:145.047a": "śrūyate rathaghoṣaś ca vāsavasyeva nardataḥ",
    "GE07mbh_07_u:145.047c": "karoti pāṇḍavo vyaktaṃ karmaupayikam ātmanaḥ",
    "GE07mbh_07_u:145.048a": "eṣā vidīryate rājan bahudhā bhāratī camūḥ",
    "GE07mbh_07_u:145.048c": "viprakīrṇāny anīkāni nāvatiṣṭhanti karhi cit",
    "GE07mbh_07_u:145.049a": "vāteneva samuddhūtam abhrajālaṃ vidīryate",
    "GE07mbh_07_u:145.049c": "savyasācinam āsādya bhinnā naur iva sāgare",
    "GE07mbh_07_u:145.050a": "dravatāṃ yodhamukhyānāṃ gāṇḍīvapreṣitaiḥ śaraiḥ",
    "GE07mbh_07_u:145.050c": "viddhānāṃ śataśo rājañ śrūyate ninado mahān",
    "GE07mbh_07_u:145.050e": "niśīthe rājaśārdūla stanayitnor ivāmbare",
    "GE07mbh_07_u:145.051a": "hāhākāraravāṃś caiva siṃhanādāṃś ca puṣkalān",
    "GE07mbh_07_u:145.051c": "śṛṇu śabdān bahuvidhān arjunasya rathaṃ prati",
    "GE07mbh_07_u:145.052a": "ayaṃ madhye sthito 'smākaṃ sātyakiḥ sātvatādhamaḥ",
    "GE07mbh_07_u:145.052c": "iha cel labhyate lakṣyaṃ kṛtsnāñ jeṣyāmahe parān",
    "GE07mbh_07_u:145.053a": "eṣa pāñcālarājasya putro droṇena saṃgataḥ",
    "GE07mbh_07_u:145.053c": "sarvataḥ saṃvṛto yodhai rājan puruṣasattamaiḥ",
    "GE07mbh_07_u:145.054a": "sātyakiṃ yadi hanyāmo dhṛṣṭadyumnaṃ ca pārṣatam",
    "GE07mbh_07_u:145.054c": "asaṃśayaṃ mahārāja dhruvo no vijayo bhavet",
    "GE07mbh_07_u:145.055a": "saubhadravad imau vīrau parivārya mahārathau",
    "GE07mbh_07_u:145.055c": "prayatāmo mahārāja nihantuṃ vṛṣṇipārṣatau",
    "GE07mbh_07_u:145.056a": "savyasācī puro 'bhyeti droṇānīkāya bhārata",
    "GE07mbh_07_u:145.056c": "saṃsaktaṃ sātyakiṃ jñātvā bahubhiḥ kurupuṃgavaiḥ",
    "GE07mbh_07_u:145.057a": "tatra gacchantu bahavaḥ pravarā rathasattamāḥ",
    "GE07mbh_07_u:145.057c": "yāvat pārtho na jānāti sātyakiṃ bahubhir vṛtam",
    "GE07mbh_07_u:145.058a": "te tvaradhvaṃ yathā śūrāḥ śarāṇāṃ mokṣaṇe bhṛśam",
    "GE07mbh_07_u:145.058c": "yathā tūrṇaṃ vrajaty eṣa paralokāya mādhavaḥ",
    "GE07mbh_07_u:145.058d-1191_01": "tathā kuru mahārāja sunītyā suprayuktayā",
    "GE07mbh_07_u:145.059a": "karṇasya matam ājñāya putras te prāha saubalam",
    "GE07mbh_07_u:145.059c": "yathendraḥ samare rājan prāha viṣṇuṃ yaśasvinam",
    "GE07mbh_07_u:145.060a": "vṛtaḥ sahasrair daśabhir gajānām anivartinām",
    "GE07mbh_07_u:145.060c": "rathaiś ca daśasāhasrair vṛto yāhi dhanaṃjayam",
    "GE07mbh_07_u:145.061a": "duḥśāsano durviṣahaḥ subāhur duṣpradharṣaṇaḥ",
    "GE07mbh_07_u:145.061c": "ete tvām anuyāsyanti pattibhir bahubhir vṛtāḥ",
    "GE07mbh_07_u:145.062a": "jahi kṛṣṇau mahābāho dharmarājaṃ ca mātula",
    "GE07mbh_07_u:145.062c": "nakulaṃ sahadevaṃ ca bhīmasenaṃ ca bhārata",
    "GE07mbh_07_u:145.063a": "devānām iva devendre jayāśā me tvayi sthitā",
    "GE07mbh_07_u:145.063c": "jahi mātula kaunteyān asurān iva pāvakiḥ",
    "GE07mbh_07_u:145.064a": "evam ukto yayau pārthān putreṇa tava saubalaḥ",
    "GE07mbh_07_u:145.064c": "mahatyā senayā sārdhaṃ tava putrais tathā vibho",
    "GE07mbh_07_u:145.065a": "priyārthaṃ tava putrāṇāṃ didhakṣuḥ pāṇḍunandanān",
    "GE07mbh_07_u:145.065c": "tataḥ pravavṛte yuddhaṃ tāvakānāṃ paraiḥ saha",
    "GE07mbh_07_u:145.066a": "prayāte saubale rājan pāṇḍavānām anīkinīm",
    "GE07mbh_07_u:145.066c": "balena mahatā yuktaḥ sūtaputras tu sātvatam",
    "GE07mbh_07_u:145.067a": "abhyayāt tvaritaṃ yuddhe kirañ śaraśatān bahūn",
    "GE07mbh_07_u:145.067c": "tathaiva pāṇḍavāḥ sarve sātyakiṃ paryavārayan",
    "GE07mbh_07_u:145.067d-1192_01": "bhāradvājas tato gatvā dhṛṣṭadyumnarathaṃ prati",
    "GE07mbh_07_u:145.068a": "mahad yuddhaṃ tadāsīt tu droṇasya niśi bhārata",
    "GE07mbh_07_u:145.068c": "dhṛṣṭadyumnena śūreṇa pāñcālaiś ca mahātmanaḥ",
    "GE07mbh_07_u:146.001": "saṃjaya uvāca",
    "GE07mbh_07_u:146.001a": "tatas te prādravan sarve tvaritā yuddhadurmadāḥ",
    "GE07mbh_07_u:146.001c": "amṛṣyamāṇāḥ saṃrabdhā yuyudhānarathaṃ prati",
    "GE07mbh_07_u:146.002a": "te rathaiḥ kalpitai rājan hemarūpyavibhūṣitaiḥ",
    "GE07mbh_07_u:146.002c": "sādibhiś ca gajaiś caiva parivavruḥ sma sātvatam",
    "GE07mbh_07_u:146.003a": "athainaṃ koṣṭhakīkṛtya sarvatas te mahārathāḥ",
    "GE07mbh_07_u:146.003c": "siṃhanādāṃs tadā cakrus tarjayantaḥ sma sātyakim",
    "GE07mbh_07_u:146.004a": "te 'bhyavarṣañ śarais tīkṣṇaiḥ sātyakiṃ satyavikramam",
    "GE07mbh_07_u:146.004c": "tvaramāṇā mahāvīryā mādhavasya vadhaiṣiṇaḥ",
    "GE07mbh_07_u:146.005a": "tān dṛṣṭvā patatas tūrṇaṃ śaineyaḥ paravīrahā",
    "GE07mbh_07_u:146.005c": "pratyagṛhṇān mahābāhuḥ pramuñcan viśikhān bahūn",
    "GE07mbh_07_u:146.006a": "tatra vīro maheṣvāsaḥ sātyakir yuddhadurmadaḥ",
    "GE07mbh_07_u:146.006c": "nicakarta śirāṃsy ugraiḥ śaraiḥ saṃnataparvabhiḥ",
    "GE07mbh_07_u:146.007a": "hastihastān hayagrīvān bāhūn api ca sāyudhān",
    "GE07mbh_07_u:146.007c": "kṣurapraiḥ pātayām āsa tāvakānāṃ sa mādhavaḥ",
    "GE07mbh_07_u:146.008a": "patitaiś cāmaraiś caiva śvetacchatraiś ca bhārata",
    "GE07mbh_07_u:146.008c": "babhūva dharaṇī pūrṇā nakṣatrair dyaur iva prabho",
    "GE07mbh_07_u:146.009a": "teṣāṃ tu yuyudhānena yudhyatāṃ yudhi bhārata",
    "GE07mbh_07_u:146.009c": "babhūva tumulaḥ śabdaḥ pretānām iva krandatām",
    "GE07mbh_07_u:146.010a": "tena śabdena mahatā pūritāsīd vasuṃdharā",
    "GE07mbh_07_u:146.010c": "rātriḥ samabhavac caiva tīvrarūpā bhayāvahā",
    "GE07mbh_07_u:146.011a": "dīryamāṇaṃ balaṃ dṛṣṭvā yuyudhānaśarāhatam",
    "GE07mbh_07_u:146.011c": "śrutvā ca vipulaṃ nādaṃ niśīthe lomaharṣaṇam",
    "GE07mbh_07_u:146.012a": "sutas tavābravīd rājan sārathiṃ rathināṃ varaḥ",
    "GE07mbh_07_u:146.012c": "yatraiṣa śabdas tatrāśvāṃś codayeti punaḥ punaḥ",
    "GE07mbh_07_u:146.013a": "tena saṃcodyamānas tu tatas tāṃs turagottamān",
    "GE07mbh_07_u:146.013c": "sūtaḥ saṃcodayām āsa yuyudhānarathaṃ prati",
    "GE07mbh_07_u:146.014a": "tato duryodhanaḥ kruddho dṛḍhadhanvā jitaklamaḥ",
    "GE07mbh_07_u:146.014c": "śīghrahastaś citrayodhī yuyudhānam upādravat",
    "GE07mbh_07_u:146.015a": "tataḥ pūrṇāyatotsṛṣṭair māṃsaśoṇitabhojanaiḥ",
    "GE07mbh_07_u:146.015c": "duryodhanaṃ dvādaśabhir mādhavaḥ pratyavidhyata",
    "GE07mbh_07_u:146.016a": "duryodhanas tena tathā pūrvam evārditaḥ śaraiḥ",
    "GE07mbh_07_u:146.016c": "śaineyaṃ daśabhir bāṇaiḥ pratyavidhyad amarṣitaḥ",
    "GE07mbh_07_u:146.017a": "tataḥ samabhavad yuddham ākulaṃ bharatarṣabha",
    "GE07mbh_07_u:146.017c": "pāñcālānāṃ ca sarveṣāṃ bhāratānāṃ ca dāruṇam",
    "GE07mbh_07_u:146.018a": "śaineyas tu raṇe kruddhas tava putraṃ mahāratham",
    "GE07mbh_07_u:146.018c": "sāyakānām aśītyā tu vivyādhorasi bhārata",
    "GE07mbh_07_u:146.019a": "tato 'sya vāhān samare śarair ninye yamakṣayam",
    "GE07mbh_07_u:146.019c": "sārathiṃ ca rathāt tūrṇaṃ pātayām āsa patriṇā",
    "GE07mbh_07_u:146.020a": "hatāśve tu rathe tiṣṭhan putras tava viśāṃ pate",
    "GE07mbh_07_u:146.020c": "mumoca niśitān bāṇāñ śaineyasya rathaṃ prati",
    "GE07mbh_07_u:146.021a": "śarān pañcāśatas tāṃs tu śaineyaḥ kṛtahastavat",
    "GE07mbh_07_u:146.021c": "ciccheda samare rājan preṣitāṃs tanayena te",
    "GE07mbh_07_u:146.022a": "athāpareṇa bhallena muṣṭideśe mahad dhanuḥ",
    "GE07mbh_07_u:146.022c": "ciccheda rabhaso yuddhe tava putrasya māriṣa",
    "GE07mbh_07_u:146.023a": "viratho vidhanuṣkaś ca sarvalokeśvaraḥ prabhuḥ",
    "GE07mbh_07_u:146.023c": "āruroha rathaṃ tūrṇaṃ bhāsvaraṃ kṛtavarmaṇaḥ",
    "GE07mbh_07_u:146.024a": "duryodhane parāvṛtte śaineyas tava vāhinīm",
    "GE07mbh_07_u:146.024c": "drāvayām āsa viśikhair niśāmadhye viśāṃ pate",
    "GE07mbh_07_u:146.025a": "śakuniś cārjunaṃ rājan parivārya samantataḥ",
    "GE07mbh_07_u:146.025c": "rathair anekasāhasrair gajaiś caiva sahasraśaḥ",
    "GE07mbh_07_u:146.025e": "tathā hayasahasraiś ca tumulaṃ sarvato 'karot",
    "GE07mbh_07_u:146.026a": "te mahāstrāṇi divyāni vikiranto 'rjunaṃ prati",
    "GE07mbh_07_u:146.026c": "arjunaṃ yodhayanti sma kṣatriyāḥ kālacoditāḥ",
    "GE07mbh_07_u:146.027a": "tāny arjunaḥ sahasrāṇi",
    "GE07mbh_07_u:146.027c": "pratyavārayad āyastaḥ prakurvan vipulaṃ kṣayam",
    "GE07mbh_07_u:146.028a": "tatas tu samare śūraḥ śakuniḥ saubalas tadā",
    "GE07mbh_07_u:146.028c": "vivyādha niśitair bāṇair arjunaṃ prahasann iva",
    "GE07mbh_07_u:146.028d-1193_01": "tato 'rjunam arighnaṃ taṃ vivyādha yudhi saubalaḥ",
    "GE07mbh_07_u:146.028d-1193_02": "roṣatāmrekṣaṇaḥ kruddho viṃśatyā sāyakair bhṛśam",
    "GE07mbh_07_u:146.029a": "punaś caiva śatenāsya saṃrurodha mahāratham",
    "GE07mbh_07_u:146.029c": "tam arjunas tu viṃśatyā vivyādha yudhi bhārata",
    "GE07mbh_07_u:146.030a": "athetarān maheṣvāsāṃs tribhis tribhir avidhyata",
    "GE07mbh_07_u:146.030c": "saṃvārya tān bāṇagaṇair yudhi rājan dhanaṃjayaḥ",
    "GE07mbh_07_u:146.030e": "avadhīt tāvakān yodhān vajrapāṇir ivāsurān",
    "GE07mbh_07_u:146.031a": "bhujaiś chinnair mahārāja śarīraiś ca sahasraśaḥ",
    "GE07mbh_07_u:146.031c": "samāstīrṇā dharā tatra babhau puṣpair ivācitā",
    "GE07mbh_07_u:146.031d-1194_01": "śirobhiḥ sakirīṭaiś ca sunasaiś cārukuṇḍalaiḥ",
    "GE07mbh_07_u:146.031d-1194_02": "saṃdaṣṭauṣṭhapuṭaiḥ krodhāt tathaivoddhṛtalocanaiḥ",
    "GE07mbh_07_u:146.031d-1194_03": "niṣkacūḍāmaṇidharaiḥ kṣatriyāṇāṃ priyaṃvadaiḥ",
    "GE07mbh_07_u:146.031d-1194_04": "paṅkajair iva vinyastaiḥ patitair vibabhau mahī",
    "GE07mbh_07_u:146.031d-1194_05": "kṛtvā tat karma bībhatsur ugram ugraparākramaḥ",
    "GE07mbh_07_u:146.032a": "sa viddhvā śakuniṃ bhūyaḥ pañcabhir nataparvabhiḥ",
    "GE07mbh_07_u:146.032c": "ulūkaṃ tribhir ājaghne tribhir eva mahāyasaiḥ",
    "GE07mbh_07_u:146.032d-1195_01": "sa tu tena samāviddhaḥ krodhād dviguṇavikramaḥ",
    "GE07mbh_07_u:146.032d-1195_02": "śarair anekasāhasraiḥ so 'rjunaṃ pratyavidhyata",
    "GE07mbh_07_u:146.033a": "tam ulūkas tathā viddhvā vāsudevam atāḍayat",
    "GE07mbh_07_u:146.033c": "nanāda ca mahānādaṃ pūrayan vasudhātalam",
    "GE07mbh_07_u:146.034a": "arjunas tu drutaṃ gatvā śakuner dhanur ācchinat",
    "GE07mbh_07_u:146.034c": "ninye ca caturo vāhān yamasya sadanaṃ prati",
    "GE07mbh_07_u:146.035a": "tato rathād avaplutya saubalo bharatarṣabha",
    "GE07mbh_07_u:146.035c": "ulūkasya rathaṃ tūrṇam āruroha viśāṃ pate",
    "GE07mbh_07_u:146.036a": "tāv ekaratham ārūḍhau pitāputrau mahārathau",
    "GE07mbh_07_u:146.036c": "pārthaṃ siṣicatur bāṇair giriṃ meghāv ivotthitau",
    "GE07mbh_07_u:146.037a": "tau tu viddhvā mahārāja pāṇḍavo niśitaiḥ śaraiḥ",
    "GE07mbh_07_u:146.037c": "vidrāvayaṃs tava camūṃ śataśo vyadhamac charaiḥ",
    "GE07mbh_07_u:146.038a": "anilena yathābhrāṇi vicchinnāni samantataḥ",
    "GE07mbh_07_u:146.038c": "vicchinnāni tathā rājan balāny āsan viśāṃ pate",
    "GE07mbh_07_u:146.039a": "tad balaṃ bharataśreṣṭha vadhyamānaṃ tathā niśi",
    "GE07mbh_07_u:146.039c": "pradudrāva diśaḥ sarvā vīkṣamāṇaṃ bhayārditam",
    "GE07mbh_07_u:146.040a": "utsṛjya vāhān samare codayantas tathāpare",
    "GE07mbh_07_u:146.040c": "saṃbhrāntāḥ paryadhāvanta tasmiṃs tamasi dāruṇe",
    "GE07mbh_07_u:146.041a": "vijitya samare yodhāṃs tāvakān bharatarṣabha",
    "GE07mbh_07_u:146.041c": "dadhmatur muditau śaṅkhau vāsudevadhanaṃjayau",
    "GE07mbh_07_u:146.042a": "dhṛṣṭadyumno mahārāja droṇaṃ viddhvā tribhiḥ śaraiḥ",
    "GE07mbh_07_u:146.042c": "ciccheda dhanuṣas tūrṇaṃ jyāṃ śareṇa śitena ha",
    "GE07mbh_07_u:146.043a": "tan nidhāya dhanur nīḍe droṇaḥ kṣatriyamardanaḥ",
    "GE07mbh_07_u:146.043c": "ādade 'nyad dhanuḥ śūro vegavat sāravattaram",
    "GE07mbh_07_u:146.044a": "dhṛṣṭadyumnaṃ tato droṇo viddhvā saptabhir āśugaiḥ",
    "GE07mbh_07_u:146.044c": "sārathiṃ pañcabhir bāṇai rājan vivyādha saṃyuge",
    "GE07mbh_07_u:146.045a": "taṃ nivārya śarais tūrṇaṃ dhṛṣṭadyumno mahārathaḥ",
    "GE07mbh_07_u:146.045c": "vyadhamat kauravīṃ senāṃ śataśo 'tha sahasraśaḥ",
    "GE07mbh_07_u:146.046a": "vadhyamāne bale tasmiṃs tava putrasya māriṣa",
    "GE07mbh_07_u:146.046c": "prāvartata nadī ghorā śoṇitaughataraṅgiṇī",
    "GE07mbh_07_u:146.047a": "ubhayoḥ senayor madhye narāśvadvipavāhinī",
    "GE07mbh_07_u:146.047c": "yathā vaitaraṇī rājan yamarāṣṭrapuraṃ prati",
    "GE07mbh_07_u:146.048a": "drāvayitvā tu tat sainyaṃ dhṛṣṭadyumnaḥ pratāpavān",
    "GE07mbh_07_u:146.048c": "atyarājata tejasvī śakro devagaṇeṣv iva",
    "GE07mbh_07_u:146.049a": "atha dadhmur mahāśaṅkhān",
    "GE07mbh_07_u:146.049c": "yamau ca yuyudhānaś ca pāṇḍavaś ca vṛkodaraḥ",
    "GE07mbh_07_u:146.049d-1196_01": "etasminn eva kāle tu sūtaputro mahārathaḥ",
    "GE07mbh_07_u:146.049d-1196_02": "cakāra kadanaṃ ghoraṃ pāṇḍusainyeṣu māriṣa",
    "GE07mbh_07_u:146.050a": "jitvā rathasahasrāṇi tāvakānāṃ mahārathāḥ",
    "GE07mbh_07_u:146.050c": "siṃhanādaravāṃś cakruḥ pāṇḍavā jitakāśinaḥ",
    "GE07mbh_07_u:146.051a": "paśyatas tava putrasya karṇasya ca madotkaṭāḥ",
    "GE07mbh_07_u:146.051c": "tathā droṇasya śūrasya drauṇeś caiva viśāṃ pate",
    "GE07mbh_07_u:147.001": "saṃjaya uvāca",
    "GE07mbh_07_u:147.001a": "vidrutaṃ svabalaṃ dṛṣṭvā vadhyamānaṃ mahātmabhiḥ",
    "GE07mbh_07_u:147.001c": "krodhena mahatāviṣṭaḥ putras tava viśāṃ pate",
    "GE07mbh_07_u:147.002a": "abhyetya sahasā karṇaṃ droṇaṃ ca jayatāṃ varam",
    "GE07mbh_07_u:147.002c": "amarṣavaśam āpanno vākyajño vākyam abravīt",
    "GE07mbh_07_u:147.002d-1197_01": "tato duryodhano droṇaṃ karṇaṃ ca bharatarṣabha",
    "GE07mbh_07_u:147.002d-1197_02": "codayām āsa tau tūrṇam amarṣavaśam īyatuḥ",
    "GE07mbh_07_u:147.003a": "bhavadbhyām iha saṃgrāmo kruddhābhyāṃ saṃpravartitaḥ",
    "GE07mbh_07_u:147.003c": "āhave nihataṃ dṛṣṭvā saindhavaṃ savyasācinā",
    "GE07mbh_07_u:147.004a": "nihanyamānāṃ pāṇḍūnāṃ balena mama vāhinīm",
    "GE07mbh_07_u:147.004c": "bhūtvā tadvijaye śaktāv aśaktāv iva paśyataḥ",
    "GE07mbh_07_u:147.005a": "yady ahaṃ bhavatos tyājyo na vācyo 'smi tadaiva hi",
    "GE07mbh_07_u:147.005c": "āvāṃ pāṇḍusutān saṃkhye jeṣyāva iti mānadau",
    "GE07mbh_07_u:147.006a": "tadaivāhaṃ vacaḥ śrutvā bhavadbhyām anusaṃmatam",
    "GE07mbh_07_u:147.006c": "kṛtavān pāṇḍavaiḥ sārdhaṃ vairaṃ yodhavināśanam",
    "GE07mbh_07_u:147.007a": "yadi nāhaṃ parityājyo bhavadbhyāṃ puruṣarṣabhau",
    "GE07mbh_07_u:147.007c": "yudhyetām anurūpeṇa vikrameṇa suvikramau",
    "GE07mbh_07_u:147.007d-1198_01": "prastutaṃ hi mayā yuddham āśritya vipulaṃ balam",
    "GE07mbh_07_u:147.007d-1198_02": "bhavadbhyāṃ pāṇḍavaiḥ sārdhaṃ tac ca sarvaṃ nirarthakam",
    "GE07mbh_07_u:147.008a": "vākpratodena tau vīrau praṇunnau tanayena te",
    "GE07mbh_07_u:147.008c": "prāvartayetāṃ tau yuddhaṃ ghaṭṭitāv iva pannagau",
    "GE07mbh_07_u:147.009a": "tatas tau rathināṃ śreṣṭhau sarvalokadhanurdharau",
    "GE07mbh_07_u:147.009c": "śaineyapramukhān pārthān abhidudruvatū raṇe",
    "GE07mbh_07_u:147.010a": "tathaiva sahitāḥ pārthāḥ svena sainyena saṃvṛtāḥ",
    "GE07mbh_07_u:147.010c": "abhyavartanta tau vīrau nardamānau muhur muhuḥ",
    "GE07mbh_07_u:147.011a": "atha droṇo maheṣvāso daśabhiḥ śinipuṃgavam",
    "GE07mbh_07_u:147.011c": "avidhyat tvaritaṃ kruddhaḥ sarvaśastrabhṛtāṃ varaḥ",
    "GE07mbh_07_u:147.012a": "karṇaś ca daśabhir bāṇaiḥ putraś ca tava saptabhiḥ",
    "GE07mbh_07_u:147.012c": "daśabhir vṛṣasenaś ca saubalaś cāpi saptabhiḥ",
    "GE07mbh_07_u:147.012e": "ete kaurava saṃkrande śaineyaṃ paryavārayan",
    "GE07mbh_07_u:147.012f-1199_01": "pāñcālān āgatān droṇaḥ preṣayad yamasādanam",
    "GE07mbh_07_u:147.012f-1199_02": "etasminn eva kāle tu sūtaputro mahārathaḥ",
    "GE07mbh_07_u:147.012f-1199_03": "karṇo rājan maheṣvāso yuddhāya mahato mahat",
    "GE07mbh_07_u:147.012f-1199_04": "manaḥ kṛtvābhyayād āśu dhṛṣṭadyumnarathaṃ prati",
    "GE07mbh_07_u:147.013a": "dṛṣṭvā ca samare droṇaṃ nighnantaṃ pāṇḍavīṃ camūm",
    "GE07mbh_07_u:147.013c": "vivyadhuḥ somakās tūrṇaṃ samantāc charavṛṣṭibhiḥ",
    "GE07mbh_07_u:147.014a": "tato droṇo 'harat prāṇān kṣatriyāṇāṃ viśāṃ pate",
    "GE07mbh_07_u:147.014c": "raśmibhir bhāskaro rājaṃs tamasām iva bhārata",
    "GE07mbh_07_u:147.015a": "droṇena vadhyamānānāṃ pāñcālānāṃ viśāṃ pate",
    "GE07mbh_07_u:147.015c": "śuśruve tumulaḥ śabdaḥ krośatām itaretaram",
    "GE07mbh_07_u:147.016a": "putrān anye pitṝn anye bhrātṝn anye ca mātulān",
    "GE07mbh_07_u:147.016c": "bhāgineyān vayasyāṃś ca tathā saṃbandhibāndhavān",
    "GE07mbh_07_u:147.016e": "utsṛjyotsṛjya gacchanti tvaritā jīvitepsavaḥ",
    "GE07mbh_07_u:147.017a": "apare mohitā mohāt tam evābhimukhā yayuḥ",
    "GE07mbh_07_u:147.017c": "pāṇḍavānāṃ raṇe yodhāḥ paralokaṃ tathāpare",
    "GE07mbh_07_u:147.018a": "sā tathā pāṇḍavī senā vadhyamānā mahātmabhiḥ",
    "GE07mbh_07_u:147.018c": "niśi saṃprādravad rājann utsṛjyolkāḥ sahasraśaḥ",
    "GE07mbh_07_u:147.019a": "paśyato bhīmasenasya vijayasyācyutasya ca",
    "GE07mbh_07_u:147.019c": "yamayor dharmaputrasya pārṣatasya ca paśyataḥ",
    "GE07mbh_07_u:147.020a": "tamasā saṃvṛte loke na prājñāyata kiṃ cana",
    "GE07mbh_07_u:147.020c": "kauravāṇāṃ prakāśena dṛśyante tu drutāḥ pare",
    "GE07mbh_07_u:147.021a": "dravamāṇaṃ tu tat sainyaṃ droṇakarṇau mahārathau",
    "GE07mbh_07_u:147.021c": "jaghnatuḥ pṛṣṭhato rājan kirantau sāyakān bahūn",
    "GE07mbh_07_u:147.022a": "pāñcāleṣu prabhagneṣu dīryamāṇeṣu sarvaśaḥ",
    "GE07mbh_07_u:147.022c": "janārdano dīnamanāḥ pratyabhāṣata phalgunam",
    "GE07mbh_07_u:147.023a": "droṇakarṇau maheṣvāsāv etau pārṣatasātyakī",
    "GE07mbh_07_u:147.023c": "pāñcālāṃś caiva sahitau jaghnatuḥ sāyakair bhṛśam",
    "GE07mbh_07_u:147.024a": "etayoḥ śaravarṣeṇa prabhagnā no mahārathāḥ",
    "GE07mbh_07_u:147.024c": "vāryamāṇāpi kaunteya pṛtanā nāvatiṣṭhate",
    "GE07mbh_07_u:147.024d-1200_01": "tāṃ tu vidravatīṃ dṛṣṭvā ūcatuḥ keśavārjunau",
    "GE07mbh_07_u:147.024d-1200_02": "mā vidravata vitrastā bhayaṃ tyajata pāṇḍavāḥ",
    "GE07mbh_07_u:147.025a": "etāv āvāṃ sarvasainyair vyūḍhaiḥ samyag udāyudhaiḥ",
    "GE07mbh_07_u:147.025c": "droṇaṃ ca sūtaputraṃ ca prayatāvaḥ prabādhitum",
    "GE07mbh_07_u:147.026a": "etau hi balinau śūrau kṛtāstrau jitakāśinau",
    "GE07mbh_07_u:147.026c": "upekṣitau balaṃ kruddhau nāśayetāṃ niśām imām",
    "GE07mbh_07_u:147.026d-1201_01": "tayoḥ saṃvadator evaṃ bhīmakarmā mahābalaḥ",
    "GE07mbh_07_u:147.026e": "eṣa bhīmo 'bhiyāty ugraḥ punar āvartya vāhinīm",
    "GE07mbh_07_u:147.027a": "vṛkodaraṃ tathāyāntaṃ dṛṣṭvā tatra janārdanaḥ",
    "GE07mbh_07_u:147.027c": "punar evābravīd rājan harṣayann iva pāṇḍavam",
    "GE07mbh_07_u:147.028a": "eṣa bhīmo raṇaślāghī vṛtaḥ somakapāṇḍavaiḥ",
    "GE07mbh_07_u:147.028c": "ruṣito 'bhyeti vegena droṇakarṇau mahābalau",
    "GE07mbh_07_u:147.029a": "etena sahito yudhya pāñcālaiś ca mahārathaiḥ",
    "GE07mbh_07_u:147.029c": "āśvāsanārthaṃ sarveṣāṃ sainyānāṃ pāṇḍunandana",
    "GE07mbh_07_u:147.030a": "tatas tau puruṣavyāghrāv ubhau mādhavapāṇḍavau",
    "GE07mbh_07_u:147.030c": "droṇakarṇau samāsādya dhiṣṭhitau raṇamūrdhani",
    "GE07mbh_07_u:147.031a": "tatas tat punar āvṛttaṃ yudhiṣṭhirabalaṃ mahat",
    "GE07mbh_07_u:147.031c": "tato droṇaś ca karṇaś ca parān mamṛdatur yudhi",
    "GE07mbh_07_u:147.032a": "sa saṃprahāras tumulo niśi pratyabhavan mahān",
    "GE07mbh_07_u:147.032c": "yathā sāgarayo rājaṃś candrodayavivṛddhayoḥ",
    "GE07mbh_07_u:147.033a": "tata utsṛjya pāṇibhyaḥ pradīpāṃs tava vāhinī",
    "GE07mbh_07_u:147.033c": "yuyudhe pāṇḍavaiḥ sārdham unmattavad ahaḥkṣaye",
    "GE07mbh_07_u:147.034a": "rajasā tamasā caiva saṃvṛte bhṛśadāruṇe",
    "GE07mbh_07_u:147.034c": "kevalaṃ nāmagotreṇa prāyudhyanta jayaiṣiṇaḥ",
    "GE07mbh_07_u:147.035a": "aśrūyanta hi nāmāni śrāvyamāṇāni pārthivaiḥ",
    "GE07mbh_07_u:147.035c": "praharadbhir mahārāja svayaṃvara ivāhave",
    "GE07mbh_07_u:147.036a": "niḥśabdam āsīt sahasā punaḥ śabdo mahān abhūt",
    "GE07mbh_07_u:147.036c": "kruddhānāṃ yudhyamānānāṃ jayatāṃ jīyatām api",
    "GE07mbh_07_u:147.037a": "yatra yatra sma dṛśyante pradīpāḥ kurusattama",
    "GE07mbh_07_u:147.037c": "tatra tatra sma te śūrā nipatanti pataṃgavat",
    "GE07mbh_07_u:147.038a": "tathā saṃyudhyamānānāṃ vigāḍhābhūn mahāniśā",
    "GE07mbh_07_u:147.038c": "pāṇḍavānāṃ ca rājendra kauravāṇāṃ ca sarvaśaḥ",
    "GE07mbh_07_u:148.001": "saṃjaya uvāca",
    "GE07mbh_07_u:148.001a": "tataḥ karṇo raṇe dṛṣṭvā pārṣataṃ paravīrahā",
    "GE07mbh_07_u:148.001c": "ājaghānorasi śarair daśabhir marmabhedibhiḥ",
    "GE07mbh_07_u:148.002a": "prativivyādha taṃ tūrṇaṃ dhṛṣṭadyumno 'pi māriṣa",
    "GE07mbh_07_u:148.002c": "pañcabhiḥ sāyakair hṛṣṭas tiṣṭha tiṣṭheti cābravīt",
    "GE07mbh_07_u:148.003a": "tāv anyonyaṃ śaraiḥ saṃkhye saṃchādya sumahārathau",
    "GE07mbh_07_u:148.003c": "punaḥ pūrṇāyatotsṛṣṭair vivyadhāte parasparam",
    "GE07mbh_07_u:148.004a": "tataḥ pāñcālamukhyasya dhṛṣṭadyumnasya saṃyuge",
    "GE07mbh_07_u:148.004c": "sārathiṃ caturaś cāśvān karṇo vivyādha sāyakaiḥ",
    "GE07mbh_07_u:148.005a": "kārmukapravaraṃ cāsya praciccheda śitaiḥ śaraiḥ",
    "GE07mbh_07_u:148.005c": "sārathiṃ cāsya bhallena rathanīḍād apātayat",
    "GE07mbh_07_u:148.006a": "dhṛṣṭadyumnas tu viratho hatāśvo hatasārathiḥ",
    "GE07mbh_07_u:148.006b-1202_01": "avaplutya rathāt tūrṇaṃ gadām ādāya vīryavān",
    "GE07mbh_07_u:148.006b-1202_02": "sa vidhyamānaḥ karṇena śaraiḥ saṃnataparvabhiḥ",
    "GE07mbh_07_u:148.006b-1202_03": "gatvā karṇasamīpaṃ tu jaghāna caturo hayān",
    "GE07mbh_07_u:148.006b-1202_04": "punar āvṛtya vegena pārṣataḥ paravīrahā",
    "GE07mbh_07_u:148.006b-1202_05": "dhanaṃjayarathaṃ kṣipram āruhya rathināṃ varaḥ",
    "GE07mbh_07_u:148.006b-1202_06": "prayātu kāmaḥ karṇāya vārito dharmasūnunā",
    "GE07mbh_07_u:148.006b-1202_07": "karṇas tu sumahātejāḥ siṃhanādavimiśritam",
    "GE07mbh_07_u:148.006b-1202_08": "dhanuḥśabdaṃ mahac cakre dadhmau tāreṇa cāmbujam",
    "GE07mbh_07_u:148.006b-1202_09": "dṛṣṭvā vinirjitaṃ yuddhe pārṣataṃ te mahārathāḥ",
    "GE07mbh_07_u:148.006b-1202_10": "amarṣavaśam āpannāḥ pāñcālāḥ saha somakaiḥ",
    "GE07mbh_07_u:148.006b-1202_11": "sutaputravadhārthāya śastrāṇy ādāya sarvaśaḥ",
    "GE07mbh_07_u:148.006b-1202_12": "prayayuḥ karṇam uddiśya mṛtyuṃ kṛtvā nivartanam",
    "GE07mbh_07_u:148.006c": "gṛhītvā parighaṃ ghoraṃ karṇasyāśvān apīpiṣat",
    "GE07mbh_07_u:148.007a": "viddhaś ca bahubhis tena śarair āśīviṣopamaiḥ",
    "GE07mbh_07_u:148.007c": "tato yudhiṣṭhirānīkaṃ padbhyām evānvavartata",
    "GE07mbh_07_u:148.007e": "āruroha rathaṃ cāpi sahadevasya māriṣa",
    "GE07mbh_07_u:148.008a": "karṇasyāpi rathe vāhān anyān sūto nyayojayat",
    "GE07mbh_07_u:148.008c": "śaṅkhavarṇān mahāvegān saindhavān sādhuvāhinaḥ",
    "GE07mbh_07_u:148.009a": "labdhalakṣyas tu rādheyaḥ pāñcālānāṃ mahārathān",
    "GE07mbh_07_u:148.009c": "abhyapīḍayad āyastaḥ śarair megha ivācalān",
    "GE07mbh_07_u:148.010a": "sā pīḍyamānā karṇena pāñcālānāṃ mahācamūḥ",
    "GE07mbh_07_u:148.010c": "saṃprādravat susaṃtrastā siṃhenevārditā mṛgī",
    "GE07mbh_07_u:148.011a": "patitās turagebhyaś ca gajebhyaś ca mahītale",
    "GE07mbh_07_u:148.011c": "rathebhyaś ca narās tūrṇam adṛśyanta tatas tataḥ",
    "GE07mbh_07_u:148.011d-1203_01": "etasminn eva kāle tu sūtaputro mahārathaḥ",
    "GE07mbh_07_u:148.011d-1203_02": "cakāra kadanaṃ ghoraṃ pāṇḍusainyeṣu bhārata",
    "GE07mbh_07_u:148.012a": "dhāvamānasya yodhasya kṣurapraiḥ sa mahāmṛdhe",
    "GE07mbh_07_u:148.012c": "bāhū ciccheda vai karṇaḥ śiraś caiva sakuṇḍalam",
    "GE07mbh_07_u:148.013a": "ūrū ciccheda cānyasya gajasthasya viśāṃ pate",
    "GE07mbh_07_u:148.013c": "vājipṛṣṭhagatasyāpi bhūmiṣṭhasya ca māriṣa",
    "GE07mbh_07_u:148.014a": "nājñāsiṣur dhāvamānā bahavaś ca mahārathāḥ",
    "GE07mbh_07_u:148.014c": "saṃchinnāny ātmagātrāṇi vāhanāni ca saṃyuge",
    "GE07mbh_07_u:148.015a": "te vadhyamānāḥ samare pāñcālāḥ sṛñjayaiḥ saha",
    "GE07mbh_07_u:148.015c": "tṛṇapraspandanāc cāpi sūtaputraṃ sma menire",
    "GE07mbh_07_u:148.016a": "api svaṃ samare yodhaṃ dhāvamānaṃ vicetasaḥ",
    "GE07mbh_07_u:148.016c": "karṇam evābhyamanyanta tato bhītā dravanti te",
    "GE07mbh_07_u:148.017a": "tāny anīkāni bhagnāni dravamāṇāni bhārata",
    "GE07mbh_07_u:148.017c": "abhyadravad drutaṃ karṇaḥ pṛṣṭhato vikirañ śarān",
    "GE07mbh_07_u:148.018a": "avekṣamāṇās te 'nyonyaṃ susaṃmūḍhā vicetasaḥ",
    "GE07mbh_07_u:148.018c": "nāśaknuvann avasthātuṃ kālyamānā mahātmanā",
    "GE07mbh_07_u:148.019a": "karṇenābhyāhatā rājan pāñcālāḥ parameṣubhiḥ",
    "GE07mbh_07_u:148.019c": "droṇena ca diśaḥ sarvā vīkṣamāṇāḥ pradudruvuḥ",
    "GE07mbh_07_u:148.020a": "tato yudhiṣṭhiro rājā svasainyaṃ prekṣya vidrutam",
    "GE07mbh_07_u:148.020c": "apayāne matiṃ kṛtvā phalgunaṃ vākyam abravīt",
    "GE07mbh_07_u:148.021a": "paśya karṇaṃ maheṣvāsaṃ dhanuṣpāṇim avasthitam",
    "GE07mbh_07_u:148.021c": "niśīthe dāruṇe kāle tapantam iva bhāskaram",
    "GE07mbh_07_u:148.022a": "karṇasāyakanunnānāṃ krośatām eṣa nisvanaḥ",
    "GE07mbh_07_u:148.022c": "aniśaṃ śrūyate pārtha tvadbandhūnām anāthavat",
    "GE07mbh_07_u:148.023a": "yathā visṛjataś cāsya saṃdadhānasya cāśugān",
    "GE07mbh_07_u:148.023c": "paśyāmi jayavikrāntaṃ kṣapayiṣyati no dhruvam",
    "GE07mbh_07_u:148.024a": "yad atrānantaraṃ kāryaṃ prāptakālaṃ prapaśyasi",
    "GE07mbh_07_u:148.024c": "karṇasya vadhasaṃyuktaṃ tat kuruṣva dhanaṃjaya",
    "GE07mbh_07_u:148.025a": "evam ukto mahābāhuḥ pārthaḥ kṛṣṇam athābravīt",
    "GE07mbh_07_u:148.025c": "bhītaḥ kuntīsuto rājā rādheyasyātivikramāt",
    "GE07mbh_07_u:148.026a": "evaṃ gate prāptakālaṃ karṇānīke punaḥ punaḥ",
    "GE07mbh_07_u:148.026c": "bhavān vyavasyatāṃ kṣipraṃ dravate hi varūthinī",
    "GE07mbh_07_u:148.027a": "droṇasāyakanunnānāṃ bhagnānāṃ madhusūdana",
    "GE07mbh_07_u:148.027c": "karṇena trāsyamānānām avasthānaṃ na vidyate",
    "GE07mbh_07_u:148.028a": "paśyāmi ca tathā karṇaṃ vicarantam abhītavat",
    "GE07mbh_07_u:148.028c": "dravamāṇān rathodārān kirantaṃ viśikhaiḥ śitaiḥ",
    "GE07mbh_07_u:148.029a": "naitad asyotsahe soḍhuṃ caritaṃ raṇamūrdhani",
    "GE07mbh_07_u:148.029c": "pratyakṣaṃ vṛṣṇiśārdūla pādasparśam ivoragaḥ",
    "GE07mbh_07_u:148.030a": "sa bhavān atra yātvāśu yatra karṇo mahārathaḥ",
    "GE07mbh_07_u:148.030c": "aham enaṃ vadhiṣyāmi māṃ vaiṣa madhusūdana",
    "GE07mbh_07_u:148.031": "vāsudeva uvāca",
    "GE07mbh_07_u:148.031a": "paśyāmi karṇaṃ kaunteya devarājam ivāhave",
    "GE07mbh_07_u:148.031c": "vicarantaṃ naravyāghram atimānuṣavikramam",
    "GE07mbh_07_u:148.032a": "naitasyānyo 'sti samare pratyudyātā dhanaṃjaya",
    "GE07mbh_07_u:148.032c": "ṛte tvāṃ puruṣavyāghra rākṣasād vā ghaṭotkacāt",
    "GE07mbh_07_u:148.033a": "na tu tāvad ahaṃ manye prāptakālaṃ tavānagha",
    "GE07mbh_07_u:148.033c": "samāgamaṃ mahābāho sūtaputreṇa saṃyuge",
    "GE07mbh_07_u:148.034a": "dīpyamānā maholkeva tiṣṭhaty asya hi vāsavī",
    "GE07mbh_07_u:148.034c": "tvadarthaṃ hi mahābāho raudrarūpaṃ bibharti ca",
    "GE07mbh_07_u:148.034c-1204_01": "**** **** sūtaputreṇa saṃyuge",
    "GE07mbh_07_u:148.034c-1204_02": "rakṣyate śaktir eṣā",
    "GE07mbh_07_u:148.035a": "ghaṭotkacas tu rādheyaṃ pratyudyātu mahābalaḥ",
    "GE07mbh_07_u:148.035c": "sa hi bhīmena balinā jātaḥ suraparākramaḥ",
    "GE07mbh_07_u:148.036a": "tasminn astrāṇi divyāni rākṣasāny āsurāṇi ca",
    "GE07mbh_07_u:148.036c": "satataṃ cānurakto vo hitaiṣī ca ghaṭotkacaḥ",
    "GE07mbh_07_u:148.036e": "vijeṣyati raṇe karṇam iti me nātra saṃśayaḥ",
    "GE07mbh_07_u:148.037": "saṃjaya uvāca",
    "GE07mbh_07_u:148.037a": "evam uktvā mahābāhuḥ pārthaṃ puṣkaralocanaḥ",
    "GE07mbh_07_u:148.037c": "ājuhāvātha tad rakṣaḥ tac cāsīt prādur agrataḥ",
    "GE07mbh_07_u:148.038a": "kavacī sa śarī khaḍgī sadhanvā ca viśāṃ pate",
    "GE07mbh_07_u:148.038c": "abhivādya tataḥ kṛṣṇaṃ pāṇḍavaṃ ca dhanaṃjayam",
    "GE07mbh_07_u:148.038e": "abravīt taṃ tadā hṛṣṭas tv ayam asmy anuśādhi mām",
    "GE07mbh_07_u:148.039a": "tatas taṃ meghasaṃkāśaṃ dīptāsyaṃ dīptakuṇḍalam",
    "GE07mbh_07_u:148.039c": "abhyabhāṣata haiḍimbaṃ dāśārhaḥ prahasann iva",
    "GE07mbh_07_u:148.040a": "ghaṭotkaca vijānīhi yat tvāṃ vakṣyāmi putraka",
    "GE07mbh_07_u:148.040c": "prāpto vikramakālo 'yaṃ tava nānyasya kasya cit",
    "GE07mbh_07_u:148.041a": "sa bhavān majjamānānāṃ bandhūnāṃ tvaṃ plavo yathā",
    "GE07mbh_07_u:148.041c": "vividhāni tavāstrāṇi santi māyā ca rākṣasī",
    "GE07mbh_07_u:148.042a": "paśya karṇena haiḍimba pāṇḍavānām anīkinī",
    "GE07mbh_07_u:148.042c": "kālyamānā yathā gāvaḥ pālena raṇamūrdhani",
    "GE07mbh_07_u:148.043a": "eṣa karṇo maheṣvāso matimān dṛḍhavikramaḥ",
    "GE07mbh_07_u:148.043c": "pāṇḍavānām anīkeṣu nihanti kṣatriyarṣabhān",
    "GE07mbh_07_u:148.044a": "kirantaḥ śaravarṣāṇi mahānti dṛḍhadhanvinaḥ",
    "GE07mbh_07_u:148.044c": "na śaknuvanty avasthātuṃ pīḍyamānāḥ śarārciṣā",
    "GE07mbh_07_u:148.045a": "niśīthe sūtaputreṇa śaravarṣeṇa pīḍitāḥ",
    "GE07mbh_07_u:148.045c": "ete dravanti pāñcālāḥ siṃhasyeva bhayān mṛgāḥ",
    "GE07mbh_07_u:148.046a": "etasyaivaṃ pravṛddhasya sūtaputrasya saṃyuge",
    "GE07mbh_07_u:148.046c": "niṣeddhā vidyate nānyas tvad ṛte bhīmavikrama",
    "GE07mbh_07_u:148.047a": "sa tvaṃ kuru mahābāho karma yuktam ihātmanaḥ",
    "GE07mbh_07_u:148.047c": "mātulānāṃ pitṝṇāṃ ca tejaso 'strabalasya ca",
    "GE07mbh_07_u:148.048a": "etadarthaṃ hi haiḍimba putrān icchanti mānavāḥ",
    "GE07mbh_07_u:148.048c": "kathaṃ nas tārayed duḥkhāt sa tvaṃ tāraya bāndhavān",
    "GE07mbh_07_u:148.048d-1205_01": "icchanti pitaraḥ putrān svārthahetor ghaṭotkaca",
    "GE07mbh_07_u:148.048d-1205_02": "ihalokāt pare loke tārayiṣyanti ye hitāḥ",
    "GE07mbh_07_u:148.049a": "tava hy astrabalaṃ bhīmaṃ māyāś ca tava dustarāḥ",
    "GE07mbh_07_u:148.049c": "saṃgrāme yudhyamānasya satataṃ bhīmanandana",
    "GE07mbh_07_u:148.050a": "pāṇḍavānāṃ prabhagnānāṃ karṇena śitasāyakaiḥ",
    "GE07mbh_07_u:148.050c": "majjatāṃ dhārtarāṣṭreṣu bhava pāraṃ paraṃtapa",
    "GE07mbh_07_u:148.051a": "rātrau hi rākṣasā bhūyo bhavanty amitavikramāḥ",
    "GE07mbh_07_u:148.051c": "balavantaḥ sudurdharṣāḥ śūrā vikrāntacāriṇaḥ",
    "GE07mbh_07_u:148.052a": "jahi karṇaṃ maheṣvāsaṃ niśīthe māyayā raṇe",
    "GE07mbh_07_u:148.052c": "pārthā droṇaṃ vadhiṣyanti dhṛṣṭadyumnapurogamāḥ",
    "GE07mbh_07_u:148.053a": "keśavasya vacaḥ śrutvā bībhatsur api rākṣasam",
    "GE07mbh_07_u:148.053c": "abhyabhāṣata kauravya ghaṭotkacam ariṃdamam",
    "GE07mbh_07_u:148.054a": "ghaṭotkaca bhavāṃś caiva dīrghabāhuś ca sātyakiḥ",
    "GE07mbh_07_u:148.054c": "matau me sarvasainyeṣu bhīmasenaś ca pāṇḍavaḥ",
    "GE07mbh_07_u:148.055a": "sa bhavān yātu karṇena dvairathaṃ yudhyatāṃ niśi",
    "GE07mbh_07_u:148.055c": "sātyakiḥ pṛṣṭhagopas te bhaviṣyati mahārathaḥ",
    "GE07mbh_07_u:148.056a": "jahi karṇaṃ raṇe śūraṃ sātvatena sahāyavān",
    "GE07mbh_07_u:148.056c": "yathendras tārakaṃ pūrvaṃ skandena saha jaghnivān ghaṭotkaca uvāca",
    "GE07mbh_07_u:148.057-1206_01": "evam eva mahābāho yathā vadasi māṃ prabho",
    "GE07mbh_07_u:148.057-1206_02": "tvayā niyukto gacchāmi karṇasya vadhakāṅkṣayā",
    "GE07mbh_07_u:148.057a": "alam evāsmi karṇāya droṇāyālaṃ ca sattama",
    "GE07mbh_07_u:148.057c": "anyeṣāṃ kṣatriyāṇāṃ ca kṛtāstrāṇāṃ mahātmanām",
    "GE07mbh_07_u:148.058a": "adya dāsyāmi saṃgrāmaṃ sūtaputrāya taṃ niśi",
    "GE07mbh_07_u:148.058c": "yaṃ janāḥ saṃpravakṣyanti yāvad bhūmir dhariṣyati",
    "GE07mbh_07_u:148.059a": "na cātra śūrān mokṣyāmi na bhītān na kṛtāñjalīn",
    "GE07mbh_07_u:148.059c": "sarvān eva vadhiṣyāmi rākṣasaṃ dharmam āsthitaḥ",
    "GE07mbh_07_u:148.060": "saṃjaya uvāca",
    "GE07mbh_07_u:148.060a": "evam uktvā mahābāhur haiḍimbaḥ paravīrahā",
    "GE07mbh_07_u:148.060c": "abhyayāt tumule karṇaṃ tava sainyaṃ vibhīṣayan",
    "GE07mbh_07_u:148.061a": "tam āpatantaṃ saṃkruddhaṃ dīptāsyam iva pannagam",
    "GE07mbh_07_u:148.061c": "abhyasyan parameṣvāsaḥ pratijagrāha sūtajaḥ",
    "GE07mbh_07_u:148.062a": "tayoḥ samabhavad yuddhaṃ karṇarākṣasayor niśi",
    "GE07mbh_07_u:148.062c": "garjato rājaśārdūla śakraprahrādayor iva saṃjaya uvāca",
    "GE07mbh_07_u:149.001-1207_01": "tasmiṃs tathā vartamāne karṇarākṣasayor mṛdhe",
    "GE07mbh_07_u:149.001a": "dṛṣṭvā ghaṭotkacaṃ rājan sūtaputrarathaṃ prati",
    "GE07mbh_07_u:149.001c": "prayāntaṃ tvararyā yuktaṃ jighāṃsuṃ karṇam āhave",
    "GE07mbh_07_u:149.002a": "abravīt tava putras tu duḥśāsanam idaṃ vacaḥ",
    "GE07mbh_07_u:149.002c": "etad rakṣo raṇe tūrṇaṃ dṛṣṭvā karṇasya vikramam",
    "GE07mbh_07_u:149.003a": "abhiyāti drutaṃ karṇaṃ tad vāraya mahāratham",
    "GE07mbh_07_u:149.003c": "vṛtaḥ sainyena mahatā yāhi yatra mahābalaḥ",
    "GE07mbh_07_u:149.004a": "karṇo vaikartano yuddhe rākṣasena yuyutsati",
    "GE07mbh_07_u:149.004c": "rakṣa karṇaṃ raṇe yatto vṛtaḥ sainyena mānada",
    "GE07mbh_07_u:149.004d-1208_01": "mā karṇaṃ rākṣaso ghoraḥ pramādān nāśayiṣyati",
    "GE07mbh_07_u:149.005a": "etasminn antare rājañ jaṭāsurasuto balī",
    "GE07mbh_07_u:149.005c": "duryodhanam upāgamya prāha praharatāṃ varaḥ",
    "GE07mbh_07_u:149.006a": "duryodhana tavāmitrān prakhyātān yuddhadurmadān",
    "GE07mbh_07_u:149.006c": "pāṇḍavān hantum icchāmi tvayājñaptaḥ sahānugān",
    "GE07mbh_07_u:149.007a": "jaṭāsuro mama pitā rakṣasām agraṇīḥ purā",
    "GE07mbh_07_u:149.007c": "prayujya karma rakṣoghnaṃ kṣudraiḥ pārthair nipātitaḥ",
    "GE07mbh_07_u:149.007e": "tasyāpacitim icchāmi tvaddiṣṭo gantum īśvara",
    "GE07mbh_07_u:149.007f-1209_01": "śatrumāṃsaiś ca rājendra mām anujñātum arhasi",
    "GE07mbh_07_u:149.007f-1210_01": "adya kuntīsutān sarvān vāsudevapurogamān",
    "GE07mbh_07_u:149.007f-1210_02": "hatvā saṃbhakṣayiṣyāmi sutān anucaraiḥ saha",
    "GE07mbh_07_u:149.008a": "tam abravīt tato rājā prīyamāṇaḥ punaḥ punaḥ",
    "GE07mbh_07_u:149.008c": "droṇakarṇādibhiḥ sārdhaṃ paryāpto 'haṃ dviṣadvadhe",
    "GE07mbh_07_u:149.008e": "tvaṃ tu gaccha mayājñapto jahi yuddhaṃ ghaṭotkacam",
    "GE07mbh_07_u:149.008f-1211_01": "rākṣasaṃ krūrakarmāṇaṃ rakṣomānuṣasaṃbhavam",
    "GE07mbh_07_u:149.008f-1211_02": "pāṇḍavānāṃ hitaṃ nityaṃ hastyaśvarathaghātinam",
    "GE07mbh_07_u:149.008f-1211_03": "vaihāyasagatiṃ yuddhe preṣayer yamasādanam",
    "GE07mbh_07_u:149.009a": "tathety uktvā mahākāyaḥ samāhūya ghaṭotkacam",
    "GE07mbh_07_u:149.009b-1212_01": "evaṃ tava sutādiṣṭas tathety uktvā mahābalaḥ",
    "GE07mbh_07_u:149.009c": "jaṭāsurir bhaimaseniṃ nānāśastrair avākirat",
    "GE07mbh_07_u:149.010a": "alaṃbalaṃ ca karṇaṃ ca kurusainyaṃ ca dustaram",
    "GE07mbh_07_u:149.010c": "haiḍimbaḥ pramamāthaiko mahāvāto 'mbudān iva",
    "GE07mbh_07_u:149.011a": "tato māyāmayaṃ dṛṣṭvā rathaṃ tūrṇam alaṃbalaḥ",
    "GE07mbh_07_u:149.011c": "ghaṭotkacaṃ śaravrātair nānāliṅgaiḥ samārdayat",
    "GE07mbh_07_u:149.012a": "viddhvā ca bahubhir bāṇair bhaimasenim alaṃbalaḥ",
    "GE07mbh_07_u:149.012c": "vyadrāvayac charavrātaiḥ pāṇḍavānām anīkinīm",
    "GE07mbh_07_u:149.013a": "tena vidrāvyamāṇāni pāṇḍusainyāni māriṣa",
    "GE07mbh_07_u:149.013c": "niśīthe viprakīryanta vātanunnā ghanā iva",
    "GE07mbh_07_u:149.014a": "ghaṭotkacaśarair nunnā tathaiva kuruvāhinī",
    "GE07mbh_07_u:149.014c": "niśīthe prādravad rājann utsṛjyolkāḥ sahasraśaḥ",
    "GE07mbh_07_u:149.015a": "alaṃbalas tataḥ kruddho bhaimaseniṃ mahāmṛdhe",
    "GE07mbh_07_u:149.015c": "ājaghne niśitair bāṇais tottrair iva mahādvipam",
    "GE07mbh_07_u:149.016a": "tilaśas tasya tad yānaṃ sūtaṃ sarvāyudhāni ca",
    "GE07mbh_07_u:149.016c": "ghaṭotkacaḥ praciccheda prāṇadac cātidāruṇam",
    "GE07mbh_07_u:149.017a": "tataḥ karṇaṃ śaravrātaiḥ kurūn anyān sahasraśaḥ",
    "GE07mbh_07_u:149.017c": "alaṃbalaṃ cābhyavarṣan megho merum ivācalam",
    "GE07mbh_07_u:149.018a": "tataḥ saṃcukṣubhe sainyaṃ kurūṇāṃ rākṣasārditam",
    "GE07mbh_07_u:149.018c": "upary upari cānyonyaṃ caturaṅgaṃ mamarda ha",
    "GE07mbh_07_u:149.019a": "jaṭāsurir mahārāja viratho hatasārathiḥ",
    "GE07mbh_07_u:149.019c": "ghaṭotkacaṃ raṇe kruddho muṣṭinābhyahanad dṛḍham",
    "GE07mbh_07_u:149.020a": "muṣṭinābhihatas tena pracacāla ghaṭotkacaḥ",
    "GE07mbh_07_u:149.020c": "kṣitikampe yathā śailaḥ savṛkṣagaṇagulmavān",
    "GE07mbh_07_u:149.021a": "tataḥ sa parighābhena dviṭsaṃghaghnena bāhunā",
    "GE07mbh_07_u:149.021c": "jaṭāsuriṃ bhaimasenir avadhīn muṣṭinā bhṛśam",
    "GE07mbh_07_u:149.022a": "taṃ pramathya tataḥ kruddhas tūrṇaṃ haiḍimbir ākṣipat",
    "GE07mbh_07_u:149.022c": "dorbhyām indradhvajābhābhyāṃ niṣpipeṣa mahītale",
    "GE07mbh_07_u:149.022d-1213_01": "jaṭāsurir mokṣayitvā ātmānaṃ ca ghaṭotkacāt",
    "GE07mbh_07_u:149.022d-1213_02": "punar utthāya vegena ghaṭotkacam upādravat",
    "GE07mbh_07_u:149.023a": "alaṃbalo 'pi vikṣipya samutkṣipya ca rākṣasam",
    "GE07mbh_07_u:149.023c": "ghaṭotkacaṃ raṇe roṣān niṣpipeṣa mahītale",
    "GE07mbh_07_u:149.023c-1214_01": "ghaṭotkacas tatas tasya bāhum udyamya dakṣiṇam",
    "GE07mbh_07_u:149.023c-1214_02": "ājaghānorasi tadā",
    "GE07mbh_07_u:149.024a": "tayoḥ samabhavad yuddhaṃ garjator atikāyayoḥ",
    "GE07mbh_07_u:149.024c": "ghaṭotkacālaṃbalayos tumulaṃ lomaharṣaṇam",
    "GE07mbh_07_u:149.025a": "viśeṣayantāv anyonyaṃ māyābhir atimāyinau",
    "GE07mbh_07_u:149.025c": "yuyudhāte mahāvīryāv indravairocanāv iva",
    "GE07mbh_07_u:149.026a": "pāvakāmbunidhī bhūtvā punar garuḍatakṣakau",
    "GE07mbh_07_u:149.026c": "punar meghamahāvātau punar vajramahācalau",
    "GE07mbh_07_u:149.026e": "punaḥ kuñjaraśārdūlau punaḥ svarbhānubhāskarau",
    "GE07mbh_07_u:149.027a": "evaṃ māyāśatasṛjāv anyonyavadhakāṅkṣiṇau",
    "GE07mbh_07_u:149.027c": "bhṛśaṃ citram ayudhyetām alaṃbalaghaṭotkacau",
    "GE07mbh_07_u:149.028a": "parighaiś ca gadābhiś ca prāsamudgarapaṭṭiśaiḥ",
    "GE07mbh_07_u:149.028c": "musalaiḥ parvatāgraiś ca tāv anyonyaṃ nijaghnatuḥ",
    "GE07mbh_07_u:149.029a": "hayābhyāṃ ca gajābhyāṃ ca padātirathinau punaḥ",
    "GE07mbh_07_u:149.029b-1215_01": "bhaimasenir atha kruddha udyamyālaṃbalaṃ balāt",
    "GE07mbh_07_u:149.029c": "yuyudhāte mahāmāyau rākṣasapravarau yudhi",
    "GE07mbh_07_u:149.030a": "tato ghaṭotkaco rājann alaṃbalavadhepsayā",
    "GE07mbh_07_u:149.030c": "utpapāta bhṛśaṃ kruddhaḥ śyenavan nipapāta ha",
    "GE07mbh_07_u:149.031a": "gṛhītvā ca mahākāyaṃ rākṣasendram alaṃbalam",
    "GE07mbh_07_u:149.031c": "udyamya nyavadhīd bhūmau mayaṃ viṣṇur ivāhave",
    "GE07mbh_07_u:149.032a": "tato ghaṭotkacaḥ khaḍgam udgṛhyādbhutadarśanam",
    "GE07mbh_07_u:149.032a-1216_01": "**** **** maṇḍalāgraṃ pragṛhya tu",
    "GE07mbh_07_u:149.032a-1216_02": "pātitaṃ bhūtale trastaṃ nādaṃ muktvā muhur muhuḥ",
    "GE07mbh_07_u:149.032a-1216_03": "keśeṣu taṃ nijagrāha",
    "GE07mbh_07_u:149.032c": "cakarta kāyād dhi śiro bhīmaṃ vikṛtadarśanam",
    "GE07mbh_07_u:149.032d-1217_01": "sphuratas tasya samare nadataś cāpi bhairavam",
    "GE07mbh_07_u:149.032d-1217_02": "nicakarta mahārāja śatror amitavikramaḥ",
    "GE07mbh_07_u:149.032d-1218_01": "piṅgākṣaṃ vikṛtair dantair dīptayā jihvayā śubham",
    "GE07mbh_07_u:149.033a": "tacchiro rudhirābhyaktaṃ gṛhya keśeṣu rākṣasaḥ",
    "GE07mbh_07_u:149.033c": "ghaṭotkaco yayāv āśu duryodhanarathaṃ prati",
    "GE07mbh_07_u:149.033c-1219_01": "śiras tac cāpi saṃgṛhya keśeṣu rudhirokṣitam",
    "GE07mbh_07_u:149.033c-1219_02": "yayau ghaṭotkacas tūrṇaṃ",
    "GE07mbh_07_u:149.033d-1220_01": "droṇakarṇakṛpān yodhān atītya sumahābalaḥ",
    "GE07mbh_07_u:149.034a": "abhyetya ca mahābāhuḥ smayamānaḥ sa rākṣasaḥ",
    "GE07mbh_07_u:149.034b-1221_01": "kuruyodhaṃ samāsādya suyodhanam ariṃdamam",
    "GE07mbh_07_u:149.034c": "rathe 'sya nikṣipya śiro vikṛtānanamūrdhajam",
    "GE07mbh_07_u:149.034e": "prāṇadad bhairavaṃ nādaṃ prāvṛṣīva balāhakaḥ",
    "GE07mbh_07_u:149.035a": "abravīc ca tato rājan duryodhanam idaṃ vacaḥ",
    "GE07mbh_07_u:149.035c": "eṣa te nihato bandhus tvayā dṛṣṭo 'sya vikramaḥ",
    "GE07mbh_07_u:149.035e": "punar draṣṭāsi karṇasya niṣṭhām etāṃ tathātmanaḥ",
    "GE07mbh_07_u:149.035f-1222_01": "karṇasya tu śiro gṛhya punar dṛṣṭvā suyodhanaḥ",
    "GE07mbh_07_u:149.035f-1223_01": "svadharmam arthaṃ kāmaṃ ca tritayaṃ yo 'bhivāñchati",
    "GE07mbh_07_u:149.035f-1223_02": "riktapāṇir na paśyeta rājānaṃ brāhmaṇaṃ striyam",
    "GE07mbh_07_u:149.035f-1223_03": "suprītas tāvat tiṣṭhasva yāvat karṇaṃ vadhāmy aham",
    "GE07mbh_07_u:149.036a": "evam uktvā tataḥ prāyāt karṇaṃ prati janeśvara",
    "GE07mbh_07_u:149.036c": "kirañ śaraśatāṃs tīkṣṇān vimuñcan karṇamūrdhani",
    "GE07mbh_07_u:149.037a": "tataḥ samabhavad yuddhaṃ ghorarūpaṃ bhayānakam",
    "GE07mbh_07_u:149.037c": "vismāpanaṃ mahārāja nararākṣasayor mṛdhe",
    "GE07mbh_07_u:150.001": "dhṛtarāṣṭra uvāca",
    "GE07mbh_07_u:150.001a": "yatra vaikartanaḥ karṇo rākṣasaś ca ghaṭotkacaḥ",
    "GE07mbh_07_u:150.001c": "niśīthe samasajjetāṃ tad yuddham abhavat katham",
    "GE07mbh_07_u:150.002a": "kīdṛśaṃ cābhavad yuddhaṃ tasya ghorasya rakṣasaḥ",
    "GE07mbh_07_u:150.002b-1224_01": "yena vaikartanaḥ karṇaḥ saṃgrāme tena nirjitaḥ",
    "GE07mbh_07_u:150.002c": "rathaś ca kīdṛśas tasya māyāḥ sarvāyudhāni ca",
    "GE07mbh_07_u:150.003a": "kiṃpramāṇā hayās tasya rathaketur dhanus tathā",
    "GE07mbh_07_u:150.003c": "kīdṛśaṃ varma caivāsya kaṇṭhatrāṇaṃ ca kīdṛśam",
    "GE07mbh_07_u:150.003e": "pṛṣṭas tvam etad ācakṣva kuśalo hy asi saṃjaya",
    "GE07mbh_07_u:150.004": "saṃjaya uvāca",
    "GE07mbh_07_u:150.004a": "lohitākṣo mahākāyas tāmrāsyo nimnitodaraḥ",
    "GE07mbh_07_u:150.004c": "ūrdhvaromā hariśmaśruḥ śaṅkukarṇo mahāhanuḥ",
    "GE07mbh_07_u:150.005a": "ākarṇād dāritāsyaś ca tīkṣṇadaṃṣṭraḥ karālavān",
    "GE07mbh_07_u:150.005c": "sudīrghatāmrajihvoṣṭho lambabhrūḥ sthūlanāsikaḥ",
    "GE07mbh_07_u:150.006a": "nīlāṅgo lohitagrīvo girivarṣmā bhayaṃkaraḥ",
    "GE07mbh_07_u:150.006c": "mahākāyo mahābāhur mahāśīrṣo mahābalaḥ",
    "GE07mbh_07_u:150.007a": "vikacaḥ paruṣasparśo vikaṭodbaddhapiṇḍikaḥ",
    "GE07mbh_07_u:150.007c": "sthūlasphig gūḍhanābhiś ca śithilopacayo mahān",
    "GE07mbh_07_u:150.008a": "tathaiva hastābharaṇī mahāmāyo 'ṅgadī tathā",
    "GE07mbh_07_u:150.008c": "urasā dhārayan niṣkam agnimālāṃ yathācalaḥ",
    "GE07mbh_07_u:150.009a": "tasya hemamayaṃ citraṃ",
    "GE07mbh_07_u:150.009c": "toraṇapratimaṃ śubhraṃ kirīṭaṃ mūrdhny aśobhata",
    "GE07mbh_07_u:150.010a": "kuṇḍale bālasūryābhe mālāṃ hemamayīṃ śubhām",
    "GE07mbh_07_u:150.010c": "dhārayan vipulaṃ kāṃsyaṃ kavacaṃ ca mahāprabham",
    "GE07mbh_07_u:150.010d-1225_01": "tārājālanibhaṃ rājan pūrṇacandrasamaprabham",
    "GE07mbh_07_u:150.010d-1225_02": "kaṇṭhasūtraṃ mahac cāpi tapanīyam adhārayat",
    "GE07mbh_07_u:150.010d-1225_03": "sa tena vibhrājata vai savidyud iva toyadaḥ",
    "GE07mbh_07_u:150.011a": "kiṅkiṇīśatanirghoṣaṃ raktadhvajapatākinam",
    "GE07mbh_07_u:150.011c": "ṛkṣacarmāvanaddhāṅgaṃ nalvamātraṃ mahāratham",
    "GE07mbh_07_u:150.012a": "sarvāyudhavaropetam āsthito dhvajamālinam",
    "GE07mbh_07_u:150.012c": "aṣṭacakrasamāyuktaṃ meghagambhīranisvanam",
    "GE07mbh_07_u:150.013a": "tatra mātaṅgasaṃkāśā lohitākṣā vibhīṣaṇāḥ",
    "GE07mbh_07_u:150.013c": "kāmavarṇajavā yuktā balavanto 'vahan hayāḥ",
    "GE07mbh_07_u:150.013d-1226_01": "vahanto rākṣasaṃ raudraṃ balavanto jitaśramāḥ",
    "GE07mbh_07_u:150.013d-1226_02": "vipulābhiḥ saṭābhis te heṣamāṇā muhur muhuḥ",
    "GE07mbh_07_u:150.013d-1227_01": "mukhair nānāvidhākārair vegavanto hayottamāḥ",
    "GE07mbh_07_u:150.013d-1227_02": "rathe 'sya yuktā garjanto 'vahaṃs te rākṣasādhipam",
    "GE07mbh_07_u:150.014a": "rākṣaso 'sya virūpākṣaḥ sūto dīptāsyakuṇḍalaḥ",
    "GE07mbh_07_u:150.014b-1228_01": "ghorarūpo mahākāyaḥ karāḷo vikṛtānanaḥ",
    "GE07mbh_07_u:150.014c": "raśmibhiḥ sūryaraśmyābhaiḥ saṃjagrāha hayān raṇe",
    "GE07mbh_07_u:150.014e": "sa tena sahitas tasthāv aruṇena yathā raviḥ",
    "GE07mbh_07_u:150.015a": "saṃsakta iva cābhreṇa yathādrir mahatā mahān",
    "GE07mbh_07_u:150.015c": "divaspṛk sumahān ketuḥ syandane 'sya samucchritaḥ",
    "GE07mbh_07_u:150.015e": "raktottamāṅgaḥ kravyādo gṛdhraḥ paramabhīṣaṇaḥ",
    "GE07mbh_07_u:150.016a": "vāsavāśaninirghoṣaṃ dṛḍhajyam abhivikṣipan",
    "GE07mbh_07_u:150.016c": "vyaktaṃ kiṣkuparīṇāhaṃ dvādaśāratni kārmukam",
    "GE07mbh_07_u:150.017a": "rathākṣamātrair iṣubhiḥ sarvāḥ pracchādayan diśaḥ",
    "GE07mbh_07_u:150.017c": "tasyāṃ vīrāpahāriṇyāṃ niśāyāṃ karṇam abhyayāt",
    "GE07mbh_07_u:150.018a": "tasya vikṣipataś cāpaṃ rathe viṣṭabhya tiṣṭhataḥ",
    "GE07mbh_07_u:150.018c": "aśrūyata dhanurghoṣo visphūrjitam ivāśaneḥ",
    "GE07mbh_07_u:150.019a": "tena vitrāsyamānāni tava sainyāni bhārata",
    "GE07mbh_07_u:150.019c": "samakampanta sarvāṇi sindhor iva mahormayaḥ",
    "GE07mbh_07_u:150.020a": "tam āpatantaṃ saṃprekṣya virūpākṣaṃ vibhīṣaṇam",
    "GE07mbh_07_u:150.020c": "utsmayann iva rādheyas tvaramāṇo 'bhyavārayat",
    "GE07mbh_07_u:150.021a": "tataḥ karṇo 'bhyayād enam asyann asyantam antikāt",
    "GE07mbh_07_u:150.021c": "mātaṅga iva mātaṅgaṃ yūtharṣabha ivarṣabham",
    "GE07mbh_07_u:150.022a": "sa saṃnipātas tumulas tayor āsīd viśāṃ pate",
    "GE07mbh_07_u:150.022c": "karṇarākṣasayo rājann indraśambarayor iva",
    "GE07mbh_07_u:150.023a": "tau pragṛhya mahāvege dhanuṣī bhīmanisvane",
    "GE07mbh_07_u:150.023c": "prācchādayetām anyonyaṃ takṣamāṇau maheṣubhiḥ",
    "GE07mbh_07_u:150.024a": "tataḥ pūrṇāyatotsṛṣṭaiḥ śaraiḥ saṃnataparvabhiḥ",
    "GE07mbh_07_u:150.024c": "nyavārayetām anyonyaṃ kāṃsye nirbhidya varmaṇī",
    "GE07mbh_07_u:150.025a": "tau nakhair iva śārdūlau dantair iva mahādvipau",
    "GE07mbh_07_u:150.025c": "rathaśaktibhir anyonyaṃ viśikhaiś ca tatakṣatuḥ",
    "GE07mbh_07_u:150.026a": "saṃchindantau hi gātrāṇi saṃdadhānau ca sāyakān",
    "GE07mbh_07_u:150.026c": "dhakṣyamāṇau śaravrātair nodīkṣitum aśaknutām",
    "GE07mbh_07_u:150.026d-1229_01": "dahantau ca śarolkābhir duṣprekṣyau ca babhūvatuḥ",
    "GE07mbh_07_u:150.027a": "tau tu vikṣatasarvāṅgau rudhiraughapariplutau",
    "GE07mbh_07_u:150.027c": "vyabhrājetāṃ yathā vāriprasrutau gairikācalau",
    "GE07mbh_07_u:150.028a": "tau śarāgravibhinnāṅgau nirbhindantau parasparam",
    "GE07mbh_07_u:150.028c": "nākampayetām anyonyaṃ yatamānau mahādyutī",
    "GE07mbh_07_u:150.029a": "tat pravṛttaṃ niśāyuddhaṃ ciraṃ samam ivābhavat",
    "GE07mbh_07_u:150.029c": "prāṇayor dīvyato rājan karṇarākṣasayor mṛdhe",
    "GE07mbh_07_u:150.030a": "tasya saṃdadhatas tīkṣṇāñ śarāṃś cāsaktam asyataḥ",
    "GE07mbh_07_u:150.030c": "dhanurghoṣeṇa vitrastāḥ sve pare ca tadābhavan",
    "GE07mbh_07_u:150.030e": "ghaṭotkacaṃ yadā karṇo viśeṣayati no nṛpa",
    "GE07mbh_07_u:150.031a": "tataḥ prāduṣkarod divyam astram astravidāṃ varaḥ",
    "GE07mbh_07_u:150.031c": "karṇena vihitaṃ dṛṣṭvā divyam astraṃ ghaṭotkacaḥ",
    "GE07mbh_07_u:150.031e": "prāduścakre mahāmāyāṃ rākṣasaḥ pāṇḍunandanaḥ",
    "GE07mbh_07_u:150.032a": "śūlamudgaradhāriṇyā śailapādapahastayā",
    "GE07mbh_07_u:150.032c": "rakṣasāṃ ghorarūpāṇāṃ mahatyā senayā vṛtaḥ",
    "GE07mbh_07_u:150.033a": "tam udyatamahācāpaṃ dṛṣṭvā te vyathitā nṛpāḥ",
    "GE07mbh_07_u:150.033c": "bhūtāntakam ivāyāntaṃ kāladaṇḍogradhāriṇam",
    "GE07mbh_07_u:150.034a": "ghaṭotkacapramuktena siṃhanādena bhīṣitāḥ",
    "GE07mbh_07_u:150.034c": "prasusruvur gajā mūtraṃ vivyathuś ca narā bhṛśam",
    "GE07mbh_07_u:150.035a": "tato 'śmavṛṣṭir atyugrā mahaty āsīt samantataḥ",
    "GE07mbh_07_u:150.035c": "ardharātre 'dhikabalair vimuktā rakṣasāṃ balaiḥ",
    "GE07mbh_07_u:150.036a": "āyasāni ca cakrāṇi bhuśuṇḍyaḥ śaktitomarāḥ",
    "GE07mbh_07_u:150.036c": "patanty aviralāḥ śūlāḥ śataghnyaḥ paṭṭiśās tathā",
    "GE07mbh_07_u:150.037a": "tad ugram atiraudraṃ ca dṛṣṭvā yuddhaṃ narādhipāḥ",
    "GE07mbh_07_u:150.037c": "putrāś ca tava yodhāś ca vyathitā vipradudruvuḥ",
    "GE07mbh_07_u:150.038a": "tatraiko 'strabalaślāghī karṇo mānī na vivyathe",
    "GE07mbh_07_u:150.038c": "vyadhamac ca śarair māyāṃ ghaṭotkacavinirmitām",
    "GE07mbh_07_u:150.039a": "māyāyāṃ tu prahīṇāyām amarṣāt sa ghaṭotkacaḥ",
    "GE07mbh_07_u:150.039c": "visasarja śarān ghorān sūtaputraṃ ta āviśan",
    "GE07mbh_07_u:150.040a": "tatas te rudhirābhyaktā bhittvā karṇaṃ mahāhave",
    "GE07mbh_07_u:150.040c": "viviśur dharaṇīṃ bāṇāḥ saṃkruddhā iva pannagāḥ",
    "GE07mbh_07_u:150.041a": "sūtaputras tu saṃkruddho laghuhastaḥ pratāpavān",
    "GE07mbh_07_u:150.041c": "ghaṭotkacam atikramya bibheda daśabhiḥ śaraiḥ",
    "GE07mbh_07_u:150.042a": "ghaṭotkaco vinirbhinnaḥ sūtaputreṇa marmasu",
    "GE07mbh_07_u:150.042c": "cakraṃ divyaṃ sahasrāram agṛhṇād vyathito bhṛśam",
    "GE07mbh_07_u:150.043a": "kṣurāntaṃ bālasūryābhaṃ maṇiratnavibhūṣitam",
    "GE07mbh_07_u:150.043c": "cikṣepādhiratheḥ kruddho bhaimasenir jighāṃsayā",
    "GE07mbh_07_u:150.044a": "praviddham ativegena vikṣiptaṃ karṇasāyakaiḥ",
    "GE07mbh_07_u:150.044c": "abhāgyasyeva saṃkalpas tan mogham apatad bhuvi",
    "GE07mbh_07_u:150.045a": "ghaṭotkacas tu saṃkruddho dṛṣṭvā cakraṃ nipātitam",
    "GE07mbh_07_u:150.045c": "karṇaṃ prācchādayad bāṇaiḥ svarbhānur iva bhāskaram",
    "GE07mbh_07_u:150.046a": "sūtaputras tv asaṃbhrānto rudropendrendravikramaḥ",
    "GE07mbh_07_u:150.046c": "ghaṭotkacarathaṃ tūrṇaṃ chādayām āsa patribhiḥ",
    "GE07mbh_07_u:150.047a": "ghaṭotkacena kruddhena gadā hemāṅgadā tadā",
    "GE07mbh_07_u:150.047c": "kṣiptā bhrāmya śaraiḥ sāpi karṇenābhyāhatāpatat",
    "GE07mbh_07_u:150.048a": "tato 'ntarikṣam utpatya kālamegha ivonnadan",
    "GE07mbh_07_u:150.048c": "pravavarṣa mahākāyo drumavarṣaṃ nabhastalāt",
    "GE07mbh_07_u:150.049a": "tato māyāvinaṃ karṇo bhīmasenasutaṃ divi",
    "GE07mbh_07_u:150.049c": "mārgaṇair abhivivyādha ghanaṃ sūrya ivāṃśubhiḥ",
    "GE07mbh_07_u:150.050a": "tasya sarvān hayān hatvā saṃchidya śatadhā ratham",
    "GE07mbh_07_u:150.050c": "abhyavarṣac charaiḥ karṇaḥ parjanya iva vṛṣṭimān",
    "GE07mbh_07_u:150.051a": "na cāsyāsīd anirbhinnaṃ gātre dvyaṅgulam antaram",
    "GE07mbh_07_u:150.051c": "so 'dṛśyata muhūrtena śvāvic chalalito yathā",
    "GE07mbh_07_u:150.052a": "na hayān na rathaṃ tasya na dhvajaṃ na ghaṭotkacam",
    "GE07mbh_07_u:150.052c": "dṛṣṭavantaḥ sma samare śaraughair abhisaṃvṛtam",
    "GE07mbh_07_u:150.053a": "sa tu karṇasya tad divyam astram astreṇa śātayan",
    "GE07mbh_07_u:150.053c": "māyāyuddhena māyāvī sūtaputram ayodhayat",
    "GE07mbh_07_u:150.054a": "so 'yodhayat tadā karṇaṃ māyayā lāghavena ca",
    "GE07mbh_07_u:150.054c": "alakṣyamāṇo 'tha divi śarajāleṣu saṃpatan",
    "GE07mbh_07_u:150.055a": "bhaimasenir mahāmāyo māyayā kurusattama",
    "GE07mbh_07_u:150.055c": "pracakāra mahāmāyāṃ mohayann iva bhārata",
    "GE07mbh_07_u:150.056a": "sa sma kṛtvā virūpāṇi vadanāny aśubhānanaḥ",
    "GE07mbh_07_u:150.056c": "agrasat sūtaputrasya divyāny astrāṇi māyayā",
    "GE07mbh_07_u:150.057a": "punaś cāpi mahākāyaḥ saṃchinnaḥ śatadhā raṇe",
    "GE07mbh_07_u:150.057c": "gatasattvo nirutsāhaḥ patitaḥ khād vyadṛśyata",
    "GE07mbh_07_u:150.057e": "hataṃ taṃ manyamānāḥ sma prāṇadan kurupuṃgavāḥ",
    "GE07mbh_07_u:150.058a": "atha dehair navair anyair dikṣu sarvāsv adṛśyata",
    "GE07mbh_07_u:150.058c": "punaś cāpi mahākāyaḥ śataśīrṣaḥ śatodaraḥ",
    "GE07mbh_07_u:150.059a": "vyadṛśyata mahābāhur maināka iva parvataḥ",
    "GE07mbh_07_u:150.059c": "aṅguṣṭhamātro bhūtvā ca punar eva sa rākṣasaḥ",
    "GE07mbh_07_u:150.059e": "sāgarormir ivoddhūtas tiryag ūrdhvam avartata",
    "GE07mbh_07_u:150.060a": "vasudhāṃ dārayitvā ca punar apsu nyamajjata",
    "GE07mbh_07_u:150.060c": "adṛśyata tadā tatra punar unmajjito 'nyataḥ",
    "GE07mbh_07_u:150.061a": "so 'vatīrya punas tasthau rathe hemapariṣkṛte",
    "GE07mbh_07_u:150.061c": "kṣitiṃ dyāṃ ca diśaś caiva māyayāvṛtya daṃśitaḥ",
    "GE07mbh_07_u:150.062a": "gatvā karṇarathābhyāśaṃ vicalat kuṇḍalānanaḥ",
    "GE07mbh_07_u:150.062c": "prāha vākyam asaṃbhrāntaḥ sūtaputraṃ viśāṃ pate",
    "GE07mbh_07_u:150.063a": "tiṣṭhedānīṃ na me jīvan sūtaputra gamiṣyasi",
    "GE07mbh_07_u:150.063c": "yuddhaśraddhām ahaṃ te 'dya vineṣyāmi raṇājire",
    "GE07mbh_07_u:150.064a": "ity uktvā roṣatāmrākṣaṃ rakṣaḥ krūraparākramam",
    "GE07mbh_07_u:150.064c": "utpapātāntarikṣaṃ ca jahāsa ca suvisvaram",
    "GE07mbh_07_u:150.064e": "karṇam abhyāhanac caiva gajendram iva kesarī",
    "GE07mbh_07_u:150.065a": "rathākṣamātrair iṣubhir abhyavarṣad ghaṭotkacaḥ",
    "GE07mbh_07_u:150.065c": "rathinām ṛṣabhaṃ karṇaṃ dhārābhir iva toyadaḥ",
    "GE07mbh_07_u:150.065e": "śaravṛṣṭiṃ ca tāṃ karṇo dūraprāptām aśātayat",
    "GE07mbh_07_u:150.066a": "dṛṣṭvā ca vihatāṃ māyāṃ karṇena bharatarṣabha",
    "GE07mbh_07_u:150.066c": "ghaṭotkacas tato māyāṃ sasarjāntarhitaḥ punaḥ",
    "GE07mbh_07_u:150.067a": "so 'bhavad girir ity uccaḥ śikharais tarusaṃkaṭaiḥ",
    "GE07mbh_07_u:150.067c": "śūlaprāsāsimusalajalaprasravaṇo mahān",
    "GE07mbh_07_u:150.068a": "tam añjanacayaprakhyaṃ karṇo dṛṣṭvā mahīdharam",
    "GE07mbh_07_u:150.068c": "prapātair āyudhāny ugrāṇy udvahantaṃ na cukṣubhe",
    "GE07mbh_07_u:150.069a": "smayann iva tataḥ karṇo divyam astram udīrayat",
    "GE07mbh_07_u:150.069c": "tataḥ so 'streṇa śailendro vikṣipto vai vyanaśyata",
    "GE07mbh_07_u:150.070a": "tataḥ sa toyado bhūtvā nīlaḥ sendrāyudho divi",
    "GE07mbh_07_u:150.070c": "aśmavṛṣṭibhir atyugraḥ sūtaputram avākirat",
    "GE07mbh_07_u:150.071a": "atha saṃdhāya vāyavyam astram astravidāṃ varaḥ",
    "GE07mbh_07_u:150.071c": "vyadhamat kālameghaṃ taṃ karṇo vaikartano vṛṣā",
    "GE07mbh_07_u:150.072a": "sa mārgaṇagaṇaiḥ karṇo diśaḥ pracchādya sarvaśaḥ",
    "GE07mbh_07_u:150.072c": "jaghānāstraṃ mahārāja ghaṭotkacasamīritam",
    "GE07mbh_07_u:150.073a": "tataḥ prahasya samare bhaimasenir mahābalaḥ",
    "GE07mbh_07_u:150.073c": "prāduścakre mahāmāyāṃ karṇaṃ prati mahāratham",
    "GE07mbh_07_u:150.074a": "sa dṛṣṭvā punar āyāntaṃ rathena rathināṃ varam",
    "GE07mbh_07_u:150.074c": "ghaṭotkacam asaṃbhrāntaṃ rākṣasair bahubhir vṛtam",
    "GE07mbh_07_u:150.075a": "siṃhaśārdūlasadṛśair mattadviradavikramaiḥ",
    "GE07mbh_07_u:150.075c": "gajasthaiś ca rathasthaiś ca vājipṛṣṭhagatais tathā",
    "GE07mbh_07_u:150.076a": "nānāśastradharair ghorair nānākavacabhūṣaṇaiḥ",
    "GE07mbh_07_u:150.076c": "vṛtaṃ ghaṭotkacaṃ krūrair marudbhir iva vāsavam",
    "GE07mbh_07_u:150.076e": "dṛṣṭvā karṇo maheṣvāso yodhayām āsa rākṣasam",
    "GE07mbh_07_u:150.077a": "ghaṭotkacas tataḥ karṇaṃ viddhvā pañcabhir āśugaiḥ",
    "GE07mbh_07_u:150.077c": "nanāda bhairavaṃ nādaṃ bhīṣayan sarvapārthivān",
    "GE07mbh_07_u:150.078a": "bhūyaś cāñjalikenātha samārgaṇagaṇaṃ mahat",
    "GE07mbh_07_u:150.078c": "karṇahastasthitaṃ cāpaṃ cicchedāśu ghaṭotkacaḥ",
    "GE07mbh_07_u:150.079a": "athānyad dhanur ādāya dṛḍhaṃ bhārasahaṃ mahat",
    "GE07mbh_07_u:150.079c": "vyakarṣata balāt karṇa indrāyudham ivocchritam",
    "GE07mbh_07_u:150.080a": "tataḥ karṇo mahārāja preṣayām āsa sāyakān",
    "GE07mbh_07_u:150.080c": "suvarṇapuṅkhāñ śatrughnān khacarān rākṣasān prati",
    "GE07mbh_07_u:150.081a": "tad bāṇair arditaṃ yūthaṃ rakṣasāṃ pīnavakṣasām",
    "GE07mbh_07_u:150.081c": "siṃhenevārditaṃ vanyaṃ gajānām ākulaṃ kulam",
    "GE07mbh_07_u:150.081d-1230_01": "nihatya rākṣasān karṇaḥ punar haiḍimbam ardayat",
    "GE07mbh_07_u:150.081d-1230_02": "tat tu dṛṣṭvā mahat karma rādheyasya mahātmanaḥ",
    "GE07mbh_07_u:150.081d-1230_03": "krodhenābhiprajajvāla bhaimasenir ghaṭotkacaḥ",
    "GE07mbh_07_u:150.082a": "vidhamya rākṣasān bāṇaiḥ sāśvasūtagajān vibhuḥ",
    "GE07mbh_07_u:150.082c": "dadāha bhagavān vahnir bhūtānīva yugakṣaye",
    "GE07mbh_07_u:150.082d-1231_01": "tataḥ karṇo mahārāja rākṣasān vyadhamac charaiḥ",
    "GE07mbh_07_u:150.082d-1232_01": "sa sma kṛtvā virūpāṇi vyāttāni vadanāni ca",
    "GE07mbh_07_u:150.082d-1232_02": "rādheyasyācchinad bāṇair astrāṇi vividhāni ca",
    "GE07mbh_07_u:150.082d-1232_03": "chādayām āsa ca śarair dhārābhir iva parvatam",
    "GE07mbh_07_u:150.082d-1232_04": "gandharvanagarākāraṃ punar antaradhīyata",
    "GE07mbh_07_u:150.083a": "sa hatvā rākṣasīṃ senāṃ śuśubhe sūtanandanaḥ",
    "GE07mbh_07_u:150.083c": "pureva tripuraṃ dagdhvā divi devo maheśvaraḥ",
    "GE07mbh_07_u:150.084a": "teṣu rājasahasreṣu pāṇḍaveyeṣu māriṣa",
    "GE07mbh_07_u:150.084c": "nainaṃ nirīkṣitum api kaś cic chaknoti pārthiva",
    "GE07mbh_07_u:150.085a": "ṛte ghaṭotkacād rājan rākṣasendrān mahābalāt",
    "GE07mbh_07_u:150.085c": "bhīmavīryabalopetāt kruddhād vaivasvatād iva",
    "GE07mbh_07_u:150.086a": "tasya kruddhasya netrābhyāṃ pāvakaḥ samajāyata",
    "GE07mbh_07_u:150.086c": "maholkābhyāṃ yathā rājan sārciṣaḥ snehabindavaḥ",
    "GE07mbh_07_u:150.087a": "talaṃ talena saṃhatya saṃdaśya daśanacchadam",
    "GE07mbh_07_u:150.087c": "ratham āsthāya ca punar māyayā nirmitaṃ punaḥ",
    "GE07mbh_07_u:150.088a": "yuktaṃ gajanibhair vāhaiḥ piśācavadanaiḥ kharaiḥ",
    "GE07mbh_07_u:150.088c": "sa sūtam abravīt kruddhaḥ sūtaputrāya mā vaha",
    "GE07mbh_07_u:150.089a": "sa yayau ghorarūpeṇa rathena rathināṃ varaḥ",
    "GE07mbh_07_u:150.089c": "dvairathaṃ sūtaputreṇa punar eva viśāṃ pate",
    "GE07mbh_07_u:150.090a": "sa cikṣepa punaḥ kruddhaḥ sūtaputrāya rākṣasaḥ",
    "GE07mbh_07_u:150.090c": "aṣṭacakrāṃ mahāghorām aśaniṃ rudranirmitām",
    "GE07mbh_07_u:150.090d-1233_01": "dviyojanasamutsedhāṃ yojanāyām avistarām",
    "GE07mbh_07_u:150.090d-1233_02": "āyasīṃ nicitāṃ śūlaiḥ kadambam iva kesaraiḥ",
    "GE07mbh_07_u:150.091a": "tām avaplutya jagrāha karṇo nyasya rathe dhanuḥ",
    "GE07mbh_07_u:150.091c": "cikṣepa caināṃ tasyaiva syandanāt so 'vapupluve",
    "GE07mbh_07_u:150.092a": "sāśvasūtadhvajaṃ yānaṃ bhasma kṛtvā mahāprabhā",
    "GE07mbh_07_u:150.092c": "viveśa vasudhāṃ bhittvā surās tatra visismiyuḥ",
    "GE07mbh_07_u:150.093a": "karṇaṃ tu sarvabhūtāni pūjayām āsur añjasā",
    "GE07mbh_07_u:150.093c": "yad avaplutya jagrāha devasṛṣṭāṃ mahāśanim",
    "GE07mbh_07_u:150.094a": "evaṃ kṛtvā raṇe karṇa āruroha rathaṃ punaḥ",
    "GE07mbh_07_u:150.094c": "tato mumoca nārācān sūtaputraḥ paraṃtapaḥ",
    "GE07mbh_07_u:150.095a": "aśakyaṃ kartum anyena sarvabhūteṣu mānada",
    "GE07mbh_07_u:150.095c": "yad akārṣīt tadā karṇaḥ saṃgrāme bhīmadarśane",
    "GE07mbh_07_u:150.096a": "sa hanyamāno nārācair dhārābhir iva parvataḥ",
    "GE07mbh_07_u:150.096c": "gandharvanagarākāraḥ punar antaradhīyata",
    "GE07mbh_07_u:150.097a": "evaṃ sa vai mahāmāyo māyayā lāghavena ca",
    "GE07mbh_07_u:150.097c": "astrāṇi tāni divyāni jaghāna ripusūdanaḥ",
    "GE07mbh_07_u:150.098a": "nihanyamāneṣv astreṣu māyayā tena rakṣasā",
    "GE07mbh_07_u:150.098c": "asaṃbhrāntas tataḥ karṇas tad rakṣaḥ pratyayudhyata",
    "GE07mbh_07_u:150.099a": "tataḥ kruddho mahārāja bhaimasenir mahābalaḥ",
    "GE07mbh_07_u:150.099c": "cakāra bahudhātmānaṃ bhīṣayāṇo narādhipān",
    "GE07mbh_07_u:150.100a": "tato digbhyaḥ samāpetuḥ siṃhavyāghratarakṣavaḥ",
    "GE07mbh_07_u:150.100c": "agnijihvāś ca bhujagā vihagāś cāpy ayomukhāḥ",
    "GE07mbh_07_u:150.101a": "sa kīryamāṇo niśitaiḥ karṇacāpacyutaiḥ śaraiḥ",
    "GE07mbh_07_u:150.101c": "nagarādrivanaprakhyas tatraivāntaradhīyata",
    "GE07mbh_07_u:150.102a": "rākṣasāś ca piśācāś ca yātudhānāḥ śalāvṛkāḥ",
    "GE07mbh_07_u:150.102b-1234_01": "śālāvṛkāś ca bahavo vṛkāś ca vikṛtānanāḥ",
    "GE07mbh_07_u:150.102c": "te karṇaṃ bhakṣayiṣyantaḥ sarvataḥ samupādravan",
    "GE07mbh_07_u:150.102e": "athainaṃ vāgbhir ugrābhis trāsayāṃ cakrire tadā",
    "GE07mbh_07_u:150.103a": "udyatair bahubhir ghorair āyudhaiḥ śoṇitokṣitaiḥ",
    "GE07mbh_07_u:150.103c": "teṣām anekair ekaikaṃ karṇo vivyādha cāśugaiḥ",
    "GE07mbh_07_u:150.104a": "pratihatya tu tāṃ māyāṃ divyenāstreṇa rākṣasīm",
    "GE07mbh_07_u:150.104c": "ājaghāna hayān asya śaraiḥ saṃnataparvabhiḥ",
    "GE07mbh_07_u:150.105a": "te bhagnā vikṛtāṅgāś ca chinnapṛṣṭhāś ca sāyakaiḥ",
    "GE07mbh_07_u:150.105c": "vasudhām anvapadyanta paśyatas tasya rakṣasaḥ",
    "GE07mbh_07_u:150.106a": "sa bhagnamāyo haiḍimbaḥ karṇaṃ vaikartanaṃ tataḥ",
    "GE07mbh_07_u:150.106c": "eṣa te vidadhe mṛtyum ity uktvāntaradhīyata",
    "GE07mbh_07_u:151.001": "saṃjaya uvāca",
    "GE07mbh_07_u:151.001a": "tasmiṃs tathā vartamāne karṇarākṣasayor mṛdhe",
    "GE07mbh_07_u:151.001c": "alāyudho rākṣasendro vīryavān abhyavartata",
    "GE07mbh_07_u:151.002a": "mahatyā senayā yuktaḥ suyodhanam upāgamat",
    "GE07mbh_07_u:151.002c": "rākṣasānāṃ virūpāṇāṃ sahasraiḥ parivāritaḥ",
    "GE07mbh_07_u:151.002e": "nānārūpadharair vīraiḥ pūrvavairam anusmaran",
    "GE07mbh_07_u:151.003a": "tasya jñātir hi vikrānto brāhmaṇādo bako hataḥ",
    "GE07mbh_07_u:151.003c": "kirmīraś ca mahātejā hiḍimbaś ca sakhā tathā",
    "GE07mbh_07_u:151.004a": "sa dīrghakālādhyuṣitaṃ pūrvavairam anusmaran",
    "GE07mbh_07_u:151.004c": "vijñāyaitan niśāyuddhaṃ jighāṃsur bhīmam āhave",
    "GE07mbh_07_u:151.005a": "sa matta iva mātaṅgaḥ saṃkruddha iva coragaḥ",
    "GE07mbh_07_u:151.005c": "duryodhanam idaṃ vākyam abravīd yuddhalālasaḥ",
    "GE07mbh_07_u:151.006a": "viditaṃ te mahārāja yathā bhīmena rākṣasāḥ",
    "GE07mbh_07_u:151.006c": "hiḍimbabakakirmīrā nihatā mama bāndhavāḥ",
    "GE07mbh_07_u:151.007a": "parāmarśaś ca kanyāyā hiḍimbāyāḥ kṛtaḥ purā",
    "GE07mbh_07_u:151.007c": "kim anyad rākṣasān anyān asmāṃś ca paribhūya ha",
    "GE07mbh_07_u:151.008a": "tam ahaṃ sagaṇaṃ rājan savājirathakuñjaram",
    "GE07mbh_07_u:151.008c": "haiḍimbaṃ ca sahāmātyaṃ hantum abhyāgataḥ svayam",
    "GE07mbh_07_u:151.009a": "adya kuntīsutān sarvān vāsudevapurogamān",
    "GE07mbh_07_u:151.009c": "hatvā saṃbhakṣayiṣyāmi sarvair anucaraiḥ saha",
    "GE07mbh_07_u:151.009e": "nivāraya balaṃ sarvaṃ vayaṃ yotsyāma pāṇḍavān",
    "GE07mbh_07_u:151.009f-1235_01": "tad ahaṃ sagaṇān rājan saṃyotsyāmi ca pāṇḍavān",
    "GE07mbh_07_u:151.010a": "tasya tad vacanaṃ śrutvā hṛṣṭo duryodhanas tadā",
    "GE07mbh_07_u:151.010c": "pratipūjyābravīd vākyaṃ bhrātṛbhiḥ parivāritaḥ",
    "GE07mbh_07_u:151.011a": "tvāṃ puraskṛtya sagaṇaṃ vayaṃ yotsyāmahe parān",
    "GE07mbh_07_u:151.011c": "na hi vairāntamanasaḥ sthāsyanti mama sainikāḥ",
    "GE07mbh_07_u:151.012a": "evam astv iti rājānam uktvā rākṣasapuṃgavaḥ",
    "GE07mbh_07_u:151.012c": "abhyayāt tvarito bhīmaṃ sahitaḥ puruṣāśanaiḥ",
    "GE07mbh_07_u:151.013a": "dīpyamānena vapuṣā",
    "GE07mbh_07_u:151.013c": "tādṛśenaiva rājendra yādṛśena ghaṭotkacaḥ",
    "GE07mbh_07_u:151.014a": "tasyāpy atulanirghoṣo bahutoraṇacitritaḥ",
    "GE07mbh_07_u:151.014c": "ṛkṣacarmāvanaddhāṅgo nalvamātro mahārathaḥ",
    "GE07mbh_07_u:151.015a": "tasyāpi turagāḥ śīghrā hastikāyāḥ kharasvanāḥ",
    "GE07mbh_07_u:151.015c": "śataṃ yuktā mahākāyā",
    "GE07mbh_07_u:151.016a": "tasyāpi rathanirghoṣo mahāmegharavopamaḥ",
    "GE07mbh_07_u:151.016c": "tasyāpi sumahac cāpaṃ dṛḍhajyaṃ balavattaram",
    "GE07mbh_07_u:151.017a": "tasyāpy akṣasamā bāṇā rukmapuṅkhāḥ śilāśitāḥ",
    "GE07mbh_07_u:151.017c": "so 'pi vīro mahābāhur yathaiva sa ghaṭotkacaḥ",
    "GE07mbh_07_u:151.018a": "tasyāpi gomāyubaḍābhigupto; babhūva ketur jvalanārkatulyaḥ",
    "GE07mbh_07_u:151.018c": "sa cāpi rūpeṇa ghaṭotkacasya; śrīmattamo vyākuladīpitāsyaḥ",
    "GE07mbh_07_u:151.019a": "dīptāṅgado dīptakirīṭamālī; baddhasraguṣṇīṣanibaddhakhaḍgaḥ",
    "GE07mbh_07_u:151.019c": "gadī bhuśuṇḍī musalī halī ca; śarāsanī vāraṇatulyavarṣmā",
    "GE07mbh_07_u:151.020a": "rathena tenānalavarcasā ca; vidrāvayan pāṇḍavavāhinīṃ tām",
    "GE07mbh_07_u:151.020c": "rarāja saṃkhye parivartamāno; vidyunmālī megha ivāntarikṣe",
    "GE07mbh_07_u:151.021a": "te cāpi sarve pravarā narendrā; mahābalā varmiṇaś carmiṇaś ca",
    "GE07mbh_07_u:151.021c": "harṣānvitā yuyudhus tatra rājan; samantataḥ pāṇḍavayodhavīrāḥ",
    "GE07mbh_07_u:152.001": "saṃjaya uvāca",
    "GE07mbh_07_u:152.001a": "tam āgatam abhiprekṣya bhīmakarmāṇam āhave",
    "GE07mbh_07_u:152.001c": "harṣam āhārayāṃ cakruḥ kuravaḥ sarva eva te",
    "GE07mbh_07_u:152.002a": "tathaiva tava putrās te duryodhanapurogamāḥ",
    "GE07mbh_07_u:152.002c": "aplavāḥ plavam āsādya tartukāmā ivārṇavam",
    "GE07mbh_07_u:152.003a": "punarjātam ivātmānaṃ manvānāḥ pārthivās tadā",
    "GE07mbh_07_u:152.003c": "alāyudhaṃ rākṣasendraṃ svāgatenābhyapūjayan",
    "GE07mbh_07_u:152.004a": "tasmiṃs tv amānuṣe yuddhe vartamāne bhayāvahe",
    "GE07mbh_07_u:152.004c": "karṇarākṣasayor naktaṃ dāruṇapratidarśane",
    "GE07mbh_07_u:152.004d-1236_01": "na drauṇir na kṛpo droṇo na śalyo na ca mādhavaḥ",
    "GE07mbh_07_u:152.004d-1236_02": "eka eva tu tenāsīd yoddhā karṇo raṇe vṛṣā",
    "GE07mbh_07_u:152.005a": "upapraikṣanta pāñcālāḥ smayamānāḥ sarājakāḥ",
    "GE07mbh_07_u:152.005c": "tathaiva tāvakā rājan ghūrṇamānās tatas tataḥ",
    "GE07mbh_07_u:152.006a": "cukruśur nedam astīti droṇadrauṇikṛpādayaḥ",
    "GE07mbh_07_u:152.006c": "tat karma dṛṣṭvā saṃbhrāntā haiḍimbasya raṇājire",
    "GE07mbh_07_u:152.007a": "sarvam āvignam abhavad dhāhābhūtam acetanam",
    "GE07mbh_07_u:152.007c": "tava sainyaṃ mahārāja nirāśaṃ karṇajīvite",
    "GE07mbh_07_u:152.008a": "duryodhanas tu saṃprekṣya karṇam ārtiṃ parāṃ gatam",
    "GE07mbh_07_u:152.008c": "alāyudhaṃ rākṣasendram āhūyedam athābravīt",
    "GE07mbh_07_u:152.009a": "eṣa vaikartanaḥ karṇo haiḍimbena samāgataḥ",
    "GE07mbh_07_u:152.009c": "kurute karma sumahad yad asyaupayikaṃ mṛdhe",
    "GE07mbh_07_u:152.010a": "paśyaitān pārthivāñ śūrān nihatān bhaimaseninā",
    "GE07mbh_07_u:152.010c": "nānāśastrair abhihatān pādapān iva dantinā",
    "GE07mbh_07_u:152.011a": "tavaiṣa bhāgaḥ samare rājamadhye mayā kṛtaḥ",
    "GE07mbh_07_u:152.011c": "tavaivānumate vīra taṃ vikramya nibarhaya",
    "GE07mbh_07_u:152.012a": "purā vaikartanaṃ karṇam eṣa pāpo ghaṭotkacaḥ",
    "GE07mbh_07_u:152.012c": "māyābalam upāśritya karśayaty arikarśanaḥ",
    "GE07mbh_07_u:152.013a": "evam uktaḥ sa rājñā tu rākṣasas tīvravikramaḥ",
    "GE07mbh_07_u:152.013c": "tathety uktvā mahābāhur ghaṭotkacam upādravat",
    "GE07mbh_07_u:152.014a": "tataḥ karṇaṃ samutsṛjya bhaimasenir api prabho",
    "GE07mbh_07_u:152.014c": "pratyamitram upāyāntaṃ mardayām āsa mārgaṇaiḥ",
    "GE07mbh_07_u:152.015a": "tayoḥ samabhavad yuddhaṃ kruddhayo rākṣasendrayoḥ",
    "GE07mbh_07_u:152.015c": "mattayor vāśitāhetor dvipayor iva kānane",
    "GE07mbh_07_u:152.016a": "rakṣasā vipramuktas tu karṇo 'pi rathināṃ varaḥ",
    "GE07mbh_07_u:152.016c": "abhyadravad bhīmasenaṃ rathenādityavarcasā",
    "GE07mbh_07_u:152.017a": "tam āyāntam anādṛtya dṛṣṭvā grastaṃ ghaṭotkacam",
    "GE07mbh_07_u:152.017c": "alāyudhena samare siṃheneva gavāṃ patim",
    "GE07mbh_07_u:152.018a": "rathenādityavapuṣā bhīmaḥ praharatāṃ varaḥ",
    "GE07mbh_07_u:152.018c": "kirañ śaraughān prayayāv alāyudharathaṃ prati",
    "GE07mbh_07_u:152.019a": "tam āyāntam abhiprekṣya sa tadālāyudhaḥ prabho",
    "GE07mbh_07_u:152.019c": "ghaṭotkacaṃ samutsṛjya bhīmasenaṃ samāhvayat",
    "GE07mbh_07_u:152.020a": "taṃ bhīmaḥ sahasābhyetya rākṣasāntakaraḥ prabho",
    "GE07mbh_07_u:152.020c": "sagaṇaṃ rākṣasendraṃ taṃ śaravarṣair avākirat",
    "GE07mbh_07_u:152.021a": "tathaivālāyudho rājañ śilādhautair ajihmagaiḥ",
    "GE07mbh_07_u:152.021c": "abhyavarṣata kaunteyaṃ punaḥ punar ariṃdamaḥ",
    "GE07mbh_07_u:152.022a": "tathā te rākṣasāḥ sarve bhīmasenam upādravan",
    "GE07mbh_07_u:152.022c": "nānāpraharaṇā bhīmās tvatsutānāṃ jayaiṣiṇaḥ",
    "GE07mbh_07_u:152.023a": "sa tāḍyamāno balibhir bhīmaseno mahābalaḥ",
    "GE07mbh_07_u:152.023c": "pañcabhiḥ pañcabhiḥ sarvāṃs tān avidhyac chitaiḥ śaraiḥ",
    "GE07mbh_07_u:152.024a": "te vadhyamānā bhīmena rākṣasāḥ kharayonayaḥ",
    "GE07mbh_07_u:152.024c": "vinedus tumulān nādān dudruvuś ca diśo daśa",
    "GE07mbh_07_u:152.025a": "tāṃs trāsyamānān bhīmena dṛṣṭvā rakṣo mahābalam",
    "GE07mbh_07_u:152.025c": "abhidudrāva vegena śaraiś cainam avākirat",
    "GE07mbh_07_u:152.026a": "taṃ bhīmasenaḥ samare tīkṣṇāgrair akṣiṇoc charaiḥ",
    "GE07mbh_07_u:152.026c": "alāyudhas tu tān astān bhīmena viśikhān raṇe",
    "GE07mbh_07_u:152.026e": "ciccheda kāṃś cit samare tvarayā kāṃś cid agrahīt",
    "GE07mbh_07_u:152.027a": "sa taṃ dṛṣṭvā rākṣasendraṃ bhīmo bhīmaparākramaḥ",
    "GE07mbh_07_u:152.027c": "gadāṃ cikṣepa vegena vajrapātopamāṃ tadā",
    "GE07mbh_07_u:152.028a": "tām āpatantīṃ vegena gadāṃ jvālākulāṃ tataḥ",
    "GE07mbh_07_u:152.028c": "gadayā tāḍayām āsa sā gadā bhīmam āvrajat",
    "GE07mbh_07_u:152.029a": "sa rākṣasendraṃ kaunteyaḥ śaravarṣair avākirat",
    "GE07mbh_07_u:152.029c": "tān apy asyākaron moghān rākṣaso niśitaiḥ śaraiḥ",
    "GE07mbh_07_u:152.030a": "te cāpi rākṣasāḥ sarve sainikā bhīmarūpiṇaḥ",
    "GE07mbh_07_u:152.030c": "śāsanād rākṣasendrasya nijaghnū rathakuñjarān",
    "GE07mbh_07_u:152.031a": "pāñcālāḥ sṛñjayāś caiva vājinaḥ paramadvipāḥ",
    "GE07mbh_07_u:152.031c": "na śāntiṃ lebhire tatra rakṣasair bhṛśapīḍitāḥ",
    "GE07mbh_07_u:152.032a": "taṃ tu dṛṣṭvā mahāghoraṃ vartamānaṃ mahāhave",
    "GE07mbh_07_u:152.032c": "abravīt puruṣaśreṣṭho dhanaṃjayam idaṃ vacaḥ",
    "GE07mbh_07_u:152.033a": "paśya bhīmaṃ mahābāho rākṣasendravaśaṃ gatam",
    "GE07mbh_07_u:152.033c": "padavīm asya gaccha tvaṃ mā vicāraya pāṇḍava",
    "GE07mbh_07_u:152.034a": "dhṛṣṭadyumnaḥ śikhaṇḍī ca yudhāmanyūttamaujasau",
    "GE07mbh_07_u:152.034c": "sahitā draupadeyāś ca karṇaṃ yāntu mahārathāḥ",
    "GE07mbh_07_u:152.035a": "nakulaḥ sahadevaś ca yuyudhānaś ca vīryavān",
    "GE07mbh_07_u:152.035c": "itarān rākṣasān ghnantu śāsanāt tava pāṇḍava",
    "GE07mbh_07_u:152.036a": "tvam apīmāṃ mahābāho camūṃ droṇapuraskṛtām",
    "GE07mbh_07_u:152.036c": "vārayasva naravyāghra mahad dhi bhayam āgatam",
    "GE07mbh_07_u:152.037a": "evam ukte tu kṛṣṇena yathoddiṣṭā mahārathāḥ",
    "GE07mbh_07_u:152.037c": "jagmur vaikartanaṃ karṇaṃ rākṣasāṃś cetarān raṇe",
    "GE07mbh_07_u:152.038a": "atha pūrṇāyatotsṛṣṭaiḥ śarair āśīviṣopamaiḥ",
    "GE07mbh_07_u:152.038c": "dhanuś ciccheda bhīmasya rākṣasendraḥ pratāpavān",
    "GE07mbh_07_u:152.039a": "hayāṃś cāsya śitair bāṇaiḥ sārathiṃ ca mahābalaḥ",
    "GE07mbh_07_u:152.039c": "jaghāna miṣataḥ saṃkhye bhīmasenasya bhārata",
    "GE07mbh_07_u:152.040a": "so 'vatīrya rathopasthād dhatāśvo hatasārathiḥ",
    "GE07mbh_07_u:152.040c": "tasmai gurvīṃ gadāṃ ghorāṃ sa vinadyotsasarja ha",
    "GE07mbh_07_u:152.041a": "tatas tāṃ bhīmanirghoṣām āpatantīṃ mahāgadām",
    "GE07mbh_07_u:152.041c": "gadayā rākṣaso ghoro nijaghāna nanāda ca",
    "GE07mbh_07_u:152.042a": "tad dṛṣṭvā rākṣasendrasya ghoraṃ karma bhayāvaham",
    "GE07mbh_07_u:152.042c": "bhīmasenaḥ prahṛṣṭātmā gadām āśu parāmṛśat",
    "GE07mbh_07_u:152.043a": "tayoḥ samabhavad yuddhaṃ tumulaṃ nararakṣasoḥ",
    "GE07mbh_07_u:152.043c": "gadānipātasaṃhrādair bhuvaṃ kampayator bhṛśam",
    "GE07mbh_07_u:152.044a": "gadāvimuktau tau bhūyaḥ samāsādyetaretaram",
    "GE07mbh_07_u:152.044c": "muṣṭibhir vajrasaṃhrādair anyonyam abhijaghnatuḥ",
    "GE07mbh_07_u:152.045a": "rathacakrair yugair akṣair adhiṣṭhānair upaskaraiḥ",
    "GE07mbh_07_u:152.045c": "yathāsannam upādāya nijaghnatur amarṣaṇau",
    "GE07mbh_07_u:152.046a": "tau vikṣarantau rudhiraṃ samāsādyetaretaram",
    "GE07mbh_07_u:152.046c": "mattāv iva mahānāgāv akṛṣyetāṃ punaḥ punaḥ",
    "GE07mbh_07_u:152.047a": "tam apaśyad dhṛṣīkeśaḥ pāṇḍavānāṃ hite rataḥ",
    "GE07mbh_07_u:152.047c": "sa bhīmasenarakṣārthaṃ haiḍimbaṃ pratyacodayat",
    "GE07mbh_07_u:153.001": "saṃjaya uvāca",
    "GE07mbh_07_u:153.001a": "saṃprekṣya samare bhīmaṃ rakṣasā grastam antikāt",
    "GE07mbh_07_u:153.001c": "vāsudevo 'bravīd vākyaṃ ghaṭotkacam idaṃ tadā",
    "GE07mbh_07_u:153.002a": "paśya bhīmaṃ mahābāho rakṣasā grastam antikāt",
    "GE07mbh_07_u:153.002c": "paśyatāṃ sarvasainyānāṃ tava caiva mahādyute",
    "GE07mbh_07_u:153.003a": "sa karṇaṃ tvaṃ samutsṛjya rākṣasendram alāyudham",
    "GE07mbh_07_u:153.003c": "jahi kṣipraṃ mahābāho paścāt karṇaṃ vadhiṣyasi",
    "GE07mbh_07_u:153.004a": "sa vārṣṇeyavacaḥ śrutvā karṇam utsṛjya vīryavān",
    "GE07mbh_07_u:153.004c": "yuyudhe rākṣasendreṇa bakabhrātrā ghaṭotkacaḥ",
    "GE07mbh_07_u:153.004e": "tayoḥ sutumulaṃ yuddhaṃ babhūva niśi rakṣasoḥ",
    "GE07mbh_07_u:153.004f-1237_01": "alāyudhasya caivograṃ haiḍimbasya ca bhārata",
    "GE07mbh_07_u:153.005a": "alāyudhasya yodhāṃs tu rākṣasān bhīmadarśanān",
    "GE07mbh_07_u:153.005c": "vegenāpatataḥ śūrān pragṛhītaśarāsanān",
    "GE07mbh_07_u:153.006a": "āttāyudhaḥ susaṃkruddho yuyudhāno mahārathaḥ",
    "GE07mbh_07_u:153.006c": "nakulaḥ sahadevaś ca cicchidur niśitaiḥ śaraiḥ",
    "GE07mbh_07_u:153.007a": "sarvāṃś ca samare rājan kirīṭī kṣatriyarṣabhān",
    "GE07mbh_07_u:153.007c": "paricikṣepa bībhatsuḥ sarvataḥ prakṣipañ śarān",
    "GE07mbh_07_u:153.008a": "karṇaś ca samare rājan vyadrāvayata pārthivān",
    "GE07mbh_07_u:153.008c": "dhṛṣṭadyumnaśikhaṇḍyādīn pāñcālānāṃ mahārathān",
    "GE07mbh_07_u:153.009a": "tān vadhyamānān dṛṣṭvā tu bhīmo bhīmaparākramaḥ",
    "GE07mbh_07_u:153.009c": "abhyayāt tvaritaḥ karṇaṃ viśikhān vikiran raṇe",
    "GE07mbh_07_u:153.010a": "tatas te 'py āyayur hatvā rākṣasān yatra sūtajaḥ",
    "GE07mbh_07_u:153.010c": "nakulaḥ sahadevaś ca sātyakiś ca mahārathaḥ",
    "GE07mbh_07_u:153.010e": "te karṇaṃ yodhayām āsuḥ pāñcālā droṇam eva ca",
    "GE07mbh_07_u:153.011a": "alāyudhas tu saṃkruddho ghaṭotkacam ariṃdamam",
    "GE07mbh_07_u:153.011c": "parigheṇātikāyena tāḍayām āsa mūrdhani",
    "GE07mbh_07_u:153.012a": "sa tu tena prahāreṇa bhaimasenir mahābalaḥ",
    "GE07mbh_07_u:153.012c": "īṣan mūrchānvito ''tmānaṃ saṃstambhayata vīryavān",
    "GE07mbh_07_u:153.013a": "tato dīptāgnisaṃkāśāṃ śataghaṇṭām alaṃkṛtām",
    "GE07mbh_07_u:153.013c": "cikṣepa samare tasmai gadāṃ kāñcanabhūṣaṇām",
    "GE07mbh_07_u:153.014a": "sā hayān sārathiṃ caiva rathaṃ cāsya mahāsvanā",
    "GE07mbh_07_u:153.014c": "cūrṇayām āsa vegena visṛṣṭā bhīmakarmaṇā",
    "GE07mbh_07_u:153.015a": "sa bhagnahayacakrākṣo",
    "GE07mbh_07_u:153.015c": "utpapāta rathāt tūrṇaṃ māyām āsthāya rākṣasīm",
    "GE07mbh_07_u:153.016a": "sa samāsthāya māyāṃ tu vavarṣa rudhiraṃ bahu",
    "GE07mbh_07_u:153.016c": "vidyudvibhrājitaṃ cāsīt timirābhrākulaṃ nabhaḥ",
    "GE07mbh_07_u:153.017a": "tato vajranipātāś ca sāśanistanayitnavaḥ",
    "GE07mbh_07_u:153.017c": "mahāṃś caṭacaṭāśabdas tatrāsīd dhi mahāhave",
    "GE07mbh_07_u:153.018a": "tāṃ prekṣya vihitāṃ māyāṃ rākṣaso rākṣasena tu",
    "GE07mbh_07_u:153.018c": "ūrdhvam utpatya haiḍimbas tāṃ māyāṃ māyayāvadhīt",
    "GE07mbh_07_u:153.019a": "so 'bhivīkṣya hatāṃ māyāṃ māyāvī māyayaiva hi",
    "GE07mbh_07_u:153.019c": "aśmavarṣaṃ sutumulaṃ visasarja ghaṭotkace",
    "GE07mbh_07_u:153.020a": "aśmavarṣaṃ sa tad ghoraṃ śaravarṣeṇa vīryavān",
    "GE07mbh_07_u:153.020c": "diśo vidhvaṃsayām āsa tad adbhutam ivābhavat",
    "GE07mbh_07_u:153.021a": "tato nānāpraharaṇair anyonyam abhivarṣatām",
    "GE07mbh_07_u:153.021c": "āyasaiḥ parighaiḥ śūlair gadāmusalamudgaraiḥ",
    "GE07mbh_07_u:153.022a": "pinākaiḥ karavālaiś ca tomaraprāsakampanaiḥ",
    "GE07mbh_07_u:153.022c": "nārācair niśitair bhallaiḥ śaraiś cakraiḥ paraśvadhaiḥ",
    "GE07mbh_07_u:153.023a": "ayoguḍair bhiṇḍipālair gośīrṣolūkhalair api",
    "GE07mbh_07_u:153.023c": "utpāṭya ca mahāśākhair vividhair jagatīruhaiḥ",
    "GE07mbh_07_u:153.024a": "śamīpīlukarīraiś ca śamyākaiś caiva bhārata",
    "GE07mbh_07_u:153.024c": "iṅgudair badarībhiś ca kovidāraiś ca puṣpitaiḥ",
    "GE07mbh_07_u:153.025a": "palāśair arimedaiś ca plakṣanyagrodhapippalaiḥ",
    "GE07mbh_07_u:153.025c": "mahadbhiḥ samare tasminn anyonyam abhijaghnatuḥ",
    "GE07mbh_07_u:153.026a": "vividhaiḥ parvatāgraiś ca nānādhātubhir ācitaiḥ",
    "GE07mbh_07_u:153.026c": "teṣāṃ śabdo mahān āsīd vajrāṇāṃ bhidyatām iva",
    "GE07mbh_07_u:153.027a": "yuddhaṃ tad abhavad ghoraṃ bhaimyalāyudhayor nṛpa",
    "GE07mbh_07_u:153.027c": "harīndrayor yathā rājan vālisugrīvayoḥ purā",
    "GE07mbh_07_u:153.028a": "tau yuddhvā vividhair ghorair āyudhair viśikhais tathā",
    "GE07mbh_07_u:153.028c": "pragṛhya niśitau khaḍgāv anyonyam abhijaghnatuḥ",
    "GE07mbh_07_u:153.029a": "tāv anyonyam abhidrutya keśeṣu sumahābalau",
    "GE07mbh_07_u:153.029c": "bhujābhyāṃ paryagṛhṇītāṃ mahākāyau mahābalau",
    "GE07mbh_07_u:153.030a": "tau bhinnagātrau prasvedaṃ susruvāte janādhipa",
    "GE07mbh_07_u:153.030c": "rudhiraṃ ca mahākāyāv abhivṛṣṭāv ivācalau",
    "GE07mbh_07_u:153.031a": "athābhipatya vegena samudbhrāmya ca rākṣasam",
    "GE07mbh_07_u:153.031c": "balenākṣipya haiḍimbaś cakartāsya śiro mahat",
    "GE07mbh_07_u:153.032a": "so 'pahṛtya śiras tasya kuṇḍalābhyāṃ vibhūṣitam",
    "GE07mbh_07_u:153.032c": "tadā sutumulaṃ nādaṃ nanāda sumahābalaḥ",
    "GE07mbh_07_u:153.033a": "hataṃ dṛṣṭvā mahākāyaṃ bakajñātim ariṃdamam",
    "GE07mbh_07_u:153.033c": "pāñcālāḥ pāṇḍavāś caiva siṃhanādān vinedire",
    "GE07mbh_07_u:153.034a": "tato bherīsahasrāṇi śaṅkhānām ayutāni ca",
    "GE07mbh_07_u:153.034c": "avādayan pāṇḍaveyās tasmin rakṣasi pātite",
    "GE07mbh_07_u:153.035a": "atīva sā niśā teṣāṃ babhūva vijayāvahā",
    "GE07mbh_07_u:153.035c": "vidyotamānā vibabhau samantād dīpamālinī",
    "GE07mbh_07_u:153.036a": "alāyudhasya tu śiro bhaimasenir mahābalaḥ",
    "GE07mbh_07_u:153.036c": "duryodhanasya pramukhe cikṣepa gatacetanam",
    "GE07mbh_07_u:153.037a": "atha duryodhano rājā dṛṣṭvā hatam alāyudham",
    "GE07mbh_07_u:153.037c": "babhūva paramodvignaḥ saha sainyena bhārata",
    "GE07mbh_07_u:153.038a": "tena hy asya pratijñātaṃ bhīmasenam ahaṃ yudhi",
    "GE07mbh_07_u:153.038c": "hanteti svayam āgamya smaratā vairam uttamam",
    "GE07mbh_07_u:153.039a": "dhruvaṃ sa tena hantavya ity amanyata pārthivaḥ",
    "GE07mbh_07_u:153.039c": "jīvitaṃ cirakālāya bhrātṝṇāṃ cāpy amanyata",
    "GE07mbh_07_u:153.040a": "sa taṃ dṛṣṭvā vinihataṃ bhīmasenātmajena vai",
    "GE07mbh_07_u:153.040c": "pratijñāṃ bhīmasenasya pūrṇām evābhyamanyata",
    "GE07mbh_07_u:154.001": "saṃjaya uvāca",
    "GE07mbh_07_u:154.001a": "nihatyālāyudhaṃ rakṣaḥ prahṛṣṭātmā ghaṭotkacaḥ",
    "GE07mbh_07_u:154.001c": "nanāda vividhān nādān vāhinyāḥ pramukhe sthitaḥ",
    "GE07mbh_07_u:154.002a": "tasya taṃ tumulaṃ śabdaṃ śrutvā kuñjarakampanam",
    "GE07mbh_07_u:154.002c": "tāvakānāṃ mahārāja bhayam āsīt sudāruṇam",
    "GE07mbh_07_u:154.003a": "alāyudhaviṣaktaṃ tu bhaimaseniṃ",
    "GE07mbh_07_u:154.003c": "dṛṣṭvā karṇo mahābāhuḥ pāñcālān samupādravat",
    "GE07mbh_07_u:154.004a": "daśabhir daśabhir bāṇair dhṛṣṭadyumnaśikhaṇḍinau",
    "GE07mbh_07_u:154.004c": "dṛḍhaiḥ pūrṇāyatotsṛṣṭair bibheda nataparvabhiḥ",
    "GE07mbh_07_u:154.005a": "tataḥ paramanārācair yudhāmanyūttamaujasau",
    "GE07mbh_07_u:154.005c": "sātyakiṃ ca rathodāraṃ kampayām āsa mārgaṇaiḥ",
    "GE07mbh_07_u:154.006a": "teṣām abhyasyatāṃ tatra sarveṣāṃ savyadakṣiṇam",
    "GE07mbh_07_u:154.006c": "maṇḍalāny eva cāpāni vyadṛśyanta janādhipa",
    "GE07mbh_07_u:154.007a": "teṣāṃ jyātalanirghoṣo rathanemisvanaś ca ha",
    "GE07mbh_07_u:154.007c": "meghānām iva gharmānte babhūva tumulo niśi",
    "GE07mbh_07_u:154.008a": "jyānemighoṣastanayitnumān vai; dhanustaḍin maṇḍalaketuśṛṅgaḥ",
    "GE07mbh_07_u:154.008c": "śaraughavarṣākulavṛṣṭimāṃś ca; saṃgrāmameghaḥ sa babhūva rājan",
    "GE07mbh_07_u:154.009a": "tad uddhataṃ śaila ivāprakampyo; varṣaṃ mahac chailasamānasāraḥ",
    "GE07mbh_07_u:154.009c": "vidhvaṃsayām āsa raṇe narendra; vaikartanaḥ śatrugaṇāvamardī",
    "GE07mbh_07_u:154.010a": "tato 'tulair vajranipātakalpaiḥ; śitaiḥ śaraiḥ kāñcanacitrapuṅkhaiḥ",
    "GE07mbh_07_u:154.010c": "śatrūn vyapohat samare mahātmā; vaikartanaḥ putrahite ratas te",
    "GE07mbh_07_u:154.011a": "saṃchinnabhinnadhvajinaś ca ke cit; ke cic charair arditabhinnadehāḥ",
    "GE07mbh_07_u:154.011c": "ke cid visūtā vihayāś ca ke cid; vaikartanenāśu kṛtā babhūvuḥ",
    "GE07mbh_07_u:154.012a": "avindamānās tv atha śarma saṃkhye; yaudhiṣṭhiraṃ te balam anvapadyan",
    "GE07mbh_07_u:154.012c": "tān prekṣya bhagnān vimukhīkṛtāṃś ca; ghaṭotkaco roṣam atīva cakre",
    "GE07mbh_07_u:154.013a": "āsthāya taṃ kāñcanaratnacitraṃ; rathottamaṃ siṃha ivonnanāda",
    "GE07mbh_07_u:154.013c": "vaikartanaṃ karṇam upetya cāpi; vivyādha vajrapratimaiḥ pṛṣatkaiḥ",
    "GE07mbh_07_u:154.014a": "tau karṇinārācaśilīmukhaiś ca; nālīkadaṇḍaiś ca savatsadantaiḥ",
    "GE07mbh_07_u:154.014c": "varāhakarṇaiḥ saviṣāṇaśṛṅgaiḥ; kṣurapravarṣaiś ca vinedatuḥ kham",
    "GE07mbh_07_u:154.015a": "tad bāṇadhārāvṛtam antarikṣaṃ; tiryaggatābhiḥ samare rarāja",
    "GE07mbh_07_u:154.015c": "suvarṇapuṅkhajvalitaprabhābhir; vicitrapuṣpābhir iva srajābhiḥ",
    "GE07mbh_07_u:154.016a": "samaṃ hi tāv apratimaprabhāvāv; anyonyam ājaghnatur uttamāstraiḥ",
    "GE07mbh_07_u:154.016c": "tayor hi vīrottamayor na kaś cid; dadarśa tasmin samare viśeṣam",
    "GE07mbh_07_u:154.017a": "atīva tac citram atīva rūpaṃ; babhūva yuddhaṃ ravibhīmasūnvoḥ",
    "GE07mbh_07_u:154.017c": "samākulaṃ śastranipātaghoraṃ; divīva rāhvaṃśumatoḥ prataptam",
    "GE07mbh_07_u:154.018a": "ghaṭotkaco yadā karṇaṃ na viśeṣayate nṛpa",
    "GE07mbh_07_u:154.018c": "tadā prāduścakārogram astram astravidāṃ varaḥ",
    "GE07mbh_07_u:154.019a": "tenāstreṇa hayān pūrvaṃ hatvā karṇasya rākṣasaḥ",
    "GE07mbh_07_u:154.019c": "sārathiṃ caiva haiḍimbaḥ kṣipram antaradhīyata",
    "GE07mbh_07_u:154.020": "dhṛtarāṣṭra uvāca",
    "GE07mbh_07_u:154.020a": "tathā hy antarhite tasmin kūṭayodhini rākṣase",
    "GE07mbh_07_u:154.020c": "māmakaiḥ pratipannaṃ yat tan mamācakṣva saṃjaya",
    "GE07mbh_07_u:154.021": "saṃjaya uvāca",
    "GE07mbh_07_u:154.021a": "antarhitaṃ rākṣasaṃ taṃ viditvā; saṃprākrośan kuravaḥ eva",
    "GE07mbh_07_u:154.021c": "kathaṃ nāyaṃ rākṣasaḥ kūṭayodhī; hanyāt karṇaṃ samare 'dṛśyamānaḥ",
    "GE07mbh_07_u:154.022a": "tataḥ karṇo laghucitrāstrayodhī; sarvā diśo vyāvṛṇod bāṇajālaiḥ",
    "GE07mbh_07_u:154.022c": "na vai kiṃ cid vyāpatat tatra bhūtaṃ; tamobhūte sāyakair antarikṣe",
    "GE07mbh_07_u:154.023a": "na cādadāno na ca saṃdadhāno; na ceṣudhī spṛśamānaḥ karāgraiḥ",
    "GE07mbh_07_u:154.023c": "adṛśyad vai lāghavāt sūtaputraḥ; sarvaṃ bāṇaiś chādayāno 'ntarikṣam",
    "GE07mbh_07_u:154.024a": "tato māyāṃ vihitām antarikṣe; ghorāṃ bhīmāṃ dāruṇāṃ rākṣasena",
    "GE07mbh_07_u:154.024c": "saṃpaśyāmo lohitābhraprakāśāṃ; dedīpyantīm agniśikhām ivogrām",
    "GE07mbh_07_u:154.025a": "tatas tasyā vidyutaḥ prādurāsann; ulkāś cāpi jvalitāḥ kauravendra",
    "GE07mbh_07_u:154.025c": "ghoṣaś cānyaḥ prādurāsīt sughoraḥ; sahasraśo nadatāṃ dundubhīnām",
    "GE07mbh_07_u:154.026a": "tataḥ śarāḥ prāpatan rukmapuṅkhāḥ; śaktyaḥ prāsā musalāny āyudhāni",
    "GE07mbh_07_u:154.026c": "paraśvadhās tailadhautāś ca khaḍgāḥ; pradīptāgrāḥ paṭṭiśās tomarāś ca",
    "GE07mbh_07_u:154.027a": "mayūkhinaḥ parighā lohabaddhā; gadāś citrāḥ śitadhārāś ca śūlāḥ",
    "GE07mbh_07_u:154.027c": "gurvyo gadā hemapaṭṭāvanaddhāḥ; śataghnyaś ca prādurāsan samantāt",
    "GE07mbh_07_u:154.028a": "mahāśilāś cāpataṃs tatra tatra; sahasraśaḥ sāśanayaḥ savajrāḥ",
    "GE07mbh_07_u:154.028c": "cakrāṇi cānekaśatakṣurāṇi; prādurbabhūvur jvalanaprabhāṇi",
    "GE07mbh_07_u:154.029a": "tāṃ śaktipāṣāṇaparaśvadhānāṃ;",
    "GE07mbh_07_u:154.029c": "vṛṣṭiṃ viśālāṃ jvalitāṃ patantīṃ; karṇaḥ śaraughair na śaśāka hantum",
    "GE07mbh_07_u:154.030a": "śarāhatānāṃ patatāṃ hayānāṃ; vajrāhatānāṃ patatāṃ gajānām",
    "GE07mbh_07_u:154.030c": "śilāhatānāṃ ca mahārathānāṃ; mahān ninādaḥ patatāṃ babhūva",
    "GE07mbh_07_u:154.030c-1238_01": "anekamāyāśataśo hatānām",
    "GE07mbh_07_u:154.031a": "subhīmanānāvidhaśastrapātair; ghaṭotkacenābhihataṃ samantāt",
    "GE07mbh_07_u:154.031c": "dauryodhanaṃ tad balam ārtarūpam; āvartamānaṃ dadṛśe bhramantam",
    "GE07mbh_07_u:154.032a": "hāhākṛtaṃ saṃparivartamānaṃ; saṃlīyamānaṃ ca viṣaṇṇarūpam",
    "GE07mbh_07_u:154.032c": "te tv āryabhāvāt puruṣapravīrāḥ; parāṅmukhā na babhūvus tadānīm",
    "GE07mbh_07_u:154.033a": "tāṃ rākṣasīṃ ghoratarāṃ subhīmāṃ; vṛṣṭiṃ mahāśastramayīṃ patantīm",
    "GE07mbh_07_u:154.033c": "dṛṣṭvā balaughāṃś ca nipātyamānān; mahad bhayaṃ tava putrān viveśa",
    "GE07mbh_07_u:154.034a": "śivāś ca vaiśvānaradīptajihvāḥ; subhīmanādāḥ śataśo nadantyaḥ",
    "GE07mbh_07_u:154.034c": "rakṣogaṇān nardataś cābhivīkṣya; narendrayodhā vyathitā babhūvuḥ",
    "GE07mbh_07_u:154.035a": "te dīptajihvānanatīkṣṇadaṃṣṭrā; vibhīṣaṇāḥ śailanikāśakāyāḥ",
    "GE07mbh_07_u:154.035c": "nabhogatāḥ śaktiviṣaktahastā; meghā vyamuñcann iva vṛṣṭimārgam",
    "GE07mbh_07_u:154.036a": "tair āhatās te śaraśaktiśūlair; gadābhir ugraiḥ parighaiś ca dīptaiḥ",
    "GE07mbh_07_u:154.036c": "vajraiḥ pinākair aśaniprahāraiś; cakraiḥ śataghnyunmathitāś ca petuḥ",
    "GE07mbh_07_u:154.037a": "huḍā bhuśuṇḍyo 'śmaguḍāḥ śataghnyaḥ; sthūṇāś ca kārṣṇāyasapaṭṭanaddhāḥ",
    "GE07mbh_07_u:154.037c": "avākiraṃs tava putrasya sainyaṃ; tathā raudraṃ kaśmalaṃ prādurāsīt",
    "GE07mbh_07_u:154.038a": "niṣkīrṇāntrā vihatair uttamāṅgaiḥ; saṃbhagnāṅgāḥ śerate tatra śūrāḥ",
    "GE07mbh_07_u:154.038c": "bhinnā hayāḥ kuñjarāś cāvabhagnāḥ; saṃcūrṇitāś caiva rathāḥ śilābhiḥ",
    "GE07mbh_07_u:154.039a": "evaṃ mahac chastravarṣaṃ sṛjantas; te yātudhānā bhuvi ghorarūpāḥ",
    "GE07mbh_07_u:154.039c": "māyāḥ sṛṣṭās tatra ghaṭotkacena; nāmuñcan vai yācamānaṃ na bhītam",
    "GE07mbh_07_u:154.040a": "tasmin ghore kuruvīrāvamarde; kālotsṛṣṭe kṣatriyāṇām abhāve",
    "GE07mbh_07_u:154.040c": "te vai bhagnāḥ sahasā vyadravanta; prākrośantaḥ kauravāḥ sarva eva",
    "GE07mbh_07_u:154.041a": "palāyadhvaṃ kuravo naitad asti; sendrā devā ghnanti naḥ pāṇḍavārthe",
    "GE07mbh_07_u:154.041c": "tathā teṣāṃ majjatāṃ bhāratānāṃ; na sma dvīpas tatra kaś cid babhūva",
    "GE07mbh_07_u:154.042a": "tasmin saṃkrande tumule vartamāne; sainye bhagne līyamāne kurūṇām",
    "GE07mbh_07_u:154.042c": "anīkānāṃ pravibhāge 'prakāśe; na jñāyante kuravo netare vā",
    "GE07mbh_07_u:154.043a": "nirmaryāde vidrave ghorarūpe; sarvā diśaḥ prekṣamāṇāḥ sma śūnyāḥ",
    "GE07mbh_07_u:154.043c": "tāṃ śastravṛṣṭim urasā gāhamānaṃ; karṇaṃ caikaṃ tatra rājann apaśyam",
    "GE07mbh_07_u:154.044a": "tato bāṇair āvṛṇod antarikṣaṃ; divyāṃ māyāṃ yodhayan rākṣasasya",
    "GE07mbh_07_u:154.044c": "hrīmān kurvan duṣkaram āryakarma; naivāmuhyat saṃyuge sūtaputraḥ",
    "GE07mbh_07_u:154.045a": "tato bhītāḥ samudaikṣanta karṇaṃ; rājan sarve saindhavā bāhlikāś ca",
    "GE07mbh_07_u:154.045c": "asaṃmohaṃ pūjayanto 'sya saṃkhye; saṃpaśyanto vijayaṃ rākṣasasya",
    "GE07mbh_07_u:154.046a": "tenotsṛṣṭā cakrayuktā śataghnī; samaṃ sarvāṃś caturo 'śvāñ jaghāna",
    "GE07mbh_07_u:154.046c": "te jānubhir jagatīm anvapadyan; gatāsavo nirdaśanākṣijihvāḥ",
    "GE07mbh_07_u:154.047a": "tato hatāśvād avaruhya vāhād; antarmanāḥ kuruṣu prādravatsu",
    "GE07mbh_07_u:154.047c": "divye cāstre māyayā vadhyamāne; naivāmuhyac cintayan prāptakālam",
    "GE07mbh_07_u:154.048a": "tato 'bruvan kuravaḥ sarva eva; karṇaṃ dṛṣṭvā ghorarūpāṃ ca māyām",
    "GE07mbh_07_u:154.048c": "śaktyā rakṣo jahi karṇādya tūrṇaṃ; naśyanty ete kuravo dhārtarāṣṭrāḥ",
    "GE07mbh_07_u:154.049a": "kariṣyataḥ kiṃ ca no bhīmapārthau; tapantam enaṃ jahi rakṣo niśīthe",
    "GE07mbh_07_u:154.049c": "yo naḥ saṃgrāmād ghorarūpād vimucyet; sa naḥ pārthān samare yodhayeta",
    "GE07mbh_07_u:154.050a": "tasmād enaṃ rākṣasaṃ ghorarūpaṃ; jahi śaktyā dattayā vāsavena",
    "GE07mbh_07_u:154.050c": "mā kauravāḥ sarva evendrakalpā; rātrīmukhe karṇa neśuḥ sayodhāḥ",
    "GE07mbh_07_u:154.051a": "sa vadhyamāno rakṣasā vai niśīthe; dṛṣṭvā rājan naśyamānaṃ balaṃ ca",
    "GE07mbh_07_u:154.051c": "mahac ca śrutvā ninadaṃ kauravāṇāṃ; matiṃ dadhre śaktimokṣāya karṇaḥ",
    "GE07mbh_07_u:154.051d-1239_01": "sa tāḍyamāno niśi rākṣasena",
    "GE07mbh_07_u:154.051d-1239_02": "rājan dṛṣṭvā vidrutaṃ te balaṃ ca",
    "GE07mbh_07_u:154.051d-1239_03": "śrutvā mahāntaṃ ninadaṃ kurūṇāṃ",
    "GE07mbh_07_u:154.051d-1239_04": "mano dadhre śaktimokṣe mahātmā",
    "GE07mbh_07_u:154.052a": "sa vai kruddhaḥ siṃha ivātyamarṣī; nāmarṣayat pratighātaṃ raṇe tam",
    "GE07mbh_07_u:154.052c": "śaktiṃ śreṣṭhāṃ vaijayantīm asahyāṃ; samādade tasya vadhaṃ cikīrṣan",
    "GE07mbh_07_u:154.053a": "yāsau rājan nihitā varṣapūgān; vadhāyājau satkṛtā phalgunasya",
    "GE07mbh_07_u:154.053c": "yāṃ vai prādāt sūtaputrāya śakraḥ; śaktiṃ śreṣṭhāṃ kuṇḍalābhyāṃ nimāya",
    "GE07mbh_07_u:154.053d-1240_01": "śaktiṃ śreṣṭhāṃ kuṇḍalābhyāṃ gṛhītāṃ",
    "GE07mbh_07_u:154.053d-1240_02": "puraṃdarād varmaṇādāya rājan",
    "GE07mbh_07_u:154.054a": "tāṃ vai śaktiṃ lelihānāṃ pradīptāṃ; pāśair yuktām antakasyeva rātrim",
    "GE07mbh_07_u:154.054c": "mṛtyoḥ svasāraṃ jvalitām ivolkāṃ; vaikartanaḥ prāhiṇod rākṣasāya",
    "GE07mbh_07_u:154.055a": "tām uttamāṃ parakāyāpahantrīṃ; dṛṣṭvā sauter bāhusaṃsthāṃ jvalantīm",
    "GE07mbh_07_u:154.055c": "bhītaṃ rakṣo vipradudrāva rājan; kṛtvātmānaṃ vindhyapādapramāṇam",
    "GE07mbh_07_u:154.056a": "dṛṣṭvā śaktiṃ karṇabāhvantarasthāṃ; nedur bhūtāny antarikṣe narendra",
    "GE07mbh_07_u:154.056c": "vavur vātās tumulāś cāpi rājan; sanirghātā cāśānir gāṃ jagāma",
    "GE07mbh_07_u:154.057a": "sā tāṃ māyāṃ bhasma kṛtvā jvalantī; bhittvā gāḍhaṃ hṛdayaṃ rākṣasasya",
    "GE07mbh_07_u:154.057c": "ūrdhvaṃ yayau dīpyamānā niśāyāṃ; nakṣatrāṇām antarāṇy āviśantī",
    "GE07mbh_07_u:154.058a": "yuddhvā citrair vividhaiḥ śastrapūgair; divyair vīro mānuṣai rākṣasaiś ca",
    "GE07mbh_07_u:154.058c": "nadan nādān vividhān bhairavāṃś ca; prāṇān iṣṭāṃs tyājitaḥ śakraśaktyā",
    "GE07mbh_07_u:154.059a": "idaṃ cānyac citram āścaryarūpaṃ; cakārāsau karma śatrukṣayāya",
    "GE07mbh_07_u:154.059c": "tasmin kāle śaktinirbhinnamarmā; babhau rājan meghaśailaprakāśaḥ",
    "GE07mbh_07_u:154.060a": "tato 'ntarikṣād apatad gatāsuḥ; sa rākṣasendro bhuvi bhinnadehaḥ",
    "GE07mbh_07_u:154.060c": "avākśirāḥ stabdhagātro vijihvo; ghaṭotkaco mahad āsthāya rūpam",
    "GE07mbh_07_u:154.061a": "sa tad rūpaṃ bhairavaṃ bhīmakarmā; bhīmaṃ kṛtvā bhaimaseniḥ papāta",
    "GE07mbh_07_u:154.061c": "hato 'py evaṃ tava sainyekadeśam; apothayat kauravān bhīṣayāṇaḥ",
    "GE07mbh_07_u:154.061d-1241_01": "patad rakṣaḥ svena kāyena tūrṇam",
    "GE07mbh_07_u:154.061d-1241_02": "atipramāṇena vivardhatā",
    "GE07mbh_07_u:154.061d-1241_03": "priyaṃ kurvan pāṇḍavānāṃ gatāsur",
    "GE07mbh_07_u:154.061d-1241_04": "akṣauhiṇīṃ tava tūrṇaṃ jaghāna",
    "GE07mbh_07_u:154.062a": "tato miśrāḥ prāṇadan siṃhanādair; bheryaḥ śaṅkhā murajāś cānakāś ca",
    "GE07mbh_07_u:154.062c": "dagdhāṃ māyāṃ nihataṃ rākṣasaṃ ca; dṛṣṭvā hṛṣṭāḥ prāṇadan kauraveyāḥ",
    "GE07mbh_07_u:154.063a": "tataḥ karṇaḥ kurubhiḥ pūjyamāno; yathā śakro vṛtravadhe marudbhiḥ",
    "GE07mbh_07_u:154.063c": "anvārūḍhas tava putraṃ rathasthaṃ; hṛṣṭaś cāpi prāviśat svaṃ sa sainyam dhṛtarāṣṭraḥ",
    "GE07mbh_07_u:155.000-1242_01": "tasmin hate mahāmāye mahātejasi rākṣase",
    "GE07mbh_07_u:155.000-1242_02": "amarṣitāḥ pāṇḍaveyāḥ kim akurvan mahāraṇe",
    "GE07mbh_07_u:155.000-1242_03": "marditāś ca bhṛśaṃ yuddhe kim akurvata saṃjaya",
    "GE07mbh_07_u:155.000-1242_04": "ye ca te 'bhyadravan droṇaṃ vyūḍhānīkāḥ prahāriṇaḥ",
    "GE07mbh_07_u:155.000-1242_05": "sṛñjayāḥ saha pāñcālais te 'kurvan kiṃ mahāraṇe",
    "GE07mbh_07_u:155.000-1242_06": "saumadatter vadhād droṇam āyattaṃ saindhavasya ca",
    "GE07mbh_07_u:155.000-1242_07": "amarṣāj jīvitaṃ tyaktvā gāhamānaṃ varūthinīm",
    "GE07mbh_07_u:155.000-1242_08": "jṛmbhamāṇam iva vyāghraṃ vyāttānanam ivāntakam",
    "GE07mbh_07_u:155.000-1242_09": "kathaṃ pratyudyayur droṇam ajayyaṃ kurusṛñjayāḥ",
    "GE07mbh_07_u:155.000-1242_10": "ācāryaṃ ye ca rakṣanti duryodhanapurogamāḥ",
    "GE07mbh_07_u:155.000-1242_11": "drauṇikarṇakṛpās tāta te hy akurvan kim āhave",
    "GE07mbh_07_u:155.000-1242_12": "bhāradvājaṃ jighāsantau savyasācivṛkodarau",
    "GE07mbh_07_u:155.000-1242_13": "ārchatāṃ māmakān yuddhe kathaṃ saṃjaya śaṃsa me",
    "GE07mbh_07_u:155.000-1242_14": "sindhurājavadheneme ghaṭotkacavadhena te",
    "GE07mbh_07_u:155.000-1242_15": "amarṣitāś ca saṃkruddhā raṇaṃ cakruḥ kathaṃ yudhi",
    "GE07mbh_07_u:155.001": "saṃjaya uvāca",
    "GE07mbh_07_u:155.001a": "haiḍimbaṃ nihataṃ dṛṣṭvā vikīrṇam iva parvatam",
    "GE07mbh_07_u:155.001c": "pāṇḍavā dīnamanasaḥ sarve bāṣpākulekṣaṇāḥ",
    "GE07mbh_07_u:155.002a": "vāsudevas tu harṣeṇa mahatābhipariplutaḥ",
    "GE07mbh_07_u:155.002c": "nanāda siṃhavan nādaṃ vyathayann iva bhārata",
    "GE07mbh_07_u:155.002d-1243_01": "hataṃ ghaṭotkacaṃ jñātvā vāsudevaḥ pratāpavān",
    "GE07mbh_07_u:155.002e": "vinadya ca mahānādaṃ paryaṣvajata phalgunam",
    "GE07mbh_07_u:155.003a": "sa vinadya mahānādam abhīśūn saṃniyamya ca",
    "GE07mbh_07_u:155.003c": "nanarta harṣasaṃvīto vātoddhūta iva drumaḥ",
    "GE07mbh_07_u:155.004a": "tato vinirbhrāmya punaḥ pārtham āsphoṭya cāsakṛt",
    "GE07mbh_07_u:155.004c": "rathopasthagato bhīmaṃ prāṇadat punar acyutaḥ",
    "GE07mbh_07_u:155.005a": "prahṛṣṭamanasaṃ jñātvā vāsudevaṃ mahābalam",
    "GE07mbh_07_u:155.005c": "abravīd arjuno rājan nātihṛṣṭamanā iva",
    "GE07mbh_07_u:155.005c-1244_01": "praharṣaṃ tasya taṃ jñātvā keśavasya dhanaṃjayaḥ",
    "GE07mbh_07_u:155.005c-1244_02": "arjuno 'py abravīd rājan",
    "GE07mbh_07_u:155.006a": "atiharṣo 'yam asthāne tavādya",
    "GE07mbh_07_u:155.006c": "śokasthāne pare prāpte haiḍimbasya vadhena vai",
    "GE07mbh_07_u:155.007a": "vimukhāni ca sainyāni hataṃ dṛṣṭvā ghaṭotkacam",
    "GE07mbh_07_u:155.007c": "vayaṃ ca bhṛśam āvignā haiḍimbasya nipātanāt",
    "GE07mbh_07_u:155.008a": "naitat kāraṇam alpaṃ hi bhaviṣyati janārdana",
    "GE07mbh_07_u:155.008c": "tad adya śaṃsa me pṛṣṭaḥ satyaṃ satyavatāṃ vara",
    "GE07mbh_07_u:155.009a": "yady etan na rahasyaṃ te vaktum arhasy ariṃdama",
    "GE07mbh_07_u:155.009b-1245_01": "vyasanasya sati sthāne na prahṛṣyanti mānavāḥ",
    "GE07mbh_07_u:155.009b-1245_02": "harṣasya saty api sthāne nolbaṇaṃ yānti paṇḍitāḥ",
    "GE07mbh_07_u:155.009c": "dhairyasya vaikṛtaṃ brūhi tvam adya madhusūdana",
    "GE07mbh_07_u:155.010a": "samudrasyeva saṃkṣobho meror iva visarpaṇam",
    "GE07mbh_07_u:155.010c": "tathaital lāghavaṃ manye tava karma janārdana",
    "GE07mbh_07_u:155.011": "vāsudeva uvāca",
    "GE07mbh_07_u:155.011a": "atiharṣam imaṃ prāptaṃ śṛṇu me tvaṃ dhanaṃjaya",
    "GE07mbh_07_u:155.011c": "atīva manasaḥ sadyaḥ prasādakaram uttamam",
    "GE07mbh_07_u:155.012a": "śaktiṃ ghaṭotkacenemāṃ vyaṃsayitvā mahādyute",
    "GE07mbh_07_u:155.012c": "karṇaṃ nihatam evājau viddhi sadyo dhanaṃjaya",
    "GE07mbh_07_u:155.013a": "śaktihastaṃ punaḥ karṇaṃ ko loke 'sti pumān iha",
    "GE07mbh_07_u:155.013c": "ya enam abhitas tiṣṭhet kārttikeyam ivāhave",
    "GE07mbh_07_u:155.014a": "diṣṭyāpanītakavaco diṣṭyāpahṛtakuṇḍalaḥ",
    "GE07mbh_07_u:155.014c": "diṣṭyā ca vyaṃsitā śaktir amoghāsya ghaṭotkace",
    "GE07mbh_07_u:155.015a": "yadi hi syāt sakavacas tathaiva ca sakuṇḍalaḥ",
    "GE07mbh_07_u:155.015c": "sāmarān api lokāṃs trīn ekaḥ karṇo jayed balī",
    "GE07mbh_07_u:155.016a": "vāsavo vā kubero vā varuṇo vā jaleśvaraḥ",
    "GE07mbh_07_u:155.016c": "yamo vā notsahet karṇaṃ raṇe pratisamāsitum",
    "GE07mbh_07_u:155.017a": "gāṇḍīvam āyamya bhavāṃś cakraṃ vāhaṃ sudarśanam",
    "GE07mbh_07_u:155.017c": "na śaktau svo raṇe jetuṃ tathāyuktaṃ nararṣabham",
    "GE07mbh_07_u:155.018a": "tvaddhitārthaṃ tu śakreṇa māyayā hṛtakuṇḍalaḥ",
    "GE07mbh_07_u:155.018c": "vihīnakavacaś cāyaṃ kṛtaḥ parapuraṃjayaḥ",
    "GE07mbh_07_u:155.019a": "utkṛtya kavacaṃ yasmāt kuṇḍale vimale ca te",
    "GE07mbh_07_u:155.019c": "prādāc chakrāya karṇo vai tena vaikartanaḥ smṛtaḥ",
    "GE07mbh_07_u:155.020a": "āśīviṣa iva kruddhaḥ stambhito mantratejasā",
    "GE07mbh_07_u:155.020c": "tathādya bhāti karṇo me śāntajvāla ivānalaḥ",
    "GE07mbh_07_u:155.021a": "yadā prabhṛti karṇāya śaktir dattā mahātmanā",
    "GE07mbh_07_u:155.021c": "vāsavena mahābāho prāptā yāsau ghaṭotkace",
    "GE07mbh_07_u:155.022a": "kuṇḍalābhyāṃ nimāyātha divyena kavacena ca",
    "GE07mbh_07_u:155.022c": "tāṃ prāpyāmanyata vṛṣā satataṃ tvāṃ hataṃ raṇe",
    "GE07mbh_07_u:155.023a": "evaṃ gate 'pi śakyo 'yaṃ hantuṃ nānyena kena cit",
    "GE07mbh_07_u:155.023c": "ṛte tvā puruṣavyāghra śape satyena cānagha",
    "GE07mbh_07_u:155.024a": "brahmaṇyaḥ satyavādī ca tapasvī niyatavrataḥ",
    "GE07mbh_07_u:155.024c": "ripuṣv api dayāvāṃś ca tasmāt karṇo vṛṣā smṛtaḥ",
    "GE07mbh_07_u:155.025a": "yuddhaśauṇḍo mahābāhur nityodyataśarāsanaḥ",
    "GE07mbh_07_u:155.025c": "kesarīva vane mardan mattamātaṅgayūthapān",
    "GE07mbh_07_u:155.025e": "vimadān rathaśārdūlān kurute raṇamūrdhani",
    "GE07mbh_07_u:155.026a": "madhyaṃgata ivādityo yo na śakyo nirīkṣitum",
    "GE07mbh_07_u:155.026c": "tvadīyaiḥ puruṣavyāghra yodhamukhyair mahātmabhiḥ",
    "GE07mbh_07_u:155.026e": "śarajālasahasrāṃśuḥ śaradīva divākaraḥ",
    "GE07mbh_07_u:155.027a": "tapānte toyado yadvac charadhārāḥ kṣaraty asau",
    "GE07mbh_07_u:155.027c": "divyāstrajaladaḥ karṇaḥ parjanya iva vṛṣṭimān",
    "GE07mbh_07_u:155.027d-1246_01": "tridaśair api cāsyadbhiḥ śaravarṣaṃ samantataḥ",
    "GE07mbh_07_u:155.027d-1247_01": "aśakyas tad ayaṃ jetuṃ sravadbhir māṃsaśoṇitam",
    "GE07mbh_07_u:155.027d-1247_02": "kavacena vihīnaś ca kuṇḍalābhyāṃ ca pāṇḍava",
    "GE07mbh_07_u:155.027d-1248_01": "tenādityaṃ nirudhyed yaḥ śaravarṣaiś ca vṛṣṭimān",
    "GE07mbh_07_u:155.027d-1249_01": "tapoyukto 'bhavat pūrvaṃ divyarūpaḥ pratāpavān",
    "GE07mbh_07_u:155.027e": "so 'dya mānuṣatāṃ prāpto vimuktaḥ śakradattayā",
    "GE07mbh_07_u:155.028a": "eko hi yogo 'sya bhaved vadhāya; chidre hy enaṃ svapramattaḥ pramattam",
    "GE07mbh_07_u:155.028c": "kṛcchraprāptaṃ rathacakre nimagne; hanyāḥ pūrvaṃ tvaṃ tu saṃjñāṃ vicārya",
    "GE07mbh_07_u:155.028d-1250_01": "na hy udyatāstraṃ yudhi hanyād ajayyam",
    "GE07mbh_07_u:155.028d-1250_02": "apy ekavīro balabhit savajraḥ",
    "GE07mbh_07_u:155.029a": "jarāsaṃdhaś cedirājo mahātmā; mahābalaś caikalavyo niṣādaḥ",
    "GE07mbh_07_u:155.029c": "ekaikaśo nihatāḥ sarva eva; yogais tais tais tvaddhitārthaṃ mayaiva",
    "GE07mbh_07_u:155.030a": "athāpare nihatā rākṣasendrā; hiḍimbakirmīrabakapradhānāḥ",
    "GE07mbh_07_u:155.030c": "alāyudhaḥ parasainyāvamardī; ghaṭotkacaś cograkarmā tarasvī",
    "GE07mbh_07_u:156.001": "arjuna uvāca",
    "GE07mbh_07_u:156.001a": "katham asmaddhitārthaṃ te kaiś ca yogair janārdana",
    "GE07mbh_07_u:156.001c": "jarāsaṃdhaprabhṛtayo ghātitāḥ pṛthivīṣvarāḥ",
    "GE07mbh_07_u:156.002": "vāsudeva uvāca",
    "GE07mbh_07_u:156.002a": "jarāsaṃdhaś cedirājo naiṣādiś ca mahābalaḥ",
    "GE07mbh_07_u:156.002c": "yadi syur na hatāḥ pūrvam idānīṃ syur bhayaṃkarāḥ",
    "GE07mbh_07_u:156.003a": "suyodhanas tān avaśyaṃ vṛṇuyād rathasattamān",
    "GE07mbh_07_u:156.003c": "te 'smābhir nityasaṃduṣṭāḥ saṃśrayeyuś ca kauravān",
    "GE07mbh_07_u:156.004a": "te hi vīrā mahātmānaḥ kṛtāstrā dṛḍhayodhinaḥ",
    "GE07mbh_07_u:156.004c": "dhārtarāṣṭrīṃ camūṃ kṛtsnāṃ rakṣeyur amarā iva",
    "GE07mbh_07_u:156.005a": "sūtaputro jarāsaṃdhaś cedirājo niṣādajaḥ",
    "GE07mbh_07_u:156.005c": "suyodhanaṃ samāśritya taperan pṛthivīm imām",
    "GE07mbh_07_u:156.006a": "yogair api hatā yais te tān me śṛṇu dhanaṃjaya",
    "GE07mbh_07_u:156.006c": "ajayyā hi vinā yogair mṛdhe te daivatair api",
    "GE07mbh_07_u:156.007a": "ekaiko hi pṛthak teṣāṃ samastāṃ suravāhinīm",
    "GE07mbh_07_u:156.007c": "yodhayet samare pārtha lokapālābhirakṣitām",
    "GE07mbh_07_u:156.008a": "jarāsaṃdho hi ruṣito rauhiṇeyapradharṣitaḥ",
    "GE07mbh_07_u:156.008c": "asmadvadhārthaṃ cikṣepa gadāṃ vai lohitāmukhīm",
    "GE07mbh_07_u:156.009a": "sīmantam iva kurvāṇāṃ nabhasaḥ pāvakaprabhām",
    "GE07mbh_07_u:156.009c": "vyadṛśyatāpatantī sā śakramuktā yathāśaniḥ",
    "GE07mbh_07_u:156.010a": "tām āpatantīṃ dṛṣṭvaiva gadāṃ rohiṇinandanaḥ",
    "GE07mbh_07_u:156.010c": "pratighātārtham astraṃ vai sthūṇākarṇam avāsṛjat",
    "GE07mbh_07_u:156.011a": "astravegapratihatā sā gadā prāpatad bhuvi",
    "GE07mbh_07_u:156.011c": "dārayantī dharāṃ devīṃ kampayantīva parvatān",
    "GE07mbh_07_u:156.012a": "tatra sma rākṣasī ghorā jarā nāmāśuvikramā",
    "GE07mbh_07_u:156.012c": "saṃdhayām āsa taṃ jātaṃ jarāsaṃdham ariṃdamam",
    "GE07mbh_07_u:156.013a": "dvābhyāṃ jāto hi mātṛbhyām ardhadehaḥ pṛthak pṛthak",
    "GE07mbh_07_u:156.013c": "tayā sa saṃdhito yasmāj jarāsaṃdhas tataḥ smṛtaḥ",
    "GE07mbh_07_u:156.014a": "sā tu bhūmigatā pārtha hatā sasutabāndhavā",
    "GE07mbh_07_u:156.014c": "gadayā tena cāstreṇa sthūṇākarṇena rākṣasī",
    "GE07mbh_07_u:156.015a": "vinābhūtaḥ sa gadayā jarāsaṃdho mahāmṛdhe",
    "GE07mbh_07_u:156.015c": "nihato bhīmasenena paśyatas te dhanaṃjaya",
    "GE07mbh_07_u:156.016a": "yadi hi syād gadāpāṇir jarāsaṃdhaḥ pratāpavān",
    "GE07mbh_07_u:156.016c": "sendrā devā na taṃ hantuṃ raṇe śaktā narottama",
    "GE07mbh_07_u:156.017a": "tvaddhitārthaṃ hi naiṣādir aṅguṣṭhena viyojitaḥ",
    "GE07mbh_07_u:156.017c": "droṇenācāryakaṃ kṛtvā chadmanā satyavikramaḥ",
    "GE07mbh_07_u:156.018a": "sa tu baddhāṅgulitrāṇo naiṣādir dṛḍhavikramaḥ",
    "GE07mbh_07_u:156.018c": "asyann eko vanacaro babhau rāma ivāparaḥ",
    "GE07mbh_07_u:156.019a": "ekalavyaṃ hi sāṅguṣṭham aśaktā devadānavāḥ",
    "GE07mbh_07_u:156.019c": "sarākṣasoragāḥ pārtha vijetuṃ yudhi karhi cit",
    "GE07mbh_07_u:156.020a": "kim u mānuṣamātreṇa śakyaḥ syāt prativīkṣitum",
    "GE07mbh_07_u:156.020c": "dṛḍhamuṣṭiḥ kṛtī nityam asyamāno divāniśam",
    "GE07mbh_07_u:156.021a": "tvaddhitārthaṃ tu sa mayā hataḥ saṃgrāmamūrdhani",
    "GE07mbh_07_u:156.021c": "cedirājaś ca vikrāntaḥ pratyakṣaṃ nihatas tava",
    "GE07mbh_07_u:156.022a": "sa cāpy aśakyaḥ saṃgrāme jetuṃ sarvaiḥ surāsuraiḥ",
    "GE07mbh_07_u:156.022b-1251_01": "yamendrasiddhagandharvān vasurudrān marudgaṇān",
    "GE07mbh_07_u:156.022b-1251_02": "sa hi jātaś caturbāhur dhṛtajāmbūnadasrajaḥ",
    "GE07mbh_07_u:156.022b-1251_03": "ajeyaḥ sarvabhūtānāṃ jayed api divaukasaḥ",
    "GE07mbh_07_u:156.022c": "vadhārthaṃ tasya jāto 'ham anyeṣāṃ ca suradviṣām",
    "GE07mbh_07_u:156.023a": "tvatsahāyo naravyāghra lokānāṃ hitakāmyayā",
    "GE07mbh_07_u:156.023c": "hiḍimbabakakirmīrā bhīmasenena pātitāḥ",
    "GE07mbh_07_u:156.023e": "rāvaṇena samaprāṇā brahmayajñavināśanāḥ",
    "GE07mbh_07_u:156.024a": "hatas tathaiva māyāvī haiḍimbenāpy alāyudhaḥ",
    "GE07mbh_07_u:156.024c": "haiḍimbaś cāpy upāyena śaktyā karṇena ghātitaḥ",
    "GE07mbh_07_u:156.025a": "yadi hy enaṃ nāhaniṣyat karṇaḥ śaktyā mahāmṛdhe",
    "GE07mbh_07_u:156.025c": "mayā vadhyo 'bhaviṣyat sa bhaimasenir ghaṭotkacaḥ",
    "GE07mbh_07_u:156.026a": "mayā na nihataḥ pūrvam eṣa yuṣmatpriyepsayā",
    "GE07mbh_07_u:156.026c": "eṣa hi brāhmaṇadveṣī yajñadveṣī ca rākṣasaḥ",
    "GE07mbh_07_u:156.027a": "dharmasya loptā pāpātmā tasmād eṣa nipātitaḥ",
    "GE07mbh_07_u:156.027c": "vyaṃsitā cāpy upāyena śakradattā mayānagha",
    "GE07mbh_07_u:156.028a": "ye hi dharmasya loptāro vadhyās te mama pāṇḍava",
    "GE07mbh_07_u:156.028c": "dharmasaṃsthāpanārthaṃ hi pratijñaiṣā mamāvyayā",
    "GE07mbh_07_u:156.029a": "brahma satyaṃ damaḥ śaucaṃ dharmo hrīḥ śrīr dhṛtiḥ kṣamā",
    "GE07mbh_07_u:156.029c": "yatra tatra rame nityam ahaṃ satyena te śape",
    "GE07mbh_07_u:156.030a": "na viṣādas tvayā kāryaḥ karṇaṃ vaikartanaṃ prati",
    "GE07mbh_07_u:156.030c": "upadekṣyāmy upāyaṃ te yena taṃ prasahiṣyasi",
    "GE07mbh_07_u:156.031a": "suyodhanaṃ cāpi raṇe haniṣyati vṛkodaraḥ",
    "GE07mbh_07_u:156.031c": "tasya cāpi vadhopāyaṃ vakṣyāmi tava pāṇḍava",
    "GE07mbh_07_u:156.032a": "vardhate tumulas tv eṣa śabdaḥ paracamūṃ prati",
    "GE07mbh_07_u:156.032c": "vidravanti ca sainyāni tvadīyāni diśo daśa",
    "GE07mbh_07_u:156.033a": "labdhalakṣyā hi kauravyā vidhamanti camūṃ tava",
    "GE07mbh_07_u:156.033c": "dahaty eṣa ca vaḥ sainyaṃ droṇaḥ praharatāṃ varaḥ",
    "GE07mbh_07_u:157.001": "dhṛtarāṣṭra uvāca",
    "GE07mbh_07_u:157.001a": "ekavīravadhe moghā śaktiḥ sūtātmaje yadā",
    "GE07mbh_07_u:157.001c": "kasmāt sarvān samutsṛjya sa tāṃ pārthe na muktavān",
    "GE07mbh_07_u:157.002a": "tasmin hate hatā hi syuḥ sarve pāṇḍavasṛñjayāḥ",
    "GE07mbh_07_u:157.002c": "ekavīravadhe kasmān na yuddhe jayam ādadhat",
    "GE07mbh_07_u:157.003a": "āhūto na nivarteyam iti tasya mahāvratam",
    "GE07mbh_07_u:157.003c": "svayam āhvayitavyaḥ sa sūtaputreṇa phalgunaḥ",
    "GE07mbh_07_u:157.004a": "tato dvairatham ānīya phalgunaṃ śakradattayā",
    "GE07mbh_07_u:157.004c": "na jaghāna vṛṣā kasmāt tan mamācakṣva saṃjaya",
    "GE07mbh_07_u:157.005a": "nūnaṃ buddhivihīnaś cāpy asahāyaś ca me sutaḥ",
    "GE07mbh_07_u:157.005c": "śatrubhir vyaṃsitopāyaḥ kathaṃ nu sa jayed arīn",
    "GE07mbh_07_u:157.006a": "yā hy asya paramā śaktir jayasya ca parāyaṇam",
    "GE07mbh_07_u:157.006c": "sā śaktir vāsudevena vyaṃsitāsya ghaṭotkace",
    "GE07mbh_07_u:157.007a": "kuṇer yathā hastagataṃ hriyed bilvaṃ balīyasā",
    "GE07mbh_07_u:157.007c": "tathā śaktir amoghā sā moghībhūtā ghaṭotkace",
    "GE07mbh_07_u:157.008a": "yathā varāhasya śunaś ca yudhyatos; tayor abhāve śvapacasya lābhaḥ",
    "GE07mbh_07_u:157.008c": "manye vidvan vāsudevasya tadvad; yuddhe lābhaḥ karṇahaiḍimbayor vai",
    "GE07mbh_07_u:157.009a": "ghaṭotkaco yadi hanyād dhi karṇaṃ; paro lābhaḥ sa bhavet pāṇḍavānām",
    "GE07mbh_07_u:157.009c": "vaikartano vā yadi taṃ nihanyāt; tathāpi kṛtyaṃ śaktināśāt kṛtaṃ syāt",
    "GE07mbh_07_u:157.010a": "iti prājñaḥ prajñayaitad vicārya; ghaṭotkacaṃ sūtaputreṇa yuddhe",
    "GE07mbh_07_u:157.010c": "ayodhayad vāsudevo nṛsiṃhaḥ; priyaṃ kurvan pāṇḍavānāṃ hitaṃ ca",
    "GE07mbh_07_u:157.011": "saṃjaya uvāca",
    "GE07mbh_07_u:157.011a": "etac cikīrṣitaṃ jñātvā karṇe madhunihā nṛpa",
    "GE07mbh_07_u:157.011c": "niyojayām āsa tadā dvairathe rākṣaseśvaram",
    "GE07mbh_07_u:157.012a": "ghaṭotkacaṃ mahāvīryaṃ mahābuddhir janārdanaḥ",
    "GE07mbh_07_u:157.012c": "amoghāyā vighātārthaṃ rājan durmantrite tava",
    "GE07mbh_07_u:157.013a": "tadaiva kṛtakāryā hi vayaṃ syāma kurūdvaha",
    "GE07mbh_07_u:157.013c": "na rakṣed yadi kṛṣṇas taṃ pārthaṃ karṇān mahārathāt",
    "GE07mbh_07_u:157.014a": "sāśvadhvajarathaḥ saṃkhye dhṛtarāṣṭra pated bhuvi",
    "GE07mbh_07_u:157.014c": "vinā janārdanaṃ pārtho yogānām īśvaraṃ prabhum",
    "GE07mbh_07_u:157.015a": "tais tair upāyair bahubhī rakṣyamāṇaḥ sa pārthiva",
    "GE07mbh_07_u:157.015c": "jayaty abhimukhaḥ śatrūn pārthaḥ kṛṣṇena pālitaḥ",
    "GE07mbh_07_u:157.016a": "saviśeṣaṃ tv amoghāyāḥ kṛṣṇo 'rakṣata pāṇḍavam",
    "GE07mbh_07_u:157.016c": "hanyāt kṣiptā hi kaunteyaṃ śaktir vṛkṣam ivāśaniḥ",
    "GE07mbh_07_u:157.017": "dhṛtarāṣṭra uvāca",
    "GE07mbh_07_u:157.017a": "virodhī ca kumantrī ca prājñamānī mamātmajaḥ",
    "GE07mbh_07_u:157.017c": "yasyaiṣa samatikrānto vadhopāyo jayaṃ prati",
    "GE07mbh_07_u:157.017d-1252_01": "sa vā karṇo mahābuddhiḥ sarvaśastrabhṛtāṃ varaḥ",
    "GE07mbh_07_u:157.017d-1252_02": "na muktavān kathaṃ sūta tām amoghāṃ dhanaṃjaye",
    "GE07mbh_07_u:157.018a": "tavāpi samatikrāntam etad gāvalgaṇe katham",
    "GE07mbh_07_u:157.018c": "etam arthaṃ mahābuddhe yat tvayā nāvabodhitaḥ",
    "GE07mbh_07_u:157.019": "saṃjaya uvāca",
    "GE07mbh_07_u:157.019a": "duryodhanasya śakuner mama duḥśāsanasya ca",
    "GE07mbh_07_u:157.019c": "rātrau rātrau bhavaty eṣā nityam eva samarthanā",
    "GE07mbh_07_u:157.020a": "śvaḥ sarvasainyān utsṛjya jahi karṇa dhanaṃjayam",
    "GE07mbh_07_u:157.020c": "preṣyavat pāṇḍupāñcālān upabhokṣyāmahe tataḥ",
    "GE07mbh_07_u:157.021a": "atha vā nihate pārthe pāṇḍuṣv anyatamaṃ tataḥ",
    "GE07mbh_07_u:157.021c": "sthāpayed yudhi vārṣṇeyas tasmāt kṛṣṇo nipātyatām",
    "GE07mbh_07_u:157.022a": "kṛṣṇo hi mūlaṃ pāṇḍūnāṃ pārthaḥ skandha ivodgataḥ",
    "GE07mbh_07_u:157.022c": "śākhā ivetare pārthāḥ pāñcālāḥ patrasaṃjñitāḥ",
    "GE07mbh_07_u:157.023a": "kṛṣṇāśrayāḥ kṛṣṇabalāḥ kṛṣṇanāthāś ca pāṇḍavāḥ",
    "GE07mbh_07_u:157.023c": "kṛṣṇaḥ parāyaṇaṃ caiṣāṃ jyotiṣām iva candramāḥ",
    "GE07mbh_07_u:157.024a": "tasmāt parṇāni śākhāś ca skandhaṃ cotsṛjya sūtaja",
    "GE07mbh_07_u:157.024c": "kṛṣṇaṃ nikṛndhi pāṇḍūnāṃ mūlaṃ sarvatra sarvadā",
    "GE07mbh_07_u:157.025a": "hanyād yadi hi dāśārhaṃ karṇo yādavanandanam",
    "GE07mbh_07_u:157.025c": "kṛtsnā vasumatī rājan vaśe te syān na saṃśayaḥ",
    "GE07mbh_07_u:157.025d-1253_01": "sā tu buddhiḥ kṛtā rājan kṛṣṇaṃ prati nareśvara",
    "GE07mbh_07_u:157.025d-1253_02": "viṣṇos tejaḥpramūḍhānāṃ yuddhakāle praṇaśyati",
    "GE07mbh_07_u:157.026a": "yadi hi sa nihataḥ śayīta bhūmau; yadukulapāṇḍavanandano mahātmā",
    "GE07mbh_07_u:157.026c": "nanu tava vasudhā narendra sarvā; sagirisamudravanā vaśaṃ vrajeta",
    "GE07mbh_07_u:157.027a": "sā tu buddhiḥ kṛtāpy evaṃ jāgrati tridaśeśvare",
    "GE07mbh_07_u:157.027c": "aprameye hṛṣīkeśe yuddhakāle vyamuhyata",
    "GE07mbh_07_u:157.028a": "arjunaṃ cāpi kaunteyaṃ sadā rakṣati keśavaḥ",
    "GE07mbh_07_u:157.028c": "na hy enam aicchat pramukhe sauteḥ sthāpayituṃ raṇe",
    "GE07mbh_07_u:157.029a": "anyāṃś cāsmai rathodārān upasthāpayad acyutaḥ",
    "GE07mbh_07_u:157.029c": "amoghāṃ tāṃ kathaṃ śaktiṃ moghāṃ kuryām iti prabho",
    "GE07mbh_07_u:157.029d-1254_01": "yaś caivaṃ rakṣate pārthaṃ karṇāt kṛṣṇo mahāmanāḥ",
    "GE07mbh_07_u:157.029d-1254_02": "ātmānaṃ sa kathaṃ rājan na rakṣet puruṣottamaḥ",
    "GE07mbh_07_u:157.029d-1254_03": "paricintya tu paśyāmaś cakrāyudham ariṃdamam",
    "GE07mbh_07_u:157.029d-1254_04": "na so 'sti triṣu lokeṣu yo jayeta janārdanam",
    "GE07mbh_07_u:157.030a": "tataḥ kṛṣṇaṃ mahābāhuḥ sātyakiḥ satyavikramaḥ",
    "GE07mbh_07_u:157.030c": "papraccha rathaśārdūla karṇaṃ prati mahāratham",
    "GE07mbh_07_u:157.031a": "ayaṃ ca pratyayaḥ karṇe śaktyā cāmitavikrama",
    "GE07mbh_07_u:157.031c": "kimarthaṃ sūtaputreṇa na muktā phalgune tu sā",
    "GE07mbh_07_u:157.032": "vāsudeva uvāca",
    "GE07mbh_07_u:157.032a": "duḥṣāsanaś ca karṇaś ca śakuniś ca sasaindhavaḥ",
    "GE07mbh_07_u:157.032c": "satataṃ mantrayanti sma duryodhanapurogamāḥ",
    "GE07mbh_07_u:157.033a": "karṇa karṇa maheṣvāsa raṇe 'mitaparākrama",
    "GE07mbh_07_u:157.033c": "nānyasya śaktir eṣā te moktavyā jayatāṃ vara",
    "GE07mbh_07_u:157.034a": "ṛte mahārathāt pārthāt kuntīputrād dhanaṃjayāt",
    "GE07mbh_07_u:157.034c": "sa hi teṣām atiyaśā devānām iva vāsavaḥ",
    "GE07mbh_07_u:157.035a": "tasmin vinihate sarve pāṇḍavāḥ sṛñjayaiḥ saha",
    "GE07mbh_07_u:157.035c": "bhaviṣyanti gatātmānaḥ surā iva niragnayaḥ",
    "GE07mbh_07_u:157.035d-1255_01": "ṛte mahātmanaḥ pārthāt karṇena nihatā dhruvam",
    "GE07mbh_07_u:157.036a": "tatheti ca pratijñātaṃ karṇena śinipuṃgava",
    "GE07mbh_07_u:157.036c": "hṛdi nityaṃ tu karṇasya vadho gāṇḍīvadhanvanaḥ",
    "GE07mbh_07_u:157.037a": "aham eva tu rādheyaṃ mohayāmi yudhāṃ vara",
    "GE07mbh_07_u:157.037c": "yato nāvasṛjac chaktiṃ pāṇḍave śvetavāhane",
    "GE07mbh_07_u:157.038a": "phalgunasya hi tāṃ mṛtyum avagamya yuyutsataḥ",
    "GE07mbh_07_u:157.038c": "na nidrā na ca me harṣo manaso 'sti yudhāṃ vara",
    "GE07mbh_07_u:157.039a": "ghaṭotkace vyaṃsitāṃ tu dṛṣṭvā tāṃ śinipuṃgava",
    "GE07mbh_07_u:157.039c": "mṛtyor āsyāntarān muktaṃ paśyāmy adya dhanaṃjayam",
    "GE07mbh_07_u:157.040a": "na pitā na ca me mātā na yūyaṃ bhrātaras tathā",
    "GE07mbh_07_u:157.040c": "na ca prāṇās tathā rakṣyā yathā bībhatsur āhave",
    "GE07mbh_07_u:157.041a": "trailokyarājyād yat kiṃ cid bhaved anyat sudurlabham",
    "GE07mbh_07_u:157.041c": "neccheyaṃ sātvatāhaṃ tad vinā pārthaṃ dhanaṃjayam",
    "GE07mbh_07_u:157.042a": "ataḥ praharṣaḥ sumahān yuyudhānādya me 'bhavat",
    "GE07mbh_07_u:157.042c": "mṛtaṃ pratyāgatam iva dṛṣṭvā pārthaṃ dhanaṃjayam",
    "GE07mbh_07_u:157.043a": "ataś ca prahito yuddhe mayā karṇāya rākṣasaḥ",
    "GE07mbh_07_u:157.043c": "na hy anyaḥ samare rātrau śaktaḥ karṇaṃ prabādhitum sātyakir uvāca",
    "GE07mbh_07_u:157.043d-1256_01": "dhruvas tasya jayo nityaṃ dīrgham āyuḥ pravartate",
    "GE07mbh_07_u:157.043d-1256_02": "yasya tvaṃ puruṣavyāghra śivāya satataṃ sthitaḥ",
    "GE07mbh_07_u:157.044": "saṃjaya uvāca",
    "GE07mbh_07_u:157.044a": "iti sātyakaye prāha tadā devakinandanaḥ",
    "GE07mbh_07_u:157.044c": "dhanaṃjayahite yuktas tatpriye satataṃ rataḥ",
    "GE07mbh_07_u:158.001": "dhṛtarāṣṭra uvāca",
    "GE07mbh_07_u:158.001a": "karṇaduryodhanādīnāṃ śakuneḥ saubalasya ca",
    "GE07mbh_07_u:158.001c": "apanītaṃ mahat tāta tava caiva viśeṣataḥ",
    "GE07mbh_07_u:158.002a": "yad ājānīta tāṃ śaktim ekaghnīṃ satataṃ raṇe",
    "GE07mbh_07_u:158.002c": "anivāryām asahyāṃ ca devair api savāsavaiḥ",
    "GE07mbh_07_u:158.003a": "sā kimarthaṃ na karṇena pravṛtte samare purā",
    "GE07mbh_07_u:158.003c": "na devakīsute muktā phalgune vāpi saṃjaya",
    "GE07mbh_07_u:158.004": "saṃjaya uvāca",
    "GE07mbh_07_u:158.004a": "saṃgrāmād vinivṛttānāṃ sarveṣāṃ no viśāṃ pate",
    "GE07mbh_07_u:158.004c": "rātrau kurukulaśreṣṭha mantro 'yaṃ samajāyata",
    "GE07mbh_07_u:158.005a": "prabhātamātre śvobhūte keśavāyārjunāya vā",
    "GE07mbh_07_u:158.005c": "śaktir eṣā vimoktavyā karṇa karṇeti nityaśaḥ",
    "GE07mbh_07_u:158.006a": "tataḥ prabhātasamaye rājan karṇasya daivataiḥ",
    "GE07mbh_07_u:158.006c": "anyeṣāṃ caiva yodhānāṃ sā buddhir naśyate punaḥ",
    "GE07mbh_07_u:158.007a": "daivam eva paraṃ manye yat karṇo hastasaṃsthayā",
    "GE07mbh_07_u:158.007c": "na jaghāna raṇe pārthaṃ kṛṣṇaṃ vā devakīsutam",
    "GE07mbh_07_u:158.008a": "tasya hastasthitā śaktiḥ kālarātrir ivodyatā",
    "GE07mbh_07_u:158.008c": "daivopahatabuddhitvān na tāṃ karṇo vimuktavān",
    "GE07mbh_07_u:158.009a": "kṛṣṇe vā devakīputre mohito devamāyayā",
    "GE07mbh_07_u:158.009c": "pārthe vā śakrakalpe vai vadhārthaṃ vāsavīṃ prabho",
    "GE07mbh_07_u:158.010": "dhṛtarāṣṭra uvāca",
    "GE07mbh_07_u:158.010a": "daivenaiva hatā yūyaṃ svabuddhyā keśavasya ca",
    "GE07mbh_07_u:158.010c": "gatā hi vāsavī hatvā tṛṇabhūtaṃ ghaṭotkacam",
    "GE07mbh_07_u:158.011a": "karṇaś ca mama putrāś ca sarve cānye ca pārthivāḥ",
    "GE07mbh_07_u:158.011c": "anena duṣpraṇītena gatā vaivasvatakṣayam",
    "GE07mbh_07_u:158.012a": "bhūya eva tu me śaṃsa yathā yuddham avartata",
    "GE07mbh_07_u:158.012c": "kurūṇāṃ pāṇḍavānāṃ ca haiḍimbe nihate tadā",
    "GE07mbh_07_u:158.013a": "ye ca te 'bhyadravan droṇaṃ vyūḍhānīkāḥ prahāriṇaḥ",
    "GE07mbh_07_u:158.013c": "sṛñjayāḥ saha pāñcālais te 'py akurvan kathaṃ raṇam",
    "GE07mbh_07_u:158.014a": "saumadatter vadhād droṇam āyastaṃ saindhavasya ca",
    "GE07mbh_07_u:158.014c": "amarṣāj jīvitaṃ tyaktvā gāhamānaṃ varūthinīm",
    "GE07mbh_07_u:158.015a": "jṛmbhamāṇam iva vyāghraṃ vyāttānanam ivāntakam",
    "GE07mbh_07_u:158.015c": "kathaṃ pratyudyayur droṇam asyantaṃ pāṇḍusṛñjayāḥ",
    "GE07mbh_07_u:158.016a": "ācāryaṃ ye ca te 'rakṣan duryodhanapurogamāḥ",
    "GE07mbh_07_u:158.016c": "drauṇikarṇakṛpās tāta te 'py akurvan kim āhave",
    "GE07mbh_07_u:158.017a": "bhāradvājaṃ jighāṃsantau savyasācivṛkodarau",
    "GE07mbh_07_u:158.017c": "samārchan māmakā yuddhe kathaṃ saṃjaya śaṃsa me",
    "GE07mbh_07_u:158.018a": "sindhurājavadheneme ghaṭotkacavadhena te",
    "GE07mbh_07_u:158.018c": "amarṣitāḥ susaṃkruddhā raṇaṃ cakruḥ kathaṃ niśi",
    "GE07mbh_07_u:158.019": "saṃjaya uvāca",
    "GE07mbh_07_u:158.019a": "hate ghaṭotkace rājan karṇena niśi rākṣase",
    "GE07mbh_07_u:158.019c": "praṇadatsu ca hṛṣṭeṣu tāvakeṣu yuyutsuṣu",
    "GE07mbh_07_u:158.020a": "āpatatsu ca vegena vadhyamāne bale 'pi ca",
    "GE07mbh_07_u:158.020c": "vigāḍhāyāṃ rajanyāṃ ca rājā dainyaṃ paraṃ gataḥ",
    "GE07mbh_07_u:158.021a": "abravīc ca mahābāhur bhīmasenaṃ paraṃtapaḥ",
    "GE07mbh_07_u:158.021c": "āvāraya mahābāho dhārtarāṣṭrasya",
    "GE07mbh_07_u:158.021e": "haiḍimbasyābhighātena moho mām āviśan mahān",
    "GE07mbh_07_u:158.022a": "evaṃ bhīmaṃ samādiśya svarathe samupāviśat",
    "GE07mbh_07_u:158.022c": "aśrupūrṇamukho rājā niḥśvasaṃś ca punaḥ punaḥ",
    "GE07mbh_07_u:158.022e": "kaśmalaṃ prāviśad ghoraṃ dṛṣṭvā karṇasya vikramam",
    "GE07mbh_07_u:158.023a": "taṃ tathā vyathitaṃ dṛṣṭvā kṛṣṇo vacanam abravīt",
    "GE07mbh_07_u:158.023c": "mā vyathāṃ kuru kaunteya naitat tvayy upapadyate",
    "GE07mbh_07_u:158.023e": "vaiklavyaṃ bharataśreṣṭha yathā prākṛtapūruṣe",
    "GE07mbh_07_u:158.024a": "uttiṣṭha rājan yudhyasva vaha gurvīṃ dhuraṃ vibho",
    "GE07mbh_07_u:158.024c": "tvayi vaiklavyam āpanne saṃśayo vijaye bhavet",
    "GE07mbh_07_u:158.025a": "śrutvā kṛṣṇasya vacanaṃ dharmarājo yudhiṣṭhiraḥ",
    "GE07mbh_07_u:158.025c": "vimṛjya netre pāṇibhyāṃ kṛṣṇaṃ vacanam abravīt",
    "GE07mbh_07_u:158.026a": "viditā te mahābāho dharmāṇāṃ paramā gatiḥ",
    "GE07mbh_07_u:158.026c": "brahmahatyāphalaṃ tasya yaḥ kṛtaṃ nāvabudhyate",
    "GE07mbh_07_u:158.027a": "asmākaṃ hi vanasthānāṃ haiḍimbena mahātmanā",
    "GE07mbh_07_u:158.027c": "bālenāpi satā tena kṛtaṃ sāhyaṃ janārdana",
    "GE07mbh_07_u:158.028a": "astrahetor gataṃ jñātvā pāṇḍavaṃ śvetavāhanam",
    "GE07mbh_07_u:158.028b-1257_01": "āgamya sa sahāyena kṛtā rakṣā mahātmanā",
    "GE07mbh_07_u:158.028b-1257_02": "so 'dya karṇena nihataḥ paśyatāṃ pāpacetasām",
    "GE07mbh_07_u:158.028b-1257_03": "asya pāpasya mokṣaṃ hi kathaṃ yāsyāmi mādhava",
    "GE07mbh_07_u:158.028c": "asau kṛṣṇa maheṣvāsaḥ kāmyake mām upasthitaḥ",
    "GE07mbh_07_u:158.028e": "uṣitaś ca sahāsmābhir yāvan nāsīd dhanaṃjayaḥ",
    "GE07mbh_07_u:158.029a": "gandhamādanayātrāyāṃ durgebhyaś ca sma tāritāḥ",
    "GE07mbh_07_u:158.029c": "pāñcālī ca pariśrāntā pṛṣṭhenoḍhā mahātmanā",
    "GE07mbh_07_u:158.029d-1258_01": "diśāṃ hi vijaye kṛṣṇa sahadevasya cājñayā",
    "GE07mbh_07_u:158.029d-1258_02": "laṅkāṃ tu gatvā paulastyaḥ karaṃ vai dāpito balāt",
    "GE07mbh_07_u:158.030a": "ārambhāc caiva yuddhānāṃ yad eṣa kṛtavān prabho",
    "GE07mbh_07_u:158.030c": "madarthaṃ duṣkaraṃ karma kṛtaṃ tena mahātmanā",
    "GE07mbh_07_u:158.031a": "svabhāvād yā ca me prītiḥ sahadeve janārdana",
    "GE07mbh_07_u:158.031c": "saiva me dviguṇā prītī rākṣasendre ghaṭotkace",
    "GE07mbh_07_u:158.032a": "bhaktaś ca me mahābāhuḥ priyo 'syāhaṃ priyaś ca me",
    "GE07mbh_07_u:158.032c": "yena vindāmi vārṣṇeya kaśmalaṃ śokatāpitaḥ",
    "GE07mbh_07_u:158.033a": "paśya sainyāni vārṣṇeya drāvyamāṇāni kauravaiḥ",
    "GE07mbh_07_u:158.033c": "droṇakarṇau ca saṃyattau paśya yuddhe mahārathau",
    "GE07mbh_07_u:158.034a": "niśīthe pāṇḍavaṃ sainyam ābhyāṃ paśya pramarditam",
    "GE07mbh_07_u:158.034c": "gajābhyām iva mattābhyāṃ yathā naḍavanaṃ mahat",
    "GE07mbh_07_u:158.035a": "anādṛtya balaṃ bāhvor bhīmasenasya mādhava",
    "GE07mbh_07_u:158.035c": "citrāstratāṃ ca pārthasya vikramante sma kauravāḥ",
    "GE07mbh_07_u:158.036a": "eṣa droṇaś ca karṇaś ca rājā caiva suyodhanaḥ",
    "GE07mbh_07_u:158.036c": "nihatya rākṣasaṃ yuddhe hṛṣṭā nardanti saṃyuge",
    "GE07mbh_07_u:158.037a": "katham asmāsu jīvatsu tvayi caiva janārdana",
    "GE07mbh_07_u:158.037c": "haiḍimbaḥ prāptavān mṛtyuṃ sūtaputreṇa saṃgataḥ",
    "GE07mbh_07_u:158.038a": "kadarthīkṛtya naḥ sarvān paśyataḥ savyasācinaḥ",
    "GE07mbh_07_u:158.038c": "nihato rākṣasaḥ kṛṣṇa bhaimasenir mahābalaḥ",
    "GE07mbh_07_u:158.039a": "yadābhimanyur nihato dhārtarāṣṭrair durātmabhiḥ",
    "GE07mbh_07_u:158.039c": "nāsīt tatra raṇe kṛṣṇa savyasācī mahārathaḥ",
    "GE07mbh_07_u:158.040a": "niruddhāś ca vayaṃ sarve saindhavena durātmanā",
    "GE07mbh_07_u:158.040c": "nimittam abhavad droṇaḥ saputras tatra karmaṇi",
    "GE07mbh_07_u:158.041a": "upadiṣṭo vadhopāyaḥ karṇasya guruṇā svayam",
    "GE07mbh_07_u:158.041c": "vyāyacchataś ca khaḍgena dvidhā khaḍgaṃ cakāra ha",
    "GE07mbh_07_u:158.042a": "vyasane vartamānasya kṛtavarmā nṛśaṃsavat",
    "GE07mbh_07_u:158.042c": "aśvāñ jaghāna sahasā tathobhau pārṣṇisārathī",
    "GE07mbh_07_u:158.042e": "tathetare maheṣvāsāḥ saubhadraṃ yudhy apātayan",
    "GE07mbh_07_u:158.043a": "alpe ca kāraṇe kṛṣṇa hato gāṇḍīvadhanvanā",
    "GE07mbh_07_u:158.043c": "saindhavo yādavaśreṣṭha tac ca nātipriyaṃ mama",
    "GE07mbh_07_u:158.044a": "yadi śatruvadhe nyāyyo bhavet kartuṃ ca pāṇḍavaiḥ",
    "GE07mbh_07_u:158.044c": "droṇakarṇau raṇe pūrvaṃ hantavyāv iti me matiḥ",
    "GE07mbh_07_u:158.045a": "etau mūlaṃ hi duḥkhānām asmākaṃ puruṣarṣabha",
    "GE07mbh_07_u:158.045c": "etau raṇe samāsādya parāśvastaḥ suyodhanaḥ",
    "GE07mbh_07_u:158.046a": "yatra vadhyo bhaved droṇaḥ sūtaputraś ca sānugaḥ",
    "GE07mbh_07_u:158.046c": "tatrāvadhīn mahābāhuḥ saindhavaṃ dūravāsinam",
    "GE07mbh_07_u:158.047a": "avaśyaṃ tu mayā kāryaḥ sūtaputrasya nigrahaḥ",
    "GE07mbh_07_u:158.047c": "tato yāsyāmy ahaṃ vīra svayaṃ karṇajighāṃsayā",
    "GE07mbh_07_u:158.047e": "bhīmaseno mahābāhur droṇānīkena saṃgataḥ",
    "GE07mbh_07_u:158.048a": "evam uktvā yayau tūrṇaṃ tvaramāṇo yudhiṣṭhiraḥ",
    "GE07mbh_07_u:158.048c": "sa visphārya mahac cāpaṃ śaṅkhaṃ pradhmāpya bhairavam",
    "GE07mbh_07_u:158.049a": "tato rathasahasreṇa gajānāṃ ca śatais tribhiḥ",
    "GE07mbh_07_u:158.049c": "vājibhiḥ pañcasāhasrais trisāhasraiḥ prabhadrakaiḥ",
    "GE07mbh_07_u:158.049e": "vṛtaḥ śikhaṇḍī tvarito rājānaṃ pṛṣṭhato 'nvayāt",
    "GE07mbh_07_u:158.050a": "tato bherīḥ samājaghnuḥ śaṅkhān dadhmuś ca daṃśitāḥ",
    "GE07mbh_07_u:158.050b-1259_01": "śaṅkhaśabdaravāṃś caiva bāṇaśabdāṃś ca daṃsitāḥ",
    "GE07mbh_07_u:158.050c": "pāñcālāḥ pāṇḍavāś caiva yudhiṣṭhirapurogamāḥ",
    "GE07mbh_07_u:158.051a": "tato 'bravīn mahābāhur vāsudevo dhanaṃjayam",
    "GE07mbh_07_u:158.051c": "eṣa prayāti tvarito krodhāviṣṭo yudhiṣṭhiraḥ",
    "GE07mbh_07_u:158.051e": "jighāṃsuḥ sūtaputrasya tasyopekṣā na yujyate",
    "GE07mbh_07_u:158.052a": "evam uktvā hṛṣīkeśaḥ śīghram aśvān acodayat",
    "GE07mbh_07_u:158.052c": "dūraṃ ca yātaṃ rājānam anvagacchaj janārdanaḥ",
    "GE07mbh_07_u:158.053a": "taṃ dṛṣṭvā sahasā yāntaṃ sūtaputrajighāṃsayā",
    "GE07mbh_07_u:158.053c": "śokopahatasaṃkalpaṃ dahyamānam ivāgninā",
    "GE07mbh_07_u:158.053e": "abhigamyābravīd vyāso dharmaputraṃ yudhiṣṭhiram",
    "GE07mbh_07_u:158.054a": "karṇam āsādya saṃgrāme diṣṭyā jīvati phalgunaḥ",
    "GE07mbh_07_u:158.054c": "savyasācivadhākāṅkṣī śaktiṃ rakṣitavān hi saḥ",
    "GE07mbh_07_u:158.055a": "na cāgād dvairathaṃ jiṣṇur diṣṭyā taṃ bharatarṣabha",
    "GE07mbh_07_u:158.055c": "sṛjetāṃ spardhināv etau divyāny astrāṇi sarvaśaḥ",
    "GE07mbh_07_u:158.056a": "vadhyamāneṣu cāstreṣu pīḍitaḥ sūtanandanaḥ",
    "GE07mbh_07_u:158.056c": "vāsavīṃ samare śaktiṃ dhruvaṃ muñced yudhiṣṭhira",
    "GE07mbh_07_u:158.057a": "tato bhavet te vyasanaṃ ghoraṃ bharatasattama",
    "GE07mbh_07_u:158.057c": "diṣṭyā rakṣo hataṃ yuddhe sūtaputreṇa mānada",
    "GE07mbh_07_u:158.058a": "vāsavīṃ kāraṇaṃ kṛtvā kālenāpahato hy asau",
    "GE07mbh_07_u:158.058c": "tavaiva kāraṇād rakṣo nihataṃ tāta saṃyuge",
    "GE07mbh_07_u:158.059a": "mā krudho bharataśreṣṭha mā ca śoke manaḥ kṛthāḥ",
    "GE07mbh_07_u:158.059c": "prāṇinām iha sarveṣām eṣā niṣṭhā yudhiṣṭhira",
    "GE07mbh_07_u:158.060a": "bhrātṛbhiḥ sahitaḥ sarvaiḥ pārthivaiś ca mahātmabhiḥ",
    "GE07mbh_07_u:158.060c": "kauravān samare rājann abhiyudhyasva bhārata",
    "GE07mbh_07_u:158.060e": "pañcame divase caiva pṛthivī te bhaviṣyati",
    "GE07mbh_07_u:158.061a": "nityaṃ ca puruṣavyāghra dharmam eva vicintaya",
    "GE07mbh_07_u:158.061c": "ānṛśaṃsyaṃ tapo dānaṃ kṣamāṃ satyaṃ ca pāṇḍava",
    "GE07mbh_07_u:158.062a": "sevethāḥ paramaprīto yato dharmas tato jayaḥ",
    "GE07mbh_07_u:158.062c": "ity uktvā pāṇḍavaṃ vyāsas tatraivāntaradhīyata saṃjaya uvāca",
    "GE07mbh_07_u:159.001-1260_01": "vyāsenaivam athoktas tu dharmarājo yudhiṣṭhiraḥ",
    "GE07mbh_07_u:159.001-1260_02": "svayaṃ karṇavadhād vīro nivṛtto bharatarṣabha",
    "GE07mbh_07_u:159.001a": "ghaṭotkace tu nihate sūtaputreṇa tāṃ niśām",
    "GE07mbh_07_u:159.001c": "duḥkhāmarṣavaśaṃ prāpto dharmaputro yudhiṣṭhiraḥ",
    "GE07mbh_07_u:159.002a": "dṛṣṭva bhīmena mahatīṃ vāryamāṇāṃ camūṃ tava",
    "GE07mbh_07_u:159.002c": "dhṛṣṭadyumnam uvācedaṃ kumbhayoniṃ nivāraya",
    "GE07mbh_07_u:159.003a": "tvaṃ hi droṇavināśāya samutpanno hutāśanāt",
    "GE07mbh_07_u:159.003c": "saśaraḥ kavacī khaḍgī dhanvī ca paratāpanaḥ",
    "GE07mbh_07_u:159.003e": "abhidrava raṇe hṛṣṭo na ca te bhīḥ kathaṃ cana",
    "GE07mbh_07_u:159.004a": "janamejayaḥ śikhaṇḍī ca daurmukhiś ca yaśodhanaḥ",
    "GE07mbh_07_u:159.004c": "abhidravantu saṃhṛṣṭāḥ kumbhayoniṃ samantataḥ",
    "GE07mbh_07_u:159.005a": "nakulaḥ sahadevaś ca draupadeyāḥ prabhadrakāḥ",
    "GE07mbh_07_u:159.005c": "drupadaś ca virāṭaś ca putrabhrātṛsamanvitau",
    "GE07mbh_07_u:159.006a": "sātyakiḥ kekayāś caiva pāṇḍavaś ca dhanaṃjayaḥ",
    "GE07mbh_07_u:159.006c": "abhidravantu vegena bhāradvājavadhepsayā",
    "GE07mbh_07_u:159.007a": "tathaiva rathinaḥ sarve hastyaśvaṃ yac ca kiṃ cana",
    "GE07mbh_07_u:159.007c": "pādātāś ca raṇe droṇaṃ prāpayantu mahāratham",
    "GE07mbh_07_u:159.008a": "tathājñaptās tu te sarve pāṇḍavena mahātmanā",
    "GE07mbh_07_u:159.008c": "abhyadravanta vegena kumbhayoniṃ yuyutsayā",
    "GE07mbh_07_u:159.009a": "āgacchatas tān sahasā sarvodyogena pāṇḍavān",
    "GE07mbh_07_u:159.009c": "pratijagrāha samare droṇaḥ śastrabhṛtāṃ varaḥ",
    "GE07mbh_07_u:159.010a": "tato duryodhano rājā sarvodyogena pāṇḍavān",
    "GE07mbh_07_u:159.010c": "abhyadravat susaṃkruddha icchan droṇasya jīvitam",
    "GE07mbh_07_u:159.011a": "tataḥ pravavṛte yuddhaṃ śrāntavāhanasainikam",
    "GE07mbh_07_u:159.011c": "pāṇḍavānāṃ kurūṇāṃ ca garjatām itaretaram",
    "GE07mbh_07_u:159.012a": "nidrāndhās te mahārāja pariśrāntāś ca saṃyuge",
    "GE07mbh_07_u:159.012c": "nābhyapadyanta samare kāṃ cic ceṣṭāṃ mahārathāḥ",
    "GE07mbh_07_u:159.013a": "triyāmā rajanī caiṣā ghorarūpā bhayānakā",
    "GE07mbh_07_u:159.013c": "sahasrayāmapratimā babhūva",
    "GE07mbh_07_u:159.013e": "vadhyatāṃ ca tathā teṣāṃ kṣatānāṃ ca viśeṣataḥ",
    "GE07mbh_07_u:159.014a": "aho rātriḥ samājajñe nidrāndhānāṃ viśeṣataḥ",
    "GE07mbh_07_u:159.014c": "sarve hy āsan nirutsāhāḥ kṣatriyā dīnacetasaḥ",
    "GE07mbh_07_u:159.014e": "tava caiva pareṣāṃ ca gatāstrā vigateṣavaḥ",
    "GE07mbh_07_u:159.015a": "te tathā pārayantaś ca hrīmantaś ca viśeṣataḥ",
    "GE07mbh_07_u:159.015c": "svadharmam anupaśyanto na jahuḥ svām anīkinīm",
    "GE07mbh_07_u:159.016a": "śastrāṇy anye samutsṛjya nidrāndhāḥ śerate janāḥ",
    "GE07mbh_07_u:159.016c": "gajeṣv anye ratheṣv anye hayeṣv anye ca bhārata",
    "GE07mbh_07_u:159.017a": "nidrāndhā no bubudhire kāṃ cic ceṣṭāṃ narādhipāḥ",
    "GE07mbh_07_u:159.017c": "te 'nyonyaṃ samare yodhāḥ preṣayanta yamakṣayam",
    "GE07mbh_07_u:159.018a": "svapnāyamānās tv apare parān iti vicetasaḥ",
    "GE07mbh_07_u:159.018c": "ātmānaṃ samare jaghnuḥ svān eva ca parān api",
    "GE07mbh_07_u:159.019a": "nānāvāco vimuñcanto nidrāndhās te mahāraṇe",
    "GE07mbh_07_u:159.019b-1261_01": "asmākaṃ ca mahārāja parebhyo bahavo janāḥ",
    "GE07mbh_07_u:159.019c": "yoddhavyam iti tiṣṭhanto nidrāsaṃsaktalocanāḥ",
    "GE07mbh_07_u:159.020a": "saṃmardyānye raṇe ke cin nidrāndhāś ca parasparam",
    "GE07mbh_07_u:159.020c": "jaghnuḥ śūrā raṇe rājaṃs tasmiṃs tamasi dāruṇe",
    "GE07mbh_07_u:159.021a": "hanyamānaṃ tathātmānaṃ parebhyo bahavo janāḥ",
    "GE07mbh_07_u:159.021c": "nābhyajānanta samare nidrayā mohitā bhṛśam",
    "GE07mbh_07_u:159.022a": "teṣām etādṛśīṃ ceṣṭāṃ vijñāya puruṣarṣabhaḥ",
    "GE07mbh_07_u:159.022c": "uvāca vākyaṃ bībhatsur uccaiḥ saṃnādayan diśaḥ",
    "GE07mbh_07_u:159.023a": "śrāntā bhavanto nidrāndhāḥ sarva eva savāhanāḥ",
    "GE07mbh_07_u:159.023c": "tamasā cāvṛte sainye rajasā bahulena ca",
    "GE07mbh_07_u:159.024a": "te yūyaṃ yadi manyadhvam upāramata sainikāḥ",
    "GE07mbh_07_u:159.024c": "nimīlayata cātraiva raṇabhūmau muhūrtakam",
    "GE07mbh_07_u:159.025a": "tato vinidrā viśrāntāś candramasy udite punaḥ",
    "GE07mbh_07_u:159.025c": "saṃsādhayiṣyathānyonyaṃ svargāya kurupāṇḍavāḥ",
    "GE07mbh_07_u:159.026a": "tad vacaḥ sarvadharmajñā dhārmikasya niśamya te",
    "GE07mbh_07_u:159.026c": "arocayanta sainyāni tathā cānyonyam abruvan",
    "GE07mbh_07_u:159.027a": "cukruśuḥ karṇa karṇeti rājan duryodhaneti ca",
    "GE07mbh_07_u:159.027c": "upāramata pāṇḍūnāṃ viratā hi varūthinī",
    "GE07mbh_07_u:159.028a": "tathā vikrośamānasya phalgunasya tatas tataḥ",
    "GE07mbh_07_u:159.028c": "upāramata pāṇḍūnāṃ senā tava ca bhārata",
    "GE07mbh_07_u:159.029a": "tām asya vācaṃ devāś ca ṛṣayaś ca mahātmanaḥ",
    "GE07mbh_07_u:159.029c": "sarvasainyāni cākṣudrāḥ prahṛṣṭāḥ pratyapūjayan",
    "GE07mbh_07_u:159.030a": "tat saṃpūjya vaco 'krūraṃ sarvasainyāni bhārata",
    "GE07mbh_07_u:159.030c": "muhūrtam asvapan rājañ śrāntāni bharatarṣabha",
    "GE07mbh_07_u:159.031a": "sā tu saṃprāpya viśrāmaṃ dhvajinī tava bhārata",
    "GE07mbh_07_u:159.031c": "sukham āptavatī vīram arjunaṃ pratyapūjayat",
    "GE07mbh_07_u:159.032a": "tvayi vedās tathāstrāṇi tvayi buddhiparākramau",
    "GE07mbh_07_u:159.032c": "dharmas tvayi mahābāho dayā bhūteṣu cānagha",
    "GE07mbh_07_u:159.033a": "yac cāśvastās tavecchāmaḥ śarma pārtha tad astu te",
    "GE07mbh_07_u:159.033c": "manasaś ca priyān arthān vīra kṣipram avāpnuhi",
    "GE07mbh_07_u:159.034a": "iti te taṃ naravyāghraṃ praśaṃsanto mahārathāḥ",
    "GE07mbh_07_u:159.034c": "nidrayā samavākṣiptās tūṣṇīm āsan viśāṃ pate",
    "GE07mbh_07_u:159.035a": "aśvapṛṣṭheṣu cāpy anye rathanīḍeṣu cāpare",
    "GE07mbh_07_u:159.035c": "gajaskandhagatāś cānye śerate cāpare kṣitau",
    "GE07mbh_07_u:159.036a": "sāyudhāḥ sagadāś caiva sakhaḍgāḥ saparaśvadhāḥ",
    "GE07mbh_07_u:159.036c": "saprāsakavacāś cānye narāḥ suptāḥ pṛthak pṛthak",
    "GE07mbh_07_u:159.037a": "gajās te pannagābhogair hastair bhūreṇurūṣitaiḥ",
    "GE07mbh_07_u:159.037c": "nidrāndhā vasudhāṃ cakrur ghrāṇaniḥśvāsaśītalām",
    "GE07mbh_07_u:159.038a": "gajāḥ śuśubhire tatra niḥśvasanto mahītale",
    "GE07mbh_07_u:159.038c": "viśīrṇā girayo yadvan niḥśvasadbhir mahoragaiḥ",
    "GE07mbh_07_u:159.039a": "samāṃ ca viṣamāṃ cakruḥ khurāgrair vikṣatāṃ mahīm",
    "GE07mbh_07_u:159.039c": "hayāḥ kāñcanayoktrāś ca kesarālambibhir yugaiḥ",
    "GE07mbh_07_u:159.039e": "suṣupus tatra rājendra yuktā vāheṣu sarvaśaḥ",
    "GE07mbh_07_u:159.039f-1262_01": "evaṃ hayāś ca nāgāś ca yodhāś ca bharatarṣabha",
    "GE07mbh_07_u:159.039f-1262_02": "yuddhād viramya suṣupuḥ śrameṇa mahatānvitāḥ",
    "GE07mbh_07_u:159.040a": "tat tathā nidrayā bhagnam avācam asvapad balam",
    "GE07mbh_07_u:159.040c": "kuśalair iva vinyastaṃ paṭe citram ivādbhutam",
    "GE07mbh_07_u:159.041a": "te kṣatriyāḥ kuṇḍalino yuvānaḥ; parasparaṃ sāyakavikṣatāṅgāḥ",
    "GE07mbh_07_u:159.041c": "kumbheṣu līnāḥ suṣupur gajānāṃ; kuceṣu lagnā iva kāminīnām",
    "GE07mbh_07_u:159.041d-1263_01": "vīrā vāraṇakumbheṣu suṣupur yuddhakarśitāḥ",
    "GE07mbh_07_u:159.041d-1263_02": "rātrau ratipariśrāntāḥ kāminīnāṃ kuceṣv iva",
    "GE07mbh_07_u:159.042a": "tataḥ kumudanāthena",
    "GE07mbh_07_u:159.042c": "netrānandena candreṇa māhendrī dig alaṃkṛtā daśaśatākṣakakubdariniḥsṛtaḥ",
    "GE07mbh_07_u:159.042d-1264_02": "kiraṇakesarabhāsurapiñjaraḥ timiravāraṇayūthavidāraṇaḥ",
    "GE07mbh_07_u:159.042d-1264_04": "samudiyād udayācalakesarī haravṛṣottamagātrasamadyutiḥ",
    "GE07mbh_07_u:159.042d-1264_06": "smaraśarāsanapūrṇasamaprabhaḥ navavadhūsmitacārumanoharaḥ",
    "GE07mbh_07_u:159.042d-1264_08": "pravisṛtaḥ kumudākarabāndhavaḥ",
    "GE07mbh_07_u:159.042d-1265_01": "pramadayan vasudhāṃ hi sudhākaraḥ",
    "GE07mbh_07_u:159.043a": "tato muhūrtād bhagavān purastāc chaśalakṣaṇaḥ",
    "GE07mbh_07_u:159.043c": "aruṇaṃ darśayām āsa grasañ jyotiḥprabhaṃ prabhuḥ",
    "GE07mbh_07_u:159.044a": "aruṇasya tu tasyānu jātarūpasamaprabham",
    "GE07mbh_07_u:159.044c": "raśmijālaṃ mahac candro mandaṃ mandam avāsṛjat",
    "GE07mbh_07_u:159.045a": "utsārayantaḥ prabhayā tamas te candraraśmayaḥ",
    "GE07mbh_07_u:159.045c": "paryagacchañ śanaiḥ sarvā diśaḥ khaṃ ca kṣitiṃ tathā",
    "GE07mbh_07_u:159.046a": "tato muhūrtād bhuvanaṃ jyotirbhūtam ivābhavat",
    "GE07mbh_07_u:159.046c": "aprakhyam aprakāśaṃ ca jagāmāśu tamas tathā",
    "GE07mbh_07_u:159.047a": "pratiprakāśite loke divābhūte niśākare",
    "GE07mbh_07_u:159.047c": "vicerur na viceruś ca rājan naktaṃcarās tataḥ",
    "GE07mbh_07_u:159.048a": "bodhyamānaṃ tu tat sainyaṃ rājaṃś candrasya raśmibhiḥ",
    "GE07mbh_07_u:159.048c": "bubudhe śatapatrāṇāṃ vanaṃ mahad ivāmbhasi",
    "GE07mbh_07_u:159.049a": "yathā candrodayoddhūtaḥ kṣubhitaḥ sāgaro bhavet",
    "GE07mbh_07_u:159.049c": "tathā candrodayoddhūtaḥ sa babhūva balārṇavaḥ",
    "GE07mbh_07_u:159.050a": "tataḥ pravavṛte yuddhaṃ punar eva viśāṃ pate",
    "GE07mbh_07_u:159.050c": "loke lokavināśāya paraṃ lokam abhīpsatām",
    "GE07mbh_07_u:160.001": "saṃjaya uvāca",
    "GE07mbh_07_u:160.001a": "tato duryodhano droṇam abhigamyedam abravīt",
    "GE07mbh_07_u:160.001c": "amarṣavaśam āpanno janayan harṣatejasī",
    "GE07mbh_07_u:160.002a": "na marṣaṇīyāḥ saṃgrāme viśramantaḥ śramānvitāḥ",
    "GE07mbh_07_u:160.002c": "sapatnā glānamanaso labdhalakṣyā viśeṣataḥ",
    "GE07mbh_07_u:160.003a": "tat tu marṣitam asmābhir bhavataḥ priyakāmyayā",
    "GE07mbh_07_u:160.003c": "ta ete pariviśrāntāḥ pāṇḍavā balavattarāḥ",
    "GE07mbh_07_u:160.004a": "sarvathā parihīnāḥ sma tejasā ca balena ca",
    "GE07mbh_07_u:160.004c": "bhavatā pālyamānās te vivardhante punaḥ punaḥ",
    "GE07mbh_07_u:160.005a": "divyāny astrāṇi sarvāṇi brahmāstrādīni yāny api",
    "GE07mbh_07_u:160.005c": "tāni sarvāṇi tiṣṭhanti bhavaty eva viśeṣataḥ",
    "GE07mbh_07_u:160.006a": "na pāṇḍaveyā na vayaṃ nānye loke dhanurdharāḥ",
    "GE07mbh_07_u:160.006c": "yudhyamānasya te tulyāḥ satyam etad bravīmi te",
    "GE07mbh_07_u:160.007a": "sasurāsuragandharvān imāṃl lokān dvijottama",
    "GE07mbh_07_u:160.007c": "sarvāstravid bhavān hanyād divyair astrair na saṃśayaḥ",
    "GE07mbh_07_u:160.008a": "sa bhavān marṣayaty enāṃs tvatto bhītān viśeṣataḥ",
    "GE07mbh_07_u:160.008c": "śiṣyatvaṃ vā puraskṛtya mama vā mandabhāgyatām",
    "GE07mbh_07_u:160.009a": "evam uddharṣito droṇaḥ kopitaś cātmajena te",
    "GE07mbh_07_u:160.009c": "samanyur abravīd rājan duryodhanam idaṃ vacaḥ",
    "GE07mbh_07_u:160.010a": "sthaviraḥ san paraṃ śaktyā ghaṭe duryodhanāhave",
    "GE07mbh_07_u:160.010c": "ataḥ paraṃ mayā kāryaṃ kṣudraṃ vijayagṛddhinā",
    "GE07mbh_07_u:160.010e": "anastravid ayaṃ sarvo hantavyo 'stravidā janaḥ",
    "GE07mbh_07_u:160.011a": "yad bhavān manyate cāpi śubhaṃ vā yadi vāśubham",
    "GE07mbh_07_u:160.011c": "tad vai kartāsmi kauravya vacanāt tava nānyathā",
    "GE07mbh_07_u:160.012a": "nihatya sarvapāñcālān yuddhe kṛtvā parākramam",
    "GE07mbh_07_u:160.012c": "vimokṣye kavacaṃ rājan satyenāyudham ālabhe",
    "GE07mbh_07_u:160.013a": "manyase yac ca kaunteyam arjunaṃ śrāntam āhave",
    "GE07mbh_07_u:160.013c": "tasya vīryaṃ mahābāho śṛṇu satyena kaurava",
    "GE07mbh_07_u:160.014a": "taṃ na devā na gandharvā na yakṣā na ca rākṣasāḥ",
    "GE07mbh_07_u:160.014c": "utsahante raṇe soḍhuṃ kupitaṃ savyasācinam",
    "GE07mbh_07_u:160.015a": "khāṇḍave yena bhagavān pratyudyātaḥ sureśvaraḥ",
    "GE07mbh_07_u:160.015c": "sāyakair vāritaś cāpi varṣamāṇo mahātmanā",
    "GE07mbh_07_u:160.016a": "yakṣā nāgās tathā daityā ye cānye balagarvitāḥ",
    "GE07mbh_07_u:160.016c": "nihatāḥ puruṣendreṇa tac cāpi viditaṃ tava",
    "GE07mbh_07_u:160.017a": "gandharvā ghoṣayātrāyāṃ citrasenādayo jitāḥ",
    "GE07mbh_07_u:160.017c": "yūyaṃ tair hriyamāṇāś ca mokṣitā dṛḍhadhanvanā",
    "GE07mbh_07_u:160.018a": "nivātakavacāś cāpi devānāṃ śatravas tathā",
    "GE07mbh_07_u:160.018c": "surair avadhyāḥ saṃgrāme tena vīreṇa nirjitāḥ",
    "GE07mbh_07_u:160.019a": "dānavānāṃ sahasrāṇi hiraṇyapuravāsinām",
    "GE07mbh_07_u:160.019c": "vijigye puruṣavyāghraḥ sa śakyo mānuṣaiḥ katham",
    "GE07mbh_07_u:160.020a": "pratyakṣaṃ caiva te sarvaṃ yathā balam idaṃ tava",
    "GE07mbh_07_u:160.020c": "kṣapitaṃ pāṇḍuputreṇa ceṣṭatāṃ no viśāṃ pate",
    "GE07mbh_07_u:160.021a": "taṃ tathābhipraśaṃsantam arjunaṃ kupitas tadā",
    "GE07mbh_07_u:160.021c": "droṇaṃ tava suto rājan punar evedam abravīt",
    "GE07mbh_07_u:160.022a": "ahaṃ duḥśāsanaḥ karṇaḥ śakunir mātulaś ca me",
    "GE07mbh_07_u:160.022c": "haniṣyāmo 'rjunaṃ saṃkhye dvaidhīkṛtyādya bhāratīm",
    "GE07mbh_07_u:160.022d-1266_01": "tiṣṭha sa tvaṃ mahābāho nityaṃ śiṣyaḥ priyas tava",
    "GE07mbh_07_u:160.023a": "tasya tad vacanaṃ śrutvā bhāradvājo hasann iva",
    "GE07mbh_07_u:160.023c": "anvavartata rājānaṃ svasti te 'stv iti cābravīt",
    "GE07mbh_07_u:160.024a": "ko hi gāṇḍīvadhanvānaṃ jvalantam iva tejasā",
    "GE07mbh_07_u:160.024c": "akṣayaṃ kṣapayet kaś cit kṣatriyaḥ kṣatriyarṣabham",
    "GE07mbh_07_u:160.025a": "taṃ na vittapatir nendro na yamo na jaleśvaraḥ",
    "GE07mbh_07_u:160.025c": "nāsuroragarakṣāṃsi kṣapayeyuḥ sahāyudham",
    "GE07mbh_07_u:160.026a": "mūḍhās tv etāni bhāṣante yānīmāny āttha bhārata",
    "GE07mbh_07_u:160.026c": "yuddhe hy arjunam āsādya svastimān ko vrajed gṛhān",
    "GE07mbh_07_u:160.027a": "tvaṃ tu sarvātiśaṅkitvān niṣṭhuraḥ pāpaniścayaḥ",
    "GE07mbh_07_u:160.027c": "śreyasas tvaddhite yuktāṃs tat tad vaktum ihecchasi",
    "GE07mbh_07_u:160.028a": "gaccha tvam api kaunteyam ātmārthebhyo hi māciram",
    "GE07mbh_07_u:160.028c": "tvam apy āśaṃsase yoddhuṃ kulajaḥ kṣatriyo hy asi",
    "GE07mbh_07_u:160.029a": "imān kiṃ pārthivān sarvān ghātayiṣyasy anāgasaḥ",
    "GE07mbh_07_u:160.029c": "tvam asya mūlaṃ vairasya tasmād āsādayārjunam",
    "GE07mbh_07_u:160.030a": "eṣa te mātulaḥ prājñaḥ kṣatradharmam anuvrataḥ",
    "GE07mbh_07_u:160.030c": "dūrdyūtadevī gāndhāriḥ prayātv arjunam āhave",
    "GE07mbh_07_u:160.031a": "eṣo 'kṣakuśalo jihmo dyūtakṛt kitavaḥ śaṭhaḥ",
    "GE07mbh_07_u:160.031c": "devitā nikṛtiprajño yudhi jeṣyati pāṇḍavān",
    "GE07mbh_07_u:160.032a": "tvayā kathitam atyantaṃ karṇena saha hṛṣṭavat",
    "GE07mbh_07_u:160.032c": "asakṛc chūnyavan mohād dhṛtarāṣṭrasya śṛṇvataḥ",
    "GE07mbh_07_u:160.033a": "ahaṃ ca tāta karṇaś ca bhrātā duḥśāsanaś ca me",
    "GE07mbh_07_u:160.033c": "pāṇḍuputrān haniṣyāmaḥ sahitāḥ samare trayaḥ",
    "GE07mbh_07_u:160.034a": "iti te katthamānasya śrutaṃ saṃsadi saṃsadi",
    "GE07mbh_07_u:160.034c": "anutiṣṭha pratijñāṃ tāṃ satyavāg bhava taiḥ saha",
    "GE07mbh_07_u:160.035a": "eṣa te pāṇḍavaḥ śatrur aviṣahyo 'grataḥ sthitaḥ",
    "GE07mbh_07_u:160.035c": "kṣatradharmam avekṣasva ślāghyas tava vadho jayāt",
    "GE07mbh_07_u:160.036a": "dattaṃ bhuktam adhītaṃ ca prāptam aiśvaryam īpsitam",
    "GE07mbh_07_u:160.036c": "kṛtakṛtyo 'nṛṇaś cāsi mā bhair yudhyasva pāṇḍavam",
    "GE07mbh_07_u:160.037a": "ity uktvā samare droṇo nyavartata yataḥ pare",
    "GE07mbh_07_u:160.037c": "dvaidhīkṛtya tataḥ senāṃ yuddhaṃ samabhavat tadā",
    "GE07mbh_07_u:161.001": "saṃjaya uvāca",
    "GE07mbh_07_u:161.001a": "tribhāgamātraśeṣāyāṃ rātryāṃ yuddham avartata",
    "GE07mbh_07_u:161.001c": "kurūṇāṃ pāṇḍavānāṃ ca saṃhṛṣṭānāṃ viśāṃ pate",
    "GE07mbh_07_u:161.002a": "atha candraprabhāṃ muṣṇann ādityasya puraḥsaraḥ",
    "GE07mbh_07_u:161.002c": "aruṇo 'bhyudayāṃ cakre tāmrīkurvann ivāmbaram",
    "GE07mbh_07_u:161.002d-1267_01": "prakāśam akarod vyoma jagat saṃrañjayann iva",
    "GE07mbh_07_u:161.002d-1268_01": "prācyāṃ diśi sahasrāṃśor aruṇenāruṇīkṛtam",
    "GE07mbh_07_u:161.002d-1268_02": "tāpanīyaṃ yathā cakraṃ bhrājate ravimaṇḍalam",
    "GE07mbh_07_u:161.002d-1268_03": "tato rathāśvāṃś ca manuṣyayānāny",
    "GE07mbh_07_u:161.002d-1268_04": "utsṛjya sarve kurupāṇḍuyodhāḥ",
    "GE07mbh_07_u:161.002d-1268_05": "divākarasyābhimukhaṃ japantaḥ",
    "GE07mbh_07_u:161.002d-1268_06": "saṃdhyāgatāḥ prāñjalayo",
    "GE07mbh_07_u:161.003a": "tato dvaidhīkṛte sainye droṇaḥ somakapāṇḍavān",
    "GE07mbh_07_u:161.003c": "abhyadravat sapāñcālān",
    "GE07mbh_07_u:161.004a": "dvaidhībhūtān kurūn dṛṣṭvā mādhavo 'rjunam abravīt",
    "GE07mbh_07_u:161.004c": "sapatnān savyataḥ kurmi savyasācinn imān kurūn",
    "GE07mbh_07_u:161.005a": "sa mādhavam anujñāya kuruṣveti dhanaṃjayaḥ",
    "GE07mbh_07_u:161.005c": "droṇakarṇau maheṣvāsau savyataḥ paryavartata",
    "GE07mbh_07_u:161.006a": "abhiprāyaṃ tu kṛṣṇasya jñātvā parapuraṃjayaḥ",
    "GE07mbh_07_u:161.006c": "ājiśīrṣagataṃ dṛṣṭvā bhīmasenaṃ samāsadat",
    "GE07mbh_07_u:161.007": "bhīma uvāca",
    "GE07mbh_07_u:161.007a": "arjunārjuna bībhatso śṛṇu me tattvato vacaḥ",
    "GE07mbh_07_u:161.007c": "yadarthaṃ kṣatriyā sūte tasya kālo 'yam āgataḥ",
    "GE07mbh_07_u:161.008a": "asmiṃś ced āgate kāle śreyo na pratipatsyase",
    "GE07mbh_07_u:161.008c": "asaṃbhāvitarūpaḥ sann ānṛśaṃsyaṃ kariṣyasi",
    "GE07mbh_07_u:161.009a": "satyaśrīdharmayaśasāṃ vīryeṇānṛṇyam āpnuhi",
    "GE07mbh_07_u:161.009c": "bhindhy anīkaṃ yudhāṃ śreṣṭha savyasācinn imān kuru",
    "GE07mbh_07_u:161.010": "saṃjaya uvāca",
    "GE07mbh_07_u:161.010a": "sa savyasācī bhīmena coditaḥ keśavena ca",
    "GE07mbh_07_u:161.010c": "karṇadroṇāv atikramya samantāt paryavārayat",
    "GE07mbh_07_u:161.011a": "tam ājiśīrṣam āyāntaṃ dahantaṃ kṣatriyarṣabhān",
    "GE07mbh_07_u:161.011c": "parākrāntaṃ parākramya yatantaḥ kṣatriyarṣabhāḥ",
    "GE07mbh_07_u:161.011e": "nāśaknuvan vārayituṃ vardhamānam ivānalam",
    "GE07mbh_07_u:161.012a": "atha duryodhanaḥ karṇaḥ śakuniś cāpi saubalaḥ",
    "GE07mbh_07_u:161.012c": "abhyavarṣañ śaravrātaiḥ kuntīputraṃ dhanaṃjayam",
    "GE07mbh_07_u:161.013a": "teṣām astrāṇi sarveṣām uttamāstravidāṃ varaḥ",
    "GE07mbh_07_u:161.013c": "kadarthīkṛtya rājendra śaravarṣair avākirat",
    "GE07mbh_07_u:161.014a": "astrair astrāṇi saṃvārya laghuhasto dhanaṃjayaḥ",
    "GE07mbh_07_u:161.014c": "sarvān avidhyan niśitair daśabhir daśabhiḥ śaraiḥ",
    "GE07mbh_07_u:161.015a": "uddhūtā rajaso vṛṣṭiḥ śaravṛṣṭis tathaiva ca",
    "GE07mbh_07_u:161.015c": "tamaś ca ghoraṃ śabdaś ca tadā samabhavan mahān",
    "GE07mbh_07_u:161.016a": "na dyaur na bhūmir na diśaḥ prājñāyanta tathā gate",
    "GE07mbh_07_u:161.016c": "sainyena rajasā mūḍhaṃ sarvam andham ivābhavat",
    "GE07mbh_07_u:161.017a": "naiva te na vayaṃ rājan prajñāsiṣma parasparam",
    "GE07mbh_07_u:161.017b-1269_01": "śabdamātreṇa jānīmo vayaṃ te ca parasparam",
    "GE07mbh_07_u:161.017c": "uddeśena hi tena sma samayudhyanta pārthivāḥ",
    "GE07mbh_07_u:161.018a": "virathā rathino rājan samāsādya parasparam",
    "GE07mbh_07_u:161.018c": "keṣeśu samasajjanta kavaceṣu bhujeṣu ca",
    "GE07mbh_07_u:161.019a": "hatāśvā hatasūtāś ca niśceṣṭā rathinas tadā",
    "GE07mbh_07_u:161.019c": "jīvanta iva tatra sma vyadṛśyanta bhayārditāḥ",
    "GE07mbh_07_u:161.020a": "hatān gajān samāśliṣya parvatān iva vājinaḥ",
    "GE07mbh_07_u:161.020c": "gatasattvā vyadṛśyanta tathaiva saha sādibhiḥ",
    "GE07mbh_07_u:161.021a": "tatas tv abhyavasṛtyaiva saṃgrāmād uttarāṃ diśam",
    "GE07mbh_07_u:161.021c": "atiṣṭhad āhave droṇo vidhūma iva pāvakaḥ",
    "GE07mbh_07_u:161.022a": "tam ājiśīrṣād ekāntam apakrāntaṃ niśāmya tu",
    "GE07mbh_07_u:161.022c": "samakampanta sainyāni pāṇḍavānāṃ viśāṃ pate",
    "GE07mbh_07_u:161.023a": "bhrājamānaṃ śriyā yuktaṃ jvalantam iva tejasā",
    "GE07mbh_07_u:161.023c": "droṇaṃ dṛṣṭvārayas tresuś celur mamluś ca māriṣa",
    "GE07mbh_07_u:161.024a": "āhvayantaṃ parānīkaṃ prabhinnam iva vāraṇam",
    "GE07mbh_07_u:161.024c": "nainaṃ śaśaṃsire jetuṃ dānavā vāsavaṃ yathā",
    "GE07mbh_07_u:161.025a": "ke cid āsan nirutsāhāḥ ke cit kruddhā manasvinaḥ",
    "GE07mbh_07_u:161.025c": "vismitāś cābhavan ke cit ke cid āsann amarṣitāḥ",
    "GE07mbh_07_u:161.026a": "hastair hastāgram apare pratyapiṃṣan narādhipāḥ",
    "GE07mbh_07_u:161.026b-1270_01": "vidhūyānye karān kruddhāḥ kareṣv eva nyapīḍayan",
    "GE07mbh_07_u:161.026c": "apare daśanair oṣṭhān adaśan krodhamūrchitāḥ",
    "GE07mbh_07_u:161.027a": "vyākṣipann āyudhān anye mamṛduś cāpare bhujān",
    "GE07mbh_07_u:161.027c": "anye cānvapatan droṇaṃ tyaktātmāno mahaujasaḥ",
    "GE07mbh_07_u:161.028a": "pāñcālās tu viśeṣeṇa",
    "GE07mbh_07_u:161.028c": "samasajjanta rājendra samare bhṛśavedanāḥ",
    "GE07mbh_07_u:161.028d-1271_01": "dṛṣṭvā droṇaṃ mahārāja samakampata[nta] pāṇḍavāḥ",
    "GE07mbh_07_u:161.028d-1271_02": "tato yodhā pāṇḍavānāṃ mahātman",
    "GE07mbh_07_u:161.028d-1271_03": "dṛṣṭvā droṇaṃ dīpyamānaṃ śaraughaiḥ",
    "GE07mbh_07_u:161.028d-1271_04": "tataḥ sarve sṛñjayāḥ pāṇḍavāś ca",
    "GE07mbh_07_u:161.028d-1271_05": "jighāsanto droṇam",
    "GE07mbh_07_u:161.029a": "tato virāṭadrupadau droṇaṃ pratiyayū raṇe",
    "GE07mbh_07_u:161.029c": "tathā carantaṃ saṃgrāme bhṛśaṃ samaradurjayam",
    "GE07mbh_07_u:161.030a": "drupadasya tataḥ pautrās traya eva viśāṃ pate",
    "GE07mbh_07_u:161.030c": "cedayaś ca maheṣvāsā droṇam evābhyayur yudhi",
    "GE07mbh_07_u:161.031a": "teṣāṃ drupadapautrāṇāṃ trayāṇāṃ niśitaiḥ śaraiḥ",
    "GE07mbh_07_u:161.031c": "tribhir droṇo 'harat prāṇāṃs te hatā nyapatan bhuvi",
    "GE07mbh_07_u:161.032a": "tato droṇo 'jayad yuddhe cedikekayasṛñjayān",
    "GE07mbh_07_u:161.032c": "matsyāṃś caivājayat sarvān bhāradvājo mahārathaḥ",
    "GE07mbh_07_u:161.033a": "tatas tu drupadaḥ krodhāc charavarṣam avākirat",
    "GE07mbh_07_u:161.033c": "droṇaṃ prati mahārāja virāṭaś caiva saṃyuge",
    "GE07mbh_07_u:161.033d-1272_01": "taṃ nihatyeṣuvarṣaṃ tu droṇaḥ kṣatriyamardanaḥ",
    "GE07mbh_07_u:161.033d-1272_02": "tau śaraiś chādayām āsa virāṭadrupadāv ubhau",
    "GE07mbh_07_u:161.033d-1272_03": "droṇena chādyamānau tau kruddhau saṃgrāmamūrdhani",
    "GE07mbh_07_u:161.033d-1272_04": "droṇaṃ śarair vivyadhatuḥ paramaṃ krodham āsthitau",
    "GE07mbh_07_u:161.033d-1272_05": "tato droṇo mahārāja krodhāmarṣasamanvitaḥ",
    "GE07mbh_07_u:161.033d-1272_06": "bhallābhyāṃ bhṛśatīkṣṇābhyāṃ ciccheda dhanuṣī tayoḥ",
    "GE07mbh_07_u:161.033d-1272_07": "tato virāṭaḥ kupitaḥ samare tomarān daśa",
    "GE07mbh_07_u:161.033d-1272_08": "daśa cikṣepa ca śarān droṇasya vadhakāṅkṣayā",
    "GE07mbh_07_u:161.033d-1272_09": "śaktiṃ ca drupado ghorām āyasīṃ svarṇabhūṣitām",
    "GE07mbh_07_u:161.033d-1272_10": "cikṣepa bhujagendrābhāṃ kruddho droṇarathaṃ prati",
    "GE07mbh_07_u:161.033d-1272_11": "tato bhallaiḥ suniśitaiś chittvā tāṃs tomarān daśa",
    "GE07mbh_07_u:161.033d-1272_12": "śaktiṃ kanakavaiḍūryāṃ droṇaś ciccheda sāyakaiḥ",
    "GE07mbh_07_u:161.033d-1273_01": "sa tābhyām ardito vṛddho vṛddhābhyāṃ krodhamūrchitaḥ",
    "GE07mbh_07_u:161.034a": "tato droṇaḥ supītābhyāṃ bhallābhyām arimardanaḥ",
    "GE07mbh_07_u:161.034c": "drupadaṃ ca virāṭaṃ ca praiṣīd vaivasvatakṣayam",
    "GE07mbh_07_u:161.035a": "hate virāṭe drupade kekayeṣu tathaiva ca",
    "GE07mbh_07_u:161.035c": "tathaiva cedimatsyeṣu pāñcāleṣu tathaiva ca",
    "GE07mbh_07_u:161.035e": "hateṣu triṣu vīreṣu drupadasya ca naptṛṣu",
    "GE07mbh_07_u:161.035f-1274_01": "pāñcālarājapautreṣu triṣu cādbhutakarmasu",
    "GE07mbh_07_u:161.035f-1274_02": "pitṛputravadhāyas taś cikīrṣan karma duṣkaram",
    "GE07mbh_07_u:161.036a": "droṇasya karma tad dṛṣṭvā kopaduḥkhasamanvitaḥ",
    "GE07mbh_07_u:161.036c": "śaśāpa rathināṃ madhye dhṛṣṭadyumno mahāmanāḥ",
    "GE07mbh_07_u:161.037a": "iṣṭāpūrtāt tathā kṣātrād brāhmaṇyāc ca sa naśyatu",
    "GE07mbh_07_u:161.037c": "droṇo yasyādya mucyeta yo vā droṇāt parāṅmukhaḥ",
    "GE07mbh_07_u:161.038a": "iti teṣāṃ pratiśrutya madhye sarvadhanuṣmatām",
    "GE07mbh_07_u:161.038c": "āyād droṇaṃ sahānīkaḥ pāñcālyaḥ paravīrahā",
    "GE07mbh_07_u:161.038e": "pāñcālās tv ekato droṇam abhyaghnan pāṇḍavānyataḥ",
    "GE07mbh_07_u:161.039a": "duryodhanaś ca karṇaś ca śakuniś cāpi saubalaḥ",
    "GE07mbh_07_u:161.039c": "sodaryāś ca yathā mukhyās te 'rakṣan droṇam āhave",
    "GE07mbh_07_u:161.040a": "rakṣyamāṇaṃ tathā droṇaṃ samare tair mahātmabhiḥ",
    "GE07mbh_07_u:161.040c": "yatamānāpi pāñcālā na śekuḥ prativīkṣitum",
    "GE07mbh_07_u:161.041a": "tatrākrudhyad bhīmaseno dhṛṣṭadyumnasya māriṣa",
    "GE07mbh_07_u:161.041c": "sa enaṃ vāgbhir ugrābhis tatakṣa puruṣarṣabha",
    "GE07mbh_07_u:161.042a": "drupadasya kule jātaḥ sarvāstreṣv astravittamaḥ",
    "GE07mbh_07_u:161.042c": "kaḥ kṣatriyo manyamānaḥ prekṣetārim avasthitam",
    "GE07mbh_07_u:161.043a": "pitṛputravadhaṃ prāpya pumān kaḥ parihāpayet",
    "GE07mbh_07_u:161.043c": "viśeṣatas tu śapathaṃ śapitvā rājasaṃsadi",
    "GE07mbh_07_u:161.044a": "eṣa vaiśvānara iva samiddhaḥ svena tejasā",
    "GE07mbh_07_u:161.044c": "śaracāpendhano droṇaḥ kṣatraṃ dahati tejasā",
    "GE07mbh_07_u:161.045a": "purā karoti niḥśeṣāṃ pāṇḍavānām anīkinīm",
    "GE07mbh_07_u:161.045c": "sthitāḥ paśyata me karma droṇam eva vrajāmy aham",
    "GE07mbh_07_u:161.046a": "ity uktvā prāviśat kruddho droṇānīkaṃ vṛkodaraḥ",
    "GE07mbh_07_u:161.046c": "dṛḍhaiḥ pūrṇāyatotsṛṣṭair drāvayaṃs tava vāhinīm",
    "GE07mbh_07_u:161.046d-1275_01": "athodyamya gadāṃ bhīmaḥ kāladaṇḍam ivāntakaḥ",
    "GE07mbh_07_u:161.046d-1275_02": "droṇāya vyasṛjad rājan rathahayapapalvuve (sic)",
    "GE07mbh_07_u:161.046d-1275_03": "sāśvasūtadhvajaṃ rājan droṇasyāpothayat tadā",
    "GE07mbh_07_u:161.046d-1275_04": "prāmṛda[dna]n svabahūn yodhān vāyuvṛkṣān ivaujasā",
    "GE07mbh_07_u:161.046d-1275_05": "anyaṃ tu ratham āsthāya droṇaḥ praharatāṃ varaḥ",
    "GE07mbh_07_u:161.046d-1275_06": "vyūhadvāraṃ samāsthāya yuddhāya samavasthitaḥ",
    "GE07mbh_07_u:161.047a": "dhṛṣṭadyumno 'pi pāñcālyaḥ praviśya mahatīṃ camūm",
    "GE07mbh_07_u:161.047c": "āsasāda raṇe droṇaṃ tadāsīt tumulaṃ mahat",
    "GE07mbh_07_u:161.048a": "naiva nas tādṛśaṃ yuddhaṃ dṛṣṭapūrvaṃ na ca śrutam",
    "GE07mbh_07_u:161.048c": "yathā sūryodaye rājan samutpiñjo 'bhavan mahān",
    "GE07mbh_07_u:161.049a": "saṃsaktāni vyadṛśyanta rathavṛndāni māriṣa",
    "GE07mbh_07_u:161.049c": "hatāni ca vikīrṇāni śarīrāṇi śarīriṇām",
    "GE07mbh_07_u:161.050a": "ke cid anyatra gacchantaḥ pathi cānyair upadrutāḥ",
    "GE07mbh_07_u:161.050c": "vimukhāḥ pṛṣṭhataś cānye tāḍyante pārśvato 'pare",
    "GE07mbh_07_u:161.051a": "tathā saṃsaktayuddhaṃ tad abhavad bhṛśadāruṇam",
    "GE07mbh_07_u:161.051c": "atha saṃdhyāgataḥ sūryaḥ kṣaṇena samapadyata",
    "GE07mbh_07_u:162.001": "saṃjaya uvāca",
    "GE07mbh_07_u:162.001a": "te tathaiva mahārāja daṃśitā raṇamūrdhani",
    "GE07mbh_07_u:162.001c": "saṃdhyāgataṃ sahasrāṃśum ādityam upatasthire",
    "GE07mbh_07_u:162.002a": "udite tu sahasrāṃśau taptakāñcanasaprabhe",
    "GE07mbh_07_u:162.002c": "prakāśiteṣu lokeṣu punar yuddham avartata",
    "GE07mbh_07_u:162.003a": "dvaṃdvāni yāni tatrāsan saṃsaktāni purodayāt",
    "GE07mbh_07_u:162.003c": "tāny evābhyudite sūrye samasajjanta bhārata",
    "GE07mbh_07_u:162.004a": "rathair hayā hayair nāgāḥ pādātāś cāpi kuñjaraiḥ",
    "GE07mbh_07_u:162.004c": "hayā hayaiḥ samājagmuḥ pādātāś ca padātibhiḥ",
    "GE07mbh_07_u:162.004d-1276_01": "narā rathai rathā nāgais tathaiva puruṣarṣabha",
    "GE07mbh_07_u:162.004e": "saṃsaktāś ca viyuktāś ca yodhāḥ saṃnyapatan raṇe",
    "GE07mbh_07_u:162.005a": "te rātrau kṛtakarmāṇaḥ śrāntāḥ sūryasya tejasā",
    "GE07mbh_07_u:162.005c": "kṣutpipāsāparītāṅgā visaṃjñā bahavo 'bhavan",
    "GE07mbh_07_u:162.006a": "śaṅkhabherīmṛdaṅgānāṃ kuñjarāṇāṃ ca garjatām",
    "GE07mbh_07_u:162.006c": "visphāritavikṛṣṭānāṃ kārmukāṇāṃ ca kūjatām",
    "GE07mbh_07_u:162.007a": "śabdaḥ samabhavad rājan divispṛg bharatarṣabha",
    "GE07mbh_07_u:162.007c": "dravatāṃ ca padātīnāṃ śastrāṇāṃ vinipātyatām",
    "GE07mbh_07_u:162.008a": "hayānāṃ heṣatāṃ caiva rathānāṃ ca nivartatām",
    "GE07mbh_07_u:162.008c": "krośatāṃ garjatāṃ caiva tadāsīt tumulaṃ mahat",
    "GE07mbh_07_u:162.009a": "vivṛddhas tumulaḥ śabdo dyām agacchan mahāsvanaḥ",
    "GE07mbh_07_u:162.009c": "nānāyudhanikṛttānāṃ ceṣṭatām āturaḥ svanaḥ",
    "GE07mbh_07_u:162.010a": "bhūmāv aśrūyata mahāṃs tadāsīt kṛpaṇaṃ mahat",
    "GE07mbh_07_u:162.010c": "patatāṃ patitānāṃ ca pattyaśvarathahastinām",
    "GE07mbh_07_u:162.011a": "teṣu sarveṣv anīkeṣu vyatiṣakteṣv anekaśaḥ",
    "GE07mbh_07_u:162.011c": "sve svāñ jaghnuḥ pare svāṃś ca sve parāṃś ca parān pare",
    "GE07mbh_07_u:162.012a": "vīrabāhuvisṛṣṭāś ca yodheṣu ca gajeṣu ca",
    "GE07mbh_07_u:162.012c": "asayaḥ pratyadṛśyanta vāsasāṃ nejaneṣv iva",
    "GE07mbh_07_u:162.013a": "udyatapratipiṣṭānāṃ khaḍgānāṃ vīrabāhubhiḥ",
    "GE07mbh_07_u:162.013c": "sa eva śabdas tadrūpo vāsasāṃ nijyatām iva",
    "GE07mbh_07_u:162.014a": "ardhāsibhis tathā khaḍgais tomaraiḥ saparaśvadhaiḥ",
    "GE07mbh_07_u:162.014c": "nikṛṣṭayuddhaṃ saṃsaktaṃ mahad āsīt sudāruṇam",
    "GE07mbh_07_u:162.015a": "gajāśvakāyaprabhavāṃ naradehapravāhinīm",
    "GE07mbh_07_u:162.015c": "śastramatsyasusaṃpūrṇāṃ māṃsaśoṇitakardamām",
    "GE07mbh_07_u:162.016a": "ārtanādasvanavatīṃ patākāvastraphenilām",
    "GE07mbh_07_u:162.016c": "nadīṃ prāvartayan vīrāḥ paralokapravāhinīm",
    "GE07mbh_07_u:162.017a": "śaraśaktyarditāḥ klāntā rātrimūḍhālpacetasaḥ",
    "GE07mbh_07_u:162.017c": "viṣṭabhya sarvagātrāṇi vyatiṣṭhan gajavājinaḥ",
    "GE07mbh_07_u:162.017e": "saṃśuṣkavadanā vīrāḥ śirobhiś cārukuṇḍalaiḥ",
    "GE07mbh_07_u:162.018a": "yuddhopakaraṇaiś cānyais tatra tatra prakāśitaiḥ",
    "GE07mbh_07_u:162.018c": "kravyādasaṃghair ākīrṇaṃ mṛtair ardhamṛtair api",
    "GE07mbh_07_u:162.018e": "nāsīd rathapathas tatra sarvam āyodhanaṃ prati",
    "GE07mbh_07_u:162.019a": "majjatsu cakreṣu rathān sattvam āsthāya vājinaḥ",
    "GE07mbh_07_u:162.019c": "kathaṃ cid avahañ śrāntā vepamānāḥ śarārditāḥ",
    "GE07mbh_07_u:162.019e": "kulasattvabalopetā vājino vāraṇopamāḥ",
    "GE07mbh_07_u:162.019f-1277_01": "babhramus tatra tatraiva rathān ādāya bhārata",
    "GE07mbh_07_u:162.020a": "vihvalaṃ tat samudbhrāntaṃ sabhayaṃ bhāratāturam",
    "GE07mbh_07_u:162.020c": "balam āsīt tadā sarvam ṛte droṇārjunāv ubhau",
    "GE07mbh_07_u:162.021a": "tāv evāstāṃ nilayanaṃ tāv ārtāyanam eva ca",
    "GE07mbh_07_u:162.021c": "tāv evānye samāsādya jagmur vaivasvatakṣayam",
    "GE07mbh_07_u:162.022a": "āvignam abhavat sarvaṃ kauravāṇāṃ mahad balam",
    "GE07mbh_07_u:162.022c": "pāñcālānāṃ ca saṃsaktaṃ na prājñāyata kiṃ cana",
    "GE07mbh_07_u:162.023a": "antakākrīḍasadṛśe bhīrūṇāṃ bhayavardhane",
    "GE07mbh_07_u:162.023c": "pṛthivyāṃ rājavaṃśānām utthite mahati kṣaye",
    "GE07mbh_07_u:162.024a": "na tatra karṇaṃ na droṇaṃ nārjunaṃ na yudhiṣṭhiram",
    "GE07mbh_07_u:162.024c": "na bhīmasenaṃ na yamau na pāñcālyaṃ na sātyakim",
    "GE07mbh_07_u:162.025a": "na ca duḥśāsanaṃ drauṇiṃ na duryodhanasaubalau",
    "GE07mbh_07_u:162.025c": "na kṛpaṃ madrarājaṃ vā kṛtavarmāṇam eva ca",
    "GE07mbh_07_u:162.026a": "na cānyān naiva cātmānaṃ na kṣitiṃ na diśas tathā",
    "GE07mbh_07_u:162.026c": "paśyāma rājan saṃsaktān sainyena rajasāvṛtān",
    "GE07mbh_07_u:162.027a": "saṃbhrānte tumule ghore rajomeghe samutthite",
    "GE07mbh_07_u:162.027c": "dvitīyām iva saṃprāptām amanyanta niśāṃ tadā",
    "GE07mbh_07_u:162.028a": "na jñāyante kauraveyā na pāñcālā na pāṇḍavāḥ",
    "GE07mbh_07_u:162.028c": "na diśo na divaṃ norvīṃ na samaṃ viṣamaṃ tathā",
    "GE07mbh_07_u:162.028d-1278_01": "aśobhanta yathā meghāḥ śāradāś calavidyutaḥ",
    "GE07mbh_07_u:162.029a": "hastasaṃsparśam āpannān parān vāpy atha vā svakān",
    "GE07mbh_07_u:162.029c": "nyapātayaṃs tadā yuddhe narāḥ sma vijayaiṣiṇaḥ",
    "GE07mbh_07_u:162.030a": "uddhūtatvāt tu rajasaḥ prasekāc choṇitasya ca",
    "GE07mbh_07_u:162.030c": "praśaśāma rajo bhaumaṃ śīghratvād anilasya ca",
    "GE07mbh_07_u:162.031a": "tatra nāgā hayā yodhā rathino 'tha padātayaḥ",
    "GE07mbh_07_u:162.031c": "pārijātavanānīva vyarocan rudhirokṣitāḥ",
    "GE07mbh_07_u:162.032a": "tato duryodhanaḥ karṇo droṇo duḥśāsanas tathā",
    "GE07mbh_07_u:162.032c": "pāṇḍavaiḥ samasajjanta caturbhiś caturo rathāḥ",
    "GE07mbh_07_u:162.033a": "duryodhanaḥ saha bhrātrā yamābhyāṃ samasajjata",
    "GE07mbh_07_u:162.033c": "vṛkodareṇa rādheyo bhāradvājena cārjunaḥ",
    "GE07mbh_07_u:162.034a": "tad ghoraṃ mahad āścaryaṃ sarve praikṣan samantataḥ",
    "GE07mbh_07_u:162.034c": "ratharṣabhāṇām ugrāṇāṃ saṃnipātam amānuṣam",
    "GE07mbh_07_u:162.035a": "rathamārgair vicitraiś ca vicitrarathasaṃkulam",
    "GE07mbh_07_u:162.035c": "apaśyan rathino yuddhaṃ vicitraṃ citrayodhinām",
    "GE07mbh_07_u:162.036a": "yatamānāḥ parākrāntāḥ",
    "GE07mbh_07_u:162.036c": "jīmūtā iva gharmānte śaravarṣair avākiran",
    "GE07mbh_07_u:162.037a": "te rathān sūryasaṃkāśān āsthitāḥ puruṣarṣabhāḥ",
    "GE07mbh_07_u:162.037c": "aśobhanta yathā meghāḥ śāradāḥ samupasthitāḥ",
    "GE07mbh_07_u:162.037d-1279_01": "yodhās te tu mahārāja krodhāmarṣasamanvitāḥ",
    "GE07mbh_07_u:162.038a": "spardhinas te maheṣvāsāḥ kṛtayatnā dhanurdharāḥ",
    "GE07mbh_07_u:162.038c": "abhyagacchaṃs tathānyonyaṃ mattā gajavṛṣā iva",
    "GE07mbh_07_u:162.039a": "na nūnaṃ dehabhedo 'sti kāle tasmin samāgate",
    "GE07mbh_07_u:162.039c": "yatra sarve na yugapad vyaśīryanta mahārathāḥ",
    "GE07mbh_07_u:162.040a": "bāhubhiś caraṇaiś chinnaiḥ śirobhiś cārukuṇḍalaiḥ",
    "GE07mbh_07_u:162.040c": "kārmukair viśikhaiḥ prāsaiḥ khaḍgaiḥ paraśupaṭṭiśaiḥ",
    "GE07mbh_07_u:162.041a": "nālīkakṣuranārācair nakharaiḥ śaktitomaraiḥ",
    "GE07mbh_07_u:162.041c": "anyaiś ca vividhākārair dhautaiḥ praharaṇottamaiḥ",
    "GE07mbh_07_u:162.042a": "citraiś ca vividhākāraiḥ śarīrāvaraṇair api",
    "GE07mbh_07_u:162.042c": "vicitraiś ca rathair bhagnair hataiś ca gajavājibhiḥ",
    "GE07mbh_07_u:162.043a": "śūnyaiś ca nagarākārair hatayodhadhvajai rathaiḥ",
    "GE07mbh_07_u:162.043c": "amanuṣyair hayais trastaiḥ kṛṣyamāṇais tatas tataḥ",
    "GE07mbh_07_u:162.044a": "vātāyamānair asakṛd dhatavīrair alaṃkṛtaiḥ",
    "GE07mbh_07_u:162.044c": "vyajanaiḥ kaṅkaṭaiś caiva dhvajaiś ca vinipātitaiḥ",
    "GE07mbh_07_u:162.045a": "chatrair ābharaṇair vastrair mālyaiś ca susugandhibhiḥ",
    "GE07mbh_07_u:162.045c": "hāraiḥ kirīṭair mukuṭair uṣṇīṣaiḥ kiṅkiṇīgaṇaiḥ",
    "GE07mbh_07_u:162.046a": "urasyair maṇibhir niṣkaiś cūḍāmaṇibhir eva ca",
    "GE07mbh_07_u:162.046c": "āsīd āyodhanaṃ tatra nabhas tārāgaṇair iva",
    "GE07mbh_07_u:162.047a": "tato duryodhanasyāsīn nakulena samāgamaḥ",
    "GE07mbh_07_u:162.047c": "amarṣitena kruddhasya kruddhenāmarṣitasya ca",
    "GE07mbh_07_u:162.048a": "apasavyaṃ cakārātha mādrīputras tavātmajam",
    "GE07mbh_07_u:162.048c": "kirañ śaraśatair hṛṣṭas tatra nādo mahān abhūt",
    "GE07mbh_07_u:162.049a": "apasavyaṃ kṛtaḥ saṃkhye bhrātṛvyenātyamarṣiṇā",
    "GE07mbh_07_u:162.049c": "so 'marṣitas tam apy ājau praticakre 'pasavyataḥ",
    "GE07mbh_07_u:162.049d-1280_01": "putras tava mahārāja rājā duryodhano drutam",
    "GE07mbh_07_u:162.050a": "tataḥ praticikīrṣantam apasavyaṃ tu te sutam",
    "GE07mbh_07_u:162.050c": "nyavārayata tejasvī nakulaś citramārgavit",
    "GE07mbh_07_u:162.051a": "sarvato vinivāryainaṃ śarajālena pīḍayan",
    "GE07mbh_07_u:162.051c": "vimukhaṃ nakulaś cakre tat sainyāḥ samapūjayan",
    "GE07mbh_07_u:162.052a": "tiṣṭha tiṣṭheti nakulo babhāṣe tanayaṃ tava",
    "GE07mbh_07_u:162.052c": "saṃsmṛtya sarvaduḥkhāni tava durmantritena ca",
    "GE07mbh_07_u:163.001": "saṃjaya uvāca",
    "GE07mbh_07_u:163.001a": "tato duḥśāsanaḥ kruddhaḥ sahadevam upādravat",
    "GE07mbh_07_u:163.001c": "rathavegena tīvreṇa kampayann iva medinīm",
    "GE07mbh_07_u:163.002a": "tasyāpatata evāśu bhallenāmitrakarśanaḥ",
    "GE07mbh_07_u:163.002c": "mādrīsutaḥ śiro yantuḥ saśirastrāṇam acchinat",
    "GE07mbh_07_u:163.003a": "nainaṃ duḥśāsanaḥ sūtaṃ nāpi kaś cana sainikaḥ",
    "GE07mbh_07_u:163.003c": "hṛtottamāṅgam āśutvāt sahadevena buddhavān",
    "GE07mbh_07_u:163.004a": "yadā tv asaṃgṛhītatvāt prayānty aśvā yathāsukham",
    "GE07mbh_07_u:163.004c": "tato duḥśāsanaḥ sūtaṃ buddhavān gatacetasam",
    "GE07mbh_07_u:163.005a": "sa hayān saṃnigṛhyājau svayaṃ hayaviśāradaḥ",
    "GE07mbh_07_u:163.005c": "yuyudhe rathināṃ śreṣṭhaś citraṃ laghu ca suṣṭhu ca",
    "GE07mbh_07_u:163.006a": "tad asyāpūjayan karma sve pare caiva saṃyuge",
    "GE07mbh_07_u:163.006c": "hatasūtarathenājau vyacarad yad abhītavat",
    "GE07mbh_07_u:163.007a": "sahadevas tu tān aśvāṃs tīkṣṇair bāṇair avākirat",
    "GE07mbh_07_u:163.007c": "pīḍyamānāḥ śaraiś cāśu prādravaṃs te tatas tataḥ",
    "GE07mbh_07_u:163.008a": "sa raśmiṣu viṣaktatvād utsasarja śarāsanam",
    "GE07mbh_07_u:163.008c": "dhanuṣā karma kurvaṃs tu raśmīn sa punar utsṛjat",
    "GE07mbh_07_u:163.009a": "chidreṣu teṣu taṃ bāṇair mādrīputro 'bhyavākirat",
    "GE07mbh_07_u:163.009c": "parīpsaṃs tvatsutaṃ karṇas tadantaram avāpatat",
    "GE07mbh_07_u:163.010a": "vṛkodaras tataḥ karṇaṃ tribhir bhallaiḥ samāhitaiḥ",
    "GE07mbh_07_u:163.010c": "ākarṇapūrṇair abhyaghnan bāhvor urasi cānadat",
    "GE07mbh_07_u:163.011a": "saṃnyavartata taṃ karṇaḥ saṃghaṭṭita ivoragaḥ",
    "GE07mbh_07_u:163.011b-1281_01": "bhīmam āvārayām āsa vikiran niśitāñ śarān",
    "GE07mbh_07_u:163.011b-1282_01": "karṇas tu niśitair bāṇair vivyadhe marmabhedibhiḥ",
    "GE07mbh_07_u:163.011c": "tad abhūt tumulaṃ yuddhaṃ bhīmarādheyayos tadā",
    "GE07mbh_07_u:163.011d-1283_01": "purā devāsure yuddhe vṛtravāsavayor iva",
    "GE07mbh_07_u:163.012a": "tau vṛṣāv iva saṃkruddhau vivṛttanayanāv ubhau",
    "GE07mbh_07_u:163.012c": "vegena mahatānyonyaṃ saṃrabdhāv abhipetatuḥ",
    "GE07mbh_07_u:163.013a": "abhisaṃśliṣṭayos tatra tayor āhavaśauṇḍayoḥ",
    "GE07mbh_07_u:163.013c": "abhinnaśarapātatvād gadāyuddham avartata",
    "GE07mbh_07_u:163.014a": "gadayā bhīmasenas tu karṇasya rathakūbaram",
    "GE07mbh_07_u:163.014c": "bibhedāśu tadā rājaṃs tad adbhutam ivābhavat",
    "GE07mbh_07_u:163.015a": "tato bhīmasya rādheyo gadām ādāya vīryavān",
    "GE07mbh_07_u:163.015c": "avāsṛjad rathe tāṃ tu bibheda gadayā gadām",
    "GE07mbh_07_u:163.016a": "tato bhīmaḥ punar gurvīṃ cikṣepādhirather gadām",
    "GE07mbh_07_u:163.016c": "tāṃ śarair daśabhiḥ karṇaḥ supuṅkhaiḥ susamāhitaiḥ",
    "GE07mbh_07_u:163.016e": "pratyavidhyat punaś cānyaiḥ sā bhīmaṃ punar āvrajat",
    "GE07mbh_07_u:163.016f-1284_01": "vyālīva mantrābhihatā karṇabāṇair abhidrutā",
    "GE07mbh_07_u:163.017a": "tasyāḥ pratinipātena bhīmasya vipulo dhvajaḥ",
    "GE07mbh_07_u:163.017c": "papāta sārathiś cāsya mumoha gadayā hataḥ",
    "GE07mbh_07_u:163.018a": "sa karṇe sāyakān aṣṭau vyasṛjat krodhamūrchitaḥ",
    "GE07mbh_07_u:163.018c": "dhvaje śarāsane caiva śarāvāpe ca bhārata",
    "GE07mbh_07_u:163.018d-1285_01": "tais tasya niśitaiḥ pītair bhīmaseno mahābalaḥ",
    "GE07mbh_07_u:163.018d-1285_02": "ciccheda paravīraghnaḥ prahasann iva bhārata",
    "GE07mbh_07_u:163.018d-1286_01": "karṇo 'py anyad dhanur gṛhya hemapṛṣṭhaṃ durāsadam",
    "GE07mbh_07_u:163.019a": "tataḥ punas tu rādheyo hayān asya ratheṣubhiḥ",
    "GE07mbh_07_u:163.019c": "ṛṣyavarṇāñ jaghānāśu tathobhau pārṣṇisārathī",
    "GE07mbh_07_u:163.020a": "sa vipannaratho bhīmo nakulasyāpluto ratham",
    "GE07mbh_07_u:163.020c": "harir yathā gireḥ śṛṅgaṃ samākrāmad ariṃdamaḥ",
    "GE07mbh_07_u:163.021a": "tathā droṇārjunau citram ayudhyetāṃ mahārathau",
    "GE07mbh_07_u:163.021c": "ācāryaśiṣyau rājendra kṛtapraharaṇau yudhi",
    "GE07mbh_07_u:163.022a": "laghusaṃdhānayogābhyāṃ rathayoś ca raṇena ca",
    "GE07mbh_07_u:163.022c": "mohayantau manuṣyāṇāṃ cakṣūṃṣi ca manāṃsi ca",
    "GE07mbh_07_u:163.023a": "upāramanta te sarve yodhāsmākaṃ pare tathā",
    "GE07mbh_07_u:163.023c": "adṛṣṭapūrvaṃ paśyantas tad yuddhaṃ guruśiṣyayoḥ",
    "GE07mbh_07_u:163.024a": "vicitrān pṛtanāmadhye rathamārgān udīryataḥ",
    "GE07mbh_07_u:163.024c": "anyonyam apasavyaṃ ca kartuṃ vīrau tadaiṣatuḥ",
    "GE07mbh_07_u:163.024e": "parākramaṃ tayor yodhā dadṛśus taṃ suvismitāḥ",
    "GE07mbh_07_u:163.025a": "tayoḥ samabhavad yuddhaṃ droṇapāṇḍavayor mahat",
    "GE07mbh_07_u:163.025c": "āmiṣārthaṃ mahārāja gagane śyenayor iva",
    "GE07mbh_07_u:163.026a": "yad yac cakāra droṇas tu kuntīputrajigīṣayā",
    "GE07mbh_07_u:163.026c": "tat tat pratijaghānāśu prahasaṃs tasya pāṇḍavaḥ",
    "GE07mbh_07_u:163.026d-1287_01": "tāv anyonyaṃ prati mahān saṃrambhaḥ samajāyata",
    "GE07mbh_07_u:163.026d-1287_02": "mṛdupūrvam abhūd yuddhaṃ divyāstraviduṣor dvayoḥ",
    "GE07mbh_07_u:163.027a": "yadā droṇo na śaknoti pāṇḍavasya viśeṣaṇe",
    "GE07mbh_07_u:163.027c": "tataḥ prāduścakārāstram astramārgaviśāradaḥ",
    "GE07mbh_07_u:163.028a": "aindraṃ pāśupataṃ tvāṣṭraṃ vāyavyam atha vāruṇam",
    "GE07mbh_07_u:163.028c": "muktaṃ muktaṃ droṇacāpāt taj jaghāna dhanaṃjayaḥ",
    "GE07mbh_07_u:163.029a": "astrāṇy astrair yadā tasya vidhivad dhanti pāṇḍavaḥ",
    "GE07mbh_07_u:163.029c": "tato 'straiḥ paramair divyair droṇaḥ pārtham avākirat",
    "GE07mbh_07_u:163.030a": "yad yad astraṃ sa pārthāya prayuṅkte vijigīṣayā",
    "GE07mbh_07_u:163.030c": "tasyāstrasya vighātārthaṃ tat tat sa kurute 'rjunaḥ",
    "GE07mbh_07_u:163.031a": "sa vadhyamāneṣv astreṣu divyeṣv api yathāvidhi",
    "GE07mbh_07_u:163.031c": "arjunenārjunaṃ droṇo manasaivābhyapūjayat",
    "GE07mbh_07_u:163.032a": "mene cātmānam adhikaṃ pṛthivyām api bhārata",
    "GE07mbh_07_u:163.032c": "tena śiṣyeṇa sarvebhyaḥ śastravidbhyaḥ samantataḥ",
    "GE07mbh_07_u:163.033a": "vāryamāṇas tu pārthena tathā madhye mahātmanām",
    "GE07mbh_07_u:163.033c": "yatamāno 'rjunaṃ prītyā pratyavārayad utsmayan",
    "GE07mbh_07_u:163.034a": "tato 'ntarikṣe devāś ca gandharvāś ca sahasraśaḥ",
    "GE07mbh_07_u:163.034c": "ṛṣayaḥ siddhasaṃghāś ca vyatiṣṭhanta didṛkṣayā",
    "GE07mbh_07_u:163.035a": "tad apsarobhir ākīrṇaṃ yakṣarākṣasasaṃkulam",
    "GE07mbh_07_u:163.035c": "śrīmad ākāśam abhavad bhūyo meghākulaṃ yathā",
    "GE07mbh_07_u:163.036a": "tatra smāntarhitā vāco vyacaranta punaḥ punaḥ",
    "GE07mbh_07_u:163.036c": "droṇasya stavasaṃyuktāḥ pārthasya ca mahātmanaḥ",
    "GE07mbh_07_u:163.036e": "visṛjyamāneṣv astreṣu jvālayatsu diśo daśa",
    "GE07mbh_07_u:163.036f-1288_01": "abruvaṃs tatra siddhāś ca ṛṣayaś ca samāgatāḥ",
    "GE07mbh_07_u:163.037a": "naivedaṃ mānuṣaṃ yuddhaṃ nāsuraṃ na ca rākṣasam",
    "GE07mbh_07_u:163.037c": "na daivaṃ na ca gāndharvaṃ brāhmaṃ dhruvam idaṃ param",
    "GE07mbh_07_u:163.037e": "vicitram idam āścaryaṃ na no dṛṣṭaṃ na ca śrutam",
    "GE07mbh_07_u:163.038a": "ati pāṇḍavam ācāryo droṇaṃ cāpy ati pāṇḍavaḥ",
    "GE07mbh_07_u:163.038c": "nānayor antaraṃ draṣṭuṃ śakyam astreṇa kena cit",
    "GE07mbh_07_u:163.039a": "yadi rudro dvidhākṛtya yudhyetātmānam ātmanā",
    "GE07mbh_07_u:163.039c": "tatra śakyopamā kartum anyatra tu na vidyate",
    "GE07mbh_07_u:163.040a": "jñānam ekastham ācārye jñānaṃ yogaś ca pāṇḍave",
    "GE07mbh_07_u:163.040b-1289_01": "droṇe sauṣṭhavam ācārye lāghavaṃ sauṣṭhavaṃ tathā",
    "GE07mbh_07_u:163.040b-1289_02": "arjune dṛśyate vyaktaṃ nānyasmiṃs tad dhanurdhare",
    "GE07mbh_07_u:163.040b-1289_03": "lakṣam ekastham ācārye lakṣaṃ vedhaś ca pāṇḍave",
    "GE07mbh_07_u:163.040b-1289_04": "śaighryam ekastham ācārye śaighryaṃ vedhaś ca pāṇḍave",
    "GE07mbh_07_u:163.040b-1290_01": "gatam ekastham ācārye gataṃ vedhaś ca pāṇḍave",
    "GE07mbh_07_u:163.040c": "śauryam ekastham ācārye balaṃ śauryaṃ ca pāṇḍave",
    "GE07mbh_07_u:163.041a": "nemau śakyau maheṣvāsau raṇe kṣepayituṃ paraiḥ",
    "GE07mbh_07_u:163.041c": "icchamānau punar imau hanyetāṃ sāmaraṃ jagat",
    "GE07mbh_07_u:163.042a": "ity abruvan mahārāja dṛṣṭvā tau puruṣarṣabhau",
    "GE07mbh_07_u:163.042c": "antarhitāni bhūtāni prakāśāni ca saṃghaśaḥ",
    "GE07mbh_07_u:163.042d-1291_01": "yadā droṇaṃ mahārāja viśeṣayati pāṇḍavaḥ",
    "GE07mbh_07_u:163.043a": "tato droṇo brāhmam astraṃ prāduścakre mahāmatiḥ",
    "GE07mbh_07_u:163.043b-1292_01": "tad astraṃ saṃdhitaṃ rājan ghorarūpaṃ mahāhave",
    "GE07mbh_07_u:163.043c": "saṃtāpayan raṇe pārthaṃ bhūtāny antarhitāni ca",
    "GE07mbh_07_u:163.044a": "tataś cacāla pṛthivī saparvatavanadrumā",
    "GE07mbh_07_u:163.044b-1293_01": "saritaś ca pratisrotaḥ samūhur vai kṣaṇāntaram",
    "GE07mbh_07_u:163.044c": "vavau ca viṣamo vāyuḥ sāgarāś cāpi cukṣubhuḥ",
    "GE07mbh_07_u:163.045a": "tatas trāso mahān āsīt kurupāṇḍavasenayoḥ",
    "GE07mbh_07_u:163.045c": "sarveṣāṃ caiva bhūtānām udyate 'stre mahātmanā",
    "GE07mbh_07_u:163.046a": "tataḥ pārtho 'py asaṃbhrāntas tad astraṃ pratijaghnivān",
    "GE07mbh_07_u:163.046c": "brahmāstreṇaiva rājendra tataḥ sarvam aśīśamat",
    "GE07mbh_07_u:163.047a": "yadā na gamyate pāraṃ tayor anyatarasya vā",
    "GE07mbh_07_u:163.047c": "tataḥ saṃkulayuddhena tad yuddhaṃ vyakulīkṛtam",
    "GE07mbh_07_u:163.048a": "nājñāyata tataḥ kiṃ cit punar eva viśāṃ pate",
    "GE07mbh_07_u:163.048c": "pravṛtte tumule yuddhe droṇapāṇḍavayor mṛdhe",
    "GE07mbh_07_u:163.048d-1294_01": "droṇas tyajya raṇe pārthaṃ pāñcālān anvadhāvata",
    "GE07mbh_07_u:163.048d-1294_02": "arjuno 'pi raṇe droṇaṃ tyaktvā prādrāvayat kurūn",
    "GE07mbh_07_u:163.048d-1294_03": "śaraughair atha tābhyāṃ tu chāyābhūtaṃ mahāmṛdhe",
    "GE07mbh_07_u:163.048d-1294_04": "tumulaṃ prababhau rājan sarvasya jagato bhayam",
    "GE07mbh_07_u:163.049a": "śarajālaiḥ samākīrṇe meghajālair ivāmbare",
    "GE07mbh_07_u:163.049c": "na sma saṃpatate kaś cid antarikṣacaras tadā",
    "GE07mbh_07_u:164.001": "saṃjaya uvāca",
    "GE07mbh_07_u:164.001a": "tasmiṃs tathā vartamāne narāśvagajasaṃkṣaye",
    "GE07mbh_07_u:164.001c": "duḥśāsano mahārāja dhṛṣṭadyumnam ayodhayat",
    "GE07mbh_07_u:164.002a": "sa tu rukmarathāsakto duḥśāsanaśarārditaḥ",
    "GE07mbh_07_u:164.002c": "amarṣāt tava putrasya śarair vāhān avākirat",
    "GE07mbh_07_u:164.003a": "kṣaṇena sa rathas tasya sadhvajaḥ sahasārathiḥ",
    "GE07mbh_07_u:164.003c": "nādṛśyata mahārāja pārṣatasya śaraiś citaḥ",
    "GE07mbh_07_u:164.004a": "duḥśāsanas tu rājendra pāñcālyasya mahātmanaḥ",
    "GE07mbh_07_u:164.004c": "nāśakat pramukhe sthātuṃ śarajālaprapīḍitaḥ",
    "GE07mbh_07_u:164.005a": "sa tu duḥśāsanaṃ bāṇair vimukhīkṛtya pārṣataḥ",
    "GE07mbh_07_u:164.005b-1295_01": "dhṛṣṭadyumno 'pi rājendra bhagnaṃ dṛṣṭvā tavātmajam",
    "GE07mbh_07_u:164.005c": "kirañ śarasahasrāṇi droṇam evābhyayād raṇe",
    "GE07mbh_07_u:164.006a": "pratyapadyata hārdikyaḥ kṛtavarmā tadantaram",
    "GE07mbh_07_u:164.006c": "sodaryāṇāṃ trayaś caiva ta enaṃ paryavārayan",
    "GE07mbh_07_u:164.007a": "taṃ yamau pṛṣṭhato 'nvaitāṃ rakṣantau puruṣarṣabhau",
    "GE07mbh_07_u:164.007c": "droṇāyābhimukhaṃ yāntaṃ dīpyamānam ivānalam",
    "GE07mbh_07_u:164.008a": "saṃprahāram akurvaṃs te sarve sapta mahārathāḥ",
    "GE07mbh_07_u:164.008c": "amarṣitāḥ sattvavantaḥ kṛtvā maraṇam agrataḥ",
    "GE07mbh_07_u:164.009a": "śuddhātmānaḥ śuddhavṛttā rājan svargapuraskṛtāḥ",
    "GE07mbh_07_u:164.009c": "āryaṃ yuddham akurvanta parasparajigīṣavaḥ",
    "GE07mbh_07_u:164.010a": "śuklābhijanakarmāṇo matimanto janādhipāḥ",
    "GE07mbh_07_u:164.010c": "dharmayuddham ayudhyanta prekṣanto gatim uttamām",
    "GE07mbh_07_u:164.011a": "na tatrāsīd adharmiṣṭham aśastraṃ yuddham eva ca",
    "GE07mbh_07_u:164.011c": "nātra karṇī na nālīko na lipto na ca vastakaḥ",
    "GE07mbh_07_u:164.012a": "na sūcī kapiśo nātra na gavāsthir gajāsthikaḥ",
    "GE07mbh_07_u:164.012b-1296_01": "na cūlī baliśas tatra na yamī nāpi pāvakaḥ",
    "GE07mbh_07_u:164.012c": "iṣur āsīn na saṃśliṣṭo na pūtir na ca jihmagaḥ",
    "GE07mbh_07_u:164.013a": "ṛjūny eva viśuddhāni sarve śastrāṇy adhārayan",
    "GE07mbh_07_u:164.013c": "suyuddhena parāṃl lokān īpsantaḥ kīrtim eva ca",
    "GE07mbh_07_u:164.014a": "tadāsīt tumulaṃ yuddhaṃ sarvadoṣavivarjitam",
    "GE07mbh_07_u:164.014c": "caturṇāṃ tava yodhānāṃ tais tribhiḥ pāṇḍavaiḥ saha",
    "GE07mbh_07_u:164.015a": "dhṛṣṭadyumnas tu tān hitvā tava rājan ratharṣabhān",
    "GE07mbh_07_u:164.015c": "yamābhyāṃ vāritān dṛṣṭvā śīghrāstro droṇam abhyayāt",
    "GE07mbh_07_u:164.016a": "nivāritās tu te vīrās tayoḥ puruṣasiṃhayoḥ",
    "GE07mbh_07_u:164.016c": "samasajjanta catvāro vātāḥ parvatayor iva",
    "GE07mbh_07_u:164.017a": "dvābhyāṃ dvābhyāṃ yamau sārdhaṃ rathābhyāṃ rathapuṃgavau",
    "GE07mbh_07_u:164.017c": "samāsaktau tato droṇaṃ dhṛṣṭadyumno 'bhyavartata",
    "GE07mbh_07_u:164.018a": "dṛṣṭvā droṇāya pāñcālyaṃ vrajantaṃ yuddhadurmadam",
    "GE07mbh_07_u:164.018c": "yamābhyāṃ tāṃś ca saṃsaktāṃs tadantaram upādravat",
    "GE07mbh_07_u:164.018d-1297_01": "tatas tava suto rājan sātvatena samāgataḥ",
    "GE07mbh_07_u:164.019a": "duryodhano mahārāja kirañ śoṇitabhojanān",
    "GE07mbh_07_u:164.019c": "taṃ sātyakiḥ śīghrataraṃ punar evābhyavartata",
    "GE07mbh_07_u:164.020a": "tau parasparam āsādya samīpe kurumādhavau",
    "GE07mbh_07_u:164.020c": "hasamānau nṛśārdūlāv abhītau samagacchatām",
    "GE07mbh_07_u:164.021a": "bālye vṛttāni sarvāṇi prīyamāṇau vicintya tau",
    "GE07mbh_07_u:164.021c": "anyonyaṃ prekṣamāṇau ca hasamānau punaḥ punaḥ",
    "GE07mbh_07_u:164.022a": "atha duryodhano rājā sātyakiṃ pratyabhāṣata",
    "GE07mbh_07_u:164.022c": "priyaṃ sakhāyaṃ satataṃ garhayan vṛttam ātmanaḥ",
    "GE07mbh_07_u:164.023a": "dhik krodhaṃ dhik sakhe lobhaṃ dhiṅ mohaṃ dhig amarṣitam",
    "GE07mbh_07_u:164.023c": "dhig astu kṣātram ācāraṃ dhig astu balam aurasam",
    "GE07mbh_07_u:164.024a": "yat tvaṃ mām abhisaṃdhatse tvāṃ cāhaṃ śinipuṃgava",
    "GE07mbh_07_u:164.024c": "tvaṃ hi prāṇaiḥ priyataro mamāhaṃ ca sadā tava",
    "GE07mbh_07_u:164.025a": "smarāmi tāni sarvāṇi bālye vṛttāni yāni nau",
    "GE07mbh_07_u:164.025c": "tāni sarvāṇi jīrṇāni sāṃprataṃ nau raṇājire",
    "GE07mbh_07_u:164.025e": "kim anyat krodhalobhābhyāṃ yudhyāmi tvādya sātvata",
    "GE07mbh_07_u:164.026a": "taṃ tathāvādinaṃ rājan sātyakiḥ pratyabhāṣata",
    "GE07mbh_07_u:164.026c": "prahasan viśikhāṃs tīkṣṇān udyamya paramāstravit",
    "GE07mbh_07_u:164.027a": "neyaṃ sabhā rājaputra na cācāryaniveśanam",
    "GE07mbh_07_u:164.027c": "yatra krīḍitam asmābhis tadā rājan samāgataiḥ",
    "GE07mbh_07_u:164.028": "duryodhana uvāca",
    "GE07mbh_07_u:164.028a": "kva sā krīḍā gatāsmākaṃ bālye vai śinipuṃgava",
    "GE07mbh_07_u:164.028c": "kva ca yuddham idaṃ bhūyaḥ kālo hi duratikramaḥ",
    "GE07mbh_07_u:164.029a": "kiṃ nu no vidyate kṛtyaṃ dhanena dhanalipsayā",
    "GE07mbh_07_u:164.029c": "yatra yudhyāmahe sarve dhanalobhāt samāgatāḥ",
    "GE07mbh_07_u:164.030": "saṃjaya uvāca",
    "GE07mbh_07_u:164.030a": "taṃ tathāvādinaṃ tatra rājānaṃ mādhavo 'bravīt",
    "GE07mbh_07_u:164.030c": "evaṃvṛttaṃ sadā kṣatraṃ yad dhantīha gurūn api",
    "GE07mbh_07_u:164.031a": "yadi te 'haṃ priyo rājañ jahi māṃ mā ciraṃ kṛthāḥ",
    "GE07mbh_07_u:164.031c": "tvatkṛte sukṛtāṃl lokān gaccheyaṃ bharatarṣabha",
    "GE07mbh_07_u:164.032a": "yā te śaktir balaṃ caiva tat kṣipraṃ mayi darśaya",
    "GE07mbh_07_u:164.032c": "necchāmy etad ahaṃ draṣṭuṃ mitrāṇāṃ vyasanaṃ mahat",
    "GE07mbh_07_u:164.033a": "ity evaṃ vyaktam ābhāṣya pratibhāṣya ca sātyakiḥ",
    "GE07mbh_07_u:164.033c": "abhyayāt tūrṇam avyagro nirapekṣo viśāṃ pate",
    "GE07mbh_07_u:164.034a": "tam āyāntam abhiprekṣya pratyagṛhṇāt tavātmajaḥ",
    "GE07mbh_07_u:164.034c": "śaraiś cāvākirad rājañ śaineyaṃ tanayas tava",
    "GE07mbh_07_u:164.035a": "tataḥ pravavṛte yuddhaṃ kurumādhavasiṃhayoḥ",
    "GE07mbh_07_u:164.035c": "anyonyaṃ kruddhayor ghoraṃ yathā dviradasiṃhayoḥ",
    "GE07mbh_07_u:164.036a": "tataḥ pūrṇāyatotsṛṣṭaiḥ sātvataṃ yuddhadurmadam",
    "GE07mbh_07_u:164.036c": "duryodhanaḥ pratyavidhyad daśabhir niśitaiḥ śaraiḥ",
    "GE07mbh_07_u:164.037a": "taṃ sātyakiḥ pratyaviddhat tathaiva daśabhiḥ śaraiḥ",
    "GE07mbh_07_u:164.037b-1298_01": "duryodhanas tataḥ kruddho mādhavaṃ navabhiḥ śaraiḥ",
    "GE07mbh_07_u:164.037c": "pañcāśatā punaś cājau triṃśatā daśabhiś ca ha",
    "GE07mbh_07_u:164.037d-1299_01": "sātyakiṃ tu tato rājan prahasaṃs tanayas tava",
    "GE07mbh_07_u:164.037d-1299_02": "ākarṇamuktair niśitair vivyādha triṃśatā śaraiḥ",
    "GE07mbh_07_u:164.037d-1299_03": "tato 'sya saśaraṃ cāpaṃ kṣurapreṇa dvidhākarot",
    "GE07mbh_07_u:164.037d-1299_04": "so 'nyat kārmukam ādāya laghuhastas tato dṛḍham",
    "GE07mbh_07_u:164.037d-1299_05": "sātyakir vyasṛjac cāpi śaraśreṇīṃ sutasya te",
    "GE07mbh_07_u:164.037d-1299_06": "tām āpatantīṃ sahasā śaraśreṇīṃ jighāṃsayā",
    "GE07mbh_07_u:164.037d-1299_07": "ciccheda bahudhā rājaṃs tata uccukruśur janāḥ",
    "GE07mbh_07_u:164.037d-1299_08": "sātyakiṃ ca trisaptatyā pīḍayām āsa vegitaḥ",
    "GE07mbh_07_u:164.037d-1299_09": "svarṇapuṅkhaiḥ śilādhautair ākarṇāpūrṇaniḥsṛtaiḥ",
    "GE07mbh_07_u:164.038a": "tasya saṃdadhataś ceṣūn saṃhiteṣuṃ ca kārmukam",
    "GE07mbh_07_u:164.038c": "acchinat sātyakis tūrṇaṃ śaraiś caivābhyavīvṛṣat",
    "GE07mbh_07_u:164.039a": "sa gāḍhaviddho vyathitaḥ pratyapāyād rathāntaram",
    "GE07mbh_07_u:164.039c": "duryodhano mahārāja dāśārhaśarapīḍitaḥ",
    "GE07mbh_07_u:164.040a": "samāśvasya tu putras te sātyakiṃ punar abhyayāt",
    "GE07mbh_07_u:164.040c": "visṛjann iṣujālāni yuyudhānarathaṃ prati",
    "GE07mbh_07_u:164.041a": "tathaiva sātyakir bāṇān duryodhanarathaṃ prati",
    "GE07mbh_07_u:164.041c": "pratataṃ vyasṛjad rājaṃs tat saṃkulam avartata",
    "GE07mbh_07_u:164.042a": "tatreṣubhiḥ kṣipyamāṇaiḥ patadbhiś ca samantataḥ",
    "GE07mbh_07_u:164.042c": "agner iva mahākakṣe śabdaḥ samabhavan mahān",
    "GE07mbh_07_u:164.042d-1300_01": "tayoḥ śarasahasraiś ca saṃchannaṃ vasudhātalam",
    "GE07mbh_07_u:164.042d-1300_02": "agamyarūpaṃ ca śarair ākāśaṃ samapadyata",
    "GE07mbh_07_u:164.043a": "tatrābhyadhikam ālakṣya mādhavaṃ rathasattamam",
    "GE07mbh_07_u:164.043c": "kṣipram abhyapatat karṇaḥ parīpsaṃs tanayaṃ tava",
    "GE07mbh_07_u:164.044a": "na tu taṃ marṣayām āsa bhīmaseno mahābalaḥ",
    "GE07mbh_07_u:164.044c": "abhyayāt tvaritaḥ karṇaṃ visṛjan sāyakān bahūn",
    "GE07mbh_07_u:164.045a": "tasya karṇaḥ śitān bāṇān pratihanya hasann iva",
    "GE07mbh_07_u:164.045c": "dhanuḥ śarāṃś ca ciccheda sūtaṃ cābhyahanac charaiḥ",
    "GE07mbh_07_u:164.046a": "bhīmasenas tu saṃkruddho gadām ādāya pāṇḍavaḥ",
    "GE07mbh_07_u:164.046c": "dhvajaṃ dhanuś ca sūtaṃ ca saṃmamardāhave ripoḥ",
    "GE07mbh_07_u:164.046d-1301_01": "rathacakraṃ ca karṇasya babhañja sa mahābalaḥ",
    "GE07mbh_07_u:164.046d-1301_02": "bhagnacakre rathe 'tiṣṭhad akampaḥ śailarāḍ iva",
    "GE07mbh_07_u:164.046d-1301_03": "ekacakraṃ rathaṃ tasya tam ūhuḥ suciraṃ hayāḥ",
    "GE07mbh_07_u:164.046d-1301_04": "ekacakram ivārkasya rathaṃ saptarṣayo 'malāḥ",
    "GE07mbh_07_u:164.047a": "amṛṣyamāṇaḥ karṇas tu bhīmasenam ayudhyata",
    "GE07mbh_07_u:164.047c": "vividhair iṣujālaiś ca nānāśastraiś ca saṃyuge",
    "GE07mbh_07_u:164.047d-1302_01": "bhīmasenas tu saṃkruddhaḥ sūtaputram ayodhayat",
    "GE07mbh_07_u:164.048a": "saṃkule vartamāne tu rājā dharmasuto 'bravīt",
    "GE07mbh_07_u:164.048c": "pāñcālānāṃ naravyāghrān matsyānāṃ ca nararṣabhān",
    "GE07mbh_07_u:164.049a": "ye naḥ prāṇāḥ śiro ye no ye no yodhā mahābalāḥ",
    "GE07mbh_07_u:164.049c": "ta ete dhārtarāṣṭreṣu viṣaktāḥ puruṣarṣabhāḥ",
    "GE07mbh_07_u:164.050a": "kiṃ tiṣṭhata yathā mūḍhāḥ sarve vigatacetasaḥ",
    "GE07mbh_07_u:164.050c": "tatra gacchata yatraite yudhyante māmakā rathāḥ",
    "GE07mbh_07_u:164.051a": "kṣatradharmaṃ puraskṛtya sarva eva gatajvarāḥ",
    "GE07mbh_07_u:164.051c": "jayanto vadhyamānā vā gatim iṣṭāṃ gamiṣyatha",
    "GE07mbh_07_u:164.052a": "jitvā ca bahubhir yajñair yakṣyadhvaṃ bhūridakṣiṇaiḥ",
    "GE07mbh_07_u:164.052c": "hatā vā devasād bhūtvā lokān prāpsyatha puṣkalān",
    "GE07mbh_07_u:164.053a": "te rājñā coditā vīrā yotsyamānā mahārathāḥ",
    "GE07mbh_07_u:164.053c": "caturdhā vahinīṃ kṛtvā tvaritā droṇam abhyayuḥ",
    "GE07mbh_07_u:164.054a": "pāñcālās tv ekato droṇam abhyaghnan bahubhiḥ śaraiḥ",
    "GE07mbh_07_u:164.054c": "bhīmasenapurogāś ca ekataḥ paryavārayan",
    "GE07mbh_07_u:164.055a": "āsaṃs tu pāṇḍuputrāṇāṃ trayo 'jihmā mahārathāḥ",
    "GE07mbh_07_u:164.055c": "yamau ca bhīmasenaś ca prākrośanta dhanaṃjayam",
    "GE07mbh_07_u:164.056a": "abhidravārjuna kṣipraṃ kurūn droṇād apānuda",
    "GE07mbh_07_u:164.056c": "tata enaṃ haniṣyanti pāñcālā hatarakṣiṇam",
    "GE07mbh_07_u:164.057a": "kauraveyāṃs tataḥ pārthaḥ sahasā samupādravat",
    "GE07mbh_07_u:164.057c": "pāñcālān eva tu droṇo dhṛṣṭadyumnapurogamān",
    "GE07mbh_07_u:164.057d-1303_01": "sasṛjus tarasā vīrān pañcame 'hani bhārata",
    "GE07mbh_07_u:164.058a": "pāñcālānāṃ tato droṇo 'py akarot kadanaṃ mahat",
    "GE07mbh_07_u:164.058c": "yathā kruddho raṇe śakro dānavānāṃ kṣayaṃ purā",
    "GE07mbh_07_u:164.059a": "droṇāstreṇa mahārāja vadhyamānāḥ pare yudhi",
    "GE07mbh_07_u:164.059c": "nātrasanta raṇe droṇāt sattvavanto mahārathāḥ",
    "GE07mbh_07_u:164.060a": "vadhyamānā mahārāja pāñcālāḥ sṛñjayās tathā",
    "GE07mbh_07_u:164.060c": "droṇam evābhyayur yuddhe mohayanto mahāratham",
    "GE07mbh_07_u:164.061a": "teṣāṃ tūtsādyamānānāṃ pāñcālānāṃ samantataḥ",
    "GE07mbh_07_u:164.061c": "abhavad bhairavo nādo vadhyatāṃ śaraśaktibhiḥ",
    "GE07mbh_07_u:164.062a": "vadhyamāneṣu saṃgrāme pāñcāleṣu mahātmanā",
    "GE07mbh_07_u:164.062c": "udīryamāṇe droṇāstre pāṇḍavān bhayam āviśat",
    "GE07mbh_07_u:164.063a": "dṛṣṭvāśvanarasaṃghānāṃ vipulaṃ ca kṣayaṃ yudhi",
    "GE07mbh_07_u:164.063b-1304_01": "dṛṣṭvā ca naranāgāśvapattīnāṃ vipulaṃ kṣayam",
    "GE07mbh_07_u:164.063c": "pāṇḍaveyā mahārāja nāśaṃsur vijayaṃ tadā",
    "GE07mbh_07_u:164.064a": "kaccid droṇo na naḥ sarvān kṣapayet paramāstravit",
    "GE07mbh_07_u:164.064c": "samiddhaḥ śiśirāpāye dahan kakṣam ivānalaḥ",
    "GE07mbh_07_u:164.065a": "na cainaṃ saṃyuge kaś cit samarthaḥ prativīkṣitum",
    "GE07mbh_07_u:164.065c": "na cainam arjuno jātu pratiyudhyeta dharmavit",
    "GE07mbh_07_u:164.066a": "trastān kuntīsutān dṛṣṭvā droṇasāyakapīḍitān",
    "GE07mbh_07_u:164.066c": "matimāñ śreyase yuktaḥ keśavo 'rjunam abravīt",
    "GE07mbh_07_u:164.067a": "naiṣa yuddhena saṃgrāme jetuṃ śakyaḥ kathaṃ cana",
    "GE07mbh_07_u:164.067b-1305_01": "sadhanur dhanvināṃ śreṣṭho devair api savāsavaiḥ",
    "GE07mbh_07_u:164.067b-1305_02": "nyastaśastras tu saṃgrāme śakyo hantuṃ bhaven nṛbhiḥ",
    "GE07mbh_07_u:164.067c": "api vṛtrahaṇā yuddhe rathayūthapayūthapaḥ",
    "GE07mbh_07_u:164.068a": "āsthīyatāṃ jaye yogo dharmam utsṛjya pāṇḍava",
    "GE07mbh_07_u:164.068c": "yathā vaḥ saṃyuge sarvān na hanyād rukmavāhanaḥ",
    "GE07mbh_07_u:164.069a": "aśvatthāmni hate naiṣa yudhyed iti matir mama",
    "GE07mbh_07_u:164.069c": "taṃ hataṃ saṃyuge kaś cid asmai śaṃsatu mānavaḥ",
    "GE07mbh_07_u:164.070a": "etan nārocayad rājan kuntīputro dhanaṃjayaḥ",
    "GE07mbh_07_u:164.070c": "anye tv arocayan sarve kṛcchreṇa tu yudhiṣṭhiraḥ",
    "GE07mbh_07_u:164.071a": "tato bhīmo mahābāhur anīke sve mahāgajam",
    "GE07mbh_07_u:164.071c": "jaghāna gadayā rājann aśvatthāmānam ity uta",
    "GE07mbh_07_u:164.071d-1306_01": "parapramathanaṃ ghoraṃ mālavasyendravarmaṇaḥ",
    "GE07mbh_07_u:164.072a": "bhīmasenas tu savrīḍam upetya droṇam āhave",
    "GE07mbh_07_u:164.072c": "aśvatthāmā hata iti śabdam uccaiś cakāra ha",
    "GE07mbh_07_u:164.073a": "aśvatthāmeti hi gajaḥ khyāto nāmnā hato 'bhavat",
    "GE07mbh_07_u:164.073c": "kṛtvā manasi taṃ bhīmo mithyā vyāhṛtavāṃs tadā",
    "GE07mbh_07_u:164.074a": "bhīmasenavacaḥ śrutvā droṇas tat param apriyam",
    "GE07mbh_07_u:164.074c": "manasā sannagātro 'bhūd yathā saikatam ambhasi",
    "GE07mbh_07_u:164.075a": "śaṅkamānaḥ sa tan mithyā vīryajñaḥ svasutasya vai",
    "GE07mbh_07_u:164.075c": "hataḥ sa iti ca śrutvā naiva dhairyād akampata",
    "GE07mbh_07_u:164.076a": "sa labdhvā cetanāṃ droṇaḥ kṣaṇenaiva samāśvasat",
    "GE07mbh_07_u:164.076c": "anucintyātmanaḥ putram aviṣahyam arātibhiḥ",
    "GE07mbh_07_u:164.077a": "sa pārṣatam abhidrutya jighāṃsur mṛtyum ātmanaḥ",
    "GE07mbh_07_u:164.077c": "avākirat sahasreṇa tīkṣṇānāṃ kaṅkapatriṇām",
    "GE07mbh_07_u:164.078a": "taṃ vai viṃśatisāhasrāḥ pāñcālānāṃ nararṣabhāḥ",
    "GE07mbh_07_u:164.078c": "tathā carantaṃ saṃgrāme sarvato vyakirañ śaraiḥ",
    "GE07mbh_07_u:164.078d-1307_01": "taiḥ śarair āvṛtaṃ droṇaṃ nāpaśyāma mahāratham",
    "GE07mbh_07_u:164.078d-1307_02": "bhāskaraṃ jaladai ruddhaṃ varṣāsv iva viśāṃ pate",
    "GE07mbh_07_u:164.078d-1307_03": "vidhūya tān bāṇagaṇān pāñcālānāṃ mahārathaḥ",
    "GE07mbh_07_u:164.079a": "tataḥ prāduṣkarod droṇo brāhmam astraṃ paraṃtapaḥ",
    "GE07mbh_07_u:164.079c": "vadhāya teṣāṃ śūrāṇāṃ pāñcālānām amarṣitaḥ",
    "GE07mbh_07_u:164.080a": "tato vyarocata droṇo vinighnan sarvasomakān",
    "GE07mbh_07_u:164.080c": "śirāṃsy apātayac cāpi pāñcālānāṃ mahāmṛdhe",
    "GE07mbh_07_u:164.080e": "tathaiva parighākārān bāhūn kanakabhūṣaṇān",
    "GE07mbh_07_u:164.081a": "te vadhyamānāḥ samare bhāradvājena pārthivāḥ",
    "GE07mbh_07_u:164.081c": "medinyām anvakīryanta vātanunnā iva drumāḥ",
    "GE07mbh_07_u:164.082a": "kuñjarāṇāṃ ca patatāṃ hayaughānāṃ ca bhārata",
    "GE07mbh_07_u:164.082c": "agamyarūpā pṛthivī māṃsaśoṇitakardamā",
    "GE07mbh_07_u:164.083a": "hatvā viṃśatisāhasrān pāñcālānāṃ rathavrajān",
    "GE07mbh_07_u:164.083c": "atiṣṭhad āhave droṇo vidhūmo 'gnir iva jvalan",
    "GE07mbh_07_u:164.084a": "tathaiva ca punaḥ kruddho bhāradvājaḥ pratāpavān",
    "GE07mbh_07_u:164.084c": "vasudānasya bhallena śiraḥ kāyād apāharat",
    "GE07mbh_07_u:164.085a": "punaḥ pañcaśatān matsyān ṣaṭsahasrāṃś ca sṛñjayān",
    "GE07mbh_07_u:164.085c": "hastinām ayutaṃ hatvā jaghānāśvāyutaṃ punaḥ",
    "GE07mbh_07_u:164.086a": "kṣatriyāṇām abhāvāya dṛṣṭvā droṇam avasthitam",
    "GE07mbh_07_u:164.086c": "ṛṣayo 'bhyāgamaṃs tūrṇaṃ havyavāhapurogamāḥ",
    "GE07mbh_07_u:164.087a": "viśvāmitro jamadagnir bhāradvājo 'tha gautamaḥ",
    "GE07mbh_07_u:164.087c": "vasiṣṭhaḥ kaśyapo 'triś ca brahmalokaṃ ninīṣavaḥ",
    "GE07mbh_07_u:164.088a": "sikatāḥ pṛśnayo gargā bālakhilyā marīcipāḥ",
    "GE07mbh_07_u:164.088c": "bhṛgavo 'ṅgirasaś caiva sūkṣmāś cānye maharṣayaḥ",
    "GE07mbh_07_u:164.089a": "ta enam abruvan sarve droṇam āhavaśobhinam",
    "GE07mbh_07_u:164.089c": "adharmataḥ kṛtaṃ yuddhaṃ samayo nidhanasya te",
    "GE07mbh_07_u:164.090a": "nyasyāyudhaṃ raṇe droṇa sametyāsmān avasthitān",
    "GE07mbh_07_u:164.090c": "nātaḥ krūrataraṃ karma punaḥ kartuṃ tvam arhasi",
    "GE07mbh_07_u:164.091a": "vedavedāṅgaviduṣaḥ satyadharmaparasya ca",
    "GE07mbh_07_u:164.091c": "brāhmaṇasya viśeṣeṇa tavaitan nopapadyate",
    "GE07mbh_07_u:164.092a": "nyasyāyudham amogheṣo tiṣṭha vartmani śāśvate",
    "GE07mbh_07_u:164.092c": "paripūrṇaś ca kālas te vastuṃ loke 'dya mānuṣe",
    "GE07mbh_07_u:164.092d-1308_01": "brahmāstreṇa tvayā dagdhā anastrajñā narā bhuvi",
    "GE07mbh_07_u:164.092d-1308_02": "yad etad īdṛśaṃ vipra kṛtaṃ karma na sādhu tat",
    "GE07mbh_07_u:164.092d-1308_03": "nyasyāyudhaṃ raṇe kṣipraṃ droṇa mā tvaṃ ciraṃ kṛthāḥ",
    "GE07mbh_07_u:164.092d-1308_04": "mā pāpiṣṭhataraṃ karma kariṣyasi punar dvija",
    "GE07mbh_07_u:164.093a": "iti teṣāṃ vacaḥ śrutvā bhīmasenavacaś ca tat",
    "GE07mbh_07_u:164.093c": "dhṛṣṭadyumnaṃ ca saṃprekṣya raṇe sa vimanābhavat",
    "GE07mbh_07_u:164.094a": "sa dahyamāno vyathitaḥ kuntīputraṃ yudhiṣṭhiram",
    "GE07mbh_07_u:164.094b-1309_01": "yudhiṣṭhiram upāgamya droṇo vacanam abravīt",
    "GE07mbh_07_u:164.094b-1309_02": "satyaṃ kathaya rājendra yadi jīvati me sutaḥ",
    "GE07mbh_07_u:164.094c": "ahataṃ vā hataṃ veti papraccha sutam ātmanaḥ",
    "GE07mbh_07_u:164.095a": "sthirā buddhir hi droṇasya na pārtho vakṣyate 'nṛtam",
    "GE07mbh_07_u:164.095c": "trayāṇām api lokānām aiśvaryārthe kathaṃ cana",
    "GE07mbh_07_u:164.096a": "tasmāt taṃ paripapraccha nānyaṃ kaṃ cid viśeṣataḥ",
    "GE07mbh_07_u:164.096c": "tasmiṃs tasya hi satyāśā bālyāt prabhṛti pāṇḍave",
    "GE07mbh_07_u:164.097a": "tato niṣpāṇḍavām urvīṃ kariṣyantaṃ yudhāṃ patim",
    "GE07mbh_07_u:164.097c": "droṇaṃ jñātvā dharmarājaṃ govindo vyathito 'bravīt",
    "GE07mbh_07_u:164.098a": "yady ardhadivasaṃ droṇo yudhyate manyum āsthitaḥ",
    "GE07mbh_07_u:164.098c": "satyaṃ bravīmi te senā vināśaṃ samupaiṣyati",
    "GE07mbh_07_u:164.099a": "sa bhavāṃs trātu no droṇāt satyāj jyāyo 'nṛtaṃ bhavet",
    "GE07mbh_07_u:164.099c": "anṛtaṃ jīvitasyārthe vadan na spṛśyate 'nṛtaiḥ",
    "GE07mbh_07_u:164.099d-1310_01": "kāminīṣu vivāheṣu gavām arthe tathā dhane",
    "GE07mbh_07_u:164.099d-1310_02": "brāhmaṇābhyavapattau ca anṛte nāsti pātakam",
    "GE07mbh_07_u:164.100a": "tayoḥ saṃvadator evaṃ bhīmaseno 'bravīd idam",
    "GE07mbh_07_u:164.100c": "śrutvaiva taṃ mahārāja vadhopāyaṃ mahātmanaḥ",
    "GE07mbh_07_u:164.101a": "gāhamānasya te senāṃ",
    "GE07mbh_07_u:164.101c": "aśvatthāmeti vikhyāto gajaḥ śakragajopamaḥ",
    "GE07mbh_07_u:164.102a": "nihato yudhi vikramya tato 'haṃ droṇam abruvam",
    "GE07mbh_07_u:164.102c": "aśvatthāmā hato brahman nivartasvāhavād iti",
    "GE07mbh_07_u:164.103a": "nūnaṃ nāśraddadhad vākyam eṣa me puruṣarṣabhaḥ",
    "GE07mbh_07_u:164.103c": "sa tvaṃ govindavākyāni mānayasva jayaiṣiṇaḥ",
    "GE07mbh_07_u:164.104a": "droṇāya nihataṃ śaṃsa rājañ śāradvatīsutam",
    "GE07mbh_07_u:164.104c": "tvayokto naiṣa yudhyeta jātu rājan dvijarṣabhaḥ",
    "GE07mbh_07_u:164.104e": "satyavān hi nṛloke 'smin bhavān khyāto janādhipa",
    "GE07mbh_07_u:164.105a": "tasya tad vacanaṃ śrutvā kṛṣṇavākyapracoditaḥ",
    "GE07mbh_07_u:164.105c": "bhāvitvāc ca mahārāja vaktuṃ samupacakrame",
    "GE07mbh_07_u:164.106a": "tam atathyabhaye magno jaye sakto yudhiṣṭhiraḥ",
    "GE07mbh_07_u:164.106c": "avyaktam abravīd rājan hataḥ kuñjara ity uta",
    "GE07mbh_07_u:164.107a": "tasya pūrvaṃ rathaḥ pṛthvyāś caturaṅgula uttaraḥ",
    "GE07mbh_07_u:164.107c": "babhūvaivaṃ tu tenokte tasya vāhāspṛśan mahīm",
    "GE07mbh_07_u:164.108a": "yudhiṣṭhirāt tu tad vākyaṃ śrutvā droṇo mahārathaḥ",
    "GE07mbh_07_u:164.108c": "putravyasanasaṃtapto nirāśo jīvite 'bhavat",
    "GE07mbh_07_u:164.109a": "āgaskṛtam ivātmānaṃ pāṇḍavānāṃ mahātmanām",
    "GE07mbh_07_u:164.109c": "ṛṣivākyaṃ ca manvānaḥ śrutvā ca nihataṃ sutam",
    "GE07mbh_07_u:164.110a": "vicetāḥ paramodvigno dhṛṣṭadyumnam avekṣya ca",
    "GE07mbh_07_u:164.110c": "yoddhuṃ nāśaknuvad rājan yathāpūrvam ariṃdama",
    "GE07mbh_07_u:164.111a": "taṃ dṛṣṭvā paramodvignaṃ śokopahatacetasam",
    "GE07mbh_07_u:164.111c": "pāñcālarājasya suto dhṛṣṭadyumnaḥ samādravat",
    "GE07mbh_07_u:164.112a": "ya iṣṭvā manujendreṇa drupadena mahāmakhe",
    "GE07mbh_07_u:164.112c": "labdho droṇavināśāya samiddhād dhavyavāhanāt",
    "GE07mbh_07_u:164.113a": "sa dhanur jaitram ādāya ghoraṃ jaladanisvanam",
    "GE07mbh_07_u:164.113c": "dṛḍhajyam ajaraṃ divyaṃ śarāṃś cāśīviṣopamān",
    "GE07mbh_07_u:164.114a": "saṃdadhe kārmuke tasmiñ śaram āśīviṣopamam",
    "GE07mbh_07_u:164.114c": "droṇaṃ jighāṃsuḥ pāñcālyo mahājvālam ivānalam",
    "GE07mbh_07_u:164.115a": "tasya rūpaṃ śarasyāsīd dhanurjyāmaṇḍalāntare",
    "GE07mbh_07_u:164.115c": "dyotato bhāskarasyeva ghanānte pariveśinaḥ",
    "GE07mbh_07_u:164.116a": "pārṣatena parāmṛṣṭaṃ jvalantam iva tad dhanuḥ",
    "GE07mbh_07_u:164.116c": "antakālam iva prāptaṃ menire vīkṣya sainikāḥ",
    "GE07mbh_07_u:164.117a": "tam iṣuṃ saṃhitaṃ tena bhāradvājaḥ pratāpavān",
    "GE07mbh_07_u:164.117c": "dṛṣṭvāmanyata dehasya kālaparyāyam āgatam",
    "GE07mbh_07_u:164.118a": "tataḥ sa yatnam ātiṣṭhad ācāryas tasya vāraṇe",
    "GE07mbh_07_u:164.118c": "na cāsyāstrāṇi rājendra prādurāsan mahātmanaḥ",
    "GE07mbh_07_u:164.119a": "tasya tv ahāni catvāri kṣapā caikāsyato gatā",
    "GE07mbh_07_u:164.119b-1311_01": "tasya tv ahaś ca rātriś ca śarān abhyasato 'gamat",
    "GE07mbh_07_u:164.119c": "tasya cāhnas tribhāgena kṣayaṃ jagmuḥ patatriṇaḥ",
    "GE07mbh_07_u:164.120a": "sa śarakṣayam āsādya putraśokena cārditaḥ",
    "GE07mbh_07_u:164.120c": "vividhānāṃ ca divyānām astrāṇām aprasannatām",
    "GE07mbh_07_u:164.121a": "utsraṣṭukāmaḥ śastrāṇi vipravākyābhicoditaḥ",
    "GE07mbh_07_u:164.121c": "tejasā preryamāṇaś ca yuyudhe so 'timānuṣam",
    "GE07mbh_07_u:164.122a": "athānyat sa samādāya divyam āṅgirasaṃ dhanuḥ",
    "GE07mbh_07_u:164.122c": "śarāṃś ca brahmadaṇḍābhān dhṛṣṭadyumnam ayodhayat",
    "GE07mbh_07_u:164.123a": "tatas taṃ śaravarṣeṇa mahatā samavākirat",
    "GE07mbh_07_u:164.123c": "vyaśātayac ca saṃkruddho dhṛṣṭadyumnam amarṣaṇaḥ",
    "GE07mbh_07_u:164.123d-1312_01": "tataś ca pārṣato rājan samākṛṣya dhanur mahat",
    "GE07mbh_07_u:164.123d-1312_02": "śaraṃ mumoca niśitaṃ bhāradvājajighāṃsayā",
    "GE07mbh_07_u:164.124a": "taṃ śaraṃ śatadhā cāsya droṇaś ciccheda sāyakaiḥ",
    "GE07mbh_07_u:164.124c": "dhvajaṃ dhanuś ca niśitaiḥ sārathiṃ cāpy apātayat",
    "GE07mbh_07_u:164.125a": "dhṛṣṭadyumnaḥ prahasyānyat punar ādāya kārmukam",
    "GE07mbh_07_u:164.125c": "śitena cainaṃ bāṇena pratyavidhyat stanāntare",
    "GE07mbh_07_u:164.126a": "so 'tividdho maheṣvāsaḥ saṃbhrānta iva saṃyuge",
    "GE07mbh_07_u:164.126c": "bhallena śitadhāreṇa cicchedāsya mahad dhanuḥ",
    "GE07mbh_07_u:164.127a": "yac cāsya bāṇaṃ vikṛtaṃ dhanūṃṣi ca viśāṃ pate",
    "GE07mbh_07_u:164.127c": "sarvaṃ saṃchidya durdharṣo gadāṃ khaḍgam athāpi ca",
    "GE07mbh_07_u:164.128a": "dhṛṣṭadyumnaṃ tato 'vidhyan navabhir niśitaiḥ śaraiḥ",
    "GE07mbh_07_u:164.128c": "jīvitāntakaraiḥ kruddhaḥ kruddharūpaṃ paraṃtapaḥ",
    "GE07mbh_07_u:164.129a": "dhṛṣṭadyumnarathasyāśvān svarathāśvair mahārathaḥ",
    "GE07mbh_07_u:164.129c": "amiśrayad ameyātmā brāhmam astram udīrayan",
    "GE07mbh_07_u:164.130a": "te miśrā bahv aśobhanta javanā vātaraṃhasaḥ",
    "GE07mbh_07_u:164.130c": "pārāvatasavarṇāś ca śoṇāś ca bharatarṣabha",
    "GE07mbh_07_u:164.131a": "yathā savidyuto meghā nadanto jaladāgame",
    "GE07mbh_07_u:164.131c": "tathā rejur mahārāja miśritā raṇamūrdhani",
    "GE07mbh_07_u:164.132a": "īṣābandhaṃ cakrabandhaṃ rathabandhaṃ tathaiva ca",
    "GE07mbh_07_u:164.132c": "praṇāśayad ameyātmā dhṛṣṭadyumnasya sa dvijaḥ",
    "GE07mbh_07_u:164.133a": "sa chinnadhanvā viratho hatāśvo hatasārathiḥ",
    "GE07mbh_07_u:164.133c": "uttamām āpadaṃ prāpya gadāṃ vīraḥ parāmṛśat",
    "GE07mbh_07_u:164.134a": "tām asya viśikhais tīkṣṇaiḥ kṣipyamāṇāṃ mahārathaḥ",
    "GE07mbh_07_u:164.134c": "nijaghāna śarair droṇaḥ kruddhaḥ satyaparākramaḥ",
    "GE07mbh_07_u:164.135a": "tāṃ dṛṣṭvā tu naravyāghro droṇena nihatāṃ śaraiḥ",
    "GE07mbh_07_u:164.135c": "vimalaṃ khaḍgam ādatta śatacandraṃ ca bhānumat",
    "GE07mbh_07_u:164.136a": "asaṃśayaṃ tathābhūte pāñcālyaḥ sādhv amanyata",
    "GE07mbh_07_u:164.136c": "vadham ācāryamukhyasya prāptakālaṃ mahātmanaḥ",
    "GE07mbh_07_u:164.137a": "tataḥ svarathanīḍasthaḥ svarathasya ratheṣayā",
    "GE07mbh_07_u:164.137c": "agacchad asim udyamya śatacandraṃ ca bhānumat",
    "GE07mbh_07_u:164.138a": "cikīrṣur duṣkaraṃ karma dhṛṣṭadyumno mahārathaḥ",
    "GE07mbh_07_u:164.138c": "iyeṣa vakṣo bhettuṃ ca bhāradvājasya saṃyuge",
    "GE07mbh_07_u:164.139a": "so 'tiṣṭhad yugamadhye vai yugasaṃnahaneṣu ca",
    "GE07mbh_07_u:164.139c": "śoṇānāṃ jaghanārdheṣu tat sainyāḥ samapūjayan",
    "GE07mbh_07_u:164.140a": "tiṣṭhato yugapālīṣu śoṇān apy adhitiṣṭhataḥ",
    "GE07mbh_07_u:164.140c": "nāpaśyad antaraṃ droṇas tad adbhutam ivābhavat",
    "GE07mbh_07_u:164.141a": "kṣipraṃ śyenasya carato yathaivāmiṣagṛddhinaḥ",
    "GE07mbh_07_u:164.141c": "tadvad āsīd abhīsāro droṇaṃ prārthayato raṇe",
    "GE07mbh_07_u:164.142a": "tasyāśvān rathaśaktyāsau tadā kruddhaḥ parākramī",
    "GE07mbh_07_u:164.142c": "sarvān ekaikaśo droṇaḥ kapotābhān ajīghanat",
    "GE07mbh_07_u:164.143a": "te hatā nyapatan bhūmau dhṛṣṭadyumnasya vājinaḥ",
    "GE07mbh_07_u:164.143c": "śoṇāś ca paryamucyanta rathabandhād viśāṃ pate",
    "GE07mbh_07_u:164.144a": "tān hayān nihatān dṛṣṭvā dvijāgryeṇa sa pārṣataḥ",
    "GE07mbh_07_u:164.144c": "nāmṛṣyata yudhāṃ śreṣṭho yājñasenir mahārathaḥ",
    "GE07mbh_07_u:164.145a": "virathaḥ sa gṛhītvā tu khaḍgaṃ khaḍgabhṛtāṃ varaḥ",
    "GE07mbh_07_u:164.145c": "droṇam abhyapatad rājan vainateya ivoragam",
    "GE07mbh_07_u:164.146a": "tasya rūpaṃ babhau rājan bhāradvājaṃ jighāṃsataḥ",
    "GE07mbh_07_u:164.146c": "yathā rūpaṃ paraṃ viṣṇor hiraṇyakaśipor vadhe",
    "GE07mbh_07_u:164.147a": "so 'carad vividhān mārgān prakārān ekaviṃśatim",
    "GE07mbh_07_u:164.147b-1313_01": "darśayām āsa kauravya pārṣato vicaran raṇe",
    "GE07mbh_07_u:164.147c": "bhrāntam udbhrāntam āviddham āplutaṃ prasṛtaṃ sṛtam",
    "GE07mbh_07_u:164.148a": "parivṛttaṃ nivṛttaṃ ca khaḍgaṃ carma ca dhārayan",
    "GE07mbh_07_u:164.148c": "saṃpātaṃ samudīrṇaṃ ca darśayām āsa pārṣataḥ",
    "GE07mbh_07_u:164.148d-1314_01": "bhārataṃ kauśikaṃ caiva sātvataṃ caiva śikṣayā",
    "GE07mbh_07_u:164.148d-1314_02": "darśayan vyacarad yuddhe droṇasyāntacikīrṣayā",
    "GE07mbh_07_u:164.148d-1314_03": "caratas tasya tān mārgān vicitrān khaḍgacarmiṇaḥ",
    "GE07mbh_07_u:164.148d-1314_04": "vyasmayanta raṇe yodhā devatāś ca samāgatāḥ",
    "GE07mbh_07_u:164.149a": "tataḥ śarasahasreṇa śatacandram apātayat",
    "GE07mbh_07_u:164.149c": "khaḍgaṃ carma ca saṃbādhe dhṛṣṭadyumnasya sa dvijaḥ",
    "GE07mbh_07_u:164.150a": "te tu vaitastikā nāma śarā hy āsannaghātinaḥ",
    "GE07mbh_07_u:164.150c": "nikṛṣṭayuddhe droṇasya nānyeṣāṃ santi te śarāḥ",
    "GE07mbh_07_u:164.151a": "śāradvatasya pārthasya drauṇer vaikartanasya ca",
    "GE07mbh_07_u:164.151b-1315_01": "ṛte śāradvatāt pārthād droṇer vaikartanāt tathā",
    "GE07mbh_07_u:164.151c": "pradyumnayuyudhānābhyām abhimanyoś ca te śarāḥ",
    "GE07mbh_07_u:164.152a": "athāsyeṣuṃ samādhatta dṛḍhaṃ paramasaṃśitam",
    "GE07mbh_07_u:164.152c": "antevāsinam ācāryo jighāṃsuḥ putrasaṃmitam",
    "GE07mbh_07_u:164.153a": "taṃ śarair daśabhis tīkṣṇaiś ciccheda śinipuṃgavaḥ",
    "GE07mbh_07_u:164.153b-1316_01": "paśyatas tasya tān mārgān vicitrān khaḍgacarmaṇi",
    "GE07mbh_07_u:164.153c": "paśyatas tava putrasya karṇasya ca mahātmanaḥ",
    "GE07mbh_07_u:164.153e": "grastam ācāryamukhyena dhṛṣṭadyumnam amocayat",
    "GE07mbh_07_u:164.154a": "carantaṃ rathamārgeṣu sātyakiṃ satyavikramam",
    "GE07mbh_07_u:164.154c": "droṇakarṇāntaragataṃ kṛpasyāpi ca bhārata",
    "GE07mbh_07_u:164.154e": "apaśyetāṃ mahātmānau viṣvaksenadhanaṃjayau",
    "GE07mbh_07_u:164.155a": "apūjayetāṃ vārṣṇeyaṃ bruvāṇau sādhu sādhv iti",
    "GE07mbh_07_u:164.155c": "divyāny astrāṇi sarveṣāṃ yudhi nighnantam acyutam",
    "GE07mbh_07_u:164.155e": "abhipatya tataḥ senāṃ viṣvaksenadhanaṃjayau",
    "GE07mbh_07_u:164.156a": "dhanaṃjayas tataḥ kṛṣṇam abravīt paśya keśava",
    "GE07mbh_07_u:164.156c": "ācāryavaramukhyānāṃ madhye krīḍan madhūdvahaḥ",
    "GE07mbh_07_u:164.157a": "ānandayati māṃ bhūyaḥ sātyakiḥ satyavikramaḥ",
    "GE07mbh_07_u:164.157c": "mādrīputrau ca bhīmaṃ ca rājānaṃ ca yudhiṣṭhiram",
    "GE07mbh_07_u:164.158a": "yac chikṣayānuddhataḥ san raṇe carati sātyakiḥ",
    "GE07mbh_07_u:164.158c": "mahārathān upakrīḍan vṛṣṇīnāṃ kīrtivardhanaḥ",
    "GE07mbh_07_u:164.159a": "tam ete pratinandanti siddhāḥ sainyāś ca vismitāḥ",
    "GE07mbh_07_u:164.159c": "ajayyaṃ samare dṛṣṭvā sādhu sādhv iti sātvatam",
    "GE07mbh_07_u:164.159e": "yodhāś cobhayataḥ sarve karmabhiḥ samapūjayan saṃjaya uvāca",
    "GE07mbh_07_u:165.001-1317_01": "sātvatasya tu tat karma dṛṣṭvā duryodhanādayaḥ",
    "GE07mbh_07_u:165.001-1317_02": "śaineyaṃ sarvataḥ kruddhā vārayām āsur añjasā",
    "GE07mbh_07_u:165.001-1317_03": "kṛpakarṇau ca samare putrāś ca tava māriṣa",
    "GE07mbh_07_u:165.001-1317_04": "śaineyaṃ tvarayābhyetya vinighnan niśitaiḥ śaraiḥ",
    "GE07mbh_07_u:165.001-1317_05": "yudhiṣṭhiras tato rājā mādrīputrau ca pāṇḍavau",
    "GE07mbh_07_u:165.001-1317_06": "bhīmasenaś ca balavān sātvataṃ paryavārayan",
    "GE07mbh_07_u:165.001-1317_07": "karṇaś ca śaravarṣeṇa gautamaś ca mahārathaḥ",
    "GE07mbh_07_u:165.001-1317_08": "duryodhanādayas te ca śaineyaṃ paryavārayan",
    "GE07mbh_07_u:165.001-1317_09": "tāṃ vṛṣṭiṃ sahasā rājann utthitāṃ ghorarūpiṇīm",
    "GE07mbh_07_u:165.001-1317_10": "vārayām āsa śaineyo yodhayaṃs tān mahārathān",
    "GE07mbh_07_u:165.001-1317_11": "teṣām astrāṇi divyāni saṃhitāni mahātmanām",
    "GE07mbh_07_u:165.001-1317_12": "vārayām āsa vidhivad divyair astrair mahāmṛdhe",
    "GE07mbh_07_u:165.001-1318_01": "saṃprahṛṣṭācyuto dṛṣṭvā sādhu sādhv iti pūjayan",
    "GE07mbh_07_u:165.001-1318_02": "taṃ yaudhāś cābhavan sarve karmaṇānena pūjayan",
    "GE07mbh_07_u:165.001-1318_03": "evam uktvā mahārāja vāsudevaṃ dhanaṃjayaḥ",
    "GE07mbh_07_u:165.001-1318_04": "prāyāt tava balaṃ jiṣṇur bhāradvājarathaṃ prati",
    "GE07mbh_07_u:165.001-1318_05": "tatrāsīd bhairavo nādas tāvakānāṃ jayaiṣiṇām",
    "GE07mbh_07_u:165.001-1318_06": "samabhidravatāṃ pārthaṃ daityānām iva vāsavam",
    "GE07mbh_07_u:165.001-1318_07": "tatrākaron mahārāja mahīṃ śoṇitakardamām",
    "GE07mbh_07_u:165.001-1318_08": "prācchinac cottamāṅgāni pārtho 'śvanaradantinām",
    "GE07mbh_07_u:165.001a": "krūram āyodhanaṃ jajñe tasmin rājasamāgame",
    "GE07mbh_07_u:165.001c": "rudrasyeva hi kruddhasya nighnatas tu paśūn yathā",
    "GE07mbh_07_u:165.002a": "hastānām uttamāṅgānāṃ kārmukāṇāṃ ca bhārata",
    "GE07mbh_07_u:165.002c": "chatrāṇāṃ cāpaviddhānāṃ cāmarāṇāṃ ca saṃyuge",
    "GE07mbh_07_u:165.002d-1319_01": "rāśayaḥ sma vyadṛśyanta tatra tatra raṇājire",
    "GE07mbh_07_u:165.003a": "bhagnacakrai rathaiś cāpi pātitaiś ca mahādhvajaiḥ",
    "GE07mbh_07_u:165.003c": "sādibhiś ca hataiḥ śūraiḥ saṃkīrṇā vasudhābhavat",
    "GE07mbh_07_u:165.004a": "bāṇapātanikṛttās tu yodhās te kurusattama",
    "GE07mbh_07_u:165.004c": "ceṣṭanto vividhāś ceṣṭā vyadṛśyanta mahāhave",
    "GE07mbh_07_u:165.005a": "vartamāne tathā yuddhe ghore devāsuropame",
    "GE07mbh_07_u:165.005c": "abravīt kṣatriyāṃs tatra dharmarājo yudhiṣṭhiraḥ",
    "GE07mbh_07_u:165.005e": "abhidravata saṃyattāḥ kumbhayoniṃ mahārathāḥ",
    "GE07mbh_07_u:165.006a": "eṣa vai pārṣato vīro bhāradvājena saṃgataḥ",
    "GE07mbh_07_u:165.006c": "ghaṭate ca yathāśakti bhāradvājasya nāśane",
    "GE07mbh_07_u:165.007a": "yādṛśāni hi rūpāṇi dṛśyante no mahāraṇe",
    "GE07mbh_07_u:165.007c": "adya droṇaṃ raṇe kruddhaḥ pātayiṣyati pārṣataḥ",
    "GE07mbh_07_u:165.007e": "te yūyaṃ sahitā bhūtvā kumbhayoniṃ parīpsata",
    "GE07mbh_07_u:165.008a": "yudhiṣṭhirasamājñaptāḥ sṛñjayānāṃ mahārathāḥ",
    "GE07mbh_07_u:165.008c": "abhyadravanta saṃyattā bhāradvājaṃ jighāṃsavaḥ",
    "GE07mbh_07_u:165.009a": "tān samāpatataḥ sarvān bhāradvājo mahārathaḥ",
    "GE07mbh_07_u:165.009c": "abhyadravata vegena martavyam iti niścitaḥ",
    "GE07mbh_07_u:165.010a": "prayāte satyasaṃdhe tu samakampata medinī",
    "GE07mbh_07_u:165.010c": "vavur vātāḥ sanirghātās trāsayanto varūthinīm",
    "GE07mbh_07_u:165.011a": "papāta mahatī colkā ādityān nirgateva ha",
    "GE07mbh_07_u:165.011c": "dīpayantīva tāpena śaṃsantīva mahad bhayam",
    "GE07mbh_07_u:165.012a": "jajvaluś caiva śastrāṇi bhāradvājasya māriṣa",
    "GE07mbh_07_u:165.012c": "rathāḥ svananti cātyarthaṃ hayāś cāśrūṇy avāsṛjan",
    "GE07mbh_07_u:165.013a": "hataujā iva cāpy āsīd bhāradvājo mahārathaḥ",
    "GE07mbh_07_u:165.013b-1320_01": "prāsphuran nayanaṃ cāsya dakṣiṇo bāhur eva ca",
    "GE07mbh_07_u:165.013b-1320_02": "vimanāś cābhavad yuddhe dṛṣṭvā pārṣatam agrataḥ",
    "GE07mbh_07_u:165.013c": "ṛṣīṇāṃ brahmavādānāṃ svargasya gamanaṃ prati",
    "GE07mbh_07_u:165.013e": "suyuddhena tataḥ prāṇān utsraṣṭum upacakrame",
    "GE07mbh_07_u:165.014a": "tataś caturdiśaṃ sainyair drupadasyābhisaṃvṛtaḥ",
    "GE07mbh_07_u:165.014c": "nirdahan kṣatriyavrātān droṇaḥ paryacarad raṇe",
    "GE07mbh_07_u:165.015a": "hatvā viṃśatisāhasrān kṣatriyān arimardanaḥ",
    "GE07mbh_07_u:165.015c": "daśāyutāni tīkṣṇāgrair avadhīd viśikhaiḥ śitaiḥ",
    "GE07mbh_07_u:165.016a": "so 'tiṣṭhad āhave yatto vidhūma iva pāvakaḥ",
    "GE07mbh_07_u:165.016c": "kṣatriyāṇām abhāvāya brāhmam ātmānam āsthitaḥ",
    "GE07mbh_07_u:165.017a": "pāñcālyaṃ virathaṃ bhīmo hatasarvāyudhaṃ vaśī",
    "GE07mbh_07_u:165.017c": "aviṣaṇṇaṃ mahātmānaṃ tvaramāṇaḥ samabhyayāt",
    "GE07mbh_07_u:165.018a": "tataḥ svaratham āropya pāñcālyam arimardanaḥ",
    "GE07mbh_07_u:165.018c": "abravīd abhisaṃprekṣya droṇam asyantam antikāt",
    "GE07mbh_07_u:165.019a": "na tvad anya ihācāryaṃ yoddhum utsahate pumān",
    "GE07mbh_07_u:165.019c": "tvarasva prāgvadhāyaiva tvayi bhāraḥ samāhitaḥ",
    "GE07mbh_07_u:165.020a": "sa tathokto mahābāhuḥ sarvabhārasahaṃ navam",
    "GE07mbh_07_u:165.020c": "abhipatyādade kṣipram āyudhapravaraṃ dṛḍham",
    "GE07mbh_07_u:165.021a": "saṃrabdhaś ca śarān asyan droṇaṃ durvāraṇaṃ raṇe",
    "GE07mbh_07_u:165.021c": "vivārayiṣur ācāryaṃ śaravarṣair avākirat",
    "GE07mbh_07_u:165.022a": "tau nyavārayatāṃ śreṣṭhau saṃrabdhau raṇaśobhinau",
    "GE07mbh_07_u:165.022c": "udīrayetāṃ brāhmāṇi divyāny astrāṇy anekaśaḥ",
    "GE07mbh_07_u:165.023a": "sa mahāstrair mahārāja droṇam ācchādayad raṇe",
    "GE07mbh_07_u:165.023c": "nihatya sarvāṇy astrāṇi bhāradvājasya pārṣataḥ",
    "GE07mbh_07_u:165.024a": "sa vasātīñ śibīṃś caiva bāhlīkān kauravān api",
    "GE07mbh_07_u:165.024c": "rakṣiṣyamāṇān saṃgrāme droṇaṃ vyadhamad acyutaḥ",
    "GE07mbh_07_u:165.025a": "dhṛṣṭadyumnas tadā rājan gabhastibhir ivāṃśumān",
    "GE07mbh_07_u:165.025c": "babhau pracchādayann āśāḥ śarajālaiḥ samantataḥ",
    "GE07mbh_07_u:165.026a": "tasya droṇo dhanuś chittvā viddhvā cainaṃ śilīmukhaiḥ",
    "GE07mbh_07_u:165.026c": "marmāṇy abhyahanad bhūyaḥ sa vyathāṃ paramām agāt",
    "GE07mbh_07_u:165.027a": "tato bhīmo dṛḍhakrodho droṇasyāśliṣya taṃ ratham",
    "GE07mbh_07_u:165.027c": "śanakair iva rājendra droṇaṃ vacanam abravīt",
    "GE07mbh_07_u:165.028a": "yadi nāma na yudhyerañ śikṣitā brahmabandhavaḥ",
    "GE07mbh_07_u:165.028c": "svakarmabhir asaṃtuṣṭā na sma kṣatraṃ kṣayaṃ vrajet",
    "GE07mbh_07_u:165.029a": "ahiṃsā sarvabhūteṣu dharmaṃ jyāyastaraṃ viduḥ",
    "GE07mbh_07_u:165.029c": "tasya ca brāhmaṇo mūlaṃ bhavāṃś ca brahmavittamaḥ",
    "GE07mbh_07_u:165.030a": "śvapākavan mlecchagaṇān hatvā cānyān pṛthagvidhān",
    "GE07mbh_07_u:165.030b-1321_01": "bharanti hi sutān dārāṃs tvadvad ajñānamohitāḥ",
    "GE07mbh_07_u:165.030c": "ajñānān mūḍhavad brahman putradāradhanepsayā",
    "GE07mbh_07_u:165.031a": "ekasyārthe bahūn hatvā putrasyādharmavid yathā",
    "GE07mbh_07_u:165.031b-1322_01": "ekaputrasya cārthe tvaṃ bahūn nighnañ janādhipān",
    "GE07mbh_07_u:165.031c": "svakarmasthān vikarmastho na vyapatrapase katham",
    "GE07mbh_07_u:165.031d-1323_01": "ācārahīna nirlajja brahmabandho narādhama",
    "GE07mbh_07_u:165.031d-1323_02": "idānīṃ tiṣṭha durbuddhe na me jīvan gamiṣyasi",
    "GE07mbh_07_u:165.031d-1324_01": "yasyārthe śastram ādāya yam apekṣya ca jīvasi",
    "GE07mbh_07_u:165.032a": "sa cādya patitaḥ śete pṛṣṭenāveditas tava",
    "GE07mbh_07_u:165.032c": "dharmarājena tad vākyaṃ nātiśaṅkitum arhasi",
    "GE07mbh_07_u:165.033a": "evam uktas tato droṇo bhīmenotsṛjya tad dhanuḥ",
    "GE07mbh_07_u:165.033b-1325_01": "saṃnyāsāya śarīrasya yokṣyamāṇaḥ sa vai dvijaḥ",
    "GE07mbh_07_u:165.033c": "sarvāṇy astrāṇi dharmātmā hātukāmo 'bhyabhāṣata",
    "GE07mbh_07_u:165.033d-1326_01": "karṇaduryodhanau rājaṃs tvaramāṇaḥ parākramī",
    "GE07mbh_07_u:165.033e": "karṇa karṇa maheṣvāsa kṛpa duryodhaneti ca",
    "GE07mbh_07_u:165.034a": "saṃgrāme kriyatāṃ yatno bravīmy eṣa punaḥ punaḥ",
    "GE07mbh_07_u:165.034b-1327_01": "raṇe kṛto mayā yatno yan mā brūtha sadā sadā",
    "GE07mbh_07_u:165.034c": "pāṇḍavebhyaḥ śivaṃ vo 'stu śastram abhyutsṛjāmy aham",
    "GE07mbh_07_u:165.034d-1328_01": "utsṛjāmy eva vai prāṇān divaṃ gacchāmi sāṃpratam",
    "GE07mbh_07_u:165.035a": "iti tatra mahārāja prākrośad drauṇim eva ca",
    "GE07mbh_07_u:165.035c": "utsṛjya ca raṇe śastraṃ rathopasthe niveśya ca",
    "GE07mbh_07_u:165.035e": "abhayaṃ sarvabhūtānāṃ pradadau yogayuktavān",
    "GE07mbh_07_u:165.036a": "tasya tac chidram ājñāya dhṛṣṭadyumnaḥ samutthitaḥ",
    "GE07mbh_07_u:165.036b-1329_01": "saśaraṃ tad dhanur ghoraṃ saṃnyasyātha rathe tataḥ",
    "GE07mbh_07_u:165.036c": "khaḍgī rathād avaplutya sahasā droṇam abhyayāt",
    "GE07mbh_07_u:165.036d-1330_01": "pradrute tv atha droṇāya dhṛṣṭadyumne mahārathe",
    "GE07mbh_07_u:165.037a": "hāhākṛtāni bhūtāni mānuṣāṇītarāṇi ca",
    "GE07mbh_07_u:165.037c": "droṇaṃ tathāgataṃ dṛṣṭvā dhṛṣṭadyumnavaśaṃ gatam",
    "GE07mbh_07_u:165.038a": "hāhākāraṃ bhṛśaṃ cakrur aho dhig iti cābruvan",
    "GE07mbh_07_u:165.038c": "droṇo 'pi śastrāṇy utsṛjya paramaṃ sāmyam āsthitaḥ",
    "GE07mbh_07_u:165.039a": "tathoktvā yogam āsthāya jyotirbhūto mahātapāḥ",
    "GE07mbh_07_u:165.039b-1331_01": "purāṇaṃ puruṣaṃ viṣṇuṃ jagāma manasā param",
    "GE07mbh_07_u:165.039b-1331_02": "mukhaṃ kiṃ cit samunnāmya viṣṭabhya uram agrataḥ",
    "GE07mbh_07_u:165.039b-1331_03": "nimīlitākṣaḥ sattvastho nikṣipya hṛdi dhāraṇām",
    "GE07mbh_07_u:165.039b-1331_04": "om ity ekākṣaraṃ brahma jyotirbhūto mahātapāḥ",
    "GE07mbh_07_u:165.039b-1331_05": "smaritvā devadeveśam akṣaraṃ paramaṃ prabhum",
    "GE07mbh_07_u:165.039b-1332_01": "nirāvaraṇam ācāryaṃ paśyāmas tadanantaram",
    "GE07mbh_07_u:165.039c": "divam ākrāmad ācāryaḥ sadbhiḥ saha durākramam",
    "GE07mbh_07_u:165.039d-1333_01": "mūrdhānaṃ yasya nirbhidya jyotī rājan mahātmanaḥ",
    "GE07mbh_07_u:165.039d-1333_02": "jagāma paramaṃ sthānaṃ dehaṃ nyasya rathottame",
    "GE07mbh_07_u:165.040a": "dvau sūryāv iti no buddhir āsīt tasmiṃs tathā gate",
    "GE07mbh_07_u:165.040c": "ekāgram iva cāsīd dhi jyotirbhiḥ pūritaṃ nabhaḥ",
    "GE07mbh_07_u:165.040e": "samapadyata cārkābhe bhāradvājaniśākare",
    "GE07mbh_07_u:165.041a": "nimeṣamātreṇa ca taj jyotir antaradhīyata",
    "GE07mbh_07_u:165.041c": "āsīt kilakilāśabdaḥ prahṛṣṭānāṃ",
    "GE07mbh_07_u:165.041e": "brahmalokaṃ gate droṇe dhṛṣṭadyumne ca mohite",
    "GE07mbh_07_u:165.042a": "vayam eva tadādrākṣma pañca mānuṣayonayaḥ",
    "GE07mbh_07_u:165.042c": "yogayuktaṃ mahātmānaṃ gacchantaṃ paramāṃ gatim",
    "GE07mbh_07_u:165.043a": "ahaṃ dhanaṃjayaḥ pārthaḥ kṛpaḥ śāradvato dvijaḥ",
    "GE07mbh_07_u:165.043c": "vāsudevaś ca vārṣṇeyo dharmarājaś ca pāṇḍavaḥ",
    "GE07mbh_07_u:165.044a": "anye tu sarve nāpaśyan bhāradvājasya dhīmataḥ",
    "GE07mbh_07_u:165.044c": "mahimānaṃ mahārāja yogamuktasya gacchataḥ",
    "GE07mbh_07_u:165.044d-1334_01": "brahmalokaṃ mahad divyaṃ devaguhyaṃ hi tat param",
    "GE07mbh_07_u:165.045a": "gatiṃ paramikāṃ prāptam ajānanto nṛyonayaḥ",
    "GE07mbh_07_u:165.045c": "nāpaśyan gacchamānaṃ hi taṃ sārdham ṛṣipuṃgavaiḥ",
    "GE07mbh_07_u:165.045e": "ācāryaṃ yogam āsthāya brahmalokam ariṃdamam",
    "GE07mbh_07_u:165.046a": "vitunnāṅgaṃ śaraśatair nyastāyudham asṛkkṣaram",
    "GE07mbh_07_u:165.046b-1335_01": "vikṛṣya pārṣataḥ khaḍgaṃ krodhāmarṣavaśaṃ gataḥ",
    "GE07mbh_07_u:165.046b-1336_01": "abhyadravat sa vegena pārṣataḥ khaḍgacarmabhṛt",
    "GE07mbh_07_u:165.046b-1336_02": "pradrutaṃ tv atha vegena tam ācāryajighāṃsayā",
    "GE07mbh_07_u:165.046b-1336_03": "prākrośan pāṇḍavāḥ sarve phalgunaś cāpluto rathāt",
    "GE07mbh_07_u:165.046b-1336_04": "na hantavyo na hantavya iti te sarvato 'bruvan",
    "GE07mbh_07_u:165.046b-1336_05": "krośatsu pāṇḍaveyeṣu anudhāvati phalgune",
    "GE07mbh_07_u:165.046b-1336_06": "vikṛtaḥ sarvabhūtasya brahmabhūtaṃ parāmṛśat",
    "GE07mbh_07_u:165.046c": "dhikkṛtaḥ pārṣatas taṃ tu sarvabhūtaiḥ parāmṛśat",
    "GE07mbh_07_u:165.047a": "tasya mūrdhānam ālambya gatasattvasya dehinaḥ",
    "GE07mbh_07_u:165.047c": "kiṃ cid abruvataḥ kāyād vicakartāsinā śiraḥ",
    "GE07mbh_07_u:165.048a": "harṣeṇa mahatā yukto bhāradvāje nipātite",
    "GE07mbh_07_u:165.048c": "siṃhanādaravaṃ cakre bhrāmayan khaḍgam āhave",
    "GE07mbh_07_u:165.049a": "ākarṇapalitaḥ śyāmo vayasāśītipañcakaḥ",
    "GE07mbh_07_u:165.049c": "tvatkṛte vyacarat saṃkhye sa tu ṣoḍaśavarṣavat",
    "GE07mbh_07_u:165.050a": "uktavāṃś ca mahābāhuḥ kuntīputro dhanaṃjayaḥ",
    "GE07mbh_07_u:165.050b-1337_01": "vāhayitvā rathaṃ tatra mā droṇaṃ ghātayiṣyasi",
    "GE07mbh_07_u:165.050c": "jīvantam ānayācāryaṃ mā vadhīr drupadātmaja",
    "GE07mbh_07_u:165.051a": "na hantavyo na hantavya iti te sainikāś ca ha",
    "GE07mbh_07_u:165.051c": "utkrośann arjunaś caiva sānukrośas tam ādravat",
    "GE07mbh_07_u:165.052a": "krośamāne 'rjune caiva pārthiveṣu ca sarvaśaḥ",
    "GE07mbh_07_u:165.052c": "dhṛṣṭadyumno 'vadhīd droṇaṃ rathatalpe nararṣabham",
    "GE07mbh_07_u:165.053a": "śoṇitena pariklinno rathād bhūmim ariṃdamaḥ",
    "GE07mbh_07_u:165.053c": "lohitāṅga ivādityo durdarśaḥ samapadyata",
    "GE07mbh_07_u:165.053e": "evaṃ taṃ nihataṃ saṃkhye dadṛśe sainiko janaḥ",
    "GE07mbh_07_u:165.054a": "dhṛṣṭadyumnas tu tad rājan bhāradvājaśiro mahat",
    "GE07mbh_07_u:165.054c": "tāvakānāṃ maheṣvāsaḥ pramukhe tat samākṣipat",
    "GE07mbh_07_u:165.055a": "te tu dṛṣṭvā śiro rājan bhāradvājasya tāvakāḥ",
    "GE07mbh_07_u:165.055b-1338_01": "rathān nipatitaṃ droṇam ācāryaṃ brāhmaṇaṃ gurum",
    "GE07mbh_07_u:165.055c": "palāyanakṛtotsāhā dudruvuḥ sarvatodiśam",
    "GE07mbh_07_u:165.056a": "droṇas tu divam āsthāya nakṣatrapatham āviśat",
    "GE07mbh_07_u:165.056c": "aham eva tadādrākṣaṃ droṇasya nidhanaṃ nṛpa",
    "GE07mbh_07_u:165.057a": "ṛṣeḥ prasādāt kṛṣṇasya satyavatyāḥ sutasya ca",
    "GE07mbh_07_u:165.057a-1339_01": "**** **** catvāras te ca mānuṣāḥ",
    "GE07mbh_07_u:165.057a-1339_02": "agner iva śikhāṃ dīptām ulkāṃ prajvalitām iva",
    "GE07mbh_07_u:165.057a-1339_03": "apaśyāma divaṃ stabdhvā mahimānaṃ mahātmanaḥ",
    "GE07mbh_07_u:165.057c": "vidhūmām iva saṃyāntīm ulkāṃ prajvalitām iva",
    "GE07mbh_07_u:165.057e": "apaśyāma divaṃ stabdhvā gacchantaṃ taṃ mahādyutim",
    "GE07mbh_07_u:165.058a": "hate droṇe nirutsāhān kurūn pāṇḍavasṛñjayāḥ",
    "GE07mbh_07_u:165.058c": "abhyadravan mahāvegās tataḥ sainyaṃ vyadīryata",
    "GE07mbh_07_u:165.059a": "nihatā hayabhūyiṣṭhāḥ saṃgrāme niśitaiḥ śaraiḥ",
    "GE07mbh_07_u:165.059c": "tāvakā nihate droṇe gatāsava ivābhavan",
    "GE07mbh_07_u:165.060a": "parājayam athāvāpya paratra ca mahad bhayam",
    "GE07mbh_07_u:165.060c": "ubhayenaiva te hīnā nāvindan dhṛtim ātmanaḥ",
    "GE07mbh_07_u:165.061a": "anvicchantaḥ śarīraṃ tu bhāradvājasya pārthivāḥ",
    "GE07mbh_07_u:165.061c": "nādhyagacchaṃs tadā rājan kabandhāyutasaṃkule",
    "GE07mbh_07_u:165.061d-1340_01": "patite tv eva saṃrabdhe senāyāṃ tatra bhārata",
    "GE07mbh_07_u:165.061d-1340_02": "udatiṣṭhann uruṇḍānāṃ sahasrāṇy ekaviṃśatiḥ",
    "GE07mbh_07_u:165.061d-1341_01": "ācchinnāḥ paṭṭasaiḥ khaḍgaiḥ prāsaiś ca bharatarṣabha",
    "GE07mbh_07_u:165.061d-1341_02": "hāhākāreṇa mahatā śastrasaṃtāpatāpitān",
    "GE07mbh_07_u:165.061d-1341_03": "hatān paryavahad yaudhān sajīvān api cāpare",
    "GE07mbh_07_u:165.061d-1341_04": "pradhānahatabhūyiṣṭhāḥ kṛtacintāḥ palāyane",
    "GE07mbh_07_u:165.061d-1341_05": "te ca yaudhā mahārāja nirutsāhās tadābhavan",
    "GE07mbh_07_u:165.061d-1341_06": "rathino 'śvagajasthāś ca pādātāś ca viśāṃ pate",
    "GE07mbh_07_u:165.061d-1341_07": "nihatā hatabhūyiṣṭhā mṛtā iva hataprabhāḥ",
    "GE07mbh_07_u:165.061d-1341_08": "tāvakānāṃ rathaśreṣṭhā udhvastā iva bhasmanā",
    "GE07mbh_07_u:165.061d-1341_09": "adharmapūrvakaṃ yuddham upaskṛtya parājitāḥ",
    "GE07mbh_07_u:165.062a": "pāṇḍavās tu jayaṃ labdhvā paratra ca mahad yaśaḥ",
    "GE07mbh_07_u:165.062c": "bāṇaśabdaravāṃś cakruḥ siṃhanādāṃś ca puṣkalān",
    "GE07mbh_07_u:165.063a": "bhīmasenas tato rājan dhṛṣṭadyumnaś ca pārṣataḥ",
    "GE07mbh_07_u:165.063c": "varūthinyām anṛtyetāṃ pariṣvajya parasparam",
    "GE07mbh_07_u:165.064a": "abravīc ca tadā bhīmaḥ pārṣataṃ śatrutāpanam",
    "GE07mbh_07_u:165.064c": "bhūyo 'haṃ tvāṃ vijayinaṃ pariṣvakṣyāmi pārṣata",
    "GE07mbh_07_u:165.064e": "sūtaputre hate pāpe dhārtarāṣṭre ca saṃyuge",
    "GE07mbh_07_u:165.065a": "etāvad uktvā bhīmas tu harṣeṇa mahatā yutaḥ",
    "GE07mbh_07_u:165.065c": "bāhuśabdena pṛthivīṃ kampayām āsa pāṇḍavaḥ",
    "GE07mbh_07_u:165.066a": "tasya śabdena vitrastāḥ prādravaṃs tāvakā yudhi",
    "GE07mbh_07_u:165.066b-1342_01": "pāṇḍavās tu mudā yuktāḥ siṃhanādaṃ pracakrire",
    "GE07mbh_07_u:165.066b-1342_02": "prādravaṃs te sutān dṛṣṭvā sumukhaṃ caiva pārṣatam",
    "GE07mbh_07_u:165.066c": "kṣatradharmaṃ samutsṛjya palāyanaparāyaṇāḥ",
    "GE07mbh_07_u:165.067a": "pāṇḍavās tu jayaṃ labdhvā hṛṣṭā hy āsan viśāṃ pate",
    "GE07mbh_07_u:165.067c": "arikṣayaṃ ca saṃgrāme tena te sukham āpnuvan",
    "GE07mbh_07_u:165.068a": "tato droṇe hate rājan kuravaḥ śastrapīḍitāḥ",
    "GE07mbh_07_u:165.068c": "hatapravīrā vidhvastā bhṛśaṃ śokaparāyaṇāḥ",
    "GE07mbh_07_u:165.068d-1343_01": "udīrṇāṃś ca parān dṛṣṭvā hṛṣyamāṇān punaḥ punaḥ",
    "GE07mbh_07_u:165.068d-1343_02": "aśrupūrṇekṣaṇās trastā dīnā hy āsan viśāṃ pate",
    "GE07mbh_07_u:165.069a": "vicetaso hatotsāhāḥ kaśmalābhihataujasaḥ",
    "GE07mbh_07_u:165.069c": "ārtasvareṇa mahatā putraṃ te paryavārayan",
    "GE07mbh_07_u:165.070a": "rajasvalā vepamānā vīkṣamāṇā diśo daśa",
    "GE07mbh_07_u:165.070c": "aśrukaṇṭhā yathā daityā hiraṇyākṣe purā hate",
    "GE07mbh_07_u:165.071a": "sa taiḥ parivṛto rājā trastaiḥ kṣudramṛgair iva",
    "GE07mbh_07_u:165.071c": "aśaknuvann avasthātum apāyāt tanayas tava",
    "GE07mbh_07_u:165.072a": "kṣutpipāsāpariśrāntās te yodhās tava bhārata",
    "GE07mbh_07_u:165.072c": "ādityena ca saṃtaptā bhṛśaṃ vimanaso 'bhavan",
    "GE07mbh_07_u:165.073a": "bhāskarasyeva patanaṃ samudrasyeva śoṣaṇam",
    "GE07mbh_07_u:165.073c": "viparyāsaṃ yathā meror vāsavasyeva nirjayam",
    "GE07mbh_07_u:165.074a": "amarṣaṇīyaṃ tad dṛṣṭvā bhāradvājasya pātanam",
    "GE07mbh_07_u:165.074c": "trastarūpatarā rājan kauravāḥ prādravan bhayāt",
    "GE07mbh_07_u:165.075a": "gāndhārarājaḥ śakunis trastas trastataraiḥ saha",
    "GE07mbh_07_u:165.075c": "hataṃ rukmarathaṃ dṛṣṭvā prādravat sahito rathaiḥ",
    "GE07mbh_07_u:165.076a": "varūthinīṃ vegavatīṃ vidrutāṃ sapatākinīm",
    "GE07mbh_07_u:165.076c": "parigṛhya mahāsenāṃ sūtaputro 'payād bhayāt",
    "GE07mbh_07_u:165.077a": "rathanāgāśvakalilāṃ puraskṛtya tu vāhinīm",
    "GE07mbh_07_u:165.077c": "madrāṇām īśvaraḥ śalyo vīkṣamāṇo 'payād bhayāt",
    "GE07mbh_07_u:165.078a": "hatapravīrair bhūyiṣṭhaṃ dvipair bahupadātibhiḥ",
    "GE07mbh_07_u:165.078c": "vṛtaḥ śāradvato 'gacchat kaṣṭaṃ kaṣṭam iti bruvan",
    "GE07mbh_07_u:165.079a": "bhojānīkena śiṣṭena kaliṅgāraṭṭabāhlikaiḥ",
    "GE07mbh_07_u:165.079c": "kṛtavarmā vṛto rājan prāyāt sujavanair hayaiḥ",
    "GE07mbh_07_u:165.080a": "padātigaṇasaṃyuktas trasto rājan bhayārditaḥ",
    "GE07mbh_07_u:165.080c": "ulūkaḥ prādravat tatra dṛṣṭvā droṇaṃ nipātitam",
    "GE07mbh_07_u:165.081a": "darśanīyo yuvā caiva śaurye ca kṛtalakṣaṇaḥ",
    "GE07mbh_07_u:165.081c": "duḥśāsano bhṛśodvignaḥ prādravad gajasaṃvṛtaḥ",
    "GE07mbh_07_u:165.081d-1344_01": "rathānām ayutaṃ gṛhya trisāhasrāṃś ca dantinaḥ",
    "GE07mbh_07_u:165.081d-1344_02": "vṛṣaseno 'payāt tūrṇaṃ dṛṣṭvā droṇaṃ nipātitam",
    "GE07mbh_07_u:165.082a": "gajāśvarathasaṃyukto vṛtaś caiva padātibhiḥ",
    "GE07mbh_07_u:165.082c": "duryodhano mahārāja prāyāt tatra mahārathaḥ",
    "GE07mbh_07_u:165.082d-1345_01": "saṃśaptakabalaṃ gṛhya hataśeṣaṃ kirīṭinā",
    "GE07mbh_07_u:165.082d-1345_02": "suśarmā prādravad rājan dṛṣṭvā droṇaṃ nipātitam",
    "GE07mbh_07_u:165.083a": "gajān rathān samāruhya parasyāpi hayāñ janāḥ",
    "GE07mbh_07_u:165.083b-1346_01": "prādravan sarvataḥ saṃkhye dṛṣṭvā rukmarathaṃ hatam",
    "GE07mbh_07_u:165.083b-1346_02": "tvarayantaḥ pitṝn anye bhrātṝn anye ca mātulān",
    "GE07mbh_07_u:165.083b-1346_03": "putrān anye vayasyāṃś ca prādravan kuravas tathā",
    "GE07mbh_07_u:165.083b-1346_04": "codayantaś ca sainyāni svasrīyāṃś ca tathāpare",
    "GE07mbh_07_u:165.083b-1346_05": "sambandhinas tathānye ca prādravanta diśo daśa",
    "GE07mbh_07_u:165.083b-1347_01": "tato duryodhano rājā aśvatthāmānam abravīt",
    "GE07mbh_07_u:165.083c": "prakīrṇakeśā vidhvastā na dvāv ekatra dhāvataḥ",
    "GE07mbh_07_u:165.084a": "nedam astīti puruṣā hatotsāhā hataujasaḥ",
    "GE07mbh_07_u:165.084c": "utsṛjya kavacān anye prādravaṃs tāvakā vibho",
    "GE07mbh_07_u:165.085a": "anyonyaṃ te samākrośan sainikā bharatarṣabha",
    "GE07mbh_07_u:165.085c": "tiṣṭha tiṣṭheti na ca te svayaṃ tatrāvatasthire",
    "GE07mbh_07_u:165.086a": "dhuryān pramucya tu rathād dhatasūtān svalaṃkṛtān",
    "GE07mbh_07_u:165.086c": "adhiruhya hayān yodhāḥ kṣipraṃ padbhir acodayan",
    "GE07mbh_07_u:165.087a": "dravamāṇe tathā sainye trastarūpe hataujasi",
    "GE07mbh_07_u:165.087b-1348_01": "tasmin hāhākṛte sainye vartamāne bhayāvahe",
    "GE07mbh_07_u:165.087c": "pratisrota iva grāho droṇaputraḥ parān iyāt",
    "GE07mbh_07_u:165.087d-1349_01": "tasyāsīt sumahad yuddhaṃ śikhaṇḍipramukhair gaṇaiḥ",
    "GE07mbh_07_u:165.087d-1349_02": "prabhadrakaiś ca pāñcālaiś cedibhiś ca sakekayaiḥ",
    "GE07mbh_07_u:165.088a": "hatvā bahuvidhāṃ senāṃ pāṇḍūnāṃ yuddhadurmadaḥ",
    "GE07mbh_07_u:165.088c": "kathaṃ cit saṃkaṭān mukto mattadviradavikramaḥ",
    "GE07mbh_07_u:165.089a": "dravamāṇaṃ balaṃ dṛṣṭvā palāyanakṛtakṣaṇam",
    "GE07mbh_07_u:165.089c": "duryodhanaṃ samāsādya droṇaputro 'bravīd idam",
    "GE07mbh_07_u:165.090a": "kim iyaṃ dravate senā trastarūpeva bhārata",
    "GE07mbh_07_u:165.090c": "dravamāṇāṃ ca rājendra nāvasthāpayase raṇe",
    "GE07mbh_07_u:165.091a": "tvaṃ cāpi na yathāpūrvaṃ prakṛtistho narādhipa",
    "GE07mbh_07_u:165.091c": "karṇaprabhṛtayaś ceme nāvatiṣṭhanti pārthivāḥ",
    "GE07mbh_07_u:165.092a": "anyeṣv api ca yuddheṣu naiva senādravat tadā",
    "GE07mbh_07_u:165.092c": "kaccit kṣemaṃ mahābāho tava sainyasya bhārata",
    "GE07mbh_07_u:165.093a": "kasminn idaṃ hate rājan rathasiṃhe balaṃ tava",
    "GE07mbh_07_u:165.093c": "etām avasthāṃ saṃprāptaṃ tan mamācakṣva kaurava",
    "GE07mbh_07_u:165.094a": "tat tu duryodhanaḥ śrutvā droṇaputrasya bhāṣitam",
    "GE07mbh_07_u:165.094c": "ghoram apriyam ākhyātuṃ nāśakat pārthivarṣabhaḥ",
    "GE07mbh_07_u:165.095a": "bhinnā naur iva te putro nimagnaḥ śokasāgare",
    "GE07mbh_07_u:165.095b-1350_01": "aplave plavam anvicchan yathāgādhe naro 'mbhasi",
    "GE07mbh_07_u:165.095c": "bāṣpeṇa pihito dṛṣṭvā droṇaputraṃ rathe sthitam",
    "GE07mbh_07_u:165.096a": "tataḥ śāradvataṃ rājā savrīḍam idam abravīt",
    "GE07mbh_07_u:165.096c": "śaṃseha sarvaṃ bhadraṃ te yathā sainyam idaṃ drutam",
    "GE07mbh_07_u:165.097a": "atha śāradvato rājann ārtiṃ gacchan punaḥ punaḥ",
    "GE07mbh_07_u:165.097c": "śaśaṃsa droṇaputrāya yathā droṇo nipātitaḥ",
    "GE07mbh_07_u:165.098": "kṛpa uvāca",
    "GE07mbh_07_u:165.098a": "vayaṃ droṇaṃ puraskṛtya pṛthivyāṃ pravaraṃ ratham",
    "GE07mbh_07_u:165.098c": "prāvartayāma saṃgrāmaṃ pāñcālair eva kevalaiḥ",
    "GE07mbh_07_u:165.099a": "tataḥ pravṛtte saṃgrāme vimiśrāḥ kurusomakāḥ",
    "GE07mbh_07_u:165.099c": "anyonyam abhigarjantaḥ śastrair dehān apātayan",
    "GE07mbh_07_u:165.099d-1351_01": "vartamāne tathā yuddhe kṣīyamāṇeṣu saṃyuge",
    "GE07mbh_07_u:165.099d-1351_02": "dhārtarāṣṭreṣu saṃkruddhaḥ pitā te 'stram udairayat",
    "GE07mbh_07_u:165.100a": "tato droṇo brāhmam astraṃ vikurvāṇo nararṣabhaḥ",
    "GE07mbh_07_u:165.100c": "ahanac chātravān bhallaiḥ śataśo 'tha sahasraśaḥ",
    "GE07mbh_07_u:165.100d-1352_01": "pitā tava susaṃkruddho ripūn abhimukhe sthitaḥ",
    "GE07mbh_07_u:165.100d-1352_02": "nihanti prabalas tatra vāyur vṛkṣān ivaujasā",
    "GE07mbh_07_u:165.101a": "pāṇḍavāḥ kekayā matsyāḥ pāñcālāś ca viśeṣataḥ",
    "GE07mbh_07_u:165.101c": "saṃkhye droṇarathaṃ prāpya vyanaśan kālacoditāḥ",
    "GE07mbh_07_u:165.102a": "sahasraṃ rathasiṃhānāṃ dvisāhasraṃ ca dantinām",
    "GE07mbh_07_u:165.102c": "droṇo brahmāstranirdagdhaṃ preṣayām āsa mṛtyave",
    "GE07mbh_07_u:165.103a": "ākarṇapalitaḥ śyāmo vayasāśītipañcakaḥ",
    "GE07mbh_07_u:165.103c": "raṇe paryacarad droṇo vṛddhaḥ ṣoḍaśavarṣavat",
    "GE07mbh_07_u:165.104a": "kliśyamāneṣu sainyeṣu vadhyamāneṣu rājasu",
    "GE07mbh_07_u:165.104c": "amarṣavaśam āpannāḥ pāñcālā vimukhābhavan",
    "GE07mbh_07_u:165.105a": "teṣu kiṃ cit prabhagneṣu vimukheṣu sapatnajit",
    "GE07mbh_07_u:165.105c": "divyam astraṃ vikurvāṇo babhūvārka ivoditaḥ",
    "GE07mbh_07_u:165.106a": "sa madhyaṃ prāpya pāṇḍūnāṃ śararaśmiḥ pratāpavān",
    "GE07mbh_07_u:165.106c": "madhyaṃgata ivādityo duṣprekṣyas te pitābhavat",
    "GE07mbh_07_u:165.107a": "te dahyamānā droṇena sūryeṇeva virājatā",
    "GE07mbh_07_u:165.107c": "dagdhavīryā nirutsāhā babhūvur gatacetasaḥ",
    "GE07mbh_07_u:165.108a": "tān dṛṣṭvā pīḍitān bāṇair droṇena madhusūdanaḥ",
    "GE07mbh_07_u:165.108c": "jayaiṣī pāṇḍuputrāṇām idaṃ vacanam abravīt",
    "GE07mbh_07_u:165.109a": "naiṣa jātu paraiḥ śakyo jetuṃ śastrabhṛtāṃ varaḥ",
    "GE07mbh_07_u:165.109c": "api vṛtrahaṇā saṃkhye rathayūthapayūthapaḥ",
    "GE07mbh_07_u:165.110a": "te yūyaṃ dharmam utsṛjya jayaṃ rakṣata pāṇḍavāḥ",
    "GE07mbh_07_u:165.110b-1353_01": "jaye hi yatamānānāṃ śrīr dharmaś ca pravartate",
    "GE07mbh_07_u:165.110c": "yathā vaḥ saṃyuge sarvān na hanyād rukmavāhanaḥ",
    "GE07mbh_07_u:165.111a": "aśvatthāmni hate naiṣa yudhyed iti matir mama",
    "GE07mbh_07_u:165.111c": "hataṃ taṃ saṃyuge kaś cid ākhyātv asmai mṛṣā naraḥ",
    "GE07mbh_07_u:165.112a": "etan nārocayad vākyaṃ kuntīputro dhanaṃjayaḥ",
    "GE07mbh_07_u:165.112c": "arocayaṃs tu sarve 'nye kṛcchreṇa tu yudhiṣṭhiraḥ",
    "GE07mbh_07_u:165.113a": "bhīmasenas tu savrīḍam abravīt pitaraṃ tava",
    "GE07mbh_07_u:165.113c": "aśvatthāmā hata iti tac cābudhyata te pitā",
    "GE07mbh_07_u:165.114a": "sa śaṅkamānas tan mithyā dharmarājam apṛcchata",
    "GE07mbh_07_u:165.114c": "hataṃ vāpy ahataṃ vājau tvāṃ pitā putravatsalaḥ",
    "GE07mbh_07_u:165.115a": "tadatathyabhaye magno jaye sakto yudhiṣṭhiraḥ",
    "GE07mbh_07_u:165.115c": "aśvatthāmānam āhedaṃ hataḥ kuñjara ity uta",
    "GE07mbh_07_u:165.115e": "bhīmena girivarṣmāṇaṃ mālavasyendravarmaṇaḥ",
    "GE07mbh_07_u:165.116a": "upasṛtya tadā droṇam uccair idam abhāṣata",
    "GE07mbh_07_u:165.116c": "yasyārthe śastram ādhatse yam avekṣya ca jīvasi",
    "GE07mbh_07_u:165.116e": "putras te dayito nityaṃ śo 'śvatthāmā nipātitaḥ",
    "GE07mbh_07_u:165.116f-1354_01": "śete vinihato bhūmau vane siṃhaśiśur yathā",
    "GE07mbh_07_u:165.116f-1354_02": "jānann apy anṛtasyātha doṣān sa dvijasattamam",
    "GE07mbh_07_u:165.116f-1354_03": "avyaktam abravīd rājā hataḥ kuñjara ity uta",
    "GE07mbh_07_u:165.117a": "tac chrutvā vimanās tatra ācāryo mahad apriyam",
    "GE07mbh_07_u:165.117b-1355_01": "sa tvāṃ nihatam ākrandan kṛtvā tvannāmapīḍitaḥ",
    "GE07mbh_07_u:165.117c": "niyamya divyāny astrāṇi nāyudhyata yathā purā",
    "GE07mbh_07_u:165.118a": "taṃ dṛṣṭvā paramodvignaṃ śokopahatacetasam",
    "GE07mbh_07_u:165.118c": "pāñcālarājasya sutaḥ krūrakarmā samādravat",
    "GE07mbh_07_u:165.119a": "taṃ dṛṣṭvā vihitaṃ mṛtyuṃ lokatattvavicakṣaṇaḥ",
    "GE07mbh_07_u:165.119c": "divyāny astrāṇy athotsṛjya raṇe prāya upāviśat",
    "GE07mbh_07_u:165.120a": "tato 'sya keśān savyena gṛhītvā pāṇinā tadā",
    "GE07mbh_07_u:165.120c": "pārṣataḥ krośamānānāṃ vīrāṇām acchinac chiraḥ",
    "GE07mbh_07_u:165.121a": "na hantavyo na hantavya iti te sarvato 'bruvan",
    "GE07mbh_07_u:165.121c": "tathaiva cārjuno vāhād avaruhyainam ādravat",
    "GE07mbh_07_u:165.122a": "udyamya bāhū tvarito bruvāṇaś ca punaḥ punaḥ",
    "GE07mbh_07_u:165.122c": "jīvantam ānayācāryaṃ mā vadhīr iti dharmavit",
    "GE07mbh_07_u:165.123a": "tathāpi vāryamāṇena kauravair arjunena ca",
    "GE07mbh_07_u:165.123c": "hata eva nṛśaṃsena pitā tava nararṣabha",
    "GE07mbh_07_u:165.124a": "sainikāś ca tataḥ sarve prādravanta bhayārditāḥ",
    "GE07mbh_07_u:165.124c": "vayaṃ cāpi nirutsāhā hate pitari te 'nagha",
    "GE07mbh_07_u:165.125": "saṃjaya uvāca",
    "GE07mbh_07_u:165.125a": "tac chrutvā droṇaputras tu nidhanaṃ pitur āhave",
    "GE07mbh_07_u:165.125c": "krodham āhārayat tīvraṃ padāhata ivoragaḥ",
    "GE07mbh_07_u:165.125d-1356_01": "tataḥ kruddho raṇe drauṇir bhṛśaṃ jajvāla māriṣa",
    "GE07mbh_07_u:165.125d-1356_02": "yathendhanaṃ mahat prāpya prājvalad dhavyavāhanaḥ",
    "GE07mbh_07_u:165.125d-1356_03": "talaṃ talena niṣpiṣya dantair dantān upaspṛśan",
    "GE07mbh_07_u:165.125d-1356_04": "niḥśvasann urago yadval lohitākṣo 'bhavat tadā",
    "GE07mbh_07_u:166.001": "dhṛtarāṣṭra uvāca",
    "GE07mbh_07_u:166.001a": "adharmeṇa hataṃ śrutvā dhṛṣṭadyumnena saṃjaya",
    "GE07mbh_07_u:166.001c": "brāhmaṇaṃ pitaraṃ vṛddham aśvatthāmā kim abravīt",
    "GE07mbh_07_u:166.001d-1357_01": "śūraś ca kṛtavidyaś ca tejasā jvalanopamaḥ",
    "GE07mbh_07_u:166.001d-1357_02": "yad abravīt tadā sūta tan mamācakṣva saṃjaya",
    "GE07mbh_07_u:166.001d-1357_03": "yo veda divyāny astrāṇi sarvaśastrabhṛtāṃ varaḥ",
    "GE07mbh_07_u:166.002a": "mānuṣaṃ vāruṇāgneyaṃ brāhmam astraṃ ca vīryavān",
    "GE07mbh_07_u:166.002c": "aindraṃ nārāyaṇaṃ caiva yasmin nityaṃ pratiṣṭhitam",
    "GE07mbh_07_u:166.003a": "tam adharmeṇa dharmiṣṭhaṃ dhṛṣṭadyumnena saṃjaya",
    "GE07mbh_07_u:166.003c": "śrutvā nihatam ācāryam aśvatthāmā kim abravīt",
    "GE07mbh_07_u:166.004a": "yena rāmād avāpyeha dhanurvedaṃ mahātmanā",
    "GE07mbh_07_u:166.004c": "proktāny astrāṇi divyāni putrāya gurukāṅkṣiṇe",
    "GE07mbh_07_u:166.005a": "ekam eva hi loke 'sminn ātmano guṇavattaram",
    "GE07mbh_07_u:166.005c": "icchanti putraṃ puruṣā loke nānyaṃ kathaṃ cana",
    "GE07mbh_07_u:166.006a": "ācāryāṇāṃ bhavanty eva rahasyāni mahātmanām",
    "GE07mbh_07_u:166.006c": "tāni putrāya vā dadyuḥ śiṣyāyānugatāya vā",
    "GE07mbh_07_u:166.007a": "sa śilpaṃ prāpya tat sarvaṃ saviśeṣaṃ ca saṃjaya",
    "GE07mbh_07_u:166.007c": "śūraḥ śāradvatīputraḥ saṃkhye droṇād anantaraḥ",
    "GE07mbh_07_u:166.008a": "rāmasyānumataḥ śāstre puraṃdarasamo yudhi",
    "GE07mbh_07_u:166.008c": "kārtavīryasamo vīrye bṛhaspatisamo matau",
    "GE07mbh_07_u:166.009a": "mahīdharasamo dhṛtyā tejasāgnisamo yuvā",
    "GE07mbh_07_u:166.009c": "samudra iva gāmbhīrye krodhe sarpaviṣopamaḥ",
    "GE07mbh_07_u:166.010a": "sa rathī prathamo loke dṛḍhadhanvā jitaklamaḥ",
    "GE07mbh_07_u:166.010c": "śīghro 'nila ivākrande caran kruddha ivāntakaḥ",
    "GE07mbh_07_u:166.011a": "asyatā yena saṃgrāme dharaṇyabhinipīḍitā",
    "GE07mbh_07_u:166.011b-1358_01": "meghastanitanirghoṣā kampate bhayaviklavā",
    "GE07mbh_07_u:166.011c": "yo na vyathati saṃgrāme vīraḥ satyaparākramaḥ",
    "GE07mbh_07_u:166.012a": "vedasnāto vratasnāto dhanurvede ca pāragaḥ",
    "GE07mbh_07_u:166.012c": "mahodadhir ivākṣobhyo rāmo dāśarathir yathā",
    "GE07mbh_07_u:166.013a": "tam adharmeṇa dharmiṣṭhaṃ dhṛṣṭadyumnena saṃyuge",
    "GE07mbh_07_u:166.013c": "śrutvā nihatam ācāryam aśvatthāmā kim abravīt",
    "GE07mbh_07_u:166.014a": "dhṛṣṭadyumnasya yo mṛtyuḥ sṛṣṭas tena mahātmanā",
    "GE07mbh_07_u:166.014c": "yathā droṇasya pāñcālyo yajñasenasuto 'bhavat",
    "GE07mbh_07_u:166.015a": "taṃ nṛśaṃsena pāpena krūreṇātyalpadarśinā",
    "GE07mbh_07_u:166.015c": "śrutvā nihatam ācāryam aśvatthāmā kim abravīt",
    "GE07mbh_07_u:166.016": "saṃjaya uvāca",
    "GE07mbh_07_u:166.016a": "chadmanā nihataṃ śrutvā pitaraṃ pāpakarmaṇā",
    "GE07mbh_07_u:166.016c": "bāṣpeṇāpūryata drauṇī roṣeṇa ca nararṣabha",
    "GE07mbh_07_u:166.017a": "tasya kruddhasya rājendra vapur divyam adṛśyata",
    "GE07mbh_07_u:166.017c": "antakasyeva bhūtāni jihīrṣoḥ kālaparyaye",
    "GE07mbh_07_u:166.018a": "aśrupūrṇe tato netre apamṛjya punaḥ punaḥ",
    "GE07mbh_07_u:166.018c": "uvāca kopān niḥśvasya duryodhanam idaṃ vacaḥ",
    "GE07mbh_07_u:166.019a": "pitā mama yathā kṣudrair nyastaśastro nipātitaḥ",
    "GE07mbh_07_u:166.019c": "dharmadhvajavatā pāpaṃ kṛtaṃ tad viditaṃ mama",
    "GE07mbh_07_u:166.019e": "anāryaṃ sunṛśaṃsasya dharmaputrasya me śrutam",
    "GE07mbh_07_u:166.019f-1359_01": "asatyavākyaṃ yat tena lobhād uktaṃ durātmanā",
    "GE07mbh_07_u:166.019f-1359_02": "rājyahetor nṛśaṃsena tac cāpi viditaṃ mayā",
    "GE07mbh_07_u:166.020a": "yuddheṣv api pravṛttānāṃ dhruvau jayaparājayau",
    "GE07mbh_07_u:166.020c": "dvayam etad bhaved rājan vadhas tatra praśasyate",
    "GE07mbh_07_u:166.021a": "nyāyavṛtto vadho yas tu saṃgrāme yudhyato bhavet",
    "GE07mbh_07_u:166.021c": "na sa duḥkhāya bhavati tathā dṛṣṭo hi sa dvijaḥ",
    "GE07mbh_07_u:166.022a": "gataḥ sa vīralokāya pitā mama na saṃśayaḥ",
    "GE07mbh_07_u:166.022c": "na śocyaḥ puruṣavyāghras tathā sa nidhanaṃ gataḥ",
    "GE07mbh_07_u:166.023a": "yat tu dharmapravṛttaḥ san keśagrahaṇam āptavān",
    "GE07mbh_07_u:166.023c": "paśyatāṃ sarvasainyānāṃ tan me marmāṇi kṛntati",
    "GE07mbh_07_u:166.023d-1360_01": "mayi jīvati yat tātaḥ keśagraham avāptavān",
    "GE07mbh_07_u:166.023d-1360_02": "katham anye kariṣyanti putrebhyaḥ putriṇaḥ spṛhām",
    "GE07mbh_07_u:166.024a": "kāmāt krodhād avajñānād darpād bālyena vā punaḥ",
    "GE07mbh_07_u:166.024c": "vaidharmikāni kurvanti tathā paribhavena ca",
    "GE07mbh_07_u:166.025a": "tad idaṃ pārṣateneha mahad ādharmikaṃ kṛtam",
    "GE07mbh_07_u:166.025c": "avajñāya ca māṃ nūnaṃ nṛśaṃsena durātmanā",
    "GE07mbh_07_u:166.026a": "tasyānubandhaṃ sa draṣṭā dhṛṣṭadyumnaḥ sudāruṇam",
    "GE07mbh_07_u:166.026c": "anāryaṃ paramaṃ kṛtvā mithyāvādī ca pāṇḍavaḥ",
    "GE07mbh_07_u:166.027a": "yo hy asau chadmanācāryaṃ śastraṃ saṃnyāsayat tadā",
    "GE07mbh_07_u:166.027c": "tasyādya dharmarājasya bhūmiḥ pāsyati śoṇitam",
    "GE07mbh_07_u:166.027d-1361_01": "śape satyena kauravya iṣṭāpūrtena cānagha",
    "GE07mbh_07_u:166.027d-1361_02": "ahatvā sarvapāñcālāñ jīveyaṃ na kathaṃ cana",
    "GE07mbh_07_u:166.028a": "sarvopāyair yatiṣyāmi pāñcālānām ahaṃ vadhe",
    "GE07mbh_07_u:166.028c": "dhṛṣṭadyumnaṃ ca samare hantāhaṃ pāpakāriṇam",
    "GE07mbh_07_u:166.029a": "karmaṇā yena teneha mṛdunā dāruṇena vā",
    "GE07mbh_07_u:166.029c": "pāñcālānāṃ vadhaṃ kṛtvā śāntiṃ labdhāsmi kaurava",
    "GE07mbh_07_u:166.030a": "yadarthaṃ puruṣavyāghra putram icchanti mānavāḥ",
    "GE07mbh_07_u:166.030c": "pretya ceha ca saṃprāptaṃ trāṇāya mahato bhayāt",
    "GE07mbh_07_u:166.031a": "pitrā tu mama sāvasthā prāptā nirbandhunā yathā",
    "GE07mbh_07_u:166.031c": "mayi śailapratīkāśe putre śiṣye ca jīvati",
    "GE07mbh_07_u:166.032a": "dhiṅ mamāstrāṇi divyāni dhig bāhū dhik parākramam",
    "GE07mbh_07_u:166.032c": "yan māṃ droṇaḥ sutaṃ prāpya keśagrahaṇam āptavān",
    "GE07mbh_07_u:166.033a": "sa tathāhaṃ kariṣyāmi yathā bharatasattama",
    "GE07mbh_07_u:166.033c": "paralokagatasyāpi gamiṣyāmy anṛṇaḥ pituḥ",
    "GE07mbh_07_u:166.034a": "āryeṇa tu na vaktavyā kadā cit stutir ātmanaḥ",
    "GE07mbh_07_u:166.034c": "pitur vadham amṛṣyaṃs tu vakṣyāmy adyeha pauruṣam",
    "GE07mbh_07_u:166.035a": "adya paśyantu me vīryaṃ pāṇḍavāḥ sajanārdanāḥ",
    "GE07mbh_07_u:166.035c": "mṛdnataḥ sarvasainyāni yugāntam iva kurvataḥ",
    "GE07mbh_07_u:166.036a": "na hi devā na gandharvā nāsurā na ca rākṣasāḥ",
    "GE07mbh_07_u:166.036c": "adya śaktā raṇe jetuṃ rathasthaṃ māṃ nararṣabha",
    "GE07mbh_07_u:166.037a": "mad anyo nāsti loke 'sminn arjunād vāstravittamaḥ",
    "GE07mbh_07_u:166.037c": "ahaṃ hi jvalatāṃ madhye mayūkhānām ivāṃśumān",
    "GE07mbh_07_u:166.037e": "prayoktā devasṛṣṭānām astrāṇāṃ pṛtanāgataḥ",
    "GE07mbh_07_u:166.038a": "kṛśāśvatanayā hy adya matprayuktā mahāmṛdhe",
    "GE07mbh_07_u:166.038c": "darśayanto ''tmano vīryaṃ pramathiṣyanti pāṇḍavān",
    "GE07mbh_07_u:166.039a": "adya sarvā diśo rājan dhārābhir iva saṃkulāḥ",
    "GE07mbh_07_u:166.039c": "āvṛtāḥ patribhis tīkṣṇair draṣṭāro māmakair iha",
    "GE07mbh_07_u:166.039d-1362_01": "bhaviṣyanti mahārāja maccharair vidiśas tathā",
    "GE07mbh_07_u:166.040a": "kiran hi śarajālāni sarvato bhairavasvaram",
    "GE07mbh_07_u:166.040c": "śatrūn nipātayiṣyāmi mahāvāta iva drumān",
    "GE07mbh_07_u:166.041a": "na ca jānāti bībhatsus tad astraṃ na janārdanaḥ",
    "GE07mbh_07_u:166.041c": "na bhīmaseno na yamau na ca rājā yudhiṣṭhiraḥ",
    "GE07mbh_07_u:166.042a": "na pārṣato durātmāsau na śikhaṇḍī na sātyakiḥ",
    "GE07mbh_07_u:166.042c": "yad idaṃ mayi kauravya sakalyaṃ sanivartanam",
    "GE07mbh_07_u:166.043a": "nārāyaṇāya me pitrā praṇamya vidhipūrvakam",
    "GE07mbh_07_u:166.043c": "upahāraḥ purā datto brahmarūpa upasthite",
    "GE07mbh_07_u:166.044a": "taṃ svayaṃ pratigṛhyātha bhagavān sa varaṃ dadau",
    "GE07mbh_07_u:166.044c": "vavre pitā me paramam astraṃ nārāyaṇaṃ tataḥ",
    "GE07mbh_07_u:166.045a": "athainam abravīd rājan bhagavān devasattamaḥ",
    "GE07mbh_07_u:166.045c": "bhavitā tvatsamo nānyaḥ kaś cid yudhi naraḥ kva cit",
    "GE07mbh_07_u:166.045d-1363_01": "gṛhāṇāstram idaṃ vipra nārāyaṇam anuttamam",
    "GE07mbh_07_u:166.046a": "na tv idaṃ sahasā brahman prayoktavyaṃ kathaṃ cana",
    "GE07mbh_07_u:166.046c": "na hy etad astram anyatra vadhāc chatror nivartate",
    "GE07mbh_07_u:166.047a": "na caitac chakyate jñātuṃ ko na vadhyed iti prabho",
    "GE07mbh_07_u:166.047c": "avadhyam api hanyād dhi tasmān naitat prayojayet",
    "GE07mbh_07_u:166.048a": "vadhaḥ saṃkhye dravaś caiva śastrāṇāṃ ca visarjanam",
    "GE07mbh_07_u:166.048c": "prayācanaṃ ca śatrūṇāṃ gamanaṃ śaraṇasya ca",
    "GE07mbh_07_u:166.049a": "ete praśamane yogā mahāstrasya paraṃtapa",
    "GE07mbh_07_u:166.049c": "sarvathā pīḍito hi syād avadhyān pīḍayan raṇe",
    "GE07mbh_07_u:166.050a": "taj jagrāha pitā mahyam abravīc caiva sa prabhuḥ",
    "GE07mbh_07_u:166.050c": "tvaṃ varṣiṣyasi divyāni śastravarṣāṇy anekaśaḥ",
    "GE07mbh_07_u:166.050e": "anenāstreṇa saṃgrāme tejasā ca jvaliṣyasi",
    "GE07mbh_07_u:166.051a": "evam uktvā sa bhagavān divam ācakrame prabhuḥ",
    "GE07mbh_07_u:166.051c": "etan nārāyaṇād astraṃ tat prāptaṃ mama bandhunā",
    "GE07mbh_07_u:166.051d-1364_01": "tatprasādān mayā prāptaṃ mahāstram idam uttamam",
    "GE07mbh_07_u:166.052a": "tenāhaṃ pāṇḍavāṃś caiva pāñcālān matsyakekayān",
    "GE07mbh_07_u:166.052c": "vidrāvayiṣyāmi raṇe śacīpatir ivāsurān",
    "GE07mbh_07_u:166.053a": "yathā yathāham iccheyaṃ tathā bhūtvā śarā mama",
    "GE07mbh_07_u:166.053c": "nipateyuḥ sapatneṣu vikramatsv api bhārata",
    "GE07mbh_07_u:166.053d-1365_01": "iccheyaṃ yadi dūrasthān nihaniṣyanti me śarāḥ",
    "GE07mbh_07_u:166.054a": "yatheṣṭam aśmavarṣeṇa pravarṣiṣye raṇe sthitaḥ",
    "GE07mbh_07_u:166.054c": "ayomukhaiś ca vihagair drāvayiṣye mahārathān",
    "GE07mbh_07_u:166.054e": "paraśvadhāṃś ca vividhān prasakṣye 'ham asaṃśayam",
    "GE07mbh_07_u:166.055a": "so 'haṃ nārāyaṇāstreṇa mahatā śatrutāpana",
    "GE07mbh_07_u:166.055c": "śatrūn vidhvaṃsayiṣyāmi kadarthīkṛtya pāṇḍavān",
    "GE07mbh_07_u:166.056a": "mitrabrahmagurudveṣī jālmakaḥ suvigarhitaḥ",
    "GE07mbh_07_u:166.056c": "pāñcālāpasadaś cādya na me jīvan vimokṣyate",
    "GE07mbh_07_u:166.056d-1366_01": "evam uktvā tato drauṇiḥ śaṅkhaṃ dadhmau sa māriṣa",
    "GE07mbh_07_u:166.056d-1366_02": "pūrayan pṛthivīṃ sarvāṃ saśailavanakānanām",
    "GE07mbh_07_u:166.056d-1366_03": "tasya śaṅkhasvanaṃ śrutvā tava sainyāni māriṣa",
    "GE07mbh_07_u:166.056d-1366_04": "nyavartanta raṇāyaiva bhayaṃ tyaktvā mahārathāḥ",
    "GE07mbh_07_u:166.057a": "tac chrutvā droṇaputrasya paryavartata vāhinī",
    "GE07mbh_07_u:166.057c": "tataḥ sarve mahāśaṅkhān dadhmuḥ puruṣasattamāḥ",
    "GE07mbh_07_u:166.058a": "bherīś cābhyahanan hṛṣṭā ḍiṇḍimāṃś ca sahasraśaḥ",
    "GE07mbh_07_u:166.058c": "tathā nanāda vasudhā khuranemiprapīḍitā",
    "GE07mbh_07_u:166.058e": "sa śabdas tumulaḥ khaṃ dyāṃ pṛthivīṃ ca vyanādayat",
    "GE07mbh_07_u:166.059a": "taṃ śabdaṃ pāṇḍavāḥ śrutvā parjanyaninadopamam",
    "GE07mbh_07_u:166.059c": "sametya rathināṃ śreṣṭhāḥ sahitāḥ saṃnyamantrayan",
    "GE07mbh_07_u:166.060a": "tathoktvā droṇaputro 'pi tadopaspṛśya bhārata",
    "GE07mbh_07_u:166.060c": "prāduścakāra tad divyam astraṃ nārāyaṇaṃ tadā",
    "GE07mbh_07_u:167.001": "saṃjaya uvāca",
    "GE07mbh_07_u:167.001a": "prādurbhūte tatas tasminn astre nārāyaṇe tadā",
    "GE07mbh_07_u:167.001c": "prāvāt sapṛṣato vāyur anabhre stanayitnumān",
    "GE07mbh_07_u:167.002a": "cacāla pṛthivī cāpi cukṣubhe ca mahodadhiḥ",
    "GE07mbh_07_u:167.002c": "pratisrotaḥ pravṛttāś ca gantuṃ tatra samudragāḥ",
    "GE07mbh_07_u:167.003a": "śikharāṇi vyadīryanta girīṇāṃ tatra bhārata",
    "GE07mbh_07_u:167.003c": "apasavyaṃ mṛgāś caiva pāṇḍuputrān pracakrire",
    "GE07mbh_07_u:167.004a": "tamasā cāvakīryanta sūryaś ca kaluṣo 'bhavat",
    "GE07mbh_07_u:167.004c": "saṃpatanti ca bhūtāni kravyādāni prahṛṣṭavat",
    "GE07mbh_07_u:167.005a": "devadānavagandharvās trastā āsan viśāṃ pate",
    "GE07mbh_07_u:167.005c": "kathaṃ kathābhavat tīvrā dṛṣṭvā tad vyākulaṃ mahat",
    "GE07mbh_07_u:167.006a": "vyathitāḥ sarvarājānas tadā hy āsan vicetasaḥ",
    "GE07mbh_07_u:167.006c": "tad dṛṣṭvā ghorarūpaṃ tu drauṇer astraṃ bhayāvaham",
    "GE07mbh_07_u:167.006d-1367_01": "petur ākāśagās tatra vimanaskā viśāṃ pate",
    "GE07mbh_07_u:167.006d-1367_02": "rodasī ca viyac caiva sarvaṃ jvālāsamāvṛtam",
    "GE07mbh_07_u:167.007": "dhṛtarāṣṭra uvāca",
    "GE07mbh_07_u:167.007a": "nivartiteṣu sainyeṣu droṇaputreṇa saṃyuge",
    "GE07mbh_07_u:167.007c": "bhṛśaṃ śokābhitaptena pitur vadham amṛṣyatā",
    "GE07mbh_07_u:167.008a": "kurūn āpatato dṛṣṭvā dhṛṣṭadyumnasya rakṣaṇe",
    "GE07mbh_07_u:167.008c": "ko mantraḥ pāṇḍaveṣv āsīt tan mamācakṣva saṃjaya",
    "GE07mbh_07_u:167.009": "saṃjaya uvāca",
    "GE07mbh_07_u:167.009a": "prāg eva vidrutān dṛṣṭvā dhārtarāṣṭrān yudhiṣṭhiraḥ",
    "GE07mbh_07_u:167.009c": "punaś ca tumulaṃ śabdaṃ śrutvārjunam abhāṣata",
    "GE07mbh_07_u:167.010a": "ācārye nihate droṇe dhṛṣṭadyumnena saṃyuge",
    "GE07mbh_07_u:167.010c": "nihate vajrahastena yathā vṛtre mahāsure",
    "GE07mbh_07_u:167.011a": "nāśaṃsanta jayaṃ yuddhe dīnātmāno dhanaṃjaya",
    "GE07mbh_07_u:167.011c": "ātmatrāṇe matiṃ kṛtvā prādravan kuravo yathā",
    "GE07mbh_07_u:167.012a": "ke cid bhrāntai rathais tūrṇaṃ nihatapārṣṇiyantṛbhiḥ",
    "GE07mbh_07_u:167.012c": "vipatākadhvajacchatraiḥ pārthivāḥ śīrṇakūbaraiḥ",
    "GE07mbh_07_u:167.013a": "bhagnanīḍair ākulāśvair āruhyānye vicetasaḥ",
    "GE07mbh_07_u:167.013c": "bhītāḥ pādair hayān ke cit tvarayantaḥ svayaṃ rathaiḥ",
    "GE07mbh_07_u:167.013e": "yugacakrākṣabhagnaiś ca drutāḥ ke cid bhayāturāḥ",
    "GE07mbh_07_u:167.013f-1368_01": "rathān viśīrṇān utsṛjya padbhiḥ ke cic ca vidrutāḥ",
    "GE07mbh_07_u:167.013f-1369_01": "hayapṛṣṭhagatāś cānye kṛṣyante 'rdhacyutāsanāḥ",
    "GE07mbh_07_u:167.014a": "gajaskandheṣu saṃsyūtā nārācaiś calitāsanāḥ",
    "GE07mbh_07_u:167.014c": "śarārtair vidrutair nāgair hṛtāḥ ke cid diśo daśa",
    "GE07mbh_07_u:167.015a": "viśastrakavacāś cānye vāhanebhyaḥ kṣitiṃ gatāḥ",
    "GE07mbh_07_u:167.015c": "saṃchinnā nemiṣu gatā mṛditāś ca hayadvipaiḥ",
    "GE07mbh_07_u:167.016a": "krośantas tāta putreti palāyanto 'pare bhayāt",
    "GE07mbh_07_u:167.016c": "nābhijānanti cānyonyaṃ kaśmalābhihataujasaḥ",
    "GE07mbh_07_u:167.017a": "putrān pitṝn sakhīn bhrātṝn samāropya dṛḍhakṣatān",
    "GE07mbh_07_u:167.017c": "jalena kledayanty anye vimucya kavacāny api",
    "GE07mbh_07_u:167.017d-1370_01": "palāyanaparāś cānye yodhāḥ śatasahasraśaḥ",
    "GE07mbh_07_u:167.017d-1370_02": "avasthitaṃ punar dṛṣṭvā tava putrasya tad balam",
    "GE07mbh_07_u:167.017d-1370_03": "dharmaputro mahārāja dhanaṃjayam athābravīt",
    "GE07mbh_07_u:167.018a": "avasthāṃ tādṛśīṃ prāpya hate droṇe drutaṃ balam",
    "GE07mbh_07_u:167.018b-1371_01": "evam etad drutaṃ bhagnaṃ droṇe yudhi nipātite",
    "GE07mbh_07_u:167.018b-1371_02": "avasthānam avindan vai vikṣataṃ śarapīḍitam",
    "GE07mbh_07_u:167.018c": "punarāvartitaṃ kena yadi jānāsi śaṃsa me",
    "GE07mbh_07_u:167.019a": "hayānāṃ heṣatāṃ śabdaḥ kuñjarāṇāṃ ca bṛṃhatām",
    "GE07mbh_07_u:167.019c": "rathanemisvanaś cātra vimiśraḥ śrūyate mahān",
    "GE07mbh_07_u:167.020a": "ete śabdā bhṛśaṃ tīvrāḥ pravṛttāḥ kurusāgare",
    "GE07mbh_07_u:167.020c": "muhur muhur udīryantaḥ kampayanti hi māmakān",
    "GE07mbh_07_u:167.021a": "ya eṣa tumulaḥ śabdaḥ śrūyate lomaharṣaṇaḥ",
    "GE07mbh_07_u:167.021c": "sendrān apy eṣa lokāṃs trīn bhañjyād iti matir mama",
    "GE07mbh_07_u:167.022a": "manye vajradharasyaiṣa ninādo bhairavasvanaḥ",
    "GE07mbh_07_u:167.022c": "droṇe hate kauravārthaṃ vyaktam abhyeti vāsavaḥ",
    "GE07mbh_07_u:167.023a": "prahṛṣṭalomakūpāḥ sma saṃvignarathakuñjarāḥ",
    "GE07mbh_07_u:167.023c": "dhanaṃjaya guruṃ śrutvā tatra nādaṃ subhīṣaṇam",
    "GE07mbh_07_u:167.024a": "ka eṣa kauravān dīrṇān avasthāpya mahārathaḥ",
    "GE07mbh_07_u:167.024c": "nivartayati yuddhārthaṃ mṛdhe deveśvaro yathā",
    "GE07mbh_07_u:167.025": "arjuna uvāca",
    "GE07mbh_07_u:167.025a": "udyamyātmānam ugrāya karmaṇe dhairyam āsthitāḥ",
    "GE07mbh_07_u:167.025c": "dhamanti kauravāḥ śaṅkhān yasya vīryam upāśritāḥ",
    "GE07mbh_07_u:167.026a": "yatra te saṃśayo rājan nyastaśastre gurau hate",
    "GE07mbh_07_u:167.026c": "dhārtarāṣṭrān avasthāpya ka eṣa nadatīti ha",
    "GE07mbh_07_u:167.027a": "hrīmantaṃ taṃ mahābāhuṃ mattadviradagāminam",
    "GE07mbh_07_u:167.027b-1372_01": "indraviṣṇusamaṃ vīrye kope 'ntakam iva sthitam",
    "GE07mbh_07_u:167.027b-1372_02": "bṛhaspatisamaṃ buddhyā nītimantaṃ mahāratham",
    "GE07mbh_07_u:167.027c": "vyākhyāsyāmy ugrakarmāṇaṃ kurūṇām abhayaṃkaram",
    "GE07mbh_07_u:167.028a": "yasmiñ jāte dadau droṇo gavāṃ daśaśataṃ dhanam",
    "GE07mbh_07_u:167.028b-1373_01": "sa eṣa nardati drauṇir gharmānte jalado yathā",
    "GE07mbh_07_u:167.028c": "brāhmaṇebhyo mahārhebhyaḥ so 'śvatthāmaiṣa garjati",
    "GE07mbh_07_u:167.029a": "jātamātreṇa vīreṇa yenoccaiḥśravasā iva",
    "GE07mbh_07_u:167.029c": "heṣatā kampitā bhūmir lokāś ca sakalās trayaḥ",
    "GE07mbh_07_u:167.030a": "tac chrutvāntarhitaṃ bhūtaṃ nāma cāsyākarot tadā",
    "GE07mbh_07_u:167.030c": "aśvatthāmeti so 'dyaiṣa śūro nadati pāṇḍava",
    "GE07mbh_07_u:167.031a": "yo 'dyānātha ivākramya pārṣatena hatas tathā",
    "GE07mbh_07_u:167.031c": "karmaṇā sunṛśaṃsena tasya nātho vyavasthitaḥ",
    "GE07mbh_07_u:167.032a": "guruṃ me yatra pāñcālyaḥ keśapakṣe parāmṛśat",
    "GE07mbh_07_u:167.032c": "tan na jātu kṣamed drauṇir jānan pauruṣam ātmanaḥ",
    "GE07mbh_07_u:167.032d-1374_01": "sa hi tenaiva naḥ sarvān kṣapayed iti me matiḥ",
    "GE07mbh_07_u:167.033a": "upacīrṇo gurur mithyā bhavatā rājyakāraṇāt",
    "GE07mbh_07_u:167.033c": "dharmajñena satā nāma so 'dharmaḥ sumahān kṛtaḥ",
    "GE07mbh_07_u:167.033d-1375_01": "ciraṃ sthāsyati cākīrtis trailokye sacarācare",
    "GE07mbh_07_u:167.033d-1375_02": "rāme vālivadhād yadvad evaṃ droṇe nipātite",
    "GE07mbh_07_u:167.034a": "sarvadharmopapanno 'yaṃ mama śiṣyaś ca pāṇḍavaḥ",
    "GE07mbh_07_u:167.034c": "nāyaṃ vakṣyati mithyeti pratyayaṃ kṛtavāṃs tvayi",
    "GE07mbh_07_u:167.035a": "sa satyakañcukaṃ nāma praviṣṭena tato 'nṛtam",
    "GE07mbh_07_u:167.035c": "ācārya ukto bhavatā hataḥ kuñjara ity uta",
    "GE07mbh_07_u:167.036a": "tataḥ śastraṃ samutsṛjya nirmamo gatacetanaḥ",
    "GE07mbh_07_u:167.036c": "āsīt sa vihvalo rājan yathā dṛṣṭas tvayā vibhuḥ",
    "GE07mbh_07_u:167.037a": "sa tu śokena cāviṣṭo vimukhaḥ putravatsalaḥ",
    "GE07mbh_07_u:167.037c": "śāśvataṃ dharmam utsṛjya guruḥ śiṣyeṇa ghātitaḥ",
    "GE07mbh_07_u:167.038a": "nyastaśastram adharmeṇa ghātayitvā guruṃ bhavān",
    "GE07mbh_07_u:167.038c": "rakṣatv idānīṃ sāmātyo yadi śaknoṣi pārṣatam",
    "GE07mbh_07_u:167.039a": "grastam ācāryaputreṇa kruddhena hatabandhunā",
    "GE07mbh_07_u:167.039c": "sarve vayaṃ paritrātuṃ na śakṣyāmo 'dya pārṣatam",
    "GE07mbh_07_u:167.040a": "sauhārdaṃ sarvabhūteṣu yaḥ karoty atimātraśaḥ",
    "GE07mbh_07_u:167.040c": "so 'dya keśagrahaṃ śrutvā pitur dhakṣyati no raṇe",
    "GE07mbh_07_u:167.041a": "vikrośamāne hi mayi bhṛśam ācāryagṛddhini",
    "GE07mbh_07_u:167.041c": "avakīrya svadharmaṃ hi śiṣyeṇa nihato guruḥ",
    "GE07mbh_07_u:167.042a": "yadā gataṃ vayo bhūyaḥ śiṣṭam alpataraṃ ca naḥ",
    "GE07mbh_07_u:167.042c": "tasyedānīṃ vikāro 'yam adharmo yatkṛto mahān",
    "GE07mbh_07_u:167.043a": "piteva nityaṃ sauhārdāt piteva sa hi dharmataḥ",
    "GE07mbh_07_u:167.043c": "so 'lpakālasya rājyasya kāraṇān nihato guruḥ",
    "GE07mbh_07_u:167.044a": "dhṛtarāṣṭreṇa bhīṣmāya droṇāya ca viśāṃ pate",
    "GE07mbh_07_u:167.044c": "visṛṣṭā pṛthivī sarvā saha putraiś ca tatparaiḥ",
    "GE07mbh_07_u:167.045a": "sa prāpya tādṛśīṃ vṛttiṃ satkṛtaḥ satataṃ paraiḥ",
    "GE07mbh_07_u:167.045c": "avṛṇīta sadā putrān mām evābhyadhikaṃ guruḥ",
    "GE07mbh_07_u:167.046a": "akṣīyamāṇo nyastāstras tvadvākyenāhave hataḥ",
    "GE07mbh_07_u:167.046c": "na tv enaṃ yudhyamānaṃ vai hanyād api śatakratuḥ",
    "GE07mbh_07_u:167.047a": "tasyācāryasya vṛddhasya droho nityopakāriṇaḥ",
    "GE07mbh_07_u:167.047c": "kṛto hy anāryair asmābhī rājyārthe laghubuddhibhiḥ",
    "GE07mbh_07_u:167.047d-1376_01": "aho bata mahat pāpaṃ kṛtaṃ karma sudāruṇaṃ",
    "GE07mbh_07_u:167.047d-1376_02": "yad rājyasukhalobhena droṇo 'yaṃ sādhu ghātitaḥ",
    "GE07mbh_07_u:167.048a": "putrān bhrātṝn pitṝn dārāñ jīvitaṃ caiva vāsaviḥ",
    "GE07mbh_07_u:167.048c": "tyajet sarvaṃ mama premṇā jānāty etad dhi me guruḥ",
    "GE07mbh_07_u:167.049a": "sa mayā rājyakāmena hanyamāno 'py upekṣitaḥ",
    "GE07mbh_07_u:167.049c": "tasmād avākśirā rājan prāpto 'smi narakaṃ vibho",
    "GE07mbh_07_u:167.050a": "brāhmaṇaṃ vṛddham ācāryaṃ nyastaśastraṃ yathā munim",
    "GE07mbh_07_u:167.050c": "ghātayitvādya rājyārthe mṛtaṃ śreyo na jīvitam",
    "GE07mbh_07_u:168.001": "saṃjaya uvāca",
    "GE07mbh_07_u:168.001a": "arjunasya vacaḥ śrutvā nocus tatra mahārathāḥ",
    "GE07mbh_07_u:168.001c": "apriyaṃ vā priyaṃ vāpi mahārāja dhanaṃjayam",
    "GE07mbh_07_u:168.002a": "tataḥ kruddho mahābāhur bhīmaseno 'bhyabhāṣata",
    "GE07mbh_07_u:168.002c": "utsmayann iva kaunteyam arjunaṃ bharatarṣabha",
    "GE07mbh_07_u:168.003a": "munir yathāraṇyagato bhāṣase dharmasaṃhitam",
    "GE07mbh_07_u:168.003c": "nyastadaṇḍo yathā pārtha brāhmaṇaḥ saṃśitavrataḥ",
    "GE07mbh_07_u:168.004a": "kṣatāt trātā kṣatāj jīvan kṣāntas triṣv api sādhuṣu",
    "GE07mbh_07_u:168.004c": "kṣatriyaḥ kṣitim āpnoti kṣipraṃ dharmaṃ yaśaḥ śriyam",
    "GE07mbh_07_u:168.005a": "sa bhavān kṣatriyaguṇair yuktaḥ sarvaiḥ kulodvahaḥ",
    "GE07mbh_07_u:168.005c": "avipaścid yathā vākyaṃ vyāharan nādya śobhase",
    "GE07mbh_07_u:168.005d-1377_01": "vartamāne yathā pāpe ugrakarmaṇi bhārata",
    "GE07mbh_07_u:168.005d-1377_02": "svadharmam anavasthāpya kim etāni prabhāṣase",
    "GE07mbh_07_u:168.006a": "parākramas te kaunteya śakrasyeva śacīpateḥ",
    "GE07mbh_07_u:168.006c": "na cātivartase dharmaṃ velām iva mahodadhiḥ",
    "GE07mbh_07_u:168.007a": "na pūjayet tvā ko 'nvadya yat trayodaśavārṣikam",
    "GE07mbh_07_u:168.007c": "amarṣaṃ pṛṣṭhataḥ kṛtvā dharmam evābhikāṅkṣase",
    "GE07mbh_07_u:168.007d-1378_01": "aham āvārayiṣyāmi gadayā sarvakauravān",
    "GE07mbh_07_u:168.007d-1378_02": "tvayā vinā yadi mahīṃ dharmaputrāya dhīmate",
    "GE07mbh_07_u:168.007d-1378_03": "na dadyāṃ pañcame prāpte divase nāsmi kṣatriyaḥ",
    "GE07mbh_07_u:168.008a": "diṣṭyā tāta manas te 'dya svadharmam anuvartate",
    "GE07mbh_07_u:168.008c": "ānṛśaṃsye ca te diṣṭyā buddhiḥ satatam acyuta",
    "GE07mbh_07_u:168.009a": "yat tu dharmapravṛttasya hṛtaṃ rājyam adharmataḥ",
    "GE07mbh_07_u:168.009c": "draupadī ca parāmṛṣṭā sabhām ānīya śatrubhiḥ",
    "GE07mbh_07_u:168.009d-1379_01": "kathaṃ vṛddheṣu tiṣṭhatsu dhārmikeṣu mahatsu ca",
    "GE07mbh_07_u:168.009d-1379_02": "draupadī prāpnuyāt kleśaṃ veśyā yoṣeva bhārata",
    "GE07mbh_07_u:168.009d-1379_03": "kim u teṣāṃ bilvaphalaṃ mukhe hy āsīn mahātmanām",
    "GE07mbh_07_u:168.009d-1379_04": "utāho badhirā hy āsan mūkā vāpi dhanaṃjaya",
    "GE07mbh_07_u:168.009d-1379_05": "andhā vasaṃs tadā te tu yaiś ca noktaṃ hitaṃ vacaḥ",
    "GE07mbh_07_u:168.009d-1379_06": "atha tatra bhaved dharmo na caivātrāsty anāryakam",
    "GE07mbh_07_u:168.009d-1379_07": "anurūpaṃ kṛtaṃ cāpi bhīṣmadroṇakṛpādibhiḥ",
    "GE07mbh_07_u:168.009d-1379_08": "putraiḥ śiṣyaiś ca yat sārdhaṃ saṃnaddhā yoddhum āhave",
    "GE07mbh_07_u:168.010a": "vanaṃ pravrājitāś cāsma valkalājinavāsasaḥ",
    "GE07mbh_07_u:168.010c": "anarhamāṇās taṃ bhāvaṃ trayodaśa samāḥ paraiḥ",
    "GE07mbh_07_u:168.010d-1380_01": "bahūni kṣāmya śatrūṇāṃ satyadharmaratā vayam",
    "GE07mbh_07_u:168.010d-1380_02": "tathā tan marṣayitvā tu yathā te utpathasthitāḥ",
    "GE07mbh_07_u:168.011a": "etāny amarṣasthānāni marṣitāni tvayānagha",
    "GE07mbh_07_u:168.011c": "kṣatradharmaprasaktena sarvam etad anuṣṭhitam",
    "GE07mbh_07_u:168.012a": "tam adharmam apākraṣṭum ārabdhaḥ sahitas tvayā",
    "GE07mbh_07_u:168.012c": "sānubandhān haniṣyāmi kṣudrān rājyaharān aham",
    "GE07mbh_07_u:168.013a": "tvayā tu kathitaṃ pūrvaṃ yuddhāyābhyāgatā vayam",
    "GE07mbh_07_u:168.013c": "ghaṭāmaś ca yathāśakti tvaṃ tu no 'dya jugupsase",
    "GE07mbh_07_u:168.014a": "svadharmaṃ necchase jñātuṃ mithyā vacanam eva te",
    "GE07mbh_07_u:168.014c": "bhayārditānām asmākaṃ vācā marmāṇi kṛntasi",
    "GE07mbh_07_u:168.015a": "vapan vraṇe kṣāram iva kṣatānāṃ śatrukarśana",
    "GE07mbh_07_u:168.015c": "vidīryate me hṛdayaṃ tvayā vākśalyapīḍitam",
    "GE07mbh_07_u:168.016a": "adharmam etad vipulaṃ dhārmikaḥ san na budhyase",
    "GE07mbh_07_u:168.016c": "yat tvam ātmānam asmāṃś ca praśaṃsyān na praśaṃsasi",
    "GE07mbh_07_u:168.016d-1381_01": "vāsudeve sthite cāpi droṇaputraṃ praśaṃsasi",
    "GE07mbh_07_u:168.016e": "yaḥ kalāṃ ṣoḍaśīṃ tvatto nārhate taṃ praśaṃsasi",
    "GE07mbh_07_u:168.017a": "svayam evātmano vaktuṃ na yuktaṃ guṇasaṃstavam",
    "GE07mbh_07_u:168.017b-1382_01": "mama nāgāyutaṃ pārtha balaṃ bāhvor vidhīyate",
    "GE07mbh_07_u:168.017b-1382_02": "prapātayeyaṃ ca śaraiḥ sendrān devān samāgatān",
    "GE07mbh_07_u:168.017b-1382_03": "sarākṣasagaṇān pārtha sāsuroragamānavān",
    "GE07mbh_07_u:168.017c": "dārayeyaṃ mahīṃ krodhād vikireyaṃ ca parvatān",
    "GE07mbh_07_u:168.018a": "āvidhya ca gadāṃ gurvīṃ bhīmāṃ kāñcanamālinīm",
    "GE07mbh_07_u:168.018c": "giriprakāśān kṣitijān bhañjeyam anilo yathā",
    "GE07mbh_07_u:168.019a": "sa tvam evaṃvidhaṃ jānan bhrātaraṃ māṃ nararṣabha",
    "GE07mbh_07_u:168.019c": "droṇaputrād bhayaṃ kartuṃ nārhasy amitavikrama",
    "GE07mbh_07_u:168.020a": "atha vā tiṣṭha bībhatso saha sarvair nararṣabhaiḥ",
    "GE07mbh_07_u:168.020c": "aham enaṃ gadāpāṇir jeṣyāmy eko mahāhave",
    "GE07mbh_07_u:168.021a": "tataḥ pāñcālarājasya putraḥ pārtham athābravīt",
    "GE07mbh_07_u:168.021c": "saṃkruddham iva nardantaṃ hiraṇyakaśipuṃ hariḥ",
    "GE07mbh_07_u:168.022a": "bībhatso viprakarmāṇi viditāni manīṣiṇām",
    "GE07mbh_07_u:168.022c": "yājanādhyāpane dānaṃ tathā yajñapratigrahau",
    "GE07mbh_07_u:168.023a": "ṣaṣṭham adhyayanaṃ nāma teṣāṃ kasmin pratiṣṭhitaḥ",
    "GE07mbh_07_u:168.023c": "hato droṇo mayā yat tat kiṃ māṃ pārtha vigarhase",
    "GE07mbh_07_u:168.024a": "apakrāntaḥ svadharmāc ca kṣatradharmam upāśritaḥ",
    "GE07mbh_07_u:168.024c": "amānuṣeṇa hanty asmān astreṇa kṣudrakarmakṛt",
    "GE07mbh_07_u:168.025a": "tathā māyāṃ prayuñjānam asahyaṃ brāhmaṇabruvam",
    "GE07mbh_07_u:168.025c": "māyayaiva nihanyād yo na yuktaṃ pārtha tatra kim",
    "GE07mbh_07_u:168.026a": "tasmiṃs tathā mayā śaste yadi drauṇāyanī ruṣā",
    "GE07mbh_07_u:168.026c": "kurute bhairavaṃ nādaṃ tatra kiṃ mama hīyate",
    "GE07mbh_07_u:168.027a": "na cādbhutam idaṃ manye yad drauṇiḥ śuddhagarjayā",
    "GE07mbh_07_u:168.027c": "ghātayiṣyati kauravyān paritrātum aśaknuvan",
    "GE07mbh_07_u:168.028a": "yac ca māṃ dhārmiko bhūtvā bravīṣi gurughātinam",
    "GE07mbh_07_u:168.028c": "tadartham aham utpannaḥ pāñcālyasya suto 'nalāt",
    "GE07mbh_07_u:168.029a": "yasya kāryam akāryaṃ vā yudhyataḥ syāt samaṃ raṇe",
    "GE07mbh_07_u:168.029c": "taṃ kathaṃ brāhmaṇaṃ brūyāḥ kṣatriyaṃ vā dhanaṃjaya",
    "GE07mbh_07_u:168.030a": "yo hy anastravido hanyād brahmāstraiḥ krodhamūrchitaḥ",
    "GE07mbh_07_u:168.030c": "sarvopāyair na sa kathaṃ vadhyaḥ puruṣasattama",
    "GE07mbh_07_u:168.030d-1383_01": "viśeṣāt pitṛhantā me na sa vadhyaḥ kathaṃ mayā",
    "GE07mbh_07_u:168.030d-1383_02": "yo 'yaṃ pāpaḥ sudurmedhā bāndhavān yudhi jaghnivān",
    "GE07mbh_07_u:168.030d-1383_03": "tasya viprabruvavadhe kathaṃ pāpaṃ bhaven mama",
    "GE07mbh_07_u:168.031a": "vidharmiṇaṃ dharmavidbhiḥ proktaṃ teṣāṃ viṣopamam",
    "GE07mbh_07_u:168.031c": "jānan dharmārthatattvajñaḥ kim arjuna vigarhase",
    "GE07mbh_07_u:168.032a": "nṛśaṃsaḥ sa mayākramya ratha eva nipātitaḥ",
    "GE07mbh_07_u:168.032c": "tan mābhinandyaṃ bībhatso kimarthaṃ nābhinandase",
    "GE07mbh_07_u:168.033a": "kṛte raṇe kathaṃ pārtha jvalanārkaviṣopamam",
    "GE07mbh_07_u:168.033c": "bhīmaṃ droṇaśiraśchede praśasyaṃ na praśaṃsasi",
    "GE07mbh_07_u:168.034a": "yo 'sau mamaiva nānyasya bāndhavān yudhi jaghnivān",
    "GE07mbh_07_u:168.034c": "chittvāpi tasya mūrdhānaṃ naivāsmi vigatajvaraḥ",
    "GE07mbh_07_u:168.035a": "tac ca me kṛntate marma yan na tasya śiro mayā",
    "GE07mbh_07_u:168.035c": "niṣādaviṣaye kṣiptaṃ jayadrathaśiro yathā",
    "GE07mbh_07_u:168.036a": "avadhaś cāpi śatrūṇām adharmaḥ śiṣyate 'rjuna",
    "GE07mbh_07_u:168.036c": "kṣatriyasya hy ayaṃ dharmo hanyād dhanyeta vā punaḥ",
    "GE07mbh_07_u:168.037a": "sa śatrur nihataḥ saṃkhye mayā dharmeṇa pāṇḍava",
    "GE07mbh_07_u:168.037c": "yathā tvayā hataḥ śūro bhagadattaḥ pituḥ sakhā",
    "GE07mbh_07_u:168.038a": "pitāmahaṃ raṇe hatvā manyase dharmam ātmanaḥ",
    "GE07mbh_07_u:168.038c": "mayā śatrau hate kasmāt pāpe dharmaṃ na manyase",
    "GE07mbh_07_u:168.038d-1384_01": "saṃbandhāvanataṃ pārtha na māṃ tvaṃ bahu manyase",
    "GE07mbh_07_u:168.038d-1384_02": "svagātrakṛtasopānaṃ niṣaṇṇam iva dantinam",
    "GE07mbh_07_u:168.038d-1384_03": "kṣamāmi te sarvam eva vāgvyatikramam arjuna",
    "GE07mbh_07_u:168.038d-1384_04": "draupadyā draupadeyānāṃ kṛte nānyena hetunā",
    "GE07mbh_07_u:168.038d-1384_05": "kulakramāgataṃ vairaṃ mamācāryeṇa viśrutam",
    "GE07mbh_07_u:168.038d-1384_06": "tathā jānāty ayaṃ loko na yūyaṃ pāṇḍunandanāḥ",
    "GE07mbh_07_u:168.039a": "nānṛtaḥ pāṇḍavo jyeṣṭho nāhaṃ vādhārmiko 'rjuna",
    "GE07mbh_07_u:168.039b-1385_01": "na kṣatriya iti prāhur yo na hanti raṇājire",
    "GE07mbh_07_u:168.039b-1385_02": "pitaraṃ vā guruṃ vāpi jighāṃsuṃ putraśiṣyayoḥ",
    "GE07mbh_07_u:168.039b-1385_03": "jihmena vāpy ajihmena hanyād evāvicārayan",
    "GE07mbh_07_u:168.039b-1385_04": "ity uktaṃ brahmaṇā pūrvaṃ kṣatriyāṇāṃ dviṣadvadhe",
    "GE07mbh_07_u:168.039b-1385_05": "tasmāc chiṣyeṇa nihataḥ śatrur me brāhmaṇabruvaḥ",
    "GE07mbh_07_u:168.039b-1385_06": "yaḥ kṣatriyasuto hanyāt pitaraṃ vā guruṃ ca vā",
    "GE07mbh_07_u:168.039b-1385_07": "aniṣṭaṃ kṣatriyo hanyāt sa vai kṣatriya ucyate",
    "GE07mbh_07_u:168.039c": "śiṣyadhruṅ nihataḥ pāpo yudhyasva vijayas tava",
    "GE07mbh_07_u:169.001": "dhṛtarāṣṭra uvāca",
    "GE07mbh_07_u:169.001a": "sāṅgā vedā yathānyāyaṃ yenādhītā mahātmanā",
    "GE07mbh_07_u:169.001c": "yasmin sākṣād dhanurvedo hrīniṣedhe pratiṣṭhitaḥ",
    "GE07mbh_07_u:169.002a": "tasminn ākruśyati droṇe maharṣitanaye tadā",
    "GE07mbh_07_u:169.002c": "nīcātmanā nṛśaṃsena kṣudreṇa gurughātinā",
    "GE07mbh_07_u:169.003a": "yasya prasādāt karmāṇi kurvanti puruṣarṣabhāḥ",
    "GE07mbh_07_u:169.003c": "amānuṣāṇi saṃgrāme devair asukarāṇi ca",
    "GE07mbh_07_u:169.004a": "tasminn ākruśyati droṇe samakṣaṃ pāpakarmiṇaḥ",
    "GE07mbh_07_u:169.004c": "nāmarṣaṃ tatra kurvanti dhik kṣatraṃ dhig amarṣitam",
    "GE07mbh_07_u:169.005a": "pārthāḥ sarve ca rājānaḥ pṛthivyāṃ ye dhanurdharāḥ",
    "GE07mbh_07_u:169.005c": "śrutvā kim āhuḥ pāñcālyaṃ tan mamācakṣva saṃjaya",
    "GE07mbh_07_u:169.006": "saṃjaya uvāca",
    "GE07mbh_07_u:169.006a": "śrutvā drupadaputrasya tā vācaḥ krūrakarmaṇaḥ",
    "GE07mbh_07_u:169.006c": "tūṣṇīṃ babhūvū rājānaḥ sarva eva viśāṃ pate",
    "GE07mbh_07_u:169.007a": "arjunas tu kaṭākṣeṇa jihmaṃ prekṣya ca pārṣatam",
    "GE07mbh_07_u:169.007c": "sabāṣpam abhiniḥśvasya dhig dhig dhig iti cābravīt",
    "GE07mbh_07_u:169.008a": "yudhiṣṭhiraś ca bhīmaś ca yamau kṛṣṇas tathāpare",
    "GE07mbh_07_u:169.008c": "āsan suvrīḍitā rājan sātyakir idam abravīt",
    "GE07mbh_07_u:169.009a": "nehāsti puruṣaḥ kaś cid ya imaṃ pāpapūruṣam",
    "GE07mbh_07_u:169.009c": "bhāṣamāṇam akalyāṇaṃ śīghraṃ hanyān narādhamam",
    "GE07mbh_07_u:169.009d-1386_01": "ete tvāṃ pāṇḍavāḥ sarve kutsayanti vivitsayā",
    "GE07mbh_07_u:169.009d-1386_02": "karmaṇā tena pāpena śvapākam iva brāhmaṇāḥ",
    "GE07mbh_07_u:169.009d-1387_01": "etat kṛtvā mahat pāpaṃ ninditaṃ sarvasādhubhiḥ",
    "GE07mbh_07_u:169.009d-1387_02": "na lajjase kathaṃ vaktuṃ samitiṃ prāpya śobhanām",
    "GE07mbh_07_u:169.010a": "kathaṃ ca śatadhā jihvā na te mūrdhā ca dīryate",
    "GE07mbh_07_u:169.010c": "gurum ākrośataḥ kṣudra na cādharmeṇa pātyase",
    "GE07mbh_07_u:169.011a": "yāpyas tvam asi pārthaiś ca sarvaiś cāndhakavṛṣṇibhiḥ",
    "GE07mbh_07_u:169.011c": "yat karma kaluṣaṃ kṛtvā ślāghase janasaṃsadi",
    "GE07mbh_07_u:169.012a": "akāryaṃ tādṛśaṃ kṛtvā punar eva guruṃ kṣipan",
    "GE07mbh_07_u:169.012c": "vadhyas tvaṃ na tvayārtho 'sti muhūrtam api jīvatā",
    "GE07mbh_07_u:169.013a": "kas tv etad vyavased āryas tvad anyaḥ puruṣādhamaḥ",
    "GE07mbh_07_u:169.013c": "nigṛhya keśeṣu vadhaṃ guror dharmātmanaḥ sataḥ",
    "GE07mbh_07_u:169.014a": "saptāvare tathā pūrve bāndhavās te nipātitāḥ",
    "GE07mbh_07_u:169.014c": "yaśasā ca parityaktās tvāṃ prāpya kulapāṃsanam",
    "GE07mbh_07_u:169.015a": "uktavāṃś cāpi yat pārthaṃ bhīṣmaṃ prati nararṣabham",
    "GE07mbh_07_u:169.015c": "tathānto vihitas tena svayam eva mahātmanā",
    "GE07mbh_07_u:169.016a": "tasyāpi tava sodaryo nihantā pāpakṛttamaḥ",
    "GE07mbh_07_u:169.016c": "nānyaḥ pāñcālaputrebhyo vidyate bhuvi pāpakṛt",
    "GE07mbh_07_u:169.017a": "sa cāpi sṛṣṭaḥ pitrā te bhīṣmasyāntakaraḥ kila",
    "GE07mbh_07_u:169.017c": "śikhaṇḍī rakṣitas tena sa ca mṛtyur mahātmanaḥ",
    "GE07mbh_07_u:169.018a": "pāñcālāś calitā dharmāt kṣudrā mitragurudruhaḥ",
    "GE07mbh_07_u:169.018c": "tvāṃ prāpya sahasodaryaṃ dhikkṛtaṃ sarvasādhubhiḥ",
    "GE07mbh_07_u:169.019a": "punaś ced īdṛśīṃ vācaṃ matsamīpe vadiṣyasi",
    "GE07mbh_07_u:169.019c": "śiras te pātayiṣyāmi gadayā vajrakalpayā",
    "GE07mbh_07_u:169.019d-1388_01": "tvāṃ ca brahmahaṇaṃ dṛṣṭvā janaḥ sūryam avekṣate",
    "GE07mbh_07_u:169.019d-1388_02": "brahmahatyā hi te pāpaṃ prāyaścittārtham ātmanaḥ",
    "GE07mbh_07_u:169.019d-1388_03": "pāñcālaka sudurvṛtta mamaiva gurum agrataḥ",
    "GE07mbh_07_u:169.019d-1388_04": "guror guruṃ ca bhūyo 'pi kṣipan naiva hi lajjase",
    "GE07mbh_07_u:169.019d-1388_05": "tiṣṭha tiṣṭha sahasvaikaṃ gadāpātam imaṃ mama",
    "GE07mbh_07_u:169.019d-1388_06": "tava cāpi sahiṣye 'haṃ gadāpātān anekaśaḥ",
    "GE07mbh_07_u:169.020a": "sātvatenaivam ākṣiptaḥ pārṣataḥ paruṣākṣaram",
    "GE07mbh_07_u:169.020c": "saṃrabdhaḥ sātyakiṃ prāha saṃkruddhaḥ prahasann iva",
    "GE07mbh_07_u:169.021a": "śrūyate śrūyate ceti kṣamyate ceti mādhava",
    "GE07mbh_07_u:169.021c": "na cānārya śubhaṃ sādhuṃ puruṣaṃ kṣeptum arhasi",
    "GE07mbh_07_u:169.022a": "kṣamā praśasyate loke na tu pāpo 'rhati kṣamām",
    "GE07mbh_07_u:169.022c": "kṣamāvantaṃ hi pāpātmā jito 'yam iti manyate",
    "GE07mbh_07_u:169.023a": "sa tvaṃ kṣudrasamācāro nīcātmā pāpaniścayaḥ",
    "GE07mbh_07_u:169.023c": "ā keśāgrān nakhāgrāc ca vaktavyo vaktum icchasi",
    "GE07mbh_07_u:169.023d-1389_01": "varaṃ hi te mṛtaṃ pāpa na ca te vṛttam īdṛśam",
    "GE07mbh_07_u:169.023d-1389_02": "śrotuṃ vaktavyatāmūlaṃ nīcā vakṣyanti mānavāḥ",
    "GE07mbh_07_u:169.023d-1389_03": "parān kṣipanti doṣeṇa sveṣu doṣeṣv adṛṣṭayaḥ",
    "GE07mbh_07_u:169.024a": "yaḥ sa bhūriśravāś chinne bhuje prāyagatas tvayā",
    "GE07mbh_07_u:169.024c": "vāryamāṇena nihatas tataḥ pāpataraṃ nu kim",
    "GE07mbh_07_u:169.025a": "vyūhamāno mayā droṇo divyenāstreṇa saṃyuge",
    "GE07mbh_07_u:169.025c": "visṛṣṭaśastro nihataḥ kiṃ tatra krūra duṣkṛtam",
    "GE07mbh_07_u:169.026a": "ayudhyamānaṃ yas tv ājau tathā prāyagataṃ munim",
    "GE07mbh_07_u:169.026c": "chinnabāhuṃ parair hanyāt sātyake sa kathaṃ bhavet",
    "GE07mbh_07_u:169.027a": "nihatya tvāṃ yadā bhūmau sa vikrāmati vīryavān",
    "GE07mbh_07_u:169.027c": "kiṃ tadā na nihaṃsy enaṃ bhūtvā puruṣasattamaḥ",
    "GE07mbh_07_u:169.028a": "tvayā punar anāryeṇa pūrvaṃ pārthena nirjitaḥ",
    "GE07mbh_07_u:169.028c": "yadā tadā hataḥ śūraḥ saumadattiḥ pratāpavān",
    "GE07mbh_07_u:169.029a": "yatra yatra tu pāṇḍūnāṃ droṇo drāvayate camūm",
    "GE07mbh_07_u:169.029c": "kirañ śarasahasrāṇi tatra tatra prayāmy aham",
    "GE07mbh_07_u:169.030a": "sa tvam evaṃvidhaṃ kṛtvā karma cāṇḍālavat svayam",
    "GE07mbh_07_u:169.030c": "vaktum icchasi vaktavyaḥ kasmān māṃ paruṣāṇy atha",
    "GE07mbh_07_u:169.031a": "kartā tvaṃ karmaṇograsya nāhaṃ vṛṣṇikulādhama",
    "GE07mbh_07_u:169.031c": "pāpānāṃ ca tvam āvāsaḥ karmaṇāṃ mā punar vada",
    "GE07mbh_07_u:169.032a": "joṣam āssva na māṃ bhūyo vaktum arhasy ataḥ param",
    "GE07mbh_07_u:169.032c": "adharottaram etad dhi yan mā tvaṃ vaktum icchasi",
    "GE07mbh_07_u:169.033a": "atha vakṣyasi māṃ maurkhyād bhūyaḥ paruṣam īdṛśam",
    "GE07mbh_07_u:169.033c": "gamayiṣyāmi bāṇais tvāṃ yudhi vaivasvatakṣayam",
    "GE07mbh_07_u:169.034a": "na caiva mūrkha dharmeṇa kevalenaiva śakyate",
    "GE07mbh_07_u:169.034c": "teṣām api hy adharmeṇa ceṣṭitaṃ śṛṇu yādṛśam",
    "GE07mbh_07_u:169.035a": "vañcitaḥ pāṇḍavaḥ pūrvam adharmeṇa yudhiṣṭhiraḥ",
    "GE07mbh_07_u:169.035c": "draupadī ca parikliṣṭā tathādharmeṇa sātyake",
    "GE07mbh_07_u:169.036a": "pravrājitā vanaṃ sarve pāṇḍavāḥ saha kṛṣṇayā",
    "GE07mbh_07_u:169.036c": "sarvasvam apakṛṣṭaṃ ca tathādharmeṇa bāliśa",
    "GE07mbh_07_u:169.037a": "adharmeṇāpakṛṣṭaś ca madrarājaḥ parair itaḥ",
    "GE07mbh_07_u:169.037b-1390_01": "adharmeṇa tathā bālaḥ saubhadro vinipātitaḥ",
    "GE07mbh_07_u:169.037c": "ito 'py adharmeṇa hato bhīṣmaḥ kurupitāmahaḥ",
    "GE07mbh_07_u:169.037e": "bhūriśravā hy adharmeṇa tvayā dharmavidā hataḥ",
    "GE07mbh_07_u:169.038a": "evaṃ parair ācaritaṃ pāṇḍaveyaiś ca saṃyuge",
    "GE07mbh_07_u:169.038c": "rakṣamāṇair jayaṃ vīrair dharmajñair api sātvata",
    "GE07mbh_07_u:169.039a": "durjñeyaḥ paramo dharmas tathādharmaḥ sudurvidaḥ",
    "GE07mbh_07_u:169.039c": "yudhyasva kauravaiḥ sārdhaṃ mā gāḥ pitṛniveśanam",
    "GE07mbh_07_u:169.040a": "evamādīni vākyāni krūrāṇi paruṣāṇi ca",
    "GE07mbh_07_u:169.040c": "śrāvitaḥ sātyakiḥ śrīmān ākampita ivābhavat",
    "GE07mbh_07_u:169.041a": "tac chrutvā krodhatāmrākṣaḥ sātyakis tv ādade gadām",
    "GE07mbh_07_u:169.041c": "viniḥśvasya yathā sarpaḥ praṇidhāya rathe dhanuḥ",
    "GE07mbh_07_u:169.042a": "tato 'bhipatya pāñcālyaṃ saṃrambheṇedam abravīt",
    "GE07mbh_07_u:169.042c": "na tvāṃ vakṣyāmi paruṣaṃ haniṣye tvāṃ vadhakṣamam",
    "GE07mbh_07_u:169.043a": "tam āpatantaṃ sahasā mahābalam amarṣaṇam",
    "GE07mbh_07_u:169.043c": "pāñcālyāyābhisaṃkruddham antakāyāntakopamam",
    "GE07mbh_07_u:169.044a": "codito vāsudevena bhīmaseno mahābalaḥ",
    "GE07mbh_07_u:169.044c": "avaplutya rathāt tūrṇaṃ bāhubhyāṃ samavārayat",
    "GE07mbh_07_u:169.045a": "dravamāṇaṃ tathā kruddhaṃ sātyakiṃ pāṇḍavo balī",
    "GE07mbh_07_u:169.045c": "praskandamānam ādāya jagāma balinaṃ balāt",
    "GE07mbh_07_u:169.046a": "sthitvā viṣṭabhya caraṇau bhīmena śinipuṃgavaḥ",
    "GE07mbh_07_u:169.046c": "nigṛhītaḥ pade ṣaṣṭhe balena balināṃ varaḥ",
    "GE07mbh_07_u:169.046d-1391_01": "tathāpi bhīmād ātmānam āmucya balinocchritaḥ",
    "GE07mbh_07_u:169.046d-1391_02": "jagāmānilavegena bhīmam unmucya mādhavaḥ",
    "GE07mbh_07_u:169.046d-1391_03": "bhīmenāthāśu mahatā vegam āsthāya madhyamam",
    "GE07mbh_07_u:169.046d-1391_04": "viṣṭabhya vidhṛto darpāt sātyakir daśame pade",
    "GE07mbh_07_u:169.047a": "avaruhya rathāt taṃ tu hriyamāṇaṃ balīyasā",
    "GE07mbh_07_u:169.047c": "uvāca ślakṣṇayā vācā sahadevo viśāṃ pate",
    "GE07mbh_07_u:169.048a": "asmākaṃ puruṣavyāghra mitram anyan na vidyate",
    "GE07mbh_07_u:169.048c": "param andhakavṛṣṇibhyaḥ pāñcālebhyaś ca mādhava",
    "GE07mbh_07_u:169.049a": "tathaivāndhakavṛṣṇīnāṃ tava caiva viśeṣataḥ",
    "GE07mbh_07_u:169.049c": "kṛṣṇasya ca tathāsmatto mitram anyan na vidyate",
    "GE07mbh_07_u:169.050a": "pāñcālānāṃ ca vārṣṇeya samudrāntāṃ vicinvatām",
    "GE07mbh_07_u:169.050c": "nānyad asti paraṃ mitraṃ yathā pāṇḍavavṛṣṇayaḥ",
    "GE07mbh_07_u:169.051a": "sa bhavān īdṛśaṃ mitraṃ manyate ca yathā bhavān",
    "GE07mbh_07_u:169.051c": "bhavantaś ca yathāsmākaṃ bhavatāṃ ca tathā vayam",
    "GE07mbh_07_u:169.052a": "sa evaṃ sarvadharmajño mitradharmam anusmaran",
    "GE07mbh_07_u:169.052c": "niyaccha manyuṃ pāñcālyāt praśāmya śinipuṃgava",
    "GE07mbh_07_u:169.053a": "pārṣatasya kṣama tvaṃ vai kṣamatāṃ tava pārṣataḥ",
    "GE07mbh_07_u:169.053c": "vayaṃ kṣamayitāraś ca kim anyatra śamād bhavet",
    "GE07mbh_07_u:169.054a": "praśāmyamāne śaineye sahadevena māriṣa",
    "GE07mbh_07_u:169.054c": "pāñcālarājasya sutaḥ prahasann idam abravīt",
    "GE07mbh_07_u:169.055a": "muñca muñca śineḥ pautraṃ bhīma yuddhamadānvitam",
    "GE07mbh_07_u:169.055c": "āsādayatu mām eṣa dharādharam ivānilaḥ",
    "GE07mbh_07_u:169.056a": "yāvad asya śitair bāṇaiḥ saṃrambhaṃ vinayāmy aham",
    "GE07mbh_07_u:169.056c": "yuddhaśraddhāṃ ca kaunteya jīvitasya ca saṃyuge",
    "GE07mbh_07_u:169.057a": "kiṃ nu śakyaṃ mayā kartuṃ kāryaṃ yad idam udyatam",
    "GE07mbh_07_u:169.057c": "sumahat pāṇḍuputrāṇām āyānty ete hi kauravāḥ",
    "GE07mbh_07_u:169.058a": "atha vā phalgunaḥ sarvān vārayiṣyati saṃyuge",
    "GE07mbh_07_u:169.058c": "aham apy asya mūrdhānaṃ pātayiṣyāmi sāyakaiḥ",
    "GE07mbh_07_u:169.059a": "manyate chinnabāhuṃ māṃ bhūriśravasam āhave",
    "GE07mbh_07_u:169.059c": "utsṛjainam ahaṃ vainam eṣa māṃ vā haniṣyati",
    "GE07mbh_07_u:169.060a": "śṛṇvan pāñcālavākyāni sātyakiḥ sarpavac chvasan",
    "GE07mbh_07_u:169.060c": "bhīmabāhvantare sakto visphuraty aniśaṃ balī",
    "GE07mbh_07_u:169.060d-1392_01": "tau vṛṣāv iva nardantau balinau bāhuśālinau",
    "GE07mbh_07_u:169.061a": "tvarayā vāsudevaś ca dharmarājaś ca māriṣa",
    "GE07mbh_07_u:169.061c": "yatnena mahatā vīrau vārayām āsatus tataḥ",
    "GE07mbh_07_u:169.062a": "nivārya parameṣvāsau krodhasaṃraktalocanau",
    "GE07mbh_07_u:169.062c": "yuyutsavaḥ parān saṃkhye pratīyuḥ kṣatriyarṣabhāḥ",
    "GE07mbh_07_u:170.001": "saṃjaya uvāca",
    "GE07mbh_07_u:170.001a": "tataḥ sa kadanaṃ cakre ripūṇāṃ droṇanandanaḥ",
    "GE07mbh_07_u:170.001c": "yugānte sarvabhūtānāṃ kālasṛṣṭa ivāntakaḥ",
    "GE07mbh_07_u:170.002a": "dhvajadrumaṃ śastraśṛṅgaṃ hatanāgamahāśilam",
    "GE07mbh_07_u:170.002c": "aśvakiṃpuruṣākīrṇaṃ śarāsanalatāvṛtam",
    "GE07mbh_07_u:170.003a": "śūlakravyādasaṃghuṣṭaṃ bhūtayakṣagaṇākulam",
    "GE07mbh_07_u:170.003c": "nihatya śātravān bhallaiḥ so 'cinod dehaparvatam",
    "GE07mbh_07_u:170.004a": "tato vegena mahatā vinadya sa nararṣabhaḥ",
    "GE07mbh_07_u:170.004c": "pratijñāṃ śrāvayām āsa punar eva tavātmajam",
    "GE07mbh_07_u:170.005a": "yasmād yudhyantam ācāryaṃ dharmakañcukam āsthitaḥ",
    "GE07mbh_07_u:170.005c": "muñca śastram iti prāha kuntīputro yudhiṣṭhiraḥ",
    "GE07mbh_07_u:170.006a": "tasmāt saṃpaśyatas tasya drāvayiṣyāmi vāhinīm",
    "GE07mbh_07_u:170.006c": "vidrāvya satyaṃ hantāsmi pāpaṃ pāñcālyam eva tu",
    "GE07mbh_07_u:170.007a": "sarvān etān haniṣyāmi yadi yotsyanti māṃ raṇe",
    "GE07mbh_07_u:170.007c": "satyaṃ te pratijānāmi parāvartaya vāhinīm",
    "GE07mbh_07_u:170.008a": "tac chrutvā tava putras tu vāhinīṃ paryavartayat",
    "GE07mbh_07_u:170.008c": "siṃhanādena mahatā vyapohya sumahad bhayam",
    "GE07mbh_07_u:170.008d-1393_01": "bherīś cāvādayan hṛṣṭāḥ paṭahān dundubhīṃś ca ha",
    "GE07mbh_07_u:170.008d-1393_02": "āḍambarān mṛdaṅgāṃś ca jharjharīś cānakān api",
    "GE07mbh_07_u:170.008d-1393_03": "maḍḍukān paṇavān vīṇā ḍiṇḍimāṃś ca sahasraśaḥ",
    "GE07mbh_07_u:170.008d-1393_04": "sarve caiva maheṣvāsā dadhmuḥ śaṅkhān mahāsvanān",
    "GE07mbh_07_u:170.008d-1393_05": "tato nanāda vasudhā khuranemisamāhatā",
    "GE07mbh_07_u:170.008d-1393_06": "sa śabdas tumulaḥ khaṃ ca pṛthivīṃ ca vyanādayat",
    "GE07mbh_07_u:170.008d-1393_07": "kurūṇām atha taṃ śabdaṃ śrutvā ghoraṃ samutthitam",
    "GE07mbh_07_u:170.008d-1393_08": "pāṇḍavāḥ somakaiḥ sārdhaṃ samapadyanta vismitāḥ",
    "GE07mbh_07_u:170.008d-1393_09": "te tu dṛṣṭvā kurūn rājan nadato bhairavān ravān",
    "GE07mbh_07_u:170.008d-1393_10": "abhyavartanta vegena mṛtyuṃ kṛtvā nivartanam",
    "GE07mbh_07_u:170.009a": "tataḥ samāgamo rājan kurupāṇḍavasenayoḥ",
    "GE07mbh_07_u:170.009c": "punar evābhavat tīvraḥ pūrṇasāgarayor iva",
    "GE07mbh_07_u:170.010a": "saṃrabdhā hi sthirībhūtā droṇaputreṇa kauravāḥ",
    "GE07mbh_07_u:170.010c": "udagrāḥ pāṇḍupāñcālā droṇasya nidhanena ca",
    "GE07mbh_07_u:170.011a": "teṣāṃ paramahṛṣṭānāṃ jayam ātmani paśyatām",
    "GE07mbh_07_u:170.011c": "saṃrabdhānāṃ mahāvegaḥ prādurāsīd raṇājire",
    "GE07mbh_07_u:170.012a": "yathā śiloccaye śailaḥ sāgare sāgaro yathā",
    "GE07mbh_07_u:170.012c": "pratihanyeta rājendra tathāsan kurupāṇḍavāḥ",
    "GE07mbh_07_u:170.013a": "tataḥ śaṅkhasahasrāṇi bherīṇām ayutāni ca",
    "GE07mbh_07_u:170.013c": "avādayanta saṃhṛṣṭāḥ",
    "GE07mbh_07_u:170.013d-1394_01": "cukṣubhe pṛthivī sarvā diśaś ca pratisasvanuḥ",
    "GE07mbh_07_u:170.013d-1394_02": "saṃbhrāntāni ca bhūtāni jalajāny api māriṣa",
    "GE07mbh_07_u:170.013d-1394_03": "te ca sarve tathā yaudhāḥ saṃprahṛṣṭā yuyutsavaḥ",
    "GE07mbh_07_u:170.013d-1394_04": "vartamāne tathā śabde raudre tasmin bhayānake",
    "GE07mbh_07_u:170.013d-1394_05": "saṃpatatsu rathaugheṣu tava teṣāṃ ca bhārata",
    "GE07mbh_07_u:170.014a": "tato nirmathyamānasya sāgarasyeva nisvanaḥ",
    "GE07mbh_07_u:170.014c": "abhavat tasya sainyasya sumahān adbhutopamaḥ",
    "GE07mbh_07_u:170.015a": "prāduścakre tato drauṇir astraṃ nārāyaṇaṃ tadā",
    "GE07mbh_07_u:170.015c": "abhisaṃdhāya pāṇḍūnāṃ pāñcālānāṃ ca vāhinīm",
    "GE07mbh_07_u:170.016a": "prādurāsaṃs tato bāṇā dīptāgrāḥ khe sahasraśaḥ",
    "GE07mbh_07_u:170.016c": "pāṇḍavān bhakṣayiṣyanto dīptāsyā iva pannagāḥ",
    "GE07mbh_07_u:170.017a": "te diśaḥ khaṃ ca sainyaṃ ca samāvṛṇvan mahāhave",
    "GE07mbh_07_u:170.017b-1395_01": "tato 'ntarikṣaṃ khagamair nānāliṅgaiḥ subhairavaiḥ",
    "GE07mbh_07_u:170.017c": "muhūrtād bhāskarasyeva rājaṃl lokaṃ gabhastayaḥ",
    "GE07mbh_07_u:170.018a": "tathāpare dyotamānā jyotīṃṣīvāmbare 'male",
    "GE07mbh_07_u:170.018c": "prādurāsan mahīpāla kārṣṇāyasamayā guḍāḥ",
    "GE07mbh_07_u:170.019a": "caturdiśaṃ vicitrāś ca śataghnyo 'tha hutāśadāḥ",
    "GE07mbh_07_u:170.019c": "cakrāṇi ca kṣurāntāni maṇḍalānīva bhāsvataḥ",
    "GE07mbh_07_u:170.019d-1396_01": "pāśāś ca vividhākārā nārācāñjalikās tathā",
    "GE07mbh_07_u:170.019d-1396_02": "saṃpatanta[ḥ] sma dṛśyante śataśo 'tha sahasraśaḥ",
    "GE07mbh_07_u:170.019d-1396_03": "yathā yugakṣaye ghore paribhūtaṃ jagad bhavet",
    "GE07mbh_07_u:170.019d-1396_04": "tadvad āsīt tadā rājañ jyotirbhūtaṃ nabhaḥsthalam",
    "GE07mbh_07_u:170.020a": "śastrākṛtibhir ākīrṇam atīva bharatarṣabha",
    "GE07mbh_07_u:170.020c": "dṛṣṭvāntarikṣam āvignāḥ pāṇḍupāñcālasṛñjayāḥ",
    "GE07mbh_07_u:170.021a": "yathā yathā hy ayudhyanta pāṇḍavānāṃ mahārathāḥ",
    "GE07mbh_07_u:170.021c": "tathā tathā tad astraṃ vai vyavardhata janādhipa",
    "GE07mbh_07_u:170.022a": "vadhyamānās tathāstreṇa tena nārāyaṇena vai",
    "GE07mbh_07_u:170.022b-021_0001": "prapetuḥ kuñjarās tatra śastrasaṃghair nipātitāḥ",
    "GE07mbh_07_u:170.022b-021_0002": "vyadīryamāṇā girayo vajranunnā yathā purā",
    "GE07mbh_07_u:170.022b-021_0003": "hastihastaiś ca saṃchinnair gātraiś caiva viśāṃ pate",
    "GE07mbh_07_u:170.022b-021_0004": "aparaiś ca tathā bāṇaiḥ kuntaiś ca kanakojjvalaiḥ",
    "GE07mbh_07_u:170.022b-021_0005": "saṃkīrṇā pṛthivī jajñe māṃsaśoṇitakardamā",
    "GE07mbh_07_u:170.022b-021_0006": "gajebhyaś cyavamānānāṃ yantṝṇāṃ tatra bhārata",
    "GE07mbh_07_u:170.022b-021_0007": "vibhujānāṃ viśīrṇānāṃ nyastakārmukavarmaṇām",
    "GE07mbh_07_u:170.022b-021_0008": "pūrṇam āyodhanaṃ jajñe pretarājapuropamam",
    "GE07mbh_07_u:170.022b-021_0009": "aṅkuśair apaviddhaiś ca tomaraiś ca mahādhanaiḥ",
    "GE07mbh_07_u:170.022b-021_0010": "alaṃkāraiś ca nāgānāṃ graiveyaiś ca sakaṅkaṭaiḥ",
    "GE07mbh_07_u:170.022b-021_0011": "kakṣyābhir agnikuṇḍaiś ca yantraiś caiva patākibhiḥ",
    "GE07mbh_07_u:170.022b-021_0012": "śaktibhiś ca mahārāja bāṇaiś ca nataparvabhiḥ",
    "GE07mbh_07_u:170.022b-021_0013": "rathināṃ ca rathair bhagnaiś chinnair vā yugadaṇḍakaiḥ",
    "GE07mbh_07_u:170.022b-021_0014": "cakrair vimathitair bhagnair yugair akṣaiś ca bhūṣitā",
    "GE07mbh_07_u:170.022b-021_0015": "tūṇīrair apaviddhaiś ca cāpaiś ca sumahādhanaiḥ",
    "GE07mbh_07_u:170.022b-021_0016": "anukarṣaiḥ patākābhir yoktraiś caiva viśāṃ pate",
    "GE07mbh_07_u:170.022b-021_0017": "raśmibhiś ca pratodaiś ca kiṅkiṇībhiś ca māriṣa",
    "GE07mbh_07_u:170.022b-021_0018": "kavacaiś ca tathā dīptaiś cāmaravyajanair api",
    "GE07mbh_07_u:170.022b-021_0019": "chattraiś ca candrasaṃkāśair vṛṣṭyātapanivāribhiḥ",
    "GE07mbh_07_u:170.022b-021_0020": "aṅgulitraiḥ sakeyūrair dīptair niṣkaiś ca kāñcanaiḥ",
    "GE07mbh_07_u:170.022b-021_0021": "karṇasūtraiḥ kirīṭaiś ca mukuṭaiś ca mahādhanaiḥ",
    "GE07mbh_07_u:170.022b-021_0022": "citrair vastrair alaṃkāraiḥ kuṇḍalaiś cāpi bhārata",
    "GE07mbh_07_u:170.022b-021_0023": "apaviddhais tathā śīrṣair bāhubhiś ca mahātmanām",
    "GE07mbh_07_u:170.022b-021_0024": "saṃchannā pṛthivī reje tatra tatra yathātatham",
    "GE07mbh_07_u:170.022b-021_0025": "uraśchadais tathā citrair ghaṇṭājālaiś ca bhāsvaraiḥ",
    "GE07mbh_07_u:170.022b-021_0026": "nihatais turagaiś caiva nirjihvaiḥ śoṇitokṣitaiḥ",
    "GE07mbh_07_u:170.022b-021_0027": "hayārohaparaiś caiva nirdagdhair astratejasā",
    "GE07mbh_07_u:170.022b-021_0028": "nānāṅgāvayavair hīnā yaudhāḥ sasrur bhayārditāḥ",
    "GE07mbh_07_u:170.022b-021_0029": "cukruśus tāta tāteti hā hā putreti cāsakṛt",
    "GE07mbh_07_u:170.022b-021_0030": "yaudhā nūnaṃ te nidhanaṃ prāptāḥ pāṇḍaveyā mahārathāḥ",
    "GE07mbh_07_u:170.022b-021_0031": "vāsudevaś ca vārṣṇeyas tathā somakasṛñjayāḥ",
    "GE07mbh_07_u:170.022b-021_0032": "jīvatsu samare teṣu na hi vīreṣu sainikāḥ",
    "GE07mbh_07_u:170.022b-021_0033": "imām avasthāṃ sahasā gaccheyur vai kathaṃ cana",
    "GE07mbh_07_u:170.022b-021_0034": "ity abruvaṃs tathā yaudhā hanyamānās tadā raṇe",
    "GE07mbh_07_u:170.022b-021_0035": "kruddhena droṇaputreṇa kāleneva yugakṣaye",
    "GE07mbh_07_u:170.022b-021_0036": "hanyamānās tathāstreṇa tena nārāyaṇena te",
    "GE07mbh_07_u:170.022c": "dahyamānānaleneva sarvato 'bhyarditā raṇe",
    "GE07mbh_07_u:170.023a": "yathā hi śiśirāpāye dahet kakṣaṃ hutāśanaḥ",
    "GE07mbh_07_u:170.023c": "tathā tad astraṃ pāṇḍūnāṃ dadāha dhvajinīṃ prabho",
    "GE07mbh_07_u:170.024a": "āpūryamāṇenāstreṇa sainye kṣīyati cābhibho",
    "GE07mbh_07_u:170.024c": "jagāma paramaṃ trāsaṃ dharmaputro yudhiṣṭhiraḥ",
    "GE07mbh_07_u:170.025a": "dravamāṇaṃ tu tat sainyaṃ dṛṣṭvā vigatacetanam",
    "GE07mbh_07_u:170.025c": "madhyasthatāṃ ca pārthasya dharmaputro 'bravīd idam",
    "GE07mbh_07_u:170.026a": "dhṛṣṭadyumna palāyasva saha pāñcālasenayā",
    "GE07mbh_07_u:170.026c": "sātyake tvaṃ ca gacchasva vṛṣṇyandhakavṛto gṛhān",
    "GE07mbh_07_u:170.027a": "vāsudevo 'pi dharmātmā kariṣyaty ātmanaḥ kṣamam",
    "GE07mbh_07_u:170.027c": "upadeṣṭuṃ samartho 'yaṃ lokasya kim utātmanaḥ",
    "GE07mbh_07_u:170.028a": "saṃgrāmas tu na kartavyaḥ sarvasainyān bravīmi vaḥ",
    "GE07mbh_07_u:170.028c": "ahaṃ hi saha sodaryaiḥ pravekṣye havyavāhanam",
    "GE07mbh_07_u:170.029a": "bhīṣmadroṇārṇavaṃ tīrtvā saṃgrāmaṃ bhīrudustaram",
    "GE07mbh_07_u:170.029c": "avasatsyāmy asalile sagaṇo drauṇigoṣpade",
    "GE07mbh_07_u:170.030a": "kāmaḥ saṃpadyatām asya bībhatsor āśu māṃ prati",
    "GE07mbh_07_u:170.030c": "kalyāṇavṛtta ācāryo mayā yudhi nipātitaḥ",
    "GE07mbh_07_u:170.031a": "yena bālaḥ sa saubhadro yuddhānām aviśāradaḥ",
    "GE07mbh_07_u:170.031c": "samarthair bahubhiḥ krūrair ghātito nābhipālitaḥ",
    "GE07mbh_07_u:170.032a": "yenāvibruvatā praśnaṃ tathā kṛṣṇā sabhāṃ gatā",
    "GE07mbh_07_u:170.032c": "upekṣitā saputreṇa dāsabhāvaṃ niyacchatī",
    "GE07mbh_07_u:170.032d-1397_01": "rakṣaṇe ca mahān yatnaḥ saindhavasya kṛto yudhi",
    "GE07mbh_07_u:170.032d-1397_02": "arjunasya vighātārthaṃ pratijñā yena rakṣitā",
    "GE07mbh_07_u:170.032d-1397_03": "vyūhadvāri vayaṃ caiva dhṛtā yena jigīṣavaḥ",
    "GE07mbh_07_u:170.032d-1397_04": "vāritaṃ ca mahat sainyaṃ prāviśat tad yathābalam",
    "GE07mbh_07_u:170.033a": "jighāṃsur dhārtarāṣṭraś ca śrānteṣv aśveṣu phalgunam",
    "GE07mbh_07_u:170.033c": "kavacena tathā yukto rakṣārthaṃ saindhavasya ca",
    "GE07mbh_07_u:170.034a": "yena brahmāstraviduṣā pāñcālāḥ satyajinmukhāḥ",
    "GE07mbh_07_u:170.034c": "kurvāṇā majjaye yatnaṃ samūlā vinipātitāḥ",
    "GE07mbh_07_u:170.034d-1398_01": "grahaṇe ca paro yatnaḥ kṛtas tena yathā mama",
    "GE07mbh_07_u:170.034d-1398_02": "viditaṃ sarvam evaitad bhavatāṃ sarvayodhinām",
    "GE07mbh_07_u:170.035a": "yena pravrājyamānāś ca rājyād vayam adharmataḥ",
    "GE07mbh_07_u:170.035c": "nivāryamāṇenāsmābhir anugantuṃ tad eṣitāḥ",
    "GE07mbh_07_u:170.035d-1399_01": "vanavāsān nivṛttānāṃ samaye ca tathā kṛte",
    "GE07mbh_07_u:170.035d-1399_02": "snehaś ca darśito nityaṃ pratyakṣaṃ vo mahārathāḥ",
    "GE07mbh_07_u:170.036a": "yo 'sāv atyantam asmāsu kurvāṇaḥ sauhṛdaṃ param",
    "GE07mbh_07_u:170.036c": "hatas tadarthe maraṇaṃ gamiṣyāmi sabāndhavaḥ",
    "GE07mbh_07_u:170.037a": "evaṃ bruvati kaunteye dāśārhas tvaritas tataḥ",
    "GE07mbh_07_u:170.037c": "nivārya sainyaṃ bāhubhyām idaṃ vacanam abravīt",
    "GE07mbh_07_u:170.038a": "śīghraṃ nyasyata śastrāṇi vāhebhyaś cāvarohata",
    "GE07mbh_07_u:170.038c": "eṣa yogo 'tra vihitaḥ pratighāto mahātmanā",
    "GE07mbh_07_u:170.039a": "dvipāśvasyandanebhyaś ca kṣitiṃ sarve 'varohata",
    "GE07mbh_07_u:170.039c": "evam etan na vo hanyād astraṃ bhūmau nirāyudhān",
    "GE07mbh_07_u:170.039d-1400_01": "sāyudhān yudhyamānān vo hanyād etān api dhruvam",
    "GE07mbh_07_u:170.040a": "yathā yathā hi yudhyante yodhā hy astrabalaṃ prati",
    "GE07mbh_07_u:170.040c": "tathā tathā bhavanty ete kauravā balavattarāḥ",
    "GE07mbh_07_u:170.040d-1401_01": "rāmeṇa pṛthivī sarvā niḥkṣatriyagaṇā kṛtā",
    "GE07mbh_07_u:170.040d-1401_02": "anenāstreṇa bhīmena kṣatram utsāditaṃ purā",
    "GE07mbh_07_u:170.040d-1401_03": "yat tan nārāyaṇaṃ tejaḥ astratejaḥpramardanam",
    "GE07mbh_07_u:170.040d-1401_04": "tad astraṃ nirmitaṃ pūrvaṃ viṣṇunā prabhaviṣṇunā",
    "GE07mbh_07_u:170.040d-1401_05": "yadā nipātito daityo hiraṇyākṣo mahāsuraḥ",
    "GE07mbh_07_u:170.040d-1401_06": "tadā nārāyaṇāstraṃ hi pūrvasṛṣṭaṃ hi viṣṇunā",
    "GE07mbh_07_u:170.040d-1401_07": "taṃ nipātya mahādaityaṃ dvāparānte nṛpottama",
    "GE07mbh_07_u:170.040d-1401_08": "rāmeṇa tapa āsthāya labdhaṃ pūrvaṃ mahātmanā",
    "GE07mbh_07_u:170.040d-1401_09": "devadevaṃ samārādhya viṣṇuṃ tribhuvaneśvaram",
    "GE07mbh_07_u:170.040d-1401_10": "tasmād droṇam anuprāptaṃ sarvāstraprativāraṇam",
    "GE07mbh_07_u:170.040d-1401_11": "tathaitad dhi mahāśastraṃ kena cin na nivāryate",
    "GE07mbh_07_u:170.040d-1401_12": "nārāyaṇāstrasya nṛpā eṣa yogo nivāraṇe",
    "GE07mbh_07_u:170.041a": "nikṣepsyanti ca śastrāṇi vāhanebhyo 'varuhya ye",
    "GE07mbh_07_u:170.041b-1402_01": "ye 'ñjaliṃ kurvate vīrā namanti ca vivāhanāḥ",
    "GE07mbh_07_u:170.041c": "tān naitad astraṃ saṃgrāme nihaniṣyati mānavān",
    "GE07mbh_07_u:170.042a": "ye tv etat pratiyotsyanti manasāpīha ke cana",
    "GE07mbh_07_u:170.042c": "nihaniṣyati tān sarvān rasātalagatān api",
    "GE07mbh_07_u:170.043a": "te vacas tasya tac chrutvā vāsudevasya bhārata",
    "GE07mbh_07_u:170.043c": "īṣuḥ sarve 'stram utsraṣṭuṃ manobhiḥ karaṇena ca",
    "GE07mbh_07_u:170.044a": "tata utsraṣṭukāmāṃs tān astrāṇy ālakṣya pāṇḍavaḥ",
    "GE07mbh_07_u:170.044c": "bhīmaseno 'bravīd rājann idaṃ saṃharṣayan vacaḥ",
    "GE07mbh_07_u:170.045a": "na kathaṃ cana śastrāṇi moktavyānīha kena cit",
    "GE07mbh_07_u:170.045c": "aham āvārayiṣyāmi droṇaputrāstram āśugaiḥ",
    "GE07mbh_07_u:170.046a": "atha vāpy anayā gurvyā hemavigrahayā raṇe",
    "GE07mbh_07_u:170.046c": "kālavad vicariṣyāmi drauṇer astraṃ viśātayan",
    "GE07mbh_07_u:170.047a": "na hi me vikrame tulyaḥ kaś cid asti pumān iha",
    "GE07mbh_07_u:170.047c": "yathaiva savitus tulyaṃ jyotir anyan na vidyate",
    "GE07mbh_07_u:170.048a": "paśyadhvaṃ me dṛḍhau bāhū nāgarājakaropamā",
    "GE07mbh_07_u:170.048c": "samarthau parvatasyāpi śaiśirasya nipātane",
    "GE07mbh_07_u:170.049a": "nāgāyutasamaprāṇo hy aham eko nareṣv iha",
    "GE07mbh_07_u:170.049c": "śakro yathā pratidvaṃdvo divi deveṣu viśrutaḥ",
    "GE07mbh_07_u:170.050a": "adya paśyata me vīryaṃ bāhvoḥ pīnāṃsayor yudhi",
    "GE07mbh_07_u:170.050c": "jvalamānasya dīptasya drauṇer astrasya vāraṇe",
    "GE07mbh_07_u:170.051a": "yadi nārāyaṇāstrasya pratiyoddhā na vidyate",
    "GE07mbh_07_u:170.051c": "adyainaṃ pratiyotsyāmi paśyatsu kurupāṇḍuṣu",
    "GE07mbh_07_u:170.051d-1403_01": "arjunārjuna bībhatso na nyasyaṃ gāṇḍivaṃ tvayā arjuna uvāca",
    "GE07mbh_07_u:170.051d-1403_02": "śaśāṅkasyeva te paṅko nairmalyaṃ pātayiṣyati",
    "GE07mbh_07_u:170.051d-1403_03": "bhīma nārāyaṇāstre me goṣu ca brāhmaṇeṣu ca",
    "GE07mbh_07_u:170.051d-1403_04": "eteṣu gāṇḍivaṃ nyasyam etad dhi vratam uttamam",
    "GE07mbh_07_u:170.052a": "evam uktvā tato bhīmo droṇaputram ariṃdamaḥ",
    "GE07mbh_07_u:170.052c": "abhyayān meghaghoṣeṇa rathenādityavarcasā",
    "GE07mbh_07_u:170.052d-1404_01": "kampayan medinīṃ sarvāṃ trāsayaṃś ca camūṃ tava",
    "GE07mbh_07_u:170.052d-1404_02": "śaṅkhaśabdaṃ mahat kṛtvā bhujaśabdaṃ ca pāṇḍavaḥ",
    "GE07mbh_07_u:170.052d-1404_03": "tasya śaṅkhasvanaṃ śrutvā bāhuśabdaṃ ca tāvakāḥ",
    "GE07mbh_07_u:170.052d-1404_04": "samantāt koṣṭhakīkṛtya śaravrātair avākiran",
    "GE07mbh_07_u:170.052d-1405_01": "samakampanta vitrastāḥ śakṛn mūtraṃ prasusruvuḥ",
    "GE07mbh_07_u:170.053a": "sa enam iṣujālena laghutvāc chīghravikramaḥ",
    "GE07mbh_07_u:170.053c": "nimeṣamātreṇāsādya kuntīputro 'bhyavākirat",
    "GE07mbh_07_u:170.054a": "tato drauṇiḥ prahasyainam udāsam abhibhāṣya ca",
    "GE07mbh_07_u:170.054c": "avākirat pradīptāgraiḥ śarais tair abhimantritaiḥ",
    "GE07mbh_07_u:170.055a": "pannagair iva dīptāsyair vamadbhir analaṃ raṇe",
    "GE07mbh_07_u:170.055c": "avakīrṇo 'bhavat pārthaḥ sphuliṅgair iva kāñcanaiḥ",
    "GE07mbh_07_u:170.056a": "tasya rūpam abhūd rājan bhīmasenasya saṃyuge",
    "GE07mbh_07_u:170.056c": "khadyotair āvṛtasyeva parvatasya dinakṣaye",
    "GE07mbh_07_u:170.057a": "tad astraṃ droṇaputrasya tasmin pratisamasyati",
    "GE07mbh_07_u:170.057c": "avardhata mahārāja yathāgnir aniloddhataḥ",
    "GE07mbh_07_u:170.058a": "vivardhamānam ālakṣya tad astraṃ bhīmavikramam",
    "GE07mbh_07_u:170.058c": "pāṇḍusainyam ṛte bhīmaṃ sumahad bhayam āviśat",
    "GE07mbh_07_u:170.059a": "tataḥ śastrāṇi te sarve samutsṛjya mahītale",
    "GE07mbh_07_u:170.059c": "avārohan rathebhyaś ca hastyaśvebhyaś ca sarvaśaḥ",
    "GE07mbh_07_u:170.060a": "teṣu nikṣiptaśastreṣu vāhanebhyaś cyuteṣu ca",
    "GE07mbh_07_u:170.060b-1406_01": "upariṣṭād bhraman yatra yatra yodhān prapaśyati",
    "GE07mbh_07_u:170.060b-1406_02": "gṛhītaśastrān ārūḍhān vāhaneṣu mahātmasu",
    "GE07mbh_07_u:170.060b-1406_03": "yatra yatra prayāti sma kramamāṇaṃ raṇājire",
    "GE07mbh_07_u:170.060b-1406_04": "tatra tatra vimuktās tāḥ sarve 'dṛśyanta saṃghaśaḥ",
    "GE07mbh_07_u:170.060b-1406_05": "tato 'paśyad raṇe bhīmaṃ gadāhastam ariṃdamam",
    "GE07mbh_07_u:170.060b-1406_06": "asaṃbhrāntaṃ samāyāntaṃ droṇaputrarathaṃ prati",
    "GE07mbh_07_u:170.060c": "tad astravīryaṃ vipulaṃ bhīmamūrdhany athāpatat",
    "GE07mbh_07_u:170.061a": "hāhākṛtāni bhūtāni pāṇḍavāś ca viśeṣataḥ",
    "GE07mbh_07_u:170.061c": "bhīmasenam apaśyanta tejasā saṃvṛtaṃ tadā",
    "GE07mbh_07_u:171.001": "saṃjaya uvāca",
    "GE07mbh_07_u:171.001a": "bhīmasenaṃ samākīrṇaṃ dṛṣṭvāstreṇa dhanaṃjayaḥ",
    "GE07mbh_07_u:171.001c": "tejasaḥ pratighātārthaṃ vāruṇena samāvṛṇot",
    "GE07mbh_07_u:171.002a": "nālakṣayata taṃ kaś cid vāruṇāstreṇa saṃvṛtam",
    "GE07mbh_07_u:171.002c": "arjunasya laghutvāc ca saṃvṛtatvāc ca tejasaḥ",
    "GE07mbh_07_u:171.003a": "sāśvasūtaratho bhīmo droṇaputrāstrasaṃvṛtaḥ",
    "GE07mbh_07_u:171.003c": "agnāv agnir iva nyasto jvālāmālī sudurdṛśaḥ",
    "GE07mbh_07_u:171.004a": "yathā rātrikṣaye rājañ jyotīṃṣy astagiriṃ prati",
    "GE07mbh_07_u:171.004c": "samāpetus tathā bāṇā bhīmasenarathaṃ prati",
    "GE07mbh_07_u:171.004d-1407_01": "tad astraṃ vāruṇaṃ bhaktā nārāyaṇasamudbhavam",
    "GE07mbh_07_u:171.004d-1407_02": "prajajvāla punar bhīmaṃ saṃvṛtya tu raṇājire",
    "GE07mbh_07_u:171.005a": "sa hi bhīmo rathaś cāsya hayāḥ sūtaś ca māriṣa",
    "GE07mbh_07_u:171.005c": "saṃvṛtā droṇaputreṇa pāvakāntargatābhavan",
    "GE07mbh_07_u:171.006a": "yathā dagdhvā jagat kṛtsnaṃ samaye sacarācaram",
    "GE07mbh_07_u:171.006c": "gacched agnir vibhor āsyaṃ tathāstraṃ bhīmam āvṛṇot",
    "GE07mbh_07_u:171.007a": "sūryam agniḥ praviṣṭaḥ syād yathā cāgniṃ divākaraḥ",
    "GE07mbh_07_u:171.007c": "tathā praviṣṭaṃ tat tejo na prājñāyata kiṃ cana",
    "GE07mbh_07_u:171.007d-1408_01": "tad astraṃ bhīmahuṃkārād apayāti punaḥ punaḥ",
    "GE07mbh_07_u:171.007d-1408_02": "punaḥ punas tam āyāti huṃkārāt taṃ vimuñcati",
    "GE07mbh_07_u:171.007d-1408_03": "tato devā sagandharvā bhīmaṃ dṛṣṭvā suvismitāḥ",
    "GE07mbh_07_u:171.008a": "vikīrṇam astraṃ tad dṛṣṭvā tathā bhīmarathaṃ prati",
    "GE07mbh_07_u:171.008c": "udīryamāṇaṃ drauṇiṃ ca niṣpratidvaṃdvam āhave",
    "GE07mbh_07_u:171.009a": "sarvasainyāni pāṇḍūnāṃ nyastaśastrāṇy acetasaḥ",
    "GE07mbh_07_u:171.009c": "yudhiṣṭhirapurogāṃś ca vimukhāṃs tān mahārathān",
    "GE07mbh_07_u:171.010a": "arjuno vāsudevaś ca tvaramāṇau mahādyutī",
    "GE07mbh_07_u:171.010c": "avaplutya rathād vīrau bhīmam ādravatāṃ tataḥ",
    "GE07mbh_07_u:171.011a": "tatas tad droṇaputrasya tejo 'strabalasaṃbhavam",
    "GE07mbh_07_u:171.011c": "vigāhya tau subalinau māyayāviśatāṃ tadā",
    "GE07mbh_07_u:171.012a": "nyastaśastrau tatas tau tu nādahad astrajo 'nalaḥ",
    "GE07mbh_07_u:171.012c": "vāruṇāstraprayogāc ca vīryavattvāc ca kṛṣṇayoḥ",
    "GE07mbh_07_u:171.013a": "tataś cakṛṣatur bhīmaṃ tasya sarvāyudhāni ca",
    "GE07mbh_07_u:171.013c": "nārāyaṇāstraśāntyarthaṃ naranārāyaṇau balāt",
    "GE07mbh_07_u:171.013d-1409_01": "pātayām āsatuḥ punar bhīmasenaṃ raṇe balāt",
    "GE07mbh_07_u:171.013d-1409_02": "bhīmaṃ nirāyudhaṃ kṛtvā tadā kṛṣṇadhanaṃjayau",
    "GE07mbh_07_u:171.014a": "apakṛṣyamāṇaḥ kaunteyo nadaty eva mahārathaḥ",
    "GE07mbh_07_u:171.014c": "vardhate caiva tad ghoraṃ drauṇer astraṃ sudurjayam",
    "GE07mbh_07_u:171.015a": "tam abravīd vāsudevaḥ kim idaṃ pāṇḍunandana",
    "GE07mbh_07_u:171.015c": "vāryamāṇo 'pi kaunteya yad yuddhān na nivartase",
    "GE07mbh_07_u:171.016a": "yadi yuddhena jeyāḥ syur ime kauravanandanāḥ",
    "GE07mbh_07_u:171.016c": "vayam apy atra yudhyema tathā ceme nararṣabhāḥ",
    "GE07mbh_07_u:171.017a": "rathebhyas tv avatīrṇās tu sarva eva sma tāvakāḥ",
    "GE07mbh_07_u:171.017c": "tasmāt tvam api kaunteya rathāt tūrṇam apākrama",
    "GE07mbh_07_u:171.018a": "evam uktvā tataḥ kṛṣṇo rathād bhūmim apātayat",
    "GE07mbh_07_u:171.018c": "niḥśvasantaṃ yathā nāgaṃ krodhasaṃraktalocanam",
    "GE07mbh_07_u:171.019a": "yadāpakṛṣṭaḥ sa rathān nyāsitaś cāyudhaṃ bhuvi",
    "GE07mbh_07_u:171.019c": "tato nārāyaṇāstraṃ tat praśāntaṃ śatrutāpanam",
    "GE07mbh_07_u:171.020a": "tasmin praśānte vidhinā tadā tejasi duḥsahe",
    "GE07mbh_07_u:171.020c": "babhūvur vimalāḥ sarvā diśaḥ pradiśa eva ca",
    "GE07mbh_07_u:171.021a": "pravavuś ca śivā vātāḥ praśāntā mṛgapakṣiṇaḥ",
    "GE07mbh_07_u:171.021c": "vāhanāni ca hṛṣṭāni yodhāś ca manujeśvara",
    "GE07mbh_07_u:171.022a": "vyapoḍhe ca tato ghore tasmiṃs tejasi bhārata",
    "GE07mbh_07_u:171.022c": "babhau bhīmo niśāpāye dhīmān sūrya ivoditaḥ",
    "GE07mbh_07_u:171.023a": "hataśeṣaṃ balaṃ tatra pāṇḍavānām atiṣṭhata",
    "GE07mbh_07_u:171.023c": "astravyuparamād dhṛṣṭaṃ tava putrajighāṃsayā",
    "GE07mbh_07_u:171.024a": "vyavasthite bale tasminn astre pratihate tathā",
    "GE07mbh_07_u:171.024c": "duryodhano mahārāja droṇaputram athābravīt",
    "GE07mbh_07_u:171.025a": "aśvatthāman punaḥ śīghram astram etat prayojaya",
    "GE07mbh_07_u:171.025c": "vyavasthitā hi pāñcālāḥ punar eva jayaiṣiṇaḥ",
    "GE07mbh_07_u:171.026a": "aśvatthāmā tathoktas tu tava putreṇa māriṣa",
    "GE07mbh_07_u:171.026c": "sudīnam abhiniḥśvasya rājānam idam abravīt",
    "GE07mbh_07_u:171.027a": "naitad āvartate rājann astraṃ dvir nopapadyate",
    "GE07mbh_07_u:171.027c": "āvartayan nihanty etat prayoktāraṃ na saṃśayaḥ",
    "GE07mbh_07_u:171.028a": "eṣa cāstrapratīghātaṃ vāsudevaḥ prayuktavān",
    "GE07mbh_07_u:171.028b-1410_01": "astrasya tu hy eṣa veda mānuṣeṣu na vidyate",
    "GE07mbh_07_u:171.028b-1410_02": "parāvarajño lokānāṃ na tad asti na vetti yat",
    "GE07mbh_07_u:171.028b-1410_03": "tad etad astraṃ praśamaṃ yātaṃ kṛṣṇasya mantrite",
    "GE07mbh_07_u:171.028c": "anyathā vihitaḥ saṃkhye vadhaḥ śatror janādhipa",
    "GE07mbh_07_u:171.029a": "parājayo vā mṛtyur vā śreyo mṛtyur na nirjayaḥ",
    "GE07mbh_07_u:171.029c": "nirjitāś cārayo hy ete śastrotsargān mṛtopamāḥ",
    "GE07mbh_07_u:171.030": "duryodhana uvāca",
    "GE07mbh_07_u:171.030a": "ācāryaputra yady etad dvir astraṃ na prayujyate",
    "GE07mbh_07_u:171.030c": "anyair gurughnā vadhyantām astrair astravidāṃ vara",
    "GE07mbh_07_u:171.031a": "tvayi hy astrāṇi divyāni yathā syus tryambake tathā",
    "GE07mbh_07_u:171.031c": "icchato na hi te mucyet kruddhasyāpi puraṃdaraḥ",
    "GE07mbh_07_u:171.031d-1411_01": "ghnataitān sumahāvīrya śātravān yuddhakovida",
    "GE07mbh_07_u:171.032": "dhṛtarāṣṭra uvāca",
    "GE07mbh_07_u:171.032a": "tasminn astre pratihate droṇe copadhinā hate",
    "GE07mbh_07_u:171.032c": "tathā duryodhanenokto drauṇiḥ kim akarot punaḥ",
    "GE07mbh_07_u:171.033a": "dṛṣṭvā pārthāṃś ca saṃgrāme yuddhāya samavasthitān",
    "GE07mbh_07_u:171.033c": "nārāyaṇāstranirmuktāṃś carataḥ pṛtanāmukhe",
    "GE07mbh_07_u:171.034": "saṃjaya uvāca",
    "GE07mbh_07_u:171.034a": "jānan pituḥ sa nidhanaṃ siṃhalāṅgūlaketanaḥ",
    "GE07mbh_07_u:171.034c": "sakrodho bhayam utsṛjya abhidudrāva pārṣatam",
    "GE07mbh_07_u:171.035a": "abhidrutya ca viṃśatyā kṣudrakāṇāṃ nararṣabhaḥ",
    "GE07mbh_07_u:171.035c": "pañcabhiś cātivegena vivyādha puruṣarṣabham",
    "GE07mbh_07_u:171.036a": "dhṛṣṭadyumnas tato rājañ jvalantam iva pāvakam",
    "GE07mbh_07_u:171.036b-022_0001": "tam ātmabhujavegena vikarṣantaṃ śarāsanam",
    "GE07mbh_07_u:171.036b-022_0002": "taṃ tu dṛṣṭvā susaṃkruddhaṃ kālānalayamopamam",
    "GE07mbh_07_u:171.036b-022_0003": "vimuñcan viśikhāṃs tūrṇaṃ pārṣato 'bhyadravad raṇe",
    "GE07mbh_07_u:171.036b-022_0004": "tau drauṇiḥ krodhatāmrākṣo didhikṣann iva tejasā",
    "GE07mbh_07_u:171.036b-022_0005": "chādayām āsa bāṇaughair dhṛṣṭadyumnaṃ samantataḥ",
    "GE07mbh_07_u:171.036b-022_0006": "dhṛṣṭadyumno 'pi saṃbhrāntaḥ śareṇānataparvaṇā",
    "GE07mbh_07_u:171.036b-022_0007": "pratyavidhyata saṃkruddhaḥ pārṣataṃ prayato balāt",
    "GE07mbh_07_u:171.036b-022_0008": "tasya drauṇir dhanuś chittvā sthūṇena paravīrahā",
    "GE07mbh_07_u:171.036b-022_0009": "dhṛṣṭadyumnaṃ trisaptatyā vivyādha niśitair nadan",
    "GE07mbh_07_u:171.036b-022_0010": "tad apāsya dhanuś chinnaṃ dhṛṣṭadyumnaḥ pratāpavān",
    "GE07mbh_07_u:171.036b-022_0011": "anyat kārmukam ādāya so 'śvatthāmānam ārdayat",
    "GE07mbh_07_u:171.036b-022_0012": "sa tad apy asya saṃkruddhaś ciccheda paramāstravit",
    "GE07mbh_07_u:171.036b-022_0013": "taṃ cāpy avākirad bāṇair dhṛṣṭadyumnaṃ paraṃtapaḥ",
    "GE07mbh_07_u:171.036b-022_0014": "tataḥ sa pārṣatas tūrṇaṃ śaktiṃ hemapariṣkṛtām",
    "GE07mbh_07_u:171.036b-022_0015": "cikṣepa paramakruddho jvalantīm aśanīm iva",
    "GE07mbh_07_u:171.036b-022_0016": "tām āpatantīṃ sahasā vyālīkāla ivāhave",
    "GE07mbh_07_u:171.036b-022_0017": "ciccheda saptadhā rājañ śaraiḥ paramatejanaiḥ",
    "GE07mbh_07_u:171.036b-022_0018": "tāṃ nikṛttāṃ tato dṛṣṭvā drauṇinā pārṣatas tataḥ",
    "GE07mbh_07_u:171.036b-022_0019": "dhanur anyat samādāya samare vegavattaram",
    "GE07mbh_07_u:171.036b-022_0020": "tato 'vidhyat sutīkṣṇābhyāṃ śarābhyāṃ drauṇim āhave",
    "GE07mbh_07_u:171.036b-022_0021": "tato dvābhyāṃ sutīkṣṇābhyāṃ bhallābhyāṃ tatra kārmukam",
    "GE07mbh_07_u:171.036b-022_0022": "drauṇir drupadaputrasya ciccheda prahasann iva",
    "GE07mbh_07_u:171.036b-022_0023": "taṃ ca bāṇair mahātejāḥ punar anyaiḥ samāvṛṇot",
    "GE07mbh_07_u:171.036b-022_0024": "sāśvasūtarathaṃ tūrṇaṃ chādayām āsa saṃyuge",
    "GE07mbh_07_u:171.036b-022_0025": "tasya cānucarān sarvān dīptāstrān pārśvataḥ sthitān",
    "GE07mbh_07_u:171.036b-022_0026": "vyadrāvayata saṃkruddhaḥ śaraiḥ saṃnataparvabhiḥ",
    "GE07mbh_07_u:171.036b-022_0027": "brahmadattaṃ tato bāṇaṃ dhṛṣṭadyumnajighāṃsayā",
    "GE07mbh_07_u:171.036b-022_0028": "droṇaputraḥ pracikṣepa sātyakis tad dvidhācchinat",
    "GE07mbh_07_u:171.036b-022_0029": "sātyakis tu tam ādāya rājaputraṃ śarārditam",
    "GE07mbh_07_u:171.036b-022_0030": "aṣṭābhir niśitair bāṇair aśvatthāmānam ārdayat",
    "GE07mbh_07_u:171.036b-022_0031": "aśītyā punar āhatya nānārūpair amarṣaṇaḥ",
    "GE07mbh_07_u:171.036b-022_0032": "vivyādhāsya tribhiḥ sūtaṃ caturbhiś caturo hayān",
    "GE07mbh_07_u:171.036b-022_0033": "evam uktvā śarais tīkṣṇaiḥ sātyakiṃ tūrṇam āvṛṇot",
    "GE07mbh_07_u:171.036b-022_0034": "saṃrabdhaḥ krodhatāmrākṣo droṇaputraḥ pratāpavān",
    "GE07mbh_07_u:171.036b-022_0035": "sātyakis tu tataḥ kruddhaḥ śareṇānataparvaṇā",
    "GE07mbh_07_u:171.036b-022_0036": "droṇaputraṃ samājaghne sarvasainyasya paśyataḥ",
    "GE07mbh_07_u:171.036b-022_0037": "tato drauṇir mahārāja bāṇaiḥ saṃchādya sātyakim",
    "GE07mbh_07_u:171.036b-022_0038": "dhanuḥ krodhaparītātmā cicchedāśu mahāstravit",
    "GE07mbh_07_u:171.036b-022_0039": "tataḥ śaktiṃ mahāghorāṃ hemadaṇḍām ayasmayīm",
    "GE07mbh_07_u:171.036b-022_0040": "cikṣepa sātyakis tūrṇaṃ droṇaputrajighāṃsayā",
    "GE07mbh_07_u:171.036b-022_0041": "tām āpatantīṃ sahasā śakramuktām ivāśanim",
    "GE07mbh_07_u:171.036b-022_0042": "aprāptām eva ciccheda drauṇiḥ saptabhir āśugaiḥ",
    "GE07mbh_07_u:171.036b-022_0043": "tāṃ nikṛttāṃ śarair dṛṣṭvā drauṇinā sāyakair bhṛśam",
    "GE07mbh_07_u:171.036b-022_0044": "so 'nyat kārmukam ādāya bhāraghnaṃ vegavattaram",
    "GE07mbh_07_u:171.036b-022_0045": "tad vikṛṣya mahac cāpaṃ sātyakiḥ sātvatāṃ varaḥ",
    "GE07mbh_07_u:171.036b-022_0046": "sāyakair bahubhis tūrṇam aśvatthāmānam ārdayat",
    "GE07mbh_07_u:171.036b-022_0047": "tato drauṇiḥ susaṃrabdhaḥ śarajālena mādhavam",
    "GE07mbh_07_u:171.036b-022_0048": "chādayām āsa samare sātyakiṃ krodhamūrchitaḥ",
    "GE07mbh_07_u:171.036b-022_0049": "tāny asya śarajālāni antarikṣe viśāṃ pate",
    "GE07mbh_07_u:171.036b-022_0050": "aprāptān eva ciccheda yuyudhāno mahārathaḥ",
    "GE07mbh_07_u:171.036b-022_0051": "tataḥ pūrṇāyatotsṛṣṭair hemapuṅkhaiḥ śilāśitaiḥ",
    "GE07mbh_07_u:171.036b-022_0052": "bāṇair vivyādha sudṛḍhaṃ droṇaputram amarṣitaḥ",
    "GE07mbh_07_u:171.036b-022_0053": "tathā sa viddhaḥ subhṛśaṃ droṇaputro 'tyamarṣaṇaḥ",
    "GE07mbh_07_u:171.036b-022_0054": "śaineyaṃ samare kruddhaḥ pradahann iva cakṣuṣā",
    "GE07mbh_07_u:171.036b-022_0055": "avākirad ameyātmā bāṇavarṣaiḥ samantataḥ",
    "GE07mbh_07_u:171.036b-022_0056": "parvataṃ vāridhārābhis tapānte jalado yathā",
    "GE07mbh_07_u:171.036c": "droṇaputraṃ triṣaṣṭyā tu rājan vivyādha patriṇām",
    "GE07mbh_07_u:171.037a": "sārathiṃ cāsya viṃśatyā svarṇapuṅkhaiḥ śilāśitaiḥ",
    "GE07mbh_07_u:171.037c": "hayāṃś ca caturo 'vidhyac caturbhir niśitaiḥ śaraiḥ",
    "GE07mbh_07_u:171.038a": "viddhvā viddhvānadad drauṇiḥ kampayann iva medinīm",
    "GE07mbh_07_u:171.038c": "ādadat sarvalokasya prāṇān iva mahāraṇe",
    "GE07mbh_07_u:171.039a": "pārṣatas tu balī rājan kṛtāstraḥ kṛtaniśramaḥ",
    "GE07mbh_07_u:171.039c": "drauṇim evābhidudrāva kṛtvā mṛtyuṃ nivartanam",
    "GE07mbh_07_u:171.040a": "tato bāṇamayaṃ varṣaṃ droṇaputrasya mūrdhani",
    "GE07mbh_07_u:171.040c": "avāsṛjad ameyātmā pāñcālyo rathināṃ varaḥ",
    "GE07mbh_07_u:171.041a": "taṃ drauṇiḥ samare kruddhaś chādayām āsa patribhiḥ",
    "GE07mbh_07_u:171.041c": "vivyādha cainaṃ daśabhiḥ pitur vadham anusmaran",
    "GE07mbh_07_u:171.042a": "dvābhyāṃ ca suvikṛṣṭābhyāṃ kṣurābhyāṃ dhvajakārmuke",
    "GE07mbh_07_u:171.042c": "chittvā pāñcālarājasya drauṇir anyaiḥ samārdayat",
    "GE07mbh_07_u:171.043a": "vyaśvasūtarathaṃ cainaṃ drauṇiś cakre mahāhave",
    "GE07mbh_07_u:171.043c": "tasya cānucarān sarvān kruddhaḥ prācchādayac charaiḥ",
    "GE07mbh_07_u:171.044a": "pradrudrāva tataḥ sainyaṃ pāñcālānāṃ viśāṃ pate",
    "GE07mbh_07_u:171.044c": "saṃbhrāntarūpam ārtaṃ ca śaravarṣaparikṣatam",
    "GE07mbh_07_u:171.045a": "dṛṣṭvā ca vimukhān yodhān dhṛṣṭadyumnaṃ ca pīḍitam",
    "GE07mbh_07_u:171.045c": "śaineyo 'codayat tūrṇaṃ raṇaṃ drauṇirathaṃ prati",
    "GE07mbh_07_u:171.046a": "aṣṭabhir niśitaiś caiva so 'śvatthāmānam ārdayat",
    "GE07mbh_07_u:171.046c": "viṃśatyā punar āhatya nānārūpair amarṣaṇam",
    "GE07mbh_07_u:171.046e": "vivyādha ca tathā sūtaṃ caturbhiś caturo hayān",
    "GE07mbh_07_u:171.046f-023_0001": "dhanurdhvajaṃ ca saṃyattaiś ciccheda kṛtahastavat",
    "GE07mbh_07_u:171.046f-023_0002": "sa sāśvaṃ vyadhamac cāpi rathaṃ hemapariṣkṛtam",
    "GE07mbh_07_u:171.046f-023_0003": "hṛdi vivyādha samare triṃśatā sāyakair bhṛśam",
    "GE07mbh_07_u:171.046f-023_0004": "evaṃ sa pīḍito rājann aśvatthāmā mahābalaḥ",
    "GE07mbh_07_u:171.046f-023_0005": "śarajālaiḥ parivṛtaḥ kartavyaṃ nānvapadyata",
    "GE07mbh_07_u:171.046f-023_0006": "evaṃ gate guroḥ putre tava putro mahārathaḥ",
    "GE07mbh_07_u:171.046f-023_0007": "kṛpakarṇādibhiḥ sārdhaṃ śaraiḥ sātvatam āvṛṇot",
    "GE07mbh_07_u:171.046f-023_0008": "duryodhanas tu viṃśatyā kṛpaḥ śāradvatas tribhiḥ",
    "GE07mbh_07_u:171.046f-023_0009": "kṛtavarmātha daśabhiḥ karṇaḥ pañcāśatā śaraiḥ",
    "GE07mbh_07_u:171.046f-023_0010": "duḥśāsanaḥ śatenaiva vṛṣasenaś ca saptabhiḥ",
    "GE07mbh_07_u:171.046f-023_0011": "sātyakiṃ vivyadhus tūrṇaṃ samantān niśitaiḥ śaraiḥ",
    "GE07mbh_07_u:171.046f-023_0012": "tataḥ sa sātyakī rājan sarvān eva mahārathān",
    "GE07mbh_07_u:171.046f-023_0013": "virathān vimukhāṃś caiva kṣaṇenaivākaron nṛpa",
    "GE07mbh_07_u:171.046f-023_0014": "aśvatthāmā tu saṃprāpya cetanāṃ bharatarṣabha",
    "GE07mbh_07_u:171.046f-023_0015": "cintayām āsa duḥkhārto niḥśvasaṃś ca punaḥ punaḥ",
    "GE07mbh_07_u:171.046f-023_0016": "tato rathāntaraṃ drauṇiḥ samāruhya paraṃtapaḥ",
    "GE07mbh_07_u:171.046f-023_0017": "sātyakiṃ vārayām āsa kirañ śaraśatān bahūn",
    "GE07mbh_07_u:171.046f-023_0018": "tam āpatantaṃ saṃprekṣya bhāradvājasutaṃ raṇe",
    "GE07mbh_07_u:171.046f-023_0019": "virathaṃ vimukhaṃ caiva punaś cakre mahārathaḥ",
    "GE07mbh_07_u:171.046f-023_0020": "tatas te pāṇḍavā rājan dṛṣṭvā sātyakivikramam",
    "GE07mbh_07_u:171.046f-023_0021": "śaṅkhaśabdān bhṛśaṃ cakruḥ siṃhanādāṃś ca nedire",
    "GE07mbh_07_u:171.046f-023_0022": "evaṃ taṃ virathaṃ kṛtvā sātyakiḥ satyavikramaḥ",
    "GE07mbh_07_u:171.046f-023_0023": "jaghāna vṛṣasenasya trisāhasrān mahārathān",
    "GE07mbh_07_u:171.046f-023_0024": "ayutaṃ dantināṃ sārdhaṃ kṛpasya nijaghāna saḥ",
    "GE07mbh_07_u:171.046f-023_0025": "pañcāyutāni cāśvānāṃ śakuner nijaghāna ha",
    "GE07mbh_07_u:171.046f-023_0026": "tato drauṇir mahārāja ratham āruhya vīryavān",
    "GE07mbh_07_u:171.046f-023_0027": "sātyakiṃ prati saṃkruddhaḥ prayayau tadvadhepsayā",
    "GE07mbh_07_u:171.046f-023_0028": "punas tam āgataṃ dṛṣṭvā śaineyo niśitaiḥ śaraiḥ",
    "GE07mbh_07_u:171.046f-023_0029": "adārayat krūrataraiḥ punaḥ punar ariṃdama",
    "GE07mbh_07_u:171.047a": "so 'tividdho maheṣvāso nānāliṅgair amarṣaṇaḥ",
    "GE07mbh_07_u:171.047c": "yuyudhānena vai drauṇiḥ prahasan vākyam abravīt",
    "GE07mbh_07_u:171.048a": "śaineyābhyavapattiṃ te jānāmy ācāryaghātinaḥ",
    "GE07mbh_07_u:171.048c": "na tv enaṃ trāsyasi mayā grastam ātmānam eva ca",
    "GE07mbh_07_u:171.048d-1412_01": "śape ''tmanāhaṃ śaineya satyena tapasā tathā",
    "GE07mbh_07_u:171.048d-1412_02": "ahatvā sarvapāñcālān yathā śāntim avāpnuyām",
    "GE07mbh_07_u:171.048d-1412_03": "yad balaṃ pāṇḍaveyānāṃ vṛṣṇīnām api yad balam",
    "GE07mbh_07_u:171.048d-1412_04": "kriyatāṃ sarvam eveha nihaniṣyāmi somakān",
    "GE07mbh_07_u:171.049a": "evam uktvārkaraśmyābhaṃ suparvāṇaṃ śarottamam",
    "GE07mbh_07_u:171.049c": "vyasṛjat sātvate drauṇir vajraṃ vṛtre yathā hariḥ",
    "GE07mbh_07_u:171.050a": "sa taṃ nirbhidya tenāstaḥ sāyakaḥ saśarāvaram",
    "GE07mbh_07_u:171.050c": "viveśa vasudhāṃ bhittvā śvasan bilam ivoragaḥ",
    "GE07mbh_07_u:171.051a": "sa bhinnakavacaḥ śūras tottrārdita iva dvipaḥ",
    "GE07mbh_07_u:171.051c": "vimucya saśaraṃ cāpaṃ bhūrivraṇaparisravaḥ",
    "GE07mbh_07_u:171.052a": "sīdan rudhirasiktaś ca rathopastha upāviśat",
    "GE07mbh_07_u:171.052c": "sūtenāpahṛtas tūrṇaṃ droṇaputrād rathāntaram",
    "GE07mbh_07_u:171.053a": "athānyena supuṅkhena śareṇa nataparvaṇā",
    "GE07mbh_07_u:171.053c": "ājaghāna bhruvor madhye dhṛṣṭadyumnaṃ paraṃtapaḥ",
    "GE07mbh_07_u:171.054a": "sa pūrvam atividdhaś ca bhṛśaṃ paścāc ca pīḍitaḥ",
    "GE07mbh_07_u:171.054c": "sasāda yudhi pāñcālyo vyapāśrayata ca dhvajam",
    "GE07mbh_07_u:171.055a": "taṃ mattam iva siṃhena rājan kuñjaram arditam",
    "GE07mbh_07_u:171.055c": "javenābhyadravañ śūrāḥ pañca pāṇḍavato rathāḥ",
    "GE07mbh_07_u:171.056a": "kirīṭī bhīmasenaś ca vṛddhakṣatraś ca pauravaḥ",
    "GE07mbh_07_u:171.056c": "yuvarājaś ca cedīnāṃ mālavaś ca sudarśanaḥ",
    "GE07mbh_07_u:171.056d-1413_01": "ete hāhākṛtāḥ sarve pragṛhītaśarāsanāḥ",
    "GE07mbh_07_u:171.056d-1413_02": "vīraṃ drauṇāyaniṃ vīrāḥ sarvataḥ paryavārayan",
    "GE07mbh_07_u:171.056d-1413_03": "te viṃśatipade yattā guruputram amarṣaṇam",
    "GE07mbh_07_u:171.056e": "pañcabhiḥ pañcabhir bāṇair abhyaghnan sarvataḥ samam",
    "GE07mbh_07_u:171.057a": "āśīviṣābhair viṃśadbhiḥ pañcabhiś cāpi tāñ śaraiḥ",
    "GE07mbh_07_u:171.057c": "ciccheda yugapad drauṇiḥ pañcaviṃśatisāyakān",
    "GE07mbh_07_u:171.058a": "saptabhiś ca śitair bāṇaiḥ pauravaṃ drauṇir ārdayat",
    "GE07mbh_07_u:171.058c": "mālavaṃ tribhir ekena pārthaṃ ṣaḍbhir vṛkodaram",
    "GE07mbh_07_u:171.059a": "tatas te vivyadhuḥ sarve drauṇiṃ rājan mahārathāḥ",
    "GE07mbh_07_u:171.059c": "yugapac ca pṛthak caiva rukmapuṅkhaiḥ śilāśitaiḥ",
    "GE07mbh_07_u:171.060a": "yuvarājas tu viṃśatyā drauṇiṃ vivyādha patriṇām",
    "GE07mbh_07_u:171.060b-1414_01": "tatas tān ardayan sarvān drauṇir yugapad eva hi",
    "GE07mbh_07_u:171.060c": "pārthaś ca punar aṣṭābhis tathā sarve tribhis tribhiḥ",
    "GE07mbh_07_u:171.061a": "tato 'rjunaṃ ṣaḍbhir athājaghāna; drauṇāyanir daśabhir vāsudevam",
    "GE07mbh_07_u:171.061c": "bhīmaṃ daśārdhair yuvarājaṃ caturbhir; dvābhyāṃ chittvā kārmukaṃ ca dhvajaṃ",
    "GE07mbh_07_u:171.061c-1415_01": "dvābhyāṃ dvābhyāṃ mālavapauravau ca",
    "GE07mbh_07_u:171.061c-1415_02": "sūtaṃ viddhvā bhīmasenasya ṣaḍbhiḥ",
    "GE07mbh_07_u:171.061e": "punaḥ pārthaṃ śaravarṣeṇa viddhvā; drauṇir ghoraṃ siṃhanādaṃ nanāda",
    "GE07mbh_07_u:171.062a": "tasyāsyataḥ suniśitān pītadhārān; drauṇeḥ śarān pṛṣṭhataś cāgrataś ca",
    "GE07mbh_07_u:171.062c": "dharā viyad dyauḥ pradiśo diśaś ca; channā bāṇair abhavan ghorarūpaiḥ",
    "GE07mbh_07_u:171.063a": "āsīnasya svarathaṃ tūgratejāḥ; sudarśanasyendraketuprakāśau",
    "GE07mbh_07_u:171.063c": "bhujau śiraś cendrasamānavīryas; tribhiḥ śarair yugapat saṃcakarta",
    "GE07mbh_07_u:171.064a": "sa pauravaṃ rathaśaktyā nihatya; chittvā rathaṃ tilaśaś cāpi bāṇaiḥ",
    "GE07mbh_07_u:171.064c": "chittvāsya bāhū varacandanāktau; bhallena kāyāc chira uccakarta",
    "GE07mbh_07_u:171.065a": "yuvānam indīvaradāmavarṇaṃ; cedipriyaṃ yuvarājaṃ prahasya",
    "GE07mbh_07_u:171.065c": "bāṇais tvarāvāñ jvalitāgnikalpair; viddhvā prādān mṛtyave sāśvasūtam",
    "GE07mbh_07_u:171.065d-024_0001": "mālavaṃ pauravaṃ caiva yuvarājaṃ ca cedipam",
    "GE07mbh_07_u:171.065d-024_0002": "dṛṣṭvā samakṣaṃ nihataṃ droṇaputreṇa pāṇḍavaḥ",
    "GE07mbh_07_u:171.065d-024_0003": "bhīmaseno mahābāhuḥ krodham āhārayat param",
    "GE07mbh_07_u:171.065d-024_0004": "tataḥ śaraśatais tīkṣṇaiḥ saṃkruddhāśīviṣopamaiḥ",
    "GE07mbh_07_u:171.065d-024_0005": "chādayām āsa samare droṇaputraṃ paraṃtapaḥ",
    "GE07mbh_07_u:171.065d-024_0006": "tato drauṇir mahātejāḥ śaravarṣaṃ nihatya tam",
    "GE07mbh_07_u:171.065d-024_0007": "vivyādha niśitair bāṇair bhīmasenam amarṣaṇaḥ",
    "GE07mbh_07_u:171.065d-024_0008": "tato bhīmo mahābāhur drauṇer yudhi mahābalaḥ",
    "GE07mbh_07_u:171.065d-024_0009": "kṣurapreṇa dhanuś chittvā drauṇiṃ vivyādha patriṇā",
    "GE07mbh_07_u:171.065d-024_0010": "tad apāsya dhanuś chinnaṃ droṇaputro mahāmanāḥ",
    "GE07mbh_07_u:171.065d-024_0011": "anyat kārmukam ādāya bhīmaṃ vivyādha patribhiḥ",
    "GE07mbh_07_u:171.065d-024_0012": "tau drauṇibhīmau samare parākrāntau mahābalau",
    "GE07mbh_07_u:171.065d-024_0013": "avarṣatāṃ śaravarṣaṃ vṛṣṭimantāv ivāmbudau",
    "GE07mbh_07_u:171.065d-024_0014": "bhīmanāmāṅkitā bāṇāḥ svarṇapuṅkhāḥ śilāśitāḥ",
    "GE07mbh_07_u:171.065d-024_0015": "drauṇiṃ saṃchādayām āsur ghanaughā iva bhāskaram",
    "GE07mbh_07_u:171.065d-024_0016": "tathaiva drauṇinirmuktair bhīmaḥ saṃnataparvabhiḥ",
    "GE07mbh_07_u:171.065d-024_0017": "avākīryata sa kṣipraṃ śaraiḥ śatasahasraśaḥ",
    "GE07mbh_07_u:171.065d-024_0018": "sa chādyamānaḥ samare drauṇinā raṇaśālinā",
    "GE07mbh_07_u:171.065d-024_0019": "na vivyathe mahārāja tad adbhutam ivābhavat",
    "GE07mbh_07_u:171.065d-024_0020": "tato bhīmo mahābāhuḥ kārtasvaravibhūṣitān",
    "GE07mbh_07_u:171.065d-024_0021": "nārācān daśa saṃpraiṣīd yamadaṇḍanibhāñ śitān",
    "GE07mbh_07_u:171.065d-024_0022": "te jatrudeśam āsādya droṇaputrasya māriṣa",
    "GE07mbh_07_u:171.065d-024_0023": "nirbhidya viviśus tūrṇaṃ valmīkam iva pannagāḥ",
    "GE07mbh_07_u:171.065d-024_0024": "so 'tividdho bhṛśaṃ drauṇiḥ pāṇḍavena mahātmanā",
    "GE07mbh_07_u:171.065d-024_0025": "dhvajayaṣṭiṃ samāśritya nyamīlayata locane",
    "GE07mbh_07_u:171.065d-024_0026": "sa muhūrtāt punaḥ saṃjñāṃ labdhvā drauṇir narādhipa",
    "GE07mbh_07_u:171.065d-024_0027": "krodhaṃ paramam ātasthau samare rudhirokṣitaḥ",
    "GE07mbh_07_u:171.065d-024_0028": "dṛḍhaṃ so 'bhihatas tena pāṇḍavena mahātmanā",
    "GE07mbh_07_u:171.065d-024_0029": "vegaṃ cakre mahābāhur bhīmasenarathaṃ prati",
    "GE07mbh_07_u:171.065d-024_0030": "tata ākarṇapūrṇānāṃ śarāṇāṃ tigmatejasām",
    "GE07mbh_07_u:171.065d-024_0031": "śatam āśīviṣābhānāṃ preṣayām āsa bhārata",
    "GE07mbh_07_u:171.065d-024_0032": "bhīmo 'pi samaraślāghī tasya vīryam acintayat",
    "GE07mbh_07_u:171.065d-024_0033": "tūrṇaṃ prāsṛjad ugrāṇi śaravarṣāṇi pāṇḍavaḥ",
    "GE07mbh_07_u:171.065d-024_0034": "tato drauṇir mahārāja chittvāsya viśikhair dhanuḥ",
    "GE07mbh_07_u:171.065d-024_0035": "ājaghānorasi kruddhaḥ pāṇḍavaṃ niśitaiḥ śaraiḥ",
    "GE07mbh_07_u:171.065d-024_0036": "tato 'nyad dhanur ādāya bhīmaseno 'tyamarṣaṇaḥ",
    "GE07mbh_07_u:171.065d-024_0037": "vivyādha niśitair bāṇair drauṇiṃ pañcabhir āhave",
    "GE07mbh_07_u:171.065d-024_0038": "jīmūtāv iva gharmānte tau śaraughapravarṣiṇau",
    "GE07mbh_07_u:171.065d-024_0039": "anyonyakrodhatāmrākṣau chādayām āsatur yudhi",
    "GE07mbh_07_u:171.065d-024_0040": "talaśabdais tato ghorais trāsayantau parasparam",
    "GE07mbh_07_u:171.065d-024_0041": "ayudhyetāṃ susaṃrabdhau kṛtapratikṛtaiṣiṇau",
    "GE07mbh_07_u:171.065d-024_0042": "tato visphārya sumahac cāpaṃ rukmavibhūṣitam",
    "GE07mbh_07_u:171.065d-024_0043": "bhīmaṃ praikṣata sa drauṇiḥ śarān asyantam antikāt",
    "GE07mbh_07_u:171.065d-024_0044": "śarady aharmadhyagato dīptārcir iva bhāskaraḥ",
    "GE07mbh_07_u:171.065d-024_0045": "ādadānasya viśikhān saṃdadhānasya cāśugān",
    "GE07mbh_07_u:171.065d-024_0046": "vikarṣato muñcataś ca nāntaraṃ dadṛśur janāḥ",
    "GE07mbh_07_u:171.065d-024_0047": "alātacakrapratimaṃ tasya maṇḍalam āyudham",
    "GE07mbh_07_u:171.065d-024_0048": "drauṇer āsīn mahārāja bāṇān visṛjatas tadā",
    "GE07mbh_07_u:171.065d-024_0049": "dhanuś cyutāḥ śarās tasya śataśo 'tha sahasraśaḥ",
    "GE07mbh_07_u:171.065d-024_0050": "ākāśe pratyadṛśyanta śalabhānām ivāyatīḥ",
    "GE07mbh_07_u:171.065d-024_0051": "te tu drauṇidhanurmuktāḥ śarā hemavibhūṣitāḥ",
    "GE07mbh_07_u:171.065d-024_0052": "ajasram anvakīryanta ghorā bhīmarathaṃ prati",
    "GE07mbh_07_u:171.065d-024_0053": "tatrādbhutam apaśyāma bhīmasenasya vikramam",
    "GE07mbh_07_u:171.065d-024_0054": "balaṃ vīryaṃ prabhāvaṃ ca vyavasāyaṃ ca bhārata",
    "GE07mbh_07_u:171.065d-024_0055": "tāṃ sa meghād ivodbhūtāṃ bāṇavṛṣṭiṃ samantataḥ",
    "GE07mbh_07_u:171.065d-024_0056": "jalavṛṣṭiṃ mahāghorāṃ tapānta iva cintayan",
    "GE07mbh_07_u:171.065d-024_0057": "droṇaputravadhaprepsur bhīmo bhīmaparākramaḥ",
    "GE07mbh_07_u:171.065d-024_0058": "amuñcac charavarṣāṇi prāvṛṣīva balāhakaḥ",
    "GE07mbh_07_u:171.065d-024_0059": "tad rukmapṛṣṭhaṃ bhīmasya dhanur ghoraṃ mahad raṇe",
    "GE07mbh_07_u:171.065d-024_0060": "vikṛṣyamāṇaṃ vibabhau śakracāpam ivāparam",
    "GE07mbh_07_u:171.065d-024_0061": "tasmāc charāḥ prādur āsañ śataśo 'tha sahasraśaḥ",
    "GE07mbh_07_u:171.065d-024_0062": "saṃchādayantaḥ samare drauṇim āhavaśobhinam",
    "GE07mbh_07_u:171.065d-024_0063": "tayor visṛjator evaṃ śarajālāni māriṣa",
    "GE07mbh_07_u:171.065d-024_0064": "vāyur apyantarā rājan nāśaknot pratisarpitum",
    "GE07mbh_07_u:171.065d-024_0065": "tathā drauṇir mahārāja śarān hemavibhūṣitān",
    "GE07mbh_07_u:171.065d-024_0066": "tailadhautān prasannāgrān prāhiṇod vadhakāṅkṣayā",
    "GE07mbh_07_u:171.065d-024_0067": "tān antarikṣe viśikhais tridhaikaikam aśātayat",
    "GE07mbh_07_u:171.065d-024_0068": "viśeṣayan droṇasutaṃ tiṣṭha tiṣṭheti cābravīt",
    "GE07mbh_07_u:171.065d-024_0069": "punaś ca śaravarṣāṇi ghorāṇy ugrāṇi pāṇḍavaḥ",
    "GE07mbh_07_u:171.065d-024_0070": "vyasṛjad balavān kruddho droṇaputravadhepsayā",
    "GE07mbh_07_u:171.065d-024_0071": "tato 'stramāyayā tūrṇaṃ śaravṛṣṭiṃ nivārya tām",
    "GE07mbh_07_u:171.065d-024_0072": "dhanuś ciccheda bhīmasya droṇaputro mahāstravit",
    "GE07mbh_07_u:171.065d-024_0073": "śaraiś cainaṃ subahubhiḥ kruddhaḥ saṃkhye parābhinat",
    "GE07mbh_07_u:171.065d-024_0074": "sa chinnadhanvā balavān rathaśaktiṃ sudāruṇām",
    "GE07mbh_07_u:171.065d-024_0075": "vegenāvidhya cikṣepa droṇaputrarathaṃ prati",
    "GE07mbh_07_u:171.065d-024_0076": "tām āpatantīṃ sahasā maholkābhāṃ śitaiḥ śaraiḥ",
    "GE07mbh_07_u:171.065d-024_0077": "ciccheda samare drauṇir darśayan pāṇilāghavam",
    "GE07mbh_07_u:171.065d-024_0078": "etasminn antare bhīmo dṛḍham ādāya kārmukam",
    "GE07mbh_07_u:171.065d-024_0079": "drauṇiṃ vivyādha viśikhaiḥ smayamāno vṛkodaraḥ",
    "GE07mbh_07_u:171.065d-024_0080": "tato drauṇir mahārāja bhīmasenasya sārathim",
    "GE07mbh_07_u:171.065d-024_0081": "lalāṭe dārayām āsa śareṇānataparvaṇā",
    "GE07mbh_07_u:171.065d-024_0082": "so 'tividdho balavatā droṇaputreṇa sārathiḥ",
    "GE07mbh_07_u:171.065d-024_0083": "vyāmoham agamad rājan raśmīn utsṛjya vājinām",
    "GE07mbh_07_u:171.065d-024_0084": "tato 'śvāḥ prādravaṃs tūrṇaṃ mohite rathasārathau",
    "GE07mbh_07_u:171.065d-024_0085": "bhīmasenasya rājendra paśyatāṃ sarvadhanvinām",
    "GE07mbh_07_u:171.065d-024_0086": "taṃ dṛṣṭvā pradrutair aśvair apakṛṣṭaṃ raṇājirāt",
    "GE07mbh_07_u:171.066a": "tān nihatya raṇe vīro droṇaputro yudhāṃ patiḥ",
    "GE07mbh_07_u:171.066c": "dadhmau pramuditaḥ śaṅkhaṃ bṛhantam aparājitaḥ",
    "GE07mbh_07_u:171.067a": "tataḥ sarve ca pāñcālā bhīmasenaś ca pāṇḍavaḥ",
    "GE07mbh_07_u:171.067b-1416_01": "pāñcālās tu tataḥ sarve droṇaputraśarārditāḥ",
    "GE07mbh_07_u:171.067c": "dhṛṣṭadyumnarathaṃ bhītās tyaktvā saṃprādravan diśaḥ",
    "GE07mbh_07_u:171.068a": "tān prabhagnāṃs tathā drauṇiḥ pṛṣṭhato vikirañ śaraiḥ",
    "GE07mbh_07_u:171.068c": "abhyavartata vegena kālavat pāṇḍuvāhinīm",
    "GE07mbh_07_u:171.069a": "te vadhyamānāḥ samare droṇaputreṇa kṣatriyāḥ",
    "GE07mbh_07_u:171.069c": "droṇaputraṃ bhayād rājan dikṣu sarvāsu menire saṃjaya uvāca",
    "GE07mbh_07_u:172.001-1417_01": "tān dṛṣṭvā dravataḥ śūrān bībhatsur aparājitaḥ",
    "GE07mbh_07_u:172.001-1417_02": "matsyaiś ca somakaiś caiva sahito* *m abhyayāt",
    "GE07mbh_07_u:172.001a": "tat prabhagnaṃ balaṃ dṛṣṭvā kuntīputro dhanaṃjayaḥ",
    "GE07mbh_07_u:172.001c": "nyavārayad ameyātmā droṇaputravadhepsayā",
    "GE07mbh_07_u:172.002a": "tatas te sainikā rājan naiva tatrāvatasthire",
    "GE07mbh_07_u:172.002c": "saṃsthāpyamānā yatnena govindenārjunena ca",
    "GE07mbh_07_u:172.003a": "eka eva tu bībhatsuḥ somakāvayavaiḥ saha",
    "GE07mbh_07_u:172.003c": "matsyair anyaiś ca saṃdhāya kauravaiḥ saṃnyavartata",
    "GE07mbh_07_u:172.004a": "tato drutam atikramya siṃhalāṅgūlaketanam",
    "GE07mbh_07_u:172.004c": "savyasācī maheṣvāsam aśvatthāmānam abravīt",
    "GE07mbh_07_u:172.005a": "yā śaktir yac ca te vīryaṃ yaj jñānaṃ yac ca pauruṣam",
    "GE07mbh_07_u:172.005c": "dhārtarāṣṭreṣu yā prītiḥ pradveṣo 'smāsu yaś ca te",
    "GE07mbh_07_u:172.005e": "yac ca bhūyo 'sti tejas tat paramaṃ mama darśaya",
    "GE07mbh_07_u:172.006a": "sa eva droṇahantā te darpaṃ bhetsyati pārṣataḥ",
    "GE07mbh_07_u:172.006c": "kālānalasamaprakhyo dviṣatām antako yudhi",
    "GE07mbh_07_u:172.006e": "samāsādaya pāñcālyaṃ māṃ cāpi sahakeśavam",
    "GE07mbh_07_u:172.006f-1418_01": "darpaṃ nāśayitāsmy adya tavodvṛttasya saṃyuge",
    "GE07mbh_07_u:172.007": "dhṛtarāṣṭra uvāca",
    "GE07mbh_07_u:172.007a": "ācāryaputro mānārho balavāṃś cāpi saṃjaya",
    "GE07mbh_07_u:172.007c": "prītir dhanaṃjaye cāsya priyaś cāpi sa vāsaveḥ",
    "GE07mbh_07_u:172.008a": "na bhūtapūrvaṃ bībhatsor vākyaṃ paruṣam īdṛśam",
    "GE07mbh_07_u:172.008c": "atha kasmāt sa kaunteyaḥ sakhāyaṃ rūkṣam abravīt",
    "GE07mbh_07_u:172.009": "saṃjaya uvāca",
    "GE07mbh_07_u:172.009a": "yuvarāje hate caiva vṛddhakṣatre ca paurave",
    "GE07mbh_07_u:172.009c": "iṣvastravidhisaṃpanne mālave ca sudarśane",
    "GE07mbh_07_u:172.010a": "dhṛṣṭadyumne sātyakau ca bhīme cāpi parājite",
    "GE07mbh_07_u:172.010c": "yudhiṣṭhirasya tair vākyair marmaṇy api ca ghaṭṭite",
    "GE07mbh_07_u:172.011a": "antarbhede ca saṃjāte duḥkhaṃ saṃsmṛtya ca prabho",
    "GE07mbh_07_u:172.011c": "abhūtapūrvo bībhatsor duḥkhān manyur ajāyata",
    "GE07mbh_07_u:172.012a": "tasmād anarham aślīlam apriyaṃ drauṇim uktavān",
    "GE07mbh_07_u:172.012c": "mānyam ācāryatanayaṃ rūkṣaṃ kāpuruṣo yathā",
    "GE07mbh_07_u:172.013a": "evam uktaḥ śvasan krodhān maheṣvāsatamo nṛpa",
    "GE07mbh_07_u:172.013c": "pārthena paruṣaṃ vākyaṃ sarvamarmaghnayā girā",
    "GE07mbh_07_u:172.013e": "drauṇiś cukopa pārthāya kṛṣṇāya ca viśeṣataḥ",
    "GE07mbh_07_u:172.014a": "sa tu yatto rathe sthitvā vāry upaspṛśya vīryavān",
    "GE07mbh_07_u:172.014c": "devair api sudurdharṣam astram āgneyam ādade",
    "GE07mbh_07_u:172.015a": "dṛśyādṛśyān arigaṇān uddiśyācāryanandanaḥ",
    "GE07mbh_07_u:172.015c": "so 'bhimantrya śaraṃ dīptaṃ vidhūmam iva pāvakam",
    "GE07mbh_07_u:172.015e": "sarvataḥ krodham āviśya cikṣepa paravīrahā",
    "GE07mbh_07_u:172.016a": "tatas tumulam ākāśe śaravarṣam ajāyata",
    "GE07mbh_07_u:172.016b-1419_01": "pāvakārciḥ parītaṃ tat pārtham evābhipupluve",
    "GE07mbh_07_u:172.016b-1419_02": "ulkāś ca gaganāt petur diśaś ca na cakāśire",
    "GE07mbh_07_u:172.016b-1419_03": "tamaś ca sahasā raudraṃ camūm avatatāra tām",
    "GE07mbh_07_u:172.016b-1419_04": "rakṣāṃsi ca piśācāś ca vinedur abhisaṃgatāḥ",
    "GE07mbh_07_u:172.016c": "vavuś ca śiśirā vātāḥ sūryo naiva tatāpa ca",
    "GE07mbh_07_u:172.017a": "cukruśur dānavāś cāpi dikṣu sarvāsu bhairavam",
    "GE07mbh_07_u:172.017c": "rudhiraṃ cāpi varṣanto vinedus toyadāmbare",
    "GE07mbh_07_u:172.018a": "pakṣiṇaḥ paśavo gāvo munayaś cāpi suvratāḥ",
    "GE07mbh_07_u:172.018c": "paramaṃ prayatātmāno na śāntim upalebhire",
    "GE07mbh_07_u:172.019a": "bhrāntasarvamahābhūtam āvarjitadivākaram",
    "GE07mbh_07_u:172.019c": "trailokyam abhisaṃtaptaṃ jvarāviṣṭam ivāturam",
    "GE07mbh_07_u:172.020a": "śaratejo 'bhisaṃtaptā nāgā bhūmiśayās tathā",
    "GE07mbh_07_u:172.020c": "niḥśvasantaḥ samutpetus tejo ghoraṃ mumukṣavaḥ",
    "GE07mbh_07_u:172.021a": "jalajāni ca sattvāni dahyamānāni bhārata",
    "GE07mbh_07_u:172.021c": "na śāntim upajagmur hi tapyamānair jalāśayaiḥ",
    "GE07mbh_07_u:172.022a": "diśaḥ khaṃ pradiśaś caiva bhuvaṃ ca śaravṛṣṭayaḥ",
    "GE07mbh_07_u:172.022c": "uccāvacā nipetur vai garuḍānilaraṃhasaḥ",
    "GE07mbh_07_u:172.023a": "taiḥ śarair droṇaputrasya vajravegasamāhitaiḥ",
    "GE07mbh_07_u:172.023c": "pradagdhāḥ śatravaḥ petur agnidagdhā iva drumāḥ",
    "GE07mbh_07_u:172.023d-1420_01": "kṛṣṇārjunau hatāv adya droṇaputrasya māyayā",
    "GE07mbh_07_u:172.023d-1420_02": "iti sma sarve yo[? -rvayo]dhānāṃ matam āsīt tadānagha",
    "GE07mbh_07_u:172.024a": "dahyamānā mahānāgāḥ petur urvyāṃ samantataḥ",
    "GE07mbh_07_u:172.024c": "nadanto bhairavān nādāñ",
    "GE07mbh_07_u:172.025a": "apare pradrutās tatra dahyamānā mahāgajāḥ",
    "GE07mbh_07_u:172.025c": "tresus tathāpare ghore vane dāvāgnisaṃvṛtāḥ",
    "GE07mbh_07_u:172.026a": "drumāṇāṃ śikharāṇīva dāvadagdhāni māriṣa",
    "GE07mbh_07_u:172.026c": "aśvavṛndāny adṛśyanta rathavṛndāni cābhibho",
    "GE07mbh_07_u:172.026e": "apatanta rathaughāś ca tatra tatra sahasraśaḥ",
    "GE07mbh_07_u:172.027a": "tat sainyaṃ bhagavān agnir dadāha yudhi bhārata",
    "GE07mbh_07_u:172.027c": "yugānte sarvabhūtāni saṃvartaka ivānalaḥ",
    "GE07mbh_07_u:172.028a": "dṛṣṭvā tu pāṇḍavīṃ senāṃ dahyamānāṃ mahāhave",
    "GE07mbh_07_u:172.028c": "prahṛṣṭās tāvakā rājan siṃhanādān vinedire",
    "GE07mbh_07_u:172.029a": "tatas tūryasahasrāṇi nānāliṅgāni bhārata",
    "GE07mbh_07_u:172.029c": "tūrṇam ājaghnire hṛṣṭās tāvakā jitakāśinaḥ",
    "GE07mbh_07_u:172.029d-1421_01": "hāhākāre tataḥ sainye pāṇḍaveyeṣu bhārata",
    "GE07mbh_07_u:172.029d-1421_02": "rathasaṃghāś ca dahyanta hayānāṃ prayutāni ca",
    "GE07mbh_07_u:172.029d-1421_03": "tathā hayānāṃ vṛndāni pattayaś cāpy analpakāḥ",
    "GE07mbh_07_u:172.029d-1421_04": "guruputrāstravṛrdhyata[?ddhyartha]m ekajvālam abhūd balam",
    "GE07mbh_07_u:172.029d-1421_05": "vastrair ābharaṇaiś channaiḥ ketubhiś coddhatānalaiḥ",
    "GE07mbh_07_u:172.029d-1421_06": "dhāvamānaiś ca puruṣair dehabaddhair ivāgnibhiḥ",
    "GE07mbh_07_u:172.029d-1421_07": "nādahyamānaḥ pāṇḍūnāṃ kaś cit sainye vyadṛśyata",
    "GE07mbh_07_u:172.029d-1421_08": "udīrṇaṃ droṇaputraṃ ca dṛṣṭvā pārthaḥ paraṃtapaḥ",
    "GE07mbh_07_u:172.029d-1421_09": "gāṇḍīvaṃ jyāṃ ca bāṇāṃś ca so 'numantrya mahābalaḥ",
    "GE07mbh_07_u:172.029d-1421_10": "sasarja pra[?rjāpra]timaṃ divyam astraṃ brāhmam atitvaram",
    "GE07mbh_07_u:172.030a": "kṛtsnā hy akṣauhiṇī rājan savyasācī ca pāṇḍavaḥ",
    "GE07mbh_07_u:172.030c": "tamasā saṃvṛte loke nādṛśyata mahāhave",
    "GE07mbh_07_u:172.031a": "naiva nas tādṛśaṃ rājan dṛṣṭapūrvaṃ na ca śrutam",
    "GE07mbh_07_u:172.031c": "yādṛśaṃ droṇaputreṇa sṛṣṭam astram amarṣiṇā",
    "GE07mbh_07_u:172.032a": "arjunas tu mahārāja brāhmam astram udairayat",
    "GE07mbh_07_u:172.032c": "sarvāstrapratighātāya vihitaṃ padmayoninā",
    "GE07mbh_07_u:172.033a": "tato muhūrtād iva tat tamo vyupaśaśāma ha",
    "GE07mbh_07_u:172.033c": "pravavau cānilaḥ śīto diśaś ca vimalābhavan",
    "GE07mbh_07_u:172.034a": "tatrādbhutam apaśyāma kṛtsnām akṣauhiṇīṃ hatām",
    "GE07mbh_07_u:172.034c": "anabhijñeyarūpāṃ ca pradagdhām astramāyayā",
    "GE07mbh_07_u:172.035a": "tato vīrau maheṣvāsau vimuktau keśavārjunau",
    "GE07mbh_07_u:172.035c": "sahitau saṃpradṛśyetāṃ nabhasīva tamonudau",
    "GE07mbh_07_u:172.035d-1422_01": "tato gāṇḍīvadhanvā ca keśavaś cākṣatāv ubhau",
    "GE07mbh_07_u:172.036a": "sapatākadhvajahayaḥ sānukarṣavarāyudhaḥ",
    "GE07mbh_07_u:172.036c": "prababhau sa ratho muktas tāvakānāṃ bhayaṃkaraḥ",
    "GE07mbh_07_u:172.037a": "tataḥ kilakilāśabdaḥ śaṅkhabherīravaiḥ saha",
    "GE07mbh_07_u:172.037c": "pāṇḍavānāṃ prahṛṣṭānāṃ kṣaṇena samajāyata",
    "GE07mbh_07_u:172.037d-1423_01": "pāṇḍavān muditān dṛṣṭvā sarvān eva svasainikān",
    "GE07mbh_07_u:172.037d-1423_02": "duryodhanapurogās tu kauravyā vyathitābhavan",
    "GE07mbh_07_u:172.037d-1423_03": "itthaṃ drauṇimaheṣvāsaṃ pārtham apratimaṃ raṇe",
    "GE07mbh_07_u:172.037d-1423_04": "yuddhāyodīrṇamanasam apradhṛṣyaṃ surair api",
    "GE07mbh_07_u:172.037d-1423_05": "āvṛṇvānaṃ diśaḥ sarvā bāṇajālaiḥ samantataḥ",
    "GE07mbh_07_u:172.037d-1423_06": "dṛṣṭvā gāṇḍīvanirmuktaiḥ śarair āśīviṣopamaiḥ",
    "GE07mbh_07_u:172.037d-1423_07": "ādityam iva duṣprekṣyaṃ dahantam ahitān raṇe",
    "GE07mbh_07_u:172.038a": "hatāv iti tayor āsīt senayor ubhayor matiḥ",
    "GE07mbh_07_u:172.038c": "tarasābhyāgatau dṛṣṭvā vimuktau keśavārjunau",
    "GE07mbh_07_u:172.039a": "tāv akṣatau pramuditau dadhmatur vārijottamau",
    "GE07mbh_07_u:172.039c": "dṛṣṭvā pramuditān pārthāṃs tvadīyā vyathitābhavan",
    "GE07mbh_07_u:172.040a": "vimuktau ca mahātmānau dṛṣṭvā drauṇiḥ suduḥkhitaḥ",
    "GE07mbh_07_u:172.040c": "muhūrtaṃ cintayām āsa kiṃ tv etad iti māriṣa",
    "GE07mbh_07_u:172.041a": "cintayitvā tu rājendra",
    "GE07mbh_07_u:172.041c": "niḥśvasan dīrgham uṣṇaṃ ca vimanāś cābhavat tadā",
    "GE07mbh_07_u:172.042a": "tato drauṇir dhanur nyasya rathāt praskandya vegitaḥ",
    "GE07mbh_07_u:172.042c": "dhig dhik sarvam idaṃ mithyety uktvā saṃprādravad raṇāt",
    "GE07mbh_07_u:172.043a": "tataḥ snigdhāmbudābhāsaṃ vedavyāsam akalmaṣam",
    "GE07mbh_07_u:172.043c": "āvāsaṃ ca sarasvatyāḥ sa vai vyāsaṃ dadarśa ha",
    "GE07mbh_07_u:172.044a": "taṃ drauṇir agrato dṛṣṭvā sthitaṃ kurukulodvaha",
    "GE07mbh_07_u:172.044c": "sannakaṇṭho 'bravīd vākyam abhivādya sudīnavat",
    "GE07mbh_07_u:172.045a": "bho bho māyā yadṛcchā vā na vidmaḥ kim idaṃ bhavet",
    "GE07mbh_07_u:172.045b-1424_01": "pṛcchāmi tvām ahaṃ tāta saṃdehaṃ taṃ vadasva me",
    "GE07mbh_07_u:172.045c": "astraṃ tv idaṃ kathaṃ mithyā mama kaś ca vyatikramaḥ",
    "GE07mbh_07_u:172.046a": "adharottaram etad vā lokānāṃ vā parābhavaḥ",
    "GE07mbh_07_u:172.046c": "yad imau jīvataḥ kṛṣṇau kālo hi duratikramaḥ",
    "GE07mbh_07_u:172.047a": "nāsurāmaragandharvā na piśācā na rākṣasāḥ",
    "GE07mbh_07_u:172.047c": "na sarpayakṣapatagā na manuṣyāḥ kathaṃ cana",
    "GE07mbh_07_u:172.048a": "utsahante 'nyathā kartum etad astraṃ mayeritam",
    "GE07mbh_07_u:172.048c": "tad idaṃ kevalaṃ hatvā yuktām akṣauhiṇīṃ jvalat",
    "GE07mbh_07_u:172.048d-1425_01": "sarvaghāti mayā muktam astraṃ paramadāruṇam",
    "GE07mbh_07_u:172.049a": "kenemau martyadharmāṇau nāvadhīt keśavārjunau",
    "GE07mbh_07_u:172.049c": "etat prabrūhi bhagavan mayā pṛṣṭo yathātatham",
    "GE07mbh_07_u:172.049d-1426_01": "śrotum icchāmi tattvena sarvam etan mahāmune saṃjaya uvāca",
    "GE07mbh_07_u:172.049d-1427_01": "tataḥ samāyayau vyāso dṛṣṭvāstraṃ samudīritam",
    "GE07mbh_07_u:172.049d-1427_02": "taṃ prāptaṃ pūjayitvā tu drauṇiḥ papraccha saṃśayam",
    "GE07mbh_07_u:172.049d-1427_03": "yan nimittaṃ mahāstreṇa na dagdhau keśavārjunau",
    "GE07mbh_07_u:172.049d-1427_04": "kenopāyena nirmuktau tan me tvaṃ brūhi tattvataḥ",
    "GE07mbh_07_u:172.050": "vyāsa uvāca",
    "GE07mbh_07_u:172.050a": "mahāntam etam arthaṃ māṃ yaṃ tvaṃ pṛcchasi vismayāt",
    "GE07mbh_07_u:172.050c": "tat pravakṣyāmi te sarvaṃ samādhāya manaḥ śṛṇu",
    "GE07mbh_07_u:172.051a": "yo 'sau nārāyaṇo nāma pūrveṣām api pūrvajaḥ",
    "GE07mbh_07_u:172.051b-1428_01": "ādidevo jagannātho lokakartā svayaṃ prabhuḥ",
    "GE07mbh_07_u:172.051b-1428_02": "ādyaḥ sarvasya lokasya anādinidhano 'cyutaḥ",
    "GE07mbh_07_u:172.051b-1428_03": "vyākurvate yasya tattvaṃ śrutayo munayaś ca ha",
    "GE07mbh_07_u:172.051b-1428_04": "ato 'jayyaḥ sarvabhūtair manasāpi jagatpatiḥ",
    "GE07mbh_07_u:172.051b-1428_05": "tasmād imaṃ jetukāmo ajñānatamasā vṛtaḥ",
    "GE07mbh_07_u:172.051b-1428_06": "mā śucaḥ puruṣavyāghra viddhi tadvad ihārjunam",
    "GE07mbh_07_u:172.051b-1428_07": "tasya śaktir asau pārthas tasmāc chokam imaṃ tyaja",
    "GE07mbh_07_u:172.051b-1428_08": "viśveśvaro 'tha lokādiḥ paramātmā hy adhokṣajaḥ",
    "GE07mbh_07_u:172.051b-1428_09": "sahasrasaṃmitād aṃśād ekāṃśo 'yam ajāyata",
    "GE07mbh_07_u:172.051b-1428_10": "devānāṃ hitakāmārthaṃ lokānāṃ caiva sattama",
    "GE07mbh_07_u:172.051c": "ajāyata ca kāryārthaṃ putro dharmasya viśvakṛt",
    "GE07mbh_07_u:172.052a": "sa tapas tīvram ātasthe mainākaṃ girim āsthitaḥ",
    "GE07mbh_07_u:172.052c": "ūrdhvabāhur mahātejā jvalanādityasaṃnibhaḥ",
    "GE07mbh_07_u:172.053a": "ṣaṣṭiṃ varṣasahasrāṇi tāvanty eva śatāni ca",
    "GE07mbh_07_u:172.053c": "aśoṣayat tadātmānaṃ vāyubhakṣo 'mbujekṣaṇaḥ",
    "GE07mbh_07_u:172.054a": "athāparaṃ tapas taptvā dvis tato 'nyat punar mahat",
    "GE07mbh_07_u:172.054c": "dyāvāpṛthivyor vivaraṃ tejasā samapūrayat",
    "GE07mbh_07_u:172.055a": "sa tena tapasā tāta brahmabhūto yadābhavat",
    "GE07mbh_07_u:172.055c": "tato viśveśvaraṃ yoniṃ viśvasya jagataḥ patim",
    "GE07mbh_07_u:172.056a": "dadarśa bhṛśadurdarśaṃ sarvadevair apīśvaram",
    "GE07mbh_07_u:172.056c": "aṇīyasām aṇīyāṃsaṃ bṛhadbhyaś ca bṛhattaram",
    "GE07mbh_07_u:172.056d-1429_01": "astāvīt samanudhyāyan mahādevaṃ bṛhattaram",
    "GE07mbh_07_u:172.057a": "rudram īśānam ṛṣabhaṃ cekitānam ajaṃ param",
    "GE07mbh_07_u:172.057a-1430_01": "**** **** haraṃ śaṃbhuṃ kapardinam",
    "GE07mbh_07_u:172.057c": "gacchatas tiṣṭhato vāpi sarvabhūtahṛdi sthitam",
    "GE07mbh_07_u:172.058a": "durvāraṇaṃ durdṛśaṃ tigmamanyuṃ; mahātmānaṃ sarvaharaṃ pracetasam",
    "GE07mbh_07_u:172.058c": "divyaṃ cāpam iṣudhī cādadānaṃ; hiraṇyavarmāṇam anantavīryam",
    "GE07mbh_07_u:172.058c-1431_01": "durvāraṇaṃ sudurdharṣaṃ durnirīkṣyaṃ durāsadam",
    "GE07mbh_07_u:172.058c-1431_02": "atimanyuṃ mahātmānaṃ sarvabhūtapracetasam",
    "GE07mbh_07_u:172.058c-1431_03": "taṃ devadevaṃ paramāṇum īḍyaṃ",
    "GE07mbh_07_u:172.058c-1431_04": "saṃkhye divyāviṣudhī ādadānam",
    "GE07mbh_07_u:172.059a": "pinākinaṃ vajriṇaṃ dīptaśūlaṃ; paraśvadhiṃ gadinaṃ svāyatāsim",
    "GE07mbh_07_u:172.059c": "subhruṃ jaṭāmaṇḍalacandramauliṃ; vyāghrājinaṃ parighaṃ daṇḍapāṇim",
    "GE07mbh_07_u:172.060a": "śubhāṅgadaṃ nāgayajñopavītiṃ; viśvair gaṇaiḥ śobhitaṃ bhūtasaṃghaiḥ",
    "GE07mbh_07_u:172.060c": "ekībhūtaṃ tapasāṃ saṃnidhānaṃ; vayotigaiḥ suṣṭutam iṣṭavāgbhiḥ",
    "GE07mbh_07_u:172.061a": "jalaṃ divaṃ khaṃ kṣitiṃ candrasūryau; tathā vāyvagnī pratimānaṃ jagac ca",
    "GE07mbh_07_u:172.061c": "nālaṃ draṣṭuṃ yamajaṃ bhinnavṛttā; brahmadviṣaghnam amṛtasya yonim",
    "GE07mbh_07_u:172.061c-1432_01": "ye cānṛtā nāstikāḥ pāpaśīlāḥ",
    "GE07mbh_07_u:172.062a": "yaṃ paśyanti brāhmaṇāḥ sādhuvṛttāḥ; kṣīṇe pāpe manasā ye viśokāḥ",
    "GE07mbh_07_u:172.062c": "sa tanniṣṭhas tapasā dharmam īḍyaṃ; tadbhaktyā vai viśvarūpaṃ dadarśa",
    "GE07mbh_07_u:172.062c-1433_01": "nārāyaṇo devam evaprabhāvam",
    "GE07mbh_07_u:172.062e": "dṛṣṭvā cainaṃ vāṅmanobuddhidehaiḥ; saṃhṛṣṭātmā mumude devadevam",
    "GE07mbh_07_u:172.063a": "akṣamālāparikṣiptaṃ jyotiṣāṃ paramaṃ nidhim",
    "GE07mbh_07_u:172.063c": "tato nārāyaṇo dṛṣṭvā vavande viśvasaṃbhavam",
    "GE07mbh_07_u:172.064a": "varadaṃ pṛthucārvaṅgyā pārvatyā sahitaṃ prabhum",
    "GE07mbh_07_u:172.064b-1434_01": "krīḍamānaṃ mahātmānaṃ bhūtasaṃghagaṇair vṛtam",
    "GE07mbh_07_u:172.064c": "ajam īśānam avyagraṃ kāraṇātmānam acyutam",
    "GE07mbh_07_u:172.065a": "abhivādyātha rudrāya sadyo 'ndhakanipātine",
    "GE07mbh_07_u:172.065b-1435_01": "sa jānubhyāṃ mahīṃ gatvā kṛtvā śirasi cāñjalim",
    "GE07mbh_07_u:172.065c": "padmākṣas taṃ virūpākṣam abhituṣṭāva bhaktimān",
    "GE07mbh_07_u:172.066a": "tvat saṃbhūtā bhūtakṛto vareṇya; goptāro 'dya bhuvanaṃ pūrvadevāḥ",
    "GE07mbh_07_u:172.066c": "āviśyemāṃ dharaṇīṃ ye 'bhyarakṣan; purā purāṇāṃ tava deva sṛṣṭim",
    "GE07mbh_07_u:172.067a": "surāsurān nāgarakṣaḥpiśācān; narān suparṇān atha gandharvayakṣān",
    "GE07mbh_07_u:172.067c": "pṛthagvidhān bhūtasaṃghāṃś ca viśvāṃs; tvatsaṃbhūtān vidma sarvāṃs tathaiva",
    "GE07mbh_07_u:172.067e": "aindraṃ yāmyaṃ vāruṇaṃ vaittapālyaṃ; maitraṃ tvāṣṭraṃ karma saumyaṃ ca tubhyam",
    "GE07mbh_07_u:172.068a": "rūpaṃ jyotiḥ śabda ākāśavāyuḥ; sparśaḥ svādyaṃ salilaṃ gandha urvī",
    "GE07mbh_07_u:172.068c": "kāmo brahmā brahma ca brāhmaṇāś ca; tvatsaṃbhūtaṃ sthāsnu cariṣṇu cedam",
    "GE07mbh_07_u:172.069a": "adbhyaḥ stokā yānti yathā pṛthaktvaṃ; tābhiś caikyaṃ saṃkṣaye yānti bhūyaḥ",
    "GE07mbh_07_u:172.069c": "evaṃ vidvān prabhavaṃ cāpy ayaṃ ca; hitvā bhūtānāṃ tatra sāyujyam eti",
    "GE07mbh_07_u:172.070a": "divyāvṛtau mānasau dvau suparṇāv; avākśākhaḥ pippalaḥ sapta gopāḥ",
    "GE07mbh_07_u:172.070c": "daśāpy anye ye puraṃ dhārayanti; tvayā sṛṣṭās te hi tebhyaḥ paras tvam",
    "GE07mbh_07_u:172.070d-1436_01": "vācaś cārthā devatā lokapālā",
    "GE07mbh_07_u:172.070d-1436_02": "lokān anye ye purā dhārayanti",
    "GE07mbh_07_u:172.070d-1436_03": "gatā hi tebhyaḥ paramaṃ tatparaṃ ca",
    "GE07mbh_07_u:172.070d-1436_04": "tvat saṃbhūtās te ca tebhyaḥ paras tvam",
    "GE07mbh_07_u:172.070e": "bhūtaṃ bhavyaṃ bhavitā cāpy adhṛṣyaṃ; tvatsaṃbhūtā bhuvanānīha viśvā",
    "GE07mbh_07_u:172.070f-1437_01": "tvatto bhāvāḥ sarva evābhivṛttāḥ",
    "GE07mbh_07_u:172.071a": "bhaktaṃ ca māṃ bhajamānaṃ bhajasva; mā rīriṣo mām ahitāhitena",
    "GE07mbh_07_u:172.071c": "ātmānaṃ tvām ātmano 'nanyabhāvo; vidvān evaṃ gacchati brahma śukram",
    "GE07mbh_07_u:172.072a": "astauṣaṃ tvāṃ tava saṃmānam icchan; vicinvan vai savṛṣaṃ devavarya",
    "GE07mbh_07_u:172.072c": "sudurlabhān dehi varān mameṣṭān; abhiṣṭutaḥ pratikārṣīś ca mā mām",
    "GE07mbh_07_u:172.073a": "tasmai varān acintyātmā nīlakaṇṭhaḥ pinākadhṛk",
    "GE07mbh_07_u:172.073c": "arhate devamukhyāya prāyacchad ṛṣisaṃstutaḥ",
    "GE07mbh_07_u:172.074": "nīlakaṇṭha uvāca",
    "GE07mbh_07_u:172.074a": "matprasādān manuṣyeṣu devagandharvayoniṣu",
    "GE07mbh_07_u:172.074c": "aprameyabalātmā tvaṃ nārāyaṇa bhaviṣyasi",
    "GE07mbh_07_u:172.075a": "na ca tvā prasahiṣyanti devāsuramahoragāḥ",
    "GE07mbh_07_u:172.075c": "na piśācā na gandharvā na narā na ca rākṣasāḥ",
    "GE07mbh_07_u:172.076a": "na suparṇās tathā nāgā na ca viśve viyonijāḥ",
    "GE07mbh_07_u:172.076c": "na kaś cit tvāṃ ca devo 'pi samareṣu vijeṣyati",
    "GE07mbh_07_u:172.077a": "na śastreṇa na vajreṇa nāgninā na ca vāyunā",
    "GE07mbh_07_u:172.077c": "nārdreṇa na ca śuṣkeṇa trasena sthāvareṇa vā",
    "GE07mbh_07_u:172.077d-1438_01": "na hastena na pādena na kāṣṭhena na loṣṭunā",
    "GE07mbh_07_u:172.078a": "kaś cit tava rujaṃ kartā matprasādāt kathaṃ cana",
    "GE07mbh_07_u:172.078c": "api cet samaraṃ gatvā bhaviṣyasi mamādhikaḥ",
    "GE07mbh_07_u:172.079": "vyāsa uvāca",
    "GE07mbh_07_u:172.079a": "evam ete varā labdhāḥ purastād viddhi śauriṇā",
    "GE07mbh_07_u:172.079c": "sa eṣa devaś carati māyayā mohayañ jagat",
    "GE07mbh_07_u:172.080a": "tasyaiva tapasā jātaṃ naraṃ nāma mahāmunim",
    "GE07mbh_07_u:172.080c": "tulyam etena devena taṃ jānīhy arjunaṃ sadā",
    "GE07mbh_07_u:172.081a": "tāv etau pūrvadevānāṃ paramopacitāv ṛṣī",
    "GE07mbh_07_u:172.081c": "lokayātrāvidhānārthaṃ saṃjāyete yuge yuge",
    "GE07mbh_07_u:172.081c-1439_01": "**** **** dānavānāṃ vadhāya ca dharmasaṃsthāpanārthāya",
    "GE07mbh_07_u:172.082a": "tathaiva karmaṇaḥ kṛtsnaṃ mahatas tapaso 'pi ca",
    "GE07mbh_07_u:172.082c": "tejomanyuś ca vidvaṃs tvaṃ jāto raudro mahāmate",
    "GE07mbh_07_u:172.083a": "sa bhavān devavat prājño jñātvā bhavamayaṃ jagat",
    "GE07mbh_07_u:172.083c": "avākarṣas tvam ātmānaṃ niyamais tatpriyepsayā",
    "GE07mbh_07_u:172.084a": "śubham aurvaṃ navaṃ kṛtvā mahāpuruṣavigraham",
    "GE07mbh_07_u:172.084c": "ījivāṃs tvaṃ japair homair upahāraiś ca mānada",
    "GE07mbh_07_u:172.085a": "sa tathā pūjyamānas te pūrvadevo 'py atūtuṣat",
    "GE07mbh_07_u:172.085c": "puṣkalāṃś ca varān prādāt tava vidvan hṛdi sthitān",
    "GE07mbh_07_u:172.086a": "janmakarmatapoyogās tayos tava ca puṣkalāḥ",
    "GE07mbh_07_u:172.086c": "tābhyāṃ liṅge 'rcito devas tvayārcāyāṃ yuge yuge",
    "GE07mbh_07_u:172.086d-1440_01": "caturdaśyaṣṭamītithye liṅgaṃ naktena yo 'rcayet",
    "GE07mbh_07_u:172.086d-1440_02": "yāvaj jīvan vratadharaḥ samadeśacaro bhavet",
    "GE07mbh_07_u:172.086d-1440_03": "sa eṣa viṣṇurudraś ca śaṃkaro viṣṇusaṃbhavaḥ",
    "GE07mbh_07_u:172.086d-1440_04": "śarīram ekam etābhyāṃ yogād arthe dvidhākṛtam",
    "GE07mbh_07_u:172.086d-1440_05": "sarve viṣṇumayā devāḥ sarvaviṣṇumayā gaṇāḥ",
    "GE07mbh_07_u:172.086d-1440_06": "sarvaṃ vai viṣṇunā vyāptaṃ trailokyaṃ sacarācaram",
    "GE07mbh_07_u:172.086d-1440_07": "mūrtayas tasya devasya brahmāviṣṇumaheśvarāḥ",
    "GE07mbh_07_u:172.086d-1440_08": "anantasya mahābāho yac cānyad api kiṃ cana",
    "GE07mbh_07_u:172.086d-1441_01": "devadevas tv acintyātmā ajeyo viṣṇusaṃbhavaḥ",
    "GE07mbh_07_u:172.087a": "sarvarūpaṃ bhavaṃ jñātvā liṅge yo 'rcayati prabhum",
    "GE07mbh_07_u:172.087c": "ātmayogāś ca tasmin vai śāstrayogāś ca śāśvatāḥ",
    "GE07mbh_07_u:172.088a": "evaṃ devā yajanto hi siddhāś ca paramarṣayaḥ",
    "GE07mbh_07_u:172.088c": "prārthayanti paraṃ loke sthānam eva ca śāśvatam",
    "GE07mbh_07_u:172.089a": "sa eṣa rudrabhaktaś ca keśavo rudrasaṃbhavaḥ",
    "GE07mbh_07_u:172.089c": "kṛṣṇa eva hi yaṣṭavyo yajñaiś caiṣa sanātanaḥ",
    "GE07mbh_07_u:172.089d-1442_01": "cintyate yogibhir nityaṃ tad viṣṇoḥ paramaṃ padam",
    "GE07mbh_07_u:172.089d-1442_02": "yadā yadā hi dharmasya glānir loke pravartate",
    "GE07mbh_07_u:172.089d-1442_03": "abhyutthānam adharmasya tadātmānaṃ sṛjaty asau",
    "GE07mbh_07_u:172.089d-1442_04": "matsyaḥ kūrmo varāhaś ca nṛsiṃho vāmano hariḥ",
    "GE07mbh_07_u:172.089d-1442_05": "sādhyo nārāyaṇo viṣṇuḥ kaśyapasyātmasaṃbhavaḥ",
    "GE07mbh_07_u:172.089d-1442_06": "rāmo rāmaś ca rāmaś ca vāsudevaś ca yādavaḥ",
    "GE07mbh_07_u:172.089d-1442_07": "kalkī bhaviṣyate vipro yuge kṣīṇe punar hariḥ",
    "GE07mbh_07_u:172.089d-1442_08": "ekenaivātmanā viśvaṃ sthāvaraṃ jaṅgamaṃ ca yat",
    "GE07mbh_07_u:172.089d-1442_09": "tat sarvaṃ viṣṇunā sṛṣṭam anantena mahātmanā",
    "GE07mbh_07_u:172.089d-1442_10": "tapa eṣa prakurute lokānāṃ hitakāmyayā",
    "GE07mbh_07_u:172.089d-1442_11": "tapaḥpradhānena kṛto lokaś cāpi pravartate",
    "GE07mbh_07_u:172.089d-1442_12": "ato nimittaṃ hi haris tapaś carati nityaśaḥ",
    "GE07mbh_07_u:172.089d-1442_13": "varāṃś ca prārthayaty asmāt pradhānād devasattamāt",
    "GE07mbh_07_u:172.089d-1442_14": "badarīṃ samupāgamya viṣṇunā viṣṇunā saha",
    "GE07mbh_07_u:172.089d-1442_15": "tapaś cīrṇaṃ viśālāyām etat te kathitaṃ mayā",
    "GE07mbh_07_u:172.090a": "sarvabhūtabhavaṃ jñātvā liṅge 'rcayati yaḥ prabhum",
    "GE07mbh_07_u:172.090c": "tasminn abhyadhikāṃ prītiṃ karoti vṛṣabhadhvajaḥ",
    "GE07mbh_07_u:172.091": "saṃjaya uvāca",
    "GE07mbh_07_u:172.091a": "tasya tad vacanaṃ śrutvā droṇaputro mahārathaḥ",
    "GE07mbh_07_u:172.091c": "namaścakāra rudrāya bahu mene ca keśavam",
    "GE07mbh_07_u:172.092a": "hṛṣṭalomā ca vaśyātmā namaskṛtya maharṣaye",
    "GE07mbh_07_u:172.092c": "varūthinīm abhipretya avahāram akārayat",
    "GE07mbh_07_u:172.093a": "tataḥ pratyavahāro 'bhūt pāṇḍavānāṃ viśāṃ pate",
    "GE07mbh_07_u:172.093c": "kauravāṇāṃ ca dīnānāṃ droṇe yudhi nipātite",
    "GE07mbh_07_u:172.094a": "yuddhaṃ kṛtvā dinān pañca droṇo hatvā varūthinīm",
    "GE07mbh_07_u:172.094c": "brahmalokaṃ gato rājan brāhmaṇo vedapāragaḥ",
    "GE07mbh_07_u:173.001": "dhṛtarāṣṭra uvāca",
    "GE07mbh_07_u:173.001a": "tasminn atirathe droṇe nihate tatra saṃjaya",
    "GE07mbh_07_u:173.001c": "māmakāḥ pāṇḍavāś caiva kim akurvann ataḥ param",
    "GE07mbh_07_u:173.002": "saṃjaya uvāca",
    "GE07mbh_07_u:173.002a": "tasminn atirathe droṇe nihate pārṣatena vai",
    "GE07mbh_07_u:173.002c": "kauraveṣu ca bhagneṣu kuntīputro dhanaṃjayaḥ",
    "GE07mbh_07_u:173.003a": "dṛṣṭvā sumahad āścaryam ātmano vijayāvaham",
    "GE07mbh_07_u:173.003b-1443_01": "muniṃ snigdhāmbudābhāsaṃ vedavyāsam akalmaṣam",
    "GE07mbh_07_u:173.003c": "yadṛcchayāgataṃ vyāsaṃ papraccha bharatarṣabha",
    "GE07mbh_07_u:173.004a": "saṃgrāme nighnataḥ śatrūñ śaraughair vimalair aham",
    "GE07mbh_07_u:173.004c": "agrato lakṣaye yāntaṃ puruṣaṃ pāvakaprabham",
    "GE07mbh_07_u:173.005a": "jvalantaṃ śūlam udyamya yāṃ diśaṃ pratipadyate",
    "GE07mbh_07_u:173.005c": "tasyāṃ diśi viśīryante śatravo me mahāmune",
    "GE07mbh_07_u:173.006a": "na padbhyāṃ spṛśate bhūmiṃ na ca śūlaṃ vimuñcati",
    "GE07mbh_07_u:173.006c": "śūlāc chūlasahasrāṇi niṣpetus tasya tejasā",
    "GE07mbh_07_u:173.007a": "tena bhagnān arīn sarvān madbhagnān manyate janaḥ",
    "GE07mbh_07_u:173.007c": "tena dagdhāni sainyāni pṛṣṭhato 'nudahāmy aham",
    "GE07mbh_07_u:173.008a": "bhagavaṃs tan mamācakṣva ko vai sa puruṣottamaḥ",
    "GE07mbh_07_u:173.008c": "śūlapāṇir mahān kṛṣṇa tejasā sūryasaṃnibhaḥ",
    "GE07mbh_07_u:173.009": "vyāsa uvāca",
    "GE07mbh_07_u:173.009a": "prajāpatīnāṃ prathamaṃ taijasaṃ puruṣaṃ vibhum",
    "GE07mbh_07_u:173.009c": "bhuvanaṃ bhūr bhuvaṃ devaṃ sarvalokeśvaraṃ prabhum",
    "GE07mbh_07_u:173.010a": "īśānaṃ varadaṃ pārtha dṛṣṭavān asi śaṃkaram",
    "GE07mbh_07_u:173.010c": "taṃ gaccha śaraṇaṃ devaṃ sarvādiṃ bhuvaneśvaram",
    "GE07mbh_07_u:173.011a": "mahādevaṃ mahātmānam īśānaṃ jaṭilaṃ śivam",
    "GE07mbh_07_u:173.011c": "tryakṣaṃ mahābhujaṃ rudraṃ śikhinaṃ cīravāsasam",
    "GE07mbh_07_u:173.011d-1444_01": "devadevaṃ haraṃ sthāṇuṃ varadaṃ bhuvaneśvaram",
    "GE07mbh_07_u:173.011d-1444_02": "jagatpradhānam ajitaṃ jagatpatim adhīśvaram",
    "GE07mbh_07_u:173.011d-1444_03": "jagadyoniṃ jagadbījaṃ jayinaṃ jagato gatim",
    "GE07mbh_07_u:173.011d-1444_04": "viśvātmānaṃ viśvasṛjaṃ viśvamūrtiṃ yaśasvinam",
    "GE07mbh_07_u:173.011d-1444_05": "viśveśvaraṃ viśvayoniṃ viśvakarmāṇam īśvaram",
    "GE07mbh_07_u:173.011d-1444_06": "śaṃbhuṃ svayaṃbhuṃ bhūteśaṃ bhūtabhavyabhavodbhavam",
    "GE07mbh_07_u:173.011d-1444_07": "yogaṃ yogeśvaraṃ sarvaṃ sarvalokeśvareśvaram",
    "GE07mbh_07_u:173.011d-1444_08": "sarvaśreṣṭhaṃ jagacchreṣṭhaṃ variṣṭhaṃ parameṣṭhinam",
    "GE07mbh_07_u:173.011d-1444_09": "lokatrayavidhātāram ekaṃ lokatrayāśrayam",
    "GE07mbh_07_u:173.011d-1444_10": "sudurjayaṃ jagannāthaṃ janmamṛtyujarātigam",
    "GE07mbh_07_u:173.011d-1444_11": "jñānātmānaṃ jñānagamyaṃ jñānajñeyaṃ sudurvidam",
    "GE07mbh_07_u:173.011d-1445_01": "śuddhātmānaṃ varaṃ bhīmaṃ vaśinaṃ viśvaretasam",
    "GE07mbh_07_u:173.011d-1445_02": "śāśvataṃ bhūdharaṃ devaṃ sarvavāgīśvareśvaram",
    "GE07mbh_07_u:173.011e": "dātāraṃ caiva bhaktānāṃ prasādavihitān varān",
    "GE07mbh_07_u:173.012a": "tasya te pārṣadā divyā rūpair nānāvidhaiḥ vibhoḥ",
    "GE07mbh_07_u:173.012c": "vāmanā jaṭilā muṇḍā hrasvagrīvā mahodarāḥ",
    "GE07mbh_07_u:173.013a": "mahākāyā mahotsāhā mahākarṇās",
    "GE07mbh_07_u:173.013c": "ānanair vikṛtaiḥ pādaiḥ pārtha veṣaiś ca vaikṛtaiḥ",
    "GE07mbh_07_u:173.014a": "īdṛśaiḥ sa mahādevaḥ pūjyamāno maheśvaraḥ",
    "GE07mbh_07_u:173.014c": "sa śivas tāta tejasvī prasādād yāti te 'grataḥ",
    "GE07mbh_07_u:173.014e": "tasmin ghore tadā pārtha saṃgrāme lomaharṣaṇe",
    "GE07mbh_07_u:173.015a": "droṇakarṇakṛpair guptāṃ maheṣvāsaiḥ prahāribhiḥ",
    "GE07mbh_07_u:173.015c": "kas tāṃ senāṃ tadā pārtha manasāpi pradharṣayet",
    "GE07mbh_07_u:173.015e": "ṛte devān maheṣvāsād bahurūpān maheśvarāt",
    "GE07mbh_07_u:173.016a": "sthātum utsahate kaś cin na tasminn agrataḥ sthite",
    "GE07mbh_07_u:173.016c": "na hi bhūtaṃ samaṃ tena triṣu lokeṣu vidyate",
    "GE07mbh_07_u:173.017a": "gandhenāpi hi saṃgrāme tasya kruddhasya śatravaḥ",
    "GE07mbh_07_u:173.017c": "visaṃjñā hatabhūyiṣṭhā vepanti ca patanti ca",
    "GE07mbh_07_u:173.018a": "tasmai namas tu kurvanto devās tiṣṭhanti vai divi",
    "GE07mbh_07_u:173.018c": "ye cānye mānavā loke ye ca svargajito narāḥ",
    "GE07mbh_07_u:173.019a": "ye bhaktā varadaṃ devaṃ śivaṃ rudram umāpatim",
    "GE07mbh_07_u:173.019b-1446_01": "ananyabhāvena sadā sarveśaṃ samupāsate",
    "GE07mbh_07_u:173.019b-1447_01": "saṃgrāmeṣu jayaṃ prāpya pālayanti mahīm imām",
    "GE07mbh_07_u:173.019c": "iha loke sukhaṃ prāpya te yānti paramāṃ gatim",
    "GE07mbh_07_u:173.020a": "namaskuruṣva kaunteya tasmai śāntāya vai sadā",
    "GE07mbh_07_u:173.020c": "rudrāya śitikaṇṭhāya kaniṣṭhāya suvarcase",
    "GE07mbh_07_u:173.021a": "kapardine karālāya haryakṣṇe varadāya ca",
    "GE07mbh_07_u:173.021c": "yāmyāyāvyaktakeśāya sadvṛtte śaṃkarāya ca",
    "GE07mbh_07_u:173.022a": "kāmyāya harinetrāya sthāṇave puruṣāya ca",
    "GE07mbh_07_u:173.022c": "harikeśāya muṇḍāya kṛśāyottaraṇāya",
    "GE07mbh_07_u:173.023a": "bhāskarāya sutīrthāya devadevāya raṃhase",
    "GE07mbh_07_u:173.023c": "bahurūpāya śarvāya priyāya priyavāsase",
    "GE07mbh_07_u:173.024a": "uṣṇīṣiṇe suvaktrāya sahasrākṣāya mīḍhuṣe",
    "GE07mbh_07_u:173.024b-1448_01": "namo vṛkṣāya senānye madhyamāya namo namaḥ",
    "GE07mbh_07_u:173.024c": "giriśāya praśāntāya pataye cīravāsase",
    "GE07mbh_07_u:173.025a": "hiraṇyabāhave caiva ugrāya pataye diśām",
    "GE07mbh_07_u:173.025b-1449_01": "diśāṃ digdantināṃ caiva dikkālapataye namaḥ",
    "GE07mbh_07_u:173.025c": "parjanyapataye caiva bhūtānāṃ pataye namaḥ",
    "GE07mbh_07_u:173.026a": "vṛkṣāṇāṃ pataye caiva apāṃ ca pataye tathā",
    "GE07mbh_07_u:173.026c": "vṛkṣair āvṛtakāyāya senānye madhyamāya ca",
    "GE07mbh_07_u:173.027a": "sruvahastāya devāya dhanvine bhārgavāya ca",
    "GE07mbh_07_u:173.027c": "bahurūpāya viśvasya pataye cīravāsase",
    "GE07mbh_07_u:173.028a": "sahasraśirase caiva sahasranayanāya ca",
    "GE07mbh_07_u:173.028c": "sahasrabāhave caiva sahasracaraṇāya ca",
    "GE07mbh_07_u:173.028d-1450_01": "sahasrabāhvor upādāya namo 'saṃkhyeyakarmaṇe",
    "GE07mbh_07_u:173.029a": "śaraṇaṃ prāpya kaunteya varadaṃ bhuvaneśvaram",
    "GE07mbh_07_u:173.029c": "umāpatiṃ virūpākṣaṃ",
    "GE07mbh_07_u:173.029e": "prajānāṃ patim avyagraṃ bhūtānāṃ patim avyayam",
    "GE07mbh_07_u:173.030a": "kapardinaṃ vṛṣāvartaṃ vṛṣanābhaṃ vṛṣadhvajam",
    "GE07mbh_07_u:173.030c": "vṛṣadarpaṃ vṛṣapatiṃ vṛṣaśṛṅgaṃ vṛṣarṣabham",
    "GE07mbh_07_u:173.031a": "vṛṣāṅkaṃ vṛṣabhodāraṃ vṛṣabhaṃ vṛṣabhekṣaṇam",
    "GE07mbh_07_u:173.031c": "vṛṣāyudhaṃ vṛṣaśaraṃ vṛṣabhūtaṃ maheśvaram",
    "GE07mbh_07_u:173.032a": "mahodaraṃ mahākāyaṃ dvīpicarmanivāsinam",
    "GE07mbh_07_u:173.032c": "lokeśaṃ varadaṃ muṇḍaṃ brahmaṇyaṃ brāhmaṇapriyam",
    "GE07mbh_07_u:173.033a": "triśūlapāṇiṃ varadaṃ khaḍgacarmadharaṃ prabhum",
    "GE07mbh_07_u:173.033c": "pinākinaṃ khaṇḍaparaśuṃ lokānāṃ patim īśvaram",
    "GE07mbh_07_u:173.033d-1451_01": "niṣaṅginaṃ paraśuhastaṃ dharmāṇāṃ ca prakāśakam",
    "GE07mbh_07_u:173.033e": "prapadye śaraṇaṃ devaṃ śaraṇyaṃ cīravāsasam",
    "GE07mbh_07_u:173.034a": "namas tasmai sureśāya yasya vaiśravaṇaḥ sakhā",
    "GE07mbh_07_u:173.034c": "suvāsase namo nityaṃ suvratāya sudhanvine",
    "GE07mbh_07_u:173.034d-1452_01": "ugrāyudhāya devāya suvratāya bhavāya ca",
    "GE07mbh_07_u:173.035a": "sruvahastāya devāya sukhadhanvāya dhanvine",
    "GE07mbh_07_u:173.035c": "dhanvantarāya dhanuṣe dhanvācāryāya dhanvine",
    "GE07mbh_07_u:173.036a": "ugrāyudhāya devāya namaḥ suravarāya ca",
    "GE07mbh_07_u:173.036c": "namo 'stu bahurūpāya namaś ca bahudhanvine",
    "GE07mbh_07_u:173.037a": "namo 'stu sthāṇave nityaṃ suvratāya sudhanvine",
    "GE07mbh_07_u:173.037c": "namo 'stu tripuraghnāya bhagaghnāya ca vai namaḥ",
    "GE07mbh_07_u:173.038a": "vanaspatīnāṃ pataye narāṇāṃ pataye namaḥ",
    "GE07mbh_07_u:173.038b-1453_01": "mātṝṇāṃ pataye caiva gaṇānāṃ pataye namaḥ",
    "GE07mbh_07_u:173.038c": "apāṃ ca pataye nityaṃ yajñānāṃ pataye namaḥ",
    "GE07mbh_07_u:173.039a": "pūṣṇo dantavināśāya tryakṣāya varadāya ca",
    "GE07mbh_07_u:173.039c": "nīlakaṇṭhāya piṅgāya svarṇakeśāya vai namaḥ",
    "GE07mbh_07_u:173.040a": "karmāṇi caiva divyāni mahādevasya dhīmataḥ",
    "GE07mbh_07_u:173.040c": "tāni te kīrtayiṣyāmi yathāprajñaṃ yathāśrutam",
    "GE07mbh_07_u:173.041a": "na surā nāsurā loke na gandharvā na rākṣasāḥ",
    "GE07mbh_07_u:173.041c": "sukham edhanti kupite tasminn api guhāgatāḥ",
    "GE07mbh_07_u:173.041d-1454_01": "dakṣasya yajamānasya vidhivat saṃbhṛtaṃ purā",
    "GE07mbh_07_u:173.042a": "vivyādha kupito yajñaṃ nirbhayas tu bhavas tadā",
    "GE07mbh_07_u:173.042c": "dhanuṣā bāṇam utsṛjya saghoṣaṃ vinanāda ca",
    "GE07mbh_07_u:173.043a": "te na śarma kutaḥ śāntiṃ lebhire sma surās tadā",
    "GE07mbh_07_u:173.043c": "vidrute sahasā yajñe kupite ca maheśvare",
    "GE07mbh_07_u:173.044a": "tena jyātalaghoṣeṇa sarve lokāḥ samākulāḥ",
    "GE07mbh_07_u:173.044c": "babhūvur vaśagāḥ pārtha nipetuś ca surāsurāḥ",
    "GE07mbh_07_u:173.045a": "āpaś cukṣubhire sarvāś cakampe ca vasuṃdharā",
    "GE07mbh_07_u:173.045c": "parvatāś ca vyaśīryanta diśo nāgāś ca mohitāḥ",
    "GE07mbh_07_u:173.046a": "andhāś ca tamasā lokā na prakāśanta saṃvṛtāḥ",
    "GE07mbh_07_u:173.046c": "jaghnivān saha sūryeṇa sarveṣāṃ jyotiṣāṃ prabhāḥ",
    "GE07mbh_07_u:173.047a": "cukruśur bhayabhītāś ca śāntiṃ cakrus tathaiva ca",
    "GE07mbh_07_u:173.047c": "ṛṣayaḥ sarvabhūtānām ātmanaś ca sukhaiṣiṇaḥ",
    "GE07mbh_07_u:173.048a": "pūṣāṇam abhyadravata śaṃkaraḥ prahasann iva",
    "GE07mbh_07_u:173.048c": "puroḍāśaṃ bhakṣayato daśanān vai vyaśātayat",
    "GE07mbh_07_u:173.049a": "tato niścakramur devā vepamānā natāḥ sma tam",
    "GE07mbh_07_u:173.049c": "punaś ca saṃdadhe dīptaṃ devānāṃ niśitaṃ śaram",
    "GE07mbh_07_u:173.049d-1455_01": "sadhūmavisphuliṅgābhaṃ vidyuttoyadasaṃnibham",
    "GE07mbh_07_u:173.049d-1455_02": "taṃ dṛṣṭvā tu surāḥ sarve praṇipatya maheśvaram",
    "GE07mbh_07_u:173.050a": "rudrasya yajñabhāgaṃ ca viśiṣṭaṃ te nv akalpayan",
    "GE07mbh_07_u:173.050c": "bhayena tridaśā rājañ śaraṇaṃ ca prapedire",
    "GE07mbh_07_u:173.051a": "tena caivātikopena sa yajñaḥ saṃdhitas tadā",
    "GE07mbh_07_u:173.051c": "yattāś cāpi surā āsan yattāś cādyāpi taṃ prati",
    "GE07mbh_07_u:173.052a": "asurāṇāṃ purāṇy āsaṃs trīṇi vīryavatāṃ divi",
    "GE07mbh_07_u:173.052c": "āyasaṃ rājataṃ caiva sauvarṇam aparaṃ mahat",
    "GE07mbh_07_u:173.053a": "āyasaṃ tārakākṣasya kamalākṣasya rājatam",
    "GE07mbh_07_u:173.053c": "sauvarṇaṃ paramaṃ hy āsīd vidyunmālina eva ca",
    "GE07mbh_07_u:173.054a": "na śaktas tāni maghavān bhettuṃ sarvāyudhair api",
    "GE07mbh_07_u:173.054c": "atha sarve 'marā rudraṃ jagmuḥ śaraṇam arditāḥ",
    "GE07mbh_07_u:173.055a": "te tam ūcur mahātmānaṃ sarve devāḥ savāsavāḥ",
    "GE07mbh_07_u:173.055b-1456_01": "brahmadattavarā hy ete ghorās tripuravāsinaḥ",
    "GE07mbh_07_u:173.055b-1456_02": "pīḍayanty adhikaṃ lokaṃ yasmāt te varadarpitāḥ",
    "GE07mbh_07_u:173.055b-1456_03": "tvad ṛte devadeveśa nānyaḥ śaktaḥ kathaṃ cana",
    "GE07mbh_07_u:173.055b-1456_04": "hantuṃ daityān mahādeva tvaṃ hantā ca suradviṣām",
    "GE07mbh_07_u:173.055c": "rudra raudrā bhaviṣyanti paśavaḥ sarvakarmasu",
    "GE07mbh_07_u:173.055e": "nipātayiṣyase cainān asurān bhuvaneśvara",
    "GE07mbh_07_u:173.056a": "sa tathoktas tathety uktvā devānāṃ hitakāmyayā",
    "GE07mbh_07_u:173.056b-1457_01": "śalyam agniṃ ca vai kṛtvā puṅkhe somam apāṃ patim",
    "GE07mbh_07_u:173.056b-1457_02": "sa kṛtvā dhanur oṃkāraṃ sāvitrīṃ jyāṃ maheśvaraḥ",
    "GE07mbh_07_u:173.056b-1457_03": "hayāṃś ca caturo vedān sarvavedamayaṃ ratham",
    "GE07mbh_07_u:173.056b-1457_04": "prajāpatiṃ rathaśreṣṭhe viniyujya sa sārathim",
    "GE07mbh_07_u:173.056b-025_0001": "gandhamādanavindhyau ca kṛtvā vaṃśadhvajau haraḥ",
    "GE07mbh_07_u:173.056b-025_0002": "pṛthvīṃ sasāgaravanāṃ rathaṃ kṛtvā tu śaṃkaraḥ",
    "GE07mbh_07_u:173.056b-025_0003": "akṣaṃ kṛtvā tu nāgendraṃ śeṣaṃ nāgaṃ trilocanaḥ",
    "GE07mbh_07_u:173.056b-025_0004": "cakraṃ kṛtvā tu candrārkau devadevaḥ pinākadhṛk",
    "GE07mbh_07_u:173.056b-025_0005": "aṇī kṛtvailapatraṃ ca puṣpadantaṃ ca tryambakaḥ",
    "GE07mbh_07_u:173.056b-025_0006": "yūpaṃ kṛtvā ca malayam avanāhaṃ ca takṣakam",
    "GE07mbh_07_u:173.056b-025_0007": "yoktrāṅgāni ca catvāri kṛtvā śarvaḥ pratāpavān",
    "GE07mbh_07_u:173.056b-025_0008": "vedān kṛtvātha caturaś caturo 'śvān maheśvaraḥ",
    "GE07mbh_07_u:173.056b-025_0009": "upavedān khalīnāṃś ca kṛtvā lokatrayeśvaraḥ",
    "GE07mbh_07_u:173.056b-025_0010": "gāyatrīṃ pragrahaṃ kṛtvā sāvitrīṃ ca maheśvaraḥ",
    "GE07mbh_07_u:173.056b-025_0011": "kṛtvoṃkāraṃ pratodaṃ ca brahmāṇaṃ caiva sārathim",
    "GE07mbh_07_u:173.056b-025_0012": "gāṇḍīvaṃ mandaraṃ kṛtvā guṇaṃ kṛtvā ca vāsukim",
    "GE07mbh_07_u:173.056b-025_0013": "viṣṇuṃ śarottamaṃ kṛtvā śalyam agniṃ tathaiva ca",
    "GE07mbh_07_u:173.056b-025_0014": "vāyuṃ kṛtvātha vājābhyāṃ puṅkhe vaivasvataṃ yamam",
    "GE07mbh_07_u:173.056b-025_0015": "vidyut kṛtvātha niśrāṇaṃ meruṃ kṛtvātha vai dhvajam",
    "GE07mbh_07_u:173.056b-025_0016": "āruhya sa rathaṃ divyaṃ sarvadevamayaṃ śivaḥ",
    "GE07mbh_07_u:173.056b-025_0017": "tripurasya vadhārthāya sthāṇuḥ praharatāṃ varaḥ",
    "GE07mbh_07_u:173.056b-025_0018": "asurāṇām antakaraḥ śrīmān atulavikramaḥ",
    "GE07mbh_07_u:173.056b-025_0019": "stūyamānaḥ suraiḥ pārtha ṛṣibhiś ca tapodhanaiḥ",
    "GE07mbh_07_u:173.056b-025_0020": "sthānaṃ māheśvaraṃ kṛtvā divyam apratimaṃ prabhuḥ",
    "GE07mbh_07_u:173.056c": "atiṣṭhat sthāṇubhūtaḥ sa sahasraṃ parivatsarān",
    "GE07mbh_07_u:173.057a": "yadā trīṇi sametāni antarikṣe purāṇi vai",
    "GE07mbh_07_u:173.057c": "triparvaṇā triśalyena tena tāni bibheda saḥ",
    "GE07mbh_07_u:173.058a": "purāṇi na ca taṃ śekur dānavāḥ prativīkṣitum",
    "GE07mbh_07_u:173.058c": "śaraṃ kālāgnisaṃyuktaṃ viṣṇusomasamāyutam",
    "GE07mbh_07_u:173.058d-1458_01": "purāṇi dagdhavantaṃ taṃ devī yātā pravīkṣitum",
    "GE07mbh_07_u:173.058d-1459_01": "mumoca bhagavāñ śaṃbhuḥ purāṇy ādiśya vīryavān",
    "GE07mbh_07_u:173.058d-1459_02": "tato daityā mahābhāga saputrāḥ saparigrahāḥ",
    "GE07mbh_07_u:173.058d-1459_03": "bhasmībhūtā durātmāno bhinnāś ca tripure purā",
    "GE07mbh_07_u:173.058d-1459_04": "hatvā daityān mahādevaḥ sarvadevaiḥ sabhājitaḥ",
    "GE07mbh_07_u:173.058d-1459_05": "ṛṣibhiḥ saṃstutaś caiva parāṃ mudam upāgamat",
    "GE07mbh_07_u:173.058d-1459_06": "tato brahmā suraiḥ sārdhaṃ bṛhaspatipurogamaiḥ",
    "GE07mbh_07_u:173.058d-1459_07": "stutim ārebhire kartuṃ bhinne tripuramandire",
    "GE07mbh_07_u:173.058d-1460_01": "devyāḥ svayaṃvare vṛttaṃ śṛṇuṣvānyad dhanaṃjaya",
    "GE07mbh_07_u:173.059a": "bālam aṅkagataṃ kṛtvā svayaṃ pañcaśikhaṃ punaḥ",
    "GE07mbh_07_u:173.059c": "umā jijñāsamānā vai ko 'yam ity abravīt surān",
    "GE07mbh_07_u:173.059d-1461_01": "asūyataś ca śakrasya vajreṇa prahariṣyataḥ",
    "GE07mbh_07_u:173.060a": "bāhuṃ savajraṃ śakrasya kruddhasyāstambhayat prabhuḥ",
    "GE07mbh_07_u:173.060b-1462_01": "prahasya bhagavāṃs tūrṇaṃ sarvalokeśvaraḥ śivaḥ",
    "GE07mbh_07_u:173.060b-1462_02": "tataḥ saṃstambhitabhujaḥ śakro devagaṇair vṛtaḥ",
    "GE07mbh_07_u:173.060b-1462_03": "jagāma śaraṇaṃ tūrṇaṃ brahmāṇaṃ prabhum avyayam",
    "GE07mbh_07_u:173.060b-1462_04": "te taṃ praṇamya śirasā procuḥ prāñjalayas tadā",
    "GE07mbh_07_u:173.060b-1462_05": "kim apy aṅkagataṃ brahman pārvatyā bhūtam adbhutam",
    "GE07mbh_07_u:173.060b-1462_06": "bālarūpadharaṃ dṛṣṭvā nāsmābhis tac ca lakṣitam",
    "GE07mbh_07_u:173.060b-1462_07": "tasmāt tvāṃ praṣṭum icchāmo nirjitā yena vai vayam",
    "GE07mbh_07_u:173.060b-1462_08": "ayudhyatā hi bālena līlayā sapuraṃdarāḥ",
    "GE07mbh_07_u:173.060b-1462_09": "teṣāṃ tad vacanaṃ śrutvā brahmā brahmavidāṃ varaḥ",
    "GE07mbh_07_u:173.060b-1462_10": "dhyātvā sa śaṃbhuṃ bhagavān bālaṃ cāmitatejasam",
    "GE07mbh_07_u:173.060b-1462_11": "uvāca bhagavān brahmā śakrādīṃś ca surottamān",
    "GE07mbh_07_u:173.060b-1462_12": "carācarasya jagataḥ prabhuḥ sa bhagavān haraḥ",
    "GE07mbh_07_u:173.060b-1462_13": "tasmāt parataraṃ nānyat kiṃ cid asti maheśvarāt",
    "GE07mbh_07_u:173.060b-1462_14": "yo dṛṣṭo hy umayā sārdhaṃ yuṣmābhir amitadyutiḥ",
    "GE07mbh_07_u:173.060b-1462_15": "sa pārvatyāḥ kṛte devaḥ kṛtavān bālarūpatām",
    "GE07mbh_07_u:173.060b-1462_16": "te mayā sahitā yūyaṃ prapadyadhvaṃ tam eva hi",
    "GE07mbh_07_u:173.060c": "sa eṣa bhagavān devaḥ sarvalokeśvaraḥ prabhuḥ",
    "GE07mbh_07_u:173.060d-1463_01": "evam uktā gatā devā yatra devo maheśvaraḥ",
    "GE07mbh_07_u:173.060d-1464_01": "athānyena svarūpeṇa brahmā dṛṣṭvā tam avyayam",
    "GE07mbh_07_u:173.061a": "na saṃbubudhire cainaṃ devās taṃ bhuvaneśvaram",
    "GE07mbh_07_u:173.061c": "saprajāpatayaḥ sarve bālārkasadṛśaprabham",
    "GE07mbh_07_u:173.062a": "athābhyetya tato brahmā dṛṣṭvā ca sa maheśvaram",
    "GE07mbh_07_u:173.062c": "ayaṃ śreṣṭha iti jñātvā vavande taṃ pitāmahaḥ brahmovāca",
    "GE07mbh_07_u:173.062d-1465_01": "tvaṃ yajño bhuvanasyāsya tvaṃ gatis tvaṃ parāyaṇam",
    "GE07mbh_07_u:173.062d-1465_02": "tvaṃ bhavas tvaṃ mahādevas tvaṃ dhāma paramaṃ padam",
    "GE07mbh_07_u:173.062d-1465_03": "tvayā sarvam idaṃ vyāptaṃ jagat sthāvarajaṅgamam",
    "GE07mbh_07_u:173.062d-1465_04": "bhagavan bhūtabhavyeśa lokanātha jagatpate",
    "GE07mbh_07_u:173.062d-1465_05": "prasādaṃ kuru śakrasya tvayā krodhārditasya vai vyāsa uvāca",
    "GE07mbh_07_u:173.062d-1465_06": "padmayoner vacaḥ śrutvā tataḥ prīto",
    "GE07mbh_07_u:173.062d-1465_07": "prasādābhimukho bhūtvā cāṭṭahāsam athākarot",
    "GE07mbh_07_u:173.063a": "tataḥ prasādayām āsur umāṃ rudraṃ ca te surāḥ",
    "GE07mbh_07_u:173.063c": "abhavac ca punar bāhur yathāprakṛti vajriṇaḥ",
    "GE07mbh_07_u:173.064a": "teṣāṃ prasanno bhagavān sapatnīko vṛṣadhvajaḥ",
    "GE07mbh_07_u:173.064c": "devānāṃ tridaśaśreṣṭho",
    "GE07mbh_07_u:173.065a": "sa vai rudraḥ sa ca śivaḥ so 'gniḥ śarvaḥ sa sarvavit",
    "GE07mbh_07_u:173.065c": "sa cendraś caiva vāyuś ca so 'śvinau sa ca vidyutaḥ",
    "GE07mbh_07_u:173.066a": "sa bhavaḥ sa ca parjanyo mahādevaḥ sa cānaghaḥ",
    "GE07mbh_07_u:173.066c": "sa candramāḥ sa ceśānaḥ sa sūryo varuṇaś ca saḥ",
    "GE07mbh_07_u:173.067a": "sa kālaḥ so 'ntako mṛtyuḥ sa yamo rātryahāni ca",
    "GE07mbh_07_u:173.067c": "māsārdhamāsā ṛtavaḥ saṃdhye saṃvatsaraś ca saḥ",
    "GE07mbh_07_u:173.068a": "sa ca dhātā vidhātā ca viśvātmā viśvakarmakṛt",
    "GE07mbh_07_u:173.068c": "sarvāsāṃ devatānāṃ ca dhārayaty avapur vapuḥ",
    "GE07mbh_07_u:173.069a": "sarvair devaiḥ stuto devaḥ saikadhā bahudhā ca saḥ",
    "GE07mbh_07_u:173.069c": "śatadhā sahasradhā caiva tathā śatasahasradhā",
    "GE07mbh_07_u:173.069d-1466_01": "dve tanū tasya devasya vedajñā brāhmaṇā viduḥ",
    "GE07mbh_07_u:173.069d-1466_02": "ghorā cānyā śivā cānyā te tanū bahudhā punaḥ",
    "GE07mbh_07_u:173.069d-1466_03": "ghorā tu yā tanus tasya so 'gnir vidyut sa bhāskaraḥ",
    "GE07mbh_07_u:173.069d-1466_04": "somārdhaṃ punar evāsya āpo jyotīṃṣi candramāḥ",
    "GE07mbh_07_u:173.069d-1466_05": "vedāṅgāḥ sopaniṣadaḥ purāṇādhyātmaniścayāḥ",
    "GE07mbh_07_u:173.069d-1466_06": "yad atra paramaṃ guhyaṃ sa vai devo maheśvaraḥ",
    "GE07mbh_07_u:173.070a": "īdṛśaḥ sa mahādevo bhūyaś ca bhagavān ajaḥ",
    "GE07mbh_07_u:173.070c": "na hi sarve mayā śakyā vaktuṃ bhagavato guṇāḥ",
    "GE07mbh_07_u:173.070d-1467_01": "api varṣasahasreṇa satataṃ pāṇḍunandana",
    "GE07mbh_07_u:173.071a": "sarvair grahair gṛhītān vai sarvapāpasamanvitān",
    "GE07mbh_07_u:173.071c": "sa mocayati suprītaḥ śaraṇyaḥ śaraṇāgatān",
    "GE07mbh_07_u:173.072a": "āyur ārogyam aiśvaryaṃ vittaṃ kāmāṃś ca puṣkalān",
    "GE07mbh_07_u:173.072c": "sa dadāti manuṣyebhyaḥ sa caivākṣipate punaḥ",
    "GE07mbh_07_u:173.073a": "sendrādiṣu ca deveṣu tasya caiśvaryam ucyate",
    "GE07mbh_07_u:173.073c": "sa caiva vyāhṛte loke manuṣyāṇāṃ śubhāśubhe",
    "GE07mbh_07_u:173.074a": "aiśvaryāc caiva kāmānām īśvaraḥ punar ucyate",
    "GE07mbh_07_u:173.074c": "maheśvaraś ca bhūtānāṃ mahatām īśvaraś ca saḥ",
    "GE07mbh_07_u:173.075a": "bahubhir bahudhā rūpair viśvaṃ vyāpnoti vai jagat",
    "GE07mbh_07_u:173.075c": "asya devasya yad vaktraṃ samudre tad atiṣṭhata",
    "GE07mbh_07_u:173.075d-1468_01": "vaḍavāmukheti vikhyātaṃ pibat toyamayaṃ haviḥ",
    "GE07mbh_07_u:173.076a": "eṣa caiva śmaśāneṣu devo vasati nityaśaḥ",
    "GE07mbh_07_u:173.076c": "yajanty enaṃ janās tatra vīrasthāna itīśvaram",
    "GE07mbh_07_u:173.077a": "asya dīptāni rūpāṇi ghorāṇi ca bahūni ca",
    "GE07mbh_07_u:173.077c": "loke yāny asya kurvanti manuṣyāḥ pravadanti ca",
    "GE07mbh_07_u:173.078a": "nāmadheyāni lokeṣu bahūny atra yathārthavat",
    "GE07mbh_07_u:173.078c": "nirucyante mahattvāc ca vibhutvāt karmabhis tathā",
    "GE07mbh_07_u:173.079a": "vede cāsya samāmnātaṃ śatarudrīyam uttamam",
    "GE07mbh_07_u:173.079c": "nāmnā cānantarudreti upasthānaṃ mahātmanaḥ",
    "GE07mbh_07_u:173.080a": "sa kāmānāṃ prabhur devo ye divyā ye ca mānuṣāḥ",
    "GE07mbh_07_u:173.080c": "sa vibhuḥ sa prabhur devo viśvaṃ vyāpnuvate mahat",
    "GE07mbh_07_u:173.081a": "jyeṣṭhaṃ bhūtaṃ vadanty enaṃ brāhmaṇā munayas tathā",
    "GE07mbh_07_u:173.081c": "prathamo hy eṣa devānāṃ mukhād asyānalo 'bhavat",
    "GE07mbh_07_u:173.082a": "sarvathā yat paśūn pāti taiś ca yad ramate punaḥ",
    "GE07mbh_07_u:173.082c": "teṣām adhipatir yac ca tasmāt paśupatiḥ smṛtaḥ",
    "GE07mbh_07_u:173.083a": "nityena brahmacaryeṇa liṅgam asya yadā sthitam",
    "GE07mbh_07_u:173.083c": "mahayanti ca lokāś ca maheśvara iti smṛtaḥ",
    "GE07mbh_07_u:173.084a": "ṛṣayaś caiva devāś ca gandharvāpsarasas tathā",
    "GE07mbh_07_u:173.084c": "liṅgam asyārcayanti sma tac cāpy ūrdhvaṃ samāsthitam",
    "GE07mbh_07_u:173.084d-1469_01": "urdhvaliṅgas tataś cokto bhagavān brāhmaṇaiḥ sadā",
    "GE07mbh_07_u:173.085a": "pūjyamāne tatas tasmin modate sa maheśvaraḥ",
    "GE07mbh_07_u:173.085c": "sukhī prītaś ca bhavati prahṛṣṭaś caiva śaṃkaraḥ",
    "GE07mbh_07_u:173.086a": "yad asya bahudhā rūpaṃ bhūtabhavyabhavatsthitam",
    "GE07mbh_07_u:173.086c": "sthāvaraṃ jaṅgamaṃ caiva bahurūpas tataḥ smṛtaḥ",
    "GE07mbh_07_u:173.087a": "ekākṣo jājvalann āste sarvatokṣimayo 'pi vā",
    "GE07mbh_07_u:173.087c": "krodhād yaś cāviśal lokāṃs tasmāc charva iti smṛtaḥ",
    "GE07mbh_07_u:173.088a": "dhūmraṃ rūpaṃ ca yat tasya dhūrjaṭis tena ucyate",
    "GE07mbh_07_u:173.088c": "viśve devāś ca yat tasmin viśvarūpas tataḥ smṛtaḥ",
    "GE07mbh_07_u:173.089a": "tisro devīr yadā caiva bhajate bhuvaneśvaraḥ",
    "GE07mbh_07_u:173.089c": "dyām apaḥ pṛthivīṃ caiva tryambakaś ca tataḥ smṛtaḥ",
    "GE07mbh_07_u:173.090a": "samedhayati yan nityaṃ sarvārthān sarvakarmasu",
    "GE07mbh_07_u:173.090c": "śivam icchan manuṣyāṇāṃ tasmād eśa śivaḥ smṛtaḥ",
    "GE07mbh_07_u:173.091a": "sahasrākṣo 'yutākṣo vā sarvatokṣimayo 'pi vā",
    "GE07mbh_07_u:173.091c": "yac ca viśvaṃ mahat pāti mahādevas tataḥ smṛtaḥ",
    "GE07mbh_07_u:173.092a": "dahaty ūrdhvaṃ sthito yac ca prāṇotpattisthitaś ca yat",
    "GE07mbh_07_u:173.092c": "sthitaliṅgaś ca yan nityaṃ tasmāt sthāṇur iti smṛtaḥ",
    "GE07mbh_07_u:173.092d-1470_01": "sūryācandramasor loke prakāśanty aṃśavaś ca ye",
    "GE07mbh_07_u:173.092d-1470_02": "te keśāḥ saṃjñitās tasya vyomakeśas tataḥ smṛtaḥ",
    "GE07mbh_07_u:173.092d-1470_03": "kapiḥ śreṣṭha iti prokto dharmaś ca vṛṣa ucyate",
    "GE07mbh_07_u:173.092d-1470_04": "sa devadevo bhagavān kīrtyate vai vṛṣākapiḥ",
    "GE07mbh_07_u:173.092d-1470_05": "brahmāṇam indraṃ varuṇaṃ yamaṃ dhanadam eva ca",
    "GE07mbh_07_u:173.092d-1470_06": "nigṛhya harate yasmāt tasmād dhara iti smṛtaḥ",
    "GE07mbh_07_u:173.092d-1470_07": "nimīlitābhyāṃ netrābhyāṃ bālyād devyā maheśvaraḥ",
    "GE07mbh_07_u:173.092d-1470_08": "lalāṭe netram asṛjat tena tryakṣaḥ sa ucyate",
    "GE07mbh_07_u:173.092d-1470_09": "bhūtaṃ bhavyaṃ bhaviṣyac ca sarvaṃ sarvam aśeṣataḥ",
    "GE07mbh_07_u:173.092d-1470_10": "bhava eṣa tato yasmād bhūtabhavyabhavodbhavaḥ",
    "GE07mbh_07_u:173.093a": "viṣamasthaḥ śarīreṣu samaś ca prāṇinām iha",
    "GE07mbh_07_u:173.093c": "sa vāyur viṣamastheṣu prāṇāpānaśarīriṣu",
    "GE07mbh_07_u:173.094a": "pūjayed vigrahaṃ yas tu liṅgaṃ vāpi samarcayet",
    "GE07mbh_07_u:173.094c": "liṅgaṃ pūjayitā nityaṃ mahatīṃ śriyam aśnute",
    "GE07mbh_07_u:173.095a": "ūrubhyām ardham āgneyaṃ somārdhaṃ ca śivā tanuḥ",
    "GE07mbh_07_u:173.095c": "ātmano 'rdhaṃ ca tasyāgniḥ somo 'rdhaṃ punar ucyate",
    "GE07mbh_07_u:173.096a": "taijasī mahatī dīptā devebhyaś ca śivā tanuḥ",
    "GE07mbh_07_u:173.096c": "bhāsvatī mānuṣeṣv asya tanur ghorāgnir ucyate",
    "GE07mbh_07_u:173.097a": "brahmacaryaṃ caraty eṣa śivā yāsya tanus tayā",
    "GE07mbh_07_u:173.097c": "yāsya ghoratarā mūrtiḥ sarvān atti tayeśvaraḥ",
    "GE07mbh_07_u:173.098a": "yan nirdahati yat tīkṣṇo yad ugro yat pratāpavān",
    "GE07mbh_07_u:173.098c": "māṃsaśoṇitamajjādo yat tato rudra ucyate",
    "GE07mbh_07_u:173.099a": "eṣa devo mahādevo yo 'sau pārtha tavāgrataḥ",
    "GE07mbh_07_u:173.099c": "saṃgrāme śātravān nighnaṃs tvayā dṛṣṭaḥ pinākadhṛk",
    "GE07mbh_07_u:173.099d-1471_01": "sindhurājavadhārthāya pratijñāte tvayānagha",
    "GE07mbh_07_u:173.099d-1472_01": "kṛṣṇena darśite svapne yas te śailendramūrdhani",
    "GE07mbh_07_u:173.100a": "eṣa vai bhagavān devaḥ saṃgrāme yāti te 'grataḥ",
    "GE07mbh_07_u:173.100c": "yena dattāni te 'strāṇi yais tvayā dānavā hatāḥ",
    "GE07mbh_07_u:173.101a": "dhanyaṃ yaśasyam āyuṣyaṃ puṇyaṃ vedaiś ca saṃjñitam",
    "GE07mbh_07_u:173.101c": "devadevasya te pārtha vyākhyātaṃ śatarudriyam",
    "GE07mbh_07_u:173.102a": "sarvārthasādhakaṃ puṇyaṃ sarvakilbiṣanāśanam",
    "GE07mbh_07_u:173.102c": "sarvapāpapraśamanaṃ sarvaduḥkhabhayāpaham",
    "GE07mbh_07_u:173.102d-1473_01": "aśvamedhasahasrasya rājasūyaśatasya ca",
    "GE07mbh_07_u:173.102d-1473_02": "iṣṭasya phalam āpnoti durācāro 'pi mānavaḥ",
    "GE07mbh_07_u:173.102d-1473_03": "gavāṃ koṭiśatasyāpi dānasya phalam aśnute",
    "GE07mbh_07_u:173.103a": "caturvidham idaṃ stotraṃ yaḥ śṛṇoti naraḥ sadā",
    "GE07mbh_07_u:173.103c": "vijitya sarvāñ śatrūn sa rudraloke mahīyate",
    "GE07mbh_07_u:173.104a": "caritaṃ mahātmano divyaṃ sāṃgrāmikam idaṃ śubham",
    "GE07mbh_07_u:173.104c": "paṭhan vai śatarudrīyaṃ śṛṇvaṃś ca satatotthitaḥ",
    "GE07mbh_07_u:173.104d-1474_01": "yaḥ śṛṇoti naro bhaktyā yaś cāpi parikīrtayet",
    "GE07mbh_07_u:173.104d-1474_02": "divā vā yadi vā rātrau brahmahatyāṃ vyapohati",
    "GE07mbh_07_u:173.105a": "bhakto viśveśvaraṃ devaṃ mānuṣeṣu tu yaḥ sadā",
    "GE07mbh_07_u:173.105c": "varān sa kāmāṃl labhate prasanne tryambake naraḥ",
    "GE07mbh_07_u:173.106a": "gaccha yudhyasva kaunteya na tavāsti parājayaḥ",
    "GE07mbh_07_u:173.106c": "yasya mantrī ca goptā ca pārśvatas te janārdanaḥ",
    "GE07mbh_07_u:173.107": "saṃjaya uvāca",
    "GE07mbh_07_u:173.107a": "evam uktvārjunaṃ saṃkhye parāśarasutas tadā",
    "GE07mbh_07_u:173.107c": "jagāma bharataśreṣṭha yathāgatam ariṃdama saṃjaya uvāca",
    "GE07mbh_07_u:173.107d-1475_01": "yuddhaṃ kṛtvā mahāghoraṃ pañcāhāni mahābalaḥ",
    "GE07mbh_07_u:173.107d-1475_02": "brāhmaṇo nihato rājan brahmalokam avāptavān",
    "GE07mbh_07_u:173.107d-1475_03": "adhīte yat phalaṃ vede tad asminn api parvaṇi",
    "GE07mbh_07_u:173.107d-1475_04": "kṣatriyāṇām abhīrūṇāṃ viśuddhaṃ khyāpyate yaśaḥ",
    "GE07mbh_07_u:173.107d-1476_01": "ya idaṃ paṭhate parva śṛṇuyād vāpi nityaśaḥ",
    "GE07mbh_07_u:173.107d-1476_02": "sa mucyate mahāpāpaiḥ kṛtair ghoraiś ca karmabhiḥ",
    "GE07mbh_07_u:173.107d-1477_01": "idaṃ paṭhet sarvamahārthasaṃyutaṃ",
    "GE07mbh_07_u:173.107d-1477_02": "raṇe jayaṃ pāṇḍavavṛṣṇisiṃhayoḥ",
    "GE07mbh_07_u:173.107d-1477_03": "sadā śubhaṃ yaḥ śṛṇuyāt tathā naraḥ",
    "GE07mbh_07_u:173.107d-1477_04": "sa mucyate pāpakaro 'pi karmabhiḥ",
    "GE07mbh_07_u:173.107d-1478_01": "yajñāvāptir brāhmaṇasyeha nityaṃ",
    "GE07mbh_07_u:173.107d-1478_02": "yuddhe nityaṃ kṣatriyāṇāṃ jayaś ca 07,173.107d*1478_03 śeṣau varṇau kāmam iṣṭaṃ labhete 07,173.107d*1478_04 putrān pautrān nityam iṣṭāṃs tathaiva 07,173.107d*1479_01 etad ākhyāya vai sūto rājñaḥ sarvaṃ tu saṃjayaḥ 07,173.107d*1479_02 prayātaḥ śibirāyaiva draṣṭuṃ karṇasya vaiśasam"
}