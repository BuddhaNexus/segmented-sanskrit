{
    "T05nagsaliu:0": " āryaśālistambakamahāyānasūtraṭīkā",
    "T05nagsaliu:1": " (saṃskṛta - punaruddhāraḥ)",
    "T05nagsaliu:2": " bhāratīyabhāṣāyām - āryaśālistambakamahāyānasūtraṭīkā |",
    "T05nagsaliu:3": " bhoṭabhāṣāyām - hphagaspā - salu - jaṅapā - śesvyavā - thegpā - chenapoī -",
    "T05nagsaliu:4": " doī - gyācher bśadpā",
    "T05nagsaliu:5": " atha śālistambavibhāṣāyāḥ prathamaṃ paṭalam nama āryamañjuśrīkumārabhūtāya |",
    "T05nagsaliu:6": " tatra 'anantācintyaguṇyaṃ hi' ityādiṣu anantaguṇyamiti guṇaṃ hi balābhayāsaṃsṛṣṭādiguṇārthe devamanuṣyaiḥ pariceyatvāt, sevyatvāt,",
    "T05nagsaliu:7": " abhyasanīyatvād, bhāvanīyatvāt, sākṣātkaraṇīyatvāt prāptakaraṇīyatvācca guṇāḥ |",
    "T05nagsaliu:8": " te guṇāstu bahavaḥ |",
    "T05nagsaliu:9": " anantācintyeti samastaṃ padam |",
    "T05nagsaliu:10": " acintyaguṇatvaṃ tu śrāvaka-pratyekabuddha-sarva-pṛthagjana-sarvatārkikagaṇa-cittagocaraṃ",
    "T05nagsaliu:11": " samatikramaṇāt |",
    "T05nagsaliu:12": " tataḥ so 'nantācintyaguṇa samanvitaḥ |",
    "T05nagsaliu:13": " katama iti cet,",
    "T05nagsaliu:14": " ucyate - sambuddhaṃ karuṇātmakam |",
    "T05nagsaliu:15": " ityuktam |",
    "T05nagsaliu:16": " samyagaviparyastañca buddhatvāt sambuddhaḥ |",
    "T05nagsaliu:17": " sarvadharmānityatvasya",
    "T05nagsaliu:18": " duḥkha-śūnya-nairātmyādi-dharmān-pudgalanairātmyasvabhāvatayā yathāvad avabodhatvād buddhaḥ",
    "T05nagsaliu:19": " praphullakamalavad buddhervikāsād buddho, bodhatvād vā buddhaḥ |",
    "T05nagsaliu:20": " ajñānanidrā suptajaganmadhye jāgratapuruṣavat,",
    "T05nagsaliu:21": " yathāvadaviparyastasamyagjñānodayād buddha iti |",
    "T05nagsaliu:22": " athavājñajanāvabodhanād buddhaḥ |",
    "T05nagsaliu:23": " yathā - parādhīnasya svayameva pratisaṃvedana-dharmatattvāva-bodhavad unmārgabhrāntacittasya saṃsārāṭavīkāntāre janma-jarā-vyādhi-maraṇādi-pīḍitasya",
    "T05nagsaliu:24": " vividhadarśanagahanavane kleśāśīviṣabhayāplutāna itastataḥ paribhramato",
    "T05nagsaliu:25": " 'nyāṃścāpi sanmārge sanniveśya mokṣānuttaramahānagare praveśakāritvād buddha iti |",
    "T05nagsaliu:26": " karuṇātmakamiti tu karuṇasvabhāvam |",
    "T05nagsaliu:27": " kleśakarmaduḥkhanivārakatvāt karuṇaḥ |",
    "T05nagsaliu:28": " yasmin karuṇātmakatvaṃ svabhāvataḥ sa karuṇātmakaḥ |",
    "T05nagsaliu:29": " sa sambuddhaḥ ;",
    "T05nagsaliu:30": " karuṇātmakatāyā api bhūtatvāt saṃbuddhaḥ karuṇātmakaḥ |",
    "T05nagsaliu:31": " tasmāt taṃ buddhaṃ karuṇātmakaṃ praṇipatya śālistambamiti ityuktam |",
    "T05nagsaliu:32": " praṇipatyeti samyakpūjayitvā vandanā-gaurava-pravaṇatayā praṇipatya |",
    "T05nagsaliu:33": " praṇipatya kiṃ karomīti cet- śālistambamiti sūtrasya upanibaddhaśāstrakārikāṃ pravakṣyāmi",
    "T05nagsaliu:34": " | ityuktam |",
    "T05nagsaliu:35": " tatra anantācintyaguṇyo hi ityanena svārthasampattirdarśitā |",
    "T05nagsaliu:36": " karuṇātmaka ityanena parārthasampattiruktā |",
    "T05nagsaliu:37": " sambuddhaṃ iti buddho hi",
    "T05nagsaliu:38": " (adhigatārthatvāt) sarvajña eva |",
    "T05nagsaliu:39": " 'anantācintyaguṇyaṃ hi' ityanena",
    "T05nagsaliu:40": " rāgādirahitatvam, kleśopakleśānāmaguṇānāṃ guṇavirodhatvāt |",
    "T05nagsaliu:41": " tasmāt tādṛśaṃ sarvajñaṃ viraktaṃ sambuddhaṃ karuṇātmaka iti yaḥ sarvaṃjānan vītarāgaḥ,",
    "T05nagsaliu:42": " sa ācāryamuṣṭerabhāvād aparān yathāvagataṃ dharmaṃ diśati |",
    "T05nagsaliu:43": " anena tu parahitakāritvāt parārthopasampadā diṣṭā |",
    "T05nagsaliu:44": " evaṃ svaparārthopasampannaṃ taṃ sambuddhaṃ praṇamāmi |",
    "T05nagsaliu:45": " tathāpi, vivakṣitapadasya vidyamānatvād vivakṣuṇā",
    "T05nagsaliu:46": " kimiṣyate? iti praśnaḥ |",
    "T05nagsaliu:47": " uttaraṃ - pravakṣyāmi |",
    "T05nagsaliu:48": " kiṃ vakṣyāmi? ucyate -",
    "T05nagsaliu:49": " śālistambasūtropanibaddha-śāstra-kārikām |",
    "T05nagsaliu:50": " śāstraṃ racayitum ādau",
    "T05nagsaliu:51": " sambandha-prayojana-abhidhānābhidheyacatuṣṭayaṃ kiṃ na nirvacanīyam?",
    "T05nagsaliu:52": " atra tadabhāvāt tadārambhaṇam anucitam |",
    "T05nagsaliu:53": " asambaddhāditvāt pramattapralāpavad ityanārambhaṇīyamiti dharmaḥ |",
    "T05nagsaliu:54": " śāstramiti dharmī |",
    "T05nagsaliu:55": " dharmadharmisāmānyaṃ hi pakṣaḥ |",
    "T05nagsaliu:56": " asambaddhāditvāditi hetuḥ |",
    "T05nagsaliu:57": " avabodhakatvāt hetuḥ, hetvarthasya tu avabodhakatvāt |",
    "T05nagsaliu:58": " tasmāt asambandhāditvādanārambhaṇīyamiti |",
    "T05nagsaliu:59": " pramattapralāpavaditi upamā |",
    "T05nagsaliu:60": " evaṃ vādine ucyate - asambandhāditvāditi yaduktaṃ ityuktahetorasiddham uktāyām atroktau sambandhādayaścatvāraḥ santyeva |",
    "T05nagsaliu:61": " te ca katame? ucyate -",
    "T05nagsaliu:62": " śālistambasūtropanibaddha-śāstrakārikāyāḥ vakṣyamāṇatvād atra sambandhaḥ",
    "T05nagsaliu:63": " syād eva |",
    "T05nagsaliu:64": " śālistambasūtramiti tīrthikādyanyeṣu granthaviśeṣaṇatayā anupalabdhatvāt śāstramidaṃ buddhasambaddham",
    "T05nagsaliu:65": " tasmāt hetvaertho 'siddha",
    "T05nagsaliu:66": " eva |",
    "T05nagsaliu:67": " sambandhabhāvaśca prayojanasyāpyabhāve nāsti |",
    "T05nagsaliu:68": " tasmāduktam atra prayojanam - hetupratyayārthāvagamārthaṃ",
    "T05nagsaliu:69": " pudgala-nairātmya-dharmanairātmya-grāhya-grāhakābhāvāva gamāt kleśajñeyāvaraṇaṃ vibhajya anuttara-samyaksaṃbuddhopalabdhiḥ atra prayojanamastyeva |",
    "T05nagsaliu:70": " tasmāt saprayojanatvāt cikitsādiśāstravad viracanīyameva |",
    "T05nagsaliu:71": " yadyad sārthakaṃ tat tat tu viracanīyam |",
    "T05nagsaliu:72": " yathā cikitsādiśāstravad bhūtatvād upamāsiddhiṃ vakṣyāmi |",
    "T05nagsaliu:73": " asyābhidhānena śālistambopamayā ādhyātmika-bāhya-pratītyasamutpāda-samupayogād anenābhidhānena śālistambamiti cāpi bhavati |",
    "T05nagsaliu:74": " tasmādapi artho 'siddha eva |",
    "T05nagsaliu:75": " abhidheyamiti pratītyasamutpādasya dvādaśāṅgasya sapratyayasya pṛthaktaḥ yathākramaṃ lakṣaṇavyavasthāpanāt kartrādīn ahetūn pratikūlahetūn ca vihāya kleśopakleśa prahāṇāt samyagjñānam utpādya anuttaradharmakāyopalambhād idamabhidheyamapyastyeva |",
    "T05nagsaliu:76": " tasmācca hetvartho 'siddha eva |",
    "T05nagsaliu:77": " tasmāt cikitsādiśāstravad idaṃ śāstraṃ sambandhādisamanvitatvād, ārambhaṇīyameva|",
    "T05nagsaliu:78": " ārambhaṇīyamiti dharmaḥ |",
    "T05nagsaliu:79": " śāstramiti ca dharmī |",
    "T05nagsaliu:80": " dharmadharmisādhāraṇo hi pakṣaḥ |",
    "T05nagsaliu:81": " atra dharmabhāvāddharmī chatrīvat |",
    "T05nagsaliu:82": " tathā satyapi śāstramārabdhuṃ praṇāmakaraṇaṃ nirarthakam, prayojanābhāvāt, kākadantaparīkṣādiśāstravat ityasya hetvarthasya siddhatvaṃ darśayitumucyate -",
    "T05nagsaliu:83": " śāstrārambhaṇāya śāstṛpūjā kṛtā |",
    "T05nagsaliu:84": " kimarthamiti cet, śāstre tatra ca",
    "T05nagsaliu:85": " gauravotpādahetubhūtatvād, dharmaśravaṇe jātagauravāṇāṃ śravaṇa-cintana-bhāvanāsu gauravaṃ bhavati |",
    "T05nagsaliu:86": " ajātagauravāṇāṃ tu abhūtatvād hetvarthe ca siddha eva |",
    "T05nagsaliu:87": " api śiṣṭācāra-nayapradarśanārthaṃ śāstrārambhe śāstuḥ pūjā kṛtā |",
    "T05nagsaliu:88": " ayaṃ tu sajjanaviduṣām ācāro 'sti |",
    "T05nagsaliu:89": " yadā kaścit prayojanārambhaṇamavatarati prathamam iṣṭadevaṃ praṇamya viśiṣṭaprayojanaṃ praviśati, abhīṣṭārtho 'ciraṃ sidhyati, tasmād anenāpi śāstrakāreṇa tāmeva sadācāranītim anusaratā śāstrārambhaṇe svaśāsturguṇābhidhānapūrvakaṃ praṇāmaṃ kṛtvā śāstravyākhyānāvatārād atra prayojanamastyeva |",
    "T05nagsaliu:90": " ucyate -",
    "T05nagsaliu:91": " śāstrārambhe śāstre praṇāmakaraṇam na niṣphalam śāstari śāstreṣu ca gauravotpādahetvartham, nānyathā |",
    "T05nagsaliu:92": " tataḥ śāstrārambhe śāstuḥ pūjanaṃ vyavasthitameva |",
    "T05nagsaliu:93": " tasmācca paraiḥ śāstrādau praṇāmakaraṇaṃ niṣprayojanam iti kimucyate? taddhetorasiddhatāṃ darśayitum kathitam |",
    "T05nagsaliu:94": " śāstram ārabdhuṃ praṇāmakaraṇaṃ tu cikitsādiśāstravat saprayojanam eva, na ca kākadantaparīkṣāvat",
    "T05nagsaliu:95": " svaśāstāraṃ praṇamya śālistambasūtropanibaddhāṃ śāstrakārikāṃ pravakṣyāmīti ukte |",
    "T05nagsaliu:96": " katamā ca sā iti cet - munī rājagṛhasyaiva ityādi kathitam rājagṛhaṃ tu rājño gṛham rājaprasāda",
    "T05nagsaliu:97": " ityarthaḥ |",
    "T05nagsaliu:98": " gṛdhranāmakaparvate iti tu gṛdhrakūṭaparvate |",
    "T05nagsaliu:99": " tasmādeva saṃgītisūtre 'evaṃ mayā śrutam ityuktam |",
    "T05nagsaliu:100": " kasmācchrutamiti |",
    "T05nagsaliu:101": " tasmāduktam |",
    "T05nagsaliu:102": " bhagavataḥ ekasmin samaye iti ekasmin samaye |",
    "T05nagsaliu:103": " bhagavān tu bhagnavān iti bhagavān |",
    "T05nagsaliu:104": " kiṃ bhagnavān iti cet |",
    "T05nagsaliu:105": " tasmāduktam māracatuṣṭayam |",
    "T05nagsaliu:106": " kleśa-skandha-devaputra-mṛtyavo mārā ityākhyātāḥ |",
    "T05nagsaliu:107": " kathaṃ bhagnā iti?",
    "T05nagsaliu:108": " ucyate - pratipakṣajñānopalabdheḥ |",
    "T05nagsaliu:109": " darśana-bhāvanā-mārgāvatāranayena",
    "T05nagsaliu:110": " catuḥ smṛtyupasthānādisaptatriṃśadbodhipākṣikadharmabhāvanākrameṇa caturāryasatyabhāvanāvibhāvanatayā skandhatathatāparijñānena anitya-duḥkha-śūnya-nairātmyādīnām aviparīta-jñānānvitatvāt",
    "T05nagsaliu:111": " pudgaladharmayornairātmya-grāhyagrāhakābhāva-kalpanād 'idaṃ dhātutrayamapi",
    "T05nagsaliu:112": " cittamātram' iti avagamāt kleśajñeyāvaraṇa-rahitadvāreṇa kleśā bhagnāḥ |",
    "T05nagsaliu:113": " nitya-sukha-śuci-sātmyāviparyāsacatuṣṭayādirahitaḥ anuttaradharmakāya saṃyukto 'pratiṣṭhita nirvāṇopalabdheḥ skandhaṃ mṛtyumārañca jayati |",
    "T05nagsaliu:114": " sarvadharmān",
    "T05nagsaliu:115": " māyā-marīci-gandharvanagara-nirmāṇa-pratibimba-pratiśrutka-alātacakra-svapnavat",
    "T05nagsaliu:116": " svavabodhāt saṃkleśālayavijñāna-vāsanā-malāpagatatvācca abhūtasaṃkalpān samucchidya mahāmaitryādi-bāṇākṣepeṇa sasainyaṃ makaradhvajaṃ prahṛtya",
    "T05nagsaliu:117": " devaputramāraṃ parājayata |",
    "T05nagsaliu:118": " evaṃ caturmārabhañjanād bhagavān iti |",
    "T05nagsaliu:119": " punaścoktam -",
    "T05nagsaliu:120": " caturmārāribhagnatvād bhavatrayasamudgata-",
    "T05nagsaliu:121": " bhāvyatītaparijñānād bhavastho bhagavāniti |",
    "T05nagsaliu:122": " tādṛśo bhagavān rājagṛhe gṛdhrakūṭaparvate viharatisma |",
    "T05nagsaliu:123": " kimartha tannagaraṃ rājagṛhamiti cet |",
    "T05nagsaliu:124": " ucyate - tannagaraṃ pūrvaṃ kuśīnagaram",
    "T05nagsaliu:125": " ityākhyātam |",
    "T05nagsaliu:126": " yadā tannagare kupitairamānuṣaiḥ punaḥ punaragniḥ kṣiptastadā rājāvagatya ādiśat, jñānino nāgarikāḥ |",
    "T05nagsaliu:127": " adya prabhṛti yasya gṛhaṃ prathamaṃ agninā dahyate, sa śītavanaṃ mahāśmaśānaṃ gatvā gṛhaṃ nirmāya vased ityājñātavān |",
    "T05nagsaliu:128": " tataśca karmapratyayavaśena ādau rājaprāsādo",
    "T05nagsaliu:129": " 'gniṃ prāptaḥ |",
    "T05nagsaliu:130": " tato rājā amātyānāhūyādiśat - jñānina amātyāḥ jānantu",
    "T05nagsaliu:131": " evaṃ, mayaiva tannayaprajñāpāt mayaiva tadatikramo mayi na śobhate,",
    "T05nagsaliu:132": " anayatvāt |",
    "T05nagsaliu:133": " jñānino mantriṇaḥ |",
    "T05nagsaliu:134": " śītavane mahāśmaśānamadhye rājaprāsādo nirmīyatām (ahaṃ) tatra gatvā vatsyāmi |",
    "T05nagsaliu:135": " tato rājño vacanamātreṇa sarvaistathā kṛtam |",
    "T05nagsaliu:136": " tadā prathamaṃ rājā tatra gatvā uvāsa |",
    "T05nagsaliu:137": " tataḥ parairuṣitatvād rājagṛham iti nāmopacaritam |",
    "T05nagsaliu:138": " tatra rājagṛha-mahānagarasya pūrvottarasīmāyāṃ gṛdhrakūṭanāmaka parvate 'sti |",
    "T05nagsaliu:139": " yasya parvatasya śikharo gṛdhraśirovat sa gṛdhrakūṭaparvata ityucyate |",
    "T05nagsaliu:140": " athavā pāpena māreṇa gṛdhrākāramabhinirmāya bhagavaccīvaraharaṇārambhe bhagavato 'dhiṣṭhānenā - sāmarthyāt tatraiva nikṣiptaṃ, taccīvaram adyāpi pāṣāṇībhūya catuṣpuṭitacīvaramiva avatiṣṭhate tadupalakṣitaḥ parvato gṛdhrakūṭa ityucyate |",
    "T05nagsaliu:141": " muniḥ tadgṛdhrakūṭaparvate viharatisma |",
    "T05nagsaliu:142": " kimekākī eva? ucyate |",
    "T05nagsaliu:143": " na, bhikṣūṇāṃ bodhisattvānāṃ saṃghaiḥ",
    "T05nagsaliu:144": " sārdhaṃ vyavasthitaḥ |",
    "T05nagsaliu:145": " bhikṣūṇāṃ arthāt bhikṣusārdhamardhatrayodaśabhiḥ mahatā bhikṣusaṅghena bodhisattvānāṃ ca iti tu saṃbahulaiśca",
    "T05nagsaliu:146": " bodhisattva-mahāsattvaiḥ sārdham |",
    "T05nagsaliu:147": " vyavasthitastu",
    "T05nagsaliu:148": " utthāna-saṃcakramaṇa-vyavasthiti-śayanādi-caturvidha-caryayā vyavasthitaḥ",
    "T05nagsaliu:149": " | ko 'sā viti? muniḥ |",
    "T05nagsaliu:150": " munistu kāya-vāk-cittairmaunitvāt |",
    "T05nagsaliu:151": " kāya-vāk-cittāpravṛttermuniḥ |",
    "T05nagsaliu:152": " kutra na pravartate? tasmāduktam |",
    "T05nagsaliu:153": " kāya-vākcittaduścarite na pravartata ityartho darśitaḥ |",
    "T05nagsaliu:154": " atra maunitvān muniḥ |",
    "T05nagsaliu:155": " yuktārthārthāya daṇḍivaditi |",
    "T05nagsaliu:156": " api ca - kimarthaṃ",
    "T05nagsaliu:157": " sthāna-kāla-parivāra-nirdeśaḥ? ucyate - cakravartirājasādharmyāt |",
    "T05nagsaliu:158": " cakravartirājānām ācārastvevamākhyātaḥ -",
    "T05nagsaliu:159": " yadā brāhmaṇeṣu gṛhastheṣu ca anugrahādi kṛtaṃ tadā nivāsa-sthānaṃ",
    "T05nagsaliu:160": " grāma-nagarādi, yatra sthitvā tatkāryaṃ, sthānaṃ nirucyate |",
    "T05nagsaliu:161": " kasmin",
    "T05nagsaliu:162": " sthāne? amuke |",
    "T05nagsaliu:163": " ādhipatyaṃ pradarśayituṃ amātyādibhiḥ sārdham iti| kālastu pūrvāparāhṇakālaḥ |",
    "T05nagsaliu:164": " kāniti? brāhmaṇa-gṛhasthādīn |",
    "T05nagsaliu:165": " tasmāt bhagavato 'pi",
    "T05nagsaliu:166": " anuttaradharmacakravartirājatvāt sthāna-kāla-pārivārādaya uktāḥ |",
    "T05nagsaliu:167": " kutreti?",
    "T05nagsaliu:168": " rājagṛhe |",
    "T05nagsaliu:169": " ekasmin samaye tu prātaḥ kāle |",
    "T05nagsaliu:170": " kaiścit sārdhamiti?",
    "T05nagsaliu:171": " sārdhatrayodaśaśataiḥ bhikṣubhiḥ bodhisattvaiśca |",
    "T05nagsaliu:172": " kāniti bhikṣūn |",
    "T05nagsaliu:173": " kimuktamiti? śālistambakasūtram |",
    "T05nagsaliu:174": " punaścoktam -",
    "T05nagsaliu:175": " kutra kaiścit samaṃ kvāpi kasmāt kasmai ca deśitam |",
    "T05nagsaliu:176": " upadiśya ca tānyante ānandapadamīritam |",
    "T05nagsaliu:177": " śālistambaṃ vilokya ca ityādi |",
    "T05nagsaliu:178": " śālistambaṃ vilokya dṛṣṭvā ityarthaḥ |",
    "T05nagsaliu:179": " hetupratyayasaṃbhūtam iti hetupratyayajanitam |",
    "T05nagsaliu:180": " tadutpādaka īśvarādiḥ ko",
    "T05nagsaliu:181": " 'pi anyo nāstītyabhiprāyaḥ |",
    "T05nagsaliu:182": " api coktam -",
    "T05nagsaliu:183": " bījāderatiriktaṃ hi nānyad heturitīryate |",
    "T05nagsaliu:184": " pratyakṣādiviruddhatvād |",
    "T05nagsaliu:185": " bījādaṅkurādi janyate,",
    "T05nagsaliu:186": " īśvara-pradhāna-svabhāva-kālādirna hetuḥ |",
    "T05nagsaliu:187": " pratyakṣānumānābhyām anupalabhyamānatvād ākāśotpalavat |",
    "T05nagsaliu:188": " hetupratyayajaṃ tadvad dvādaśāṅgakramodgatam |",
    "T05nagsaliu:189": " pratītyamiti yaḥ paśyet |",
    "T05nagsaliu:190": " ityuktam |",
    "T05nagsaliu:191": " hetupratyayābhyāṃ janito dharmaḥ pratītyasamutpādaḥ, dvādaśāṅgaḥ bhikṣurbhikṣuṇī anyo vā yaḥ kaścit kṛtādikaṃ ahetu-pratikūlahetu-virahitaṃ",
    "T05nagsaliu:192": " paśyati, sa dharmaṃ buddhaṃ ca paśyati |",
    "T05nagsaliu:193": " ityuktvā nāyako bhikṣūn tūṣṇīṃ bhāvamavasthitaḥ |",
    "T05nagsaliu:194": " aṣṭāṅgamāryadharmaṃ phaladharmādhigamasvabhāvatāṃ saskandhanirvāṇaṃ aśeṣa skandhābhidhānamapi ca yathāvat paśyati ityuktvā bhagavāṃstūṣṇīṃ bhāvamavasthitaḥ |",
    "T05nagsaliu:195": " tadā ityādi tu bhikṣuśāriputro bodhisattvaṃ maitreyam upasaṃkramyedaṃ paryapṛcchat |",
    "T05nagsaliu:196": " ityuktvā iti bhagavataḥ śāriputreṇa yatsūtraṃ śrutaṃ tad bhikṣūn uktvā upadiśya |",
    "T05nagsaliu:197": " nāyaka iti vividhopāyanayena sattvānām nayanatvān nāyakaḥ |",
    "T05nagsaliu:198": " tūṣṇīṃbhāvamavasthitaḥ samādhiṃ samāpadya viharati sm ityadhivacanam |",
    "T05nagsaliu:199": " bhikṣuḥ śāriputraḥ śrutvā ityuvāca bhikṣuḥ iti - kleśabhañjanād bhikṣuḥ |",
    "T05nagsaliu:200": " śāriputraḥ śrutvā iti tu bhagavataḥ śrutvā",
    "T05nagsaliu:201": " | sūtre tadāyuṣmān śāriputro maitreyo bodhisattvo mahāsattvo yatretyādinā deśitavān |",
    "T05nagsaliu:202": " gatvā maitreyasannidhau tu yatra bodhisattvo maitreyo dine",
    "T05nagsaliu:203": " sadāvasthitaḥ, tatra gatvā, ubhau śilātale upaviśatām |",
    "T05nagsaliu:204": " athāyuṣmān śāriputro maitreyaṃ bodhisattvametadavocat -",
    "T05nagsaliu:205": " tathāgate 'dya maitreya uktyarthaṃ na vibhajya ca |",
    "T05nagsaliu:206": " tṛṣṇīṃbhāve sthite cātra tadartho gamyate katham |",
    "T05nagsaliu:207": " ityuktam |",
    "T05nagsaliu:208": " adya maitreya ityuktvā bhikṣūn bhagavān śālistambopamādeśanayā yaduktam -",
    "T05nagsaliu:209": " maitreya! sugatoktasūtrāntārthaḥ katamaḥ? bhagavatāpyartho na vibhaktaḥ |",
    "T05nagsaliu:210": " sarvajñagocara-viṣayāṇāmapi sarvaśrāvaka-pratyekabuddha-viṣayātikrāntatvāt",
    "T05nagsaliu:211": " pratītyasamutpādaḥ katamaḥ? dharmaḥ katamaḥ? buddhaḥ katamaḥ? ityādi apṛcchat |",
    "T05nagsaliu:212": " ayameva sūtrakāreṇa sūtrasambandha uktam -",
    "T05nagsaliu:213": " kiṃ pratītyaṃ ca dharmaḥ kaḥ buddho 'pi katamastathā |",
    "T05nagsaliu:214": " ityuktam |",
    "T05nagsaliu:215": " kathaṃ ca pratītyasamutpādaṃ paśyan dharmaṃ paśyati |",
    "T05nagsaliu:216": " dharmaṃ paśyan buddhaṃ paśyati? iti tu",
    "T05nagsaliu:217": " pratītyaṃ tu kathaṃ dṛṣṭvā dharmaṃ buddhaṃ ca paśyati |",
    "T05nagsaliu:218": " sandeho me 'tra brūhīti ūce śārisuto 'jitam |",
    "T05nagsaliu:219": " sthaviraśāriputraḥ tatsandehotpādād ajitamāha |",
    "T05nagsaliu:220": " ajitastu maitreyaḥ |",
    "T05nagsaliu:221": " kiṃ viśeṣaṇako maitreyaḥ?",
    "T05nagsaliu:222": " bhāvātmikā hi maitrī syān maitreyo 'brūta nirṇayam |",
    "T05nagsaliu:223": " maitrī samādhyanvitatvāt supratiṣṭhatvāt maitrī bhāvātmikā |",
    "T05nagsaliu:224": " nirṇayamiti tu niścayaḥ |",
    "T05nagsaliu:225": " abrūteti udīritavān |",
    "T05nagsaliu:226": " kamiti cet? śāriputram |",
    "T05nagsaliu:227": " kimuktamiti cet anna bhagavatā ityādi uktam |",
    "T05nagsaliu:228": " yo bhikṣavaḥ pratītyasamutpādam ityādi |",
    "T05nagsaliu:229": " katama pratītyasamutpādo nāma |",
    "T05nagsaliu:230": " yadidam - avidyāpratyayāḥ saṃskārāḥ |",
    "T05nagsaliu:231": " saṃskārapratyayaṃ vijñānam |",
    "T05nagsaliu:232": " vijñānapratyayaṃ nāmarūpam |",
    "T05nagsaliu:233": " nāmarūpapratyayaṃ ṣaḍāyatanam |",
    "T05nagsaliu:234": " ṣaḍāyatanapratyayaḥ sparśaḥ |",
    "T05nagsaliu:235": " sparśapratyayā vedanā |",
    "T05nagsaliu:236": " vedanāpratyayā tṛṣṇā| tṛṣṇāpratyayamupādānam |",
    "T05nagsaliu:237": " upādānapratyayo bhavaḥ |",
    "T05nagsaliu:238": " bhavapratyayā jātiḥ |",
    "T05nagsaliu:239": " jātipratyayaṃ jarāmaraṇam |",
    "T05nagsaliu:240": " jarāmaraṇapratyayāḥ śoka-parideva-duḥkha-daurmanasyopāyāsāḥ sambhavanti |",
    "T05nagsaliu:241": " evamasya kevalasya mahato duḥkhaskandhasya samudayo bhavati |",
    "T05nagsaliu:242": " ayamucyate pratītyasamutpādo bhagavatā |",
    "T05nagsaliu:243": " tatra pratītyasamutpādo nāma sahetukaḥ sapratyayo nāhetuko nāpratyayaḥ |",
    "T05nagsaliu:244": " tasmāt pratītyasamutpāda ityucyate |",
    "T05nagsaliu:245": " api ca - avidyādibhavāṅgādīnām ayaṃ sambhavakramaḥ kathamavagantavyaḥ? lakṣaṇaṃ katamat? karma ca katamad iti",
    "T05nagsaliu:246": " cet? ucyate |",
    "T05nagsaliu:247": " tatra pratītyasamutpādo dvābhyāṃ kāraṇābhyāmutpanno",
    "T05nagsaliu:248": " 'vagantavyaḥ |",
    "T05nagsaliu:249": " katamābhyāṃ dvābhyām? ucyate? hetūpanibandhataḥ pratyayopanibandhataśca |",
    "T05nagsaliu:250": " sa ca pratītyasamutpādo bāhya ādhyātmikaśca pṛthaktvād dvividho vyavasthāpitaḥ |",
    "T05nagsaliu:251": " kathamiti? ucyate |",
    "T05nagsaliu:252": " bījādaṅkurotpādāt phalotpādaparyantam |",
    "T05nagsaliu:253": " bīje sati aṅkuraḥ prādurbhavati phalaprādurbhāvaśca |",
    "T05nagsaliu:254": " asati ca bīje aṅkurānutpādāt, na hi phalotpāda iti |",
    "T05nagsaliu:255": " bījasya naivaṃ bhavati ahamaṅkuramabhinirvartayāmīti |",
    "T05nagsaliu:256": " aṅkurasyāpi naivaṃ bhavati ahaṃ bījenābhinirvartita iti |",
    "T05nagsaliu:257": " evaṃ yāvat puṣpasyāpi naivaṃ bhavati phalamabhinirvartayāmīti |",
    "T05nagsaliu:258": " phalasyāpi naivaṃ bhavati",
    "T05nagsaliu:259": " ahamaṅkura-puṣpābhyām abhinirvartita iti |",
    "T05nagsaliu:260": " atha punarbīje sati aṅkurāt phalaparyantaṃ prādurbhavati |",
    "T05nagsaliu:261": " evaṃ bāhyapratītyasamutpādaḥ pratyayopanibandho draṣṭavyaḥ |",
    "T05nagsaliu:262": " bāhyapratītyasamutpādaḥ pratyayopanibandhaḥ kathaṃ draṣṭavyaḥ? ucyate |",
    "T05nagsaliu:263": " ṣaṇṇāṃ dhātūnāṃ samavāyāt |",
    "T05nagsaliu:264": " katameṣāṃ ṣaṇṇāṃ dhātūnāmiti |",
    "T05nagsaliu:265": " yadidaṃ pṛthivyādi ca kālaśca |",
    "T05nagsaliu:266": " evaṃ bāhyapratītyasamutpādaḥ pratyayopanibandho draṣṭavyaḥ |",
    "T05nagsaliu:267": " bījaṃ pṛthivyādau kiṃ hitaṃ kṛtvā hetoḥ pratyayaṃ matamiti |",
    "T05nagsaliu:268": " pṛthivyādi tu saṃdhāraṇamityādi, snehanaṃ, pācanaṃ, nirharaṇam, anāvaraṇaṃ pariṇāmanāṃ ca kramaśaḥ karoti |",
    "T05nagsaliu:269": " asatsveṣu na bhavati |",
    "T05nagsaliu:270": " yadāvikalo",
    "T05nagsaliu:271": " bhavati, tataḥ sarveṣāṃ samavāyād tadbhavati |",
    "T05nagsaliu:272": " pṛthivyādau rnaivaṃ bhavati vayaṃ bījasaṃdhāraṇādi karomīti |",
    "T05nagsaliu:273": " bījasyāpi naivaṃ bhavati ahaṃ eteṣāṃ pratyayena saṃdhāraṇādi kāryeṇa hitaṃ karomi |",
    "T05nagsaliu:274": " atha punaḥ pṛthivyādiṣu satsu bījādaṅkurādi prādurbhavati, asatsu ca na bhavati |",
    "T05nagsaliu:275": " tasmādeva sūtrakāreṇa uktam |",
    "T05nagsaliu:276": " dvādaśāṅgamavidyādimaraṇāntaṃ yathākramam |",
    "T05nagsaliu:277": " ityādi |",
    "T05nagsaliu:278": " bhavāṅgo yeṣāmavidyādimaraṇāntam asti, te avidyādi maraṇaparyantāḥ |",
    "T05nagsaliu:279": " tasmāttarhi bhavantyeva duḥkhaskandhā hi kevalam |",
    "T05nagsaliu:280": " tasmād iti tu avidyādi kramaśaḥ prādurbhavati |",
    "T05nagsaliu:281": " duḥkhaskandhastu duḥkha-samūhaḥ |",
    "T05nagsaliu:282": " kevalamiti ātmātmīyaviyuktaḥ |",
    "T05nagsaliu:283": " bhavati iti tu utpadyate |",
    "T05nagsaliu:284": " dharmaścāṣṭāṅgiko mārgaḥ phalaṃ nirvāṇamucyate |",
    "T05nagsaliu:285": " ityuktam |",
    "T05nagsaliu:286": " dharmastu svalakṣaṇadhāraṇād dharmaḥ |",
    "T05nagsaliu:287": " aṣṭāṅgamārga iti tu",
    "T05nagsaliu:288": " mithyādṛṣṭi-mithyāsaṃkalpa-mithyāvāk-mithyākarmānta-mithyājīva-mithyāvyāyāma-mithyā-smṛti-mithyāsamādhayaḥ",
    "T05nagsaliu:289": " | tatra mithyādṛṣṭiriti mithyādarśanam |",
    "T05nagsaliu:290": " pañcadṛṣṭayastu",
    "T05nagsaliu:291": " satkāya-anta-dṛṣṭi-śīla-mithyāśceti |",
    "T05nagsaliu:292": " etāḥ sarvā api mithyāśravaṇacintanādiṣu praviṣṭāḥ |",
    "T05nagsaliu:293": " tasmāt kudṛṣṭitvāt mithyā mārgācaraṇena aniṣṭavipākābhinirvartitatvāt hetu-karma-phalāni",
    "T05nagsaliu:294": " apavādāropākāreṇa praviṣṭatvān mithyādṛṣṭiriti |",
    "T05nagsaliu:295": " tatpratikūlatvāt samyakdṛṣṭiḥ mārgāṅga eva vyavasthāpitā |",
    "T05nagsaliu:296": " yoniśaḥ",
    "T05nagsaliu:297": " sthita-samyakśravaṇa-cintanādayaḥ śraddhāpūrvagatvāt",
    "T05nagsaliu:298": " hetu-phala-satya-ratna-karmaphaladi-bhāvadarśanaṃ hi samyakdṛṣṭiḥ |",
    "T05nagsaliu:299": " samyakmārgopayogād abhīṣṭaphalābhinirhāratvād anitya-duḥkha-śūnya-nairātmyā-dyākāreṇa praviṣṭa tvāt samyakdṛṣṭiriti |",
    "T05nagsaliu:300": " tatra mithyāsaṃkalpaḥ-saṅkalpa-viparyayaḥ |",
    "T05nagsaliu:301": " saṅkalpo",
    "T05nagsaliu:302": " gocara-viṣayālambanānām adhivacanam |",
    "T05nagsaliu:303": " gocaramiti ṣaḍviṣayā rūpādayaḥ |",
    "T05nagsaliu:304": " mithyeti viparyāsaḥ |",
    "T05nagsaliu:305": " nitya-sukha-śuci-ātmādyākārālambanād",
    "T05nagsaliu:306": " rāga-dveṣa-mohavṛddheḥ mithyāsaṃkalpaḥ |",
    "T05nagsaliu:307": " tadviparītaḥ samyaksaṃkalpaḥ |",
    "T05nagsaliu:308": " samyaṅnāma aviparyāsaḥ |",
    "T05nagsaliu:309": " saṃkalpastu kriyā, cintanaṃ ca idamidaṃ kariṣya iti ādau citte nidhāya kāya-vāk-citta-caryākuśalaḥ,",
    "T05nagsaliu:310": " rāga-dveṣa-moha-rahita-svabhāvaḥ, anitya-duḥkha-śūnya-nairātmyādisu",
    "T05nagsaliu:311": " niyojito yo yoniśomana sikārayogaḥ (sa) samyaṅmārgāṅgam ityucyate |",
    "T05nagsaliu:312": " mithyāvāgiti durvacanam |",
    "T05nagsaliu:313": " svaparavisaṃvādākārapravṛttā yā vāk sā mithyāvāk |",
    "T05nagsaliu:314": " rāga-dveṣa-mohādyākārasambaddhatvād ātmastuti-parapaṃsana-svabhāvena",
    "T05nagsaliu:315": " pravṛttā, caturvidha-vāgdoṣamiśritā",
    "T05nagsaliu:316": " samyak-satya-tathatā-sarvadharmaprahīṇā,",
    "T05nagsaliu:317": " rāja-caura-strī-gṛhastha-janakathāsvarūpā tuccha-vyarthatā-bahulā",
    "T05nagsaliu:318": " sarvāryajana-ninditatvān mithyāvāg ityucyate |",
    "T05nagsaliu:319": " tatpratikūlatvāt svaparāvisaṃvādākārā rāga-dveṣa-mohādi-rahita-svabhāvā,",
    "T05nagsaliu:320": " caturvidhavāgdoṣarahita-tvāt satya-samyak-tathatānusāriṇī,",
    "T05nagsaliu:321": " catuḥsatyānukūlakaraṇā, sarvakuśaladharmasaṃgrahā",
    "T05nagsaliu:322": " hita-paricchinna-svarūpatvād ātmastuti-parapaṃsanavihīnā",
    "T05nagsaliu:323": " anitya-duḥkha-śūnya(tā)-nairātmyādi-rūpeṇa pravṛtteḥ sarvārya janāvisaṃvādinī samyaṅmārgānusāritvāt samyagvāg ityucyate |",
    "T05nagsaliu:324": " mithyā-karmānto viparītakarmakaraṇam |",
    "T05nagsaliu:325": " karmeti",
    "T05nagsaliu:326": " kāya-vāk-citta-duṣkṛta-bījavapanād",
    "T05nagsaliu:327": " akṣayavipākaphalābhinirvartita-svabhāvākuśala-karmānta-kāritvāt",
    "T05nagsaliu:328": " kṣārādidoṣasaṃsṛṣṭakukṣetre kubījavapanavad anabhīṣṭavipākābhi-nirvartitatvāt paṃsanīyaḥ karmāntastu mithyākarmānta",
    "T05nagsaliu:329": " ityucyate |",
    "T05nagsaliu:330": " karmarati-nidrārati-vādaratyādi-svabhāvaṃ mithyākarma ityucyate |",
    "T05nagsaliu:331": " svaparāspṛṣṭa duḥkhapratiṣṭhādhārasvabhāvam, tadviruddhatvāt samyakkarmāntaḥ |",
    "T05nagsaliu:332": " aviparītakarmakṛttvāt kāya-vāk-citta-sukṛtabījavapanāt",
    "T05nagsaliu:333": " satkṣetrasadṛśasukṛtakarmakṣetre",
    "T05nagsaliu:334": " 'bhīṣṭavipākābhinirvartita-vidhi-pravṛtteḥ,",
    "T05nagsaliu:335": " anitya-duḥkha-śūnya(tā)-nairātmyādi-svarūpeṇa pravṛtteḥ, samyak",
    "T05nagsaliu:336": " karmānta-kāritvāt, samyak karmāntaḥ, sanmārgānusaraṇatvāt samyakmārga ityucyate |",
    "T05nagsaliu:337": " mithyājīvastu viparītājīvaḥ |",
    "T05nagsaliu:338": " kapaṭa-lapana-naiṣpeśikatva-naimittikatvena",
    "T05nagsaliu:339": " pravṛtya avipanna-kāya-vāgādyupajīvikayā puruṣa-stryādi-nimittadeśanena",
    "T05nagsaliu:340": " astra-aśva-kāvya-cikitsāparīkṣā-saṃkhyā-gṛhasthaparīkṣā-kumāraparīkṣā-sāmudrika-lakṣaṇaparīkṣā-nimittajñānādau",
    "T05nagsaliu:341": " svaparavisaṃvādarūpeṇa pravṛtteḥ tannayena cīvara-piṇḍādi-sādhanānuvṛttyā",
    "T05nagsaliu:342": " vihārastu mithyājīva ityucyate |",
    "T05nagsaliu:343": " tatpratikūlatvāt samyagājīvastu mārgāṅgamityucyate |",
    "T05nagsaliu:344": " samyak tu vidyāviyukta-kāya-vāk-cittapravṛtyā",
    "T05nagsaliu:345": " cīvarādi-sādhanam, tannayena ājīvaḥ samyagājīvānusaraṇatvāt",
    "T05nagsaliu:346": " svaparāvi-saṃvādasvarūpākāratvād āryamārgānuvartitvāt, samyagājīvastu mārgasyāṅgameva vyavasthāpitaḥ",
    "T05nagsaliu:347": " mithyāvyāyāmaḥ-vyāyāmastu prayatnaḥ |",
    "T05nagsaliu:348": " mithyā iti viparyāsaḥ |",
    "T05nagsaliu:349": " asatkāya-vāk-citta-pracāraiḥ svaparāpakāro,",
    "T05nagsaliu:350": " yuddhādiprajñaptiḥ, dūtādigamanaṃ, cāraḥ, utpātaḥ,",
    "T05nagsaliu:351": " nikṣepotkṣepāpohānapoha-sandhi-vidhinotpādaḥ,",
    "T05nagsaliu:352": " kṣetra-vidyā-vyāpāra-rājyādi-svaparāpakāri-kāya-vāk-citta-pravṛtta-vividhākārārabdhāḥ",
    "T05nagsaliu:353": " kriyāḥ prayatnāśca mithyāvyāyāma ityucyante |",
    "T05nagsaliu:354": " tadviruddhabhūtatvāt samyakvyāyāmaḥ |",
    "T05nagsaliu:355": " samyak-vyāyāmastu mārgāṅgaeva vyavasthāpitaḥ |",
    "T05nagsaliu:356": " yā",
    "T05nagsaliu:357": " kāyavākcittacaryāsvaparopakāra-mātrakuśalapravṛtyā āryamārgam anusarati sā",
    "T05nagsaliu:358": " samyagvyāyāmatvāt samyakvyāyāmaḥ |",
    "T05nagsaliu:359": " sa mārgāṅgameva ucyate |",
    "T05nagsaliu:360": " mithyā smṛtiriti kutsanīyā smṛtiḥ mithyāsmṛtiḥ |",
    "T05nagsaliu:361": " smṛtistu smaraṇam |",
    "T05nagsaliu:362": " iyam mithyā smṛtiścāpi bhūtatvān mithyāsmṛtiḥ |",
    "T05nagsaliu:363": " kālatrayaviṣayeṣu",
    "T05nagsaliu:364": " pūrvahāsa-ānandānubhūta-rūpa-śabda-gandha-rasa-sparśādīn anusmaran anukathanam |",
    "T05nagsaliu:365": " tatrāpi adhyavasāna-anurāga-pratighatādi-paridveṣatvāt",
    "T05nagsaliu:366": " svaparāpakārakāritvād, abhīṣṭavipākasambaddhatvācca",
    "T05nagsaliu:367": " mithyā-nimitta-manasikārastu mithyāsmṛtiḥ |",
    "T05nagsaliu:368": " tadviruddhatvāt",
    "T05nagsaliu:369": " samyak-smṛtistu mārgāṅgameva kathitā |",
    "T05nagsaliu:370": " guṇānusmaraṇaṃ pūrvīkṛtya buddha-dharma-saṃgha-śīla-tyāga-devādyanusmaraṇaṃ samyaksmṛtiḥ mārgāṅgam eva ucyate |",
    "T05nagsaliu:371": " samādhikāryaṃ-samādhistu dhyānam |",
    "T05nagsaliu:372": " sarvathā samādhāya dhāraṇatvāt samādhiḥ |",
    "T05nagsaliu:373": " sa tu mithyāpi san, samādhirapi bhūtatvān mithyāsamādhiḥ mithyeti tu viparyayaḥ |",
    "T05nagsaliu:374": " īśvara-svabhāva-kāla-pradhānādhyātmātmādyasatsu tatrālambanapūrvakaṃ",
    "T05nagsaliu:375": " yaccitta-spharaṇaṃ syāt, api tu-rūpādi-bāhyavastūni",
    "T05nagsaliu:376": " anitya-duḥkha-śūnya-nairātmyākārīṇi nitya-sukha-śucyātma dṛṣṭayāditayā adhyavasīya teṣu ālambanapūrvakaṃ yaccittaspharaṇam, sādhyavasāya pūrvakaṃ yaccittādhiṣṭhānaṃ tattu mithyāsamādhirityucyate tadviruddhaṃ cittādhiṣṭhānaṃ samyaksamādhirityucyate |",
    "T05nagsaliu:377": " skandha dhātvāyatanātmātmīyatāśūnyādiṣu anitya-duḥkha-śūnya(tā)-nairātmyādyākārapūrvakaṃ cittapratiṣṭhānam |",
    "T05nagsaliu:378": " cittaikāgratā tu samyak samādhirityucyate |",
    "T05nagsaliu:379": " sarvadharmasamatāpratipatteḥ samādhiḥ |",
    "T05nagsaliu:380": " cittaikāgratā ekālambanatvañceti |",
    "T05nagsaliu:381": " adhivacanam |",
    "T05nagsaliu:382": " sa",
    "T05nagsaliu:383": " samyak-samādhirmārgāṅgameva ucyate |",
    "T05nagsaliu:384": " evam yaḥ pratītyasamutpādaṃ paśyati sa dharmaṃ paśyati |",
    "T05nagsaliu:385": " darśanādyaṣṭasetvaṅgaṃ hetudvādaśapūrvagam |",
    "T05nagsaliu:386": " viśuddhātmā hi yaḥ paśyed dharmatathyaṃ sa paśyati |",
    "T05nagsaliu:387": " phalaṃ tuṃ śrāmaṇyaphalam |",
    "T05nagsaliu:388": " tatprāptistu sākṣātkaraṇam |",
    "T05nagsaliu:389": " sarvasaṃkleśālaya-vijñānabījavāsanāmalāpagatatvād āśrayaparāvṛttimayaṃ",
    "T05nagsaliu:390": " manogocarācintyā-prameyaguṇamaṇyalaṅkṛtāyāḥ svaparādhīnātmaka pratyātmavedyasarvasattvārthanirantarānābhoga kṛtātma-sarvaprapañcarahitāyāḥ",
    "T05nagsaliu:391": " śamathavipaśyanā-yuganaddha-sarvadharma-tathatāyāḥ adhigamatvāt",
    "T05nagsaliu:392": " kleśa-jñeyāvaraṇagirigahvaravanamūla-vidahanasvabhāvatānuttarasamyak-saṃphalaṃ",
    "T05nagsaliu:393": " śaikṣajñānaṃ tu phala dharma ityucyate |",
    "T05nagsaliu:394": " atha śālistamba-vibhāṣāyā dvitīyaṃ paṭalam |",
    "T05nagsaliu:395": " nirvāṇaṃ nāma sopadhiśeṣa-nirupadhiśeṣa-svabhāvatāpratiṣṭhitanirvāṇamityuktam |",
    "T05nagsaliu:396": " ajaram,",
    "T05nagsaliu:397": " amaram, atāpaṃ, sthiraṃ, śāntaṃ, nityam, asaṃhāryam, akṣayātmakam,",
    "T05nagsaliu:398": " ādimadhyāntarahitam advayaṃ dhātutrayavirahitaṃ",
    "T05nagsaliu:399": " kāya-vāk-cittakarmasamatikrāntaṃ maṇiratnarājavividharūpasadṛśaṃ guṇamaṇivividhaprabhābhiḥ nirantaraṃ jagadarthakāri śāntaṃ,",
    "T05nagsaliu:400": " dharmātmaka-kāya-bhūtaṃ nirvāṇaṃ manyate |",
    "T05nagsaliu:401": " sarvasyādhigamādevaṃ dharmajaṃ buddhameva ca |",
    "T05nagsaliu:402": " evaṃ tadvat-saṃkleśa-vyavadānātmaka-sarvadharmāṇāṃ dharma-tathatāyāḥ",
    "T05nagsaliu:403": " yathāsthitivadavagatatvād buddha ityucyate |",
    "T05nagsaliu:404": " dharmajaṃ nāma dharmebhyo janitatvād dharmajam |",
    "T05nagsaliu:405": " dharmeṇa janitam ityadhivacanam |",
    "T05nagsaliu:406": " tathoktamāryaṃ dṛṣṭatvād yaḥ paśyati sa paśyati |",
    "T05nagsaliu:407": " tatheti buddhamiti tathoktatvāt, tādṛśo bhagavān |",
    "T05nagsaliu:408": " āryaṃ dṛṣṭatvāditi jñānacakṣuṣā |",
    "T05nagsaliu:409": " āryastu lokottaraḥ |",
    "T05nagsaliu:410": " paśyatīti cakṣuṣā |",
    "T05nagsaliu:411": " yaḥ paśyatīti yaḥ pratītyasamutpādaṃ dharmañcaivaṃ paśyati sa dharmajaḥ, dharmajatvād buddhaṃ paśyatīti bhāṣyate |",
    "T05nagsaliu:412": " tatrātra pratītyasamutpādaḥ kīdṛśa ukta iti cet |",
    "T05nagsaliu:413": " yaḥ pratītyasamutpādam idamityādi |",
    "T05nagsaliu:414": " prāṇādirahitād yaśca iti tu yaḥ pratītyasamutpādaṃ satataṃ prāṇādirahitaṃ prāṇarahitam, apaśyad yuktyanumānābhyāṃ caryāṃ, māpanam,",
    "T05nagsaliu:415": " kalpanām, upaparīkṣaṇañca karoti, satatamajīvamiti tu nirjīvam |",
    "T05nagsaliu:416": " ajīvaṃ ārhatā evaṃ kalpayanti |",
    "T05nagsaliu:417": " imāni sarvāṇi bāhyābhyantarāṇi vastūni sajīvāni indriyānvitāni |",
    "T05nagsaliu:418": " tasmāt sarvāścaitāḥ bhūmayaḥ sūkṣmaprāṇibhiḥ pūrṇāḥ |",
    "T05nagsaliu:419": " tasmāt sarve prāṇino jantūn bhakṣanti |",
    "T05nagsaliu:420": " ye prāṇinaḥ prāṇino na bhakṣanti te prāṇinastu mokṣaṃ prāpnuvantīti ucyate |",
    "T05nagsaliu:421": " tasmāt tannirākaraṇāya ajīva-nirjīvetyādi uktam |",
    "T05nagsaliu:422": " ajīva iti nirjīvaḥ, niṣprāṇasyādhivacanam,",
    "T05nagsaliu:423": " hetupratyayotpādadharmitvāt |",
    "T05nagsaliu:424": " hetustu bījādi |",
    "T05nagsaliu:425": " pratyayaśca pṛthivyādi |",
    "T05nagsaliu:426": " te",
    "T05nagsaliu:427": " 'pi parasparamanyonyakalpanā-parikalpanā-vikalpa-rahitvāt",
    "T05nagsaliu:428": " tṛṇa-vṛkṣa-bhitti-dharmasadṛśā acalāḥ niṣkriyāśca tasmāt prāṇādirahitatvād ajīvāḥ |",
    "T05nagsaliu:429": " parasparaṃ hetupratyayopanibaddhajā anyonye cācetanāḥ |",
    "T05nagsaliu:430": " kriyā karmāpyavabhāsate |",
    "T05nagsaliu:431": " hetupratyayasantatiriyam anāditaḥ pravṛttā |",
    "T05nagsaliu:432": " yathājīvakānām ārhatānāṃ vṛkṣā sacetanāḥ santi, calatvāt, suptatvāt, chinne 'pi utpādatvāditi, yā vyavahāraprajñaptistādṛśī nāsti |",
    "T05nagsaliu:433": " bāhyavastuṣu sūryasya candrasya ca sparśavaśena layo vistaraśca anumīyete |",
    "T05nagsaliu:434": " kva teṣāṃ śayanotthānam?",
    "T05nagsaliu:435": " vāyusañcāravaśād vṛkṣa-śākhādi-kampanānumānāt teṣāṃ gamanāgamanaṃ kuta",
    "T05nagsaliu:436": " upalabhyate |",
    "T05nagsaliu:437": " artho 'siddha eva |",
    "T05nagsaliu:438": " chinne utpāda iti ayam artho 'siddha eva iti darśayitum ucyate |",
    "T05nagsaliu:439": " yadi so 'pi sacetanaḥ syat, kasmāt chedanāvasthāyāṃ prāṇātipattītyādi duḥkhaṃ nānubhavati",
    "T05nagsaliu:440": " anicchādicaryāṃ prārthanādiṃ vā tato 'nyatragamanaṃ vālpamapi na kurvanti |",
    "T05nagsaliu:441": " chinne utpādatvāt sacetanatvābhyupagamaścet, tarhi yacchede 'nutpādaḥ,",
    "T05nagsaliu:442": " tannivartanād acetanatvameva syāt |",
    "T05nagsaliu:443": " sacetanānām",
    "T05nagsaliu:444": " aṅga-pratyaṅgādicchedānutpāda-dharmitvād acetanatāyā eva prasaṅgo jāyate |",
    "T05nagsaliu:445": " tasmāt taddhetvartho 'siddha eva |",
    "T05nagsaliu:446": " tasmādajīvaṃ, nirjīvam itīdaṃ vyavasthitam |",
    "T05nagsaliu:447": " yathāvadaviparītamiti ahetoḥ pratikūlahetorviyuktatvāt |",
    "T05nagsaliu:448": " ajātamiti tu janyajanakarahitatvāt |",
    "T05nagsaliu:449": " abhūtamiti śāśvatocchedarahitatvāt |",
    "T05nagsaliu:450": " akṛtamiti tu kartṛrahitatvāt |",
    "T05nagsaliu:451": " ābhyantarakartṛpuruṣeśvarādipravṛtti-saṃskāra-rahitattvācca |",
    "T05nagsaliu:452": " apratighamiti tu anāvaraṇasvabhāvatvāt |",
    "T05nagsaliu:453": " anālambanamiti tu ālambyālambanarahitatvāt |",
    "T05nagsaliu:454": " vyupaśamasvabhāvamiti tu karmakleśarahitatvāt |",
    "T05nagsaliu:455": " ekāntaśamasvabhāvamiti sarvaprapañcarahitam sarvakalpanājālarahitam |",
    "T05nagsaliu:456": " satatasthitam, abhayam utpādavināśarahitañca |",
    "T05nagsaliu:457": " ya etādṛṅnayena dharmamapi paśyati |",
    "T05nagsaliu:458": " vyupaśāntyanta-saṃyutam ityuktam |",
    "T05nagsaliu:459": " vyupaśāntyantamiti tu upaśamam ante darśayituṃ vyupaśamaparyantam |",
    "T05nagsaliu:460": " yastu etādṛśanayena dharmaṃ satatam ajīvādisvabhāvaṃ paśyati |",
    "T05nagsaliu:461": " pratītyaṃ dharmabuddhau ca śuddhibuddhayā hi paśyati |",
    "T05nagsaliu:462": " so 'nuttaradharmaśarīraṃ buddhaṃ paśyati |",
    "T05nagsaliu:463": " iti bhagavatā uktam |",
    "T05nagsaliu:464": " ityasyārthastu yaḥ paśyati |",
    "T05nagsaliu:465": " āryadharmamabhisaṃbudhya iti tu yo pāpadharmāṇāṃ pāre arthāt dūre sa āryaḥ |",
    "T05nagsaliu:466": " teṣāṃ dharma āryadharmaḥ,",
    "T05nagsaliu:467": " samyakdṛṣṭirityādiḥ |",
    "T05nagsaliu:468": " abhisaṃbudhyeti abhimukhe ekāgratākaraṇāt sākṣātkaraṇācca samādhiprāpterityadhivacanam |",
    "T05nagsaliu:469": " samyagjñānopanayenaiva iti samyagaviparyayeṇa sarvadharmanairātmyatathatāvagamatvāt |",
    "T05nagsaliu:470": " anuttaramiti tatpūrvaṃ viśiṣṭadharmasya abhāvaḥ, tasmāt tad evānuttaramityuktam |",
    "T05nagsaliu:471": " dharmakāya iti dharmakāya eva dharmakāyaḥ, niśādā-putravat |",
    "T05nagsaliu:472": " buddha iti dharmāvabodhāt |",
    "T05nagsaliu:473": " tathāpi yaḥ pratītyasamutpādaṃ paśyati sa dharmakṛtānuttarabodhyaśaikṣasvabhāvatāṃ paśyati",
    "T05nagsaliu:474": " yena sa āryajñānagocaradharmaṃ tādṛśaṃ svayathāvad abhisaṃbodheḥ dharmajñaḥ,",
    "T05nagsaliu:475": " dharmanirmāṇaṃ dharmadarśanam buddhadarśanam iti bhagavatā uktam |",
    "T05nagsaliu:476": " pratītyasamutpādalakṣaṇaṃ bhedavyavasthāpanārthaṃ pratītyalakṣaṇaṃ tāvad ityuktam |",
    "T05nagsaliu:477": " kasmāt pratītyasamutpāda ucyate iti cet |",
    "T05nagsaliu:478": " tasmāduktam -",
    "T05nagsaliu:479": " sahetvādipadānvitam |",
    "T05nagsaliu:480": " sahetukaḥ sapratyaya (ucyate) nāhetuko nāpratyayaḥ |",
    "T05nagsaliu:481": " bhagavatā pratītyasamutpādalakṣaṇaṃ saṃkṣepeṇoktam, etatpratyayasyaiva phalam |",
    "T05nagsaliu:482": " tasmāduktam |",
    "T05nagsaliu:483": " buddhotpādo bhavenno vā sthiteyaṃ dharmatā yataḥ |",
    "T05nagsaliu:484": " hetupratyaya-pravāho 'vicchinnaḥ |",
    "T05nagsaliu:485": " hetuphalamavicchinnaṃ anyonyaṃ pravartate |",
    "T05nagsaliu:486": " atrāhetuḥ pratikūlahetuḥ vā pravartako nivartako vā ko 'pi",
    "T05nagsaliu:487": " nāsti |",
    "T05nagsaliu:488": " tasmāt tathāgatānāmutpādādvā anutpādād vā dharmato dharmasthitito dharmaniyamataśca eṣa pravāhaḥ, ityuktam |",
    "T05nagsaliu:489": " yadi pratyayarahitena ekenaiva hetunā bhāvā utpadya tiṣṭhanti, yadi pratyayo 'pi hetumanapekṣya kiñcidutpādayituṃ samarthaḥ cettadā te sthitā asthitā iti vaktuṃ yujyeta,",
    "T05nagsaliu:490": " teṣāmutpādaḥ phalodbhavo 'pi nāhetor na cāpratyayāt tathāgatānāmutpādo vānutpādo vā eṣā dharmatā dharmasthitatā ca āditaḥ pravartete ||",
    "T05nagsaliu:491": " tadyathā - pratītyasamutpādasya dharma etatpratyayatāphalamiti bhagavatā pratītyasamutpādaḥ saṃkṣepeṇa uktaḥ |",
    "T05nagsaliu:492": " atra dharmatā tu hetupratyayaryordharmatā |",
    "T05nagsaliu:493": " dharmasthitateti avipraṇāśadharmatā |",
    "T05nagsaliu:494": " dharmaniyāmateti idaṃpratyayatākramaniyāmatā |",
    "T05nagsaliu:495": " hetupratyaya-kramavat",
    "T05nagsaliu:496": " pratītyasamutpādasamateti hetvabhāve pratyayāpravṛttiḥ pratyayābhāve ca na",
    "T05nagsaliu:497": " hetu-pravṛttiḥ |",
    "T05nagsaliu:498": " parasparasāmagryāṃ ca pravṛttiḥ |",
    "T05nagsaliu:499": " ananyatathateti anyatāvirahitatvāt |",
    "T05nagsaliu:500": " bhūtateti avisaṃvādatvāt |",
    "T05nagsaliu:501": " satyatā iti satyānukūlatvāt |",
    "T05nagsaliu:502": " tathateti arthānvitatvāt |",
    "T05nagsaliu:503": " aviparītateti tu caturvidhaviparyayarahitatvāt |",
    "T05nagsaliu:504": " aviparyayateti anukūlatvāt |",
    "T05nagsaliu:505": " evamapi pratītyasamutpādo 'yam ityādi hetupratyayadvividhatvād hetupratyayobhayārtha pratītyasamutpādasya kramo 'bhyupagantavyaḥ |",
    "T05nagsaliu:506": " katamau dvāviti? ucyate |",
    "T05nagsaliu:507": " hetūpanibandhataḥ pratyayopanibandhataśca| tacca",
    "T05nagsaliu:508": " bāhyādhyātmika-bhedena caturvidho 'vagantavyam -",
    "T05nagsaliu:509": " bāhya ādhyātmikaścāpi dvividho hetupratyayaḥ |",
    "T05nagsaliu:510": " ityuktam |",
    "T05nagsaliu:511": " evaṃ bāhyādhyātmikaviśeṣeṇa pṛthag hetupratyayānāṃ lakṣaṇa-bhedaḥ kīdṛśa iti cet |",
    "T05nagsaliu:512": " bāhyo hetustu bījādi ityuktam |",
    "T05nagsaliu:513": " tatra katamo bāhyaḥ sahetukaḥ pratītyasamutpāda iti uktvā tadidam -",
    "T05nagsaliu:514": " bījādaṅkuraḥ |",
    "T05nagsaliu:515": " aṅkurāt patram |",
    "T05nagsaliu:516": " patrāt kāṇḍam |",
    "T05nagsaliu:517": " kāṇḍānnālam |",
    "T05nagsaliu:518": " nālādgaṇḍaḥ gaṇḍād garbham [garbhācchūkaḥ] puṣpāt phalam ityuktam |",
    "T05nagsaliu:519": " pratyayaḥ ṣaḍvidho mataḥ |",
    "T05nagsaliu:520": " iti tvavasthātvād bāhyapratītyasamutpāda iti yojyam |",
    "T05nagsaliu:521": " ṣaḍvidha iti tu pṛthivyādayaḥ ṣaḍvidhāḥ |",
    "T05nagsaliu:522": " tasmāttūktam -",
    "T05nagsaliu:523": " bījāṅkuraprakāṇḍādiḥ phale yadvat pravartate |",
    "T05nagsaliu:524": " bīje sati aṅkura-kāṇḍādi-phala-paryantānāṃ prādurbhāvād, bīje 'sati",
    "T05nagsaliu:525": " aṅkurakāṇḍādiphalaparyantam na prādurbhavati |",
    "T05nagsaliu:526": " tatra bījasya naivaṃ bhavati ahamaṅkurādi abhinirvartayāmi iti |",
    "T05nagsaliu:527": " aṅkurasyāpi naivaṃ bhavati ahaṃ bījādinā abhinirvartitaḥ iti |",
    "T05nagsaliu:528": " evaṃ yāvat puṣpasya naivaṃ bhavati ahaṃ phalamabhinirvartayāmīti |",
    "T05nagsaliu:529": " phalasyāpi naivaṃ bhavati ahaṃ puṣpeṇābhinirvartita iti |",
    "T05nagsaliu:530": " atha punarbīje sati aṅkurāditaḥ phalādi paryantaṃ prādurbhāvaḥ |",
    "T05nagsaliu:531": " asati na bhavati |",
    "T05nagsaliu:532": " evaṃ bāhyasya pratītyasamutpādasya hetūpanibandho draṣṭavyaḥ |",
    "T05nagsaliu:533": " pratyayastu pṛthivyādi kālāntaṃ hi yathā kramam |",
    "T05nagsaliu:534": " tasmādeva kathaṃ bāhyapratītyasamutpādasya pratyayopanibandho draṣṭavya ityādi uktam |",
    "T05nagsaliu:535": " bāhyapratītyasamutpādasya pratyayopanibandhāḥ katidhā draṣṭavyā ityuktam ṣaṇṇāṃ dhātūnāṃ samavāyāt",
    "T05nagsaliu:536": " katameṣāṃ ṣaṇṇāmiti |",
    "T05nagsaliu:537": " pṛthivyaptejovāyvākāśartudhātūnāṃ yathākramaṃ samavāyād bāhyapratītyasamutpādasyeti pratyayatā yathākramam |",
    "T05nagsaliu:538": " kramo yathāvad jñātavyaḥ |",
    "T05nagsaliu:539": " eṣām hetupratyayānāṃ katamasya karma katamad iti cet? tasmād uktam |",
    "T05nagsaliu:540": " dhāraṇaṃ snehanaṃ pāko dhānyavṛddhiranāvṛtiḥ |",
    "T05nagsaliu:541": " pariṇāmastathā teṣāṃ kāryaṃ tadvat pravartate ||",
    "T05nagsaliu:542": " tatra pṛthivīdhāturbījasya saṃdhāraṇakṛtyaṃ karotīti bījamaṅkurotpādonmukhamāśrayatvāt kaṭhinatvameva ucyate |",
    "T05nagsaliu:543": " abdhātuḥ snehayatīti abhiṣyandayatīti bhāṣitaḥ |",
    "T05nagsaliu:544": " tejo dhātuḥ paripācayatīti paripuṣṭayavasare upapadyamāne paraspara-sparśeṇoṣṇatā eva paripāka",
    "T05nagsaliu:545": " ucyate |",
    "T05nagsaliu:546": " vāyudhātur abhinirharatīti vardhanatvād, svāvasthāyāḥ samuddhṛtya bahirā",
    "T05nagsaliu:547": " nayanād vāyudhāturbījamabhinirharati vardhayatīti ucyate |",
    "T05nagsaliu:548": " ākāśadhāturbījāṅkurādīnām anāvaraṇakṛtyaṃ karotīti |",
    "T05nagsaliu:549": " ākāśadhāturvighnākaraṇatvād anukūlapravṛteḥ bījāṅkurādyanāvaraṇakṛtyaṃ karotītyucyate |",
    "T05nagsaliu:550": " ṛturapi bījasya pariṇāmanakṛtyaṃ karotīti ṛturapi sarvākāraṃ abhinirharati |",
    "T05nagsaliu:551": " ṛtau yathāvat parivartamāne bījapariṇāmakṛtyaṃ karotīti |",
    "T05nagsaliu:552": " sarveṣāmapyavaikalye prādurbhāvaḥ |",
    "T05nagsaliu:553": " vaikalye tu na prādurbhāvaḥ",
    "T05nagsaliu:554": " | tasmādeva uktam |",
    "T05nagsaliu:555": " no cet pratyayasāmagrī bīje bhūte 'pi nāṅkuraḥ |",
    "T05nagsaliu:556": " bījābhāve tu satyevaṃ pratyayabhāvo 'pi tādṛśaḥ ||",
    "T05nagsaliu:557": " tasmādeva uktam |",
    "T05nagsaliu:558": " sarvasamavāyād bīje niruddhe tato 'bhinirhāraḥ syāt |",
    "T05nagsaliu:559": " hetavaḥ pratyayāstadvad ātmagrāhādivarjitāḥ |",
    "T05nagsaliu:560": " hetupratyayasāmagryā na naśyet karmaṇaḥ phalam ||",
    "T05nagsaliu:561": " tatra pṛthivīdhātornaivaṃ bhavati ahaṃ saṃghātakṛtyaṃ karomīti |",
    "T05nagsaliu:562": " tadvat jale agnau, vāyau, ākāśe, ṛtau cāpi naivaṃ bhavati |",
    "T05nagsaliu:563": " ātmātmīyagrahābhāvānna karmaphala-prajñapti-praṇāśaḥ, sarvatra hetupratyayavaikalyābhāvād ityavagantavyam |",
    "T05nagsaliu:564": " so 'ṅkuro 'pīti",
    "T05nagsaliu:565": " bījahetukatadaṅkurādīnām utpādo na svato parato nāpi na dvayoḥ kartṛkālataḥ |",
    "T05nagsaliu:566": " īśvarādikṛtaṃ naivaṃ svabhāvānnāpyahetutaḥ || ityuktam |",
    "T05nagsaliu:567": " svata iti hetupratyayābhāve svata utpādaḥ |",
    "T05nagsaliu:568": " svabhāvavādina evaṃ kalpanta iti śrūyate |",
    "T05nagsaliu:569": " bhāvānāṃ svabhāvata satatamatra tiṣṭhati |",
    "T05nagsaliu:570": " atra na kaścidutpadyate na ca kaścin nirudhyate |",
    "T05nagsaliu:571": " māyūrasya patravaicitryaṃ, kamalādiṣu raktatā,",
    "T05nagsaliu:572": " kāṇḍādīnāṃ taikṣṇyādikaṃ kena pūrvanirmitamityucyate |",
    "T05nagsaliu:573": " tasmāt tanmatanirākaraṇāyoktam |",
    "T05nagsaliu:574": " bhāvānāṃ svata utpādo na yujyate |",
    "T05nagsaliu:575": " pūrvādhyavasitatvāt |",
    "T05nagsaliu:576": " utpattimattvena abhyupagamyate,",
    "T05nagsaliu:577": " hetupratyayatābhyupagamaḥ |",
    "T05nagsaliu:578": " tasmād vastūnāṃ svabhāvata utpādo na yujyate,",
    "T05nagsaliu:579": " utpattimatvād ghaṭādivat |",
    "T05nagsaliu:580": " yasyānusāraṃ bhāvāḥ satataṃ sthitāḥ tadanusāram utpāda-kriyā-karma-sthiti-vināśā api na",
    "T05nagsaliu:581": " utpāda-kriyā-karma-sthiti-vināśā api sākṣād avabhāsante |",
    "T05nagsaliu:582": " tasmād atra doṣasya prasajyamānatvān na svata ityuktam |",
    "T05nagsaliu:583": " bhāvānām svata utpādaścet nityamutpādaprasaṃgaḥ syāt, ākāśavat |",
    "T05nagsaliu:584": " kasyacidapi kutrāpi kadāpi utpādo nirodho vā nāstīti cet- ucyate- pratyakṣavirodhaḥ |",
    "T05nagsaliu:585": " evaṃ bhāvānāṃ hetupratyayād utpādo bhāsate, tasmāt tāvad bhāvānāṃ na svabhāvata utpādaḥ",
    "T05nagsaliu:586": " parataḥ iti ātmataḥ |",
    "T05nagsaliu:587": " pareṣāmutpādako vināśakaścātmāstīti śrūyate |",
    "T05nagsaliu:588": " bāhyābhyantarasarvavastūni tu ātmaguṇāḥ |",
    "T05nagsaliu:589": " ātmā antaḥ karaṇapuruṣo 'sti |",
    "T05nagsaliu:590": " tathā sati gamana-āgamana-calana-kampana-nirākaraṇa-manyanā-kriyā-karmāṇi",
    "T05nagsaliu:591": " tatraiva anyatrāpi ca pravartante |",
    "T05nagsaliu:592": " cakṣurādiḥ ātmaguṇaḥ, parārthatvāt,",
    "T05nagsaliu:593": " śayanādyaṅgavaditi |",
    "T05nagsaliu:594": " parasaṃjñā tu ātmani satyevocyate |",
    "T05nagsaliu:595": " cakṣurādiḥ",
    "T05nagsaliu:596": " tadguṇatvāt, tadarthastu parārthaḥ |",
    "T05nagsaliu:597": " yathā śayanādi parairupayuktatvāt parārthamitivat parārthatvāditi |",
    "T05nagsaliu:598": " ayaṃ hetuḥ śayanopamayā na yujyate saṃghātatvāt |",
    "T05nagsaliu:599": " ātmātvasaṃghātasvarūpaḥ |",
    "T05nagsaliu:600": " katham ātmā asaṃghātaḥ san svaśarīrābhāve śayanādīn aṅgasaṃghān svarūpeṇopakartuṃ yujyate",
    "T05nagsaliu:601": " tasmāt sa hetvartho 'siddhaḥ, asaṃghātasya parārthaniṣpādakatvāt |",
    "T05nagsaliu:602": " śayanabhedena śayanopamā saṃghātasya parārthatvameva sādhayati |",
    "T05nagsaliu:603": " ātmanaḥ saṃghātatvād hetupratyayayorutpādopalabdha ātmātmīya iti manyanākārapravṛtteḥ cittamevātmā ityucyate |",
    "T05nagsaliu:604": " atrāntaḥ karaṇapuruṣaḥ kūrmakeśasvabhāvavad yuktyanumānarahitastu kvacinnāstīti darśayitum bhagavatā bāhyādhyātmikabhāvānāṃ parata utpādo na yujyata ityuktam |",
    "T05nagsaliu:605": " yadi bhāvānāṃ svato 'pi notpādo na ca parato 'pi, tadā bhāvānāṃ dvividha utpāda iti cet,",
    "T05nagsaliu:606": " tasmāt tanmataniṣedhārthamuktam |",
    "T05nagsaliu:607": " na dvayoḥ na ca kālata ityuktam |",
    "T05nagsaliu:608": " na svataḥ parataśca na |",
    "T05nagsaliu:609": " anye tu svaparayoḥ sambandhād bhāvotpādaṃ manyante |",
    "T05nagsaliu:610": " tasmād ubhayata eva vadanti |",
    "T05nagsaliu:611": " tathāpi svato 'nupalabdhatvāt",
    "T05nagsaliu:612": " parataścābhāvāt na dvayoḥ ityuktam |",
    "T05nagsaliu:613": " hetu-pratyayātiriktaṃ na svato na",
    "T05nagsaliu:614": " parata iti bhagavatā uktam |",
    "T05nagsaliu:615": " yadi ubhayasaṃyoge 'pi utpādavināśau neṣṭau,",
    "T05nagsaliu:616": " tadā paratantreṇa kartrā utpādavināśau bhaviṣyata iti kaiściducyate |",
    "T05nagsaliu:617": " anye tīrthikāstu karttā nāma kaścid ādyaḥkartā, nityo 'navacchinno",
    "T05nagsaliu:618": " vyāpakaścātmeti kaścidasti, sa eva bāhyamābhyantarañcedaṃ sarvam utpādayati vināśayatīti manyante",
    "T05nagsaliu:619": " tasmāt tanmatakhaṇḍanārtham uktam |",
    "T05nagsaliu:620": " bhāvānāmutpādaḥ sthitirvināśaścaiva na kartradhīnāḥ |",
    "T05nagsaliu:621": " atha kasyeti cet-",
    "T05nagsaliu:622": " hetupratyayasambandhād bhāvānāṃ pravṛttirbhāsate |",
    "T05nagsaliu:623": " kartustu ākāśavan nirvikāratvāt tadadhīnā utpāda-sthitivināśāśca naiva yujyante |",
    "T05nagsaliu:624": " kasmāditi cet, karttari nirvikāra-niṣkriyākāśātmani kriyā karma ca",
    "T05nagsaliu:625": " kiñcidapi nāsti |",
    "T05nagsaliu:626": " utpadyamānā bhāvā hetupratyayāpekṣāḥ",
    "T05nagsaliu:627": " pravṛtti-kramodbhūtā eva bhāsante |",
    "T05nagsaliu:628": " yadanusāraṃ karttāramapekṣate pravṛttistadanusāraṃ bhāvānām utpāda-sthiti-vināśāśca sadā āsannā",
    "T05nagsaliu:629": " | karturnityatvād bhāvānām utpādao-sthiti-vināśā yugapad bhaviṣyanti athavā utpāda-sthiti-vināśā na bhaviṣyanti |",
    "T05nagsaliu:630": " nityatvāt kvacidapi kiñcidapi utpādo vā vināśo vā na syāt |",
    "T05nagsaliu:631": " hetuṃ pratyayañca apekṣya pravartamānānāṃ bhāvānāmeva kartṛ-kriyā-hetuphalotpādasamaḥ kramodbhava upalabhyate |",
    "T05nagsaliu:632": " anutpannā-kāśotpalādīnāntu utpāda-sthiti-vināśā na yujyante |",
    "T05nagsaliu:633": " avikārahetubhiḥ parasparamāśritya pravartamānaiḥ utpādaniyamo na yujyate |",
    "T05nagsaliu:634": " nityabhāvādanityo hi samutpādo na yujyate |",
    "T05nagsaliu:635": " hetutastvavikāratvāt samasyaivodbhave sati |",
    "T05nagsaliu:636": " hetau phale ca saṃbhinne 'vikārastu kathaṃ bhavet |",
    "T05nagsaliu:637": " hetau vikārasyāpi bhūtatvāt tadasādṛśyapakṣo naṣṭaḥ |",
    "T05nagsaliu:638": " kriyānanvitavandhyāputrātmani kasyāścit kriyāyāḥ karmaṇo vā niyatena ayuktatvād bhagavaddharmeṣu avisaṃvāditvād bhāvotpādakriyā karttāraṃ nāpekṣate, kintu sati hetupratyayasaṅgrahe bhāvānāmutpādavināśau yujyeta ityuktam |",
    "T05nagsaliu:639": " yadyevam atra bhāvotpāda-sthityanyathā-bhāvatādirabhyupagantavyaḥ |",
    "T05nagsaliu:640": " bhāvotpādasthitīnāṃ tu jñātavyo heturīśvaraḥ |",
    "T05nagsaliu:641": " anyeṣāṃ vipratipattiryathāvattairhi bhāṣyate ||",
    "T05nagsaliu:642": " anyaiḥ sattvabhājanalokayorutpāda-sthiti-vināśāstu īśvarakṛtapraṇāśā",
    "T05nagsaliu:643": " avagamyante, tadīśvarecchāvaśāt kāya-bhūmitraya-kartrādisaṃbhavaḥ syāditi śrūyate |",
    "T05nagsaliu:644": " anye tasyaiva cittotpādamātreṇa",
    "T05nagsaliu:645": " naraka-preta-tiryak-deva-manuṣyadayāśca sattvāḥ",
    "T05nagsaliu:646": " jvara-viṣa-vyādhi-strī-puruṣa-napuṃsaka-sukṛtarūpa-vikṛtarūpa-dasyu-jihma-caurāḥ",
    "T05nagsaliu:647": " kāmamithyācāra-prāṇātipāta-mṛṣāvāda-madyapāna-dyūtapraveśa-pratyanta-śabara-ḍombī-nirdaya-krūra-pāruṣyavāda-brahmaghāta-mātṛpitṛghātaka-vyādhādayaḥ,",
    "T05nagsaliu:648": " yakṣa-rākṣasa-ḍākinyādayaḥ sarve paraghātakāḥ, sukha-duḥkhādayaḥ svargo vimokṣaśca tāni sarvāṇi cittotpādamātreṇoddhṛtānīti vadanti |",
    "T05nagsaliu:649": " īśvarakartṛtvavādino 'tisukumāraprajñā eva, atimandaprajñā eva,",
    "T05nagsaliu:650": " gatānugatikāścaiva yuktiviśeṣarahite tasmin gauravapravaṇatvāt pūrvottaraviruddhaṃ bālayuvakacāṇḍālavadayathārtha",
    "T05nagsaliu:651": " dāna-vinaya-saṃyama-iṣṭāniṣṭaphalaṃ, sukṛtaduṣkṛtakarma, gamyāgamyaṃ,",
    "T05nagsaliu:652": " bhakṣyābhakṣyaṃ, svargāpavargādiphalaviruddhaṃ, yuktyāgamādiviruddhaṃ ca vāṅmātreṇa pakṣīkṛtya nijājñānapaṭalena netrācchādanatvād asamarthatvāt paśubhūtāstu paśubhyo 'pyatichudratarāḥ paśavaḥ |",
    "T05nagsaliu:653": " nigūḍhavandhyāputrasvabhāvaṃ paśupatimāśritya, janmasthitivināśānāṃ hetutāṃsyaapi tūccatām",
    "T05nagsaliu:654": " utpāde sthitau ca sahetuka evābhyupagamyamāne sati nityavādabhaṅgatvād vādotsargaḥ, viparītasiddhatvād īśvarasya ahetutvameva sidhyati |",
    "T05nagsaliu:655": " icchāmātreṇa utpāde sati yugapadeva sampūrṇajagata utpādasthiti-vināśāḥ syuḥ |",
    "T05nagsaliu:656": " tasmādapi asiddhārthataiva syāt, sarveṣāṃ nityotpādaprasaṅgatvāt |",
    "T05nagsaliu:657": " duḥkha-kuhanā-jihma-aśuci-akṛtajñatādyuddharaṇānāṃ tu prayojanaviśeṣābhāvācca asiddhārthatā",
    "T05nagsaliu:658": " taduddharaṇāyāso niṣphalaḥ |",
    "T05nagsaliu:659": " prayojanābhāve hi kalpanāpūrvaṅgamānāṃ pravṛttirnāsti, prayojanāvyāpteḥ |",
    "T05nagsaliu:660": " tatprayojanavadvyāvṛttau kalpanāpūrvaṅgamānāṃ pravṛtterapi nivṛtteḥ asiddhārthatāsti |",
    "T05nagsaliu:661": " hetupratyayavaikalye kramotpādavināśau pratyakṣatayā bhāsete, avaikalye cānutpādaḥ |",
    "T05nagsaliu:662": " sattvabhājanalokayorutpadyamānasukhaduḥkhādīnāṃ sthitivināśau kramaśa",
    "T05nagsaliu:663": " upalabhyete, tasmānna īśvaro hetuḥ |",
    "T05nagsaliu:664": " kasyacidapi bhāvasya utpāda-sthiti-vināśā na yujyante| tasmādapi pratyakṣavirodho 'siddhārtha",
    "T05nagsaliu:665": " eva |",
    "T05nagsaliu:666": " nānyat pratyakṣato garīyaḥ pramāṇamiti sarvavādiprasiddham |",
    "T05nagsaliu:667": " naikānte 'rthakriyā |",
    "T05nagsaliu:668": " dayāpratāpābhāve",
    "T05nagsaliu:669": " gambhīryaguṇa-darśana-caryā-cintanādi na yujyate |",
    "T05nagsaliu:670": " ekāntakriyāyuktā yuktayorgāmbhīryaguṇasya rūpādervā ālambana cintanasyaiva ayuktatvāt, tattu pratikūlam |",
    "T05nagsaliu:671": " hetāvasati sarvatra pratyaya eva kathaṃ bhavet |",
    "T05nagsaliu:672": " ahetau kārakābhāvāt kathamīṣṭe maheśvaraḥ |",
    "T05nagsaliu:673": " bhāvakartā maheśaścet so 'pi kartā na manyate |",
    "T05nagsaliu:674": " pitrabhāve sutotpattiḥ sā neṣṭā dṛśyate na ca |",
    "T05nagsaliu:675": " hetuniṣyandasādṛśyaṃ manyante yuktivādinaḥ |",
    "T05nagsaliu:676": " nityānnityaphalaṃ yuktamanityāccāpyanityakam |",
    "T05nagsaliu:677": " śālibījātphalaṃ tasmādaṅkurotpāda īkṣyate |",
    "T05nagsaliu:678": " tathā maheśvare nitye bhāvānāṃ syāt sadodbhavaḥ |",
    "T05nagsaliu:679": " yathāgnirdāhayetsarvaṃ tathācedīśvaro mataḥ |",
    "T05nagsaliu:680": " agnihetustathānyo 'gniḥ īśvare nāsti hetukam |",
    "T05nagsaliu:681": " kramapravṛttajvālābhiḥ sarvadāho 'pi manyate |",
    "T05nagsaliu:682": " īśvarasyāvikāritvād agnivattvaṃ na yujyate |",
    "T05nagsaliu:683": " tasmādīśvarakartṛtvābhyupagame bahudoṣasaṃbhavād bhagavatā bhāvānām utpādaḥ īśvarakṛto na yujyate ityuktam |",
    "T05nagsaliu:684": " pare tu sarvaṃ kālena vivartitaṃ manyante |",
    "T05nagsaliu:685": " tairevamucyate |",
    "T05nagsaliu:686": " sthitirbhāvān samutpādya kālenaiva vivartyate |",
    "T05nagsaliu:687": " bhāvotpādasthitī cāpi kālenaiva vivartite |",
    "T05nagsaliu:688": " tadevam ucyate |",
    "T05nagsaliu:689": " atra kāla iti kiṃ nāma? nityo vā anityo vā, puruṣaḥ strī napuṃsakasvabhāvo vā, devo piśāco vā, mūrto 'mūrto vā, sakriyo niṣkriyo vā",
    "T05nagsaliu:690": " sa nityaścettadā tatra kriyāpekṣā na yujyate |",
    "T05nagsaliu:691": " utpādaścetsakṛt so 'pi viruddhatvān na manyate |",
    "T05nagsaliu:692": " anityatve 'kālasya hetupratyayayogataḥ |",
    "T05nagsaliu:693": " yadi puṃstrīnapuṃsādi yatkiñcitsyād virudhyate |",
    "T05nagsaliu:694": " dehyadehikriyādau ca pārasparaviruddhatā |",
    "T05nagsaliu:695": " nityatve nirvikāratvāt kriyākarma virudhyate |",
    "T05nagsaliu:696": " evaṃ kālavādināṃ kālavaśena bhāvānāmutpāda-sthiti-vināśābhyu-pagamasyāpi",
    "T05nagsaliu:697": " ayuktatvāt tadapyasamañjasameva |",
    "T05nagsaliu:698": " sūryacandra-nakṣatra-parva-vatsarādi-bāhyābhyantarabhāvānāṃ",
    "T05nagsaliu:699": " gatagamyasvabhāvatvāt kālākhyayā bhāvānāmutpāda-sthiti-vināśāstu",
    "T05nagsaliu:700": " kālapariṇāmatvena na yujyante|",
    "T05nagsaliu:701": " anyacca, svabhāvavādina āntarabāhyān sarvabhāvān svabhāvodbhavān manyante |",
    "T05nagsaliu:702": " bhāvānāṃ svabhāva eva, kasyacidbhāvasya utpādasya vināśasya vā kaścidapi heturnāsti |",
    "T05nagsaliu:703": " khara-snigdha-uṣṇa-laghutva-ślakṣṇa-tīkṣṇāni svabhāva eva |",
    "T05nagsaliu:704": " madhura-amla-lavaṇa-kaṭukāni asattvabhedā eva |",
    "T05nagsaliu:705": " deva-mānuṣa-tiryañco rājabrahma-kujātayaḥ |",
    "T05nagsaliu:706": " sukṛtaṃ duṣkṛtaṃ cāpi sukhaṃ duḥkhaṃ sadā sthitam |",
    "T05nagsaliu:707": " svabhāvavaimatyā tebhyo bhrāntacittebhya evaṃ vaktavyam |",
    "T05nagsaliu:708": " svabhāve vikṛte dṛṣṭe pratyakṣādiviruddhatā |",
    "T05nagsaliu:709": " vikāro vartate yatra nirvikāraḥ kathaṃ bhavet |",
    "T05nagsaliu:710": " vyaktyanekaprabhedācca janma nāśaśca bhāsate |",
    "T05nagsaliu:711": " jātervināśasambandhān nirvikāraḥ kathaṃ bhavet |",
    "T05nagsaliu:712": " svabhāve nirvikāratvāt puruṣādau nirarthake |",
    "T05nagsaliu:713": " kule rājani kṣetrādau tatphalaṃ cāpi bhāsate |",
    "T05nagsaliu:714": " svabhāve vikṛte jāte nityavādī tu bhraṃsate |",
    "T05nagsaliu:715": " mārgo 'yaṃ yujyate tasmād hetupratyayavādinām |",
    "T05nagsaliu:716": " evaṃ svabhāvavādiṣvapi parasparavirodhatvād utpāda-sthiti-vināśānāṃ",
    "T05nagsaliu:717": " svabhāvād udbhavo na yujyata ityuktam |",
    "T05nagsaliu:718": " atha bhāvānām utpāda-sthiti-vināśā",
    "T05nagsaliu:719": " ahetuto bhavanti ityapare 'hetuvādino hetuṃ vinaiva kevalam",
    "T05nagsaliu:720": " bhāvānāmutpāda-nirodhau kalpayanti |",
    "T05nagsaliu:721": " ahetuvādo 'bhyapagamyeta cet, hetoḥ aniścitatvāt kṛtapraṇāśa-akṛtābhyāgama-anavasthāśca bhaviṣyanti",
    "T05nagsaliu:722": " sukṛta-duṣkṛtādi-pitṛ-putra-brāhmaṇa-rājanya-vaiśya-śūdra-śvapacādi-śucyaśuci-gamyāgamya-bhakṣyābhakṣya-devapiśācādi-dāna-vinaya-saṃyama-japa-tapasyā-upavāsa-niścaya-yāgajñānājñāna-hetvaniścayāt",
    "T05nagsaliu:723": " parasparabhedanirṇaya-vyavasthāpi na saṃbhavati |",
    "T05nagsaliu:724": " tasmāttasyaiva doṣasya prasajyamānatvād ahetuvādo 'pi lokādi-viruddhatvād asiddha eva |",
    "T05nagsaliu:725": " ye cānye pradhāna-paramāṇvādyahetu-pratikūlahetuvādādayaste 'pi tenaiva niṣedhitavyāḥ |",
    "T05nagsaliu:726": " tasmān |",
    "T05nagsaliu:727": " na svataḥ parato nāpi na dvayoḥ kartṛkālataḥ |",
    "T05nagsaliu:728": " īśvarādikṛtaṃ naiva svabhāvānnāpyahetutaḥ || ityuktam |",
    "T05nagsaliu:729": " hetupratyayayorvṛttirbhāsate 'nādikālataḥ ||",
    "T05nagsaliu:730": " iti tu anādi-kālataḥ prapañca-vāsanābījasya",
    "T05nagsaliu:731": " avicchinna-nadīstrotaḥ-pravāhavad anupravṛtteḥ hetupratyayayorvṛttirbhāsate 'nādikālataḥ |",
    "T05nagsaliu:732": " ityuktam |",
    "T05nagsaliu:733": " tasmādeva sūtre atha punaḥ pṛthivyaptejovāyvākāśartudhātusamavāyād bīje nirudhyamāne aṅkurasyābhinirvṛttirbhavati ityuktam |",
    "T05nagsaliu:734": " 'atha punaḥ' iti tu abhāvādudbhava-sva-para-dvaya-īśvarādi-rahita-bīja-pṛthivyādi-sāmagryā eva aṅkurādi utpadyata iti uktam |",
    "T05nagsaliu:735": " pañcabhirhetubhirbāhyaḥ pratītyotpāda iṣyate |",
    "T05nagsaliu:736": " iti |",
    "T05nagsaliu:737": " pañcabhirhetubhiriti tu hetupañcakairiti, bāhyasyeti bījādeḥ |",
    "T05nagsaliu:738": " 'pratītyotpāda' iti pratītyam |",
    "T05nagsaliu:739": " śāśvatato na cocchedān na saṅkrānteḥ parīttataḥ |",
    "T05nagsaliu:740": " hertormahāphalāvāptiḥ sadṛśānuprabodhataḥ |",
    "T05nagsaliu:741": " ityuktam |",
    "T05nagsaliu:742": " 'śāśvatato na' iti yasmādanyadbījam, anyo 'ṅkuraḥ, na ca ya",
    "T05nagsaliu:743": " evāṅkurāstadeva bījam, bījamevāpi nāṅkuraḥ |",
    "T05nagsaliu:744": " aniruddhād bījādapi aṅkuro notpadyate |",
    "T05nagsaliu:745": " na ca niruddhād, tathāpi bījanirodhe aṅkura utpadyate |",
    "T05nagsaliu:746": " tasmān na śāśvatato, na cocchedāditi na ca pūrvaniruddhādbījādaṅkuro niṣpadyate nācāpyaniruddhād",
    "T05nagsaliu:747": " api tu bījād niruddhāt tasminneva samaye",
    "T05nagsaliu:748": " 'ṅkuro utpadyate |",
    "T05nagsaliu:749": " ato nocchedataḥ |",
    "T05nagsaliu:750": " na saṃkrāntitaḥ iti tu bījāṅkurau tu asadṛśau eva |",
    "T05nagsaliu:751": " tasmāt 'na saṃkrāntitaḥ |",
    "T05nagsaliu:752": " parīttataḥ hetoriti-",
    "T05nagsaliu:753": " parīttabījavapanān mahāphalāvāptiriti tatparītta-hetorbahuphalābhinirvṛttiḥ, parīttānmahāphalābhi-nirvṛttitvāt,",
    "T05nagsaliu:754": " tasmāt parīttahetormahāphalābhinirvṛtiḥ |",
    "T05nagsaliu:755": " sadṛśānuprabodhād iti tu yādṛśaṃ bījamupyate tādṛśameva phalābhinirvṛtiriti |",
    "T05nagsaliu:756": " atastatsadṛśānuprabandhaḥ |",
    "T05nagsaliu:757": " sadṛśāphalābhinirvṛttiḥ |",
    "T05nagsaliu:758": " bījāṅkurayorbhinnatvād bījaṃ nityaṃ na vartate |",
    "T05nagsaliu:759": " yataścocchedato nāsti bīje sati tathāṅkuraḥ |",
    "T05nagsaliu:760": " bījasādṛśyasiddhatvāt tadbhinnaṃ na ceṣyate |",
    "T05nagsaliu:761": " aṅkurasya phalādīnāṃ saṅkrāntiścāṅkurasya na |",
    "T05nagsaliu:762": " ekabījaṃ parīttāṇoḥ bījatvenaiva sambhavet |",
    "T05nagsaliu:763": " tasmāt parīttato hetorjāyate hi mahatphalam |",
    "T05nagsaliu:764": " upte śālyādi bīje hi śyāmākādiphalaṃ na hi |",
    "T05nagsaliu:765": " tasmādeva -",
    "T05nagsaliu:766": " aṅkuro bījavanneṣṭo nirheturno 'ṅkurodbhavaḥ |",
    "T05nagsaliu:767": " samo nirodha utpādas tulonnāmāvanāmavat |",
    "T05nagsaliu:768": " ityuktam |",
    "T05nagsaliu:769": " evam bāhyapratītyasamutpādaḥ parikalpanātmakena anupacayatvena draṣṭavyaḥ |",
    "T05nagsaliu:770": " tathaivādhyātmikasyāpi hetuśca pratyayo dvidhā |",
    "T05nagsaliu:771": " tathaivādhyātmikasyāpi bāhya-pratītyasamutpādavad",
    "T05nagsaliu:772": " hetupratyayākāradvayopa-nibandhanatvāt pṛthak dvividho 'vagantavyaḥ |",
    "T05nagsaliu:773": " dvidhā hetuścapratyaya iti tu ādhyātmikaḥ pratītyasamutpādo hetūpanibandhanaḥ pratyayopanibandhanaśca dvayākāro 'vagantavyaḥ |",
    "T05nagsaliu:774": " iṣṭa iti abhīṣṭasya ca abhipretasya abhimatasya cetyadhivacanam |",
    "T05nagsaliu:775": " tatrādhyātmikasya pratītyasamutpādasya hetūpanibandhaḥ kathamavagantavyaḥ?",
    "T05nagsaliu:776": " ucyate -",
    "T05nagsaliu:777": " ādiheturavidyāsya mṛtyurantyo yathākramam |",
    "T05nagsaliu:778": " tatrādāvavidyādeśanād ādau avidyā, ante maraṇāṅgadeśanatvān mṛtyurante |",
    "T05nagsaliu:779": " yattayormadhye syāt tat tu madhya iṣyate |",
    "T05nagsaliu:780": " tasmāt sūtre avidyāpratyayāḥ",
    "T05nagsaliu:781": " saṃskārāḥ, saṃskārapratyayaṃ vijñānam, vijñānapratyayaṃ nāmarūpam,",
    "T05nagsaliu:782": " nāmarūpapratyayaṃ ṣaḍāyatanam, ṣaḍāyatanapratyayaḥ sparśaḥ, sparśapratyayā",
    "T05nagsaliu:783": " vedanā, vedanāpratyayā tṛṣṇā, tṛṣṇāpratyaya mupādānam, upādānapratyayo",
    "T05nagsaliu:784": " bhavaḥ, bhavapratyayā jātiḥ, jātipratyayā",
    "T05nagsaliu:785": " jarāmaraṇa-śoka-parideva-duḥkha-daurmanasyopāyāsāḥ saṃbhavanti |",
    "T05nagsaliu:786": " evamasya kevalasya mahato duḥkhaskandhasya samudayo bhavati |",
    "T05nagsaliu:787": " ityuktam |",
    "T05nagsaliu:788": " sajanmakleśakarmātmā dvādaśāṅgastrikāṇḍakaḥ |",
    "T05nagsaliu:789": " hetupratyayasambhūtaḥ karttetyādivivarjitaḥ |",
    "T05nagsaliu:790": " kleśa-karma-jāti-paratantro 'yamātmāpi aṃśatrayeṇa vyavasthāpyate |",
    "T05nagsaliu:791": " kleśa-paratantrasvabhāvatayā, karmaparatantrasvabhāvatayā janmaparatantrasvabhāvatayā ca |",
    "T05nagsaliu:792": " tatra kleśa paratantra-svabhāvatāyā",
    "T05nagsaliu:793": " aṅgāni trīṇi-avidyātṛṣṇopādānāni |",
    "T05nagsaliu:794": " karma-paratantra-svabhāvatāyāḥ dve",
    "T05nagsaliu:795": " aṅge-bhavasaṃskārau |",
    "T05nagsaliu:796": " jāti-paratantra lakṣaṇamapi śeṣasaptāṅgam-vijñānam,",
    "T05nagsaliu:797": " nāmarūpam, ṣaḍāyatanam, sparśo, vedanā, jātiḥ, jarāmaraṇañceti |",
    "T05nagsaliu:798": " apītipadaṃ saṃgrāhyatāṃ darśayati |",
    "T05nagsaliu:799": " śoka-paridevanā-daurmanasya-upāyāsādīnāṃ",
    "T05nagsaliu:800": " priyaviyogā-priyasaṃprayoga-kāmavipattyādīnāṃ ca saṃgrahaḥ |",
    "T05nagsaliu:801": " evam ayaṃ pratītyasamutpādo dvādaśāṅgaḥ trisvabhāvatayā veditavyaḥ |",
    "T05nagsaliu:802": " so 'pi",
    "T05nagsaliu:803": " kartrādi-svabhāvatā-rahito jñātavyaḥ |",
    "T05nagsaliu:804": " atha śālistambasūtraṭīkāyāṃ tṛtīyaṃ paṭalam |",
    "T05nagsaliu:805": " avidyā yadi nādau syādante mṛtyurna saṃbhaved |",
    "T05nagsaliu:806": " 'avidyā yadi nādau syād' iti tu yadi avidyā cennābhaviṣyan naiva saṃskārāḥ prajñāsyante |",
    "T05nagsaliu:807": " tadvad jarāmaraṇaparyantaṃ cennābhaviṣyan naiva śokādi prajñāsyate |",
    "T05nagsaliu:808": " tebhyo bhinno na kutrāpi hyātmātmīyaśca vidyate |",
    "T05nagsaliu:809": " tatrāvidyāyā naivaṃ bhavati ahaṃ saṃskārādi abhinirvartayāmītyato jarāmaraṇaparyantaṃ naivaṃ bhavati ahaṃ śokādi abhinirvartayāmīti |",
    "T05nagsaliu:810": " saṃskārādīnāmapi naivaṃ bhavati vayamavidyādibhyo 'bhinirvartitāḥ |",
    "T05nagsaliu:811": " evam yāvajjarāmaraṇasyāpi naivaṃ bhavati vayaṃ jātyādibhirabhinirvartitā iti |",
    "T05nagsaliu:812": " avidyāsaṃbhavādādāvante mṛtyuśca bhāsate |",
    "T05nagsaliu:813": " atha ca satyāmavidyāyāṃ saṃskārādyabhinirvṛttirbhavati, prādurbhāvaḥ |",
    "T05nagsaliu:814": " evaṃ yāvajjarāmaraṇaṃ, śokaparidevādyabhinirvṛttirbhavati |",
    "T05nagsaliu:815": " heturādhyātmikasyāsya |",
    "T05nagsaliu:816": " evamādhyātmikasya pratītyasamutpādasya hetūpanibandho draṣṭavyaḥ |",
    "T05nagsaliu:817": " kathamādhyātmikasya pratītyasamutpādasya pratyayopanibandho draṣṭavyaḥ?",
    "T05nagsaliu:818": " ucyate -",
    "T05nagsaliu:819": " pratyayāḥ ṣaṭprakārakāḥ |",
    "T05nagsaliu:820": " asyeti tu ādhyātmikasya| pratyayastu sāmagrī ṣaṭ prakārakā iti ṣaḍvidhāḥ |",
    "T05nagsaliu:821": " pratyayo 'dhyātmikastvante vijñānaṃ cādike dharā |",
    "T05nagsaliu:822": " vijñānasyānte parideśanatvād 'ante vijñānam' |",
    "T05nagsaliu:823": " ādike dharā ityucyate |",
    "T05nagsaliu:824": " tasmāt sūtre -ṣaṇṇāṃ dhātūnāṃ samavāyāt pṛthivyaptejovāyvākāśa-vijñānādistvādhyātmikasya pratītyasamutpādasya pratyayopanibandho draṣṭavyaḥ |",
    "T05nagsaliu:825": " ityuktam |",
    "T05nagsaliu:826": " kāṭhinyānugrahau pākaḥ śvāsavṛddhiranāvṛtiḥ |",
    "T05nagsaliu:827": " tatra adhyātma-pṛthivīdhātuḥ katamaḥ?",
    "T05nagsaliu:828": " yatkāyasambaddha-kaṭhina-karkaśa-rūkṣa-kharagata-keśa-roma-nakha-danta-sveda-mala-carma-māṃsa-snāyu-asthayādi-sadṛśam,",
    "T05nagsaliu:829": " anyacca asmin kāye yatkiñcidasti tatsarvaṃ saṃgṛhya pṛthivīdhāturucyate |",
    "T05nagsaliu:830": " anugraha tu saṃgrahaḥ, sambandho-mṛduḥ, āliṅganaṃ, piṇḍīkaraṇaṃ snigdhatā ca |",
    "T05nagsaliu:831": " tadyathā-aśru-sveda-kapha-siṃghāṇaka-majjā-śukra-mūtra-uccāra-rakta-lasīkā-mastaka-grahaṇī-pakvāśayādiḥ",
    "T05nagsaliu:832": " anyaccāsmin kāye tādṛśaṃ snigdha-svabhāvaṃ syājjaladhāturucyate |",
    "T05nagsaliu:833": " pāko nāma pācanam-pāka-pācana-pācaka-uṣṇāgnistāpa-tāpana-vṛtiryaścaitatkāyamadhye",
    "T05nagsaliu:834": " aśita-pīta-khāditānāṃ samyaksupācakaḥ |",
    "T05nagsaliu:835": " anyacca yatkiñcitkaṃ tādṛśaṃ tatsarvaṃ tu tejodhāturucyate |",
    "T05nagsaliu:836": " śvāsa iti vāyudhātuḥ |",
    "T05nagsaliu:837": " śvāsastu ucchvāsaḥ,",
    "T05nagsaliu:838": " āśvāso, bhāṣaṇaṃ, pralāpo, gamanāgamanaṃ kṣayo vṛddhiriti |",
    "T05nagsaliu:839": " kāyasya",
    "T05nagsaliu:840": " vistāraḥ, saṅkocaḥ, kampanaṃ, calanaṃ, utkṣepaḥ, poṣaṇaṃ, vṛddhiḥ,",
    "T05nagsaliu:841": " pīnasaḥ, kāsaḥ, chikkā, ūrdhvavāyuradhovāyuranyaccāpi etatkāyamadhye yatkiñcit tādṛśamasti tatsarvam ekataḥ piṇḍīkṛtya vāyudhāturityucyate |",
    "T05nagsaliu:842": " ākāśamiti anāvṛtatvādākāśam |",
    "T05nagsaliu:843": " āvaraṇaṃ sapratighaṃ saṃvṛtañca |",
    "T05nagsaliu:844": " rājī-koṣa-antārandhra-mukharandhra-karṇapuṭa-nāsāpuṭa-netrachidrādayaḥ",
    "T05nagsaliu:845": " kāyāntaḥ koṣaścāyam ākāśadhāturityucyate |",
    "T05nagsaliu:846": " nāmarūpānuvṛttiśca pañcavijñānasaṃyutaḥ |",
    "T05nagsaliu:847": " tasmāt kliṣṭaṃ manaścaivādhyātmika pratyayā ime ||",
    "T05nagsaliu:848": " tatra nāmānuvṛttiḥ rūpānuvṛttiśca ādhyātmikavijñānadhāturityucyate |",
    "T05nagsaliu:849": " pañcavijñānasaṃyutaḥ iti tāni pañcavijñānakāyāni, tataḥ kliṣṭaṃ manaścāpi",
    "T05nagsaliu:850": " iti kleśamayaṃ manaḥ, tāni ca caturmahābhūtāni ekataḥ piṇḍīkṛtya naḍakalāpayogena nāmarūpamityucyate",
    "T05nagsaliu:851": " tatra nāmeti catvāro",
    "T05nagsaliu:852": " 'rūpaskandhāḥ-vedanā, saṃjñā, saṃskāro vijñānaṃ ceti |",
    "T05nagsaliu:853": " rūpaṃ nāma pitroḥ śukraśoṇitodbhūtaṃ antarābhavamāśritya yat prathamaṃ nāmarūpābhinirvartanaṃ",
    "T05nagsaliu:854": " pūrvaṃnāmarūpābhinirvartanaṃ-manovijñānaṃ sāsravaṃ nivṛta-vyākṛta",
    "T05nagsaliu:855": " svabhāvam ātmamohādicatuḥkleśātmakam |",
    "T05nagsaliu:856": " ātmamohaḥ, ātmamānam, ātmadṛṣṭiḥ,",
    "T05nagsaliu:857": " ātmotkarṣaścetyetatkleśasaṃyutaṃ kliṣṭaṃ mana iti ekataḥ piṇḍīkṛtaṃ nāmarūpamityucyate |",
    "T05nagsaliu:858": " dhātūnāṃ sannipātād vai śarīrotpāda iṣyate |",
    "T05nagsaliu:859": " anantaroditāḥ ṣaḍdhātavaḥ |",
    "T05nagsaliu:860": " sannipātād vai iti tu vaikalyābhāvāt |",
    "T05nagsaliu:861": " śarīramiti tu bhūta-bhautika-saṃnipāta-piṇḍam |",
    "T05nagsaliu:862": " utpādo nāma prādurbhāvaḥ |",
    "T05nagsaliu:863": " iṣyate iti tu anumatam |",
    "T05nagsaliu:864": " asya kartrādi na vartate iti bhāvaḥ |",
    "T05nagsaliu:865": " ātmātmīyavikalpānāmutpādastairna manyate |",
    "T05nagsaliu:866": " iti tu asmābhirete utpāditā iti ca tairvayamutpāditā iti te 'nyonya",
    "T05nagsaliu:867": " vikalpaṃ notpādayanti |",
    "T05nagsaliu:868": " teṣu satsu samutpādaḥ teṣvasatsu na saṃbhavaḥ |",
    "T05nagsaliu:869": " pratyayeṣu asatsu śarīrotpādo na yujyate |",
    "T05nagsaliu:870": " yadā",
    "T05nagsaliu:871": " ādhyātmikapratyayādi-vaikalyābhāvastadā saṃnipātāt śarīramutpadyate |",
    "T05nagsaliu:872": " vaikalye śarīraṃ na utpādyate |",
    "T05nagsaliu:873": " naivātmādimayāste hi nāpyanyaccāpi kiñcana |",
    "T05nagsaliu:874": " tatra pṛthivīdhātustu nātmā ahaṃmameti manyanā-viyuktatvāt |",
    "T05nagsaliu:875": " 'na",
    "T05nagsaliu:876": " sattvāstu' citta-mano-vijñāna-viyuktatvāt |",
    "T05nagsaliu:877": " na jīvaḥ calatvābhāvāt |",
    "T05nagsaliu:878": " na jantustu janyajanaka virahitatvāt |",
    "T05nagsaliu:879": " 'na manujo' manuviyuktatvāt |",
    "T05nagsaliu:880": " 'na",
    "T05nagsaliu:881": " mānava' stu antaḥ sthitamānavāsadṛśatvāt |",
    "T05nagsaliu:882": " 'na strī', na pumān - na napuṃsakastu ādhyātmikastrī puruṣa-napuṃsakātmakaḥ |",
    "T05nagsaliu:883": " na cāhaṃ mam iti tu ātmātmīya-manyanā-viyuktatvāt |",
    "T05nagsaliu:884": " nāpyanyaccāpi kiñcana iti tu īśvarādi-kartṛ-kriyā-karma-virahitatvāt |",
    "T05nagsaliu:885": " tadvat jalam, agnirvāyurākāśo vijñānadhātuścāpi nātmā, na sattvo, na jīvo,",
    "T05nagsaliu:886": " na jantuḥ, na manujo, na mānavo, na strī, na pumān, na napuṃsakam na cāhaṃ na mama syāt |",
    "T05nagsaliu:887": " na ceśvarādi anyat kiñcid iti jñātavyam |",
    "T05nagsaliu:888": " yaikapiṇḍādisaṃjñā sāvidyā tribhavachādikā |",
    "T05nagsaliu:889": " tatra katamāvidyā? ucyate |",
    "T05nagsaliu:890": " tribhavachādiketyucyate |",
    "T05nagsaliu:891": " tribhavastu bhavatrayam kāmabhavaḥ, rūpabhavaḥ, arūpabhavaśca |",
    "T05nagsaliu:892": " te 'pi",
    "T05nagsaliu:893": " sattvabhājanaloke vyavahāreṇa dvividhāḥ vyavasthāpitāḥ |",
    "T05nagsaliu:894": " atha ca dhātu-gati-yoni-bhedena krama-trayeṇa sthāpitaḥ |",
    "T05nagsaliu:895": " kathamiti cet |",
    "T05nagsaliu:896": " ucyate - tatra kāmadhātuḥ ṣaṭtriṃśadāśrayanikāyavijñaptyavabhāsaṃ",
    "T05nagsaliu:897": " sādhāraṇāsādhāraṇa-svabhāvena ekapiṇḍatvena kalpayan saṃjñayā grahaṇatvād avidyeti ucyate",
    "T05nagsaliu:898": " tatra ṣaṭtriṃśadāśrayanikāyāstu aṣṭau uṣṇasvabhāvā",
    "T05nagsaliu:899": " mahānarakāḥ, śītasvabhāvāḥ aṣṭau mahānarakāḥ |",
    "T05nagsaliu:900": " saṃjīva-kālasūtra-saṃghāta-raurava-mahāraurava-tapana-pratāpanāvīcayo-'ṣṭoṣṇanarakāḥ",
    "T05nagsaliu:901": " | hāhādhara-apapa-aṭaṭa-hāhāvat-arbuda-nirarbuda-padma-mahāpadma-utpalāni",
    "T05nagsaliu:902": " śītasvabhāvatvād aṣṭau śītanarakāśca |",
    "T05nagsaliu:903": " pratyekaḥ prādeśikaśca narakaḥ,",
    "T05nagsaliu:904": " pretāśrayaḥ, tiryagāśrayaḥ, asurāāśrayaḥ |",
    "T05nagsaliu:905": " caturdvīpāḥ, aṣṭau antardvīpāśca |",
    "T05nagsaliu:906": " tatra pretāśrayastu marau aṭavīkāntāre ca |",
    "T05nagsaliu:907": " tadbhinnastu vibhāgaḥ -",
    "T05nagsaliu:908": " grāma-nagara-nigama-śmaśāna-parvata-aṭavī-karvaṭa-dvīpa-nadī-vāyu-sāgara-palvala-taḍāga-kūpa-udyānasthāna-devālaya-mātṛgṛha-nāgaloka-maru-saras-vṛkṣa-śūnyālaya-mahāpatha-nadītaṭa-araṇyavāsa-prapāta-setu-kaulasthāna-mukha-mahāpatha-āpaṇa-catvara-śrṛṅgāṭaka-pāvanatīrthasthāna-jalāśayādiṣu",
    "T05nagsaliu:909": " sthitvā svakarmavaśena vijñaptyavabhāsa-vikalpodbhavānāṃ yadajñānaṃ seyamavidyā ityucyate",
    "T05nagsaliu:910": " tiryaksthānaṃ madhye-sāgaram |",
    "T05nagsaliu:911": " yonisthānāni",
    "T05nagsaliu:912": " catvāri-aṇḍajo, jarāyujaḥ, saṃsvedajaḥ, upapādukaśca |",
    "T05nagsaliu:913": " yonyāśrayabhedena vividhā tiryagjagad vijñaptyavabhāsita-vikalpavāsanāliptasantānāḥ |",
    "T05nagsaliu:914": " tadanyathāvibhaktāḥ -",
    "T05nagsaliu:915": " gardabha-sūkara-vānara-gaja-uṣṭra-aśva-mṛga-mahiṣa-gau-gavaya-camarī-śva-śrṛgāla-nakula-mūṣaka-siṃha-vyāghra-tarakṣu-ṛkṣa-vṛka-mārjāra-mīna-kacchapa-makara-śiśumāra-sarpa-pipīlikā-lūtā-pataṃga-tittiri-pipīlaka-kṛmi-valmīka-godhā-kīṭa-jalavāsi-śuka-śārikā-kokilā-mayūra-haṃsa-krauñca-vaka-kāka-gṛdhra-ullūka-jīvañjīva-suparṇādayo",
    "T05nagsaliu:916": " 'niścita-gatitvāt svakarmavāsanā-pāratantryeṇa avabhāsākāraṃ sthitaṃ tu",
    "T05nagsaliu:917": " yadajñānaṃ tadapi avidyā ityucyate |",
    "T05nagsaliu:918": " asurāṇāṃ caturāśrayastu sumeroścatuḥ pariṣaṇḍamadhye 'sti |",
    "T05nagsaliu:919": " tadbhinnavibhāgena sthitaṃ parvata-aṭavī-vana-udyāna-nadī-grāmādiṣu",
    "T05nagsaliu:920": " svakarma-vaśāt prajñaptāvabhāsa-vikalpanodbhūtamanyasthānānāṃ yadajñānaṃ tadapi avidyetyucyate",
    "T05nagsaliu:921": " naraka-sattvānāṃ",
    "T05nagsaliu:922": " svakarmavaśitānukūlavikalpanodbhavānāṃ tu anavataptamahāsāgarād",
    "T05nagsaliu:923": " viṃśatisāhasra-yojanādhobhājanasya vijñapti-svabhāvamūlabhūteṣu",
    "T05nagsaliu:924": " anyasthāneṣvabhi-nirvṛttiḥ |",
    "T05nagsaliu:925": " tato 'nyatra pratyekasattvasya",
    "T05nagsaliu:926": " narakādi-bhājanasya vijñapti-vikalpanodbhūtasya",
    "T05nagsaliu:927": " parvata-aṭavī-maru-darī-prapāta-nadī-tīrādisthānābhinirvṛttaṃ",
    "T05nagsaliu:928": " yadajñānamidamapya-vidyetyucyate |",
    "T05nagsaliu:929": " catvāro dvīpāstu pūrvasyāṃ videhaḥ,",
    "T05nagsaliu:930": " dakṣiṇasyāṃ jambūdvīpaḥ, paścimāyāṃ aparagodānīyaḥ, uttarasyāṃ, ca kururiti |",
    "T05nagsaliu:931": " aṣṭāvantardvīpāstu pūrvayāṃ videhaparṣado deho videhaśca |",
    "T05nagsaliu:932": " dakṣiṇasyāṃ-jambūdvīpa-parṣadaḥ capalaka uttaramantrī ca |",
    "T05nagsaliu:933": " paścimasyāma-paragodānīya-parṣadaḥ cāmaraścāparacāmaraśca |",
    "T05nagsaliu:934": " uttarasyāṃ kuru-parṣadaḥ kuruḥ kauravaśca |",
    "T05nagsaliu:935": " tedvīpopadvīpānāṃ prabhedena vividhā-kāreṇa bhinnāḥ |",
    "T05nagsaliu:936": " svavijñānāvabhāsavikalpanāvaśenodbhūtaṃ",
    "T05nagsaliu:937": " vibhinnaprapaṃca-vāsanāliptaṃ tādṛśaṃ yadajñānam idamapi avidyetyucyate |",
    "T05nagsaliu:938": " ṣaḍdevānāṃ",
    "T05nagsaliu:939": " sattva-bhājanāvabhāsa-vijñaptyavabhāsaviśeṣa-sādhāraṇāsādhāraṇāśeṣasvabhāveṣu",
    "T05nagsaliu:940": " piṇḍagrahaṇa-kalpanā-vaśenodbhūtam yadajñānamidamapi avidyetyucyate |",
    "T05nagsaliu:941": " tatra ṣaḍdevanikāyā iti |",
    "T05nagsaliu:942": " caturmahārājakāyikāḥ - trāyastriṃśo, yāmaḥ,",
    "T05nagsaliu:943": " tuṣito, nirmāṇaratayaḥ paranirmitavaśavartinaśca |",
    "T05nagsaliu:944": " anye ca vidyādhara-siddhaḥ, ṛṣirgaruḍa-gandharvaḥ-kinnara-mahoraga, yakṣādayaḥ,",
    "T05nagsaliu:945": " nakṣatra-graha-tārā-candra-sūryā saparivārāḥ saprāsādāḥ,",
    "T05nagsaliu:946": " utpāda-vināśa-svakarmavaśena vijñaptyākārāvabhāsa-vikalpanā-vāsanānugāmino",
    "T05nagsaliu:947": " 'ṇḍaja-jarāyuja-saṃsvedaja-upapādukāśca |",
    "T05nagsaliu:948": " yonyāśraya bhedena vividha-tiryagjagad-vijñaptyavabhāsita-vikalpa-vāsanāliptasantānāḥ",
    "T05nagsaliu:949": " gadarbha-sūkara-vānara-gaja-uṣṭra-aśva-mṛga-mahiṣa-gau-gavaya-camarī-śva-śrṛgāla-nakula-mūṣaka-siṃha-vyāghra-tarakṣu-ṛkṣa-vṛka-mārjāra-mīna-kacchapa-makara-śiśumāra-sarpa-pipīlikā-lūtā-pataṃga-tittiri-pipīlaka-kṛmi-vālmīki-godhā-yūkā-kīṭa-jalavāsi-śuka-śārikā-kokila-mayūra-haṃsa-krauñca-vaka-kāka-gṛdhra-ulūka-jīvañjīva-suparṇādayo-'niścitagatitvāt",
    "T05nagsaliu:950": " svakarma-vāsanāpāratantryeṇa prajñaptyavabhāsākāra-sthitāḥ |",
    "T05nagsaliu:951": " evaṃ",
    "T05nagsaliu:952": " pṛthaggati-yoni-bahutva-bhedena vibhinna-sattvabhājanalokā ityākhyātāḥ",
    "T05nagsaliu:953": " sādhāraṇā-sādhāraṇaviśeṣādipiṇḍagrahodbhūta ekataḥ saṃkṣipya kāmadhāturityucyate |",
    "T05nagsaliu:954": " parañcoktam -",
    "T05nagsaliu:955": " dhātugatiyonibhedaiḥ kāmabhavastu ṣaṭtriṃśat |",
    "T05nagsaliu:956": " narā dvādaśa, ṣaḍ devāḥ ṣoḍaśa narakāstathā |",
    "T05nagsaliu:957": " sāsurapretatiryañcaḥ |",
    "T05nagsaliu:958": " tādṛśa-vibhinna-vikalpavāsanodbhūtaṃ yadajñānam, aparicchinnam,",
    "T05nagsaliu:959": " avyaktā-varaṇam, anavabodham, aparijñātāmisraṃ",
    "T05nagsaliu:960": " pūrvānta-aparānta-madhya-hetu-karma-phala-satya-ratna-duḥkha-samudaya-nirodha-mārgakaṃ",
    "T05nagsaliu:961": " yadajñānaṃ sāvidyā| tridhātvavacchādi ketyucyate |",
    "T05nagsaliu:962": " tasmāt sūtre- yeṣāmeva ṣaṇṇāṃ dhātūnāmeka-saṃjñā, piṇḍasaṃjñā, nityasaṃjñā, dhruvasaṃjñā,",
    "T05nagsaliu:963": " śāśvatasaṃjñā, sukhasaṃjñā, ātmasaṃjñā, satva(saṃjñā), jīva(saṃjñā),",
    "T05nagsaliu:964": " puruṣasaṃjñā, pudgala(saṃjñā), manuja(saṃjñā), mānava(saṃjñā),",
    "T05nagsaliu:965": " ahaṃkāra-mamakārasaṃjñā |",
    "T05nagsaliu:966": " evamādi vividhamajñānamiyamucyate 'vidyeti",
    "T05nagsaliu:967": " deśitam |",
    "T05nagsaliu:968": " tatra pṛthivīdhātoraṣṭadravyatvād ekasaṃjñā na yujyate |",
    "T05nagsaliu:969": " paramāṇūnāṃ parasparaṃ saṃcayātmakatvāt piṇḍagrāho na yujyate |",
    "T05nagsaliu:970": " hetupratyayayoḥ sambaddhapravṛteḥ nityasaṃjñā na yujyate |",
    "T05nagsaliu:971": " cirakālam asthitatvād dhruvasaṃjñā na yujyate |",
    "T05nagsaliu:972": " sahotpāda-vināśatvān na śāśvatasaṃjñā |",
    "T05nagsaliu:973": " saṃskāra-vipariṇāma-duḥkhānvitatvān na sukhasaṃjñā |",
    "T05nagsaliu:974": " ṣaṭtriṃśad-vidhāśucidravyasamavāyān na śuci saṃjñā |",
    "T05nagsaliu:975": " bhūta-bhautika-dravya-vaipulyān na ātmasaṃjñā |",
    "T05nagsaliu:976": " cittacaitasikādhiṣṭhānatvān na sattvasaṃjñā |",
    "T05nagsaliu:977": " kriyābhāvān na jīvasaṃjñā |",
    "T05nagsaliu:978": " api ca |",
    "T05nagsaliu:979": " gamanāgamanarahitatvān na pudgalasaṃjñā asti |",
    "T05nagsaliu:980": " ahaṃmamamanyanāvirahitvān na manuja-mānavasaṃjñā |",
    "T05nagsaliu:981": " ahaṃmametyādi-rahitatvān manujādisaṃjñā na yujyate |",
    "T05nagsaliu:982": " evaṃ ṣaṇṇāṃ dhātūnāṃ tadanityādisvabhāvasya yadajñānaṃ iyamavidyetyucyate |",
    "T05nagsaliu:983": " tatra avidyeti tu vidyā na bhūtatvād avidyā |",
    "T05nagsaliu:984": " na tu vidyābhāvaḥ, abhāvastu na kiñcidapi |",
    "T05nagsaliu:985": " avidyā vidyābhinnā vidyāntaramevasti |",
    "T05nagsaliu:986": " tasmād abhāvo niṣedho 'pi nāsti, paratvamapi nāsti |",
    "T05nagsaliu:987": " atha kimiti cet? virodhaḥ |",
    "T05nagsaliu:988": " avidyā tu na vidyābhāvaḥ vidyādharmato viruddhā avidyeti ucyate |",
    "T05nagsaliu:989": " paranirmitavaśavarti taddevo - pariprabhṛti saptadaśāśrayākāravijñaptyavabhāso rūpadhātuḥ",
    "T05nagsaliu:990": " tadudbhavaḥ sattva bhājanaloka-svabhāvaḥ sādhāraṇaḥ, asādhāraṇaśca viśeṣavikalpavaśasambhavaḥ āśrayāstu caturdhyānānāṃ trividhabhāvanānvitatvād brahmakāyikādayo",
    "T05nagsaliu:991": " dvādaśa, caturthadhyānasya miśrabhāvanānvitatvāt pañcāvāsāḥ",
    "T05nagsaliu:992": " pañcaśuddhāvāsāḥ |",
    "T05nagsaliu:993": " tatra prathame tu",
    "T05nagsaliu:994": " brahmakāyika-brahmapurohita-mahābrahmāṇaḥ |",
    "T05nagsaliu:995": " dvitīye tu parīttābha-apramāṇābha-ābhāsvarāḥ |",
    "T05nagsaliu:996": " tṛtīyestu",
    "T05nagsaliu:997": " parīttaśubha-apramāṇaśubha-śubhakṛtsnāḥ |",
    "T05nagsaliu:998": " caturthe",
    "T05nagsaliu:999": " -anabhraka-puṇyaprasava-bṛhatphalāḥ |",
    "T05nagsaliu:1000": " śuddhāvāsāstu",
    "T05nagsaliu:1001": " avṛha-atapa-sudarśana-sudṛga-kaniṣṭhāḥ |",
    "T05nagsaliu:1002": " caturdhyānabhūmayaḥ-savitarka-avitarka-sukha-upekṣāsaṃprayuktāḥ-dhyānāntara-anāgamyabhūmaya",
    "T05nagsaliu:1003": " imā yā ajñānam, adarśanam, anabhisamitā imā apyavidyetyucyante |",
    "T05nagsaliu:1004": " yāśca nāmamātraṃ saṃjñāvabhāsa-vijñapti-vikalpodbhavāḥ catasra ārūpyasamāpattaya ākāśa-vijñānākiñcana-naivasaṃjñānāsaṃjñāyatanam",
    "T05nagsaliu:1005": " yaccājñāna-anabhisamiti-adarśana-midamapyavidyetyucyate |",
    "T05nagsaliu:1006": " tasmādeva",
    "T05nagsaliu:1007": " bhagavatā-",
    "T05nagsaliu:1008": " caturdhyānānyānāgamyamāntarā bhūmayastathā |",
    "T05nagsaliu:1009": " ārūpyāyāḥ samāpatteḥ pṛthaksaṃjñācatuṣṭayam |",
    "T05nagsaliu:1010": " caturbhuvo viśuddhīnāṃ daśabhūdeśanātmikam |",
    "T05nagsaliu:1011": " maheśaprāptisaṃsthānaṃ tattu nānyattridhātutaḥ |",
    "T05nagsaliu:1012": " svacittayogayogeśo viśuddhayudbhavabhūstathā |",
    "T05nagsaliu:1013": " jñānaṃ samādhiḥ rūpaṃ ca vaśitāprativedinaḥ |",
    "T05nagsaliu:1014": " ityuktam |",
    "T05nagsaliu:1015": " tatrāpi yadakliṣṭamajñānam, adarśanam, anabhisaṃmatam,",
    "T05nagsaliu:1016": " anavabodhabhāvanāmārga-jñānotpāda-bādhakaṃ tadapyavidyā ityucyate |",
    "T05nagsaliu:1017": " tasmādavidyātamastimirapaṭalena nayanāvṛtatvād viṣayeṣu",
    "T05nagsaliu:1018": " rūpa-śabda-gandha-rasa-sparśa-dharmākāravijñaptiviparyaya-vikalpavāsanāvabhāsatvena",
    "T05nagsaliu:1019": " nitya-ātma-sukha-śucyādi-viparyāsatvād rāga-dveṣa-moha-vistārād rāgajaṃ karmāpi abhisaṃskaroti",
    "T05nagsaliu:1020": " iṣṭavighātakatvād dveṣotpannaṃ karmāpi abhisaṃskaroti |",
    "T05nagsaliu:1021": " amārge mārgasaṃjñatvād, aśuciṣu śucisaṃjñatvād, amuktau mukti saṃjñatvācca mohajamapi abhisaṃskaroti",
    "T05nagsaliu:1022": " taddvayavyāvṛttyā aniñjyamapi abhisaṃskaroti |",
    "T05nagsaliu:1023": " tatpratyayāt tannidānācca vidyāyāṃ",
    "T05nagsaliu:1024": " rāga-dveṣa-moha-ahaṃkāra-dṛṣṭi-saṃśaya-īrṣyā-mātsaryānugāmanād",
    "T05nagsaliu:1025": " akuśala-kāyakarmata ātmano jñānasya ca paritrāṇārtha prāṇātipātaḥ adattādānaṃ, kāmamithyācāraḥ, unmādahetukaṃ madyapānam anyathā-nīpsita-vipākābhinirvartanamapi abhisaṃskaroti |",
    "T05nagsaliu:1026": " vāco",
    "T05nagsaliu:1027": " mṛṣāvāda-paiśunya-pāruṣya-pralāpairaniṣṭavipākābhinirvartanamapi",
    "T05nagsaliu:1028": " abhisaṃskaroti |",
    "T05nagsaliu:1029": " mānasa-karmaṇo 'bhidhyā-vyāpāda-mithyādṛṣṭi-samprayogo",
    "T05nagsaliu:1030": " 'pi abhisaṃskaroti |",
    "T05nagsaliu:1031": " kāya-vāk-citta-duścarita-dharma-samādāna-hetubhiḥ",
    "T05nagsaliu:1032": " sattvāḥ naraka-preta-tiryag-deva-manuṣyāsureṣu utpatsyante |",
    "T05nagsaliu:1033": " tasmāda-jñāna-viṣaye rāga-dveṣa mohādiḥ pratyakṣaḥ, ityuktam |",
    "T05nagsaliu:1034": " tatra avidyayā iti avidyā-pratyayena saṃskārabhāvābhisaṃskāritvād vibhāvitaṃ saṃskārabhāva-prativijñaptisvabhāvaṃ vijñānamabhinirvartate |",
    "T05nagsaliu:1035": " tasmādeva tataḥ saṃskṛtabhāvānāṃ jñaptirvijñānasaṃbhavā |",
    "T05nagsaliu:1036": " iti uktam |",
    "T05nagsaliu:1037": " tataḥ iti tu saṃskāramāśritya bhāvānāṃ vijñaptiriti tu vijñāpakatvād vijñaptiḥ |",
    "T05nagsaliu:1038": " vijñāne karmavāsanā-sthāpanam ityadhivacanam |",
    "T05nagsaliu:1039": " vijñānena sahodbhūtāścatusskandhā arūpiṇaḥ |",
    "T05nagsaliu:1040": " iti vijñānena sahodgatā iti tu vijñānasya hetuta udbhūtāḥ |",
    "T05nagsaliu:1041": " catuḥskandhā arūpiṇaḥ |",
    "T05nagsaliu:1042": " iti tu catvāro vijñāna-skandhāḥ",
    "T05nagsaliu:1043": " vedanā-saṃjñā-saṃskāra-vijñānamityādayaḥ |",
    "T05nagsaliu:1044": " arūpiṇastu-bhūta-bhautika-saṃcayākāra-rahitatvāt santi, na tu nityam |",
    "T05nagsaliu:1045": " atha kimiti cet? cittacaitasikasvabhāvo 'sti |",
    "T05nagsaliu:1046": " skandhatvaṃ tu vipula-dravyātmakatvāt |",
    "T05nagsaliu:1047": " rūpaṃ tu dhātucatuṣṭayam |",
    "T05nagsaliu:1048": " pitṛmātṛ-śukraśoṇitodbhūtāḥ pṛthivyāpte-jovāyudhātavaḥ |",
    "T05nagsaliu:1049": " tān saṃgṛhya vijñānapratyayaṃ nāmarūpamityucyate |",
    "T05nagsaliu:1050": " nāmarūpamupādāya cendriyāyatanodbhavaḥ |",
    "T05nagsaliu:1051": " iti yatpūrvaṃ indriye satṛṣṇavāsanānāmarūpaṃ sthāpitaṃ tannāmarūpaṃ saṃniśritya cakṣurādi-ṣaḍindriyābhinirvartanena indriyasya ṣaḍāyatanāni prādurbhavantīti |",
    "T05nagsaliu:1052": " indriya-ṣaḍāyatanāni ṣaḍvijñānāśritāni |",
    "T05nagsaliu:1053": " rūpādi-viṣayālambana-vijñaptyavabhāsagrahaṇa-svabhāvānāmabhinirvartanād",
    "T05nagsaliu:1054": " bhagavatā nāmarūpasaṃniśritānīndriyāṇi ṣaḍāyatanamityuktam |",
    "T05nagsaliu:1055": " viṣayendriyavijñāna-saṃghātāt sparśa sambhavaḥ |",
    "T05nagsaliu:1056": " ṣaḍindriyāyatanam apekṣya viṣayeṣu indriyavijñānasaṃnipātāt sparśaḥ |",
    "T05nagsaliu:1057": " indriyavijñānaṃ rūpādiviṣayeṣu sparśa iva nirāntarameva pravartate |",
    "T05nagsaliu:1058": " atra sparśastu kiñcidapi nāsti |",
    "T05nagsaliu:1059": " asaṃcita-pañcavijñānāni saṃcita viṣayendriyaiḥ saha yugapadekatra bhūtatvāt sparśavanti santi, na tu sparśa ityucyate |",
    "T05nagsaliu:1060": " tasmādeva bhagavatāpi trayāṇāṃ dharmāṇāṃ saṃnipātaḥ sparśa ityuktam |",
    "T05nagsaliu:1061": " ālambanāvabhāsākāreṇa sparśo jātaḥ |",
    "T05nagsaliu:1062": " tadvat sparśarasāsvādaniyantraṇe ṣaṭsparśā kāyānāśritya ṣaḍvedanākāyā utpadyante |",
    "T05nagsaliu:1063": " tasmād vedanā sparśajā jñeyā |",
    "T05nagsaliu:1064": " ityuktam |",
    "T05nagsaliu:1065": " vedanā tu sparśeṇa janitā sparśahetūdbhavā ityadhivacanam |",
    "T05nagsaliu:1066": " tatra vedaneti tadvedayitṛtvād vedanā |",
    "T05nagsaliu:1067": " vedanānubhavaḥ |",
    "T05nagsaliu:1068": " sukha-duḥkha-aduḥkhāsukhā-saumanasya-daurmanasya-viśiṣṭāḥ |",
    "T05nagsaliu:1069": " vedanāvabhāsākāravijñapti vikalpanāvaśodbhūtānāṃ trivargabhedena ṣaḍvedanākāyotpādād bhagavatā sparśasahabhavā vedanetyuktam |",
    "T05nagsaliu:1070": " tadvat kiñcidvedanāsvādasaktā abhiniveśātmikā hi vedanāhetukī tṛṣṇeti tṛṣṇodbhavaḥ |",
    "T05nagsaliu:1071": " tasmādeva tṛṣṇa ca vedanodgatā ityuktam |",
    "T05nagsaliu:1072": " tṛṣṇeti tridhāturāgaḥ |",
    "T05nagsaliu:1073": " rāgo 'dhyavasānam, abhilāṣaḥ,",
    "T05nagsaliu:1074": " āsaktiraviyogākāṃkṣā, nandanaṃ, prema ityadhivacanam |",
    "T05nagsaliu:1075": " sā ca indriyaviṣayavijñānabhedena tṛṣṇākāyaḥ ṣaḍdhā vyavasthāpitā |",
    "T05nagsaliu:1076": " tṛṣṇāvabhāsākāra-vijñapti-vaśodbhūta ṣaṭtṛṣṇā-kāyotpādāt sugatena vedanādhyavasānā tṛṣṇetyuktam",
    "T05nagsaliu:1077": " evam adhyavasita-tṛṣṇāvṛddhirupādānam |",
    "T05nagsaliu:1078": " tasmāt tṛṣṇāvṛddhirupādānam ityuktam |",
    "T05nagsaliu:1079": " tṛṣṇā rāgāliṅgitasya iṣṭāviyogasya hetuḥ |",
    "T05nagsaliu:1080": " kuśalamakuśalama-vyākṛtādi",
    "T05nagsaliu:1081": " tūpādānam |",
    "T05nagsaliu:1082": " upādānārthena upādānam |",
    "T05nagsaliu:1083": " upapañcamādānaṃ upādānam |",
    "T05nagsaliu:1084": " yathāgṛhīta-svakarma-pathyadanasya paravaśād upādānādutpādaḥ punarbhava",
    "T05nagsaliu:1085": " ityucyate |",
    "T05nagsaliu:1086": " tasmādeva upādānodgato bhava ityuktam |",
    "T05nagsaliu:1087": " svakarmavāsanāyā yathāvadavabhāsākāra-vijñapti-vikalpanā-vaśenodbhūtasya",
    "T05nagsaliu:1088": " punarbhavasyābhinirvartanād bhava iti, purnarbhūtatvāt |",
    "T05nagsaliu:1089": " yathāvat",
    "T05nagsaliu:1090": " svakarma-vāsanāvaśena iti",
    "T05nagsaliu:1091": " kuśalākuśalāneñjya-karmavāsanāvaśenetyadhivacanam |",
    "T05nagsaliu:1092": " evaṃ karmabhavastu hetuḥ syāt |",
    "T05nagsaliu:1093": " skandhotpādo bhavājjātaḥ |",
    "T05nagsaliu:1094": " karmabhavasya taddhetoḥ skandhotpādo jātirityucyate |",
    "T05nagsaliu:1095": " tatra skandhotpādastu skandhānāmutpādaḥ|",
    "T05nagsaliu:1096": " dhātvāyatanaprāptirapi saṃkṣepeṇa jātirityucyate |",
    "T05nagsaliu:1097": " tatra skandhastu anekadravyasaṃrāśyarthastu skandhārthaḥ |",
    "T05nagsaliu:1098": " athavā anityatayaiva dhvaṃsatvāt, utpādānantarameva anityatārākṣasena bhakṣaṇaṃ, pratihananaṃ,",
    "T05nagsaliu:1099": " vināśanam ityadhivacanam |",
    "T05nagsaliu:1100": " evamabhinirvṛttau utpādahetunā jātipratyayena jaraiva abhinirvartate, tasmādeva jāterevaṃ jarāpi ca ityuktam |",
    "T05nagsaliu:1101": " jātipratyayābhinirvartitaskandhānāṃ jīrṇatā tu jarā |",
    "T05nagsaliu:1102": " daurbalya-khālitya-pālitya-balikāpūrṇatā-vibhugnatā-kubjatva-daurbalya-kharakharatva-daṇḍāvaṣṭambha",
    "T05nagsaliu:1103": " caryāvyakti-indriyabhraṃśa-smṛtibhraṃśāḥ iti tādṛśī tu jāti-pratyayena",
    "T05nagsaliu:1104": " bhinirvartita-skandhānāṃ svakarmākāriṇī",
    "T05nagsaliu:1105": " vijñaptyavabhāsa-vikalpanāvāsanā-vaśenotpannā jīrṇatā jaretyucyate |",
    "T05nagsaliu:1106": " evaṃ",
    "T05nagsaliu:1107": " jarājīrṇa-skandhānyathātvaṃ maraṇamityucyate |",
    "T05nagsaliu:1108": " tasmādevoktam -",
    "T05nagsaliu:1109": " skandhābhāvo jarāyā yaḥ sa mṛtyuścetyudīryate |",
    "T05nagsaliu:1110": " tatra jareti ślathībhūta-jarāpratyayena maraṇasaṃbhavaḥ |",
    "T05nagsaliu:1111": " tatra maraṇamiti skandhānyathātvam |",
    "T05nagsaliu:1112": " maraṇa-mṛta-kālakṛta-paralokagamana-saṃkrānti-gati-skandha-vidhvaṃsana-skandhanāśa-āyuḥkṣaya-jīvendriyanirodhetyetādṛśādi-saṃgraho",
    "T05nagsaliu:1113": " jarāmaraṇam |",
    "T05nagsaliu:1114": " maraṇāvabhāsākāra-vijñaptivikalpanāvaśena udbhūtaḥ skandhanāśo maraṇam |",
    "T05nagsaliu:1115": " antāvasthā, antaśayanaṃ, vijñānasaṃkramaṇaṃ,",
    "T05nagsaliu:1116": " ūṣmahāniḥ, āyurviyogaḥ, kāyikānukaulyatyāgaḥ, bhavasaṃkrāntiḥ, yaśca vijñānāntimāvasthāśrayocchedādyutpanno bahudhāpralāpaḥ, grahaṇam,",
    "T05nagsaliu:1117": " daurbalyaṃ, parijīrṇatā, dainyaṃ, nirodhānirodhakaḥ, mukhadaurvarṇyaṃ,",
    "T05nagsaliu:1118": " anāthatā, svakarmavikalpanodbhūta-yamapuruṣaiḥ",
    "T05nagsaliu:1119": " paraspara-samādānāvabhāsavijñaptiḥ, svalpamātrao-prāṇāvaśeṣe",
    "T05nagsaliu:1120": " śvāsapraśvāsodbhavā aratiḥ, prakampaḥ, kaṇṭhapariśoṣaṇam, nāsikācchedaḥ,",
    "T05nagsaliu:1121": " svedaḥ, kledo malaṃ, svamūtroccāra-lālāśarīralepaḥ, niḥsahāyo,",
    "T05nagsaliu:1122": " mahāndhakāra-prapāta-parvata-pariṣaṇḍa-gahanāṭavī-śūnyālaya-gṛha-prāsāda-ūrdhva-maṇḍapa-kūṭāgāra-agni-kuṇḍa-mahāhrada-palālaskandhagamanam",
    "T05nagsaliu:1123": " iva cittaviparyastasya skandhāntaragrahaṇaṃ maraṇamityucyate |",
    "T05nagsaliu:1124": " mūḍhe tu maraṇācchokaḥ |",
    "T05nagsaliu:1125": " iti satṛṣṇasya antardāhaḥ śokaḥ |",
    "T05nagsaliu:1126": " antardāhaśca cittaparitāpaḥ |",
    "T05nagsaliu:1127": " śocanārthena śokaḥ |",
    "T05nagsaliu:1128": " atha mama priyavastu-iṣṭavastu-viyogo bhaviṣyati iti khidyamānasya santāpācchoka ityucyate",
    "T05nagsaliu:1129": " yathākarmodgatākārāvabhāsa-vijñaptyābhibhūtasya",
    "T05nagsaliu:1130": " ānanda-bhaya-aniṣṭākārotpanno",
    "T05nagsaliu:1131": " marmoccheda-duḥkha-citta-khedodbhūta-śokāntarotthaḥ-aho, hāhā, kiṃ, kena,",
    "T05nagsaliu:1132": " katham, kutra śaraṇaṃ gatvā paśyāmi, iha gacchāmi, gato 'ham, gṛhītaḥ,",
    "T05nagsaliu:1133": " hataḥ, mṛtaḥ, bhakṣitaḥ, vinaṣṭaḥ, pranaṣṭaḥ, aho mātaḥ, aho pitaḥ,",
    "T05nagsaliu:1134": " bhrātaḥ, bhagini, putra, putri, he bhārya iti anekadhā pralāpo mithyāpadanirnādotpannaḥ pailottakasaṃtāpo daurmanasyam |",
    "T05nagsaliu:1135": " tasmāt śokataścāpalāpo yo daurmanasyaṃ sa ucyate |",
    "T05nagsaliu:1136": " ityuktam |",
    "T05nagsaliu:1137": " daurmanasyasamudbhūtaṃ pañcavijñānakāyikam |",
    "T05nagsaliu:1138": " āsātaṃ duḥkhamityuktaṃ kāyasaukhyavidhātakam |",
    "T05nagsaliu:1139": " daurmanasya-samudbhūtam iti tu daurmanasyād eva |",
    "T05nagsaliu:1140": " paṃcavijñānakāyikamiti tu manojña-rūpa-śabda-gandha-rasa-sparśānusmaraṇopapannaṃ",
    "T05nagsaliu:1141": " pañcavijñānakāyaduḥkham upaghātakam |",
    "T05nagsaliu:1142": " āsātamanubhava-kāyasaukhya-vighātātmakaṃ",
    "T05nagsaliu:1143": " duḥkhākārāvabhāsa-vijñapti-vaśenodbhūtaṃ duḥkhamityucyate |",
    "T05nagsaliu:1144": " duḥkhaṃ manasikārāravyaṃ manasastūpaghātakam |",
    "T05nagsaliu:1145": " daurmanasyaṃ ca tajjñeyamanyopakleśahetu yat |",
    "T05nagsaliu:1146": " mānasaṃ sukhaṃ duḥkhañcānusmṛtya",
    "T05nagsaliu:1147": " pūrvahasana-nandana-krīḍana-vistāra-cittavikṣepādi-ayoniśomanasikārasaṃprayuktaṃ",
    "T05nagsaliu:1148": " mānasaduḥkham |",
    "T05nagsaliu:1149": " daurmanasyādi upa-saṃkleśajanitvād anyopakleśa hetu yat |",
    "T05nagsaliu:1150": " ityuktam |",
    "T05nagsaliu:1151": " yad anyadetādṛśādi upakleśaḥ, sa tu kleśo 'pyucyate, upāyāsa ityucyate |",
    "T05nagsaliu:1152": " tatra eṣāṃ dvādaśabhavāṅgānām anvartha nāmāni darśayituṃ -",
    "T05nagsaliu:1153": " tamo 'bhijñānāmarūpāyatasparśavittarṣataḥ |",
    "T05nagsaliu:1154": " ityuktam |",
    "T05nagsaliu:1155": " tatra andhakārārthenāvidyā |",
    "T05nagsaliu:1156": " abhīti abhisaṃskārārthena saṃskārāḥ |",
    "T05nagsaliu:1157": " pravaṇatvānnāma |",
    "T05nagsaliu:1158": " ropaṇārthena rūpam |",
    "T05nagsaliu:1159": " āyatasparśavittarṣataḥ |",
    "T05nagsaliu:1160": " iti āyadvārārthe nāyatanam |",
    "T05nagsaliu:1161": " sparśanārthena sparśaḥ |",
    "T05nagsaliu:1162": " anubhavanārthena vedanā |",
    "T05nagsaliu:1163": " paritarṣaṇārthena tṛṣṇā |",
    "T05nagsaliu:1164": " tṛṣṇādānabhavotpādaḥ pākanāśa viśokataḥ |",
    "T05nagsaliu:1165": " upādānārthena upādānam |",
    "T05nagsaliu:1166": " punarbhavajananārthena bhavaḥ |",
    "T05nagsaliu:1167": " bhāvārthena jātiḥ, pākārthena jarā |",
    "T05nagsaliu:1168": " vināśārthena maraṇam |",
    "T05nagsaliu:1169": " śocanārthena śokaḥ |",
    "T05nagsaliu:1170": " vacanādi kāyasaṃpīḍā cittadaurmānasaṃ tathā |",
    "T05nagsaliu:1171": " kleśādanvarthakaṃ nāma yathākramamudīritam |",
    "T05nagsaliu:1172": " vacanaparidevanārthena paridevaḥ |",
    "T05nagsaliu:1173": " kāyasaṃpīḍanārthena duḥkham |",
    "T05nagsaliu:1174": " cittasaṃpīḍanārthena daurmanasyam |",
    "T05nagsaliu:1175": " upakleśārthena upāyāsāḥ |",
    "T05nagsaliu:1176": " punastattvāparijñetyādi tu parīkṣārthaṃ pradarśanārtham uktam |",
    "T05nagsaliu:1177": " punastattvāparijñānāda vidyāderyathākramam |",
    "T05nagsaliu:1178": " pūrvapūrvebhya utpādo 'pyākhyātaścottarottaraḥ |",
    "T05nagsaliu:1179": " tattvāparijñānaṃ tu apratipattirvipratipattiśca |",
    "T05nagsaliu:1180": " ayoniśomanasikārahetutvād ajñānamaṃ avidyā |",
    "T05nagsaliu:1181": " avidyāyāṃ satyāṃ vibhinnāḥ saṃskārā abhinirvartante puṇyopagāḥ, apuṇyopagāḥ, āneñjyopagāḥ| tatra puṇyopagānāṃ saṃskārāṇāṃ puṇyopagameva vijñānaṃ bhavati |",
    "T05nagsaliu:1182": " apuṇyopagānāṃ saṃskārāṇāmapuṇyopagameva vijñānaṃ bhavati |",
    "T05nagsaliu:1183": " āneñjyopagānāṃ saṃskārāṇāmāneñjyopagameva vijñānaṃ bhavati |",
    "T05nagsaliu:1184": " idamucyate vijñānapratyayaṃ nāmarūpam |",
    "T05nagsaliu:1185": " nāmarūpavivṛddhayā ṣaḍbhirāyatanadvārai kṛtyakriyāḥ pravartante |",
    "T05nagsaliu:1186": " tannāmarūpapratyayaṃ ṣaḍāyatanamityucyate |",
    "T05nagsaliu:1187": " ṣaḍbhyaścāyatanebhyaḥ ṣaṭsparśakāyāḥ pravartante |",
    "T05nagsaliu:1188": " ayaṃ ṣaḍāyatanapratyayaḥ sparśa ityucyate |",
    "T05nagsaliu:1189": " yajjātīyaḥ sparśo bhavati,",
    "T05nagsaliu:1190": " tajjātīyā vedanā pravartate |",
    "T05nagsaliu:1191": " iyamucyate sparśapratyayā vedaneti |",
    "T05nagsaliu:1192": " yastāṃ vedanāṃ viśeṣeṇāsvādayati, abhinandati, adhyavasāyaṃ tiṣṭhati sā",
    "T05nagsaliu:1193": " vedanāpratyayā tṛṣṇetyucyate |",
    "T05nagsaliu:1194": " āsvādanādhyavasānādhyavasāyasthānādātmapriyarūpa-sātarūpa-viyogo mābhūditi yasya bhūyaḥ praṇidhānamiyaṃ tṛṣṇā pratyayopādānetyucyate |",
    "T05nagsaliu:1195": " evaṃ prārthayamānaḥ punarbhavajanakaṃ karma samutthāpayati kāyena vācā manasā ca sa upādāna-pratyayo bhava ityucyate |",
    "T05nagsaliu:1196": " tatkarmanirjātānāṃ pañcaskandhānām abhinirvṛttiryā sā bhavapratyayo jātirityucyate |",
    "T05nagsaliu:1197": " jātyābhinirvṛttānāṃ skandhānāmupacayana-paripākādvināśo bhavati |",
    "T05nagsaliu:1198": " tadidaṃ jātipratyayaṃ jarāmaraṇamityucyate| pūrvapūrvāṅgānāmuttarottarāṇāṃ",
    "T05nagsaliu:1199": " hetutvāt, tāni uttarodbhavāt pratyaya eva |",
    "T05nagsaliu:1200": " evamayaṃ dvādaśāṅgaḥ pratītyasamutpādo-'nyonyahetukodbhūtaḥ |",
    "T05nagsaliu:1201": " dvādaśāṅgastripravṛttirnityocchedo hyanādijaḥ|",
    "T05nagsaliu:1202": " pravṛtterjaladhārāvad vartate 'nādikālikaḥ |",
    "T05nagsaliu:1203": " nānityaḥ sa tu satataṃ sthitatvāt |",
    "T05nagsaliu:1204": " na saṃskṛta iti tu saṃskāraviyuktatvāt |",
    "T05nagsaliu:1205": " sa na cetanaḥ cittaviyuktatvāt |",
    "T05nagsaliu:1206": " na pratyayasambhava iti pratyayaviyuktatvāt |",
    "T05nagsaliu:1207": " na kṣayadharmastūpacayaviyuktatvāt |",
    "T05nagsaliu:1208": " na nirodhadharmaḥ utpāda-sthiti-vināśa-viyuktatvāt |",
    "T05nagsaliu:1209": " anādikālapravṛttastu sandhikāla-pariccheda-viyuktatvāt |",
    "T05nagsaliu:1210": " nadīstrotavat strotodbhūta anucchinnapravāhaḥ |",
    "T05nagsaliu:1211": " atha āryaśālistambasūtra-ṭīkāyāṃ caturtho 'ntimaḥ paṭalaḥ |",
    "T05nagsaliu:1212": " pratītyasamutpādo 'yaṃ nadīstrotavat avicchinno 'nupravartate |",
    "T05nagsaliu:1213": " atha cemānyasya catvāryaṅgāni hetuḥ saṃghātakārakāṇi ca, dvādaśāṅgasya pratītyasamutpādasya catvāryaṅgāni saṃghātakriyāyai hetutvena pravartante",
    "T05nagsaliu:1214": " | tasmāt katamāni catvāri? ityuktam|",
    "T05nagsaliu:1215": " avidyā ca tṛṣā karma vijñānaṃ kramaśo matāḥ |",
    "T05nagsaliu:1216": " avidyā, tṛṣṇā, karma, vijñānañceti yathākramam |",
    "T05nagsaliu:1217": " heturvijñānabījaṃ hi |",
    "T05nagsaliu:1218": " vijñānaṃ bīja-svabhāvatvena hetuḥ |",
    "T05nagsaliu:1219": " karma kṣetramudīritam |",
    "T05nagsaliu:1220": " karma",
    "T05nagsaliu:1221": " kṣetra-svabhāvatvena heturityuktam |",
    "T05nagsaliu:1222": " avidyā tṛṣṇā ca kleśasvabhāvatvena hetuḥ |",
    "T05nagsaliu:1223": " karmakleśā vijñānabījatvena vyavasthitāḥ |",
    "T05nagsaliu:1224": " karmakleśā vijñānabījaṃ janayanti |",
    "T05nagsaliu:1225": " tatra karma vijñānabījasya kṣetrakāryaṃ karoti ca |",
    "T05nagsaliu:1226": " vijñānanāmakaṃ bījaṃ tṛṣṇayā snihyate param |",
    "T05nagsaliu:1227": " vijñānabījaṃ cāvidyā kirati snehanena vai |",
    "T05nagsaliu:1228": " karma tṛṣṇā tathāvidyā kṣetraṃ sneho 'vakīrṇanam |",
    "T05nagsaliu:1229": " vijñāne na karomīdaṃ na vijñānamito matam |",
    "T05nagsaliu:1230": " tatra karmaṇo 'pi naivaṃ bhavati ityādi tu karmaṇo 'pi naivaṃ bhavati ahaṃ",
    "T05nagsaliu:1231": " vijñāna-bījasya kṣetrakāryaṃ karomi| tṛṣṇāyā api ityādi tu evaṃ tṛṣṇāyā",
    "T05nagsaliu:1232": " api naivaṃ bhavati ahaṃ vijñānabījaṃ snehayāmīti |",
    "T05nagsaliu:1233": " avidyāyā api ityādi tu avidyāyā api naivaṃ bhavati ahaṃ vijñānabījamavakiromīti |",
    "T05nagsaliu:1234": " vijñānasyāpi ityādi tu naivaṃ bhavati ahamebhiḥ pratyayairjanitamiti |",
    "T05nagsaliu:1235": " tathāpi bījavijñāne karmakleśapratiṣṭhite |",
    "T05nagsaliu:1236": " vijñānabījamityuktaṃ kīrṇe 'vidyāsvavaskare |",
    "T05nagsaliu:1237": " tṛṣṇājalena saṃsikte",
    "T05nagsaliu:1238": " avidyā-svavaskara iti svavaskareṇa ca sadṛśena svavaskaraṃ sarveṣvanugata-tvāt |",
    "T05nagsaliu:1239": " kīrṇe svavaskare iti svavaskareṇa pracchādanam |",
    "T05nagsaliu:1240": " tṛṣṇājalena saṃsikte tṛṣṇaiva jalam |",
    "T05nagsaliu:1241": " saṃsikte iti tu snehane |",
    "T05nagsaliu:1242": " hetuto nāmarūpayoḥ |",
    "T05nagsaliu:1243": " aṅkurotpādabhāso hi |",
    "T05nagsaliu:1244": " iti tu hetu pratyayasāmagyā utpādastu nāmarūpāṅkuramabhinirvartayati |",
    "T05nagsaliu:1245": " nāmarūpāṅkuram ityādestu |",
    "T05nagsaliu:1246": " na svaparobhayāditāḥ |",
    "T05nagsaliu:1247": " nāmarūpamidaṃ jātaṃ |",
    "T05nagsaliu:1248": " nāmarūpāṅkuramidaṃ tu svayaṃ parata ubhayādito notpannam |",
    "T05nagsaliu:1249": " atha kīdṛśam iti cet |",
    "T05nagsaliu:1250": " piturmātuḥ samāgamāt |",
    "T05nagsaliu:1251": " avirodhādṛtoścāpi |",
    "T05nagsaliu:1252": " piturmātuḥ samāgamād ityādi tu pitṛmātṛsaṃyogo vā saktiḥ, samāgamaḥ,",
    "T05nagsaliu:1253": " yuktatvam, putraprasūtisāmarthyam, ṛtumatvañca |",
    "T05nagsaliu:1254": " 'tridivasātyaye",
    "T05nagsaliu:1255": " rajonivṛttistu' sa hi strīṇām ṛturucyate |",
    "T05nagsaliu:1256": " tadā puruṣasamāgame śukraśoṇitasaṃyoge, svayaṃ gandharvasyāpi citta-viparyaye 'pi",
    "T05nagsaliu:1257": " mātāpitṛkriyādhimuktau garbhotpādakrameṇa kalala-arbuda-peśī-ghana-praśākhāvasthāmatikramya",
    "T05nagsaliu:1258": " śaiśava-kaumārya-madhyatā-yauvana-vṛddhattvādi-daśāvasthā bhavanti |",
    "T05nagsaliu:1259": " tasmādapyuktam-",
    "T05nagsaliu:1260": " kiñcidāsvādave dhitam |",
    "T05nagsaliu:1261": " bījavijñānamityuktaṃ mātṛgarbhe kramāccayaḥ |",
    "T05nagsaliu:1262": " nāmarūpāṅkurotpādaḥ |",
    "T05nagsaliu:1263": " atha ca mātāpitṛsaṃyogād-ṛtusamavāyād anyeṣāṃ ca pratyayānāṃ",
    "T05nagsaliu:1264": " samavāyāttatrāsvādaviddhaṃ vijñānabījaṃ mātuḥ kukṣau nāmarūpāṅkuramabhinirvartayati |",
    "T05nagsaliu:1265": " na vaikalyācca pratyayaiḥ |",
    "T05nagsaliu:1266": " virodhatvācca hetūnāṃ māyānairātmyanigrahe |",
    "T05nagsaliu:1267": " utpādo 'pi na saṃbhavaḥ |",
    "T05nagsaliu:1268": " tasmād asvāmikeṣu dharmeṣu amameṣu aparigraheṣu māyālakṣaṇasvabhāveṣu hetupratyayānāmavaikalyādityuktam",
    "T05nagsaliu:1269": " asvāmikeṣu iti tu antaḥ karaṇaṃ puruṣādi anupalambhanasvabhāvamasti |",
    "T05nagsaliu:1270": " tatrābhiniveśenotpanno ya āgrahaḥ |",
    "T05nagsaliu:1271": " dharmastu",
    "T05nagsaliu:1272": " skandhadhātu-āyatana-svabhāvaḥ |",
    "T05nagsaliu:1273": " amama iti ātmātmīyarahitaḥ |",
    "T05nagsaliu:1274": " aparigraha iti tu īśvarādi-parigrahānupalambhāt |",
    "T05nagsaliu:1275": " māyālakṣaṇa-svabhāva iti yathā māyā",
    "T05nagsaliu:1276": " tu abhūtāpi vividhavyavahāraṃ pratipādayati, tadvat māyāsvabhāvasya sarvadharmeṣu kriyādirvividhopalabhyate",
    "T05nagsaliu:1277": " hetupratyaya-saṃnipāta-vyatiriktaṃ hetupratyayādidharmaḥ kiñcidapi na",
    "T05nagsaliu:1278": " utpadyate, vinaśyati vā |",
    "T05nagsaliu:1279": " yathāpi hetupratyayavaikalyatvād bhāvānām anutpādastadavabodhayituam upamā |",
    "T05nagsaliu:1280": " cakṣurvijñānamapyataḥ |",
    "T05nagsaliu:1281": " pañcabhirhetubhirjātam |",
    "T05nagsaliu:1282": " ityuktam |",
    "T05nagsaliu:1283": " tadyathā pañcabhiḥ kāraṇaiścakṣurvijñānamutpadyate |",
    "T05nagsaliu:1284": " katamaiḥ pañcabhirityādistu -",
    "T05nagsaliu:1285": " cakṣūrūpāvabhāsanaiḥ |",
    "T05nagsaliu:1286": " nabhastajja manaskāraiḥ |",
    "T05nagsaliu:1287": " iti |",
    "T05nagsaliu:1288": " tasmāt cakṣuḥ pratītya rūpañcālokañcākāśañca tajjamanasikārañca ityādi uktam |",
    "T05nagsaliu:1289": " tatra cakṣuriti rūpaṃ draṣṭuṃ cakṣurindriyaṃ vikalaṃ bhavati |",
    "T05nagsaliu:1290": " tasmādeva cakṣurvijñānasyāśrayakṛtyaṃ karoti ityuktam |",
    "T05nagsaliu:1291": " āloka iti candra-nakṣatrāgni-auṣadhi-maṇi-prabhānām abhivyaktyai āloko 'pi",
    "T05nagsaliu:1292": " upasthitaḥ |",
    "T05nagsaliu:1293": " ākāśo 'pi nānāvṛtti-vikalo bhavati |",
    "T05nagsaliu:1294": " tajjamanasikāro 'pi",
    "T05nagsaliu:1295": " samanvāhāra-kārye 'vikalo bhavati |",
    "T05nagsaliu:1296": " pañcāvaikalyatastathā |",
    "T05nagsaliu:1297": " cakṣurvijñānamudbhūtam |",
    "T05nagsaliu:1298": " cakṣurvijñānasya pratyayeṣu kasyacidapyabhāve na cakṣurvijñānasyotpādaḥ,",
    "T05nagsaliu:1299": " sati cotpādo bhavati |",
    "T05nagsaliu:1300": " mayā te janitā iti |",
    "T05nagsaliu:1301": " vikalpo na yathodeti iti tatra cakṣuṣo naivaṃ bhavati 'ahaṃ cakṣurvijñānasyāśraya-kṛtyaṃ",
    "T05nagsaliu:1302": " karomīti |",
    "T05nagsaliu:1303": " rūpasyāpi naivaṃ bhavati, ahaṃ cakṣurvijñānasyālambanakṛtyaṃ karomīti |",
    "T05nagsaliu:1304": " ālokasyāpi naivaṃ bhavati ahaṃ cakṣurvijñānasyāvabhāsakṛtyaṃ karomīti |",
    "T05nagsaliu:1305": " ākāśasyāpi naivaṃ bhavati ahaṃ cakṣurvijñānasyāvaraṇakṛtyaṃ karomīti |",
    "T05nagsaliu:1306": " tajjamanasikārasyāpi naivaṃ bhavati ahaṃ cakṣurvijñānasya samanvāhāra-kṛtyaṃ karomīti |",
    "T05nagsaliu:1307": " cakṣurvijñānasyāpi naivaṃ bhavati ahamebhiḥ pratyayairjanitamiti |",
    "T05nagsaliu:1308": " atha ca punaḥ satsveṣu pratyayeṣu cakṣurvijñānasyotpattirbhavati |",
    "T05nagsaliu:1309": " asatsveṣu na bhavati |",
    "T05nagsaliu:1310": " evaṃ śrotrajñānādikā khilam |",
    "T05nagsaliu:1311": " utpādasya kramaścaivaṃ tadvat śrotrendriyādīnāṃ pañcabhirhetubhirutpādakramo 'vagantavyaḥ",
    "T05nagsaliu:1312": " hetupratyayasaṅgrahāt |",
    "T05nagsaliu:1313": " kartrādīnāṃ ca vaikalyād ahaṃkāraviyogataḥ |",
    "T05nagsaliu:1314": " utpādo 'pi yathāpūrvaṃ tathā cāpi pratītyajam |",
    "T05nagsaliu:1315": " hetumatsaṃvijānīyāt tathā cāpi hetupratyayakramo 'nantarokta-kramaḥ |",
    "T05nagsaliu:1316": " evaṃ sarvadharmāṇām utpāda-sthiti-vināśā avagantavyāḥ |",
    "T05nagsaliu:1317": " asmāllokāt paraṃnahi |",
    "T05nagsaliu:1318": " kaściddharmo kvacid gantā hetupratyayatastathā |",
    "T05nagsaliu:1319": " karmaṇaḥphalamabhyeti tatra dharmastu cakṣuḥ-śrotra-ghrāṇa-jihvā-kāya-mana-ādayo dharmāḥ |",
    "T05nagsaliu:1320": " rūpa-śabda-gandha-rasa-sparśādayo dharmāḥ,",
    "T05nagsaliu:1321": " skandha-dhātvāyatana-pratītyasamutpādādayo dharmāḥ |",
    "T05nagsaliu:1322": " asmāditi tu asmāllokāt paraṃ lokam athavā paralokād amuṃ lokaṃ kaściddharmo na saṃkrāmati",
    "T05nagsaliu:1323": " yadyevaṃ nityavādo vā ahetu-pratikūla-hetuvādo vā bhaviṣyatīti cet |",
    "T05nagsaliu:1324": " ucyate |",
    "T05nagsaliu:1325": " hetupratyayavaikalyābhāvāt karmaṇaḥ phalamabhyeti iti |",
    "T05nagsaliu:1326": " tatra saṅkrāntyabhāve 'pi karmaphalāvināśitvaṃ",
    "T05nagsaliu:1327": " pratyakṣānumāna-viśvastāgama-prakhyātena anenodāharaṇena jñātavyam |",
    "T05nagsaliu:1328": " yathādarśe viśodhite |",
    "T05nagsaliu:1329": " dṛśyante mukhabimbāni darpaṇe 'pi ca bimbakam |",
    "T05nagsaliu:1330": " saṃkrāmitaṃ bhavennaiva tasmād uktam |",
    "T05nagsaliu:1331": " tadyathā- supariśuddha ādarśamaṇḍale mukha-pratibimbakaṃ",
    "T05nagsaliu:1332": " dṛśyate |",
    "T05nagsaliu:1333": " na ca tatrādarśamaṇḍale mukhaṃ saṃkrāmati |",
    "T05nagsaliu:1334": " asti ca mukha prativijñapti rhetupratyayānāmavaikalyāt |",
    "T05nagsaliu:1335": " evamasmāllokānna kaściccyavate nāpyanyatrotpadyate |",
    "T05nagsaliu:1336": " asti ca karmaphalavijñaptirhetupratyayānāmavaikalyāt",
    "T05nagsaliu:1337": " tadanyonyāvikalpanam |",
    "T05nagsaliu:1338": " kartṛkriyāvihīnaṃ tat tathotpādāvabhāsanam |",
    "T05nagsaliu:1339": " pūrvavṛddhikramācca syāt taditi tu mukham ādarśaśca |",
    "T05nagsaliu:1340": " anyonyam iti parasparam anyonyam |",
    "T05nagsaliu:1341": " avikalpanamiti vikalpanābhāvaḥ |",
    "T05nagsaliu:1342": " kartṛkriyāvihīnaṃ tad iti tatra kartā kriyā ca na staḥ |",
    "T05nagsaliu:1343": " kiṃ tannocchidyata iti cet- tathotpādāvabhāsanam ityuktam |",
    "T05nagsaliu:1344": " kathaṃ kartṛvihīnaṃ kriyā karma ca bhaviṣyatīti ucyate-",
    "T05nagsaliu:1345": " pūrvavṛddhikramācca syāt |",
    "T05nagsaliu:1346": " dūrasthaścandramā yathā |",
    "T05nagsaliu:1347": " parītto dakapātrānte dṛśyate na ca krāmati |",
    "T05nagsaliu:1348": " asti kriyā ca karmāpi |",
    "T05nagsaliu:1349": " tadyathā - candramaṇḍalaṃ [dvi] catvāriṃśadyojana-śatamūrdhvaṃ sthitam |",
    "T05nagsaliu:1350": " atha ca punaḥ parītte 'bhyudakabhājane candrasya pratibimbaṃ dṛśyate |",
    "T05nagsaliu:1351": " na ca candramaṇḍalaṃ tasmātsthānāc cyutam |",
    "T05nagsaliu:1352": " atha ca punaḥ parītte",
    "T05nagsaliu:1353": " 'bhyudakasthabhājane dṛśyate |",
    "T05nagsaliu:1354": " asti ca candramaṇḍalaprativijñaptiḥ,",
    "T05nagsaliu:1355": " hetupratyayānāmavaikalyāt |",
    "T05nagsaliu:1356": " evamasmāllokānna kaścid cyavate nāpyutpadyate",
    "T05nagsaliu:1357": " | asti ca karmaphala-prativijñaptiḥ hetupratyayānāmavaikalyāt |",
    "T05nagsaliu:1358": " api ca, tadyathāgnirupādāne pratyaye sati jvalati upādāna-vaikalyānna",
    "T05nagsaliu:1359": " jvalati |",
    "T05nagsaliu:1360": " evameva karmakleśajanitaṃ vijñānabījaṃ tatra",
    "T05nagsaliu:1361": " tatropapattyāyatana-pratisandhau mātuḥkukṣau nāmarūpāṅkuramabhinirvartayati |",
    "T05nagsaliu:1362": " asvāmikeṣu dharmeṣu aparigraheṣu",
    "T05nagsaliu:1363": " paraspara-pratyayamanmāyālakṣaṇasvabhāveṣu hetupratyayānāmavaikalyāt |",
    "T05nagsaliu:1364": " santi te kalpanātmakāḥ |",
    "T05nagsaliu:1365": " bāhyakarmakriyā hetuḥ tatra bāhyapratītyasamutpādasya kriyākarma-vyavasthā tu kalpanātmikā",
    "T05nagsaliu:1366": " adhyātmaparatantrataḥ |",
    "T05nagsaliu:1367": " pañcavijñānasaṃbhūtaḥ tatra paratantra-pratītyasamutpādasya",
    "T05nagsaliu:1368": " lakṣaṇamadhyātma-pañcendriya-viṣaya-vijñaptyavabhāsākāratvena veditavyam |",
    "T05nagsaliu:1369": " paramārtho 'vicāryataḥ |",
    "T05nagsaliu:1370": " pariniṣpanna ākhyātaḥ yo vikalpa-paratantrātmākāro vijñaptyavabhāsākārarahito nirvikalpaḥ supariśuddhaśca, abdhātu-suvarṇa-ākāśavat pariśuddhaḥ |",
    "T05nagsaliu:1371": " kleśa-jñeyāvaraṇa-svarūpa-pariśuddhaḥ candrodayavad, acintyaguṇaḥ,",
    "T05nagsaliu:1372": " aprameya-prabhāva-bhāsātmakaḥ, asaṃkrāntaḥ sarvasattvārtham anābhogāvicchedakaḥ, ādimadhyāntarahitaḥ, tridhātu-samatīto nirmalo-'malo",
    "T05nagsaliu:1373": " malaprahāṇa-svarūpaḥ |",
    "T05nagsaliu:1374": " pratisvasaṃvid-gocarātmaka-kāya-vāk-cittakarma-samatītaḥ, svasaṃvedanaḥ,",
    "T05nagsaliu:1375": " aparādhīno viśvarūpamaṇiratnarāja iva anuttaro dharmakāya ityucyate |",
    "T05nagsaliu:1376": " sahetupratyayodbhavaḥ |",
    "T05nagsaliu:1377": " sarvadā dvividho jñeyaḥ kartrādirahitastathā |",
    "T05nagsaliu:1378": " tucchaśūnyādiniḥ sāraḥ tasmāt tatrādhyātmikaḥ pratītyasamutpādaḥ pañcabhirākārairdraṣṭavyaḥ",
    "T05nagsaliu:1379": " ityuktam |",
    "T05nagsaliu:1380": " katamaiḥ pañcabhiḥ? uktam |",
    "T05nagsaliu:1381": " na śāśvatato |",
    "T05nagsaliu:1382": " yasmādanye maraṇāntikāḥ skandhā anya aupapattyaṃśikāḥ skandhāḥ |",
    "T05nagsaliu:1383": " na tu ya eva maraṇāntikāḥ skandhāsta evaupapattyaṃśikāḥ |",
    "T05nagsaliu:1384": " ya evopapatti-hetavasta eva vināśakāḥ |",
    "T05nagsaliu:1385": " ya eva vināśa-hetussa evāpi aupapattiko bhaviṣyati |",
    "T05nagsaliu:1386": " ato maraṇāntikāḥ skandhā nirudhyante aupapattyaṃśikā skandhāḥ prādurbhavanti |",
    "T05nagsaliu:1387": " ato na śāśvatataḥ |",
    "T05nagsaliu:1388": " na ca pūrvaniruddheṣu maraṇāntikeṣu skandheṣu iti niruddhaya na ciraṃ gatatvād aupapattyaṃśikā iti aupapattyaṃśe niśritatvād aupapattyaṃśikāḥ skandhāḥ prādurbhavanti |",
    "T05nagsaliu:1389": " maraṇāntikā aniruddhā eva |",
    "T05nagsaliu:1390": " aupapattyaṃśikaḥ skandhaḥ prādurbhavet, tada-yuktatvāduktam- api tu maraṇāntikāḥ skandhā nirudhyante, tasminneva ca samaye aupapattyaṃśikā skandhā prārdubhavanti, tulādaṇḍonnāmāvanāmavat ato nocchedataḥ,",
    "T05nagsaliu:1391": " visadṛśāḥ sattvanikāyāḥ sabhāgāyāṃ jātyāṃ jātimabhinirvartayanti |",
    "T05nagsaliu:1392": " ato na saṃkrāntitaḥ parīttakarma kriyate, vipulaḥ phalavipāko 'nubhūyate |",
    "T05nagsaliu:1393": " ataḥ parītta-hetuto vipulaphalamabhinirvartitam |",
    "T05nagsaliu:1394": " yathāvedanīyaṃ karma kriyate tadāvedanīyo vipāko 'nubhūyate |",
    "T05nagsaliu:1395": " atastatsadṛśānuprabandhataśca |",
    "T05nagsaliu:1396": " yaḥ kaścid imaṃ pratītyasamutpādaṃ samyakpraṇītamevaṃ yathābhūtaṃ samyakprajñayā satatasamitamajīvaṃ yathāvadaviparītamajātamabhūtamakṛtamasaṃskṛtamapratighamanālambaṃ śivamabhayamavyupaśamasvabhāvaṃ paśyati |",
    "T05nagsaliu:1397": " asataḥ tucchataḥ, riktataḥ,",
    "T05nagsaliu:1398": " asārataḥ rogataḥ, gaṇḍataḥ, aghataḥ, anityataḥ, duḥkhataḥ, śūnyataḥ,",
    "T05nagsaliu:1399": " anātmataḥ |",
    "T05nagsaliu:1400": " iti |",
    "T05nagsaliu:1401": " ya imaṃ pratītyasamutpādamiti ādhyātmikapratītyasamutpādam |",
    "T05nagsaliu:1402": " yadimaṃ samyag iti aviparītam |",
    "T05nagsaliu:1403": " prajñayā iti lokottaraprajñayā |",
    "T05nagsaliu:1404": " yathābhūtamiti tu tathatāyathāvat |",
    "T05nagsaliu:1405": " satatasamitamiti sarvakālamavicchinnam |",
    "T05nagsaliu:1406": " ajīvam iti prāṇa-kartrādi-viyukta-tvādajīvam |",
    "T05nagsaliu:1407": " ajātamiti jātirahitatvāt |",
    "T05nagsaliu:1408": " abhūtamiti",
    "T05nagsaliu:1409": " sthiti-rahitatvāt |",
    "T05nagsaliu:1410": " akṛtamiti karturabhāvāt |",
    "T05nagsaliu:1411": " asaṃskṛtamiti",
    "T05nagsaliu:1412": " saṃskṛta-lakṣaṇa-rahitatvāt |",
    "T05nagsaliu:1413": " apratighamiti āvaraṇa-rahitatvāt |",
    "T05nagsaliu:1414": " anālambanamiti ālambyālambaka-rahitatvāt |",
    "T05nagsaliu:1415": " śivamiti śāntatvāt |",
    "T05nagsaliu:1416": " abhayamiti tu utpādādi-bhayarahitatvāt |",
    "T05nagsaliu:1417": " anāhāryamiti kleśa-pāratantrya-rahitatvāt |",
    "T05nagsaliu:1418": " avyayamiti satataṃ vyavasthitatvāt |",
    "T05nagsaliu:1419": " avyupaśamamiti ekāntaśamagatirahitatvāt |",
    "T05nagsaliu:1420": " 'asataḥ' skandhāt pṛthaganyābhāvāt |",
    "T05nagsaliu:1421": " tucchata iti muktātmano hrasvalohavad ekāntasya abhāvāt |",
    "T05nagsaliu:1422": " riktata iti antasthita-svarūpātmadravyābhāvāt |",
    "T05nagsaliu:1423": " asārata iti spharaṇātmakatābhāvāt |",
    "T05nagsaliu:1424": " rogata iti rogātmaka-skandhāt pṛthaktvābhāvat |",
    "T05nagsaliu:1425": " gaṇḍata iti skandhānatiriktabādhakāntarā-bhāvāt |",
    "T05nagsaliu:1426": " apratighata iti karmakleśātirikta-bādhakasvarūpāntarābhāvāt |",
    "T05nagsaliu:1427": " anityata iti sahopapādavināśaḥ skandhāt pṛthaganyana svabhāvāt |",
    "T05nagsaliu:1428": " duḥkhata iti saṃskāravipariṇāmaduḥkhābhyāṃ pārthakyābhāvāt |",
    "T05nagsaliu:1429": " śūnyata iti kalpanā svabhāvatayā abhūta-parikalpanāyāḥ pṛthakatvābhāvāt |",
    "T05nagsaliu:1430": " anātmata iti skandhānatiriktamātmadravyābhāvāt |",
    "T05nagsaliu:1431": " kartrādirahitastathā |",
    "T05nagsaliu:1432": " tucchaśūnyādiniḥsāraḥ prajñayaivaṃ ya īkṣitaḥ |",
    "T05nagsaliu:1433": " kiṃ kathaṃ vā kutaḥ kena kalpavādādi hānitaḥ|",
    "T05nagsaliu:1434": " anantācintya guṇyakam |",
    "T05nagsaliu:1435": " śāntaṃ dharmātmakaṃ kāyam |",
    "T05nagsaliu:1436": " tathatārthaṃ sa eva pūrvāntaṃ na pratisarati ityuktam |",
    "T05nagsaliu:1437": " kiṃ nvahamabhūvamatīta iti nāyaṃ mohotpādaḥ |",
    "T05nagsaliu:1438": " asaṃmohe jñānotpādatvād ahamatīta etannara-sadṛśo 'bhūvamityādi ca |",
    "T05nagsaliu:1439": " ahaṃ devo vā gandharvo vā kiṃ sukhavihāro duḥkhavihāro 'bhūvamityayaṃ moho'bhāva eva |",
    "T05nagsaliu:1440": " ahaṃ sugatau durgatau vā, ciram, aciram vā kathamabhūvamiti moho 'pyabhāva eva |",
    "T05nagsaliu:1441": " anāgatānte na pratisarati |",
    "T05nagsaliu:1442": " kiṃ nvahaṃ bhaviṣyāmyanāgate 'dhvani iti ca āhosvinna bhaviṣyāmi iti moho 'pyatra nāstyeva",
    "T05nagsaliu:1443": " kiṃ nvahaṃ bhaviṣyāmyanāgate 'dhvani iti anāgate 'dhvani devo vā piśāco vā naro vā",
    "T05nagsaliu:1444": " kiṃ vā bhaviṣyāmīti atra mohasyāpyanudbhava eva |",
    "T05nagsaliu:1445": " sukhī vā duḥkhī vā surūpo vā kurūpo vā kathaṃ bhaviṣyāmi iti moho 'pyatra nāsti |",
    "T05nagsaliu:1446": " antarapi na pratisarati iti antarna muhyati |",
    "T05nagsaliu:1447": " kiṃ nvidamiti ātmā nirātmā vā iti |",
    "T05nagsaliu:1448": " kathaṃ nvidamiti kiṃ sarūpo 'thavā virūpo veti moho 'tra nodbhavati |",
    "T05nagsaliu:1449": " ke santa iti sukṛta-karmakāriṇaḥ duṣkṛta-karmakāriṇo veti na mohotpādaḥ |",
    "T05nagsaliu:1450": " ayaṃ sattvo devagaternaragatervā kuta āgata itaścyuto deveṣu manuṣyeṣu narake prete tiryañci vā kutra gamiṣyatīti moho 'tra na sambhavati |",
    "T05nagsaliu:1451": " śramaṇa-brāhmaṇānāṃ pṛthagloke dṛṣṭigatāni bhaviṣyanti ityādi |",
    "T05nagsaliu:1452": " dṛṣṭigatāni iti dṛṣṭisthāni |",
    "T05nagsaliu:1453": " pṛthagiti bhinnameva |",
    "T05nagsaliu:1454": " tadyatheti tu nidarśanārtham |",
    "T05nagsaliu:1455": " ātmavāda-pratisaṃyuktānīti skandha-vyatirikta-ātmabhāvaḥ",
    "T05nagsaliu:1456": " | avicārata ātmātmīyeti svabhāvātmagraha-saṃyuktatvād",
    "T05nagsaliu:1457": " ātmavādaprati-saṃyuktānītyuktam |",
    "T05nagsaliu:1458": " viparītadhāraṇā-samutthānārthaṃ",
    "T05nagsaliu:1459": " pudgalavāda-pratisaṃyuktānītyādi tu punargamanatvāt pudgala iti",
    "T05nagsaliu:1460": " skandha-vyatiriktaḥ |",
    "T05nagsaliu:1461": " yasyāmuṃ lokaṃ tyaktvā paraloka-gamanasya paralokaṃ vihāya amuṃ etallokagamanasya cābhāvāt",
    "T05nagsaliu:1462": " | kautuka-maṅgalavāda-pratisaṃyuktānīti |",
    "T05nagsaliu:1463": " kautukastu lokaśilpasthānaṃ,",
    "T05nagsaliu:1464": " yacca vividhavidyāsthāne utsava-āvāha-vivāha-kalaha-yuddhaiḥ,",
    "T05nagsaliu:1465": " udyāna-nadī-sāgara-parvata-vaneṣu tattad-bhinneṣu ca āryasya gamana-darśana-saṃkramaṇa-pravṛtti-āvāsānuramaṇakrīḍā-sukhā-svāda-nṛtya-gīta-padālāpa-dhāvana-laṃghanaiḥ,",
    "T05nagsaliu:1466": " adbhuta-puruṣa-strī-dāraka-dārikā-vigrahakathā-vāda-prahelikoktibhiḥ,",
    "T05nagsaliu:1467": " gajāśvādi-yodhanaiḥ,",
    "T05nagsaliu:1468": " dūrvā-dadhi-gorocanā-kṣetrahala-mudgara-puṣpa-phala-kalaśa-śaṅkha-matsyā-dibhiḥ,",
    "T05nagsaliu:1469": " brāhmaṇa-ṛṣabha-candra-sūrya-graha-nakṣatra-tārā-kṣaṇa-yoga-karaṇādinaimittikā-dibhiḥ",
    "T05nagsaliu:1470": " ātmaśuddhayanveṣaṇam |",
    "T05nagsaliu:1471": " viparītānekākāra-pralamba-rajjulambye 'mārge",
    "T05nagsaliu:1472": " mārgasaṃjñā, aśucau śucisaṃjñā, amunau munisaṃjñayā ṣaḍjagaccakra-praviṣṭa-buddhimato gamanaṃ gamyaṃ ca saṃsāramevānusaranti na tu nirvāṇamiti |",
    "T05nagsaliu:1473": " teṣāṃ samyak prajñayā darśane",
    "T05nagsaliu:1474": " caturvidhaviparyaya-rahitatvāt samucchinnamūlāni tālavṛkṣamastakavadanābhāsagatāni āyatyāmanutpāda-nirodhadharmāṇi iti |",
    "T05nagsaliu:1475": " tasmādevoktam |",
    "T05nagsaliu:1476": " tathā kaścicca na cyutaḥ |",
    "T05nagsaliu:1477": " janmābhāso 'pyasaṃlloke",
    "T05nagsaliu:1478": " tasmād udāharaṇam-",
    "T05nagsaliu:1479": " yathāpādapasaṅgataḥ |",
    "T05nagsaliu:1480": " vahnistrotapravṛttiḥ syāt hetuvaikalyatastathā |",
    "T05nagsaliu:1481": " nānupravartate hyagniḥ tathā iti yathā candrasya rūpe dūrasthite 'pi parīttajalabhājaneṣu jale vipulatailapātreṣu vā avabhāsate |",
    "T05nagsaliu:1482": " candrarūpasaṃkrāntiranekatvaṃ vāpi nāsti, tathāpi anekajalapātreṣu dṛśyate |",
    "T05nagsaliu:1483": " evam asmānna kaściccyuto na gato nāgato, hetupratyayavaikalyāt cyuti-gamanāgamanāvabhāsāḥ",
    "T05nagsaliu:1484": " tadvajjalabhājanavat sattvasantānasya jagataḥ sthānāntareṣu bahurūpeṇa cittacandrabimbotpādaḥ, hetupratyayāvaikalyāt |",
    "T05nagsaliu:1485": " kuśalākuśalāneñjyādi-hetoryathākṣepā tatrāvabhāsākārā vijñaptirudbhavati |",
    "T05nagsaliu:1486": " ātmātmīyaviyuktaḥ sarvabhāveṣu pratītyasamutpādakramo 'vagantavyaḥ |",
    "T05nagsaliu:1487": " avicchedo - dāharaṇam- yathāpādapasaṅgataḥ |",
    "T05nagsaliu:1488": " vahnistrotaḥ pravṛttiḥ syāt |",
    "T05nagsaliu:1489": " karmakleśa-lipta-cittasantānaṃ vahnistrotonibaddhamindhanaṃ tu karmakleśata eva syāditi parīkṣyate |",
    "T05nagsaliu:1490": " yathā - agnīndhanahetukaṃ jvalanam avicchinnam |",
    "T05nagsaliu:1491": " indhanābhāve vicchinnam, tadvad atrāpi karmakleśendhanamucchidya saṃkleśālaya-vijñānabījao-santāne",
    "T05nagsaliu:1492": " jñānāgni-saṃyogād dagdhe sati hetu-nirodhān na phalodbhavaḥ |",
    "T05nagsaliu:1493": " tasmādevoktam - yānyekeṣāṃ śramaṇa-brāhmāṇānāṃ tadyathā iti ito bāhyānām lokastu lokaḥ |",
    "T05nagsaliu:1494": " naśyan-naśyan gatyarthaḥ, lujyatatvāllokaḥ |",
    "T05nagsaliu:1495": " viśīryamāṇa ityadhivacanam |",
    "T05nagsaliu:1496": " dṛṣṭigatānīti dṛgdarśanam viparīta-śāstraśravaṇacintanādimithyā-jñānodbhavaṃ mithyā-jñānaṃ tu dṛṣṭirityucyate |",
    "T05nagsaliu:1497": " pṛthak tu bhinnam |",
    "T05nagsaliu:1498": " tadyathā -",
    "T05nagsaliu:1499": " ātmavāda-pratisaṃyuktānītyādi tu pañcopādāna-skandheṣu",
    "T05nagsaliu:1500": " rūpa-vedanā-saṃjñā-saṃskāra-vijñārnoṣvati ātmātmīya-rahiteṣu, ātmatvena samyagdṛṣṭiryā kliṣṭaprajñā sā dṛṣṭiḥ |",
    "T05nagsaliu:1501": " satkāyāntadṛṣṭi-śīla-vrata-mithyādṛṣṭipūrvakaṃ",
    "T05nagsaliu:1502": " kuprajñāvidyāsaṃprayuktatvād dṛṣṭiriti |",
    "T05nagsaliu:1503": " tadavidyāpūrvakaṃ",
    "T05nagsaliu:1504": " rāgapratighākārāvidyādṛṣṭi-vicikitsopakleśa-saṃprayukto",
    "T05nagsaliu:1505": " dṛṣṭi-lakṣaṇa-dhātvākārabhedam anadhigamya",
    "T05nagsaliu:1506": " saṃkliṣṭālaya-vijñāna-vāsanāvasthita-tadākāra-vijñānāvabhāsapoṣaṇāt",
    "T05nagsaliu:1507": " prāgeva lokottara-mārgāśritacaturāryasatyabhāvanā-bhyāsakrameṇa",
    "T05nagsaliu:1508": " duḥkha-samudaya-nirodha-mārga-darśana-bhāvanā-vimukti-viśeṣānantareṇa",
    "T05nagsaliu:1509": " prahāṇa-sākṣātkāraḥ |",
    "T05nagsaliu:1510": " yaścāpi",
    "T05nagsaliu:1511": " saptatriṃśadbodhipakṣadharmasmṛtyupasthāna-samyakprahāṇa-ṛddhipāda-indriya-bala-bodhyaṅga-mārga-pratītyasamutpāda-dhyāna-arūpi-apramāṇa-ṣaḍanusmṛtyādiyadharmapudgalanairātmya-bodhicittabhāvanā-samādhi-dhāraṇā-śraddhā-vīrya-samādhi-prajñā-bhūmi-vaśīkārā-bhijñāna-jñāna-pāramitā-vimuktidvāra-kṣānti-bhāvanādi-krameṇa",
    "T05nagsaliu:1512": " lokottaramārgānugata-tvād adhimukticaryāyāṃ pratisthāpya niryāṇa-prayoga-sākṣātkārād",
    "T05nagsaliu:1513": " indriya-bala-abhayao-asaṃsṛṣṭa-pratisaṃvid-vyañjana-mahāpuruṣa-lakṣaṇa-ṛddhipādādi",
    "T05nagsaliu:1514": " bhāvanāṃ paripūrya anuttarasamyak-samavabodhāvabodhāt",
    "T05nagsaliu:1515": " śamatha-vipaśyanānukūla-samabhāvo bhāvane 'nantā-cintyaguṇyaṃ",
    "T05nagsaliu:1516": " śāntasvabhāvakāyaṃ, ādimadhyāntavarjitaṃ, jñātvā prāpnoti buddhatvam",
    "T05nagsaliu:1517": " ityuktam |",
    "T05nagsaliu:1518": " tatra rūpaskandhastu rūpāvabhāsākāra-vijñaptyavabhāsa-vikalpodbhūto 'neka-dravyātmako",
    "T05nagsaliu:1519": " bhūtabhautika-rūpa-lakṣaṇa",
    "T05nagsaliu:1520": " ekādaśao-sāmānyātmaka-pañcadravyākārāropa-saṃghaṭṭitaḥ",
    "T05nagsaliu:1521": " cakṣuḥ-śrotrādirūpa-śabdādikāma-rūpa-arūpa-pratisaṃyuktābhūtaparikalpanā-lakṣaṇaḥ",
    "T05nagsaliu:1522": " skandho dhātvāyatana-indriya-vijñāna-viṣayātmako 'tha ca",
    "T05nagsaliu:1523": " tādṛganyatādṛgrūpa-lakṣaṇo dharmastu rūpaskandha iti |",
    "T05nagsaliu:1524": " tatra vedanāskandha iti sukha-duḥkhobhayākāreṇa",
    "T05nagsaliu:1525": " āsvādākāra-vijñaptyavabhāsaḥ |",
    "T05nagsaliu:1526": " viṣayendriyavijñānabhedena vedanā ṣaṭkāyā |",
    "T05nagsaliu:1527": " dhātvākāraviśeṣabhedena kleśopa-kleśasaṃprayuktatvād anantāḥ prabhedāḥ syuḥ |",
    "T05nagsaliu:1528": " sukha-duḥkha-saumanasya-daurmanasyo-pekṣānvitatvāt",
    "T05nagsaliu:1529": " ṣaḍākāramātmadravyameva",
    "T05nagsaliu:1530": " abhūtasaṃkalpa-vikalpālaya-vijñānavāsanopa-nibaddhatvād",
    "T05nagsaliu:1531": " rāga-dveṣa-mohāditridhātu-vikalpavaśodbhūta-dravya-saṃgṛhītatvād",
    "T05nagsaliu:1532": " vedanā-skandha iti |",
    "T05nagsaliu:1533": " saṃjñā",
    "T05nagsaliu:1534": " sūkṣma-sthūla-mahāṅgatādi-citrīkārāva-bhāsākāra-vijñapti-rvikalpanāvaśodbhūta-pūrvahasana-nandana-krīḍanādi-kānanusmṛtya",
    "T05nagsaliu:1535": " strī-puruṣādi-nimittaviśeṣagrahaṇātmikā viṣayendriya-vijñānabhedena",
    "T05nagsaliu:1536": " ṣaṭkāyā saṃjñā |",
    "T05nagsaliu:1537": " rāga-dveṣa-moha-nibandhanatvād dhātvākāra-viśeṣabhedena",
    "T05nagsaliu:1538": " tu anantaprasarā |",
    "T05nagsaliu:1539": " saṃkliṣṭasyālayavijñāna-vāsanā-sambandhatvād",
    "T05nagsaliu:1540": " ātmamohādi-saṃyuktātmatā tu saṃjñeti |",
    "T05nagsaliu:1541": " saṃskārastu",
    "T05nagsaliu:1542": " saṃprayuktā-prayukta-prajñapti-saṃskṛtā-saṃskṛtāvabhāsāṃkāra-vijñaptiḥ-vikalpanāvaśenodbhūtaḥ",
    "T05nagsaliu:1543": " | pūrvākṣiptālaya-vijñānād astitva-vāsanā-bhedena tu dhātoḥ ākāra-viśeṣānanta-prasarānvitasya",
    "T05nagsaliu:1544": " saṃskāraskandha iti |",
    "T05nagsaliu:1545": " tatra vijñāna-skandhastvaṣṭavidhaḥ |",
    "T05nagsaliu:1546": " viṣayendriya-vijñānānāṃ viśiṣṭāvabhāsākāra-vijñaptiḥ |",
    "T05nagsaliu:1547": " vikalpanāvaśodbhūtālaya-vijñānasya vāsanopanibaddhatvād",
    "T05nagsaliu:1548": " dhātorākāra-viśeṣa-bhedenānantaprasaro hi vijñānaskandha iti |",
    "T05nagsaliu:1549": " teṣāmapyevaṃ dhātvāyatana-sāsrava-saṃskṛta-saṃkleśādi-paryāyabhedena",
    "T05nagsaliu:1550": " sva-lakṣaṇasambandhena saṃkṣipya skandho dhāturāyatanamiti |",
    "T05nagsaliu:1551": " evaṃ",
    "T05nagsaliu:1552": " saṃkliṣṭālayavijñāna-bījānvitā abhūtasaṃkalpasamuttthatraidhātukodgatāste cittacaitasikādayastu saṃsāra iti |",
    "T05nagsaliu:1553": " tathāpi tatra ādāveva kartrādirahito riktastuccho 'sāra iti viditvā caturāryasatya-bhāvanānulomapravṛttyā",
    "T05nagsaliu:1554": " nirṇīto lokottara-jñānāgni-samudbhūto-'vidyāndhakārādi-rahito",
    "T05nagsaliu:1555": " hetupratyayārthatathatāparijñānāt śānto dharmakāyo 'vagamyate |",
    "T05nagsaliu:1556": " tasmād duḥkha-samudaya-nirodha-mārga-darśana-bhāvanāmārgakramaḥ| tatra",
    "T05nagsaliu:1557": " duḥkha-satyam-anityatā-duḥkhatā-śūnyatā-nairātmya-samyaganudarśanajñānena",
    "T05nagsaliu:1558": " kṣānti-mukti-prahāṇa-viśeṣānāntaryajñānena ca tad-duḥkhamavagamya",
    "T05nagsaliu:1559": " kleśālayavijñānavāsanāṃ saṃnihatya pudgaladharmanairātmyam avabudhya,",
    "T05nagsaliu:1560": " traidhātukāvabhāsitābhūtasaṃkalpodbhūtaṃ asmin cittamātre",
    "T05nagsaliu:1561": " māyā-marīci-gandharvanagara-alātacakra-pratiśrutka-udakacandra-pratibimbavad",
    "T05nagsaliu:1562": " vibhāvane, skandhādau dhātau āyatane ca grāhya-grāhakatāṃ vihāya dharmanairātmyasamatāyāṃ praviśe, svacittameva ādyamanutpannamiti śūnyajñānapraveśe, sarvadharmaniḥsvabhāvatājñānasya",
    "T05nagsaliu:1563": " karuṇāmūlaka-bodhicittasya hetūbhūta-vividhopāya-puṇyajñānasambhārasaṃcaye",
    "T05nagsaliu:1564": " daśapāramitāhetubhiḥ daśabhūmyādhāra daśajñānālambana-daśavaśitāphalānvite",
    "T05nagsaliu:1565": " 'nantācintya-guṇākāraḥ śāntadharmakāyo 'vabudhyate |",
    "T05nagsaliu:1566": " evaṃ",
    "T05nagsaliu:1567": " samudaya-satya-samudaya-hetu-prabhava-pratyaya-ānantarya-vimukti-prahāṇa-viśeṣa-darśana-anuloma-pratiloma-bhāvanākāreṇa",
    "T05nagsaliu:1568": " saṃkliṣṭa-ālayavijñāna-vāsanā-mala-rahitatve śāntadharmakāye praveśaḥ |",
    "T05nagsaliu:1569": " nirodha-satye 'pi",
    "T05nagsaliu:1570": " nirodha-śānta-praṇīta-niḥsaraṇatā-ānantarya-vimukti-prahāṇa-viśeṣa-darśana-bhāvanāmārgakrameṇa",
    "T05nagsaliu:1571": " saṃkliṣṭā-layavijñānavāsanāsamudghātena",
    "T05nagsaliu:1572": " ānantarya-prahāṇa-vimukti-viśeṣa-bhāvanayā pudgala-dharmanairātmyādhigame",
    "T05nagsaliu:1573": " śāntadharmakāyaprāptiḥ |",
    "T05nagsaliu:1574": " hetupratyayao-rahitatvāt mārgasatye 'pi",
    "T05nagsaliu:1575": " mārga-nyāya-pratipatti-nairyāṇika-sandarśane evaṃ",
    "T05nagsaliu:1576": " darśana-bhāvanā-ānantarya-prahāṇa-vimukti-viśeṣamārgānukūlatāyai",
    "T05nagsaliu:1577": " ālayavijñāne vidyamānāṃ vāsanāṃ saṃnihatya",
    "T05nagsaliu:1578": " pudgaladharma-nairātmya-samatāvabodhāt",
    "T05nagsaliu:1579": " trikāyādhiṣṭhāna-śānta-dharmakāyasyācintyā-prameyaguṇa-gaṇasya",
    "T05nagsaliu:1580": " ādimadhyāntarahitasya avicchinna-nābhogakaraṇātmaka-sarvārthānāṃ anuttaraṃ sarvajñatvaṃ prāpnoti",
    "T05nagsaliu:1581": " api coktam -",
    "T05nagsaliu:1582": " ya evaṃ tathatākṣamaḥ |",
    "T05nagsaliu:1583": " tasmai vyākriyate nūnaṃ ya evamanantarokta-pratītyasamutpāda-pudgaladharmanairātmya-tattva-kṣama",
    "T05nagsaliu:1584": " icchati, sa eva pudgaladharmanairātmyakṣamatānvitatvād",
    "T05nagsaliu:1585": " anuttarasamyaksambodhiṃ vyākṛtavat paśyet, jānīyāccetyarthaḥ |",
    "T05nagsaliu:1586": " tasmāt",
    "T05nagsaliu:1587": " sūtre- yo bhadanta śāriputra kulaputro kuladuhitā vā",
    "T05nagsaliu:1588": " evaṃvidha-dharmakṣānti-samanvitaḥ, tasya tathāgato 'rhat samyaksambuddho",
    "T05nagsaliu:1589": " 'nuttaraḥ samyaksambodhiṃ vyākaroti ityuktam |",
    "T05nagsaliu:1590": " maitreyastu svayaṃ tathā |",
    "T05nagsaliu:1591": " uvāca śāriputrāya evam śāriputro bodhisattvo maitreyamapṛcchat |",
    "T05nagsaliu:1592": " bodhisattvo maitreyo 'pi",
    "T05nagsaliu:1593": " śālistambopamā kṛtā idaṃ sūtram vistareṇa vibhajya bhāṣitavān |",
    "T05nagsaliu:1594": " bodhisattvamaitreyeṇa bhāṣitāṃ śālistambopamāṃ kṛtvā śāriputrastu tacchrutvā iti śālistambopamā kṛtā |",
    "T05nagsaliu:1595": " saṃstuto dhṛta sāraśca devasaṃghān iti |",
    "T05nagsaliu:1596": " dhṛtasāra iti dharmārthatathatāvabodhatvāt sāragrahaṇam |",
    "T05nagsaliu:1597": " devasaṃghāniti deva-nāga-yakṣa-gandharva-ādi-sahitān |",
    "T05nagsaliu:1598": " anumoditeti anumodya |",
    "T05nagsaliu:1599": " saḥstuta iti tvayā yathoktaḥ tathaiva asti nānyatheti,",
    "T05nagsaliu:1600": " avadhārayan nirjātatvāt |",
    "T05nagsaliu:1601": " gatvottthāya praharṣitaḥ |",
    "T05nagsaliu:1602": " ākhyātavāṃśca bhikṣubhyaḥ tasmādeva sūtre- atha āyuṣmān śāriputro maitreyasya bodhisattvasya bhāṣitam abhinandya utthāyāsanāt prakrānta ityuktam |",
    "T05nagsaliu:1603": " maitreyeṇa bodhisattvena mahāsattvena evamuktaṃ maitreyeṇa bodhisattvena, evamiti śāriputreṇa kathitam |",
    "T05nagsaliu:1604": " anumoditam |",
    "T05nagsaliu:1605": " śāriputraḥ tacchutvā praharṣitaḥ santuṣṭa ityarthaḥ |",
    "T05nagsaliu:1606": " gatvā bhikṣubhyo gambhīrodārādbhutaṃ sūtraṃ yathāśrutavat sarvasattvahitāya bhāṣitam |",
    "T05nagsaliu:1607": " śālistambasya sūtrasya vistarākhyā subhadrikā |",
    "T05nagsaliu:1608": " hīnabuddhi prabodhārthaṃ śatairdvādaśabhiḥ kṛtā |",
    "T05nagsaliu:1609": " ācāryanāgārjunena viracitā śālistambakavistarākhyāṭīkā samāptā |",
    "T05nagsaliu:1610": " bhāratīyopādhyāyena dharmaśrībhadreṇa lokacakṣuṣā bhadantasādhumatinā jñāna kumāreṇa cānūditā",
    "T05nagsaliu:1611": " mahāsaṃśodhaka-lokacakṣuṣā bhadanta-śrīkuṭīreṇa",
    "T05nagsaliu:1612": " saṃśodhya nirṇītā |"
}