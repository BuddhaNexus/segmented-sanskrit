{
  "K10sf277_sc:0": "Agrajñasūtra",
  "K10sf277_sc:1": "Wal_1 bhavati sa samayo yad ayaṁ lokaḥ saṁvartate / saṁvartamāne loke yadbhūyasā satvā",
  "K10sf277_sc:2": "ābhāsvare devanikāye upapadyante / te tatra bhavanti rūpiṇo manomayā avikalā ahīnendriyāḥ",
  "K10sf277_sc:3": "sarvāṅgapratyaṁ gopetāḥ śubhā varṇasthāyinaḥ svayaṁprabhā vaihāyasagāminaḥ prītibhakṣāḥ",
  "K10sf277_sc:4": "prītyāhārā dīrghāyuṣo dīrgham adhvānaṁ tiṣṭhanti /",
  "K10sf277_sc:5": "Wal_2 tena khalu samayena mahāpṛthivī ekodikā bhavati ekārṇavā / tasyāṁ ekodikāyāṁ mahāpṛthivyāṁ",
  "K10sf277_sc:6": "ekārṇavāyāṁ vāyunā śaraḥ saṁmūrcchitaḥ saṁtanoti tadyathā pakvasya kṣīrasya śaraḥ",
  "K10sf277_sc:7": "saṁmūrcchitaḥ saṁtanoty evam eva tasyāṁ ekodikāyāṁ mahāpṛthivyāṁ ekārṇavāyāṁ vayunā",
  "K10sf277_sc:8": "śaraḥ saṁmūrcchitaḥ saṁtanoti / sa bhavati pṛthivīraso varṇasaṁpanno gandhasaṁpanno",
  "K10sf277_sc:9": "rasasaṁpannaḥ / tadyathā navanītam evaṁvarṇaḥ / tadyathā kṣaudraṁ madhv aneḍakam evamāsvādaḥ /",
  "K10sf277_sc:10": "Wal_3 bhavati sa samayo yad ayaṁ loko vivartate / vivartamāne loke satvā āyuḥkṣayāt karmakṣayāt",
  "K10sf277_sc:11": "puṇyakṣayād ābhāsvarād devanikāyāc cavitvā ihatye manuṣyasabhāgatām āgaccanti / te",
  "K10sf277_sc:12": "’pi rūpiṇo pūrvavad yāvad dīrgham adhvānam tiṣṭhanti /",
  "K10sf277_sc:13": "Wal_4 tena khalu samayena na sūryacandramasau prajñāyete na rātridivasaṁ na māsaṁ ardhamāsaṁ",
  "K10sf277_sc:14": "na ṛtuṁ na kṣaṇalavamuhūrtaṁ prajñāyante … na strī na pumān / satvaḥ satva ity ekasaṁkhyāṁ gacchati /",
  "K10sf277_sc:15": "Wal_5 athānyatamo lolupajātīyaḥ satvaḥ aṁgulyagreṇa pṛthivīrasam āsvādayati / yathā yathāsvādayati",
  "K10sf277_sc:16": "tathā tathā pratikāṁkṣati / yathā yathā pratikāṁkṣati tathā tathā kabaḍiṁkāropakrameṇa praparibhuktaḥ /",
  "K10sf277_sc:17": "Wal_6 adrākṣur anyatame satvās taṁ satvaṁ kabaḍiṅkāropakrameṇa pṛthivīrasaṁ paribhuñjānam /",
  "K10sf277_sc:18": "dṛṣṭvā ca te ’pi satvā aṁgulyāgreṇa pṛthivīrasam āsvādayanti / yathā yathāsvādayanti",
  "K10sf277_sc:19": "pūrvavad yāvad kabaḍiṅkāropakrameṇa praparibhuktāḥ / yataś ca te satvā taṁ pṛthivīrasaṁ",
  "K10sf277_sc:20": "kabaḍiṅkāropakrameṇa praparibhuktās teṣāṁ kāye dṛḍhatvaṁ gurutvaṁ prajñāyete śubhavarṇo",
  "K10sf277_sc:21": "’ntarhitaḥ / andhakāro loke prādurbhūtaḥ /",
  "K10sf277_sc:22": "Wal_7 dharmatā khalu vāsiṣṭha andhakārasya loke prādurbhāvāt sūryacandramasau prajñāyete etc. as in 4."
}