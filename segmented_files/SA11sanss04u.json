{
  "SA11sanss04u:0_0": "śikṣāsamuccaye caturthaḥ paricchedaḥ //",
  "SA11sanss04u:1_0": "apare 'pi mahanto 'narthāḥ sūtrânteṣûktāḥ /",
  "SA11sanss04u:2_0": "yathā tāvad ākāśagarbhasūtre /",
  "SA11sanss04u:3_0": "pañcêmāḥ kulaputra kṣatriyasya mūrddhâbhiṣiktasya",
  "SA11sanss04u:4_0": "mūlâpattayaḥ /",
  "SA11sanss04u:5_0": "yābhi-",
  "SA11sanss04u:6_0": "[ Cambridge MS f35a ---> ]",
  "SA11sanss04u:7_0": "r mūlâpattibhiḥ kṣatriyo mūrddhâbhiṣiktaḥ sarvāṇi",
  "SA11sanss04u:8_0": "pūrvâvaropitāni kuśalamūlāni jhāṣayati /",
  "SA11sanss04u:9_0": "vastupatitaḥ pārājikaḥ sarvadevamanuṣyamukhebhyo 'pāyagāmī",
  "SA11sanss04u:10_0": "bhavati /",
  "SA11sanss04u:11_0": "katamāḥ pañca /",
  "SA11sanss04u:12_0": "yaḥ kulaputra mūrddhâbhiṣiktaṃ staupikaṃ vastv apaharati",
  "SA11sanss04u:13_0": "sāṃghikaṃ vā cāturdiśasāṃghikaṃ vā niryātitaṃ vā /",
  "SA11sanss04u:14_0": "svayaṃ vâpaharati hārayati vā /",
  "SA11sanss04u:15_0": "iyaṃ prathamā mūlâpattiḥ //",
  "SA11sanss04u:16_0": "yaḥ punar dharmaṃ pratikṣipati śrāvakaniryāṇabhāṣitaṃ vā",
  "SA11sanss04u:17_0": "pratyekabuddhaniryāṇabhāṣitaṃ vā",
  "SA11sanss04u:18_0": "mahāyānaniryāṇabhāṣitaṃ vā pratikṣipati pratiṣedhayatîyaṃ dvitīyā mūlâpattiḥ //",
  "SA11sanss04u:19_0": "yaḥ punar mām uddiśya śirastuṇḍamuṇḍakāṣāyavastraprāvṛtaḥ",
  "SA11sanss04u:20_0": "śikṣādhārī vā śi-",
  "SA11sanss04u:21_0": "[ Bendall ed p60 ---> ]",
  "SA11sanss04u:22_0": "kṣâdhārī vā tasya duḥśīlasya vā",
  "SA11sanss04u:23_0": "śīlavato vā kāṣāyāṇi vastrāṇy apaharati apaharāyati /",
  "SA11sanss04u:24_0": "gṛhasthaṃ vā karoti kāye daṇḍaiḥ praharati cārake vā prakṣipati",
  "SA11sanss04u:25_0": "jīvitena vā viyojayatîyaṃ tṛtīyā mūlâpattiḥ //",
  "SA11sanss04u:26_0": "yaḥ punaḥ kṣatriyaḥ saṃcintya mātaraṃ jīvitād vyaparopayati",
  "SA11sanss04u:27_0": "pitaram arhantaṃ bhagavacchrāvakaṃ vā jīvitād vyaparopayati",
  "SA11sanss04u:28_0": "samagraṃ vā saṃghaṃ bhinatti tathāgatasyârhataḥ",
  "SA11sanss04u:29_0": "samyaksaṃbuddhasya saṃcintya duṣṭacitto rudhiram utpādayati //",
  "SA11sanss04u:30_0": "ebhiḥ pañcabhir ānantaryair karmabhir anyatarânyataraṃ karmôtpādayatîyaṃ caturthī mūlâpattiḥ //",
  "SA11sanss04u:31_0": "yaḥ punaḥ kṣatriyo 'hetuvādī bhavati paralokôpekṣakaḥ /",
  "SA11sanss04u:32_0": "daśâkuśalān karmapathān samādāya vartate 'nyāṃś ca bahūn",
  "SA11sanss04u:33_0": "satvān daśasv akuśaleṣu karmapatheṣu samādāpayati vinayati",
  "SA11sanss04u:34_0": "niveśayati pratiṣṭhāpayatîyaṃ pañcamī mūlâpattiḥ //",
  "SA11sanss04u:35_0": "pe //",
  "SA11sanss04u:36_0": "yaḥ punar grāmabhedaṃ janapadabhedaṃ nagarabhedaṃ rāṣṭrabhedaṃ karotîyaṃ mūlâpattiḥ //",
  "SA11sanss04u:37_0": "pe //",
  "SA11sanss04u:38_0": "ādikarmiṇāṃ mahāyānasaṃprasthitānāṃ-",
  "SA11sanss04u:39_0": "[ Cambridge MS f35b ---> ]",
  "SA11sanss04u:40_0": "kulaputrāṇāṃ kuladuhit-rṇāṃ vâṣṭau mūlâpattayo /",
  "SA11sanss04u:41_0": "yābhir mūlâpattibhiḥ skhalitâdikarmikā mahāyānasaṃprasthitāḥ sarvāṇi pūrvâvaropitāni kuśalamūlāni",
  "SA11sanss04u:42_0": "jhāṣayanti /",
  "SA11sanss04u:43_0": "vastupatitāḥ parājitā devamanuṣyamahāyānamukhād apāyagāmino bhavanti ciraṃ ca saṃsāre sīdanti",
  "SA11sanss04u:44_0": "kalyāṇamitravirahitāḥ /",
  "SA11sanss04u:45_0": "katamâṣṭau /",
  "SA11sanss04u:46_0": "ye satvāḥ pūrvaduścaritahetunâsmin kliṣṭe pañcakaṣāye loke",
  "SA11sanss04u:47_0": "upapannās tae itvarakuśalamūlāḥ kalyāṇamitraṃ saṃniḥśrityêdaṃ paramaṃ gambhīraṃ mahāyānaṃ śṛṇvanti /",
  "SA11sanss04u:48_0": "te ca parīttabuddhayo 'pi kulaputrânuttarāyāṃ samyaksaṃbodhau",
  "SA11sanss04u:49_0": "cittam utpādayanti /",
  "SA11sanss04u:50_0": "teṣāṃ ādikarmikā ye ca bodhisatvêdaṃ paramagambhīraṃ śūnyatāpratisaṃyuktaṃ sūtrântaṃ śṛṇvanti uddiśanti paṭhanti /",
  "SA11sanss04u:51_0": "te yathāśrutaṃ yathāparyavāptaṃ pareṣāṃ pūrvabuddhisadṛśānāṃ svarthaṃ suvyañjanaṃ vistareṇâgrataḥ smārayanti prakāśayanti /",
  "SA11sanss04u:52_0": "te hy akṛtaśamā bālāḥ pṛthagjanāḥ śṛṇvantôttrasyanti",
  "SA11sanss04u:53_0": "saṃtrasyanti saṃtrāsam āpadyante /",
  "SA11sanss04u:54_0": "te saṃtrāsena vivarttayanty anuttarāyāḥ",
  "SA11sanss04u:55_0": "[ Bendall ed p61 ---> ]",
  "SA11sanss04u:56_0": "samyaksaṃbodheś cittaṃ śrāvakayāne cittaṃ praṇidadhati /",
  "SA11sanss04u:57_0": "eṣâdikarmikabodhisatvasya mūlâpattiḥ prathamā //",
  "SA11sanss04u:58_0": "yayā mūlâpattyā sa kulaputraḥ sarvaṃ pūrvâvaropitaṃ kuśalamūlaṃ jhāṣayati /",
  "SA11sanss04u:59_0": "vastupatitaḥ parājitaḥ svargâpavargasukhāt /",
  "SA11sanss04u:60_0": "visaṃvāditaṃ câsya bodhicittam apāyagāmi bhavati /",
  "SA11sanss04u:61_0": "tasmād bodhisatvena mahāsatvena parapudgalānām āśayânuśayaṃ prathamaṃ jñātvā yathâśayānāṃ satvānām anupūrveṇa",
  "SA11sanss04u:62_0": "dharmadeśanā kartavyā /",
  "SA11sanss04u:63_0": "tad yathā mahāsamudre 'nupūrveṇâvatārayati //",
  "SA11sanss04u:64_0": "pe //",
  "SA11sanss04u:65_0": "punar aparam ādikarmiko bodhisatvaḥ kasyacid eva",
  "SA11sanss04u:66_0": "[ Cambridge MS f36a ---> ]",
  "SA11sanss04u:67_0": "vakṣyati //",
  "SA11sanss04u:68_0": "na tvaṃ śakyasi ṣaṭpāramitāsu caryāṃ cartuṃ /",
  "SA11sanss04u:69_0": "na tvaṃ śakyasy anuttarāṃ samyaksaṃbodhim abhisaṃboddhuṃ /",
  "SA11sanss04u:70_0": "śīghraṃ tvaṃ śrāvakayāne pratyekabuddhayāne vā cittam",
  "SA11sanss04u:71_0": "utpādaya /",
  "SA11sanss04u:72_0": "tena tvaṃ saṃsārān niryāsyasi /",
  "SA11sanss04u:73_0": "yāvad yathāpūrvôktam iyam ādikarmikasya bodhisatvasya dvit-yā",
  "SA11sanss04u:74_0": "mūlâpattiḥ //",
  "SA11sanss04u:75_0": "punar aparam ādikarmiko bodhisatvaḥ kasyacid evaṃ vakṣyati /",
  "SA11sanss04u:76_0": "kiṃ bhoḥ prātimokṣavinayena /",
  "SA11sanss04u:77_0": "śīlena surakṣitena śīghraṃ tvam anuttarāyāṃ samyaksaṃbodhau",
  "SA11sanss04u:78_0": "cittam utpādayasva /",
  "SA11sanss04u:79_0": "mahāyānaṃ paṭha /",
  "SA11sanss04u:80_0": "yat te kiñcit kāyavāṅmanobhiḥ kleśapratyayād akuśalaṃ karma",
  "SA11sanss04u:81_0": "samudānītaṃ tena pāṭhena śuddhir bhavaty avipākaṃ /",
  "SA11sanss04u:82_0": "yāvad yathāpūrvôktam ayam ādikarmikasya bodhisatvasya tṛtīyā",
  "SA11sanss04u:83_0": "mūlâpattiḥ //",
  "SA11sanss04u:84_0": "punar aparaṃ kulaputra keṣāñcid ādikarmiko bodhisatvâivaṃ vakṣyati /",
  "SA11sanss04u:85_0": "varjayata yūyaṃ kulaputrāḥ śrāvakayānakathāṃ /",
  "SA11sanss04u:86_0": "mā śṛṇuta mā paṭhata mā pareṣām upadiśata /",
  "SA11sanss04u:87_0": "gopayata śrāvakayānakathāṃ /",
  "SA11sanss04u:88_0": "na yūyaṃ tasmāt mahat phalaṃ prāpsyatha /",
  "SA11sanss04u:89_0": "na yūyaṃ tato nidānāc chaktāḥ kleśântaṃ kartuṃ /",
  "SA11sanss04u:90_0": "śraddadhata mahāyānakathāṃ /",
  "SA11sanss04u:91_0": "śṛṇuta mahāyānaṃ paṭhata mahāyānaṃ pareṣāṃ côpadiśata /",
  "SA11sanss04u:92_0": "tato yūyaṃ sarvadurgatyapāyapathān śamayiṣyatha /",
  "SA11sanss04u:93_0": "kṣipraṃ cânuttarāṃ samyaksaṃbodhim abhisaṃbhotsyatha //",
  "SA11sanss04u:94_0": "yadi te tasya vacanakāriṇo bhavantîdṛśaṃ dṛṣṭigatam",
  "SA11sanss04u:95_0": "upagṛhṇīyuḥ /",
  "SA11sanss04u:96_0": "ubhayor api mūlâpatir bhavatîyam ādikarmikasya bodhisatvasya",
  "SA11sanss04u:97_0": "caturthī mūlâpattiḥ //",
  "SA11sanss04u:98_0": "punar aparam ādikarmikā bodhisatvā dvijihvikā bhavanti anyathā",
  "SA11sanss04u:99_0": "nidarśayanti /",
  "SA11sanss04u:100_0": "idaṃ ca mahāyānaṃ kīrtiśabdaślokârthaṃ lŌübhasatkŌürahetoḥ paṭhanti svâdhyŌüyanti dhŌürayanti vŌücayanti",
  "SA11sanss04u:101_0": "[ Bendall ed p62 ---> ]",
  "SA11sanss04u:102_0": "deśayanti pareṣāṃ ca śrutamā-",
  "SA11sanss04u:103_0": "[ Cambridge MS f36b ---> ]",
  "SA11sanss04u:104_0": "tram upadiśanti /",
  "SA11sanss04u:105_0": "evaṃ ca vakṣyanti /",
  "SA11sanss04u:106_0": "vayaṃ mahāyānikā nânye /",
  "SA11sanss04u:107_0": "te pareṣām īrṣyāyanti lābhasatkārahetor yatas te labhante",
  "SA11sanss04u:108_0": "upabhogaparibhogān parebhyas tatpratyayāt te prakupyanti teṣāṃ câvarṇaṃ niścārayanti kutsanti paṃsayanti vijugupsanti /",
  "SA11sanss04u:109_0": "ātmānaṃ côtkarṣayanti na tān /",
  "SA11sanss04u:110_0": "atas te īrṣyahetunā côttarimanuṣyadharmair ātmānaṃ vijñapayanti /",
  "SA11sanss04u:111_0": "tatas te tena vastunā patitāḥ parājitā mahāyānasukhād etāṃ mahāgurukām āpattim āpadyante yayâpāyagāmino bhavanti /",
  "SA11sanss04u:112_0": "yathā kaścit puruṣo ratnadvīpaṃ gacched gantuṃ nāvā samudram",
  "SA11sanss04u:113_0": "avatarate sa mahāsamudre svayam eva tāṃ nāvaṃ bhindyāt tatrâiva",
  "SA11sanss04u:114_0": "maraṇaṃ nigacched /",
  "SA11sanss04u:115_0": "evam eva ye ādikarmikā bodhisatvā mahāguṇasāgaram",
  "SA11sanss04u:116_0": "avatartukāmêrṣyāhetos tad vadanti /",
  "SA11sanss04u:117_0": "tatpratyayāt te śraddhānāvaṃ bhittvā prajñājīvitena viyogaṃ prāpnuvanti /",
  "SA11sanss04u:118_0": "evaṃ te bālâdikarmikā bodhisatvêrṣyāhetor anṛtapratyayā mahāgurukām āpattim āpadyante /",
  "SA11sanss04u:119_0": "iyaṃ pañcamī mūlâpattir ādikarmikasya bodhisatvasya //",
  "SA11sanss04u:120_0": "punar aparaṃ kulaputra bhaviṣyanty anāgate 'dhvani",
  "SA11sanss04u:121_0": "gṛhasthapravrajitâdikarmikā bodhisatvā ye te gambhīrāḥ",
  "SA11sanss04u:122_0": "śūnyatāpratisaṃyuktāḥ sūtrântâdhāraṇīkṣāntisamādhibhūmisvalaṃkṛtamahāvidvatpuruṣāṇāṃ kṛtaśramāṇāṃ bodhisatvānāṃ gocarās tān mahāyānasūtrântān dhārayanti",
  "SA11sanss04u:123_0": "paṭhanti svâdhyāyanti pareṣāṃ ca vistareṇa vācayitvā",
  "SA11sanss04u:124_0": "prakāśayanti /",
  "SA11sanss04u:125_0": "ahaṃ cêmān dharmān svabuddhyā buddhvâivaṃ ca punar ahaṃ kāruṇyahetos tavôpadiśāmi /",
  "SA11sanss04u:126_0": "tvayā vā punas tathā bhāvayitavyaṃ yathā tvam atra gambhīreṣu",
  "SA11sanss04u:127_0": "dharmeṣu",
  "SA11sanss04u:128_0": "[ Cambridge MS f37a ---> ]",
  "SA11sanss04u:129_0": "pratyakṣo bhaviṣyasi /",
  "SA11sanss04u:130_0": "evaṃ te jñānadarśanaṃ bhaviṣyati yathā mama /",
  "SA11sanss04u:131_0": "etarhi na punar eva dadāti paṭhitamātreṇâham imān evaṃrūpān",
  "SA11sanss04u:132_0": "dharmān gambhīragambhīrān upadiśāmi na sākṣātkriyayā //",
  "SA11sanss04u:133_0": "la-bhasatkārahetor ātmānaṃ vikrīṇāti /",
  "SA11sanss04u:134_0": "tatpratyayāt sarvatryadhvagatānām arhatāṃ samyaksaṃbuddhānāṃ bodhisatvānām āryapudgalānāṃ ca purataḥ sâparādhiko bhavati /",
  "SA11sanss04u:135_0": "mahāgurukam āpattim āpadyate /",
  "SA11sanss04u:136_0": "visaṃvādayati devamanuṣyān mahāyānena /",
  "SA11sanss04u:137_0": "śrāvakayānam evâsya na bhava-",
  "SA11sanss04u:138_0": "[ Bendall ed p63 ---> ]",
  "SA11sanss04u:139_0": "ti /",
  "SA11sanss04u:140_0": "prāg eva mahāyānasyâvatāraviśeṣâdhigamaḥ /",
  "SA11sanss04u:141_0": "prāg evânuttarā samyaksaṃbodhiḥ //",
  "SA11sanss04u:142_0": "tad yathā kaścit puruṣo mahâṭavīṃ prasthitaḥ",
  "SA11sanss04u:143_0": "kṣuttarṣaprapīḍitaḥ sa tatra mahāphalavṛkṣe pratiṣṭhitaḥ /",
  "SA11sanss04u:144_0": "āhārârthaṃ sôdāraphalavṛkṣam apahāya gandhasaṃpannaṃ rasasaṃpannam anāsvādya viṣavṛkṣam abhiruhya viṣaphalāni",
  "SA11sanss04u:145_0": "bhuñjīta bhuktvā ca kālaṃ kuryāt /",
  "SA11sanss04u:146_0": "tadupamāṃs tān pudgalān vadāmi /",
  "SA11sanss04u:147_0": "ye durlabhaṃ manuṣyalābhaṃ labdhvā kalyāṇamitraṃ sanniśritya",
  "SA11sanss04u:148_0": "mahāyānam avatartukāmā lābhasatkārayaśohetor ātmānam",
  "SA11sanss04u:149_0": "upadarśayanti parān paṃsayanti evaṃrūpāṃ mahāgurukām āpattim",
  "SA11sanss04u:150_0": "āpadyante yayā gurukayâpattyā sarvavijñānāṃ paramajugupsitā bhavanti /",
  "SA11sanss04u:151_0": "apāyagāminas tathārūpāś ca pudgalā na sevanīyāḥ",
  "SA11sanss04u:152_0": "sarvakṣatriyabrāhmaṇaviṭśūdrāṇāṃ /",
  "SA11sanss04u:153_0": "yaś ca tān sevate sa sâtisāro bhavati sarvavijñānāṃ /",
  "SA11sanss04u:154_0": "iyaṃ kulaputra bodhisatvasya ṣaṣṭhī mūlâpattiḥ //",
  "SA11sanss04u:155_0": "punar aparaṃ kulaputra bhaviṣyanty anāgate 'dhvani",
  "SA11sanss04u:156_0": "kṣatriyāṇāṃ purohitacaṇḍālâmātyacaṇḍālā bhaṭacaṇḍālā mūrkhāḥ paṇḍitamānino mahādhanā mahābhogāḥ /",
  "SA11sanss04u:157_0": "bahuvidheṣu dānamayapuṇyakriyāvastu-",
  "SA11sanss04u:158_0": "[ Cambridge MS f37b ---> ]",
  "SA11sanss04u:159_0": "ṣu saṃdṛśyante te",
  "SA11sanss04u:160_0": "tyāgamadamattā mānamadadarpeṇa kṣatriyaṃ vibhedayanti /",
  "SA11sanss04u:161_0": "śramaṇān kṣatriyaiḥ /",
  "SA11sanss04u:162_0": "te kṣatriyān niśritya śramaṇān daṇḍāpayanti /",
  "SA11sanss04u:163_0": "arthaṃ daṇḍena muṣanti /",
  "SA11sanss04u:164_0": "tenôpadraveṇa te bhikṣavaḥ paudgalikaṃ vā sāṃghikaṃ vā",
  "SA11sanss04u:165_0": "cāturdiśasāṃghikaṃ vā staupikaṃ vā śramaṇair apahṛtya",
  "SA11sanss04u:166_0": "teṣāṃ prāhṛtaṃ pradāpyante /",
  "SA11sanss04u:167_0": "te punaś caṇḍālāḥ kṣatriyasyôpanāmayiṣyanti /",
  "SA11sanss04u:168_0": "te ubhayato 'pi mūlâpattim āpadyante /",
  "SA11sanss04u:169_0": "ye kṣatriyacaṇḍālāḥ śramaṇaiḥ sārddhaṃ praduṣyanti",
  "SA11sanss04u:170_0": "tathārūpaṃ ca te dharmaṃ prajñapayiṣyanti /",
  "SA11sanss04u:171_0": "adharmaṃ vā dharmam apahāya /",
  "SA11sanss04u:172_0": "sūtravinayaśikṣânapekṣya kālôpadeśamahāpradeśān apahāya /",
  "SA11sanss04u:173_0": "mahākaruṇānetrīprajñāpāramitaśikṣôpāyakauśalyaśikṣāḥ",
  "SA11sanss04u:174_0": "yāś câpareṣu sūtreṣu śikṣôpadiṣṭās tâpahāya /",
  "SA11sanss04u:175_0": "tathārūpāṃ dharmayuktiṃ bhikṣūṇāṃ viheṭhana-",
  "SA11sanss04u:176_0": "[ Bendall ed p64 ---> ]",
  "SA11sanss04u:177_0": "arthapūrvakaṃ kriyâkāraṃ prajñapayanti /",
  "SA11sanss04u:178_0": "yaiḥ kriyâkārair bhikṣūṇāṃ viheṭhanā bhavati /",
  "SA11sanss04u:179_0": "rañcati śamathavipaśyanânuyogamanaskāraṃ /",
  "SA11sanss04u:180_0": "te 'vadhyāyanto vyāpādabahulā bhavanti /",
  "SA11sanss04u:181_0": "tena ca hetunā bhikṣūṇām apy upaśāntāḥ kleśā nôpaśamyanti",
  "SA11sanss04u:182_0": "na tanūbhavanti /",
  "SA11sanss04u:183_0": "tatkāle punas te bhikṣavâśayavipannā bhavanti śīlavipannāś ca bhavanti /",
  "SA11sanss04u:184_0": "ācāravipannā bhavanti dṛṣṭivipannā bhavanti taddhetoḥ",
  "SA11sanss04u:185_0": "śaithilikā bhavanti /",
  "SA11sanss04u:186_0": "bāhulikā bhavanti /",
  "SA11sanss04u:187_0": "aśramaṇāḥ śramaṇapratijñāḥ /",
  "SA11sanss04u:188_0": "abrahmacāriṇo brahmacāripratijñāḥ śaṅkhasvarasamācārāḥ",
  "SA11sanss04u:189_0": "praṣṭavyadharmadeśakāḥ /",
  "SA11sanss04u:190_0": "te bhūyasyā mātrayā saparicārasya kṣatriyasya satkṛtā bhavanti",
  "SA11sanss04u:191_0": "mānitāḥ pūjitā bhavanti /",
  "SA11sanss04u:192_0": "te ca prahāṇâbhiyuktānāṃ bhikṣūṇāṃ gṛhastheṣv avarṇaṃ niścārayanti /",
  "SA11sanss04u:193_0": "sa ca kṣatriyaḥ saparivāraḥ prahāṇâbhiyuktānāṃ bhikṣūṇām",
  "SA11sanss04u:194_0": "[ Cambridge MS f38a ---> ]",
  "SA11sanss04u:195_0": "antike praduṣyati avadhyāyati /",
  "SA11sanss04u:196_0": "yas tatra prahāṇikānāṃ bhikṣūṇām upabhogaparibhogas taṃ svâdhyāyâbhiratānāṃ bhikṣūṇāṃ niryātayanti /",
  "SA11sanss04u:197_0": "te ubhayato mūlâpattim āpadyante /",
  "SA11sanss04u:198_0": "tat kasya hetoḥ //",
  "SA11sanss04u:199_0": "dhyāyī bhikṣuḥ sukṣetraṃ /",
  "SA11sanss04u:200_0": "nâdhyayanavaiyāvṛtyâśritā nâdhyayanâbhiyuktāḥ //",
  "SA11sanss04u:201_0": "sam-dhidhāraṇīkṣāntibhūmiṣu bhājanībhūtā dakṣiṇīyāḥ",
  "SA11sanss04u:202_0": "pātrabhūtāḥ /",
  "SA11sanss04u:203_0": "ālokakarâlokasya mārgôpadeśakāḥ /",
  "SA11sanss04u:204_0": "karmakṣetrakleśakṣetrān satvān uttārayanti /",
  "SA11sanss04u:205_0": "nirvāṇagamane ca mārge pratiṣṭhāpayanti /",
  "SA11sanss04u:206_0": "imāḥ kulaputrâṣṭau mūlâpattayêti //",
  "SA11sanss04u:207_0": "āsāṃ niḥsaraṇam ihâiva sūtre 'bhihitaṃ /",
  "SA11sanss04u:208_0": "yadi te bodhisatvâkāśagarbhasya bodhisatvasya nāma śrutvā",
  "SA11sanss04u:209_0": "darśanam asyâkāṅkṣeran /",
  "SA11sanss04u:210_0": "apāyaprapatanabhayāt mūlâpattīr daśayitukāmā /",
  "SA11sanss04u:211_0": "yadi te ākāśagarbhaṃ bodhisatvaṃ namaskuryuḥ nāma câsya",
  "SA11sanss04u:212_0": "parikīrttayeyus teṣāṃ sa kulaputro yathā bhāgyatayā svarūpeṇâgratas tiṣṭhati brāhmaṇarūpeṇa yāvad dārikārūpeṇa purataḥ",
  "SA11sanss04u:213_0": "sthāsyati /",
  "SA11sanss04u:214_0": "tasyâdikarmikasya bodhisatvasya yathā samutthitās tâpattīḥ",
  "SA11sanss04u:215_0": "pratideśayati /",
  "SA11sanss04u:216_0": "gambhīraṃ ca-",
  "SA11sanss04u:217_0": "[ Bendall ed p65 ---> ]",
  "SA11sanss04u:218_0": "asyôpāyakauśalyaṃ mahāyāne caryām",
  "SA11sanss04u:219_0": "upadarśayati /",
  "SA11sanss04u:220_0": "yāvad avaivarttikabhūmau ca pratiṣṭhāpayati //",
  "SA11sanss04u:221_0": "pe //",
  "SA11sanss04u:222_0": "yadi teṣāṃ saṃmukhaṃ darśanaṃ na dadāti /",
  "SA11sanss04u:223_0": "yas tam abhiyācati /",
  "SA11sanss04u:224_0": "tenâdikarmikeṇa bodhisatvena sâparādhena paścime yāme utthāyâsanāt prāṅmukhena sthitvā dhūpaṃ dhūpayitavyaṃ /",
  "SA11sanss04u:225_0": "aruṇo devaputrâyācitavyaḥ /",
  "SA11sanss04u:226_0": "evaṃ ca vaktavyaṃ /",
  "SA11sanss04u:227_0": "aruṇâruṇa mahākṛpa mahābhāga mahôditas tvaṃ jambudvīpe",
  "SA11sanss04u:228_0": "māṃ karuṇayâchādayasva /",
  "SA11sanss04u:229_0": "śīghram ākāśagarbhaṃ mahākāruṇikaṃ mama vacanena bodhaya /",
  "SA11sanss04u:230_0": "[ Cambridge MS f38b ---> ]",
  "SA11sanss04u:231_0": "mama svapnântare tam upāyam upadarśaya yenâham upāyenâpattiṃ pratideśayāmi /",
  "SA11sanss04u:232_0": "ārye mahāyāne upāyaprajñāṃ pratilapsyāmîti //",
  "SA11sanss04u:233_0": "tena tatkālaṃ śayyāyāṃ nidrāpayitavyaṃ sahôdgate 'ruṇe iha",
  "SA11sanss04u:234_0": "jambudvīpe ākāśagarbhasya bodhisatvasyêha samāgamo bhavati",
  "SA11sanss04u:235_0": "svarūpeṇa ca /",
  "SA11sanss04u:236_0": "tasyâdikarmikasya bodhisatvasya svapnântare purataḥ sthitvā tāṃ mūlâpattiṃ deśayati mahāyānôpāyena /",
  "SA11sanss04u:237_0": "tathārūpaṃ ca tasyôpāyajñānaṃ saṃdarśayati /",
  "SA11sanss04u:238_0": "yenôpāyakauśalyena sâdikarmiko bodhisatvas tatrâiva",
  "SA11sanss04u:239_0": "bodhicittâsaṃpramoṣaṃ nāma samādhiṃ pratilabhate",
  "SA11sanss04u:240_0": "sudṛḍhavyavasthitaś ca bhavati mahāyānae ity ādi //",
  "SA11sanss04u:241_0": "atha vā yo 'tra sūtre 'dhyeṣaṇamantraḥ pūrvam uktaḥ /",
  "SA11sanss04u:242_0": "tenâyaṃ vidhiḥ kāryaḥ /",
  "SA11sanss04u:243_0": "evaṃ syāt /",
  "SA11sanss04u:244_0": "araṇye upavane 'bhyavakāśe vāgaraṃ vā tagaraṃ vā kālânusāri",
  "SA11sanss04u:245_0": "vā dhūpayitavyaṃ /",
  "SA11sanss04u:246_0": "prāñjalinā ca bhūtvā samantato digvidikṣu ca pañcamaṇḍalakena",
  "SA11sanss04u:247_0": "vanditvême mantrapadāḥ pravartayitavyāḥ /",
  "SA11sanss04u:248_0": "tad yathā /",
  "SA11sanss04u:249_0": "sumṛśa [[DOUBT]] /",
  "SA11sanss04u:250_0": "kāruṇika /",
  "SA11sanss04u:251_0": "caratu [[DOUBT]] /",
  "SA11sanss04u:252_0": "vicara /",
  "SA11sanss04u:253_0": "sañcara /",
  "SA11sanss04u:254_0": "kāruṇika /",
  "SA11sanss04u:255_0": "murara /",
  "SA11sanss04u:256_0": "murara vegadhāri namucame bhujayata kāruṇika cintāmaṇi pūraya kāruṇika",
  "SA11sanss04u:257_0": "sarvâśāṃ me sthāpaya /",
  "SA11sanss04u:258_0": "ājñādhārī",
  "SA11sanss04u:259_0": "[ Bendall ed p66 ---> ]",
  "SA11sanss04u:260_0": "sphugu /",
  "SA11sanss04u:261_0": "rativiveka gu /",
  "SA11sanss04u:262_0": "dṛṣṭiviveka gu /",
  "SA11sanss04u:263_0": "pūraya kāruṇika pūrayantu mamâśāṃ /",
  "SA11sanss04u:264_0": "sarvathā câśokagati svāhā //",
  "SA11sanss04u:265_0": "vidhiḥ pūrvavat /",
  "SA11sanss04u:266_0": "sarvavyādhiduḥkhasarvabhayasarvôpakaraṇavighātapratighāte",
  "SA11sanss04u:267_0": "sarvâbhīṣṭasiddhaye ca kāryaḥ //",
  "SA11sanss04u:268_0": "yadi kṣatriyâdayo 'pi bodhisatvāḥ katham eṣām āpattiniyamo 'nyeṣāṃ câdhikyaṃ /",
  "SA11sanss04u:269_0": "atha tena sāmvarikāḥ /",
  "SA11sanss04u:270_0": "katham eṣām āpattivyavasthā /",
  "SA11sanss04u:271_0": "kathaṃ vā taddoṣāt sāmvarikâpi gṛhyante /",
  "SA11sanss04u:272_0": "nâiṣa doṣaḥ /",
  "SA11sanss04u:273_0": "ye-",
  "SA11sanss04u:274_0": "[ Cambridge MS f39a ---> ]",
  "SA11sanss04u:275_0": "ṣāṃ yatra bahulaṃ saṃbhavaḥ te tatrâkoṭitāḥ",
  "SA11sanss04u:276_0": "svanāmagrahaṇadarśanād bhayôtpādanârthaṃ /",
  "SA11sanss04u:277_0": "parasparatas tu sarvaiḥ sarvâpattayaḥ parihartavyāḥ //",
  "SA11sanss04u:278_0": "yena vā prakṛtimahāsâvadyatayâsamādāno 'py abhavyo bhavaty ucchinnakuśalamūlaś ca sutarāṃ tena sāmvarikêty alam",
  "SA11sanss04u:279_0": "anayā cintayā //",
  "SA11sanss04u:280_0": "upāyakauśalyasūtre 'pi mūlâpattir uktā /",
  "SA11sanss04u:281_0": "kiṃ vâpi kulaputra bodhisatvaḥ prātimokṣaśikṣāyāṃ śikṣamāṇāḥ kalpaśatasahasram api mūlaphalabhakṣaḥ syāt /",
  "SA11sanss04u:282_0": "sarvasatvānāṃ ca sûktaduruktāni kṣamet /",
  "SA11sanss04u:283_0": "śrāvakapratyekabuddhabhūmipratisaṃyuktaiś ca manasikārair vihared iyaṃ bodhisatvasya gurukā mūlâpattiḥ /",
  "SA11sanss04u:284_0": "tad yathā kulaputra śrāvakayānīyo mūlâpattim āpannaḥ so 'bhavyas tair eva skandhaiḥ parinirvātum /",
  "SA11sanss04u:285_0": "evam eva kulaputro 'pratideśyâitām āpattim aniḥsṛjya tān",
  "SA11sanss04u:286_0": "śrāvakapratyekabuddhamanasikārān abhavyo buddhabhūmau",
  "SA11sanss04u:287_0": "parinirvātum iti //",
  "SA11sanss04u:288_0": "āsāṃ ca mūlâpattīnāṃ sukhagrahaṇadhāraṇârtham",
  "SA11sanss04u:289_0": "ekīyamatānāṃ ca saṃgrahakārikôcyante //",
  "SA11sanss04u:290_0": "ratnatrayasvaharaṇād āpatpārājikā matā /",
  "SA11sanss04u:291_0": "saddharmasya pratikṣepād dūtīyā muninôditā //",
  "SA11sanss04u:292_0": "duḥśīlasyâpi vā bhikṣoḥ kāṣāyastainyatāḍanāt /",
  "SA11sanss04u:293_0": "cārake vā vinikṣepād apapravrājanena ca //",
  "SA11sanss04u:294_0": "[ Bendall ed p67 ---> ]",
  "SA11sanss04u:295_0": "pañcânantaryakaraṇān mithyādṛṣṭigraheṇa vā /",
  "SA11sanss04u:296_0": "grāmâdibhedanād vâpi mūlâpattir jinôditā //",
  "SA11sanss04u:297_0": "śūnyatāyāś ca kathanāt satveṣu kṛtabuddhiṣu /",
  "SA11sanss04u:298_0": "buddhatvaprasthitānāṃ vā saṃbodher vinivarttanāt //",
  "SA11sanss04u:299_0": "prātimokṣaṃ parityājya mahāyāne niyojanāt /",
  "SA11sanss04u:300_0": "śiṣyayānaṃ na rāgâdiprahāṇāyêti vā grahāt //",
  "SA11sanss04u:301_0": "pareṣāṃ grahaṇād vâpi punaḥ svaguṇakāśanāt /",
  "SA11sanss04u:302_0": "parapaṃsanato lā-",
  "SA11sanss04u:303_0": "[ Cambridge MS f39b ---> ]",
  "SA11sanss04u:304_0": "bhasatkāraślokahetunā //",
  "SA11sanss04u:305_0": "gambhīrakṣāntiko 'smîti mithyâiva kathanāt punaḥ /",
  "SA11sanss04u:306_0": "daṇḍāpayed vā śramaṇān dadyād vā śaraṇatrayāt //",
  "SA11sanss04u:307_0": "gṛhṇīyād dīyamānaṃ vā śamathe tyājanāt punaḥ /",
  "SA11sanss04u:308_0": "pratisaṃlīnabhogaṃ ca svâdhyāyiṣu nivedanāt //",
  "SA11sanss04u:309_0": "mūlâpattayo hy etā mahānarakahetavaḥ /",
  "SA11sanss04u:310_0": "āryasyâkāśagarbhasya svapne deśyāḥ puraḥsthitaiḥ //",
  "SA11sanss04u:311_0": "bodhicittaparityāgād yācakāyâpradānataḥ /",
  "SA11sanss04u:312_0": "tīvramātsaryalobhābhyāṃ krodhād vā satvatāḍanāt //",
  "SA11sanss04u:313_0": "prasādyamāno yatnena satveṣu na titikṣate /",
  "SA11sanss04u:314_0": "ślokāt parânuvṛttyā vā saddharmâbhāsavarṇanād /",
  "SA11sanss04u:315_0": "iti //",
  "SA11sanss04u:316_0": "āryakṣitigarbhasūtre 'py uktaṃ /",
  "SA11sanss04u:317_0": "yo mahābrahman mamôddiśya pravrajito duḥśīlapāpasamācāro bhikṣu-",
  "SA11sanss04u:318_0": "[ Bendall ed p68 ---> ]",
  "SA11sanss04u:319_0": "r anubhūtaḥ kaśambakajāto 'śramaṇaḥ śramaṇapratijñaḥ",
  "SA11sanss04u:320_0": "abrahmacārī brahmacāripratijñaḥ /",
  "SA11sanss04u:321_0": "dhvastaḥ patitaḥ parājito vividhaiḥ kleśaiḥ /",
  "SA11sanss04u:322_0": "atha ca punaḥ sa duḥśīlapāpasamācāro bhikṣur adyâpi",
  "SA11sanss04u:323_0": "sarvadevānāṃ yāvat sarvamanuṣyāṇāṃ yāvat puṇyanidhīnāṃ darśayitā bhavati kalyāṇamitraṃ /",
  "SA11sanss04u:324_0": "kiṃ câpi sâpātrībhūtaḥ tena ca punaḥ śirastuṇḍamuṇḍena",
  "SA11sanss04u:325_0": "kāṣāyavastraprāvaraṇêryāpathena darśanahetunâpi",
  "SA11sanss04u:326_0": "bahūnāṃ satvānāṃ vividhakuśalamūlôpastambhanakaraḥ",
  "SA11sanss04u:327_0": "sugatimārgadarśako bhavati /",
  "SA11sanss04u:328_0": "tasmād yo mamôddiśya pravrajitaḥ śīlavān duḥśīlo vā tasya",
  "SA11sanss04u:329_0": "nânujānāmi cakravarttir ājñām api yan mamôddiśya",
  "SA11sanss04u:330_0": "pravrajitasya sahadharmeṇâpi kāye daṇḍaprahāraṃ vā dātuṃ cārake vā prakṣeptuṃ /",
  "SA11sanss04u:331_0": "aṅgam aṅgaṃ vikarttanaṃ vā kartuṃ jīvitād vā vyaparopaṇaṃ kartuṃ-",
  "SA11sanss04u:332_0": "[ Cambridge MS f40a ---> ]",
  "SA11sanss04u:333_0": "kiṃ punar adharmeṇa //",
  "SA11sanss04u:334_0": "kiṃ câpi mṛtaḥ kathyate 'smin dharmavinaye /",
  "SA11sanss04u:335_0": "atha ca punaḥ sa pudgalo gorocanakastūrikāsadṛśêti /",
  "SA11sanss04u:336_0": "atrâivâha /",
  "SA11sanss04u:337_0": "ye mamôddiśya pravrajitān yānabhūtān pātrabhūtān vā",
  "SA11sanss04u:338_0": "viheṭhayiṣyanti te sarveṣāṃ tryadhvagatānāṃ buddhānām atīva",
  "SA11sanss04u:339_0": "sâparādhā bhavanti /",
  "SA11sanss04u:340_0": "samucchinnakuśalamūlā dagdhasantānâvīciparāyaṇā bhavantîti /",
  "SA11sanss04u:341_0": "atrâivâha /",
  "SA11sanss04u:342_0": "sarvabuddhair adhiṣṭhito 'yaṃ mokṣadhvajo yad uta",
  "SA11sanss04u:343_0": "raktakāṣāyavastram iti /",
  "SA11sanss04u:344_0": "asminn eva côktaṃ /",
  "SA11sanss04u:345_0": "tena khalu punaḥ samayena bahūni śrāvakaniyutaśatasahasrāṇi bahūni",
  "SA11sanss04u:346_0": "ca bodhisatvaniyutaśatasahasrāṇi bhagavato 'ntike evaṃrūpaṃ pūrvakṛtaṃ karmâvaraṇaṃ pratideśayanti /",
  "SA11sanss04u:347_0": "vayam api bhadanta bhagavan bahūnāṃ pūrvakāṇāṃ tathāgatānāṃ pravacane pātrabhūtān pātrabhūtāṃś ca buddhānāṃ bhagavatāṃ śrāvakayānīyān pudgalāñ jugupsitavantaḥ paṃsitavanto roṣitavanto 'varṇâyaśaḥkathāś ca niścāritavantaḥ /",
  "SA11sanss04u:348_0": "tena vayaṃ karmâvaraṇena triṣv apāyeṣu vividhāṃ tīvrāṃ pracaṇḍāṃ duḥkhāṃ vedanāṃ pratyanubhūtavantaḥ /",
  "SA11sanss04u:349_0": "peyālaṃ //",
  "SA11sanss04u:350_0": "vayaṃ tatkarmâvaraṇaśeṣam etarhi bhagavato 'ntike",
  "SA11sanss04u:351_0": "pratideśayiṣyāmaḥ /",
  "SA11sanss04u:352_0": "kecid vadanti /",
  "SA11sanss04u:353_0": "vayaṃ bhagavataḥ śrāvakān vacanais tarjitavantaḥ paribhāṣitavantaḥ /",
  "SA11sanss04u:354_0": "kecid vadanti /",
  "SA11sanss04u:355_0": "vayaṃ bhagavataḥ śrāvakān apātrabhūtān patrâbhūtāṃś ca",
  "SA11sanss04u:356_0": "praharitavantaḥ /",
  "SA11sanss04u:357_0": "kecid vadanti /",
  "SA11sanss04u:358_0": "vayaṃ cīvarān hṛtavantaḥ /",
  "SA11sanss04u:359_0": "kecid vadanti /",
  "SA11sanss04u:360_0": "vayaṃ bhagavataḥ śrāvakāṇām upabhogaparibhogān ācchinnavantaḥ /",
  "SA11sanss04u:361_0": "kecid vadanti /",
  "SA11sanss04u:362_0": "vayaṃ bhagavantam uddiśya pravrajitān gṛhasthān kāritavantaḥ",
  "SA11sanss04u:363_0": "[ Cambridge MS f40b ---> ]",
  "SA11sanss04u:364_0": "tatâsthānaṃ sāditāḥ /",
  "SA11sanss04u:365_0": "kecid vadanti /",
  "SA11sanss04u:366_0": "asmābhir bhagavan buddhānāṃ bhagavatāṃ śrāvakâpatrabhūtāḥ",
  "SA11sanss04u:367_0": "pātrabhūtāś ca sâparādhikāś cārake prakṣiptās tena vayaṃ karmâvaraṇena bahūn kalpāṃs tṛṣv apāyeṣu vividhāṃ tī-",
  "SA11sanss04u:368_0": "[ Bendall ed p69 ---> ]",
  "SA11sanss04u:369_0": "vrāṃ pracaṇḍāṃ duṣkhāṃ vedanāṃ pratyanubhūtavantaḥ //",
  "SA11sanss04u:370_0": "pe //",
  "SA11sanss04u:371_0": "tad vayam etarhi karmâvaraṇaśeṣāṃ bhagavato 'ntike",
  "SA11sanss04u:372_0": "pratideśayāmaḥ /",
  "SA11sanss04u:373_0": "āyatyāṃ saṃvaram āpadyema /",
  "SA11sanss04u:374_0": "pratigahṇātu bhagavān asmākam anukampām upādāya /",
  "SA11sanss04u:375_0": "uddharatu bhagavān asmān anantapāpebhyêti vistaraḥ //",
  "SA11sanss04u:376_0": "pravrajyântarāyasūtre 'py anarthôktaḥ /",
  "SA11sanss04u:377_0": "caturbhir mahānāman dharmaiḥ samanvāgato gṛhī akṣaṇaprāpto bhavati /",
  "SA11sanss04u:378_0": "jātyandhaś ca jaḍaś câjihvakaś ca caṇḍālaś ca jātu",
  "SA11sanss04u:379_0": "sukhito bhavaty abhyākhyānabahulaś ca ṣaṇḍakaś ca paṇḍakaś ca",
  "SA11sanss04u:380_0": "nityadāsaś ca /",
  "SA11sanss04u:381_0": "strī ca bhavati śvā ca śūkaraś ca gardabhaś côṣṭraś ca",
  "SA11sanss04u:382_0": "āśīviṣaś ca bhavati tatra tatra jātau //",
  "SA11sanss04u:383_0": "katamaiś caturbhiḥ /",
  "SA11sanss04u:384_0": "iha mahānāman gṛhī pūrvajinakrṭâdhikārāṇāṃ satvānāṃ naiṣkramyacittasya pravrajyācittasyâryamārgacittasyântarāyaṃ karoti /",
  "SA11sanss04u:385_0": "anena prathamena //",
  "SA11sanss04u:386_0": "punar aparaṃ gṛhī dhanalaulyena putralaulyena karmavipākam",
  "SA11sanss04u:387_0": "aśraddadhat putrasya vā duhitur vā bhāryāyā vā jñātisaṃghasyâiśvaryasthāne vartamāne pravrajyântarāyaṃ karoti /",
  "SA11sanss04u:388_0": "anena dvitīyenêti //",
  "SA11sanss04u:389_0": "anyadvayaṃ /",
  "SA11sanss04u:390_0": "saddharmapratikṣepaḥ śramaṇabrāhmaṇeṣu ca pratighaḥ //",
  "SA11sanss04u:391_0": "daśa câkuśalāḥ karmapathāḥ anarthāḥ /",
  "SA11sanss04u:392_0": "saddharmasmṛtyupasthānād vipākakaṭukā draṣṭavyāḥ /",
  "SA11sanss04u:393_0": "tataḥ kiñcinmātraṃ sūtraṃ sūcyate /",
  "SA11sanss04u:394_0": "prāṇâtipātavipākalavas tāvad /",
  "SA11sanss04u:395_0": "yathâha /",
  "SA11sanss04u:396_0": "tad yathâgniśikhācarā nāma pakṣiṇo ye 'gniśikṣāmadhyagatā-",
  "SA11sanss04u:397_0": "[ Cambridge MS f41a ---> ]",
  "SA11sanss04u:398_0": "na dahyante saṃhṛṣṭatarāś ca",
  "SA11sanss04u:399_0": "nārakeyāṇāṃ kapālaṃ bhittvā rudhiraṃ pibanti /",
  "SA11sanss04u:400_0": "kapālântaracarā nāma pakṣiṇo ye mastakaṃ bhittvā",
  "SA11sanss04u:401_0": "jvalitamastakaluṅgān pibanti /",
  "SA11sanss04u:402_0": "jihvâmiṣabhujo nāma pakṣiṇo ye jihvāṃ vidāryâbhito 'bhitaḥ prabhakṣayanti /",
  "SA11sanss04u:403_0": "sâpi jihvā bhuktā punar api saṃjāyate padmadalakomalatarā /",
  "SA11sanss04u:404_0": "evam arthânurūpasaṃjñā dantôtpāṭakā-",
  "SA11sanss04u:405_0": "[ Bendall ed p70 ---> ]",
  "SA11sanss04u:406_0": "nāma",
  "SA11sanss04u:407_0": "kaṇṭhanāḍyapakarṣakā nāma /",
  "SA11sanss04u:408_0": "klomakāśinaḥ /",
  "SA11sanss04u:409_0": "āmāśayâdāḥ /",
  "SA11sanss04u:410_0": "plīhasaṃvartakā /",
  "SA11sanss04u:411_0": "antravivarakhādinaḥ /",
  "SA11sanss04u:412_0": "pṛṣṭhavaṃśacarā nāma /",
  "SA11sanss04u:413_0": "marmaguhyakā nāma pakṣiṇo ye sarvāṇi marmavivarāṇi bhittvā",
  "SA11sanss04u:414_0": "marmāṇi kṛntayitvā vivarāṇi praviśya majjāmaṇḍaṃ pibanti",
  "SA11sanss04u:415_0": "krandamānānāṃ /",
  "SA11sanss04u:416_0": "sūcīchidrā nāma pakṣiṇo ye sūcīsadṛśatuṇḍā raktaṃ pibanti /",
  "SA11sanss04u:417_0": "evam asthivivarâśinaḥ ṣaṭtvagbhakṣiṇaḥ /",
  "SA11sanss04u:418_0": "nakhanikṛntakā medodāḥ snāyuviśeṣakāḥ /",
  "SA11sanss04u:419_0": "keśôṇḍukā nāma pakṣiṇo ye keśamūlāny utpāṭayanti //",
  "SA11sanss04u:420_0": "sâivam avīcipradeśas trīṇi yojanaśatasahasrāṇi",
  "SA11sanss04u:421_0": "pakṣibhairavapakṣo nāma /",
  "SA11sanss04u:422_0": "tatra tair anyair nārakeyaiḥ sahânekāni varṣaśatasahasrāṇi",
  "SA11sanss04u:423_0": "bhakṣyate saṃbhavati ca /",
  "SA11sanss04u:424_0": "sa kathañcid api tasmān muktaḥ sarvasmād duṣkhajālaparivṛtaḥ /",
  "SA11sanss04u:425_0": "śvabhraprapāto nāma dvitīyaḥ pradeśas tatra gacchati /",
  "SA11sanss04u:426_0": "trāṇânveṣī śaraṇânveṣī paritrāṇânveṣī samantatâikādaśabhir arciskandhair āvṛto niḥsahāyaḥ",
  "SA11sanss04u:427_0": "karmapāśabandhanabaddhaḥ samantataḥ śatrubhir āvṛtaḥ kāntāram",
  "SA11sanss04u:428_0": "anuprapannaḥ sarvasmān narakapuñjād adhikataraṃ vyasanam",
  "SA11sanss04u:429_0": "abhiprapannas taṃ śvabhraprapātaṃ nāma pradeśam anudhāvati /",
  "SA11sanss04u:430_0": "patite 'tīva pādaḥ pravilīyate /",
  "SA11sanss04u:431_0": "utkṣiptaḥ pu-",
  "SA11sanss04u:432_0": "[ Cambridge MS f41b ---> ]",
  "SA11sanss04u:433_0": "nar api saṃbhavati /",
  "SA11sanss04u:434_0": "sukumārataraḥ ślakṣṇataraḥ kharābhis tīvrābhir vedanābhir abhibhūtaḥ /",
  "SA11sanss04u:435_0": "tasyâivaṃ bhayaviklavavadanasya karacaraṇasarvâṅgapratyaṅgapravilīyamānasya sa pradeśaḥ śvabhraprapāto nāma prādurbhavati /",
  "SA11sanss04u:436_0": "sa tasmin deśe nipatati patitaḥ śvabhre prapatati trīṇi",
  "SA11sanss04u:437_0": "yojanasahasrāṇi /",
  "SA11sanss04u:438_0": "punar api karmakṛtena vāyunôtkṣipyate /",
  "SA11sanss04u:439_0": "sa prapatamānaḥ kaṃkavāyasagrdhrôlūkair bhakṣyate /",
  "SA11sanss04u:440_0": "yāvat tasyâivam utkṣipyamānasya ca prapatataś cânekāni",
  "SA11sanss04u:441_0": "varṣaśatasahasrāṇi gacchanti /",
  "SA11sanss04u:442_0": "kathañcid api tasmān muktaḥ paribhrāmitaś cakrâṅkaṃ vivaraṃ nāma pradeśam anudhāvati /",
  "SA11sanss04u:443_0": "tasmiṃś ca pradeśe sahasrârāṇi cakrāṇi prādurbhavanti",
  "SA11sanss04u:444_0": "vajranābhīni tīkṣṇajvālāni śīghrabhramāṇi tasya sahagamanād eva tā-",
  "SA11sanss04u:445_0": "[ Bendall ed p71 ---> ]",
  "SA11sanss04u:446_0": "ni cakrāṇi śarīraṃ prāpya bhramanti /",
  "SA11sanss04u:447_0": "pe //",
  "SA11sanss04u:448_0": "pratyekaṃ sarvâṅgāni pramathnanto dahanti pādatale câsya",
  "SA11sanss04u:449_0": "śaṅkubhir bhidyete /",
  "SA11sanss04u:450_0": "evaṃ makkoṭakaparvate /",
  "SA11sanss04u:451_0": "mākkoṭakaiḥ prāṇijātibhiḥ sântarvahiḥparamâṇuśaḥ",
  "SA11sanss04u:452_0": "prabhakṣyate /",
  "SA11sanss04u:453_0": "bhukto bhuktaḥ punar api saṃjāyate sukumārataraḥ /",
  "SA11sanss04u:454_0": "sukumāratayā bhūyo 'py ādhikatarāṃ vedanām anubhavati /",
  "SA11sanss04u:455_0": "bhuktabhuktasya prabhūtataram evâsya tvaṅmāṃsaṃ prādurbhavati /",
  "SA11sanss04u:456_0": "tasya prāṇâtipātakṛtôpacitasya tatphalaṃ bhavati //",
  "SA11sanss04u:457_0": "adattâdānavipākam āha /",
  "SA11sanss04u:458_0": "sâiṣa duṣkṛtakarmântacārī ālātacakranirmāṇagandharvanagaramṛgatṛṣṇikāsadṛśaṃ mahad arthajātaṃ paśyati ratnavastradhanadhānyanikarabhūtaṃ /",
  "SA11sanss04u:459_0": "tasyâivaṃ lobhâbhibhūtasya karmaṇā mohitasyâivaṃ bhavati /",
  "SA11sanss04u:460_0": "mamêdam iti /",
  "SA11sanss04u:461_0": "sâivaṃ mohitaḥ pāpakārī prajvalitâṅgārakarṣūr laṅghayitvā",
  "SA11sanss04u:462_0": "taddraviṇam anudhāvati /",
  "SA11sanss04u:463_0": "sa karmakṛtair yamapuruṣair gṛhyate",
  "SA11sanss04u:464_0": "[ Cambridge MS f42a ---> ]",
  "SA11sanss04u:465_0": "śastrajālamadhyagataḥ",
  "SA11sanss04u:466_0": "sarvâṅgapratyaṅgaśaḥ pāṭyate viśasyate dahyate 'sthyavaśeṣaḥ",
  "SA11sanss04u:467_0": "kriyate /",
  "SA11sanss04u:468_0": "na câsyânādikālapravṛttaḥ sa lobhas tām apy avasthāṃ gatasya parihīyatae iti //",
  "SA11sanss04u:469_0": "kāmamithyâcāram adhikṛtyâha /",
  "SA11sanss04u:470_0": "eṣa sa pāpakartā tasmāc chastrasaṅkaṭān muktaḥ kathamapy aṅgārakarṣūr laṅghayitvā karmaṇā bhrāmitaḥ pradeśam anyaṃ prapadyate /",
  "SA11sanss04u:471_0": "vitathadarśanaṃ nāma tatra karmakṛtāṃ striyaṃ paśyati yā tena",
  "SA11sanss04u:472_0": "pūrvaṃ naṣṭasmṛtinā dṛṣṭā /",
  "SA11sanss04u:473_0": "dṛṣṭvā cânādikālâbhyasto rāgâgnir utpadyate /",
  "SA11sanss04u:474_0": "sa tena dhāvati yena tā striyaḥ /",
  "SA11sanss04u:475_0": "tāś câyomayyo nāryaḥ karmakṛtāḥ /",
  "SA11sanss04u:476_0": "tābhir asau gṛhyate /",
  "SA11sanss04u:477_0": "gṛhītvā câuṣṭhāt prabhṛti tathā bhujyate yathâsya",
  "SA11sanss04u:478_0": "sarṣapaphalamātrapramāṇam api nâvaśiṣṭaṃ /",
  "SA11sanss04u:479_0": "tasmiñ śarīre bhavati /",
  "SA11sanss04u:480_0": "punar api saṃbhavati /",
  "SA11sanss04u:481_0": "punar api bhujyate /",
  "SA11sanss04u:482_0": "sa kaṭukāṃ kharāṃ vedanām anubhavaṃs tasmād rāgâgner na",
  "SA11sanss04u:483_0": "nivartate /",
  "SA11sanss04u:484_0": "yena tā striyas tena bhūyaḥ saḥ saṃdhāvati /",
  "SA11sanss04u:485_0": "na câsya tatpīḍā ta-",
  "SA11sanss04u:486_0": "[ Bendall ed p72 ---> ]",
  "SA11sanss04u:487_0": "thā bādhate yathā rāgâgniḥ /",
  "SA11sanss04u:488_0": "atha tā striyo bhūyo vajramayâyomayaprajvalitagātrās taṃ manuṣyam ādāya jvālāmālâkulasarvaśarīrās taṃ nārakeyaṃ siktāmuṣṭivad bhindanti /",
  "SA11sanss04u:489_0": "punar api saṃbhavatîti pūrvavat //",
  "SA11sanss04u:490_0": "pe //",
  "SA11sanss04u:491_0": "striyo mūlam apāyasya dhananāśasya sarvathā /",
  "SA11sanss04u:492_0": "strīvidheyā narā ye tu kutas teṣāṃ bhavet sukham //",
  "SA11sanss04u:493_0": "pe //",
  "SA11sanss04u:494_0": "yāvat /",
  "SA11sanss04u:495_0": "strī vināśo vināśānām iha loke paratra ca /",
  "SA11sanss04u:496_0": "tasmāt striyo vivarjyāḥ syur yadîcchet sukham ātmanêti //",
  "SA11sanss04u:497_0": "mṛṣāvādam adhikatyâha /",
  "SA11sanss04u:498_0": "sa tair yamapuruṣair gṛhyate gṛhītvā ca tanmukhaṃ vidārayanti",
  "SA11sanss04u:499_0": "tasmāj jihvām apakarṣayanti /",
  "SA11sanss04u:500_0": "sā ca jihvā karmavaśāt pañcayojanaśatapramāṇā bhavati /",
  "SA11sanss04u:501_0": "tasya mṛṣāvādasya balena",
  "SA11sanss04u:502_0": "[ Cambridge MS f42b ---> ]",
  "SA11sanss04u:503_0": "tasyāś ca sahanirgamanakāle te",
  "SA11sanss04u:504_0": "yamapuruṣā bhūmāv ānāhayanti pradīptâyomayyāṃ /",
  "SA11sanss04u:505_0": "karmakṛtaṃ ca halasahasraṃ prādurbhavati pradīptâgrasaṃyuktaṃ balavadbhir balīvardais tad asyântargataṃ jihvāyāṃ vahati /",
  "SA11sanss04u:506_0": "tatra pūyarudhirakṛmiśrāviṇyo nadyaḥ pravahanti //",
  "SA11sanss04u:507_0": "pe //",
  "SA11sanss04u:508_0": "sā ca jihvā tathā sukumārā yathā devānām akṣi //",
  "SA11sanss04u:509_0": "yāvat sa vedanātas tanati krandati vikrośati na câsya tadduḥkhaṃ kaścid apanayatîti vistaraḥ /",
  "SA11sanss04u:510_0": "tasyâivaṃ pracaṇḍām vedanām anubhavato 'nekāni",
  "SA11sanss04u:511_0": "varṣaśatasahasrāṇi sā ca jihvā kṛṣyate /",
  "SA11sanss04u:512_0": "sā kathañcit tasya nārakasya mukhe praviśati /",
  "SA11sanss04u:513_0": "sa bhayavihvalavadano yena vā tena vā niḥpalāyate 'ṅgārakarṣūṣu",
  "SA11sanss04u:514_0": "dahyamāno nimajjan /",
  "SA11sanss04u:515_0": "tasyâivaṃ duḥkhârttasyâśaraṇasyâparā-",
  "SA11sanss04u:516_0": "[ Bendall ed p73 ---> ]",
  "SA11sanss04u:517_0": "yaṇasya punar api",
  "SA11sanss04u:518_0": "yamapuruṣāḥ prādurbhavanti mudgarâsipāṇayaḥ /",
  "SA11sanss04u:519_0": "te taṃ puruṣaṃ mastakāt prabhṛti yāvat pādau cūrṇayantîty ādi //",
  "SA11sanss04u:520_0": "paiśunyavipākas tu yathâiva mṛṣāvādasya trīṇi yojanaśatāni",
  "SA11sanss04u:521_0": "jihvêti viśeṣas tu /",
  "SA11sanss04u:522_0": "tāṃ yamapuruṣā nistriṃśān ādāya pradīptadhārān jihvāṃ nikṛntanti /",
  "SA11sanss04u:523_0": "jambukaiś cânysamin pradeśe bhakṣyate /",
  "SA11sanss04u:524_0": "paramakaṭukāṃ vedanāṃ prativedayate sa krandati vikrośaty avyaktâkṣaraṃ jihvāvirahitêty ādi //",
  "SA11sanss04u:525_0": "pāruṣyavipākam āha /",
  "SA11sanss04u:526_0": "te tāṃ jihvām āsyaṃ vidārya gṛhṇanti /",
  "SA11sanss04u:527_0": "gṛhītvā niśitadhāraiḥ śastraiś chittvā tasya bhūyâiva",
  "SA11sanss04u:528_0": "khādanīyârthena mukhe prakṣipanti /",
  "SA11sanss04u:529_0": "sa ca jighansârditaḥ kṣutkṣāmavadanaḥ",
  "SA11sanss04u:530_0": "svarudhiralālāparisrutāṃ tām eva svajihvāṃ bhakṣayati /",
  "SA11sanss04u:531_0": "sā ca jihvā chinnā punar api saṃjāyate karmavaśāt /",
  "SA11sanss04u:532_0": "atha sa bhūmau vedanârttaḥ pari-",
  "SA11sanss04u:533_0": "[ Cambridge MS f43a ---> ]",
  "SA11sanss04u:534_0": "vartate viceṣṭate krandate /",
  "SA11sanss04u:535_0": "tasyâivaṃ vedanârttasya parivṛttanayanatārakasya",
  "SA11sanss04u:536_0": "duṣkhârttasya dīnasyâsahāyasyâikākinaḥ svakṛtam",
  "SA11sanss04u:537_0": "upabhuñjānasya yamapuruṣânuśāsanīgāthāṃ bhāṣante //",
  "SA11sanss04u:538_0": "jihvādhanor vinirmuktas tīkṣṇo vāg viśikhas tvayā /",
  "SA11sanss04u:539_0": "pāruṣyam iti yad dṛṣṭaṃ tasyâitat phalam āgatam //",
  "SA11sanss04u:540_0": "iti vistaraḥ //",
  "SA11sanss04u:541_0": "saṃbhinnapralāpavipākam āha //",
  "SA11sanss04u:542_0": "tasya tat prajvalitaṃ tāmradravalohitaṃ jihvāṃ dahati /",
  "SA11sanss04u:543_0": "jihvāṃ dagdhvā kaṇṭhaṃ dahati /",
  "SA11sanss04u:544_0": "kaṇṭhaṃ dagdhvā hṛdayaṃ dahati hṛdayaṃ dagdhvântrāṇi dahati /",
  "SA11sanss04u:545_0": "tāny api dagdhvā pakvâśayaṃ dahati /",
  "SA11sanss04u:546_0": "pakvâśayam api dagdhvâdhobhāgena nirgacchati //",
  "SA11sanss04u:547_0": "yamapuruṣā gāthām āhuḥ /",
  "SA11sanss04u:548_0": "[ Bendall ed p74 ---> ]",
  "SA11sanss04u:549_0": "pūrvôttarâbaddhapadaṃ nirarthakam asaṃgatam /",
  "SA11sanss04u:550_0": "abaddhaṃ yat tvayā proktaṃ tasyâitat phalam āgataṃ //",
  "SA11sanss04u:551_0": "yā na [[DOUBT]] satyavatī nityaṃ na câdhyayanatatparā /",
  "SA11sanss04u:552_0": "na sā jihvā budhair dṛṣṭā kevalaṃ māṃsakhaṇḍikā /",
  "SA11sanss04u:553_0": "iti vistaraḥ //",
  "SA11sanss04u:554_0": "abhidhyāvipākam āha /",
  "SA11sanss04u:555_0": "atha paśyati riktaṃ tuccham asārakaṃ karmakṛtaṃ bahudraviṇaṃ paraparigṛhītaṃ tasya karmacoditavyāmohitasyâivaṃ bhavati /",
  "SA11sanss04u:556_0": "mamêdaṃ syād iti /",
  "SA11sanss04u:557_0": "tataḥ sa nārakas tenâiva dhāvati yena tad dravyaṃ /",
  "SA11sanss04u:558_0": "tasyâbhidhyâkhyamānasasyâkuśalasyâsevitabhāvitabahulīkṛtasya tatphalaṃ yad asau narake viparītaṃ paśyati /",
  "SA11sanss04u:559_0": "tasyâivaṃ paśyato 'bhidhyābahulasya haste śastraṃ prādurbhavati sa tena dhāvati /",
  "SA11sanss04u:560_0": "teṣām apy anyeṣāṃ nārakāṇāṃ haste śastrāṇi prādurbhavanti /",
  "SA11sanss04u:561_0": "sa taiḥ saha śastreṇa yudhyate yāvat tathā kartyate yathā",
  "SA11sanss04u:562_0": "sarṣapaphalamātram api na bhavati māṃsam asya śarīre tathâsthikaṅkālâvaśeṣaḥ kriyate //",
  "SA11sanss04u:563_0": "pe //",
  "SA11sanss04u:564_0": "pareṣāṃ sampa ...",
  "SA11sanss04u:565_0": "[ Cambridge MS f43b ---> ]",
  "SA11sanss04u:566_0": "mama syād iti cintitaṃ /",
  "SA11sanss04u:567_0": "tasyâbhidhyāsamutthasya viṣasya phalam āgatam iti //",
  "SA11sanss04u:568_0": "vyāpādaphalam āha /",
  "SA11sanss04u:569_0": "karmamayāḥ siṃhavyāghrasarpāḥ krodhâbhibhūtāḥ puratas tiṣṭhante /",
  "SA11sanss04u:570_0": "etebhyo bhayabhīto yena vā tena vā niḥpalāyate /",
  "SA11sanss04u:571_0": "sa kathaṃ śaknoti palāyitum aśubhasya karmaṇaḥ /",
  "SA11sanss04u:572_0": "sa tair gṛhyate /",
  "SA11sanss04u:573_0": "gṛhītvā ca pūrvaṃ tāvan mastakād bhujyate yāvat pārśvataḥ",
  "SA11sanss04u:574_0": "sarpair viṣadaṃṣṭraiḥ saṃdaśya saṃdaśya bhakṣyate /",
  "SA11sanss04u:575_0": "vyāghrair api pṛṣṭhato bhakṣyate /",
  "SA11sanss04u:576_0": "pādāv api vahninā dāhyete sa yamapuruṣair dūrād iṣubhir vidhyatae iti vistaraḥ //",
  "SA11sanss04u:577_0": "[ Bendall ed p75 ---> ]",
  "SA11sanss04u:578_0": "mithyādṛṣṭiphalaṃ punar aparimitaṃ /",
  "SA11sanss04u:579_0": "pāṭhas tu saṃkṣipyate /",
  "SA11sanss04u:580_0": "śastravarṣatomaravajravarṣâśanipāṣāṇavarṣe hanyate /",
  "SA11sanss04u:581_0": "ekādaśabhir arcciskandhaiḥ kṣutpipāsâgninā ca sukhanirgatena",
  "SA11sanss04u:582_0": "nirantaraṃ dahyatae iti //",
  "SA11sanss04u:583_0": "kāmamūlāś ca sarvânarthêti tebhyâivôdvejitavyaṃ /",
  "SA11sanss04u:584_0": "yathâtrâivâha /",
  "SA11sanss04u:585_0": "asty agnikuṇḍo nāma narakaḥ /",
  "SA11sanss04u:586_0": "tatra katareṇa karmaṇā satvôpapadyante /",
  "SA11sanss04u:587_0": "yenâśramaṇena śramaṇapratijñena mātṛgrāmasya nṛttagītasyâbharaṇānāṃ vā śabdaṃ śrutvâyoniśena manaskāreṇâkṣiptabuddhinā tac chrutvā hasitalaḍitakrīḍitāny aśucim",
  "SA11sanss04u:588_0": "uktaṃ //",
  "SA11sanss04u:589_0": "pe //",
  "SA11sanss04u:590_0": "tatra te nārakâyovarṣeṇa sarvâṅgapratyaṅgaśaś cūrṇyante 'ṅgāravarṣeṇa ca pacyante dahyantae ity ādi /",
  "SA11sanss04u:591_0": "evaṃ paurāṇakāmâsvādanasmaraṇāt padumo nāma narakaḥ",
  "SA11sanss04u:592_0": "paṭhyate svapnântabhūtasmaraṇāc ca /",
  "SA11sanss04u:593_0": "tatra te nārakāḥ kumbhiṣu pacyante /",
  "SA11sanss04u:594_0": "te droṇiṣv ayomayair muṣalair hanyantae iti vistaraḥ //",
  "SA11sanss04u:595_0": "evam apsarasaḥ prārthanayā brahmacaryapariṇāmanān mahāpadumo nāma narakôktaḥ /",
  "SA11sanss04u:596_0": "tatra kṣāranadītaraṅginī nāma pravahati /",
  "SA11sanss04u:597_0": "tasyāṃ nadyāṃ yāny asthīni te pāṣāṇāḥ /",
  "SA11sanss04u:598_0": "yac che-",
  "SA11sanss04u:599_0": "[ Cambridge MS f44a ---> ]",
  "SA11sanss04u:600_0": "vālaṃ te keśāḥ /",
  "SA11sanss04u:601_0": "yaḥ paṅkas tan māṃsaṃ /",
  "SA11sanss04u:602_0": "yâpaḥ tat kathitaṃ tāmraṃ /",
  "SA11sanss04u:603_0": "ye matsyās te nārakêty ādi //",
  "SA11sanss04u:604_0": "evaṃ puruṣasya puruṣeṇa saha maithunavipratipatteḥ aprameyâkāraṇā viśeṣāḥ paṭhyante /",
  "SA11sanss04u:605_0": "evaṃ śiśubhiḥ saha vipratipatteḥ kṣāranadyām uhyamānān dārakān",
  "SA11sanss04u:606_0": "paśyati /",
  "SA11sanss04u:607_0": "te taṃ vilapanti /",
  "SA11sanss04u:608_0": "sa tāṃ nadīm avagāhate /",
  "SA11sanss04u:609_0": "teṣu bālakeṣu tīvrasnehapratibandhaśokaduṣkhavegāt /",
  "SA11sanss04u:610_0": "evaṃ govaḍavâjâiḍakâdiṣu prakṛtisâvadyaḥ",
  "SA11sanss04u:611_0": "kāmamithyâcāraḥ kharataravipākaḥ paṭhyate /",
  "SA11sanss04u:612_0": "tāsām eva govaḍavâdīnāṃ taptâyomayīnāṃ akuśalanirmitānāṃ yonimārgeṇa sa tiryakkāmasevī praviśati /",
  "SA11sanss04u:613_0": "sa tāsā-",
  "SA11sanss04u:614_0": "[ Bendall ed p76 ---> ]",
  "SA11sanss04u:615_0": "m udare pradīptâṅgāranikaraparipūrṇe svidyate pacyate",
  "SA11sanss04u:616_0": "bahūni varṣaśatasahasrāṇîti vistareṇa draṣṭavyaṃ //",
  "SA11sanss04u:617_0": "evam anyanāśitāsv api bhikṣuṇīṣu vipratipannānāṃ mahānarakapātanāḥ paṭhyante /",
  "SA11sanss04u:618_0": "evaṃ svastrīṣv apy ayonimārgeṇa gacchataḥ /",
  "SA11sanss04u:619_0": "evaṃ prasahyânītāsv api parastrīṣu labdhāsu ca kanyāsu /",
  "SA11sanss04u:620_0": "evam upavāsasthāsu evaṃ gurūṇāṃ patnīṣu",
  "SA11sanss04u:621_0": "jñātiśabdamānitāsu ca vipratipatteḥ tīvrāś câparimāṇāś ca mahānarakapātanāḥ paṭhyante //",
  "SA11sanss04u:622_0": "saptamaithunasaṃyuktasūtre 'py āha /",
  "SA11sanss04u:623_0": "iha brāhmaṇâikatyo brahmacāriṇam ātmānaṃ pratijāṇīte /",
  "SA11sanss04u:624_0": "sa nêhâiva mātṛgrāmeṇa sārddhaṃ dvayaṃ samāpadyate 'pi tu",
  "SA11sanss04u:625_0": "mātṛgrāmaṃ cakṣuṣā rūpaṃ nidhyāyan paśyati /",
  "SA11sanss04u:626_0": "sa tadā svādayati adhyavasyati adhyavasāya tiṣṭhati /",
  "SA11sanss04u:627_0": "ayam ucyate brāhmaṇa brahmacārī saṃyukto maithunena dharmeṇa na",
  "SA11sanss04u:628_0": "visaṃyuktaḥ /",
  "SA11sanss04u:629_0": "apariśuddhaṃ brahmacaryaṃ carati //",
  "SA11sanss04u:630_0": "evaṃ mātṛgrāmeṇa sārddhaṃ saṃkrīḍataḥ saṃkilikilāyamānasya",
  "SA11sanss04u:631_0": "[ Cambridge MS f44b ---> ]",
  "SA11sanss04u:632_0": "āsvādayataḥ apariśuddhaṃ brahmacaryam uktaṃ /",
  "SA11sanss04u:633_0": "evaṃ mātṛgrāmâpasthānam āsvādayataḥ /",
  "SA11sanss04u:634_0": "evaṃ tiraḥkuḍyagatasya tiroduṣyagatasya vā mātṛgrāmasya",
  "SA11sanss04u:635_0": "nṛttagītâdiśabdam āsvādayato maithunasaṃyogam ity uktam /",
  "SA11sanss04u:636_0": "evaṃ pañcakāmaguṇasamarpitaṃ param avalokyâsvādayataḥ //",
  "SA11sanss04u:637_0": "evaṃ devâdisthāneṣu brahmacaryapariṇāmanāt saṃyukto maithunena",
  "SA11sanss04u:638_0": "dharmeṇa na visaṃyuktêti //",
  "SA11sanss04u:639_0": "yataś câite kāmâivaṃ smaraṇaprārthanāviṣayam api gatâivam",
  "SA11sanss04u:640_0": "anarthakarās tenâiva kāmâpavādakasūtre 'bhihitam /",
  "SA11sanss04u:641_0": "nivāraya bhikṣo cittaṃ kāmebhyaḥ /",
  "SA11sanss04u:642_0": "sabhayaś câiṣa mārgaḥ sapratibhayaḥ sakaṇṭakaḥ sagahanaḥ",
  "SA11sanss04u:643_0": "unmārgaḥ kumārgo vedanāpathaḥ /",
  "SA11sanss04u:644_0": "asatpuruṣasaṃsevitaḥ /",
  "SA11sanss04u:645_0": "nâiṣa mārgaḥ satpuruṣasaṃsevitaḥ /",
  "SA11sanss04u:646_0": "na tvam evaṃ cintayasi /",
  "SA11sanss04u:647_0": "kasmāt alpâsvādāḥ kāmôktā bhagavatā /",
  "SA11sanss04u:648_0": "bahuduṣkhabahûpa-",
  "SA11sanss04u:649_0": "[ Bendall ed p77 ---> ]",
  "SA11sanss04u:650_0": "dravā bahûpāyāsā /",
  "SA11sanss04u:651_0": "ādīnavo 'tra bhūyān /",
  "SA11sanss04u:652_0": "rogo bhikṣavaḥ kāmā gaṇḍaḥ śalyamadyamadyamūlam",
  "SA11sanss04u:653_0": "āmiṣavaḍisaṃ mṛtyur anityāḥ kāmās tucchāḥ",
  "SA11sanss04u:654_0": "mṛṣāmoṣadharmiṇaḥ svapnôpamāḥ kāmāḥ /",
  "SA11sanss04u:655_0": "kim apy ete bālôllāpanāḥ //",
  "SA11sanss04u:656_0": "pe //",
  "SA11sanss04u:657_0": "yathā mṛgāṇāṃ bandhanāya kūṭaṃ dvijānāṃ bandhanāya",
  "SA11sanss04u:658_0": "jālaṃ /",
  "SA11sanss04u:659_0": "matsyānāṃ bandhanāya kupinaṃ /",
  "SA11sanss04u:660_0": "markaṭānāṃ bandhanāya lepaḥ pataṅgānāṃ bandhanāyâgniskandhaḥ /",
  "SA11sanss04u:661_0": "evaṃ kāmāḥ //",
  "SA11sanss04u:662_0": "pe //",
  "SA11sanss04u:663_0": "kāmaparyeṣaṇāṃ carato dīrgharātraṃ siṃhānāṃ mukhe",
  "SA11sanss04u:664_0": "parivartitasyânto na prajñāyate /",
  "SA11sanss04u:665_0": "yāvad goghātakānāṃ gavâsanānāṃ mukhe parivartitasyânto na",
  "SA11sanss04u:666_0": "prajñāyate /",
  "SA11sanss04u:667_0": "yāvan maṇḍūkānāṃ satāṃ sarpāṇāṃ mukhe parivartitasyânto na prajñāyate /",
  "SA11sanss04u:668_0": "dīrgharātraṃ kāmān pratisevamānānāṃ corêti kṛtvā",
  "SA11sanss04u:669_0": "gṛhītānāṃ śiraśchinnānām anto na prajñāyate /",
  "SA11sanss04u:670_0": "pā-",
  "SA11sanss04u:671_0": "[ Cambridge MS f45a ---> ]",
  "SA11sanss04u:672_0": "radārikāḥ pāripanthikā grāmaghātakā janapadaghātakā yāvad granthimocakêti kṛtvā gṛhītānāṃ śiraśchinnānām",
  "SA11sanss04u:673_0": "anto na prajñāyate /",
  "SA11sanss04u:674_0": "duṣkhaṃ tīvraṃ kharaṃ kaṭukam anubhūtaṃ rudhiraṃ prasyanditaṃ pragharitaṃ yac caturṣu mahāsamudreṣûdakāt",
  "SA11sanss04u:675_0": "prabhūtataraṃ //",
  "SA11sanss04u:676_0": "pe //",
  "SA11sanss04u:677_0": "kāyo hy ayaṃ bahvādīnavaḥ /",
  "SA11sanss04u:678_0": "asthisaṃghātaḥ snāyusaṃbaddho māṃsenânuliptaḥ carmaṇā",
  "SA11sanss04u:679_0": "paryavanaddhaḥ chavyā praticchannaḥ chidravicchidraḥ",
  "SA11sanss04u:680_0": "kṛmisaṃghaniṣevitaḥ satvānām anarthakaḥ kleśakarmaṇāṃ vastu //",
  "SA11sanss04u:681_0": "asmin kāye vividhâbādhôtpadyante /",
  "SA11sanss04u:682_0": "tad yathā cakṣūrogaḥ śrotrarogo yāvad arśāṃsi piṭako bhagandaraḥ //",
  "SA11sanss04u:683_0": "pe //",
  "SA11sanss04u:684_0": "kāyikāḥ santāpāḥ kāyikaṃ duṣkhaṃ /",
  "SA11sanss04u:685_0": "kāyasya jīrṇatā bhagnatā kubjatā /",
  "SA11sanss04u:686_0": "khālityaṃ pālityaṃ valipracuratā /",
  "SA11sanss04u:687_0": "indriyāṇāṃ pāripākaḥ paribhedaḥ",
  "SA11sanss04u:688_0": "[ Bendall ed p78 ---> ]",
  "SA11sanss04u:689_0": "saṃskārāṇāṃ purāṇībhāvo jarjarībhāvaḥ /",
  "SA11sanss04u:690_0": "yāvan nârhasy evam udgharantaṃ pragharantaṃ jugupsanīyaṃ kāyaṃ pratiṣevituṃ //",
  "SA11sanss04u:691_0": "pe //",
  "SA11sanss04u:692_0": "kā tava bhikṣo kāmâśāntiḥ /",
  "SA11sanss04u:693_0": "kaś ca tvāṃ pralobhayati /",
  "SA11sanss04u:694_0": "kathaṃ ca tvaṃ prāhito mūrchito 'dhyavasito 'dhyavasānam",
  "SA11sanss04u:695_0": "āpannaḥ /",
  "SA11sanss04u:696_0": "yadâhaṃ parinirvṛto bhavāmi /",
  "SA11sanss04u:697_0": "saddharmaś cântarhito bhavati /",
  "SA11sanss04u:698_0": "tvaṃ ca kāmān pratisevya vinipātagato bhaviṣyasi /",
  "SA11sanss04u:699_0": "kadā jarāmaraṇād ātmānaṃ parimocayiṣyasi //",
  "SA11sanss04u:700_0": "alaṃ bhikṣo nivāraya cittaṃ kāmebhyaḥ /",
  "SA11sanss04u:701_0": "akālaḥ kāmaparyeṣaṇāyāḥ /",
  "SA11sanss04u:702_0": "kālo 'yaṃ dharmaparyeṣaṇāyêti //",
  "SA11sanss04u:703_0": "ugradattaparipṛcchāyām apy āha /",
  "SA11sanss04u:704_0": "tena kāmamithyâcārāt prativiratena bhavitavyaṃ svadārasaṃtuṣṭena paradārânabhilāṣiṇâraktanetraprekṣiṇā nirviṇṇamanasā /",
  "SA11sanss04u:705_0": "ekântaduṣkhāḥ kāmā /",
  "SA11sanss04u:706_0": "ity abhīkṣṇaṃ manasikāraprayuktena /",
  "SA11sanss04u:707_0": "yadâpy asya svadāreṣu kā-",
  "SA11sanss04u:708_0": "[ Cambridge MS f45b ---> ]",
  "SA11sanss04u:709_0": "mavitarkôtpadyeta /",
  "SA11sanss04u:710_0": "tadâpi tena svadāreṣv aśubhânudarśinôttrastamanasā /",
  "SA11sanss04u:711_0": "kleśavaśatayā kāmāḥ pratisevitavyāḥ /",
  "SA11sanss04u:712_0": "na tv adhyavasānavinibaddhena nityam anityânātmâśucisaṃjñinā /",
  "SA11sanss04u:713_0": "evaṃ cânena smṛtir upasthāpyā /",
  "SA11sanss04u:714_0": "tathâhaṃ kariṣyāmi yathā saṃkalpair api kāmān na paribhokṣye /",
  "SA11sanss04u:715_0": "kaḥ punar vādo dvîndriyasamāpattyā vânaṅgavijñaptyā vêti //",
  "SA11sanss04u:716_0": "punar atrâivâha /",
  "SA11sanss04u:717_0": "bodhisatvena svabhāryāyântike tisraḥ saṃjñôtpādayitavyāḥ /",
  "SA11sanss04u:718_0": "katamās tisraḥ /",
  "SA11sanss04u:719_0": "ratikrīḍāsahāyikâiṣā nâiṣā paralokasahāyikā /",
  "SA11sanss04u:720_0": "annapānasahāyikâiṣā nâiṣā karmavipākânubhavanasahāyikā /",
  "SA11sanss04u:721_0": "sukhasahāyikâiṣā nâiṣā duṣkhasahāyikā //",
  "SA11sanss04u:722_0": "yāvad aparās tisraḥ /",
  "SA11sanss04u:723_0": "śīlântarāyasaṃjñā dhyānântarāyasaṃjñā",
  "SA11sanss04u:724_0": "prajñântarāyasaṃjñā //",
  "SA11sanss04u:725_0": "aparās tisraḥ /",
  "SA11sanss04u:726_0": "corasaṃjñā badhakasaṃjñā narakapālasaṃjñêti //",
  "SA11sanss04u:727_0": "candrottarādārikāparipṛcchāyām apy uktaṃ /",
  "SA11sanss04u:728_0": "atha candrottarādārikā samanantaraṃ pradhāvantaṃ taṃ",
  "SA11sanss04u:729_0": "[ Bendall ed p79 ---> ]",
  "SA11sanss04u:730_0": "mahāntaṃ janakāyaṃ dṛṣṭvā tasyāṃ velāyāṃ vihāyasântarīkṣe",
  "SA11sanss04u:731_0": "tālamātram abhyudgamya sthitvā ca taṃ mahāntaṃ janakāyaṃ gāthābhir adhyabhāṣata //",
  "SA11sanss04u:732_0": "kāyaṃ mamêkṣadhvam imaṃ manojñaṃ suvarṇavarṇaṃ jvalanaprakāśam /",
  "SA11sanss04u:733_0": "na raktacittasya hi mānuṣasya prajñāyate śobhanakaṃ śarīram //",
  "SA11sanss04u:734_0": "ye etv agnikarṣûpamasaṃpradīptān tyajanti kāmān viṣayeṣv agṛddhāḥ /",
  "SA11sanss04u:735_0": "ṣaḍindriyaiḥ saṃvarasaṃvṛtāś ca ye brahmacaryaṃ ca caranti śubham //",
  "SA11sanss04u:736_0": "dṛṣṭvā ca dārān hi parasya ye vai kurvanti mātābhaginîti",
  "SA11sanss04u:737_0": "saṃjñāṃ /",
  "SA11sanss04u:738_0": "prāsādikās te hi sudarśanīyā bhavanti nityaṃ paramaṃ manojñāḥ //",
  "SA11sanss04u:739_0": "sphuṭām imāṃ vettha purīṃ samantād yo romakūpān mama câtigandhaḥ /",
  "SA11sanss04u:740_0": "na rāgacittena mayârjito 'yam",
  "SA11sanss04u:741_0": "[ Cambridge MS f46a ---> ]",
  "SA11sanss04u:742_0": "phalaṃ tu dānasya damasya cêdam //",
  "SA11sanss04u:743_0": "na me samutpadyati rāgacittaṃ mā vītarāgāsu janīṣva rāgaṃ /",
  "SA11sanss04u:744_0": "sākṣī mamâyaṃ purato munîndraḥ satyaṃ yathā vedmi na jātu",
  "SA11sanss04u:745_0": "mithyā //",
  "SA11sanss04u:746_0": "yūyaṃ ca pūrvaṃ pitaro mamâsa /",
  "SA11sanss04u:747_0": "ahaṃ ca yuṣmākam abhūj janitrī /",
  "SA11sanss04u:748_0": "bhrātā svasā câpi pitā babhūva ko rāgacittaṃ janayej jananyāṃ //",
  "SA11sanss04u:749_0": "praghātitāḥ prāk ca mamâtha sarve /",
  "SA11sanss04u:750_0": "ahaṃ viśastā ca purā bhavadbhiḥ /",
  "SA11sanss04u:751_0": "sarve 'mitrā vadhakāḥ parasya /",
  "SA11sanss04u:752_0": "kathaṃ tu vā jāyati rāgacittam //",
  "SA11sanss04u:753_0": "na rūpavanto hi bhavanti rāgāt /",
  "SA11sanss04u:754_0": "na raktacittāḥ sugatiṃ vrajanti /",
  "SA11sanss04u:755_0": "na nirvṛtiṃ yānti ca raktacittā rāgo hi tasmāt parivarjanīyaḥ //",
  "SA11sanss04u:756_0": "[ Bendall ed p80 ---> ]",
  "SA11sanss04u:757_0": "kāmasya hetor nirayaṃ patanti /",
  "SA11sanss04u:758_0": "pretās tiraśco 'tha bhavanti rāgāt /",
  "SA11sanss04u:759_0": "kumbhâṇḍayakṣâsurāḥ piśācā bhavanti ye",
  "SA11sanss04u:760_0": "rāgaparīttacittāḥ //",
  "SA11sanss04u:761_0": "kāṇāś ca khañjāś ca vijihvakāś ca /",
  "SA11sanss04u:762_0": "virūpakāś câiva bhavanti rāgāt /",
  "SA11sanss04u:763_0": "bhavanti nānāvidhadoṣabhājāś caranti ye kāmacarīṃ jaghanyām //",
  "SA11sanss04u:764_0": "yac cakravartitvam avāpnuvanti /",
  "SA11sanss04u:765_0": "bhavanti śakrās tridaśêśvarāś ca /",
  "SA11sanss04u:766_0": "brahmāṇêśā [[DOUBT]] vaśavarttinaś ca tad brahmacaryaṃ vipulaṃ caritvā //",
  "SA11sanss04u:767_0": "jātyandhabhāvā vadhirā visaṃjñā /",
  "SA11sanss04u:768_0": "śvaśūkarôṣṭrāḥ kharavānarāś ca /",
  "SA11sanss04u:769_0": "hastyaśvagovyāghrapataṅgamakṣāḥ bhavanti nityaṃ khalu",
  "SA11sanss04u:770_0": "kāmalolāḥ //",
  "SA11sanss04u:771_0": "kṣitîśvarāś câiva bhavanty udagrāḥ suśreṣṭhino vai",
  "SA11sanss04u:772_0": "gṛhapatyamātyāḥ /",
  "SA11sanss04u:773_0": "sukhasaumanasyena ca yānti vṛddhiṃ ye brahmacaryaṃ vipulaṃ caranti //",
  "SA11sanss04u:774_0": "kabhallitāpān atha dhūmagārān bandhāṃs tathā",
  "SA11sanss04u:775_0": "tāḍanatarjjanāṃś ca /",
  "SA11sanss04u:776_0": "chedaṃ śiraḥ karṇakarâkṣināsāḥ /",
  "SA11sanss04u:777_0": "pādasya cârcchanti hi kāmadāsā /",
  "SA11sanss04u:778_0": "iti //",
  "SA11sanss04u:779_0": "udayanavatsarājaparipṛcchāyāṃ ca vivarṇitāḥ kāmāḥ //",
  "SA11sanss04u:780_0": "dṛṣṭvā vraṇaṃ dhāvati makṣikā yathā /",
  "SA11sanss04u:781_0": "dṛṣṭvâśuciṃ dhāvati gardabho yathā /",
  "SA11sanss04u:782_0": "śvānaś ca śūnā-",
  "SA11sanss04u:783_0": "[ Cambridge MS f46b ---> ]",
  "SA11sanss04u:784_0": "iva māṃsakāraṇāt /",
  "SA11sanss04u:785_0": "tathâiva dhāvanty abudhāḥ striye ratāḥ //",
  "SA11sanss04u:786_0": "[ Bendall ed p81 ---> ]",
  "SA11sanss04u:787_0": "avidyāpidhitā bālās tamaḥskandhane āvṛtāḥ /",
  "SA11sanss04u:788_0": "strīṣu saktās tathā mūḍhâmedhyêva vāyasāḥ //",
  "SA11sanss04u:789_0": "mārasya gocaro hy eṣa prasthitā yena durgatiḥ /",
  "SA11sanss04u:790_0": "āsvādasaṃjñino gṛddhā mīṭasthāne yathā krimiḥ //",
  "SA11sanss04u:791_0": "kīṭakumbho yathā citro yatra yatrâiva dṛśyate /",
  "SA11sanss04u:792_0": "pūrṇo mūtrapurīṣeṇa dṛtir vā vātapūritā //",
  "SA11sanss04u:793_0": "siṅghāṇakakaphâlālāḥ [[DOUBT]] śleṣmaṇi klinnamastakāḥ /",
  "SA11sanss04u:794_0": "daurgandhyaṃ sravate kāyād bālānāṃ tad yathā madhu //",
  "SA11sanss04u:795_0": "asthipūrṇaṃ mukhadvāraṃ māṃsacarmâdibhiś citaṃ /",
  "SA11sanss04u:796_0": "gaṇḍabhūto hy ayaṃ kāyaḥ kutsito hy āmagandhikaḥ //",
  "SA11sanss04u:797_0": "nānāprāṇibhiḥ saṃpūrṇo mukhagaṇḍo yathā bhavet /",
  "SA11sanss04u:798_0": "evam eva hy ayaṃ kāyo viṣṭhâdyaśucibhājanam //",
  "SA11sanss04u:799_0": "antyântrâkulaṃ hy udaraṃ sayakṛtphupphuṣâkulam /",
  "SA11sanss04u:800_0": "vṛkkau vilohitaṃ pittaṃ mastaluṅgâsthimajjakam //",
  "SA11sanss04u:801_0": "aśītiṃ krimikulasahasrāṇi yāni tiṣṭhanti antare /",
  "SA11sanss04u:802_0": "aha bālā na paśyanti mohajālenâvṛtāḥ //",
  "SA11sanss04u:803_0": "[ Bendall ed p82 ---> ]",
  "SA11sanss04u:804_0": "navavraṇamukhaiḥ prasravanty aśuciṃ pūtigandhikam /",
  "SA11sanss04u:805_0": "bālā nimittaṃ gṛhṇanti vacane darśane 'pi ca //",
  "SA11sanss04u:806_0": "uktāḥ paścān na jānanti yo deśaḥ sarvakutsitaḥ /",
  "SA11sanss04u:807_0": "uccāragocarā bālāḥ kheṭasiṅghāṇabhojinaḥ //",
  "SA11sanss04u:808_0": "jugupsanīye rajyante vraṇaṃ dṛṣṭvêva makṣikāḥ /",
  "SA11sanss04u:809_0": "kakṣāsv āgharate svedo gandho vāyati kutsitaḥ //",
  "SA11sanss04u:810_0": "kurvanti duṣkṛtaṃ karma yena gacchanti durgatim /",
  "SA11sanss04u:811_0": "hīnān kāmān niṣevanto hīnān dharmān niṣevya ca //",
  "SA11sanss04u:812_0": "gatvâvīciṃ duṣprajñāḥ duṣkhāṃ vindanti vedanāṃ /",
  "SA11sanss04u:813_0": "uccārêva durgandhāḥ striyo buddhaiḥ prakīrtitāḥ //",
  "SA11sanss04u:814_0": "tasmād dhīnasya hīnābhiḥ strībhir bhavati saṅgatiḥ /",
  "SA11sanss04u:815_0": "uccārabhastrāṃ yo gṛhyabālâvāsaṃ nigacchati //",
  "SA11sanss04u:816_0": "yādṛśaṃ kurute karma tādṛśaṃ labhate phalam //",
  "SA11sanss04u:817_0": "tathâtrâi-",
  "SA11sanss04u:818_0": "[ Cambridge MS f47a ---> ]",
  "SA11sanss04u:819_0": "vâha /",
  "SA11sanss04u:820_0": "tad evaṃrūpair duṣkhaparyeṣitair bhogaiḥ svajīvikârtham",
  "SA11sanss04u:821_0": "upasaṃhṛtair na prabhavanti śramaṇabrāhmaṇebhyo dānaṃ dātuṃ kṛpaṇavanīpakayācakebhyo 'vaśīkṛtāḥ strībhiḥ",
  "SA11sanss04u:822_0": "strīnirjitāḥ strīnigṛhītāḥ strīdāsāḥ /",
  "SA11sanss04u:823_0": "tenâiva strīpremṇā tasyâiva poṣaṇāya na śaknuvanti dānaṃ dātuṃ śīlaṃ ca samādātuṃ /",
  "SA11sanss04u:824_0": "sa tatra raktaḥ samānaḥ strīparibhāṣitāni sahate",
  "SA11sanss04u:825_0": "tarjanâvalokananirbhartsanām api sahate /",
  "SA11sanss04u:826_0": "sa mātṛgrāmeṇa tarjitaḥ puruṣaḥ saṃsīdati viṣīdati sukhaṃ câsyâvalokayati /",
  "SA11sanss04u:827_0": "kāmahetoḥ kāmanidānaṃ ca vaśagatā bhavati /",
  "SA11sanss04u:828_0": "ayaṃ mahārāja kāmalolupasya puruṣasyôccārasukhaparamasyâśucau ratasyâsaṃprajanyâcāriṇo doṣaḥ //",
  "SA11sanss04u:829_0": "pe //",
  "SA11sanss04u:830_0": "[ Bendall ed p83 ---> ]",
  "SA11sanss04u:831_0": "śrutvêdṛśaṃ tu saṃvegaṃ na teṣāṃ bhavati nirvṛtiḥ /",
  "SA11sanss04u:832_0": "bhūyaḥ kurvanti saṃsargaṃ strībhiḥ sārddhaṃ pramoditāḥ //",
  "SA11sanss04u:833_0": "duṣkhakāmān niṣevante bhāṣante ca jugupsitāḥ //",
  "SA11sanss04u:834_0": "dharmaṃ śrutvârthasaṃmūḍhāḥ bhāṣante ca subhāṣitaṃ /",
  "SA11sanss04u:835_0": "strīgataṃ câsya tac cittaṃ viḍālasyêva mūṣike //",
  "SA11sanss04u:836_0": "muhūrtaṃ bhavati saṃvegaḥ śrutvâtha jinabhāṣitaṃ /",
  "SA11sanss04u:837_0": "punaḥ kupyati rāgo 'sya viṣahālāhalaṃ yathā //",
  "SA11sanss04u:838_0": "sūkarasyêvôttrāso muhūrtam anuvarttate /",
  "SA11sanss04u:839_0": "dṛṣṭvā vai athôccāraṃ gṛddhatāṃ janayaty asau //",
  "SA11sanss04u:840_0": "evaṃ sukhârthino bālāḥ prahāya jinaśāsanaṃ /",
  "SA11sanss04u:841_0": "hīnān kāmān niṣevante yena gacchanti durgatiṃ //",
  "SA11sanss04u:842_0": "raktāḥ pramattāḥ kāmeṣu kṛtvā karma supāpakam /",
  "SA11sanss04u:843_0": "śīlavattāṃ visaṃvādya paścād gacchanti durgatim //",
  "SA11sanss04u:844_0": "yasyêdṛśaṃ dharmanayaṃ viditvā /",
  "SA11sanss04u:845_0": "strīṣu prasādaḥ puruṣasya nô bhavet /",
  "SA11sanss04u:846_0": "viśodhitaḥ svargapatho 'sya nityam /",
  "SA11sanss04u:847_0": "na durlabhā tasya varâgrabodhiḥ //",
  "SA11sanss04u:848_0": "labdhvā kṣaṇaṃ hi sa prajño dharmaṃ śrutvā cêdṛśam /",
  "SA11sanss04u:849_0": "sarvān kāmān vivarjyêha pravrajyāṃ niṣkramed budha /",
  "SA11sanss04u:850_0": "iti //",
  "SA11sanss04u:851_0": "praśāntavi-",
  "SA11sanss04u:852_0": "[ Cambridge MS f47b ---> ]",
  "SA11sanss04u:853_0": "niścayaprātihāryasūtre 'py aparo 'narthôktaḥ //",
  "SA11sanss04u:854_0": "yaḥ kaścin mañjuśrīḥ ku-",
  "SA11sanss04u:855_0": "[ Bendall ed p84 ---> ]",
  "SA11sanss04u:856_0": "laputro vā kuladuhitā vā jāmbūdvīpakān",
  "SA11sanss04u:857_0": "sarvasatvāñ jīvitād vyaparopya sarvasvaṃ haret /",
  "SA11sanss04u:858_0": "yo vânyo mañjuśrīḥ kulaputro vā kuladuhitā bodhisatvasyâikakuśalacittasyântarāyaṃ kuryād antaśas tiryagyonigatasyâpy ekâlopadānasahagatasya kuśalamūlasyântarāyaṃ kuryād ayaṃ tato 'saṃkhyeyataraṃ pāpaṃ prasavati /",
  "SA11sanss04u:859_0": "tat kasya hetoḥ /",
  "SA11sanss04u:860_0": "buddhôtpādasaṃjanakānāṃ sakuśalamūlānām antarāyaḥ sthito bhavati /",
  "SA11sanss04u:861_0": "yaḥ kaścin mañjuśrīḥ parakuleṣu bodhisatvasyêrṣyāmātsaryaṃ kuryāt tasya tasmin samaye tato nidānaṃ [[DOUBT]] trīṇi",
  "SA11sanss04u:862_0": "bhayāni pratikāṅkṣitavyāni /",
  "SA11sanss04u:863_0": "katamāni trīṇi /",
  "SA11sanss04u:864_0": "narakôpapattibhayaṃ jātyandhabhayaṃ pratyantajanmôpapattibhayaṃ cêti //",
  "SA11sanss04u:865_0": "punar āha //",
  "SA11sanss04u:866_0": "yas tasya kuryāt puruṣo 'priyaṃ vā bhūtaṃ hy abhūtaṃ ca",
  "SA11sanss04u:867_0": "vaded avarṇaṃ /",
  "SA11sanss04u:868_0": "paruṣaṃ vadet kruddhamanâpi yas taṃ kṣobhaṃ ca kuryāt punar asya yo 'pi //",
  "SA11sanss04u:869_0": "ātmabhāvena mahatā narakeṣu sa durmatiḥ /",
  "SA11sanss04u:870_0": "utpadyate vipannâtmā duṣkhāṃ sa vetti vedanāṃ //",
  "SA11sanss04u:871_0": "yojanānāṃ śataṃ pañca jāyate 'sya samucchrayaḥ /",
  "SA11sanss04u:872_0": "koṭīparivṛtaḥ śaśvad bhakṣyate ca śunā bhṛśam //",
  "SA11sanss04u:873_0": "pañcamūrddhasahasrāṇi bhavanty asyâpavādinaḥ /",
  "SA11sanss04u:874_0": "jihvānāṃ ca śatāḥ pañca bhavanty ekâikamūrddhani //",
  "SA11sanss04u:875_0": "ekâikasyāṃ ca jihvāyāṃ śatāḥ pañca jvalanmukhāḥ /",
  "SA11sanss04u:876_0": "lāṅgalānāṃ ca vahanty asya vācaṃ bhāṣitva pāpikām //",
  "SA11sanss04u:877_0": "[ Bendall ed p85 ---> ]",
  "SA11sanss04u:878_0": "pratāpane ca pacyante tīvraduṣkhânalâkule /",
  "SA11sanss04u:879_0": "utpīḍāṃ bodhisatvānāṃ ye kurvanti asaṅgatāḥ //",
  "SA11sanss04u:880_0": "tiryagyoniḥ sanarakā na teṣāṃ bhoti durlabhā /",
  "SA11sanss04u:881_0": "kalpakoṭisahasrāṇi śatāni niyutāni ca //",
  "SA11sanss04u:882_0": "tataḥ cyutā ghoraviṣā bhonti sarpāḥ sudāruṇāḥ /",
  "SA11sanss04u:883_0": "kṣutpipā-",
  "SA11sanss04u:884_0": "[ Cambridge MS f48a ---> ]",
  "SA11sanss04u:885_0": "sâbhibhūtāś ca kurvate karma dāruṇam //",
  "SA11sanss04u:886_0": "labdhvâpi bhojanapānaṃ tṛptiṃ nâivâdhigacchati /",
  "SA11sanss04u:887_0": "tataś cyuto manuṣyeṣu sa ... yady upapadyate //",
  "SA11sanss04u:888_0": "jātyandho bhoti durmedhā duṣṭacetâsaṃvṛtaḥ /",
  "SA11sanss04u:889_0": "āryānārâdhikāṃ [[DOUBT]] vācam uktvā durbhāṣitaṃ naraḥ //",
  "SA11sanss04u:890_0": "manuṣyebhyaś cyutaś câpi punar gacchati durgatim /",
  "SA11sanss04u:891_0": "kalpakoṭisahasreṣu jātabuddhaṃ na paśyati //",
  "SA11sanss04u:892_0": "punar atrâivâha /",
  "SA11sanss04u:893_0": "yāvanti mañjuśrīr bodhisatvo bodhisatvasyântike",
  "SA11sanss04u:894_0": "pratighacittāny utpādayaty avamanyanācittāni vā /",
  "SA11sanss04u:895_0": "tāvataḥ kalpān sannāhaḥ sannaddhavyo vastavyaṃ mayā",
  "SA11sanss04u:896_0": "mahānarakeṣv iti /",
  "SA11sanss04u:897_0": "na mañjuśrīr bodhisatvo 'nyena karmaṇā śakyo vinipātayitum",
  "SA11sanss04u:898_0": "anyatra bodhisatvâpavādād eva /",
  "SA11sanss04u:899_0": "tad yathā mañjuśrīr vajramaṇiratnaṃ nânyena kāṣṭhena",
  "SA11sanss04u:900_0": "loṣṭhena vā śakyaṃ bhettum anyatra vajrād /",
  "SA11sanss04u:901_0": "evam eva mañjuśrīr bodhisatvo 'nyena karmaṇā na śakyo vinipātayitum anyatra bodhisatvâpavādād evêti /",
  "SA11sanss04u:902_0": "[ Bendall ed p86 ---> ]",
  "SA11sanss04u:903_0": "āryaśraddhābalâdhānâvatāramudrāsūtre 'py āha //",
  "SA11sanss04u:904_0": "yaḥ kaścin mañjuśrīḥ kulaputro vā kuladuhitā vā daśasu dikṣu",
  "SA11sanss04u:905_0": "sarvalokadhātuṣu sarvasatvândhakāreṣu bandhane kruddhaḥ",
  "SA11sanss04u:906_0": "praveśayet /",
  "SA11sanss04u:907_0": "yaś cânyaḥ kulaputro vā kuladuhitā vā bodhisatve kruddhaḥ",
  "SA11sanss04u:908_0": "parāṅmukhaṃ tiṣṭhet /",
  "SA11sanss04u:909_0": "nâinaṃ durātmānaṃ paśyāmîty ayaṃ tato 'saṃkhyeyataraṃ pāpaṃ pravasati //",
  "SA11sanss04u:910_0": "atrâivôktaṃ /",
  "SA11sanss04u:911_0": "yaḥ kaścin mañjuśrīḥ sarvajāmbūdvīpakānāṃ satvānāṃ sarvasvaṃ hared yaś cânyo yādṛśaṃ tādṛśaṃ bodhisatvaṃ garhed tato 'saṃkhyeyataraṃ pāpaṃ prasavati /",
  "SA11sanss04u:912_0": "atrâivôktaṃ /",
  "SA11sanss04u:913_0": "yaḥ kaścin mañjuśrīḥ kulaputro vā kuladuhitā vā",
  "SA11sanss04u:914_0": "gaṅgānadīvālikāsamān stūpān vinipātayed daheta vā /",
  "SA11sanss04u:915_0": "yaś cânyaḥ kulaputro vā kuladuhitā vā mahā-",
  "SA11sanss04u:916_0": "[ Cambridge MS f48b ---> ]",
  "SA11sanss04u:917_0": "yānâdhimuktasya",
  "SA11sanss04u:918_0": "bodhisatvasya vyāpādakhilakrodhacittam utpādya krośayet",
  "SA11sanss04u:919_0": "paribhāṣayed ayaṃ tato 'saṃkhyeyataraṃ pāpaṃ prasavati /",
  "SA11sanss04u:920_0": "tat kasmād dhetoḥ /",
  "SA11sanss04u:921_0": "bodhisatvaniryātā hi buddhā bhagavanto buddhaniryātāś ca",
  "SA11sanss04u:922_0": "stūpāḥ sarvasukhôpadhānāni ca sarvadevanikāyāś ca /",
  "SA11sanss04u:923_0": "bodhisatvam asatkṛtya sarvabuddhâsatkṛtā bhavanti /",
  "SA11sanss04u:924_0": "bodhisatvaṃ satkṛtya sarvabuddhāḥ satkṛtā bhavanti /",
  "SA11sanss04u:925_0": "sarvabuddhān anuttarayā pūjayā pūjayitukāmena bodhisatvāḥ",
  "SA11sanss04u:926_0": "pūjayitavyāḥ //",
  "SA11sanss04u:927_0": "etat pūjāvipākaś ca praśāntaviniścayaprātihāryasūtre 'bhihitaḥ //",
  "SA11sanss04u:928_0": "yas tv eṣāṃ kurute rakṣāṃ dhārmikīṃ dharmavādināṃ /",
  "SA11sanss04u:929_0": "hitvā sudurgatīḥ sarvāḥ śakro bhavati devarāṭ //",
  "SA11sanss04u:930_0": "brahmâpi yāmas tuṣito vaśavarttī punaḥ punaḥ /",
  "SA11sanss04u:931_0": "manuṣyeṣûpapannaś ca cakravarttī sa jāyate //",
  "SA11sanss04u:932_0": "[ Bendall ed p87 ---> ]",
  "SA11sanss04u:933_0": "śreṣṭhī gṛhapatiś câpi bhavaty āḍhyo mahādhanaḥ /",
  "SA11sanss04u:934_0": "prajñāsmṛtibhyāṃ saṃyuktaḥ sukhito nirupadrava /",
  "SA11sanss04u:935_0": "iti //",
  "SA11sanss04u:936_0": "atha katamaṃ bodhisatvam adhikṛtyêyaṃ kārâpakāracintā /",
  "SA11sanss04u:937_0": "pṛthagjanam eva //",
  "SA11sanss04u:938_0": "yathôktaṃ śraddhābalâdhānâvatāramudrāsūtre /",
  "SA11sanss04u:939_0": "yaḥ ka-",
  "SA11sanss04u:940_0": "[ Cambridge MS f49a ---> ]",
  "SA11sanss04u:941_0": "ścin mañjuśrīḥ kulaputro vā kuladuhitā vā",
  "SA11sanss04u:942_0": "sarvalokadhāturajoupamānāṃ satvānāṃ divase divase divyaṃ śatarasam āhāraṃ dadyād divyāni ca vastrāṇy evaṃ dadaṅ gaṅgānadīvālikāsamān kalpasamudrān dānaṃ dadyāt /",
  "SA11sanss04u:943_0": "yaś cânyaḥ kulaputro vā kuladuhitā vâikasyôpāsakasyânanyaśāstur daśakuśalakarmapathasamanvāgatasyâikadivasam",
  "SA11sanss04u:944_0": "ekam āhāraṃ dadyād buddhasyâyaṃ bhagavataḥ śikṣāyāṃ śikṣitêti samāropaṃ kṛtvā /",
  "SA11sanss04u:945_0": "ayaṃ tato 'saṃkhyeyataraṃ puṇyaṃ prasavati //",
  "SA11sanss04u:946_0": "yaḥ kaścin mañjuśrīḥ kulaputro vā kuladuhitā vā",
  "SA11sanss04u:947_0": "sarvalokadhāturajoupamānāṃ daśakuśalakarmapathasamanvāgatānāṃ upāsakānāṃ divase divase divyaṃ śatarasam",
  "SA11sanss04u:948_0": "āhāraṃ dadyād divyāni ca vastrāṇy evaṃ dadaṅ gaṅgānadīvālikāsamān kalpān dadyāt /",
  "SA11sanss04u:949_0": "yaś cânyaḥ",
  "SA11sanss04u:950_0": "kulaputro vā kuladuhitā vâikasya bhikṣor ekadivasam āhāraṃ dadyād /",
  "SA11sanss04u:951_0": "ayaṃ tato 'saṃkhyeyataraṃ puṇyaṃ prasavatîti //",
  "SA11sanss04u:952_0": "niyatâniyatâvatāramudrāsūtre 'py āha /",
  "SA11sanss04u:953_0": "sacen mañjuśrīr daśasu dikṣu sarvalokadhātuṣu sarvasatvôtpāṭitâkṣā bhaveyuḥ parikalpam upādāya /",
  "SA11sanss04u:954_0": "atha kaścid eva kulaputro vā kuladuhitā vā teṣāṃ sarvasatvānāṃ maitracittas tāny akṣīṇi janayet parikalpam",
  "SA11sanss04u:955_0": "upādāya /",
  "SA11sanss04u:956_0": "yo vânyo mañjuśrīḥ kulaputro vā kuladuhitā vā",
  "SA11sanss04u:957_0": "mahāyānâdhimuktaṃ bodhisatvaṃ prasannacittaḥ paśyed /",
  "SA11sanss04u:958_0": "ayaṃ tato 'saṃkhyeyataraṃ puṇyaṃ prasavati //",
  "SA11sanss04u:959_0": "yaḥ kaścin mañjuśrīḥ kulaputro vā kuladuhitā vā daśasu dikṣu",
  "SA11sanss04u:960_0": "sarvasatvān bandhanâgārapraviviṣṭān bandhanâgārān mocayitvā",
  "SA11sanss04u:961_0": "cakravartisukhe sthāpayed brahmatvasukhe vā /",
  "SA11sanss04u:962_0": "yo vânyo mañjuśrīḥ kulaputro vā kuladuhitā vā",
  "SA11sanss04u:963_0": "mahāyānâdhimuktasya prasannacitto darśanâbhilāṣī bhaved varṇaṃ câsyôdāhared /",
  "SA11sanss04u:964_0": "ayaṃ tato 'saṃkhyeyataraṃ puṇyaṃ prasavatîti //",
  "SA11sanss04u:965_0": "[ Bendall ed p88 ---> ]",
  "SA11sanss04u:966_0": "tathā kṣitigarbhasūtre 'py āha /",
  "SA11sanss04u:967_0": "yaḥ punar bhadanta bhagavan kṣatriyakalyāṇo vâmātyakalyāṇo vā bhaṭṭakalyāṇo vā śramaṇakalyāṇo vā brāhmaṇakalyāṇo vā paraṃ rakṣaty ātmānaṃ rakṣati paralokaṃ rakṣati /",
  "SA11sanss04u:968_0": "bhagavacchāsane pātrabhūtam apātrabhūtaṃ vā yāvan muṇḍaṃ kāṣāyakhaṇḍa-",
  "SA11sanss04u:969_0": "[ Cambridge MS f49b ---> ]",
  "SA11sanss04u:970_0": "prāvṛtaṃ parirakṣati śroṣyati pūjayiṣyati",
  "SA11sanss04u:971_0": "śrāvakakathāṃ evaṃ pratyekabuddhakathāṃ śroṣyati",
  "SA11sanss04u:972_0": "pūjayiṣyati /",
  "SA11sanss04u:973_0": "mahāyānakathāṃ ca mahāyānasaṃprasthitān pudgalān śīlavato guṇâḍhyān yuktamuktapratibhānān taiḥ sārddhaṃ ramati krīḍati",
  "SA11sanss04u:974_0": "paripṛcchati paripraśnayati teṣāṃ śrotavyaṃ kartavyaṃ manyate //",
  "SA11sanss04u:975_0": "pe //",
  "SA11sanss04u:976_0": "kiyantaṃ bhagavan pāpaṃ kṣapayiṣyati //",
  "SA11sanss04u:977_0": "bhagavān āha //",
  "SA11sanss04u:978_0": "tad yathâpi nāma kulaputra kaścit puruṣôtpadyate /",
  "SA11sanss04u:979_0": "yaḥ sarvaṃ jambūdvīpaṃ saptaratnaparipūrṇaṃ kṛtvā",
  "SA11sanss04u:980_0": "tiṣṭhatāṃ buddhānāṃ bhagavatāṃ dānaṃ dadyāt tathâiva",
  "SA11sanss04u:981_0": "madhyâhnasamaye tathâiva sāyâhnasamaye dānaṃ dadyād anena",
  "SA11sanss04u:982_0": "paryāyeṇa varṣaśatasahasram evaṃrūpaṃ dānaṃ dadyāt /",
  "SA11sanss04u:983_0": "tat kiṃ manyase kulaputrâpi nu sa puruṣo bahu puṇyaṃ prasavet //",
  "SA11sanss04u:984_0": "āha //",
  "SA11sanss04u:985_0": "bahu bhadanta bhagavan sa puruṣaḥ puṇyaskandhaṃ prasaved aprameyam",
  "SA11sanss04u:986_0": "asaṃkhyeyaṃ /",
  "SA11sanss04u:987_0": "na tasya puṇyaskandhasya kenacic chakyaṃ pramāṇam udgrahītuṃ anyatra tathāgatena //",
  "SA11sanss04u:988_0": "bhagavān āha //",
  "SA11sanss04u:989_0": "yas tu kulaputra kṣatriyakalyāṇo vā yāvad yathā pūrvôktaṃ /",
  "SA11sanss04u:990_0": "pe /",
  "SA11sanss04u:991_0": "sa bahutaraṃ puṇyaṃ prasavati /",
  "SA11sanss04u:992_0": "yāvad vipulataram apramāṇataram asaṃkhyeyataraṃ puṇyaskandhaṃ prasavati /",
  "SA11sanss04u:993_0": "yo mama paścimāyāṃ pañcaśatyāṃ vartamānāyāṃ saddharmanetrī rakṣati sa rakṣaty ātmānaṃ /",
  "SA11sanss04u:994_0": "rakṣati parāṃś ca rakṣati paralokaṃ rakṣati mama śāsanaṃ śrāvakān pātrabhūtān apātrabhūtān vā yāva-",
  "SA11sanss04u:995_0": "[ Bendall ed p89 ---> ]",
  "SA11sanss04u:996_0": "n muṇḍān",
  "SA11sanss04u:997_0": "kāṣāyavastraprāvṛtān api rakṣati /",
  "SA11sanss04u:998_0": "na viheṭhayati /",
  "SA11sanss04u:999_0": "yāvat svakaṃ rāṣṭraṃ pararāṣṭraṃ ca vardhayati /",
  "SA11sanss04u:1000_0": "apāyān kṣapayati /",
  "SA11sanss04u:1001_0": "surâlayaṃ ca prāpayati ciraṃ câyuḥ pālayati /",
  "SA11sanss04u:1002_0": "svakleśāṃś ca parakleśāṃś ca jhāṣayati /",
  "SA11sanss04u:1003_0": "saṃbodhimārgaṃ ṣaṭpāramitā-",
  "SA11sanss04u:1004_0": "[ Cambridge MS f50a ---> ]",
  "SA11sanss04u:1005_0": "ś côpastambhayati /",
  "SA11sanss04u:1006_0": "sarvâpāyāñ jahāti /",
  "SA11sanss04u:1007_0": "na ciraṃ saṃsāre saṃsarati /",
  "SA11sanss04u:1008_0": "nityaṃ kalyāṇamitrair buddhaiś ca bhagavadbhir bodhisatvaiś ca",
  "SA11sanss04u:1009_0": "mahāsatvaiś ca sārddhaṃ samavadhānagato bhavati /",
  "SA11sanss04u:1010_0": "satataṃ kalyāṇamitrâvirahito na cireṇa yathâbhiprāyeṣu",
  "SA11sanss04u:1011_0": "buddhakṣetreṣv anuttarāṃ samyaksaṃbodhim abhisaṃbhotsyate //",
  "SA11sanss04u:1012_0": "atha tāvad eva sarvadevêndrāḥ saparivārā /",
  "SA11sanss04u:1013_0": "yāvat piśācêndrāḥ saparivārôtthāyâsanād yena bhagavān",
  "SA11sanss04u:1014_0": "tenâñjaliṃ praṇamyâivam āhuḥ /",
  "SA11sanss04u:1015_0": "ye te bhadanta bhagavan etarhy anāgate 'dhvani yāvat paścimāyāṃ pañcaśatyāṃ kṣatriyakalyāṇā bhavanti yāvad gahapatikalyāṇāḥ /",
  "SA11sanss04u:1016_0": "pe /",
  "SA11sanss04u:1017_0": "evaṃ saddharmarakṣakâivaṃ triratnavaṃśajvālayitāraḥ /",
  "SA11sanss04u:1018_0": "pe /",
  "SA11sanss04u:1019_0": "vayam api sarve saparivārās taṃ kṣatriyakalyāṇaṃ yāvad gahapatikalyāṇaṃ daśabhir ākārai rakṣiṣyāmaḥ",
  "SA11sanss04u:1020_0": "paripālayiṣyāmo vardhayiṣyāmaḥ //",
  "SA11sanss04u:1021_0": "katamair daśabhiḥ /",
  "SA11sanss04u:1022_0": "āyuś câsya vardhayiṣyāmaḥ āyurantarāyaṃ ca dharmeṇa",
  "SA11sanss04u:1023_0": "nivārayiṣyāmaḥ /",
  "SA11sanss04u:1024_0": "ārogyaṃ ca parivāraṃ ca dhanaskandhaṃ côpabhogaparibhogaṃ câiśvaryaṃ ca yaśaḥ kalyāṇamitrāṇi prajñāsampadaṃ ca",
  "SA11sanss04u:1025_0": "vardhāpayiṣyāmaḥ /",
  "SA11sanss04u:1026_0": "ebhir daśabhir iti vistaraḥ //",
  "SA11sanss04u:1027_0": "evam abhūmipraviṣṭeṣv evâyaṃ vipākavistaro draṣṭavyaḥ //",
  "SA11sanss04u:1028_0": "avalokanāsūtre 'pi /",
  "SA11sanss04u:1029_0": "saṃbodhau cittam utpādya hitârthaṃ sarvaprāṇināṃ /",
  "SA11sanss04u:1030_0": "yaḥ stūpaṃ lokanāthasya karotîha pradakṣiṇaṃ //",
  "SA11sanss04u:1031_0": "[ Bendall ed p90 ---> ]",
  "SA11sanss04u:1032_0": "ity ādy anuśaṃsavistaram uktvâha /",
  "SA11sanss04u:1033_0": "yas tv eṣāṃ buddhaputrāṇāṃ naraḥ kurvītâpriyaṃ /",
  "SA11sanss04u:1034_0": "devān manuṣyān varjitvā narakaṃ tasya gocaraṃ //",
  "SA11sanss04u:1035_0": "iti vistaraḥ pūrvavat //",
  "SA11sanss04u:1036_0": "na câtra viśeṣahetuḥ kaścid upadarśayituṃ śakyatae ity alaṃ vikalpena //",
  "SA11sanss04u:1037_0": "karmâvaraṇaviśuddhisūtre 'py āvaraṇaśabdenâna-",
  "SA11sanss04u:1038_0": "[ Cambridge MS f50b ---> ]",
  "SA11sanss04u:1039_0": "rthôktaḥ /",
  "SA11sanss04u:1040_0": "āvaraṇaṃ mañjuśrīr ucyate rāgâvaraṇaṃ dveṣâvaraṇaṃ mohâvaraṇaṃ dānam āvaraṇaṃ śīlakṣāntivīryadhyānaprajñâvaraṇaṃ /",
  "SA11sanss04u:1041_0": "pe /",
  "SA11sanss04u:1042_0": "tat kasya hetoḥ bālapṛthagjanā mañjuśrīr dānaṃ dadānā matsariṇām antike 'prasādaṃ kurvanti /",
  "SA11sanss04u:1043_0": "te tenâprasādena pratighacittam utpādayanti /",
  "SA11sanss04u:1044_0": "pratighakhiladoṣeṇa mahānarakeṣûpapadyante /",
  "SA11sanss04u:1045_0": "śīlaṃ rakṣanto duḥśīlān kutsayanti paribhāṣanti /",
  "SA11sanss04u:1046_0": "te teṣām avarṇaṃ ca bhāṣanti /",
  "SA11sanss04u:1047_0": "te teṣāṃ doṣaṃ śrutvā bahujanasyâprasādaṃ kurvanti /",
  "SA11sanss04u:1048_0": "te tenâprasādena durgatigāmino bhavanti /",
  "SA11sanss04u:1049_0": "te kṣāntiṃ bhāvayantaḥ kṣāntimadenâtmānam utkarṣayanti",
  "SA11sanss04u:1050_0": "pramādyanti /",
  "SA11sanss04u:1051_0": "vayaṃ kṣāntivādinaḥ /",
  "SA11sanss04u:1052_0": "ime punar anye vyāpannacittāḥ /",
  "SA11sanss04u:1053_0": "teṣāṃ kṣāntimadanamattānāṃ pramādamūlakāni duḥkhāny utpadyante /",
  "SA11sanss04u:1054_0": "te vīryam ārabhamāṇâtmānam utkarṣayanti parān paṃsayanti /",
  "SA11sanss04u:1055_0": "kusīdême bhikṣavo viharanty anabhiyuktāḥ śraddhādeyaṃ paribhuñjānāḥ /",
  "SA11sanss04u:1056_0": "nâite 'rhanti pānīyasthālakam api /",
  "SA11sanss04u:1057_0": "te tena vīryârambheṇâtmānam utkarṣayanti paraṃ ca paṃsayanti /",
  "SA11sanss04u:1058_0": "tān ahaṃ bālān iti vadāmi /",
  "SA11sanss04u:1059_0": "te dhyānaṃ samāpadyamānās tatra dhyānasamāpattau spṛhām",
  "SA11sanss04u:1060_0": "utpādayanti /",
  "SA11sanss04u:1061_0": "teṣām evaṃ bhavati /",
  "SA11sanss04u:1062_0": "vayaṃ samādhivihāriṇa /",
  "SA11sanss04u:1063_0": "ime 'nye bhikṣavo vikṣiptacittā viharanti /",
  "SA11sanss04u:1064_0": "kutas te buddhā bhaviṣyantîti vistaraḥ //",
  "SA11sanss04u:1065_0": "sarvadharmâpravṛttinirdeśe 'py āha /",
  "SA11sanss04u:1066_0": "bodhisatvâpattyā codayati /",
  "SA11sanss04u:1067_0": "dūrībhavati bodhiḥ /",
  "SA11sanss04u:1068_0": "ka-",
  "SA11sanss04u:1069_0": "[ Bendall ed p91 ---> ]",
  "SA11sanss04u:1070_0": "rmâvaraṇaṃ ca parigṛhṇāti /",
  "SA11sanss04u:1071_0": "īryayā codayati /",
  "SA11sanss04u:1072_0": "dūrībhavati bodhiḥ /",
  "SA11sanss04u:1073_0": "īryāpathena codayati dūrībhavati bodhiḥ /",
  "SA11sanss04u:1074_0": "saced bodhisatvasyântike hīnasaṃjñām utpādayati ātmani côdārasaṃjñāṃ kṣiṇoty ātmānaṃ-",
  "SA11sanss04u:1075_0": "[ Cambridge MS f51a ---> ]",
  "SA11sanss04u:1076_0": "karmâvaraṇaṃ ca gṛhṇāti /",
  "SA11sanss04u:1077_0": "iha bodhisatvena bodhisatvam avavadatânuśāsatā vā",
  "SA11sanss04u:1078_0": "śāstṛsaṃjñām upasthāpyâvavaditavyo 'nuśāsitavyaḥ /",
  "SA11sanss04u:1079_0": "bodhisatvena bodhisatvasyântike na paribhavacittam utpādayitavyaṃ /",
  "SA11sanss04u:1080_0": "saced asyâparityaktā bodhiḥ /",
  "SA11sanss04u:1081_0": "na devaputra bodhisatvaḥ kvacid eva kuśalamūlāni samucchinatti /",
  "SA11sanss04u:1082_0": "yathâdvitīyabodhisatvam āgamyêti /",
  "SA11sanss04u:1083_0": "anutpāditabodhicitte 'pi tāvad bodhir bhavye satve 'vamanyanā",
  "SA11sanss04u:1084_0": "pratiṣiddhā /",
  "SA11sanss04u:1085_0": "kiṃ punar uditabodhicitte //",
  "SA11sanss04u:1086_0": "yathôktaṃ śūraṅgamasamādhisūtre /",
  "SA11sanss04u:1087_0": "tatra dṛḍhamate katamad anutpāditabodhicittavyākaraṇaṃ //",
  "SA11sanss04u:1088_0": "iha dṛḍhamate sa pudgalaḥ pāñcagatike saṃsāre upapanno bhavati /",
  "SA11sanss04u:1089_0": "yadi vā nirayeṣu yadi vā tiryagyonau yadi vā yamaloke yadi vā deveṣu",
  "SA11sanss04u:1090_0": "yadi vā manuṣyeṣu /",
  "SA11sanss04u:1091_0": "sa ca pudgalas tīkṣṇêndriyo bhavati /",
  "SA11sanss04u:1092_0": "udārâdhimuktikaḥ /",
  "SA11sanss04u:1093_0": "tam enaṃ tathāgataḥ prajānāti /",
  "SA11sanss04u:1094_0": "ayaṃ puruṣapudgalo yāvad iyadbhiḥ",
  "SA11sanss04u:1095_0": "kalpakoṭīniyutaśatasahasrair anuttarāyāṃ samyaksaṃbodhau cittam utpādayiṣyati //",
  "SA11sanss04u:1096_0": "pe //",
  "SA11sanss04u:1097_0": "iyadbhiś câsaṃkhyeyakalpaśatasahasrair bodhim abhisaṃbhotsyate //",
  "SA11sanss04u:1098_0": "pe //",
  "SA11sanss04u:1099_0": "idaṃ dṛḍhamate ucyate /",
  "SA11sanss04u:1100_0": "bodhisatvasyânutpāditabodhicittavyākaraṇaṃ /",
  "SA11sanss04u:1101_0": "atha khalv āyuṣmān mahākāśyapo bhagavantam etad avocat /",
  "SA11sanss04u:1102_0": "adyâgreṇâsmābhir bhagavan sarvasatvānām antike",
  "SA11sanss04u:1103_0": "śāstṛsaṃjñôtpādayitavyā /",
  "SA11sanss04u:1104_0": "tat kasya hetoḥ /",
  "SA11sanss04u:1105_0": "na hy asmākam etaj jñānaṃ pravarttate /",
  "SA11sanss04u:1106_0": "katamasya bodhisatvasya bodhiparipācakānîndriyāṇi saṃvidyante /",
  "SA11sanss04u:1107_0": "katamasya na saṃvidyante /",
  "SA11sanss04u:1108_0": "tato vayaṃ bhagavann ajānānās tathārūpeṣu hīnasaṃjñām",
  "SA11sanss04u:1109_0": "utpādayema /",
  "SA11sanss04u:1110_0": "tena",
  "SA11sanss04u:1111_0": "[ Bendall ed p92 ---> ]",
  "SA11sanss04u:1112_0": "vayaṃ kṣaṇyema //",
  "SA11sanss04u:1113_0": "bhagavān āha /",
  "SA11sanss04u:1114_0": "sādhu sādhu kāśyapa subhāṣitā te iyaṃ vāk /",
  "SA11sanss04u:1115_0": "idaṃ ca mayā kāśyapârthavaśaṃ sa-",
  "SA11sanss04u:1116_0": "[ Cambridge MS f51b ---> ]",
  "SA11sanss04u:1117_0": "mpaśyamānena yuṣmākam",
  "SA11sanss04u:1118_0": "evaṃ dharmo deśito /",
  "SA11sanss04u:1119_0": "mā bhikṣavaḥ pudgalena pudgalaṃ pravicetavyaṃ /",
  "SA11sanss04u:1120_0": "yac chīghraṃ kṣaṇyati hi bhikṣavaḥ pudgalaḥ pudgalaṃ pravicinvan /",
  "SA11sanss04u:1121_0": "ahaṃ vā pudgalaṃ pramiṇuyāṃ yo vā syān mādṛśaḥ /",
  "SA11sanss04u:1122_0": "etena kāśyapa nirdeśena bodhisatvena vā śrāvakeṇa vā",
  "SA11sanss04u:1123_0": "sarvasatvānām antike śāstṛsaṃjñôtpādayitavyā /",
  "SA11sanss04u:1124_0": "mâtra kaścid bodhisatvayānikaḥ pudgalo bhavet tena tatrâtmā rakṣitavyêti /",
  "SA11sanss04u:1125_0": "yasya tu niyatam eva bodhiprāpticihnam asti tatra sutarām avamanyanā",
  "SA11sanss04u:1126_0": "rakṣitavyā //",
  "SA11sanss04u:1127_0": "yathôktam āryasaddharmapuṇḍarīkasūtre /",
  "SA11sanss04u:1128_0": "iṣṭāmayān mṛttikasaṃcitān vā prītāś ca kurvanti jinasya",
  "SA11sanss04u:1129_0": "stūpān /",
  "SA11sanss04u:1130_0": "uddiśya vā pāṃśukarâśayo 'pi aṭavīṣu durgeṣu ca",
  "SA11sanss04u:1131_0": "kārayanti //",
  "SA11sanss04u:1132_0": "siktāmayā vā puna kūṭa kṛtvā ye kecid uddiśya jināna stūpān /",
  "SA11sanss04u:1133_0": "kumārakāḥ krīḍiṣu tatra tatra /",
  "SA11sanss04u:1134_0": "te sarvi bodhāyâbhūṣi lābhinaḥ //",
  "SA11sanss04u:1135_0": "[ Bendall ed p93 ---> ]",
  "SA11sanss04u:1136_0": "yāvat //",
  "SA11sanss04u:1137_0": "ye citrabhittīṣu karonti vigrahaṃ /",
  "SA11sanss04u:1138_0": "paripūrṇagātrāṃś chatapuṇyalakṣaṇān //",
  "SA11sanss04u:1139_0": "likhet svayaṃ câpi likhāpayed vā /",
  "SA11sanss04u:1140_0": "te sarvi bodhāyâbhūṣi lābhinaḥ //",
  "SA11sanss04u:1141_0": "ye câpi kecit tarhi śikṣamāṇāḥ /",
  "SA11sanss04u:1142_0": "krīḍāratiṃ câpi vinodayantaḥ //",
  "SA11sanss04u:1143_0": "nakhena kāṣṭhena kṛtāsi vigrahān /",
  "SA11sanss04u:1144_0": "bhittīṣu puruṣâtha kumārakā vā //",
  "SA11sanss04u:1145_0": "sarve ca te bodhi abhūṣi lābhinaḥ //",
  "SA11sanss04u:1146_0": "pe //",
  "SA11sanss04u:1147_0": "vādāpitā jhallariyo 'pi ye hī /",
  "SA11sanss04u:1148_0": "jalamaṇḍakā vâpy atha maṇḍakā vā /",
  "SA11sanss04u:1149_0": "sugatānam uddiśyatha pūjanârthaṃ gītaṃ ca gītaṃ madhuraṃ manojñaṃ /",
  "SA11sanss04u:1150_0": "sarve ca te buddhâbhūṣi loke //",
  "SA11sanss04u:1151_0": "kṛtvā ca yāṃ bahuvidhadhātupūjāṃ /",
  "SA11sanss04u:1152_0": "kim alpakampī sugatāna dhātuṣu /",
  "SA11sanss04u:1153_0": "ekaṃ pi vādāyiya vādyabhāṇḍam /",
  "SA11sanss04u:1154_0": "puṣpeṇa câikena hi pūjayitvā /",
  "SA11sanss04u:1155_0": "[ Bendall ed p94 ---> ]",
  "SA11sanss04u:1156_0": "anupūrva drakṣyanti hi buddhakoṭyaḥ /",
  "SA11sanss04u:1157_0": "yaiś ca",
  "SA11sanss04u:1158_0": "[ Cambridge MS f52a ---> ]",
  "SA11sanss04u:1159_0": "añjalis tatra kṛtâpi stūpe /",
  "SA11sanss04u:1160_0": "paripūrṇâikātalaśaktikā vā /",
  "SA11sanss04u:1161_0": "onāmitaṃ śīrṣa bhaven muhūrttaṃ /",
  "SA11sanss04u:1162_0": "onāmitaṃ kāya tathâikavāraṃ /",
  "SA11sanss04u:1163_0": "namo 'stu buddhāya kṛtâikavāraṃ /",
  "SA11sanss04u:1164_0": "ye hī tadā dhātudhāreṣu teṣu /",
  "SA11sanss04u:1165_0": "vikṣiptacittair api yathâikavāraṃ /",
  "SA11sanss04u:1166_0": "te sarvi prāptêmam agrabodhim /",
  "SA11sanss04u:1167_0": "sugatāna teṣāṃ tada tasmi kāle /",
  "SA11sanss04u:1168_0": "parinirvṛtānām atha tiṣṭhatāṃ vā /",
  "SA11sanss04u:1169_0": "ye dharmanāmâpi śṛṇūṣu satvās /",
  "SA11sanss04u:1170_0": "te sarvi bodhāyâbhūṣi lābhina /",
  "SA11sanss04u:1171_0": "iti //",
  "SA11sanss04u:1172_0": "mahākaruṇāsūtre 'py uktaṃ //",
  "SA11sanss04u:1173_0": "tad yathā vāḍiśikena mahaty udakasarasi matsyâkarṣaṇârthaṃ sâmiṣaṃ vaḍiśaṃ prakṣiptaṃ bhavet samanantaraprakṣiptaṃ ca",
  "SA11sanss04u:1174_0": "matsyena nigīrṇaṃ bhavet /",
  "SA11sanss04u:1175_0": "kiṃ câpi sa matsyôdakasarasi bhramaty atha ca punar vaddhâiva",
  "SA11sanss04u:1176_0": "sa vaktavyo dṛḍhena sūtreṇa sthalagatadaṇḍasunibaddhena /",
  "SA11sanss04u:1177_0": "yat sa vāḍiśikâgatya tena sūtralāghavena jānāti /",
  "SA11sanss04u:1178_0": "gṛhīto matsyêti /",
  "SA11sanss04u:1179_0": "tam enaṃ sūtrād gṛhītvā sthalagataṃ ka-",
  "SA11sanss04u:1180_0": "[ Bendall ed p95 ---> ]",
  "SA11sanss04u:1181_0": "roti",
  "SA11sanss04u:1182_0": "yathākāmakaraṇāya paribhogāya /",
  "SA11sanss04u:1183_0": "evam eva ye satvā buddheṣu bhagavatsu cittaṃ prasādya kuśalamūlam",
  "SA11sanss04u:1184_0": "avaropayanti /",
  "SA11sanss04u:1185_0": "antaśâikacittaprasādam api /",
  "SA11sanss04u:1186_0": "kiṃ câpi te satvā duṣkṛtena karmâvaraṇenâkṣaṇeṣûpapannā bhavanty atha ca buddhā bhagavantas tān satvān bauddhena",
  "SA11sanss04u:1187_0": "jñānena saṃgrahavastusūtreṇa gṛhītvā saṃsārôdakasarasôddhṛtya nirvāṇasthale sthāpayantîti //",
  "SA11sanss04u:1188_0": "tasmād eṣu śāstṛsaṃjñā kāryā /",
  "SA11sanss04u:1189_0": "vandamānāś ca manasā vanditavyāḥ /",
  "SA11sanss04u:1190_0": "bhavati hi navako 'pi bodhicittabalād vandyo /",
  "SA11sanss04u:1191_0": "yathā meghena dramiḍena mahābodhisatvenâpi satā navakâryasudhanaḥ sarvaśarīreṇa praṇipatya vanditaḥ /",
  "SA11sanss04u:1192_0": "niyatârthaṃ cêdaṃ /",
  "SA11sanss04u:1193_0": "yathâdhyāśayasaṃcodanâdiṣu",
  "SA11sanss04u:1194_0": "sarvabodhisatvayānikapudgalanamaskāro 'nujñātavyaḥ /",
  "SA11sanss04u:1195_0": "sarvaśabdenâtmano 'pi grahaṇāt /",
  "SA11sanss04u:1196_0": "katham ekatra vandya",
  "SA11sanss04u:1197_0": "[ Cambridge MS f52b ---> ]",
  "SA11sanss04u:1198_0": "vandakatvaṃ na virudhyate /",
  "SA11sanss04u:1199_0": "parasparaṃ vandyatvenâivâlambanāt /",
  "SA11sanss04u:1200_0": "atâivânāsvādanād apuṇyabhāvaḥ /",
  "SA11sanss04u:1201_0": "kiṃ ca buddhānām apy evam iṣyate /",
  "SA11sanss04u:1202_0": "mā bhūd anavasthā /",
  "SA11sanss04u:1203_0": "ekasya cânyūnatêti //",
  "SA11sanss04u:1204_0": "āryasarvadharmavaipulyasaṃgrahasūtre 'py anarthôktaḥ /",
  "SA11sanss04u:1205_0": "sūkṣmaṃ hi mañjuśrīḥ saddharmapratikṣepakarmâvāraṇaṃ /",
  "SA11sanss04u:1206_0": "yo hi kaścin mañjuśrīs tathāgatabhāṣitadharme kasmiṃścic chobhanasaṃjñāṃ karoti /",
  "SA11sanss04u:1207_0": "kvacid aśobhanasaṃjñāṃ sa saddharmaṃ pratikṣipati /",
  "SA11sanss04u:1208_0": "tena saddharmaṃ pratikṣipatā tathāgato 'bhyākhyāto bhavati /",
  "SA11sanss04u:1209_0": "dharmaḥ pratikṣipto bhavati /",
  "SA11sanss04u:1210_0": "saṃgho 'pavādito bhavati /",
  "SA11sanss04u:1211_0": "yâivaṃ vadatîdaṃ yuktam idam ayuktam iti sa saddharmaṃ pratikṣipati /",
  "SA11sanss04u:1212_0": "na mayā pṛthak kaścid dharmaḥ śrāvakayānasaṃprayuktaḥ",
  "SA11sanss04u:1213_0": "pratyekabuddhayānasaṃprayukto mahāyānasaṃprayukto deśitaḥ /",
  "SA11sanss04u:1214_0": "tat te mohapuruṣêmaṃ mama dharmaṃ nānākariṣyanti /",
  "SA11sanss04u:1215_0": "idaṃ śrāvakāṇāṃ deśitam idaṃ pratyekabuddhānām idaṃ bodhisatvānām iti /",
  "SA11sanss04u:1216_0": "sa nānātvasaṃjñayā saddharmaṃ pratikṣipati /",
  "SA11sanss04u:1217_0": "iyaṃ bodhisatvasya śikṣā /",
  "SA11sanss04u:1218_0": "iyaṃ bodhisatvasyâśikṣêti saddharmaṃ pratikṣipati /",
  "SA11sanss04u:1219_0": "dharmabhāṇakasyâsti pratibhānaṃ nâsti pratibhānam iti",
  "SA11sanss04u:1220_0": "saddharmaṃ pratikṣipati /",
  "SA11sanss04u:1221_0": "dharmaṃ dharmatayā ka-",
  "SA11sanss04u:1222_0": "[ Bendall ed p96 ---> ]",
  "SA11sanss04u:1223_0": "thayati saddharmaṃ pratikṣipati /",
  "SA11sanss04u:1224_0": "apagate buddhôtpāde nâsti dhāraṇīpratilambhêti dharmaṃ pratikṣipati /",
  "SA11sanss04u:1225_0": "nâsti dharmabhāṇakasya dhāraṇīpratilambhêti dharmaṃ pratikṣipati /",
  "SA11sanss04u:1226_0": "dharmabhāṇakasya caryāṃ dūṣayati dharmaṃ pratikṣipati /",
  "SA11sanss04u:1227_0": "dharmabhāṇako na pratipattisaṃpannêti dharmaṃ pratikṣipati /",
  "SA11sanss04u:1228_0": "pramādenâinaṃ codayati saddharmaṃ pratikṣipati /",
  "SA11sanss04u:1229_0": "īryāpathena codayati saddharmaṃ pratikṣipati /",
  "SA11sanss04u:1230_0": "akṣaracaryayā śīlavipattyā codayati dharmaṃ pratikṣipati /",
  "SA11sanss04u:1231_0": "prati-",
  "SA11sanss04u:1232_0": "[ Cambridge MS f53a ---> ]",
  "SA11sanss04u:1233_0": "bhānena saṃpādayatîti dharmaṃ pratikṣipati /",
  "SA11sanss04u:1234_0": "āloko 'sya dharmāṇāṃ na suviditêti dharmaṃ pratikṣipati /",
  "SA11sanss04u:1235_0": "mantreṇa mantram abudhyamānaḥ prativadatîti dharmaṃ pratikṣipati /",
  "SA11sanss04u:1236_0": "akṣarasaṃjñyā tathāgataśāsanaṃ nâvagāhatêti dharmaṃ pratikṣipati /",
  "SA11sanss04u:1237_0": "sūtreṇa sūtraṃ virodhayatîti dharmaṃ pratikṣipati /",
  "SA11sanss04u:1238_0": "gāthayā gāthāṃ virodhayatîti dharmaṃ pratikṣipati /",
  "SA11sanss04u:1239_0": "akṣarasaṃjñayā kañcid adhimuktaṃ karoti kañcin na karotîti",
  "SA11sanss04u:1240_0": "dharmaṃ pratikṣipati /",
  "SA11sanss04u:1241_0": "dharmabhaṇakasyârthāny akathām abhināmayatîti dharmaṃ pratikṣipati /",
  "SA11sanss04u:1242_0": "vicakṣuḥ karmâsya karoti dharmaṃ pratikṣipati /",
  "SA11sanss04u:1243_0": "saṃlāpayan vadatîti dharmaṃ pratikṣipati /",
  "SA11sanss04u:1244_0": "ihâsyâsti caryêhâsya nâsti caryêti dharmaṃ pratikṣipati /",
  "SA11sanss04u:1245_0": "idaṃ sûktam idam asûktam iti dharmaṃ pratikṣipati /",
  "SA11sanss04u:1246_0": "anena nâsti caryêti dharmaṃ pratikṣipati /",
  "SA11sanss04u:1247_0": "anena buddhavacanasamayôkto nânena buddhavacanasamayôktêti",
  "SA11sanss04u:1248_0": "dharmaṃ pratikṣipatîti hi mañjuśrīr yāvat kiñcid vilopayati",
  "SA11sanss04u:1249_0": "tāvad dharmaṃ pratikṣipati /",
  "SA11sanss04u:1250_0": "dharmabhāṇakasyêdaṃ rūpam iti cintayati vadati bhikṣur vā",
  "SA11sanss04u:1251_0": "bhikṣuṇī vôpāsako vôpāsikā vā /",
  "SA11sanss04u:1252_0": "sarvaḥ sa saddharmaṃ pratikṣipatîty ādi //",
  "SA11sanss04u:1253_0": "atrâiva côktaṃ /",
  "SA11sanss04u:1254_0": "yasya kasyacit kulaputra tathāgatasya parinirvṛtasya dharmaḥ pratibhāti",
  "SA11sanss04u:1255_0": "yathâdhimuktānāṃ satvānāṃ deśayituṃ /",
  "SA11sanss04u:1256_0": "tasyāṃ ca parṣadi yady ekasatvasyâpi ekaromaharṣo bhaved ekâśrupāto vā sarvaḥ sa tathāgatânubhāvena /",
  "SA11sanss04u:1257_0": "tatra mohapuruṣâbodhisatvā bodhisatvapratijñā bodhisatvadūṣakā dharmastainyakuhakâivaṃ vakṣyanti",
  "SA11sanss04u:1258_0": "dharmôpadeśakebhyaḥ /",
  "SA11sanss04u:1259_0": "kim ete /",
  "SA11sanss04u:1260_0": "na budhyantae iti //",
  "SA11sanss04u:1261_0": "[ Bendall ed p97 ---> ]",
  "SA11sanss04u:1262_0": "pe //",
  "SA11sanss04u:1263_0": "ye bodhisatveṣv avamanyanāṃ kurvanti /",
  "SA11sanss04u:1264_0": "nâhaṃ teṣāṃ paryantakṛtaṃ nirayaṃ-",
  "SA11sanss04u:1265_0": "[ Cambridge MS f53b ---> ]",
  "SA11sanss04u:1266_0": "saṃvadāmi /",
  "SA11sanss04u:1267_0": "tat kasya hetoḥ /",
  "SA11sanss04u:1268_0": "yo bodhisatvo dharmabhāṇakam apavādati buddhaṃ sa vigarhati",
  "SA11sanss04u:1269_0": "dharmaṃ sa pratikṣipati saṃghaṃ sa jugupsati /",
  "SA11sanss04u:1270_0": "buddhe so 'gauravo yo dharmabhāṇake 'gauravaḥ /",
  "SA11sanss04u:1271_0": "buddhaṃ sa na draṣṭukāmo yo dharmabhāṇakam adraṣṭukāmaḥ /",
  "SA11sanss04u:1272_0": "buddhasya so 'varṇaṃ bhāṣate yo dharmabhāṇakasyâvarṇaṃ bhāṣate /",
  "SA11sanss04u:1273_0": "buddhas tena parityakto bhavati yaḥ prathamacittôtpādike 'pi",
  "SA11sanss04u:1274_0": "bodhisatve pratighacittaṃ karotîti //",
  "SA11sanss04u:1275_0": "pe //",
  "SA11sanss04u:1276_0": "yo 'py ayaṃ maitreya ṣaṭpāramitāsamudāgamo bodhisatvānāṃ saṃbodhāya taṃ te mohapuruṣâivaṃ vakṣyanti /",
  "SA11sanss04u:1277_0": "prajñāpāramitāyām eva bodhisatvena śikṣitavyaṃ /",
  "SA11sanss04u:1278_0": "kiṃ śeṣābhiḥ pāramitābhiḥ /",
  "SA11sanss04u:1279_0": "te 'nyāṃ pāramitāṃ dūṣayitavyāṃ manyante /",
  "SA11sanss04u:1280_0": "tat kiṃ manyase 'jita duṣprajñaḥ sa kāśirājâbhūd yena",
  "SA11sanss04u:1281_0": "kapotârthaṃ śyenāya svamāṃsāni dattāni /",
  "SA11sanss04u:1282_0": "maitreyâha /",
  "SA11sanss04u:1283_0": "nô hîdaṃ bhagavan /",
  "SA11sanss04u:1284_0": "bhagavān āha /",
  "SA11sanss04u:1285_0": "yāni mayā maitreya bodhisatvacaryāṃ caratā ṣaṭpāramitāpratisaṃyuktāni kuśalamūlāny upacitāni apakṛtaṃ nu taiḥ kuśalamūlaiḥ /",
  "SA11sanss04u:1286_0": "maitreyâha /",
  "SA11sanss04u:1287_0": "nô hîdaṃ bhagavan //",
  "SA11sanss04u:1288_0": "bhagavān āha /",
  "SA11sanss04u:1289_0": "tvaṃ tāvad ajita ṣaṣṭiṃ kalpān dānapāramitāyāṃ ṣaṣṭiṃ kalpān śīlapāramitāyāṃ ṣaṣṭiṃ kalpān",
  "SA11sanss04u:1290_0": "kṣāntipāramitāyāṃ ṣaṣṭiṃ kalpān vīryapāramitāyāṃ ṣaṣṭiṃ kalpān dhyānapāramitāyāṃ ṣaṣṭiṃ kalpān prajñāpāramitāyāṃ samudāgataḥ /",
  "SA11sanss04u:1291_0": "tat te mohapuruṣâivaṃ vakṣyanti /",
  "SA11sanss04u:1292_0": "ekanayenâiva bodhir yad uta śūnyatānayenêti /",
  "SA11sanss04u:1293_0": "te caryāsu pariśuddhā bhaviṣyantîty ādi //",
  "SA11sanss04u:1294_0": "iti śikṣāsamuccaye caturthaḥ paricchedaḥ //",
  "SA11sanss04u:1295_0": "Copyright (c) 2002 by Jens Braarvig - Oslo"
}