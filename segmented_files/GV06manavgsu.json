{
  "GV06manavgsu:0": "śrīmaitrāyaṇīyamānavagṛhyasūtrabhāṣyam /",
  "GV06manavgsu:1": "prathamaḥ puruṣaḥ /",
  "GV06manavgsu:2": "prathamaḥ khaṇḍaḥ",
  "GV06manavgsu:3": "atha mānavagṛhyasūtraprārambhaḥ /",
  "GV06manavgsu:4": "oṃ upanayanaprabhṛti vratacārī syāt // ManGS_1,1.1 //",
  "GV06manavgsu:5": "mārgavāsāḥ saṃhatakeśo bhākṣācāryavṛttiḥ saśalkadaṇḍaḥ sapta /",
  "GV06manavgsu:6": "muñjāṃ mekhalāṃ dhārayedācāryasyāpratikūlaḥ sarvakārī // ManGS_1,1.2 //",
  "GV06manavgsu:7": "yadenamupeyāt tadasmai dadyād bahūnāṃ yena saṃyuktaḥ // ManGS_1,1.3 //",
  "GV06manavgsu:8": "nāsya śayyāmāviśet // ManGS_1,1.4 //",
  "GV06manavgsu:9": "na savasrayet // ManGS_1,1.5 //",
  "GV06manavgsu:10": "na rathamārohet // ManGS_1,1.6 //",
  "GV06manavgsu:11": "nānṛtaṃ vadet // ManGS_1,1.7 //",
  "GV06manavgsu:12": "na muṣitāṃstriyaṃ prekṣeta // ManGS_1,1.8 //",
  "GV06manavgsu:13": "na vihārārtho jalpet // ManGS_1,1.9 //",
  "GV06manavgsu:14": "na rucyarthaṃ kiṃcana dhārayīta // ManGS_1,1.10 //",
  "GV06manavgsu:15": "sarvāṇi sāṃ sparśikāni strībhyo varjjayet // ManGS_1,1.11 //",
  "GV06manavgsu:16": "na madhumāṃse prāśnīyāt kṣāralavaṇe ca // ManGS_1,1.12 //",
  "GV06manavgsu:17": "na snāyādudakaṃ vā bhyāveyāt // ManGS_1,1.13 //",
  "GV06manavgsu:18": "yadi snāyāddaṇḍa ivāpsu plaveta // ManGS_1,1.14 //",
  "GV06manavgsu:19": "prāgastamayānniṣkramya samidhāvahārerddhariṇyau brahmavarcasakāma iti śrutiḥ // ManGS_1,1.15 //",
  "GV06manavgsu:20": "imaṃ stomamarhata ityagniṃ parisamuhya paryukṣya paristīryaidhosyedhiṣīmahīti samidhamādadhāti,",
  "GV06manavgsu:21": "samidasi samedhiṣīmahīti dvitīyām // ManGS_1,1.16 //",
  "GV06manavgsu:22": "apo adyānvacāriṣamityupatiṣṭhate // ManGS_1,1. 17 //",
  "GV06manavgsu:23": "yadagre tapasā tapo brahmacaryamupeyamasi /",
  "GV06manavgsu:24": "priyāḥ śrutasya bhūyāsmāyuṣmantaḥ sumedhasa iti mukhaṃ vimṛṣṭe // ManGS_1,1.18 //",
  "GV06manavgsu:25": "bhadraṃ karṇebhiḥ śṛṇuyāma devā iti śrotre abhimṛśati // ManGS_1,1.19 //",
  "GV06manavgsu:26": "bhadraṃ paśyemākṣābhir yajatrā iti cakṣuṣī // ManGS_1,1.20 //",
  "GV06manavgsu:27": "sthirai raṅgai stuṣṭuvāṃ sastanūbhir vyaśema devahitaṃ yadāyu rityaṅgāni // ManGS_1,1.21 //",
  "GV06manavgsu:28": "iha dhṛtiriha svadhṛtiriti hṛdayadeśamārabhya japati // ManGS_1,1.22 //",
  "GV06manavgsu:29": "rucaṃ no dhehīti pṛthivīmārabhate // ManGS_1,1.23 //",
  "GV06manavgsu:30": "tryāyuṣaṃ jamadagneḥ kaśyapasya tryāyuṣamagastyasya tryāyuṣam /",
  "GV06manavgsu:31": "yaddevānāṃ tryāyuṣaṃ tanme astu tryāyuṣamiti bhasmānāṅgāni saṃspṛśyāpohiṣṭhīyābhirmārjāyate // ManGS_1,1.24 //",
  "GV06manavgsu:32": "iti prathamaḥ khaṇḍaḥ //1//",
  "GV06manavgsu:34": "dvitīyaḥ khaṇḍaḥ /",
  "GV06manavgsu:35": "oṃ atha saṃdhyāmupāste // ManGS_1,2.1 //",
  "GV06manavgsu:36": "prāgastamayānniṣkramyottarato grāmasya purastādvā śucau deśe niṣedyopaspṛśyāpāmañjaliṃpūrayitvā pradakṣiṇamāvṛtya āyāhiviraje devyakṣare brahmasaṃmite /",
  "GV06manavgsu:37": "gāyatrīṃ chandasāṃ mātaridaṃ brahma juṣasva me ' ityāvāhayati // ManGS_1,2.2 //",
  "GV06manavgsu:38_0": "ādyojo 'sīti japitvā kaste yunaktīti yojayitvoṃ bhūrbhuvaḥ svastatsaviturityaṣṭau",
  "GV06manavgsu:38_1": "kṛtvaḥ prayuṅkta ityāmnātāḥ kāmā ādevo yātīti triṣṭubhaṃ rājavanyasya yuñjata iti",
  "GV06manavgsu:38_2": "jagatiṃ vaiśamya // ManGS_1,2.3 //",
  "GV06manavgsu:39": "udutyaṃ jātavedasamiti dve nigadya kaste vimuñjatīti vimucyodakāñjalimutsṛjati // ManGS_1,2.4 //",
  "GV06manavgsu:40": "evaṃ prātastiṣṭhan // ManGS_1,2.5 //",
  "GV06manavgsu:41_0": "etena dharmeṇa dvādaśacaturviṃśatiṃ ṣaṭtriśatamaṣṭācatvāriṃ śataṃ vā varṣāṇi yo brāhmaṇo",
  "GV06manavgsu:41_1": "rājanyo vaiśyo vā drahmacaryaṃ carati muṇḍaḥ śikhājaṭaḥ sarvajaṭo vā malajñurabalaḥ",
  "GV06manavgsu:41_2": "kṛśaḥ snātvā sa sarvaṃ vindate yatkiṃcinmanasecchatīti // ManGS_1,2.6 //",
  "GV06manavgsu:42": "etena dharmeṇa sādhvadhīte // ManGS_1,2.7 //",
  "GV06manavgsu:43": "chandasyarthānbudhvā snīsyan gāṃ kārayet // ManGS_1,2.8 //",
  "GV06manavgsu:44": "ācāryamarhayocchrotriyaḥ // ManGS_1,2.9 //",
  "GV06manavgsu:45": "anyo vedapāṭhī na tasya snānam // ManGS_1,2.10 //",
  "GV06manavgsu:46": "āpo hiṣṭheti tisṛbhirhiraṇyavarṇāḥ śucaya iti dvābhyāṃ snātvāhate vāsasī paridhatte // ManGS_1,2.11 //",
  "GV06manavgsu:47": "vasvasi vasumantaṃ mā kuru sauvarcasāya mā tejase brahmavarcasāya paridadhāmīti paridadhāti // ManGS_1,2.12 //",
  "GV06manavgsu:48": "yathā dyauśca pṛthivī ca na bibhīto na riṣyataḥ /",
  "GV06manavgsu:49": "evaṃ me prāṇa mā riṣa ityāṅkte // ManGS_1,2.13 //",
  "GV06manavgsu:50": "hiraṇyamāvadhnīte // ManGS_1,2.1 //",
  "GV06manavgsu:51": "chatraṃ dhārayate daṇḍaṃ mālāṃ gandham // ManGS_1,2.15 //",
  "GV06manavgsu:52": "pratiṣṭhe sthodaivate dyāvāpṛthivī mā mā saṃtāptamityupānahau // ManGS_1,2.16 //",
  "GV06manavgsu:53": "dvivastro 'ta urdhvaṃ bhavati tasmācchobhanaṃ vāso bhartavyamiti śrutiḥ // ManGS_1,2.17 //",
  "GV06manavgsu:54": "āmantryagurūn gurubandhūṃśca svān gṛhānvrajet // ManGS_1,2.18 //",
  "GV06manavgsu:55_0": "pratiṣiddhamaparayā dvārā niṣkramaṇaṃ malavadvāsasā saha saṃvastraṇaṃ rajaḥ sunāsinyā",
  "GV06manavgsu:55_1": "saha śayyā gurorduruktavacanamasthāne śayanaṃ smayanaṃ saraṇaṃ sthānaṃ yānaṃ gānaṃ",
  "GV06manavgsu:55_2": "tasya cekṣaṇam // ManGS_1,2.19 //",
  "GV06manavgsu:56": "paurṇamāsyāmamāvāsyāyāṃ vāgneyena paśunā yajeta // ManGS_1,2.20 //",
  "GV06manavgsu:57": "tasya pavirbhakṣayitvā yathāsukhamata ūrdhvaṃ madhumāṃse prāśnīyātkṣāralavaṇe ca // ManGS_1,2.21 //",
  "GV06manavgsu:58": "iti dvitīyaḥ khaṇḍaḥ //",
  "GV06manavgsu:60": "tṛtīyaḥ khaṇḍaḥ /",
  "GV06manavgsu:61": "yamevaṃ vidvāṃsamabhyudiyādvābhyasta miyādvā pratibudhya japet",
  "GV06manavgsu:62": "punarmā maitvindriyaṃ punarāyuḥ punarbhagaḥ",
  "GV06manavgsu:63": "punardraviṇā maitu māṃ punarvāhyaṇa maitu mām",
  "GV06manavgsu:64": "athoyatheme dhiṣṇyāso agnayo yathāsthānaṃ",
  "GV06manavgsu:65": "kalpayantā mihai-vetyabhyuditaḥ // ManGS_1,3.1 //",
  "GV06manavgsu:66": "punarmātmā punarāyuraitu punaḥ prāṇaḥ punarākūtiraitu vaiśvānaro vāvṛdhāno vareṇāntastiṣṭhato me mano amṛtasya ketuḥ ityabhyasta mitaḥ // ManGS_1,3.2 //",
  "GV06manavgsu:67": "ubhāveva vābhyudito japedubhāveva vābhyastamitaḥ // ManGS_1,3.3 //",
  "GV06manavgsu:68_0": "yadyācaraṇīyānvācaredanākrośedabhojyasyavānna maśnīyādakṣi vāspandetkarṇo vākrośedagniṃ",
  "GV06manavgsu:68_1": "vā citimārohetsmaśānaṃ vā gacchedyupaṃ vospṛśedretaso vā skandedetābhyāmeva mantrābhyāmāhutirjuhuyādapi",
  "GV06manavgsu:68_2": "vājyalipte samidhe vādadhyādapi vā mantrāveva japet // ManGS_1,3.4 //",
  "GV06manavgsu:69": "evamadharmamācaryāsthūlam // ManGS_1,3.5 //",
  "GV06manavgsu:70": "sthūle veṣaṇayā viharedavastro lomatvagācchādo 'gnimārohetsaṃgrāme vā dhātayedapi vāgnimindhānaṃ tapasā'tmānamupayojayīta // ManGS_1,3.6 //",
  "GV06manavgsu:71": "iti tṛtīyaḥ khaṇḍaḥ",
  "GV06manavgsu:73": "caturthaḥ khaṇḍaḥ",
  "GV06manavgsu:74": "varṣāsu śravaṇena svādhyāyānupākurute // ManGS_1,4.1 //",
  "GV06manavgsu:75": "sa juheti-",
  "GV06manavgsu:76": "apvānāmāsi tasyāstejoṣṭraṃ gamayem /",
  "GV06manavgsu:77": "ahamiddhi pituḥ parimedhāmṛtasya jagrabha sūrya ivājani svāhā /",
  "GV06manavgsu:78": "sarasvatīnāmāsi sarasvannāmāsi /",
  "GV06manavgsu:79": "yuktirnāmāsi yojo nāmāsi /",
  "GV06manavgsu:80": "matirnāmāsi mane nāmāsi //",
  "GV06manavgsu:81": "tasyāstejoṣṭrīṃ gameyam /",
  "GV06manavgsu:82": "tasya tejoṣṭraṃ gamayemiti sarvatrānuṣajati // ManGS_1,4.2 //",
  "GV06manavgsu:83": "yuje svāhā prayuje svāhodyujesvāhetyetairattevāsināṃ yogamicchanniti // ManGS_1,4.3 //",
  "GV06manavgsu:84": "prāk sviṣṭakṛtotha japati /",
  "GV06manavgsu:85": "ṛtaṃ vadiṣyāmi satyaṃ vadiṣyāmi tanmāmavatu tadvaktāramavatvavatu mā bhavatu vaktāram /",
  "GV06manavgsu:86": "vāṅ me manasi pratiṣṭhinā,",
  "GV06manavgsu:87": "mano me vaici pratiṣṭhitamāvirāyurmayi dhehi vedasya vāṇīḥ stha /",
  "GV06manavgsu:88": "oṃ bhūrbhuvaḥ svastatsavituriti // ManGS_1,4.4 //",
  "GV06manavgsu:89": "darbhapāṇistriḥ sāvitrī madhīte /",
  "GV06manavgsu:90": "triṃścādito 'nuvākān /",
  "GV06manavgsu:91": "ko vā yunaktīti ca /",
  "GV06manavgsu:92": "upākurmahe 'dhyāyānupatiṣṭhantu chandāsīti ca // ManGS_1,4.5 //",
  "GV06manavgsu:93": "tasyānadhyāyāḥ samūhanvāto valīkakṣāraprabhṛti varṣaṃ na vidyotamāne na stanayatīti śrutirākālikaṃ devatumulaṃ vidyuddhanvolkātyakṣarāḥ śabdāḥ /",
  "GV06manavgsu:94": "ācāreṇānye // ManGS_1,4.6 //",
  "GV06manavgsu:95": "arddhapañcamānmāsānadhītyotsṛjati pañcārddhaṣaṣṭhānvā // ManGS_1,4.7 //",
  "GV06manavgsu:96": "atha japati ṛta mavādiṣaṃ tanmāvīt ttadvaktāramāvīdāvīnmāmāvīdvaktāram /",
  "GV06manavgsu:97": "vādh me manasi pratiṣṭhitā mano me vāci pratiṣṭhitaṃ māvirāyur mayi dhehi /",
  "GV06manavgsu:98": "vedasya vāṇīḥ stha /",
  "GV06manavgsu:99": "oṃ bhūrbhuvaḥ svastatsavituriti // ManGS_1,4.8 //",
  "GV06manavgsu:100": "darbhapāṇistriḥ sāvitrīmadhīte /",
  "GV06manavgsu:101": "trīṃścādito 'muvākān ko vo vimuñcatīti vimucyotsṛjāmahedhyāyānpratīśvasantu chandāsīti ca // ManGS_1,4.9 //",
  "GV06manavgsu:102": "pratipadaṃ pakṣiṇīṃ rātrīṃ nādhīyīta nāta ūrdhvamabhreṣu // ManGS_1,4.10 //",
  "GV06manavgsu:103": "ākāliko vidyutsnanayitnuvarṣeṣu // ManGS_1,4.11 //",
  "GV06manavgsu:104": "gonāmeṣu mantrabrāhmaṇakalpayitṛmedhamahāvratāṣṭāpadīṃ vaiṣuvatāni divādhīyīta vaiṣuvattamārdrapāṇiḥ // ManGS_1,4.12 //",
  "GV06manavgsu:105": "rudānna naktaṃ na bhuktā na grāme // ManGS_1,4.13 //",
  "GV06manavgsu:106": "śukriyasya pravargyakalpe niyamo vyākhyātastrayoviṃśaṃ tu saṃmīlya // ManGS_1,4.14 //",
  "GV06manavgsu:107": "gavāṃ tu na sakāśe gonāmāni gārbhiṇīnāmasakāśe 'ṣṭāpadīṃreto mūtramiti ca // ManGS_1,4.15 //",
  "GV06manavgsu:108": "śunīśīryasya ca saurye cakṣuṣkāmasya cakṣurno dhehi cakṣuṣa iti sūryo 'po 'vagāhata iti ca ādityasairyayāmyāni ṣaḍṛcāni divādhīyīta // ManGS_1,4.16 //",
  "GV06manavgsu:109": "upākṛtyotsṛjya ca tryahaṃ pañcarātrameke // ManGS_1,4.17 //",
  "GV06manavgsu:110": "vedārambhaṇe samāptau cākālam // ManGS_1,4.18 //",
  "GV06manavgsu:111": "iti caturthaḥ khaṇḍaḥ /",
  "GV06manavgsu:113": "pañcamaḥ khaṇḍaḥ",
  "GV06manavgsu:114": "athāto 'ntarakalpaṃ vyākhyāsyāmaḥ // ManGS_1,5.1 //",
  "GV06manavgsu:115": "darbhamayaṃ vāsaḥ paridhāyacamyāpāṃ naptra iti tīre japitvāpo 'vagāhya oṃbhūrbhuvaḥ svastatsavituriti // ManGS_1,5.2 //",
  "GV06manavgsu:116": "darbhapāṇistriḥ sāvitrīmadhīte trīṃ śvādito 'nuvākān // ManGS_1,5.3 //",
  "GV06manavgsu:117": "āpo devīrhaviṣmatīrimā nigrābhyo stha mahitrīṇāmavo 'stu agnerarāyurasi devī rāpo apāṃ napāddevīrāpo madhumatīragnaye svāhā rātrīṃ rātrīmityaṣṭau // ManGS_1,5.4 //",
  "GV06manavgsu:118": "yā oṣadhayaḥ samānyāyanti punantu mā pitaro 'gnermanve saśevṛdhamadhidhāḥ kayā naścitra ābhuvadūtīti tisraḥ // ManGS_1,5.5 //",
  "GV06manavgsu:119": "tacchaṃyorā vṛṇīmaha iti mārjayitvā vāsāṃsyutsṛjāyācāryānpitṛdharmeṇa tarpayanti // ManGS_1,5.6 //",
  "GV06manavgsu:120": "śrāddhakalpena śeṣo vyākhyātaḥ // ManGS_1,5.7 //",
  "GV06manavgsu:121": "iti pañcamaḥ khaṇḍaḥ /",
  "GV06manavgsu:123": "ṣaṣṭhaḥ khaṇḍaḥ /",
  "GV06manavgsu:124": "athātogniṃ pravartayanti // ManGS_1,6.1 //",
  "GV06manavgsu:125_0": "uttarato grāmasya purastādvā śucau deśe vedyākṛtiṃ kṛtvāhavanīyasthāne saptacchandāṃsi",
  "GV06manavgsu:125_1": "pratiṣṭhāpya viṣṭharā darbhamuṣṭhīnvā dakṣiṇāgnisthāne praugākṛtiṃ kauśitaṃ khātvā",
  "GV06manavgsu:125_2": "paścādutkaramapāṃ pūrayitvā",
  "GV06manavgsu:126": "gārhapatyasthāne 'gniṃ praṇīya yuñjānaḥ prathamaṃ mana ityaṣṭau dutvā /",
  "GV06manavgsu:127": "ñakūtamagniṃ prayujaṃ svāheti ṣaḍ juhoti viśvo devasya netu riti saptamīm // ManGS_1,6.2 //",
  "GV06manavgsu:128": "yajñiyānāṃ samidhāṃ trīṃ strīn samitpūlānupakalpya prāksviṣṭakṛtastiṣṭhanto vyāhṛtipūrvakaṃ khaṇḍilasyādītastribhi ranuvākairekaikena svāhākārāntābhirādadhati // ManGS_1,6.3 //",
  "GV06manavgsu:129": "āpodiṣṭīyābhiḥ kausitān mārjayitvā dhānābhir brābmaṇānsvasti vācayanti dhānābhir brāhmaṇānsvasti vācayanti // ManGS_1,6.4 //",
  "GV06manavgsu:130": "iti mānave ṣaṣṭhaḥ khaṇḍaḥ //6//",
  "GV06manavgsu:132": "saptamaḥ khaṇḍaḥ",
  "GV06manavgsu:133": "athopaniṣadarhāḥ /",
  "GV06manavgsu:134": "brahmacārī sucariti medhāvī karmakṛddhanadaḥ priyo vidhāṃ vā vidyāyānveṣyan // ManGS_1,7.1 //",
  "GV06manavgsu:135": "tāni tīrthāni brahmaṇaḥ // ManGS_1,7.2 //",
  "GV06manavgsu:136": "bhāryāṃ vindate // ManGS_1,7.3 //",
  "GV06manavgsu:137": "kṛttikā svāti pūrvairiti varayet // ManGS_1,7.4 //",
  "GV06manavgsu:138": "rohiṇīmṛgaśiraḥ śravaṇāśraviṣṭhottarāṇītyupayame tathodvāhe yadvā puṇyoktam // ManGS_1,7.5 //",
  "GV06manavgsu:139": "pañca vivāhakārakāṇi bhavanti vittaṃ rūpaṃ vidyā prajñā bāndhava iti // ManGS_1,7.6 //",
  "GV06manavgsu:140": "ekālābhe vittaṃ visṛjed dvitīyālābhe rūpaṃ tṛtīyālābhe vidyāṃ prajñāyāṃ bāndhava iti ca vivahante // ManGS_1,7.7 //",
  "GV06manavgsu:141": "bandhumatīṃ kanyāmaspṛṣṭamaithunā samānavarṇāsamānapravarāṃ yavīyasīṃ nagnikāṃ śreṣṭhām // ManGS_1,7.8 //",
  "GV06manavgsu:142_0": "vijñānamasyāḥ kuryādaṣṭau loṣṭhānāharesītā- loṣṭhaṃ vediloṣṭhaṃ dūrvāloṣṭhaṃ gomayaloṣṭhaṃ",
  "GV06manavgsu:142_1": "phalavato vṛkṣasyadhastālloṣṭhaṃ śmaśānaloṣṭha madhvaloṣṭhabhirīṇaloṣṭhamiti // ManGS_1,7.9 //",
  "GV06manavgsu:143": "devāgāre sthāpayitvātha kanyāṃ grāhayet yadi smaśānaloṣṭhaṃ gṛhṇīyādadhvaloṣṭhabhiriṇaloṣṭhaṃ vā no payamet // ManGS_1,7.10 //",
  "GV06manavgsu:144": "saṃjuṣṭāṃ dharmeṇopayaccheta brāhmeṇa śaulkena vā // ManGS_1,7.11 //",
  "GV06manavgsu:145": "śatamiti rathaṃ dadyāt gomithunaṃ vā // ManGS_1,7.12 //",
  "GV06manavgsu:146": "iti saptamaḥ khaṇḍaḥ /",
  "GV06manavgsu:148": "aṣṭamaḥ khaṇḍa",
  "GV06manavgsu:149": "paścādagneścatvāryāsanānyupakalpayīta // ManGS_1,8.1 //",
  "GV06manavgsu:150": "teṣūpaviśanti purastatpratyaṅmukho dātā paścātprāṅmukhaḥ pratigrahītā dāturuttarataḥ pratyaṅmukhī kanyā dakṣiṇata udaṅmukho mantrakāraḥ // ManGS_1,8.2 //",
  "GV06manavgsu:151": "teṣāṃ madhye prāk tūlāndarbhānastīryā kāṃsyamakṣatodakena pūrayitvā avidhavāsmai prayacchati // ManGS_1,8.3 //",
  "GV06manavgsu:152": "tatra hiraṇyam // ManGS_1,8.4 //",
  "GV06manavgsu:153": "aṣṭau maṅgalyānyāvedayati // ManGS_1,8.5 //",
  "GV06manavgsu:154": "maṅgalyānyuktā dadāmi pratigṛhṇāmīti trirbrahmadeyā pitā bhrātā vā dadyat // ManGS_1,8.6 //",
  "GV06manavgsu:155": "sahiraṇyānañjalīnāvapati dhanāya tvetidātā putrebhyastveti pratigrahītā tasmai pratyāvapati // ManGS_1,8.7 //",
  "GV06manavgsu:156": "caturvyatihṛtya dadāti // ManGS_1,8.8 //",
  "GV06manavgsu:157": "sāvitreṇa kanyāṃ pratigṛhya prajāpataya iti ca ka idaṃ kasmā adāditi sarvatrānuṣajati kāmaitatta itiyantam // ManGS_1,8.9 //",
  "GV06manavgsu:158": "samānā vā ākūtānīti saha japantyāntādanuvākasya // ManGS_1,8.10 //",
  "GV06manavgsu:159": "khe rathasya khe nasaḥ yugasya śatakrato apālamindrastriḥ pūrtyavakṛṇotsūryatvaca miti tenodakāṃsyena kanyāmabhiṣiñcet // ManGS_1,8.11 //",
  "GV06manavgsu:160": "iti aṣṭamaḥ khaṇḍaḥ //8//",
  "GV06manavgsu:162": "navamaḥ khaṇḍaḥ",
  "GV06manavgsu:163": "ṣaḍadhyārhā bhavantyṛtvigācāryo vivāhyo rājā snātakaḥ priyaśceti // ManGS_1,9.1 //",
  "GV06manavgsu:164": "aprākaraṇikānvā parisaṃvatsarādarhayanti // ManGS_1,9.2 //",
  "GV06manavgsu:165": "prākaraṇikāḥ kartāraḥ sadasyāśca vṛtāḥ // ManGS_1,9.3 //",
  "GV06manavgsu:166": "na jīvatpitṛkor'dhyaṃ pratigṛhṇīyāditiśrutirathavā pratigṛhṇīyāt // ManGS_1,9.4 //",
  "GV06manavgsu:167": "athainamarhayanti // ManGS_1,9. 5 //",
  "GV06manavgsu:168": "kāṃsye camase vā dadhi madhu cānīya varṣīyasā pidhāyācamanīyaprathamaiḥ pratipadyante // ManGS_1,9.6 //",
  "GV06manavgsu:169": "virājo dohosi virājo dohosi virājo dohamaśīya mayi dohaḥ padyāyai virājaḥ kalpatāmityekaika māhrimāṇaṃ pratīkṣate // ManGS_1,9.7 //",
  "GV06manavgsu:170": "sāvitreṇa viṣṭaraṃ pratigṛhya ahaṃ varṣma sadṛśānāmudyatāmiva sūryaḥ idaṃ tamabhitiṣṭhāmi yo mā kaścābhidāsatīti japati // ManGS_1,9.8 //",
  "GV06manavgsu:171": "rāṣṭrabhṛdasītyācārya āsandīmanumantrayate // ManGS_1,9.9 //",
  "GV06manavgsu:172": "mā tvā doṣa ityadhastātpādayorviṣṭaramupakarṣati // ManGS_1,9.10 //",
  "GV06manavgsu:173": "viṣṭara āsīnāyai kaikaṃ triḥ prāha // ManGS_1,9.11 //",
  "GV06manavgsu:174": "naiva bho ityāha nama ārṣeyāyeti śrutiḥ spṛśatyarghyam // ManGS_1,9.12 //",
  "GV06manavgsu:175": "pādyena pādau prakṣālya sāvitreṇa madhuparkaṃ pratigṛhya pratiṣṭhāpyavasāyya namo rudrāya pātrasade namo rudrāya pātrasada iti prādeśenādhyadhi pratidiśaṃ pradakṣiṇaṃ",
  "GV06manavgsu:176": "sarvato 'bhyuddiśati // ManGS_1,9.13 //",
  "GV06manavgsu:177": "madhuvātā ṛtāyata iti tisṛbhiraṅgulyā pradakṣiṇaṃ pratyṛcaṃ trirāyauti // ManGS_1,9.14 //",
  "GV06manavgsu:178": "amṛtopastaraṇamasītyupastarati // ManGS_1,9.15 //",
  "GV06manavgsu:179": "satyaṃ yaśaḥ śrīrmayi śrīḥśrayatāmiti madhuparkaṃ triḥ prāśnāti // ManGS_1,9.16 //",
  "GV06manavgsu:180": "amṛtāpidhānamasītyācāmati // ManGS_1,9.17 //",
  "GV06manavgsu:181": "suhṛde 'vaśiṣṭaṃ prayacchati // ManGS_1,9.18 //",
  "GV06manavgsu:182": "asi pāṇirgāṃ prāha // ManGS_1,9.19 //",
  "GV06manavgsu:183": "hato me pāpmānaṃ me hata oṃkuruta iti preṣyati // ManGS_1,9.20 //",
  "GV06manavgsu:184": "caturo brāhmaṇānnānāgotrān bhojayate // ManGS_1,9.21 //",
  "GV06manavgsu:185": "paśvaṅgaṃ pāyasaṃ vā kārayennāmāṃso madhuparka iti śrutiḥ // ManGS_1,9.22 //",
  "GV06manavgsu:186": "yadyutsṛjenmātā rudrāṇāṃ duhitā vasūnāṃ svasādityānāmamṛtasya nābhiḥ /",
  "GV06manavgsu:187": "pranuvocaṃ cikituṣe janāya māgā manāgā maditiṃ vaṅiṣṭa /",
  "GV06manavgsu:188": "bhurbhuvaḥ svarotmutsṛjatu tṛṇānyattu // ManGS_1,9.23 //",
  "GV06manavgsu:189": "athālaṃkāraṇamalaṃkaraṇamasi sarvasmā alaṃ me bhūyāsam // ManGS_1,9.24 //",
  "GV06manavgsu:190": "praṇāpānau me tarpaya udīnarūpe me tarpaya sucakṣā aha makṣibhyāṃ bhūyāsaṃ suvarcā mukhena suśrutkarṇābhyāṃ bhūyāsāmiti yatāliṅgamaṅgāni saṃspṛśati // ManGS_1,9.25 //",
  "GV06manavgsu:191": "atha gandhotsadane vāsasī // ManGS_1,9.26 //",
  "GV06manavgsu:192": "paridhāsye yaśo dhāsye dīrghāyutvāya jaradaṣṭirastu",
  "GV06manavgsu:193": "śataṃ jīvemaśaradaḥ purūcī rīyaspoṣamabhisaṃvyayiṣye",
  "GV06manavgsu:194": "yaśasā mādyāvā pṛthivī yaśasendrā bṛhaspatī",
  "GV06manavgsu:195": "yaśo bhagaśca māriṣadyaśo mā prati mucyatāmaṃ",
  "GV06manavgsu:196": "ityahataṃ-vāsaḥ paridhatte // ManGS_1,9.27 //",
  "GV06manavgsu:197": "kumāryāḥ pramadane bhagamaryamaṇaṃ pūṣaṇaṃ tvaṣṭāramiti yajati // ManGS_1,9.28 // /",
  "GV06manavgsu:198": "prāksviṣṭakṛtaścatasro avidhavā nandīrupavādayanti // ManGS_1,9.29 //",
  "GV06manavgsu:199": "abhyantare kautuke devapatnīrjayati // ManGS_1,9.30 //",
  "GV06manavgsu:200": "iti navamaḥ khaṇḍaḥ //9//",
  "GV06manavgsu:202": "daśamaḥ khaṇḍaḥ",
  "GV06manavgsu:203": "prāgudañcaṃ lakṣaṇamuddhṛtyāvokṣya sthaṇiḍalaṃ gomayenopalipya maṇḍalaṃ caturasraṃ vā agniṃ nirmathyābhimukhaṃ praṇayet tatra brahmopaveśanam // ManGS_1,10.1 //",
  "GV06manavgsu:204": "darbhāṇāṃ pavitre mantravadutpādyemaṃstoma marhata ityagniṃ parisamuhya paryukṣya paristīrya paścādagnerekavadbahiḥstṛṇāti // ManGS_1,10.2 //",
  "GV06manavgsu:205": "udakprāktūlāndarbhānprakṛṣya dakṣiṇāṃstathottarānagreṇāgniṃ dakṣiṇairuttarānavastṛṇāti // ManGS_1,10.3 //",
  "GV06manavgsu:206": "dakṣiṇato 'gnerbrahmaṇe saṃstṛṇātyaparaṃ yajamānāya paścārjjhe patnyai aparamaparaṃśākhodakadhārayorlājā dhāryāśca paścādyugadhārasya ca // ManGS_1,10.4 //",
  "GV06manavgsu:207": "syonā pṛthivi bhavetyetayāvasthāpya śamīmayīḥ śamyāḥ kṛtvāntagorṣṭhe 'gnimupasamādhāya bhartā bhāryāmabhyudānayati // ManGS_1,10.5 //",
  "GV06manavgsu:208": "vāsasonte gṛhītvā-",
  "GV06manavgsu:209": "'aghora cakṣurapatighnyedhi śivā paśubhyaḥ sumanāḥ suvarcāḥ vīrasūdervakāmā syonā śaṃ no bhava dvipade śaṃ catuṣpade' ityabhiparigṛhyābhyudānayati // ManGS_1,10.6 //",
  "GV06manavgsu:210_0": "uttareṇa rathaṃ vānovānuparikramyāntareṇa jvalanavahanāvatikramya dakṣiṇāsyāṃ dhuryuttarasya",
  "GV06manavgsu:210_1": "yugatanmano 'dhastātkanyāmavasthāpya śamyāmutkṛṣya hiraṇyamantardhāya hiraṇyavarṇāḥ",
  "GV06manavgsu:210_2": "śucaya iti tisṛbhiradbhirabhiṣicya ajtraiva bāṇaśabdaṃ kuruteti preṣyati // ManGS_1,10.7 //",
  "GV06manavgsu:211": "athāsyai vāsaḥ prayacchati-",
  "GV06manavgsu:212": "yā akṛntanyā atanvanyā āvanyā avāharan",
  "GV06manavgsu:213": "yāścāgnādevyo 'ntānabhito 'tatananta /",
  "GV06manavgsu:214_0": "tāstvādevyo jarase saṃvyayantvāyuṣmatīdaṃ paridhatsva vāsaḥ-ityahataṃ vāsaḥ- paridhāpyānvārabhyādhārāvājyabhāgau",
  "GV06manavgsu:214_1": "hutvā agnaye janavide svāhetyuttarārdhe juhoti somāya janavide svāheti dakṣiṇārddhe",
  "GV06manavgsu:214_2": "gandharvāya janavide svāheti madhye // ManGS_1,10.8 //",
  "GV06manavgsu:215": "yukto vaha yadākūtamiti dvābhyāmagniṃyojayitvā nakṣatramiṣṭvā nakṣatradevatāṃyajettithiṃ tithidevatāmṛtudevatāṃ ca // ManGS_1,10.9 //",
  "GV06manavgsu:216": "somodadadgandharvāya gandharvo dadadagnaye /",
  "GV06manavgsu:217": "raviṃ ca putrāṃścādādagnirmahyamatho imām",
  "GV06manavgsu:218": "agnirasyāḥ prathamo jātavedāḥ",
  "GV06manavgsu:219": "so 'syāḥ prajñā muñcatu mṛtyupāśāt /",
  "GV06manavgsu:220": "tadidaṃ rājā varuṇo 'numanyatām /",
  "GV06manavgsu:221": "yathedraṃstrīpautramaganma rudriyāya svāha-",
  "GV06manavgsu:222": "iti hiraṇyagarbha ityaṣṭābhiḥ pratyṛcamājyāhutīrjuhuyāt // ManGS_1,10.10 //",
  "GV06manavgsu:223": "yena ca karmaṇecachettatra ca jayān juhuyāt jayānāṃca śrutistāṃ yatoktām /",
  "GV06manavgsu:224": "ākūtyai tvā svāhā,",
  "GV06manavgsu:225": "bhūtyai tvā svāha,",
  "GV06manavgsu:226": "prayuje tevā svāha,",
  "GV06manavgsu:227": "nabhase tvā svāha,",
  "GV06manavgsu:228": "aryambhaṇe tvā svāha,",
  "GV06manavgsu:229": "samṛdhyai tvā svāha,",
  "GV06manavgsu:230": "jayāyai tvā svāha,",
  "GV06manavgsu:231": "kāmāya tvā svāhetyṛcā stomaṃ prajāpataya iti ca // ManGS_1,10.11 //",
  "GV06manavgsu:232": "śuciḥ pratyaṅṅupayantā tāṃsamīkṣasvetyāha // ManGS_1,10.12 //",
  "GV06manavgsu:233": "tasyāṃ samīkṣamāṇāyāṃ japati--",
  "GV06manavgsu:234": "mama vrate te hṛdayaṃ dadhātu mama cittamanucittaṃ te 'stu",
  "GV06manavgsu:235": "mama vācamekamanā juṣasva prajāpatiṣṭhvā niyunaktumahyam-iti // ManGS_1,10.13 //",
  "GV06manavgsu:236": "kā nāmāsītyāda // ManGS_1,10.14 //",
  "GV06manavgsu:237": "nāmadheye",
  "GV06manavgsu:238": "prokte devasya tvā savituḥ prasave 'śvinorbāhubhyāṃ pūṣṇo hastābhyāṃ hastaṃ gṛhṇābhyasāviti hastaṃ gṛhṇannāma gṛhṇāti /",
  "GV06manavgsu:239": "prāṅmukhyāḥ prātyāṅmuka ūrdhvastiṣṭannāsīnāyā dakṣiṇa muttānaṃ dakṣiṇena nīcārikta mariktena- yathendrohastamagrahīt savitā varuṇo bhagaḥ /",
  "GV06manavgsu:240": "gṛhṇāmi te sau bhagatvāya hastaṃ mayā patyā jaradṛṣṭiryathā sat //",
  "GV06manavgsu:241": "bhago aryamā savitā purandhir mahyaṃ tvādurgārhapatyāya dovāḥ /",
  "GV06manavgsu:242": "yāgre vāk samavadata purā devāsurebhyaḥ /",
  "GV06manavgsu:243": "tāmadya gāthāṃ gāsyāmo yā strīṇāmuttamaṃ manaḥ /",
  "GV06manavgsu:244": "sarasvati predamava subhage vājinīvati",
  "GV06manavgsu:245": "yāṃ tvā viśvasya bhūtasya bhavyasya prāgāyāmyasyāgrataḥ /",
  "GV06manavgsu:246": "amoha masmi sā tvaṃ sā tvamasyāpyamoham //",
  "GV06manavgsu:247": "dyau rahaṃ pṛthivi tvamṛk tvamasi sāmāham //",
  "GV06manavgsu:248": "retoha masmi reto dhattam //",
  "GV06manavgsu:249": "tā eva vivāhāvahai puṃse putrāya karttavai /",
  "GV06manavgsu:250": "śrīye putrāya vedhavai //",
  "GV06manavgsu:251": "rāyasyoṣayā suprajāstvāya suvīryāya //",
  "GV06manavgsu:252": "iti // ManGS_1,10.15 //",
  "GV06manavgsu:253": "abhidakṣiṇamānīyāgneḥ paścāt---",
  "GV06manavgsu:254": "etamaśmānamātiṣṭatamaśmeva yuvāṃ sthiro bhavatam",
  "GV06manavgsu:255": "kṛṇvantu viśve devā āyurvā śaradaḥ śatam /",
  "GV06manavgsu:256": "iti dakṣiṇābhyāṃ pabhdyāmaśmānamāsthāpayati // ManGS_1,10.16 //",
  "GV06manavgsu:257": "yathendraḥ sahendrāṇyā avāruhad gandhamādanāt /",
  "GV06manavgsu:258": "evaṃ tvamasmādaśmano avaroha saha patnyā //",
  "GV06manavgsu:259": "ārohasva same pādau pra pūrvyāyuṣmatī kanye putravatī bhava /",
  "GV06manavgsu:260": "ityevaṃ dvirāsthāpayati // ManGS_1,10.17 //",
  "GV06manavgsu:261": "catuḥ pariṇayati // ManGS_1,10.18 //",
  "GV06manavgsu:262": "samitaṃ saṃkalpethāmiti paryāye paryāye brahmā brahmajapaṃ japet // ManGS_1,10.19 //",
  "GV06manavgsu:263": "iti daśamaḥ khaṇḍaḥ //10//",
  "GV06manavgsu:265": "ekādaśaḥ khaṇḍaḥ",
  "GV06manavgsu:266": "tato yathārthaṃ karmasannipāto vijñeyaḥ // ManGS_1,11.1 //",
  "GV06manavgsu:267": "aryamṇe 'gnaye pūṣṇe 'gnaye varuṇāya ca vrīhīn yavānvābhinirūpya prokṣya lājā bhṛjati // ManGS_1,11.2 //",
  "GV06manavgsu:268": "mātre prayacchati sa jātāyā avidhavāyai // ManGS_1,11.3 //",
  "GV06manavgsu:269": "athāsyai dvitīyaṃ vāsaḥ prayacchati tenaiva mantreṇa // ManGS_1,11.4 //",
  "GV06manavgsu:270": "darbharajvā indraṇyāḥ saṃnahanamityantau samāyamya pumāṃsaṃ granthiṃ bandhnāti // ManGS_1,11.5 //",
  "GV06manavgsu:271": "saṃ tvā nahyāmi payasā pṛthivyāḥ saṃtvā nahyāmyadbhiroṣadhībhiḥ /",
  "GV06manavgsu:272": "saṃ tvā nahyāmi prajayā dhanena sā sannaddhā sunuhi bhāgadheyam /",
  "GV06manavgsu:273": "itiyantarato vastrasya yoktreṇa kanyāṃ saṃnahyate // ManGS_1,11.6 //",
  "GV06manavgsu:274": "athainānyupakalpayate śūrpāṃ lājā iṣīkā aśmāna māñjanam // ManGS_1,11.7 //",
  "GV06manavgsu:275_0": "catasṛbhirdarbheṣīkābhiḥ śareṣīkābhirvā samuñajābhiḥ satūlābhirityekaikayā traikakubhasyāñjanasya",
  "GV06manavgsu:275_1": "saṃnikṛṣya vṛtrasyāsi kanīniketi bharturdakṣiṇamakṣi triḥ prathama māṅkte tathā paraṃ",
  "GV06manavgsu:275_2": "tathā patnyāḥ śeṣeṇa tūṣṇīm // ManGS_1,11.8 //",
  "GV06manavgsu:276": "diśi śalākāḥ pravidhyati yāni rakṣāṃsyabhito vrajantyasyā vadhvā agnisakāśa māgacchantyāḥ teṣāmahaṃ pratividhyāmi cakṣuḥ svasti vadhvai",
  "GV06manavgsu:277": "bhūtapatirdadhātu //",
  "GV06manavgsu:278": "iti // ManGS_1,11.9 //",
  "GV06manavgsu:279": "lājāḥ paścādagnerupasādya śamīparṇaiḥ saṃyujya śūrpe samaṃ caturdhā vibhajyāgreṇāgniṃ paryāhṛtya lājādhāryai prayacchati // ManGS_1,11.10 //",
  "GV06manavgsu:280": "lājā bhrātā brahmacārī vāñjalināñjalyorāvapati // ManGS_1,11.11 //",
  "GV06manavgsu:281": "upastaraṇābhidhāraṇaiḥ saṃpātaṃ tā avicchinnairjuhutaḥ /",
  "GV06manavgsu:282": "aryamṇaṃ nu devaṃ kanyā agnimayakṣata",
  "GV06manavgsu:283": "sosmāndevor'yamā preto muñjātu māmutaḥ svāhā //",
  "GV06manavgsu:284": "tubhyamagne paryavahantsūryāṃvahatunā saha //",
  "GV06manavgsu:285": "punaḥ patibhyo jāyāṃ dā agneḥ prajayā saha //",
  "GV06manavgsu:286": "punaḥ patnī magniradādāyuṣā saha varcasā /",
  "GV06manavgsu:287": "dīrghāyurasya yaḥ patirjīvāti śaradaḥ śatam //",
  "GV06manavgsu:288": "iyaṃ nāryupabrūte 'gnaulājānāvapantikā /",
  "GV06manavgsu:289": "dīrdhāyurastu me patiredhantāṃ jñātayo mameti // ManGS_1,11.12 //",
  "GV06manavgsu:290": "evaṃ pūṣaṇaṃ nu devaṃ varuṇaṃ nu devam // ManGS_1,11.13 //",
  "GV06manavgsu:291": "yena dyau rugretyādaya udvāhe homā jayābyātānāḥ saṃtatihomā rāṣṭrabhṛtaśca // ManGS_1,11.14 //",
  "GV06manavgsu:292": "ākūtāya svāheti jayāḥ prācī digvasanta ṛturityabhyātānāḥ /",
  "GV06manavgsu:293": "prāṇādāpānaṃ saṃtanviti saṃtatihomā ṛtā ṣāḍṛtadhāmeti dvādaśarāṣṭrabhṛtaśca // ManGS_1,11.15 //",
  "GV06manavgsu:294": "trātāramindraṃ viśvādityā iti māṅgalye // ManGS_1,11.16 //",
  "GV06manavgsu:295": "lājāḥ kāme na caturthāṃsviṣṭakṛtamiti // ManGS_1,11.17 //",
  "GV06manavgsu:296": "athaināṃ prācīṃ saptapadāni prakramayatyekamiṣe dve ūrje trīṇi prajābhyaścatvāri rāyaspoṣāya pañca bhavāya ṣaḍṭatubhyaḥ--",
  "GV06manavgsu:297": "sakhā saptadībhava sumṛḍīkā sarasvatī /",
  "GV06manavgsu:298": "mā te vyoma saṃdṛśī //",
  "GV06manavgsu:299": "viṣṇustvā munnayatviti sarvatrānuṣajati // ManGS_1,11.18 //",
  "GV06manavgsu:300": "paścādagre rohite carmaṇyānajuḍuhe prāggrīve lomato darbhānāstīrya teṣu vadhūmupaveśayatyapi vā darbheṣveva // ManGS_1,11.19 //",
  "GV06manavgsu:301": "imaṃviṣyāmi varuṇasya pāśaṃ yajjagrantha savitā satyadharmā /",
  "GV06manavgsu:302": "dhātuśca yonau sukṛtasya loke riṣṭāṃ mā saha patyā dadhātu //",
  "GV06manavgsu:303": "iti yokrapāśaṃ viṣāya vāsaso 'nte badhnāti // ManGS_1,11.20 //",
  "GV06manavgsu:304": "anumatibhyāṃ vyāhṛtibhyaśca tvanno agne ,",
  "GV06manavgsu:305": "ayāścāgnesīti ca // ManGS_1,11.21 //",
  "GV06manavgsu:306": "śamīmayīstisro 'ktāḥ samidhaḥ samudrādūrbhirityetābhistisṛbhiḥ svāhākārāntābhirādadhāti // ManGS_1,11.22 //",
  "GV06manavgsu:307": "akṣata saktūnāṃ dadhnaśca samavadāyedaṃ haviḥ prajananaṃ ma iti hutyājyenābhijuhoti // ManGS_1,11.23 //",
  "GV06manavgsu:308": "kumbhādudakenāpohiṣṭhīyābhirmārjayante // ManGS_1,11.26 //",
  "GV06manavgsu:309": "varo dakṣiṇā // ManGS_1,11.27 //",
  "GV06manavgsu:310": "ityekādaśaḥkhamḍaḥ //11//",
  "GV06manavgsu:312": "dvādaśaḥ khaṇḍaḥ",
  "GV06manavgsu:313": "sumaṅgalīriyaṃ vadhūrimāṃ sametapaśya",
  "GV06manavgsu:314": "saubhāgyamasyai datvāyāthāstvaṃ viparetana //",
  "GV06manavgsu:315": "iti prekṣakānvrajato 'numantrayate // ManGS_1,12.1 //",
  "GV06manavgsu:316": "atraiva sīmantaṃ karoti trīśyetayā śalalyā samūlena vā darbheṇa senāhanāmetyetayā // ManGS_1,12.2 //",
  "GV06manavgsu:317": "athābhyañjanti--",
  "GV06manavgsu:318": "abhyajyakeśān sumanasyamānāḥ prajāvarīryaśase bahuputrā aghorāḥ /",
  "GV06manavgsu:319": "śivā bhartuḥ śvaśurasyāvadāyāyuṣmatīḥ śvaśvamatīścirāyuḥ //",
  "GV06manavgsu:320": "iti // ManGS_1,12.3 //",
  "GV06manavgsu:321": "jīvorṇayopasamasyati-",
  "GV06manavgsu:322": "samasya keśānavṛjinānaghorān śikhā sakhībhyo bhava sarvābhyaḥ /",
  "GV06manavgsu:323": "śivā bhava sukulohyamānāśivā janeṣu sahavāhaneṣu //",
  "GV06manavgsu:324": "iti // ManGS_1,12.4 //",
  "GV06manavgsu:325": "athaino dadhimadhu samaśruto yadvā haviṣyaṃ syāt // ManGS_1,12.5 //",
  "GV06manavgsu:326": "tasya svasti vācayitvā samānā vā ākūtānīti saha japanti // ManGS_1,12.6 //",
  "GV06manavgsu:327": "ubau saha prāśnītaḥ // ManGS_1,12.7 //",
  "GV06manavgsu:328": "iti dvādaśaḥ khaṇḍaḥ //12//",
  "GV06manavgsu:330": "trayodaśaḥ khaṇḍaḥ",
  "GV06manavgsu:331": "puṇyāhe yuṅkte // ManGS_1,13.1 //",
  "GV06manavgsu:332": "yuñjanti bradhnamiti dvābhyāṃ yujyamānamanumantrayate dakṣiṇamathottaram // ManGS_1,13.2 //",
  "GV06manavgsu:333": "ahatena vāsasā darbhairvā rathaṃ saṃmārṣṭi // ManGS_1,13.3 //",
  "GV06manavgsu:334": "ahkūnyaṅkāvabito rathaṃ ye dhāvantā vātā agnimabhiye saṃcaranti dūre hetiḥ patatrī vājinī vāṃste no 'gnayaḥ paprayaḥ pālayantu iti cakre abhimantrayate // ManGS_1,13.4 //",
  "GV06manavgsu:335": "vanaspate viḍvaṅga itiyadhiṣṭānam // ManGS_1,13.5 //",
  "GV06manavgsu:336": "sukiṃ śukraṃ śalmaliṃ viśvarūpaṃ hiraṇyavarṇaṃ suvṛtaṃ sucakram āroha sūrye amṛtasya lokaṃ syonaṃ patye vahataṃ, kṛṇuṣva //",
  "GV06manavgsu:337": "ityārohayati // ManGS_1,13.6 //",
  "GV06manavgsu:338": "anumāyantu devatā anubrahma suvīryam /",
  "GV06manavgsu:339": "anukṣatraṃ tu yadbalamanumāmaitu madyaśaḥ //",
  "GV06manavgsu:340": "iti prāṅabhiprayāya pradakṣiṇamāvartayati // ManGS_1,13.7 //",
  "GV06manavgsu:341": "pratimāyantu devatāḥ pratibrahma suvīryam /",
  "GV06manavgsu:342": "pratikṣatraṃ tu yadbalaṃ prati māmaitu yadyaśaḥ //",
  "GV06manavgsu:343": "iti yathāstaṃ yanta manumantrayate // ManGS_1,13.8 //",
  "GV06manavgsu:344": "amaṅgalyaṃ cedatikrāmati anumāyantviti japati // ManGS_1,13.9 //",
  "GV06manavgsu:345": "namo rudrāya grāmasada iti grāme imā rudrāyeti ca // ManGS_1,13.10 //",
  "GV06manavgsu:346": "'namo rudrāyaika vṛkṣasada' ityekavṛkṣe /",
  "GV06manavgsu:347": "'ye vṛkṣeṣu śiṣpañjarā' iti ca // ManGS_1,13.11 //",
  "GV06manavgsu:348": "'namo rudrāya śmāśānasada' iti śmaśāne /",
  "GV06manavgsu:349": "'ye bhūtānā madhipataya' iti ca // ManGS_1,13.12 //",
  "GV06manavgsu:350": "'namo rudrāya catuṣpathasada' iti catuṣpathe /",
  "GV06manavgsu:351": "'ye pathāṃ pathi rakṣaya' iti ca // ManGS_1,13.13 //",
  "GV06manavgsu:352": "'namo rudrāya tīrthasada' iti tīrthe /",
  "GV06manavgsu:353": "'ye tīrthāni pracarantīti' ca // ManGS_1,13.14 //",
  "GV06manavgsu:354": "yatrāpastaritavyā āsīditi samudrāya vaiṇave sindhūnāṃ pataye namaḥ /",
  "GV06manavgsu:355": "namo nadīnāṃ sarvāsāṃ patye /",
  "GV06manavgsu:356": "viśvāhā juṣatāṃ viśvakarmaṇāmidaṃ haviḥ svaḥ svāhetyapsūdakāñjalīnninayati /",
  "GV06manavgsu:357": "amṛtaṃ vā āsye juhomyāyuḥ prāṇe 'pyamṛtaṃ brahmaṇā saha mṛtyuntarati /",
  "GV06manavgsu:358": "prāsahāditi riṣṭiriti muktiriti mukṣīyamāṇaḥ sarvaṃ bhayaṃ nudasva svāheti triḥ parimṛjyācāmati // ManGS_1,13.15 //",
  "GV06manavgsu:359": "yadi nāvā taret sutrāmāṇamiti japet // ManGS_1,13.16 //",
  "GV06manavgsu:360_0": "yadi rathākṣaḥ śamyāṇīvā riṣyetānyadvā rathāṅgaṃ tatraivāgnibhupasamādhāya jayaprabhṛtibhirhutvā",
  "GV06manavgsu:360_1": "sumaṅgalīriyaṃ vadhūriti japet vadhvā saha vadhūṃ sameta paśyata // ManGS_1,13.17 //",
  "GV06manavgsu:361": "vyutkrāma panthāṃ jaritāṃ javena śivena vaiśvānara iḍyāsyāgrataḥ /",
  "GV06manavgsu:362": "ācāryo yena yena pathā prayāti tena tena saha //",
  "GV06manavgsu:363": "ityubhāvevokrāmataḥ // ManGS_1,13.18 //",
  "GV06manavgsu:364": "gobhiḥ sahāstāmite grāmaṃ praviśanti brāhmaṇavacanādvā // ManGS_1,13.19 //",
  "GV06manavgsu:365": "iti trayodaśaḥ khaṇḍaḥ //13//",
  "GV06manavgsu:367": "caturdaśaḥ khaṇḍaḥ",
  "GV06manavgsu:368": "aparasminnahaḥ saṃdhau gṛhānpratipādayīta // ManGS_1,14.1 //",
  "GV06manavgsu:369": "pratibrahmanniti pratyavarohati // ManGS_1,14.2 //",
  "GV06manavgsu:370": "maṅgalāni prādurbhavanti // ManGS_1,14.3 //",
  "GV06manavgsu:371": "goṣṭhātsantatāmulaparājiṃ stṛṇāti // ManGS_1,14.4 //",
  "GV06manavgsu:372": "rathādadhyopāsanāt--",
  "GV06manavgsu:373": "yeṣvadhyeti pravasanyeṣu saumanasaṃ mahat /",
  "GV06manavgsu:374": "tenopavhayāmahe te no jānantvāgatam //",
  "GV06manavgsu:375": "iti tayābhyupaiti // ManGS_1,14.5 //",
  "GV06manavgsu:376": "gṛhānahṃ sumanasaḥ prapadye vīraṃ hi vīravataḥ suśevā",
  "GV06manavgsu:377": "irāṃvahantī ghṛtamukṣamāṇāsteṣvahaṃ sumanāḥ saṃ vasāma //",
  "GV06manavgsu:378": "ityabhyāhitīgniṃsohakaṃ sauṣadhamāvasathaṃ pratipadyate rohiṇyā mūlena vā yadvā puṇyoktam // ManGS_1,14.6 //",
  "GV06manavgsu:379": "paścādagne rohite carmaṇyānaḍuhe prāggrīve lomato darbhānastīrya teṣu vadhūmupaveśayatyapi vā darbheṣveva // ManGS_1,14.7 //",
  "GV06manavgsu:380": "athāsyai brahmacārimamupastha āveśayati-",
  "GV06manavgsu:381": "somenādityā balinaḥ somena pṛthivī mahī",
  "GV06manavgsu:382": "asau nakṣatrāṇāmeṣāmupasthe soma āhitaḥ //",
  "GV06manavgsu:383": "iti // ManGS_1,14.8 //",
  "GV06manavgsu:384": "athāsya tilataṇḍulānāṃ phalamiśrāṇāmañjaliṃ pūrayitvotthāpyāthāsyai dhrumaruṅatīṃ jīvattīṃ saptaṛṣīniti darśayet // ManGS_1,14.9 //",
  "GV06manavgsu:385": "acyutā dhruvā dhruvapatnī druvaṃ paśyema sarvataḥ",
  "GV06manavgsu:386": "dhruvāsaḥ parvatā ime dhruvā strī patikuleyam //",
  "GV06manavgsu:387": "iti tasyāṃ samīkṣamāṇāyāṃjapati // ManGS_1,14.10 //",
  "GV06manavgsu:388": "śvabhūte prājāpatyaṃ payasi sthālīpākaṃ śrapayitvā tasya juhoti /",
  "GV06manavgsu:389": "ājyaśeṣe dadhisamānīya tena hutaśeṣaṇa // ManGS_1,14.11 //",
  "GV06manavgsu:390": "cakrīvānaḍuhau vā me vāṅmaitu te manaḥ",
  "GV06manavgsu:391": "cākravākaṃ saṃ vananaṃ tannau saṃ vananaṃ kṛtam-",
  "GV06manavgsu:392": "iti yajamānastriḥ prāśnātyavaśiṣṭaṃ tūṣṇīṃ patnī // ManGS_1,14.12 //",
  "GV06manavgsu:393": "aparānhe piṇḍapitṛyajñaḥ sa vyākhyātaḥ // ManGS_1,14.13 //",
  "GV06manavgsu:394": "saṃvatsaraṃ brahmacaryaṃ carato dvādaśarātraṃ trirātramekakarātraṃ vā // ManGS_1,14.14 //",
  "GV06manavgsu:395": "athāsyai gṛhān visṛjet // ManGS_1,14.15 //",
  "GV06manavgsu:396": "yokrāśaṃ viṣāya tau saṃnipātayet-",
  "GV06manavgsu:397": "apaśyaṃ tvā manasā dīdhyānāṃ svāyāṃ tanuṃṛtviye bādhamānām /",
  "GV06manavgsu:398": "upa māmuccā yuvatirbabhūyāḥ prajāyasva prajāyasva prajayā putrakāme //",
  "GV06manavgsu:399": "prajāpatistanvaṃ me juṣasva tvaṣṭā devaiḥ sahamāna indraḥ /",
  "GV06manavgsu:400": "viśvedevairṛtubhiḥ saṃ vidānaḥ puṃsāṃ bahūnāṃ mātarau syāva //",
  "GV06manavgsu:401": "ahaṃ garbha madadhāmoṣadhīṣvahaṃ viśveṣu bhuvaneṣvantaḥ /",
  "GV06manavgsu:402": "ahaṃ prajā ajanayaṃ pṛthivyā haṃ janibhyo aparīṣu putrān //",
  "GV06manavgsu:403": "iti stryādivyatyāsaṃ japati // ManGS_1,14.16 //",
  "GV06manavgsu:404": "karaditi bhasahamabhibhṛśati // ManGS_1,14.17 //",
  "GV06manavgsu:405": "jananītyupajananamaṃ // ManGS_1,14.18 //",
  "GV06manavgsu:406": "bṛhaditi jātaṃ pratiṣṭhitam // ManGS_1,14.19 //",
  "GV06manavgsu:407": "etena dharmeṇa ṛtāvṛtau saṃnipātayet // ManGS_1,14.20 //",
  "GV06manavgsu:408": "iti caturdaśaḥ khaṇḍaḥ //14//",
  "GV06manavgsu:410": "pañcadaśaḥ khaṇḍaḥ",
  "GV06manavgsu:411": "tṛtīye garbhamāse araṇī āhṛtya ṣaṣṭhe 'ṣṭhame vā jayaprabhṛtibhirhutvā paścādagnerdarbheṣvāsīnīyāḥ patnyāḥ sarvān pramucya keśānnavanītenābhyajya--",
  "GV06manavgsu:412": "triśyenayā śalalyā śamīśākhayā ca sa palāśayā punaḥ patnīmagniradāditi sīmantaṃ karoti // ManGS_1,15.1 //",
  "GV06manavgsu:413": "iti pañcadaśaḥ khaṇḍaḥ //15//",
  "GV06manavgsu:415": "ṣoḍaśaḥ khaṇḍaḥ",
  "GV06manavgsu:416_0": "aṣṭhame garbhamāse jayaprabhṛtibhirhurvā phalaiḥ snāpasitvā yā oṣadhaya ityanuvākenāhatena",
  "GV06manavgsu:416_1": "vāsasā pracchādya gandhapuṣpairalaṃkṛtya phalāni kaṇṭhe vai saṃsṛjyāgniṃ pradakṣiṇaṃ",
  "GV06manavgsu:416_2": "kuryāt // ManGS_1,16.1 //",
  "GV06manavgsu:417": "prajāṃ me naryapāhīti mantreṇopasthānaṃ kṛtvā guṇavato brāhmaṇān bhojayet // ManGS_1,16.2 //",
  "GV06manavgsu:418": "phalāni dakṣiṇā dadyāt // ManGS_1,16.3 //",
  "GV06manavgsu:419": "tataḥ svastyayanaṃca // ManGS_1,16.4 //",
  "GV06manavgsu:420": "yo gurustamarhayet // ManGS_1,16.5 //",
  "GV06manavgsu:421": "iti ṣoḍaśaḥ khaṇḍaḥ //16//",
  "GV06manavgsu:423": "saptadaśaḥ khaṇḍaḥ",
  "GV06manavgsu:424": "putre jāte varaṃ dadāti // ManGS_1,17.1 //",
  "GV06manavgsu:425": "araṇibhyāmagniṃ mathitvā tasminnāyuṣyahomāñ duhuyāt // ManGS_1,17.2 //",
  "GV06manavgsu:426": "agnerāyurasītyanuvākena pratyṛcaṃ pratiparyāyamekaviṃśatimājyāhutīrjuhoti // ManGS_1,17.3 //",
  "GV06manavgsu:427": "ājyaśeṣe dadhimadhvapo hiraṇyaśakalenopahatya triḥ prāśāpayati // ManGS_1,17.4 //",
  "GV06manavgsu:428": "aśmā bhava paraśurbhava hiraṇyamastṛtaṃ bhava",
  "GV06manavgsu:429": "vedo vai putranāmāsi sajīva śaradaḥ śatam //",
  "GV06manavgsu:430": "iti prādeśenādhyadhi pratimukhaṃ pradakṣiṇaṃ sarvato 'bhyuddhiśati // ManGS_1,17.5 //",
  "GV06manavgsu:431": "palāśasya madhyaparṇaṃ praveṣṭya tenāsya karṇayorjapet--",
  "GV06manavgsu:432": "bhūste dadāmīti dakṣiṇe bhuvastedadāmīti savye svaste dadāmīti dakṣiṇe bhūrbhuvaḥ- svaste dadāmīti savye // ManGS_1,17.6 //",
  "GV06manavgsu:433": "iṣaṃ pinvorjaṃ pinveti stanau pradhāpayet // ManGS_1,17.7 //",
  "GV06manavgsu:434": "iti saptadaśaḥ khaṇḍaḥ //17//",
  "GV06manavgsu:436": "aṣṭādaśaḥ khaṇḍaḥ",
  "GV06manavgsu:437": "daśamyāṃ rātryāṃ putrasya nāma dadhyād ghoṣavadādyantarantasthaṃ dvayakṣaraṃ caturakṣaraṃvā tryakṣaraṃ dāntaṃ kumārīṇām // ManGS_1,18.1 //",
  "GV06manavgsu:438": "tenābhivādayituṃ tyatkā piturnāmadheyaṃ yaśasyaṃ nāmadheyaṃ devatāśrayaṃ nakṣatrāśrayaṃ devatāyāśca pratyakṣam pratiṣiddham // ManGS_1,18.2 //",
  "GV06manavgsu:439": "snātvā sahaputro 'bhyupaiti // ManGS_1,18.3 //",
  "GV06manavgsu:440_0": "athainamabhibhṛśati-'agneṣṭvā tejasā sūryasya varcasā viśveṣāṃ tvā devānāṃ kratunābhibhṛśāmīti",
  "GV06manavgsu:440_1": "prakṣālitapāṇirnavanītenābhyājyāgnau pratāpya brāhmaṇāya procyabhibhṛsediti śrutiḥ // ManGS_1,18.4 //",
  "GV06manavgsu:441": "varaṃ kartre dadāti // ManGS_1,18.5 //",
  "GV06manavgsu:442": "aṅgādaṅgātsaṃbhavasi hṛdayādadhijāyase",
  "GV06manavgsu:443": "ātmā vai putranāmāsi sa jīva śaradaḥ śatam //",
  "GV06manavgsu:444": "iti pravāsādetya putrasya mūrddhani japet // ManGS_1,18.6 //",
  "GV06manavgsu:445": "na madhumāṃse prāśnīyādāpaśubandhāt // ManGS_1,18.7 //",
  "GV06manavgsu:446": "saṃvatsare cājāvibhyāmagnidhanvantarī yajet // ManGS_1,18.8 //",
  "GV06manavgsu:447": "iti aṣṭādaśaḥ khaṇḍaḥ //18//",
  "GV06manavgsu:449": "ekonaviṃśaḥ khaṇḍaḥ",
  "GV06manavgsu:450": "athādityadarśanam // ManGS_1,19.1 //",
  "GV06manavgsu:451": "caturthe māsi payasi stālīpākaṃ śrapayitvā tasya juhoti // ManGS_1,19.2 //",
  "GV06manavgsu:452": "ādityaḥ śukra",
  "GV06manavgsu:453": "udagātpurastāddhaṃ saḥ śuciṣad yadedenamiti sūryasya juhoti // ManGS_1,19.3 //",
  "GV06manavgsu:454": "udutyaṃ jātavedasamityetayopasthāyādityābhimukhaṃ darśayet--",
  "GV06manavgsu:455": "'namaste astu bhagavān śataraśme tamonuda /",
  "GV06manavgsu:456": "jahi me devadaurbhāgyaṃ saubhāgyena māṃ saṃyojayasva' /",
  "GV06manavgsu:457": "--iti // ManGS_1,19.4 //",
  "GV06manavgsu:458": "atha brāhmaṇa tarpaṇam // ManGS_1,19. 5 //",
  "GV06manavgsu:459": "ṛṣabho dakṣiṇā // ManGS_1,19.6 //",
  "GV06manavgsu:460": "ityūnaviṃśaḥ khaṇḍaḥ //19//",
  "GV06manavgsu:462": "viṃśatitamaḥ khaṇḍaḥ",
  "GV06manavgsu:463": "athānnaprāśanam // ManGS_1,20.1 //",
  "GV06manavgsu:464_0": "pañcame ṣaṣṭhe vā māsi payasi sthālīpākaṃ śrapayitvā snātamalaṅkṛtamahatena vāsasā",
  "GV06manavgsu:464_1": "pracchādyānnapate 'nnasya no dehīti hutvā hiraṇyena prāśayedannātparisruta ityṛcā // ManGS_1,20.2 //",
  "GV06manavgsu:465": "ratnasuvarṇopaskaraṇāyudhāni darśayet // ManGS_1,20.3 //",
  "GV06manavgsu:466": "yadīcchettadupasaṃgṛhṇīyāt // ManGS_1,20.4 //",
  "GV06manavgsu:467": "tato brāhmaṇa bhojanam // ManGS_1,20.5 //",
  "GV06manavgsu:468": "vāso dakṣiṇā // ManGS_1,20.6 //",
  "GV06manavgsu:469": "iti viṃśaḥ khaṇḍaḥ //20//",
  "GV06manavgsu:471": "ekaviṃśatitamaḥ khaṇḍaḥ",
  "GV06manavgsu:472": "tṛtīyasya varṣasya bhūyiṣṭe gate cūḍāḥ kārayet //",
  "GV06manavgsu:473": "udagayane jyautsne puṇye nakṣatre 'nyatra navābhyām // ManGS_1,21.1 //",
  "GV06manavgsu:474": "jayaprabhṛtirhutvā--",
  "GV06manavgsu:475": "'uṣṇena vāyurudakenedyajamānasyāyuṣā",
  "GV06manavgsu:476": "savitā varuṇodadhadyajamānāya dāśuṣe'",
  "GV06manavgsu:477": "ityuṣṇā apo 'bhimantrayate // ManGS_1,21.2 //",
  "GV06manavgsu:478": "aditiḥ keśānvapatvāya udantu jīvase",
  "GV06manavgsu:479": "dhārayatu prajāpatiḥ punaḥ punaḥ svastaye' //",
  "GV06manavgsu:480": "ityabhyundati // ManGS_1,21.3 //",
  "GV06manavgsu:481": "oṣadhe trāyasvaināmiti dakṣiṇāsminkeśānte darbhamantardadhāti // ManGS_1,21.4 //",
  "GV06manavgsu:482": "svadhite mainaṃhisīriti kṣuraṇābhinidadhāti // ManGS_1,21.5 //",
  "GV06manavgsu:483": "yenāvapatsavitā kṣureṇa somasya rājño varuṇasya keśān /",
  "GV06manavgsu:484": "tena brāhmaṇo vapatvāyuṣmānayaṃ jaradaṣṭhirastu //",
  "GV06manavgsu:485": "yena pūṣā bṛhaspaterindriyasya cāyuṣe 'vapat /",
  "GV06manavgsu:486": "tena te vapāmyāyuṣe dīrdhāyutvāya jīvase //",
  "GV06manavgsu:487": "yena bhūyaścaratyayaṃ jyokca paśyati sūryaḥ /",
  "GV06manavgsu:488": "tena te vapāmyāyuṣe suślokyāya svastaye //",
  "GV06manavgsu:489": "iti tisṛbhistriḥ pravapati // ManGS_1,21.6 //",
  "GV06manavgsu:490": "yatkṣureṇa vartayatā sutejasā vaptarvapasi keśān /",
  "GV06manavgsu:491": "śundhi śiro māsyāyuḥ pramorṣīḥ //",
  "GV06manavgsu:492": "iti lauhāyasaṃ kṣuraṃ keśāvāpāya prayacchati // ManGS_1,21.7 //",
  "GV06manavgsu:493": "mā te keśānanugādvarca etattathā dhātā dadhātu te /",
  "GV06manavgsu:494": "tubhyamindro varuṇo bṛhaspatiḥ savitā varcā ādadhuḥ //",
  "GV06manavgsu:495": "iti pravapato 'numantrayate // ManGS_1,21.8 //",
  "GV06manavgsu:496": "suhṛtparigrāhaṃ haritagośakṛtpiṇḍe samavacinoti // ManGS_1,21.9 //",
  "GV06manavgsu:497": "uptvāya keśānvaruṇāsya rājño bṛhaspatiḥ savitā viṣṇuragniḥ /",
  "GV06manavgsu:498": "tebhyo nidhānaṃ mahataṃ na vidannantarā dyāvāpṛthivyorapasyuḥ //",
  "GV06manavgsu:499": "iti prāgudīco hriyamāṇānanumantrayate // ManGS_1,21.10 //",
  "GV06manavgsu:500": "arikte patnyā śleṣayediti śrutiḥ // ManGS_1,21.11 //",
  "GV06manavgsu:501": "varaṃ kartre dadāti pakṣmaguḍaṃ tilapiślaṃ ca keśavāpāya // ManGS_1,21.12 //",
  "GV06manavgsu:502": "etena tu kalpena ṣoḍaśe varṣe godānamagniṃ vādhyeṣyamāṇasyāgnirgodāniko maitrāyaṇiriti śrutiḥ // ManGS_1,21.13 //",
  "GV06manavgsu:503": "aditiḥ śmaśruḥ vapatvityūdena śmaśrupravapati śundhi mukhamiti ca //",
  "GV06manavgsu:504": "ityekaviṃśaḥ khaṇḍaḥ //21//",
  "GV06manavgsu:506": "dvāviṃśaḥ khaṇḍaḥ",
  "GV06manavgsu:507": "saptame navame vopāyanam // ManGS_1,22.1 //",
  "GV06manavgsu:508": "āgantrā samaganmahi prathamamartiṃ yuyotu naḥ /",
  "GV06manavgsu:509": "ariṣṭāḥ saṃcaremahi svasti caratā diśaḥ /",
  "GV06manavgsu:510": "svastyāgṛhebhyaḥ //",
  "GV06manavgsu:511": "ityuptakeśena snātenāktenābhyaktenālaṃkṛtena yajñopavītinā sametya japati // ManGS_1,22.2 //",
  "GV06manavgsu:512": "athāsmai vāsaḥ prayacchati--",
  "GV06manavgsu:513": "yā akṛntanyā atanvanyā āvanyā avāharan",
  "GV06manavgsu:514": "yāścāgnyā devyo 'ntānabhito 'bhito 'tatananta",
  "GV06manavgsu:515": "tāstvā devyo jarase saṃvyayantvāyuṣmannidaṃ paridhatsva vāsaḥ //",
  "GV06manavgsu:516": "ityahataṃ vāsaḥparidhāpyānvārabhyādhārāvājyabhāgau hutvā-yaśeṣe dadhyānīya dadhikrāvṇo akāriṣamiti dadhi triḥ prāśnāti // ManGS_1,22.3 //",
  "GV06manavgsu:517": "ko nāmāsītyāha // ManGS_1,22.4 //",
  "GV06manavgsu:518_0": "nāmadheye prokte ''devasya tvā savituḥ prasave 'śvinorbāhubhyāṃ pūṣṇo hastābhyāṃ",
  "GV06manavgsu:518_1": "hastaṃ gṛhṇāmyasāviti hastaṃ gṛhṇannāma gṛhṇāti prāṅmukhasya pratyaṅmukha ūrdhvastiṣṭhannāsīnasya",
  "GV06manavgsu:518_2": "dakṣiṇamuttānaṃ dakṣiṇena nīcārīktamariktena savitā te hastamagrahīdāsāvagnirācāryastava",
  "GV06manavgsu:518_3": "devasavitareṣate brahmacārī tvaṃ gopāya samāvṛtat /",
  "GV06manavgsu:519": "kasya brahmacāryasi /",
  "GV06manavgsu:520": "prāṇasya brahmacāryasi /",
  "GV06manavgsu:521": "kastvā kamupanayate /",
  "GV06manavgsu:522": "kāya tvā paridadāmi /",
  "GV06manavgsu:523": "kasmai tvā paridadāmi /",
  "GV06manavgsu:524": "tasmai tvā paridadāmi /",
  "GV06manavgsu:525_0": "bhagāya tvā paridadāmyaryamṇe tvā paridadāmi savitre tvā paridadāmi sarasvatyai tvā",
  "GV06manavgsu:525_1": "paridadāmīndrāgnibhyāṃ tvā paridadāmi viśvebhyastvā devebhyaḥ paridadāmisarvebhyastvā",
  "GV06manavgsu:525_2": "devebhyaḥ paridadāmīti paridadāti // ManGS_1,22.5 //",
  "GV06manavgsu:526": "brahmaṇogranthirasi sa te mā visrasaditi hṛdayadeśamārabhya japati /",
  "GV06manavgsu:527": "prāṇānāṃgranthirasīti prāṇadeśam // ManGS_1,22.6 //",
  "GV06manavgsu:528": "ṛtasya goptrī tapasastarutrī ghnatī rakṣaḥ sahamānā arātīḥ",
  "GV06manavgsu:529": "sānaḥsamagantamabhiparyyehi bhadre dharttāraste subhage mekhale māriṣāma //",
  "GV06manavgsu:530": "iti mauñjīṃ pṛthivīṃ triguṇāṃ mekhalāmādatte // ManGS_1,22.7 //",
  "GV06manavgsu:531": "yuvāsuvāsā iti mekhalāṃ pradakṣiṇaṃ triḥ parivyayati // ManGS_1,22.8 //",
  "GV06manavgsu:532": "puṃsa strīngranthīnbadhnāti // ManGS_1,22.9 //",
  "GV06manavgsu:533": "iyaṃ duruktātparibādhamānā varṇaṃ purāṇaṃ punatīma āgāt",
  "GV06manavgsu:534": "prāṇāpānābhyāṃ balamābhajantī śivādevī subhage mekhale māriṣāma /",
  "GV06manavgsu:535": "iti tasyāṃ parivītāyāṃ japati--",
  "GV06manavgsu:536": "mama vrate te hṛdayaṃ dadhātu mama cittamanucittaṃ te astu",
  "GV06manavgsu:537": "mama vācamekavrato juṣasva bṛhaspatiṣṭvā niyunaktu mahyam //",
  "GV06manavgsu:538": "iti // ManGS_1,22.10 //",
  "GV06manavgsu:539": "yajñiyasya vṛkṣasya daṇḍaṃ pradāya kṛṣṇājinaṃ cādityamupasthāpayati-",
  "GV06manavgsu:540": "adhvanāmadhvapate śraiṣṭhyasya svastyasyādhvanaḥ pāramaśīya /",
  "GV06manavgsu:541": "taccakṣurdevahitaṃ purastācchukramuccarat //",
  "GV06manavgsu:542": "paśyema śaradaḥ śataṃ jīvema śaradaḥ śatam /",
  "GV06manavgsu:543": "śṛṇuyāma śaradaḥ śataṃ prabravāma śaradaḥ śatam /",
  "GV06manavgsu:544": "adīnāḥ syāma śaradaḥ śataṃ bhūyaśca śaradaḥ śatāt //",
  "GV06manavgsu:545": "yā medhāpsaraḥsu gandharveṣu ca yanmanaḥ /",
  "GV06manavgsu:546": "daivī yā mānuṣī medhā sā māmāviśatāmihaiva //",
  "GV06manavgsu:547": "iti // ManGS_1,22.11 //",
  "GV06manavgsu:548": "abhidakṣiṇamānīyāgneḥ paścāt--",
  "GV06manavgsu:549": "ehyaśmānamātiṣṭhāśmeva tvaṃ sthiro bhava /",
  "GV06manavgsu:550": "kṛṇvantu viśve devā āyuṣṭe śaradaḥ śatam //",
  "GV06manavgsu:551": "iti dakṣiṇena pādenāśmānamāsthāpayati // ManGS_1,22.12 //",
  "GV06manavgsu:552": "paścādagnermahadupastīrya sūpasthalaṃ kṛtvā prāṅāsīnaḥ pratyaṅṅāsīnāyānuvācayati gāyatrīṃ sāvitrimapi hyeke triṣṭubhamapi hyeke jagatīmomityapatkā vyāhṛtibhiśca // ManGS_1,22.13 //",
  "GV06manavgsu:553": "tāṃ triravagṛhṇīyāttāṃ dviravakṛtya tāṃ-sakṛtsamasyet pādaśor'dharcaśaḥ sarvāmantena // ManGS_1,22.14 //",
  "GV06manavgsu:554": "yattisṛṇāṃ prātaranvāha yad dvayoryadekasyāḥ saṃ vatsare dvādaśāhe ṣaḍahe tryahe vā tasmātsadyo 'nūcyeti śrutiḥ // ManGS_1,22.15 //",
  "GV06manavgsu:555": "varaṃ kartre dadāti kāṃsyaṃ vasanaṃ ca // ManGS_1,22.16 //",
  "GV06manavgsu:556": "yasya tu medhākāmaḥ syātpalāśaṃ navanītenābhyājya tasya cchāyāyāṃ vācayet-suśravaḥ suśravā asi /",
  "GV06manavgsu:557": "yathā tvaṃ suśravaḥsuśravā asi evaṃ māṃ suśravaḥ sauśravaṃ kuru //",
  "GV06manavgsu:558": "yathā tvaṃ devānāṃ nidhipo asi",
  "GV06manavgsu:559": "evamahaṃ manuṣyāṇāṃ vedānāṃ nidhipo bhūyāsam //",
  "GV06manavgsu:560": "iti // ManGS_1,22.17 //",
  "GV06manavgsu:561": "a-teha vā ayameṣāṃ vedānāmekaṃ dvau trīn sarvānveti yamevaṃvidvāṃsamupanayatīti śrutiḥ // ManGS_1,22.18 //",
  "GV06manavgsu:562": "vyākhyātaṃ brahmacaryam // ManGS_1,22.19 //",
  "GV06manavgsu:563": "atha bhaikṣaṃ carate mātaramevāgre yāścānyāḥ suhṛdo yāvatyo vā sannihitāḥ syuḥ // ManGS_1,22.20 //",
  "GV06manavgsu:564": "ācāryāya bhaikṣamupakalpayate tenānujñāte bhuñjīteti śrutiḥ // ManGS_1,22.21 //",
  "GV06manavgsu:565": "iti dvāviṃśaḥ khaṇḍaḥ //",
  "GV06manavgsu:567": "trayoviṃśaḥ khaṇḍaḥ",
  "GV06manavgsu:568": "atha dīkṣā cāturhaitukī saṃvatsaram // ManGS_1,23.1 //",
  "GV06manavgsu:569": "caturhotṝnsvakarmaṇo juhuyāt saha ṣaḍḍhotrā saptahotāram // ManGS_1,23.2 //",
  "GV06manavgsu:570": "antato vrataṃ pradāyādito dvāvanuvākāvanuvācayet // ManGS_1,23.3 //",
  "GV06manavgsu:571": "evamevoddīkṣāṃ juhuyāt // ManGS_1,23.4 //",
  "GV06manavgsu:572": "atha dīkṣāgnikīdvādaśarātram // ManGS_1,23. 5 //",
  "GV06manavgsu:573": "yuñjānaḥ prathamaṃ mana itiyaṣṭau hutvākūtamagniṃ prayuñjaṃ svāheti ṣaḍ juhoti viśvodevasya neturiti saptamīm // ManGS_1,23.6 //",
  "GV06manavgsu:574": "vrataṃ pradāyāditoṣaṣṭāvanuvākānanuvācayet // ManGS_1,23.7 //",
  "GV06manavgsu:575": "triṣavaṇamudakamāharet triṃstrīnkumbhān // ManGS_1,23.8 //",
  "GV06manavgsu:576": "ekena vāsasāntarhitāyāṃ bhūmau śayīta bhasmani karīṣe sikatāsu vā // ManGS_1,23.9 //",
  "GV06manavgsu:577": "nodakamabhyaveyāt // ManGS_1,23.10 //",
  "GV06manavgsu:578": "samāpte ghṛtavatāpūpeneṣṭvā vātsaṃ prāvacayet // ManGS_1,23.11 //",
  "GV06manavgsu:579": "tato ghṛtavadbhirapūpairbrāhmaṇān bhojayet // ManGS_1,23.12 //",
  "GV06manavgsu:580": "evamevoddīkṣāṃ juhuyāt // ManGS_1,23.13 //",
  "GV06manavgsu:581": "atha dīkṣāśvamedhikī hvāhaśarātram // ManGS_1,23.14 //",
  "GV06manavgsu:582": "vaitasamidhmamupasamādhāya navamenānuvākena hutvā ṣaṣṭhenopasthāpya vrataṃ pradāyādita ekaviṃśatyanuvākānanuvācayet // ManGS_1,23.15 //",
  "GV06manavgsu:583": "triṣavaṇamaśvasyaghāsamāharet trīṃ strīnpulān // ManGS_1,23.16 //",
  "GV06manavgsu:584": "ekena vāsasānantarhitāyāṃ bhūmau śayīta bhasmani karīṣe sikatāsu vā // ManGS_1,23.17 //",
  "GV06manavgsu:585": "yā oṣadhayaḥsamānyāyanti punantu mā pitaro 'gnermanvā iti caturbhiranuvākairapobhimantrya snānamācaret // ManGS_1,23.18 //",
  "GV06manavgsu:586": "evamevoddīkṣāṃ juhuyāt // ManGS_1,23.19 //",
  "GV06manavgsu:587": "śādaṃ dadbhiriti caturdaśānuvākānanuvācayet // ManGS_1,23.20 //",
  "GV06manavgsu:588": "rahasyamadhyeṣyamāṇaḥ pravargyam // ManGS_1,23.21 //",
  "GV06manavgsu:589": "ādeśe yathā purastādvyākhyātam // ManGS_1,23.22 //",
  "GV06manavgsu:590": "āditaḥ pañcaviṃśatyanuvākānanuvācayet // ManGS_1,23.23 //",
  "GV06manavgsu:591": "traividyasamupanayanena vyākhyātam // ManGS_1,23.24 //",
  "GV06manavgsu:592": "āditastrīnanuvākānanuvācayet // ManGS_1,23.25 //",
  "GV06manavgsu:593": "vyākhyātāni vratāni vyākhyātāni vratāni // ManGS_1,23.26 //",
  "GV06manavgsu:594": "uduttamaṃ varuṇapāśamiti mekhalāmunmuñcati // ManGS_1,23.27 //",
  "GV06manavgsu:595": "iti maitrāyaṇīyamānavagṛhye trayoviṃśaḥ khaṇḍaḥ prathamaḥ puruṣaḥ samāptaḥ //",
  "GV06manavgsu:597": "(saptame navame vopāyanam //1//",
  "GV06manavgsu:598": "āgantrā samaganmahī prathamamarttiṃ yuyotu naḥ /",
  "GV06manavgsu:599": "ariṣṭāḥ saṃceramahi svasti caratādiśaḥ /",
  "GV06manavgsu:600": "svastyāgrahebhyaḥ //",
  "GV06manavgsu:601": "ityuptakeśena snātenāktenābhyaktenālaṃkṛtena yajñopavītināsametya japati //",
  "GV06manavgsu:602": "1-22--2) (athāsmaivāsaḥ prayacchati-",
  "GV06manavgsu:603": "yā akṛntanyā atanvanyā āvanyā avāharan /",
  "GV06manavgsu:604": "yāśca gnā devyo 'ntānabhito 'tatananta //",
  "GV06manavgsu:605": "tāsvā devyo jarame saṃ vyayantvāyuṣmānidaṃ paridhatsva vāsaḥ //",
  "GV06manavgsu:606": "ityahataṃ vāsaḥ //)//",
  "GV06manavgsu:607": "(pu. 1-22- 6-7-8-9)",
  "GV06manavgsu:608": "(iyaṃ duruktātparibādhamānā varṇaṃ purāṇaṃ punatīma āgāt /",
  "GV06manavgsu:609": "prāṇāpānābhyāṃ balamābhajantī śivā devī subhage mekhale māriṣāma //",
  "GV06manavgsu:610": "iti tasyāṃ parivītāyāṃ japati--",
  "GV06manavgsu:611": "mama vrate te hṛdayaṃ dadhātu mama cittamanucittaṃ te astu",
  "GV06manavgsu:612": "mama vācamekakavrato juṣasva bṛhaspatiṣṭvā niyunaktu mahyam //",
  "GV06manavgsu:613": "iti //10//",
  "GV06manavgsu:614": "yajñiyasya vṛkṣasya daṇḍaṃ pradāya kṛṣṇājinaṃ cādityamupasthāpayati-",
  "GV06manavgsu:615": "adhvānamadhvapate śraiṣṭhyasya svastasyādhvanaḥ pāramaśīya /",
  "GV06manavgsu:616": "taccakṣurdevahitaṃ purastaccukramuccarat //",
  "GV06manavgsu:617": "śṛṇuyāma śaradaḥ śataṃ jīvema śaradaḥ śatam /",
  "GV06manavgsu:618": "adīnāḥ syāma śaradaḥ śataṃ bhūyaśca śaradaḥ śatāt //",
  "GV06manavgsu:619": "yā medhāpsaraḥsu gandharveṣu ca yanmanaḥ /",
  "GV06manavgsu:620": "daivī yā mānuṣī medhā sā māmāviśatāmihaiva //",
  "GV06manavgsu:621": "iti //11//",
  "GV06manavgsu:622": "abhidakṣiṇamānīyāgneḥ paścāt---",
  "GV06manavgsu:623": "ehyaśmānamātiṣṭhāśmeva tvaṃ sthiro bhava /",
  "GV06manavgsu:624": "kṛṇvantu viśve devā āyuṣce śaradaḥ śatam //",
  "GV06manavgsu:625": "(iti dakṣiṇena pādenāśmānamāsthāpayati //12//",
  "GV06manavgsu:626": "paścādagnermahadupastīrya sūpasthalaṃ kṛtvā prāṅāsīnaḥ pratyaṅṅāsīnāyānuvācayati gāyatrīṃ sāvitrīmapi hyeke triṣṭubhamapi hyeke jagatīmomityuttkā vyāhṛtibhiśca //13//",
  "GV06manavgsu:627": "tāṃ triravagṛṅṇīyāttāṃ dviravakṛtya tāṃ sakṛtsamasyet pādaśor'dharcaśaḥ sarvāmantena //14//",
  "GV06manavgsu:628": "yattisṛṇāṃ prātaranvāha yat dvayoryadekasyāḥ saṃvatsare dvādaśāhe ṣaḍahe tryahe (vā tasmātsadyo 'nūcyati śrutiḥ //15//",
  "GV06manavgsu:629": "varaṃ kartre dadāti kāṃsyaṃ vasanaṃ ca //16//",
  "GV06manavgsu:630": "yasya tu medhākāmaḥ syātpalāśaṃ navanītenābhyajya tasya chāyāyāṃvācayet /",
  "GV06manavgsu:631": "suśravaḥ suśravā asi",
  "GV06manavgsu:632": "yathā tvaṃsuśravaḥ suśravā asi evaṃ māṃ suśravaḥ sauśravasaṃ kuru //",
  "GV06manavgsu:633": "yathā tvaṃ devānāṃ vedānāṃ nidhipo asi /",
  "GV06manavgsu:634": "evamahaṃ manuṣyāṇāṃ vedānāṃ nidhipo bhūyāsamiti //17//",
  "GV06manavgsu:635": "(adhīteha vā ayameṣāṃ vedānāmekaṃ dvau trīn sarvānveti yamenaṃ vidvāṃsamupanayatīti śrutiḥ //18//",
  "GV06manavgsu:636": "vyākhyātaṃ brahmacaryam //19//",
  "GV06manavgsu:637": "atha bhaikṣaṃ carate mātaramevāgre yāścānyāḥ suhṛdo yāvatyo vā sannihitāḥ syuḥ //20//",
  "GV06manavgsu:638": "ācāryāya bhaikṣamupakalpayate tenānujñāto vā bhuñjīteti śrutiḥ //21//",
  "GV06manavgsu:640": "dvitīyaḥ puruṣaḥ /",
  "GV06manavgsu:641": "audvāhikaṃ pretapitā śālāgniṃkurvīta // ManGS_2,1.1 //",
  "GV06manavgsu:642": "anyatra tataḥ prete pitari prajvalanto 'gniṃ jāgarayeyuḥ parvaṇi jyaitsne puṇye nakṣatre 'nyatra navamyāḥ // ManGS_2,1.2 //",
  "GV06manavgsu:643": "snātaḥ śucirahatavāsāḥ // ManGS_2,1.3 //",
  "GV06manavgsu:644": "vāgyatāvaraṇipāmi jāgṛtaḥ // ManGS_2,1.4 //",
  "GV06manavgsu:645": "avakāśe 'kṣatānyavānpiṣṭvā manthamāyautyanālambamikṣuśalākayā bahulam // ManGS_2,1.5 //",
  "GV06manavgsu:646": "hiraṇyapāṇiṃ savitāraṃ vāyumindraṃ prajāpatim /",
  "GV06manavgsu:647": "viśvāndevānaṅgiraso havāmahe",
  "GV06manavgsu:648": "amuṃ kravyādaṃ śamayantvagnim //",
  "GV06manavgsu:649": "iti manthenāgnimavasiñcati // ManGS_2,1.6 //",
  "GV06manavgsu:650": "somo rājā vibhajatūbhāgnirvvibhājayan /",
  "GV06manavgsu:651": "ihaivāstu havyavāhano 'gniḥ kravyādaṃ nudasva //",
  "GV06manavgsu:652": "iti kaṭe kṛtāyāṃ vāgniṃsamāropya prahiṇoti // ManGS_2,1.7 //",
  "GV06manavgsu:653": "kravyādamagniṃ prahiṇomi dūraṃ yamarājyaṃ gacchatu ripravāhaḥ /",
  "GV06manavgsu:654": "ihaivāyamitaro jātavedā devebhyo havyā vahatu prajānan //",
  "GV06manavgsu:655": "ityagnimādāya dakṣiṇā pratyagharanti // ManGS_2,1.8 //",
  "GV06manavgsu:656": "sahādhikaraṇairyanti // ManGS_2,1.9 //",
  "GV06manavgsu:657": "svakṛta iriṇe--",
  "GV06manavgsu:658": "sīse malimlucāmahe śiromimupabarhaṇe /",
  "GV06manavgsu:659": "avyāmasitāyāmṛṣṭvāstaṃ pretasudānavaḥ //",
  "GV06manavgsu:660": "iti sīsamupadhānyenyasyādhyadhi // ManGS_2,1.10 //",
  "GV06manavgsu:661": "dhāmno dhāmna iti tisṛbhiḥ parogoṣṭhaṃ mārjayante // ManGS_2,1.11 //",
  "GV06manavgsu:662": "anapekṣamāṇāḥ pratyāyanti // ManGS_2,1.12 //",
  "GV06manavgsu:663": "nalairvetasaśākhayā vā padāni lopayante--",
  "GV06manavgsu:664": "mṛtyoḥ padāni lopayante yadetaddrāghīrya āyuḥ pratiraṃ dadhānaḥ /",
  "GV06manavgsu:665": "āpyāyamānāḥ prajayā dhanena śuddhāḥ pūtā bhavantu yajñiyāsaḥ // ManGS_2,1.13 //",
  "GV06manavgsu:666": "anaḍvāhaṃ plavamanvārabhadhvaṃ yenāvepatsaramā rapantī //",
  "GV06manavgsu:667": "iti // ManGS_2,1.14 //",
  "GV06manavgsu:668": "agnyāyatanamuddhatyāvokṣyāgnyādheyikyānpārthivānsaṃbhārānnirvapatyūṣasikatavarjam // ManGS_2,1.15 //",
  "GV06manavgsu:669": "araṇibhyāmagniṃ mathitvā hiraṇyaśakalaṃ ca nyupya prāgudayādupasthakṛto bhūriti jvalantamādadhāti // ManGS_2,1.16 //",
  "GV06manavgsu:670": "gaurvāsaḥ kāṃsyaṃ ca dakṣiṇā // ManGS_2,1.17 //",
  "GV06manavgsu:671": "iti dvitīyapuruṣe prathamaḥ khaṇḍaḥ //1//",
  "GV06manavgsu:673": "dvitīyaḥ khaṇḍaḥ",
  "GV06manavgsu:674": "prāgudañcaṃ lakṣaṇamuddhatyāvokṣya sthaṇḍilaṃ gomayenopalipyamaṇḍalaṃ caturasraṃvāgniṃ nirmathyābhimukhaṃ praṇayet // ManGS_2,2.1 //",
  "GV06manavgsu:675": "darbhāṇāṃ pavitre mantravadutpādyāgneyaṃ sthālīpākaṃ śrapayati // ManGS_2,2.2 //",
  "GV06manavgsu:676": "pavitrāntarhite 'pa ānīya taṇḍulānopya mekṣaṇena pradakṣiṇaṃ paryāyuvañjīva taṇḍulaṃ śrapayati // ManGS_2,2.3 //",
  "GV06manavgsu:677": "ghṛtenānutpūtena navanītena votpūtena śṛtamabhidhāryottarata udvāsayati // ManGS_2,2.4 //",
  "GV06manavgsu:678": "imaṃ stomamarhata ityagniṃ parisamuhya paryukṣya paristīrya paścādagnerekavaddarhistṛṇāti // ManGS_2,2.5 //",
  "GV06manavgsu:679": "udakprāktūlāndarbhānprakṛṣya dakṣiṇāṃ stathottarānagreṇāgniṃ dakṣiṇairuttarānavastṛṇāti // ManGS_2,2.6 //",
  "GV06manavgsu:680": "dakṣiṇatognerbrāhmaṇe saṃstṛṇātyaparaṃ yajamānāya paścārddhe patnyai // ManGS_2,2.7 //",
  "GV06manavgsu:681": "uttarataḥ saṃstīrṇe pavitre sruksruvāvājyasthālīṃ prakṣālya saṃstīrṇe dve dve prayunakti // ManGS_2,2.8 //",
  "GV06manavgsu:682": "tūṣṇīṃ dakṣiṇata ājyaṃ nirūpya mantravatparyagniṃ kṛtvā tūṣṇīṃ sruksruvau saṃmṛjyādabdhena tvā cakṣuṣāvekṣa iti patnyājyāmavekṣate // ManGS_2,2.9 //",
  "GV06manavgsu:683": "tūṣṇīmadhiśrityopādhiśritya paścādagnerupasādya mantravadutpūyāvekṣate // ManGS_2,2.10 //",
  "GV06manavgsu:684": "tejosītyājyaṃ yajamāno 'vekṣate // ManGS_2,2.11 //",
  "GV06manavgsu:685": "ājyasthālyāṃ sruvaṃ nidhāyāgreṇa sthālīpākamanvāyātayatyapareṇa mekṣaṇam // ManGS_2,2.12 //",
  "GV06manavgsu:686_0": "tūṣṇīṃ prāñcamidhmamupasamādhāya brahmāṇamāmantrya oṃ juhudhītyukte dakṣiṇena hastenāntareṇa",
  "GV06manavgsu:686_1": "jānunī prāṅāsīna ādhārau juhoti prājāpatyamuttarārdhe prāñcaṃ manasā aindraṃ dakṣiṇārddhe",
  "GV06manavgsu:686_2": "prāñcameva // ManGS_2,2.13 //",
  "GV06manavgsu:687": "athājyabhāgau juhotyāgneyamuttarārddhe saumyaṃ dakṣiṇārddhe samāvanakṣṇau // ManGS_2,2.14 //",
  "GV06manavgsu:688": "yukto vaha yadākūtamiti dvābhyāmagniṃ yojayitvā nakṣatramiṣṭvā nakṣatradevatāṃ yajettithiṃ tithidevatāmṛtamṛtudevatāṃ ca // ManGS_2,2.15 //",
  "GV06manavgsu:689": "upastīryāpa upaspṛśya mekṣaṇena sthālīpākasyāvadyati madhyāt pūrvārddhād dvitīyaṃ paścārddhāttṛtīyaṃ yadi pañcāvadānasya // ManGS_2,2.16 //",
  "GV06manavgsu:690": "avattamabhidhārya sthālīpākaṃ pratyabhidhārayati // ManGS_2,2.27 //",
  "GV06manavgsu:691": "agnaye svāheti madhye juhoti // ManGS_2,2.18 //",
  "GV06manavgsu:692": "yo devānāmasīti raudrasya // ManGS_2,2.19 //",
  "GV06manavgsu:693": "jayānhutvājāyasya sviṣṭakṛte samavadyatyuttarārddhātsakṛd dvimātram /",
  "GV06manavgsu:694": "dvirvā yadi pañcāvadānasya // ManGS_2,2.20 //",
  "GV06manavgsu:695": "avattaṃ dvirabhidhārya nāta urdhvaṃsthālīpākaṃ pratyabhidhārayati // ManGS_2,2.21 //",
  "GV06manavgsu:696": "agnaye sviṣṭakṛte svāhetyasaṃsaktamuttarārddhapūrvārddhe juhoti // ManGS_2,2.22 //",
  "GV06manavgsu:697": "mekṣaṇaṃ darbhāṃścādhāyānumatibhyāṃvyāhṛtibhiśca tvaṃ no agne,",
  "GV06manavgsu:698": "sa tvaṃ no agne",
  "GV06manavgsu:699": "ayāścāgne 'sītyetābhirjuhuyāt // ManGS_2,2.23 //",
  "GV06manavgsu:700": "vi te muñcāmi raśanāṃ vi raśmīnīti ca dutvā pavitre 'nu prahṛtyājyenābhijuhoti // ManGS_2,2.24 //",
  "GV06manavgsu:701": "edho 'syedhīṣīmahīti samidhamādadhāti samidasi samedhiṣīmahīti dvitīyām // ManGS_2,2.25 //",
  "GV06manavgsu:702": "apo adyānvacāriṣamityupatiṣṭhate // ManGS_2,2.26 //",
  "GV06manavgsu:703": "āpohiṣṭhīyābhirmārjayet // ManGS_2,2.27 //",
  "GV06manavgsu:704": "pūrṇapātraṃ dakṣiṇā // ManGS_2,2.28 //",
  "GV06manavgsu:705": "barhinupraharati // ManGS_2,2.29 //",
  "GV06manavgsu:706": "etena sthālīpākena sthālīpākāḥ sarve vyākhyātāḥ // ManGS_2,2.30 //",
  "GV06manavgsu:707": "iti dvitīyapuruṣe dvitīyaḥ khaṇḍaḥ //2//",
  "GV06manavgsu:709": "tṛtīyaḥ khaṇḍaḥ",
  "GV06manavgsu:710": "agnaye svāheti sāyaṃ juhoti prajāpataya iti dvitīyām // ManGS_2,3.1 //",
  "GV06manavgsu:711": "sūryāya svāheti prātaḥ prajāpataya iti dvitīyām // ManGS_2,3.2 //",
  "GV06manavgsu:712": "agnīṣomīyaḥ sthālīpākaḥ paurṇamāsyāmaindrāgno 'māvāsyāyāmubhayatra cāgneyaḥ āgantuḥ pūrvaḥ paurṇamāsyāmuttaromāvāsyāyām // ManGS_2,3.3 //",
  "GV06manavgsu:713": "āśvayujyāṃ paurṇamāsyāṃ pratarnityeṣu sthālīpākeṣu sthālīpākamanvāyātayati // ManGS_2,3.4 //",
  "GV06manavgsu:714": "tasyāgniṃrudraṃ paśupatimīśānaṃ tryambakaṃ śaradaṃ praṣātakaṃ gā iti yajati // ManGS_2,3.5 //",
  "GV06manavgsu:715": "dadhighṛtamiśraḥ praṣātakastasyā no mitrāvaruṇā pravāhaveti ca hutvāmbhaḥ sthāmbho vo bhakṣīyeti gāḥ prāśāpayati // ManGS_2,3.6 //",
  "GV06manavgsu:716": "avasṛṣṭāśca vaseyuḥ // ManGS_2,3.7 //",
  "GV06manavgsu:717": "brāhmaṇān ghṛtavabhdojayet // ManGS_2,3.8 //",
  "GV06manavgsu:718": "nāniṣṭvāgrayaṇena navasyāśnīyāt // ManGS_2,3.9 //",
  "GV06manavgsu:719": "parvaṇyāgrayaṇaṃ kurvīta vasante yavānāṃ śaradi vrīhīṇām // ManGS_2,3.10 //",
  "GV06manavgsu:720": "agrapākasya payasi sthālīpākaṃ śrapayitvā tasya juhoti sajūrdyāvāpṛthivībhyāṃ svāhā sajūḥ somāya svāheti // ManGS_2,3.11 //",
  "GV06manavgsu:721": "śaradi somāya śyāmākānāṃ vasanteveṇuyavānāmubhayatra vājyena // ManGS_2,3.12 //",
  "GV06manavgsu:722": "vatsaḥ prathamajo dakṣiṇā // ManGS_2,3.13 //",
  "GV06manavgsu:723": "brāhmaṇa eva haviḥ śeṣaṃ bhujjīteti śrutiḥ // ManGS_2,3.14 //",
  "GV06manavgsu:724": "iti dvitīyapuruṣe tṛtīyaḥ khaṇḍaḥ //3//",
  "GV06manavgsu:726": "caturthaḥ khaṇḍaḥ",
  "GV06manavgsu:727": "paśunā yakṣyamāṇaḥ pākayajñopacārāgnimupacarati // ManGS_2,4.1 //",
  "GV06manavgsu:728": "paśubandhavattūṣṇīmāvṛddevatāhomavarjam // ManGS_2,4. 2 //",
  "GV06manavgsu:729": "prokṣyānumānyopapāyya paryagniṃ kṛtvā śāmitraṃ praṇīya vapāśrapaṇībhyāmudañcaṃ prakramamāṇamanvārabhante // ManGS_2,4.3 //",
  "GV06manavgsu:730": "saṃjñapyamānamavekṣate // ManGS_2,4.4 //",
  "GV06manavgsu:731": "saṃjñaptaṃsnapayitvā yathādaivataṃ vapāmutkṛtya śrapayitvā'dhārāvājyabhāgau hutvā--jātavedo vapayā gaccha devāṃstvaṃhi hotā prathamo babhūva /",
  "GV06manavgsu:732": "ghṛtasyāgne tanvā saṃbhava satyāḥ santu yajamānasya kāmāḥ svāhā / iti",
  "GV06manavgsu:734": "vapāṃ juhoti // ManGS_2,4.5 //",
  "GV06manavgsu:735": "svāhā svaheti parivapyau // ManGS_2,4.6 //",
  "GV06manavgsu:736": "sthālīpākamanvāyātayati samānadevataṃ paśunā // ManGS_2,4.7 //",
  "GV06manavgsu:737": "tadhdhutāvājyabhāgau // ManGS_2,4.8 //",
  "GV06manavgsu:738": "aniruktaḥ sviṣṭakṛt // ManGS_2,4.9 //",
  "GV06manavgsu:739": "pāśubandhikānāmavadānānāṃ rasasyāvadāya daivataiḥ pracarya vasāhomaśeṣeṇa diśaḥ pratijayati yathā vājinena vanaspatimājyasya // ManGS_2,4.10 //",
  "GV06manavgsu:740": "jayān hutvā tryaṅgāṇāṃ sviṣṭakṛte samavadyati // ManGS_2,4.11 //",
  "GV06manavgsu:741": "sthālīpākena śeṣo vyākhyātaḥ // ManGS_2,4.12 //",
  "GV06manavgsu:742": "paśoḥ paśureva dakṣiṇā // ManGS_2,4.13 //",
  "GV06manavgsu:743": "iti dvitīyapuriṣe caturthaḥ khaṇḍaḥ //4//",
  "GV06manavgsu:745": "pañcamaḥ khaṇḍaḥ",
  "GV06manavgsu:746": "raudraḥ śaradi śūlagavaḥ // ManGS_2,5.1 //",
  "GV06manavgsu:747": "prāgudīcyāṃ diśi grāmasyā sakāśe niśi gavāṃ madhye taṣṭo yūpaḥ // ManGS_2,5.2 //",
  "GV06manavgsu:748": "prāk sviṣṭakṛto 'ṣṭhau śoṇitapuṭān namaste rudramanyava iti prabhṛtibhiraṣṭabhiranuvākairdikṣvantardikṣu copaharet // ManGS_2,5.3 //",
  "GV06manavgsu:749": "nāśṛtaṃ grāmamāharet // ManGS_2,5.4 //",
  "GV06manavgsu:750": "śeṣaṃ bhūmau nikhanedapi carma // ManGS_2,5.5 //",
  "GV06manavgsu:751": "ayūpāneke pākayajñapaśūnāhuḥ // ManGS_2,5.6 //",
  "GV06manavgsu:752": "iti dvitīyapuruṣe pañcamaḥ khaṇḍaḥ //5//",
  "GV06manavgsu:754": "ṣaṣṭhaḥ khaṇḍaḥ",
  "GV06manavgsu:755": "athāto dhruvāśvakalpaṃ vyākhyāsyāmaḥ // ManGS_2,6.1 //",
  "GV06manavgsu:756": "āśvayujyāṃ paurṇamāsyām // ManGS_2,6.2 //",
  "GV06manavgsu:757": "ṛtvigavyaṅgaḥ snātaḥ śucirahatavāsāḥ // ManGS_2,6.3 //",
  "GV06manavgsu:758_0": "prāgastamayānniṣkramyottarato grāmasya purastādvā śucau deśe 'śvatthasyādhastānnyagrodhasya",
  "GV06manavgsu:758_1": "vāpāṃ vā samīpe vedyakṛtiṃ kṛtvā tasyāṃ catuṣkoṇavanaspatiśākhāyāmasaktacīrāyāṃ gandhasragdāmavatyāṃ",
  "GV06manavgsu:758_2": "caturdiśaṃ vinyastodakummasahiraṇyabījapiṭikāyāmapūpasrastaralājollopikamaṅgalaphalākṣavatyāṃ",
  "GV06manavgsu:758_3": "sarvagandhasarvarasasarvauṣadhīḥ sarvaratnāni copakalpya pratisaradadhimadhumodakasvastikanandyāvartavatyāmagniṃ",
  "GV06manavgsu:759_0": "praṇīyāśvatthapalāśakhadirarohitakodumbarāṇāmanyatamasyedhmamupasasādhāya tisraḥ",
  "GV06manavgsu:759_1": "pradhānadevatā yajatyuccaiḥśravasaṃ varuṇaṃ viṣṇumiti sthālīpākaiḥ paśubhiścāśvinau",
  "GV06manavgsu:759_2": "cāśvayujau cājyasya // ManGS_2,6.4 //",
  "GV06manavgsu:760": "jayān hutvā yā oṣadhayaḥ samannyāyanti punantu mā pitaro 'gnermanva iti caturbhiranuvākaurapo 'bhimantryāśvānsnapayati // ManGS_2,6.5 //",
  "GV06manavgsu:761": "gandhasnagdāmabhiralaṃkṛtya pradakṣiṇaṃ devayajanaṃ triḥ pariyanti // ManGS_2,6.6 //",
  "GV06manavgsu:762": "prāharṣaṃ kārayanti // ManGS_2,6.7 //",
  "GV06manavgsu:763": "iṣṭe yathāsthānaṃ vrajanti // ManGS_2,6.8 //",
  "GV06manavgsu:764": "gauranaḍvāṃśca dakṣiṇā // ManGS_2,6.9 //",
  "GV06manavgsu:765": "iti dvitīyapuruṣe ṣaṣṭhaḥ khaṇḍaḥ //6//",
  "GV06manavgsu:767": "saptamaḥ khaṇḍaḥ",
  "GV06manavgsu:768": "āgrahāyaṇyāṃ paurṇamāsyāṃ payasi sthālīpākaṃ śrapayitvā tasya juhoti--",
  "GV06manavgsu:769": "apaḥ śvetapadāgrāhi pūrveṇa cāpareṇa ca /",
  "GV06manavgsu:770": "sapta ca vāruṇīrimāḥ prajāḥ sarvāśca rājabāndhavyaḥ svāhā //",
  "GV06manavgsu:771": "śveto ruṣatyo vidadhātyaśvo dadhadgarbhaṃ vṛṣaḥ satvaryāṃ jyok /",
  "GV06manavgsu:772": "samaṃ janāścakramayo vasānāḥ proṣādasāvirasi viśvametat //",
  "GV06manavgsu:773": "śetāya rauṣiśvāya svāhā,",
  "GV06manavgsu:774": "na vai śvetasyābhyācāre ahirjaghāna kiṃcana /",
  "GV06manavgsu:775": "śvetāya vaitāhavyāya svāhā. //",
  "GV06manavgsu:776": "abhayaṃ naḥ prājāpatyebhyo bhūyāt svāhā //",
  "GV06manavgsu:777": "iti // ManGS_2,7.1 //",
  "GV06manavgsu:778": "srastare 'hataṃ vāsa udagdaśamāstīryodakāṃ vrīhīn yavānvāsya pariṣiñcati syonā pṛthivī bhaveti dvābhyāṃ sutrāmāṇamiti dvābhyām // ManGS_2,7.2 //",
  "GV06manavgsu:779": "śamīśākhayā ca sapalāśayodañca triḥ samunmārṣṭi syonā pṛthivī bhaveti dvābhyāṃ sūtramāṇamiti dvābhyāṃ namo astu sarpebhya iti tisṛbhiśca // ManGS_2,7.3 //",
  "GV06manavgsu:780": "śāmyantu sarpāḥ svaśayā bhavantu ye antarikṣa uta ye divi śritāḥ /",
  "GV06manavgsu:781": "imāṃ mahīṃ pratyavarohema /",
  "GV06manavgsu:782": "śivāmajasrāṃ śivāṃ śāntāṃ suhemantāmuttarāmuttarāṃ samāṃkriyāsam //",
  "GV06manavgsu:783": "iti jyeṣṭha prathamānudīca āveśayati // ManGS_2,7.4 //",
  "GV06manavgsu:784": "udīrghaṃ jīvo asurna āgādayaḥ prāgāttama ājyotireti /",
  "GV06manavgsu:785": "āraikapanthāṃ yātave sūryā-yāganmā yatna prataraṃ na āyuḥ /",
  "GV06manavgsu:786": "iti kaniṣṭhaprathamānujjihate // ManGS_2,7.5 //",
  "GV06manavgsu:787": "caitryāmudgroṇam // ManGS_2,7.6 //",
  "GV06manavgsu:788": "na tatra stālīpāko na śākhayā samunmārṣṭi // ManGS_2,7.7 //",
  "GV06manavgsu:789": "ayaṃ talpaḥ prataraṇo vasūnāṃ viśvārtvibhya(?)",
  "GV06manavgsu:790": "talpo asmān /",
  "GV06manavgsu:791": "jyog jīvema sarvavīrā vayaṃ tama //",
  "GV06manavgsu:792": "iti talpamabhimantryate // ManGS_2,7.8 //",
  "GV06manavgsu:793": "trāṇi nābhyāni phālgunyāmāṣāḍhyāṃ kārtikyām // ManGS_2,7.9 //",
  "GV06manavgsu:794": "tāsu nādhīyīta // ManGS_2,7.10 //",
  "GV06manavgsu:795": "tāsu payasi sthālīpākaḥ sa vyākhyātaḥ // ManGS_2,7.11 //",
  "GV06manavgsu:796": "iti dvitīyapuruṣe saptamaḥ khaṇḍaḥ //7//",
  "GV06manavgsu:798": "aṣṭamaḥ khaṇḍaḥ",
  "GV06manavgsu:799": "tisro 'ṣṭakāḥ // ManGS_2,8.1 //",
  "GV06manavgsu:800": "ūrdhvamāgrahāyaṇyāḥ prāk phālgunyāstamiśrāṇāmaṣṭamyaḥ // ManGS_2,8.2 //",
  "GV06manavgsu:801": "tāsu nādhīyīta // ManGS_2,8.3 //",
  "GV06manavgsu:802": "tāsu payasi sthālīpākaṃ śrapayitvā tasya juhoti--",
  "GV06manavgsu:803": "yā devyaṣṭakeṣvapasāpastamāstapā avayā asi /",
  "GV06manavgsu:804": "tvaṃ yajñe varuṇasyāvayā asi tasyai ta enā vidhema //",
  "GV06manavgsu:805": "ulūkhalā grāvāṇo ghoṣamakurvata haviḥ kṛṇvantaḥ parivatsarīyam",
  "GV06manavgsu:806": "ekāṣṭake suprajasaḥ suvīrā jyogjīvema balihṛdo vayaṃ te //",
  "GV06manavgsu:807": "yāṃ janāḥ pratinandanti rātrīṃ dhenumivāyatīm /",
  "GV06manavgsu:808": "saṃvatsarasya yā patnī sā no astu sumaṅgalī //",
  "GV06manavgsu:809": "saṃvatsarasya pratimāṃ ye tvā rātrīmupāsate /",
  "GV06manavgsu:810": "teṣāmāyuṣmatīṃ prajāṃrāyaspoṣeṇa saṃsṛjasva //",
  "GV06manavgsu:811": "iti catasraḥ sthālīpākasya // ManGS_2,8.4 //",
  "GV06manavgsu:812": "aṣṭhakāryai surādhase",
  "GV06manavgsu:813": "svādeti sarvatrānuṣajati // ManGS_2,8.5 //",
  "GV06manavgsu:814": "hemanto vasante grīṣmaṛtavaḥ śivānaḥ śivāno varṣā abhayāściraṃ naḥ vaiśvānaro 'dhiratiḥ prāṇādo no ahorātre kṛṇutāṃ dīrghamāyuḥ //",
  "GV06manavgsu:815": "śāntā pṛthivī śivamantarikṣaṃ dyaur no devyabhayaṃ kṛṇotu /",
  "GV06manavgsu:816": "śivā diśaḥ pradiśa ādiśo na āpo vidyutaḥ paripāntvāyuḥ //",
  "GV06manavgsu:817": "āpo marīcīḥ paripāntu viśvato dhātā samudro abhayaṃ kṛṇotu /",
  "GV06manavgsu:818": "bhūtaṃ bhaviṣyaduta bhadramastu me brahmabhigūrttaṃ svarākṣāṇaḥ //",
  "GV06manavgsu:819": "kaviragnirindraḥ somaḥ sūryo vāyurastu me agnirvaiśvānaro apahantu pāpam /",
  "GV06manavgsu:820": "bṛhaspatiḥ savitā śarma yacchatu śriyaṃ virājaṃ mayi pūṣā dadhātu //",
  "GV06manavgsu:821": "iti pañacājyasya // ManGS_2,8.6 //",
  "GV06manavgsu:822": "jayānhutveḍāmagna iti sviṣṭakṛditi // ManGS_2,8.7 //",
  "GV06manavgsu:823": "evaṃ sarvāsu // ManGS_2,8.8 //",
  "GV06manavgsu:824": "iti dvitīyapuruṣe 'ṣṭamaḥ khaṇḍaḥ //8//",
  "GV06manavgsu:826": "navamaḥ khaṇḍaḥ",
  "GV06manavgsu:827": "uttamāyāḥ pradoṣe catuṣpathe 'ṅgaśo gāṃ kārayet // ManGS_2,9.1 //",
  "GV06manavgsu:828": "yo ya āgacchettasmai tasmai dadyāt // ManGS_2,9.2 //",
  "GV06manavgsu:829": "śvo 'nyāṃ kārayet // ManGS_2,9.3 //",
  "GV06manavgsu:830": "tasyāvapāṃ juhuyāt--",
  "GV06manavgsu:831": "vaha vapāṃ jātavedaḥ pitṛbhyo yatraitānvettha nihitānparāke medaso ghṛtasya kulyā abhiniḥsravantu satyāḥ santu yajamānasya kāmāḥ svāhā /",
  "GV06manavgsu:832": "iti // ManGS_2,9.4 //",
  "GV06manavgsu:833": "athāsyā vakṣasā udagodanaṃ śrapayati // ManGS_2,9.5 //",
  "GV06manavgsu:834": "tasyāṣṭakāhomakalpena śeṣo vyākhyātaḥ // ManGS_2,9.6 //",
  "GV06manavgsu:835": "avaśiṣṭaṃ bhaktaṃ randhayati // ManGS_2,9.7 //",
  "GV06manavgsu:836": "śvo 'vaśiṣṭaṃ bhaktaṃ randhayitvā piṇḍānāmāvṛtā trīnmāṃsaudanapiṇḍānnidadhāti // ManGS_2,9.8 //",
  "GV06manavgsu:837": "śrāddhamaparapakṣe pitṛbhyo dadyāt // ManGS_2,9.9 //",
  "GV06manavgsu:838": "anuguptamannaṃ brāhmaṇān bhojayen nāvedavidbhuñjīteti śrutiḥ // ManGS_2,9.10 //",
  "GV06manavgsu:839": "yadi gavā paśunā vā kurvīta prokṣaṇamupapāyanaṃ paryagnikaraṇamulmukaharaṇaṃ vapāhomamiti // ManGS_2,9.11 //",
  "GV06manavgsu:840": "traidhaṃ vapāṃ juhuyāt sthālīpākamavadānāni ca // ManGS_2,9.12 //",
  "GV06manavgsu:841": "somāya pitṛmate svadhā nama iti",
  "GV06manavgsu:842": "juhoti yamāyāṅgirasvate pitṛmate svadhā nama iti dvitīyām /",
  "GV06manavgsu:843": "agnaye kāvyavāhanāya svadhā nama iti tṛtīyām // ManGS_2,9.13 //",
  "GV06manavgsu:844": "evaṃ māsi māsi niyataṃ tantraṃ piṇḍapitṛyajñe // ManGS_2,9.14 //",
  "GV06manavgsu:845": "iti dvitīye navamaḥ khaṇḍaḥ //9//",
  "GV06manavgsu:847": "daśamaḥ khaṇḍaḥ",
  "GV06manavgsu:848": "phālgunyāṃ paurṇamāsyāṃ purastāddhānāpūpābhyāṃ bhagaṃ cāryamaṇaṃca yajet // ManGS_2,10.1 //",
  "GV06manavgsu:849": "indrāṇyā haviṣyān piṣṭvā piṣṭāni samutpūya yāvanti paśujātāni tāvato mithunān pratirūpān śrapayitvā kāṃsye 'dhyājyānkṛtvā tenaiva rudrāya svāheti /",
  "GV06manavgsu:850": "īśānāyetyeke // ManGS_2,10.2 //",
  "GV06manavgsu:851": "sāyamapūpābhyāṃ pracaratyagnīndrābhyām // ManGS_2,10.3 //",
  "GV06manavgsu:852": "āgneyastundilo na tasya striyaḥ prāśnanti sarvāmātyā itarasya // ManGS_2,10.4 //",
  "GV06manavgsu:853": "sthālīpākenendrāṇīṃ śavo vā // ManGS_2,10.5 //",
  "GV06manavgsu:854": "saṃgheṣvekavadbarhiragnirādhārājyabhāgājyāhutayaḥ sviṣṭakṛcca // ManGS_2,10.6 //",
  "GV06manavgsu:855_0": "agnirindraḥ somaḥ sītā savitāsarasvatyaścinānumatī revatī rākā pūṣā rudra ityetairāyojana-",
  "GV06manavgsu:855_1": "paryayana-pravapana-pralava-sītāyajña-khalayajñatantīyajñānaḍudyajñeṣvetā devatā",
  "GV06manavgsu:855_2": "iti yajati sāṃvatsareṣu ca parvasu // ManGS_2,10.7 //",
  "GV06manavgsu:856": "nadyudadhikūpataḍāgeṣu varuṇaṃyajatyoṣadhivanaspatiṣu somamanādiṣṭadevateṣvagnim // ManGS_2,10.8 //",
  "GV06manavgsu:857": "iti dvitīye daśamaḥ khaṇḍaḥ //10//",
  "GV06manavgsu:859": "ekādaśaḥ khaṇḍaḥ",
  "GV06manavgsu:860": "avasānaṃ samaṃ samūlam // ManGS_2,11.1 //",
  "GV06manavgsu:861": "dakṣiṇāpravaṇamannakāmasya mārukāstatra prajā bhavanti // ManGS_2,11.2 //",
  "GV06manavgsu:862": "sarvataḥ samavasrāvam // ManGS_2,11.3 //",
  "GV06manavgsu:863": "samavasrutya vā yasmātprāgudīcīrāpo nirvaheyustadvā // ManGS_2,11.4 //",
  "GV06manavgsu:864": "gartaṃ khātvā yattaiḥ pāṃsubhiḥ pratipūryeta tadvā // ManGS_2,11.5 //",
  "GV06manavgsu:865": "yadi dhārayiṣṇūdakataraṃ syāt // ManGS_2,11.6 //",
  "GV06manavgsu:866": "idamahaṃ viśamannādyāya tejase brahmavarcasāya parigṛhṇāmīti veśma parigṛhya garte hiraṇya nidhāyācyutāya dhruvāya bhaumāya svāheti juhoti // ManGS_2,11.7 //",
  "GV06manavgsu:867": "samīcīnāmāsīti paryāyairupatiṣṭhate pratidiśaṃ dvābhyāṃ madhye // ManGS_2,11.8 //",
  "GV06manavgsu:868": "udakāṃsye 'śmānaṃ vrīhīnyavānvasya pariṣiñcati syonāpṛthivī bhaveti dvābhyāṃ",
  "GV06manavgsu:869": "sutramāṇāmiti dvābhyām // ManGS_2,11.9 //",
  "GV06manavgsu:870": "śamīśākhayā ca palāśayodañcaṃ triḥ samunmārṣṭi syonā prathivi bhaveti dvābhyāṃ sutramāṇamiti dvābhyāṃ namo astu sarpebhya iti tisṛbhiśca // ManGS_2,11.10 //",
  "GV06manavgsu:871": "idaṃ tat sarvato bhadramayamūrjo 'yaṃ rasaḥ /",
  "GV06manavgsu:872": "prāpyaivaṃ mānuṣānkāmānyadaśīrṣṇī tallapsyasi //",
  "GV06manavgsu:873": "iti madhyamāṃ sthūṇāmāsicya garta āsiñcati // ManGS_2,11.11 //",
  "GV06manavgsu:874": "ihaiva tiṣṭha nitarā tilvalā sthirāvati /",
  "GV06manavgsu:875": "madhye poṣasya puṣpatāmā tvā parisṛtaḥ kumbhaḥ /",
  "GV06manavgsu:876": "ā vatse jagato saha ā dadhnaḥ kalaśamairayam //",
  "GV06manavgsu:877": "iti madhyamāṃ sthūṇāmabhi mantryate // ManGS_2,11.12 //",
  "GV06manavgsu:878": "vasūnāṃ tvā vasuvīryasyāhorātrayośceti garte sthūṇāmavadadhāti // ManGS_2,11.13 //",
  "GV06manavgsu:879": "ṛte 'vasthūṇā adhiroha vaṃśo agne virājamupasedhaśakram //",
  "GV06manavgsu:880": "iti madhyamaṃ vaṃ śamavadadāti // ManGS_2,11.14 //",
  "GV06manavgsu:881": "tūṣṇīṃ śiṣṭāḥ sthūṇā vaṃśāśca // ManGS_2,11.15 //",
  "GV06manavgsu:882": "prāgdvāraṃ dakṣiṇādvāraṃ vā māpayitvā gṛhānahaṃ sumanasaḥ prapadye vīraṃ hītyetayā prapadyate yathā purastādvyākhyātam // ManGS_2,11.16 //",
  "GV06manavgsu:883": "praiturājā varuṇo revatībhirasminsthāne tiṣṭhatu puṣyamāṇaḥ /",
  "GV06manavgsu:884": "irāṃ vahantī ghṛtamukṣamāṇāsteṣvahaṃ sumanāḥ saṃ vasāma //",
  "GV06manavgsu:885": "ityuttarapūrvasyāṃ diśi pratipānamudakumbhamavasthāpayati // ManGS_2,11.17 //",
  "GV06manavgsu:886": "samudraṃ vaḥ prahiṇomi svāṃyonimabhigacchata",
  "GV06manavgsu:887": "ariṣṭā asmākaṃ vīrā mā parāseci matpayaḥ /",
  "GV06manavgsu:888": "ityudañcanam // ManGS_2,11.18 //",
  "GV06manavgsu:889": "vāstoṣpatyaṃ payasi sthālīpākaṃ śrapayitvā tasya juhoti /",
  "GV06manavgsu:890": "amīvahā vāstoṣpate vāstoṣpata ityetābhyām-",
  "GV06manavgsu:891": "vāstoṣpate prataraṇo na adhi gayasphāno gobhiraśvebhirindo",
  "GV06manavgsu:892": "ajarāsaste sakhye vyāma piteva putrānprati no juṣasva //",
  "GV06manavgsu:893": "vāstoṣpate śagmayā saṃ sadā te sakṣīmahi raṇavayā gātumatyā pāhi kṣema uta yoge varaṃ no yūyaṃ pāta svastibhiḥ sadā naḥ //",
  "GV06manavgsu:894": "iti // ManGS_2,11.19 //",
  "GV06manavgsu:895": "jayaprabhṛtisamānam // ManGS_2,11.20 //",
  "GV06manavgsu:896": "iti dvitīya ekādaśaḥ khaṇḍaḥ //11//",
  "GV06manavgsu:898": "dvādaśaḥ khaṇḍaḥ",
  "GV06manavgsu:899": "vaiśvadevasya siddhasya sāyaṃ prātarbaliṃ haret // ManGS_2,12.1 //",
  "GV06manavgsu:900": "agnīṣomau dhanvantariṃ viśvāndevānprajāpatimagniṃ sviṣṭakṛtamityevaṃ homo vidhīyate // ManGS_2,12.2 //",
  "GV06manavgsu:901": "atha baliṃ haratyagnaye namaḥ somāya dhanvantaraye viśvebhyo devebhyaḥ prajāpataye agnaye sviṣṭakṛta ityagnyāgāra uttarāmuttarām // ManGS_2,12.3 //",
  "GV06manavgsu:902": "abhdya ityudakumbhasakāśe // ManGS_2,12.4 //",
  "GV06manavgsu:903": "oṣadhibhya ityoṣadhibhyo vanaspatibhya iti gṛhamadhyamāyāṃ sthūṇāyām // ManGS_2,12.5 //",
  "GV06manavgsu:904": "gṛhyābhyo devatābhya iti gṛhamadhye // ManGS_2,12.6 //",
  "GV06manavgsu:905": "dharmāyādharmāyeti dvāre // ManGS_2,12.7 //",
  "GV06manavgsu:906": "mṛtyava ākāśāyetyākāśe // ManGS_2,12.8 //",
  "GV06manavgsu:907": "antargoṣṭhāyetyantargoṣṭhe // ManGS_2,12.9 //",
  "GV06manavgsu:908": "barhivaiśravaṇāyeti bahiḥ prācīm // ManGS_2,12.10 //",
  "GV06manavgsu:909": "viśvebhyo devebhya iti veśmani // ManGS_2,12.11 //",
  "GV06manavgsu:910": "indrāyendrapuruṣebhya iti purastāt // ManGS_2,12.12 //",
  "GV06manavgsu:911": "yamāya yamapuruṣebhya iti dakṣiṇataḥ // ManGS_2,12.13 //",
  "GV06manavgsu:912": "varuṇāya varuṇapuruṣebhya iti paścāt // ManGS_2,12.14 //",
  "GV06manavgsu:913": "somāya somapuruṣebhya ityuttarataḥ // ManGS_2,12.15 //",
  "GV06manavgsu:914": "brahmaṇe brahmapuruṣebhya iti madhye // ManGS_2,12.16 //",
  "GV06manavgsu:915": "prācīmāpātikebhyaḥ sampātikebhya ṛkṣebhyo yakṣebhyaḥ pipīlikābhyaḥ piśācebhyo 'psarobhyo gandharvebhyo guhyakebhyaḥ śailebhyaḥ pannagebhyaḥ // ManGS_2,12.17 //",
  "GV06manavgsu:916": "divācāribhyo bhūtebhya iti divā naktaṃ cāribhyo bhūtebhya iti naktam // ManGS_2,12.18 //",
  "GV06manavgsu:917": "dhanvantaraye dhanvantaritarpaṇam // ManGS_2,12.19 //",
  "GV06manavgsu:918": "adbhiḥ saṃsṛjya pitṛbhyaḥ svadheti śeṣaṃ dakṣiṇā bhūmau ninayet // ManGS_2,12.20 //",
  "GV06manavgsu:919": "pāṇī prakṣālyācamyātithiṃ bhojayitvāvaśiṣṭasyāśnīyāt // ManGS_2,12.21 //",
  "GV06manavgsu:920": "iti dvitīyapuruṣe dvādaśaḥ khaṇḍaḥ //12//",
  "GV06manavgsu:922": "trayodaśaḥ khaṇḍaḥ",
  "GV06manavgsu:923": "athātaḥ ṣaṣṭhīkalpaṃ vyākhyāsyāmaḥ // ManGS_2,13.1 //",
  "GV06manavgsu:924": "śuklapakṣasya pañcabhyāṃ pratyaṅmukho haviṣyamannamaśrīta // ManGS_2,13.2 //",
  "GV06manavgsu:925": "adhaḥ śayīta darbheṣu śālīpalāleṣu vā prākśirā brahmacārī // ManGS_2,13.3 //",
  "GV06manavgsu:926": "śvobhūta udita āditye snānaṃ pānaṃ bhojanamanulepanaṃ srajo vāsāṃsi na pratyācakṣīta // ManGS_2,13.4 //",
  "GV06manavgsu:927": "yāvaddadyāttāvadaśnīyādyadyaddadyāttadaśnīyādanyatrāmedhya--pātakibhyo 'bhiniviṣṭakavarjanam // ManGS_2,13.5 //",
  "GV06manavgsu:928": "astamita āditye payasi sthālīpākaṃ śrapayitvāthaitairnāmadheyairjuhoti",
  "GV06manavgsu:929": "dhanadāṃ vasumīśānāṃ kāmadāṃ sarvakāminām",
  "GV06manavgsu:930": "puṇyāṃ yaśasvinīṃ devīṃ ṣaṣṭhīṃ śakra juṣasva me //",
  "GV06manavgsu:931": "nandī bhūtiśca lakṣmīścādityā ca yaśasvinī",
  "GV06manavgsu:932": "sumanā vāk ca siddhiśca ṣaṣṭhī me diśatāṃ dhanam //",
  "GV06manavgsu:933": "putrānpaśūndhanaṃ dhānyaṃ bahvaścājagaveḍakam",
  "GV06manavgsu:934": "manasā yatpraṇītaṃ ca tanme diśatu havyabhuk //",
  "GV06manavgsu:935": "kānadāṃ rajanīṃ viśvarūpāṃ ṣaṣṭhīmupavarttatu me dhanam",
  "GV06manavgsu:936": "sāma kāma kāmapatnī ṣaṣṭhī me diśatāṃ dhanam //",
  "GV06manavgsu:937": "ākṛtiḥ prakṛtivarcanī dhāvaniḥ padmacāriṇī manmanā bhava svāhā //",
  "GV06manavgsu:938": "gandhadvārāṃ durādharṣāṃ nityapuṣṭāṃ karīṣiṇīm",
  "GV06manavgsu:939": "īśvarīṃ sarvabhūtānāṃ tāmihopahvaye śriyam /",
  "GV06manavgsu:940": "nānāpatrakā (ka)",
  "GV06manavgsu:941": "sā devī puṣṭiścātisarasvatī",
  "GV06manavgsu:942": "ariṃ devīṃ prapadyeyamupavarttayatu me dhanam //",
  "GV06manavgsu:943": "hiraṇyaprakārādevi māṃ vara āgacchatvāyuryaśaśca svāhā //",
  "GV06manavgsu:944": "aśvapūrṇāṃ rathamadhyāṃ hastinādapramodinīm /",
  "GV06manavgsu:945": "śriyaṃ devīmupavhaye śrīrmādevī juṣatām //",
  "GV06manavgsu:946": "upayantu māṃ devagaṇāstyā(nā)",
  "GV06manavgsu:947": "gāśca tapasā saha /",
  "GV06manavgsu:948": "prādurbhūto 'smi rāṣṭre 'smin śrīḥ śraddhāṃ (kīrtiṃ vṛddhiṃ ga. ca.) dadhātu me //",
  "GV06manavgsu:949": "śriyai svāhā,",
  "GV06manavgsu:950": "hriyai svāhā,",
  "GV06manavgsu:951": "lakṣmyai svāhā,",
  "GV06manavgsu:952": "upalakṣmyai svāhā,",
  "GV06manavgsu:953": "nanhāyai svāhā,",
  "GV06manavgsu:954": "haridrāyai svāhā,",
  "GV06manavgsu:955": "ṣaṣṭhyai svāhā,",
  "GV06manavgsu:956": "samṛddhyai svāhā,",
  "GV06manavgsu:957": "jayāyai svāhā,",
  "GV06manavgsu:958": "kāmāyai svāheti // ManGS_2,13.6 //",
  "GV06manavgsu:959": "jayaprabhṛti samānam // ManGS_2,13.7 //",
  "GV06manavgsu:960": "ṣaṇmāsānprayuñjīta trīnvobhayataḥ pakṣān // ManGS_2,13.8 //",
  "GV06manavgsu:961": "śatasāhasrasaṃyoga ekavaro vā // ManGS_2,13.9 //",
  "GV06manavgsu:962": "gairanaḍvāṃśca dakṣiṇā // ManGS_2,13.10 //",
  "GV06manavgsu:963": "iti dvitīye trayodaśaḥ khaṇḍaḥ //13//",
  "GV06manavgsu:965": "caturdaśaḥ khaṇḍaḥ",
  "GV06manavgsu:966": "athāto vināyakānvayākhyāsyāmaḥ // ManGS_2,14.1 //",
  "GV06manavgsu:967": "śālakaṭaṅkaṭaśca kūṣmāṇḍarājaputraścosmitaśca devayajanaśceti // ManGS_2,14.2 //",
  "GV06manavgsu:968": "etairadhigatānāmimāni rupāṇi bhavanti // ManGS_2,14.3 //",
  "GV06manavgsu:969": "loṣṭhaṃ mṛdgāti // ManGS_2,14.4 //",
  "GV06manavgsu:970": "tṛṇāni cchinatti // ManGS_2,14.5 //",
  "GV06manavgsu:971": "aṅgeṣu lekhān likhati // ManGS_2,14.6 //",
  "GV06manavgsu:972": "apasvapnaṃ paśyati // ManGS_2,14.7 //",
  "GV06manavgsu:973": "muṇḍān paśyati // ManGS_2,14.8 //",
  "GV06manavgsu:974": "jaṭilān paśyati // ManGS_2,14.9 //",
  "GV06manavgsu:975": "kāṣāyavāsasaḥ paśyati // ManGS_2,14.10 // /",
  "GV06manavgsu:976": "uṣṭrānsūkarān gardabhāndivākīrtyādīnanyāṃścāprayatānsvapnānpaśyati // ManGS_2,14.11 //",
  "GV06manavgsu:977": "antarikṣaṃ krāmati // ManGS_2,14.12 //",
  "GV06manavgsu:978": "adhvānaṃ vrajanmanyate pṛṣṭhato me kaścidanuvrajati // ManGS_2,14.13 //",
  "GV06manavgsu:979": "etaiḥ khaluvināyakairāviṣṭā rājaputrā lakṣaṇavanto rājyaṃ na labhante // ManGS_2,14.14 //",
  "GV06manavgsu:980": "kanyāḥ patikāmā lakṣaṇavatyo bhartṝnna labhante // ManGS_2,14.15 //",
  "GV06manavgsu:981": "striyaḥ prajākāmā lakṣaṇavatyaḥ prajāṃ na labhante // ManGS_2,14.16 //",
  "GV06manavgsu:982": "strīṇāmācāravatīnāmapatyāni mriyante // ManGS_2,14.17 //",
  "GV06manavgsu:983": "śrotriyo 'dhyāpaka ācāryatvaṃ na prāpnoti // ManGS_2,14.19 //",
  "GV06manavgsu:984": "adhyetṝṇāmadhyayane mahāvighnāni bhavanti // ManGS_2,14. 19 //",
  "GV06manavgsu:985": "vaṇijāṃ vaṇikpatho vinaśyati // ManGS_2,14.20 //",
  "GV06manavgsu:986": "kṛṣikarāṇāṃ kṛṣiralpaphasā bhavati // ManGS_2,14.21 //",
  "GV06manavgsu:987": "teṣāṃ prāyaścittam // ManGS_2,14.22 //",
  "GV06manavgsu:988": "mṛgākharakulāyamṛttikārocanā guggulāḥ // ManGS_2,14.23 //",
  "GV06manavgsu:989": "caturbhyaḥ prasravaṇebhyaścaturudakumbhānavyaṅgānāharet // ManGS_2,14.24 //",
  "GV06manavgsu:990": "sarvagandhasarvarasasarvauṣadhīḥ sarvaratnāni copakalpaya pratisaradadhimadhughṛtamiti // ManGS_2,14.25 //",
  "GV06manavgsu:991": "etān saṃbhārānsaṃsṛjya ṛṣabhacarmāruhyāthainaṃ--",
  "GV06manavgsu:992": "sahasrākṣaṃ śatadhāramṛṣibhiḥ pāvanaṃ kṛtam /",
  "GV06manavgsu:993": "tābhiṣṭvābhiṣiñcāmi pāvamānīḥ punantu tvā //",
  "GV06manavgsu:994": "agninā dattā,",
  "GV06manavgsu:995": "indreṇa dattā,",
  "GV06manavgsu:996": "somena dattā,",
  "GV06manavgsu:997": "varuṇena dattā,",
  "GV06manavgsu:998": "vāyunā dattā,",
  "GV06manavgsu:999": "viṣṇunā dattā bṛhaspatinā dattā,",
  "GV06manavgsu:1000": "viśvairdevairdattaḥ,",
  "GV06manavgsu:1001": "sarvairdevairdattā oṣadhaya āpo varuṇasaṃmitāstābhiṣṭvābhiṣiñcāmi pāvamānīḥ punantu tveti",
  "GV06manavgsu:1002": "sarvatrānuṣajati--",
  "GV06manavgsu:1003": "yatte keśeṣu dairbhāgyaṃ sīmante tatra mūrddhani /",
  "GV06manavgsu:1004": "lalāṭe karṇayorakṣṇorāpasta----tu te sadā //",
  "GV06manavgsu:1005": "bhagaṃ te varuṇe rājā bhra---sūryo bṛhaspatiḥ /",
  "GV06manavgsu:1006": "bhagamindraśca vāyuśca---saptarṣayo daduḥ //",
  "GV06manavgsu:1007": "iti // ManGS_2,14.26 //",
  "GV06manavgsu:1008": "adhista--- niśāyāṃ sadyaḥ pīḍitasarṣapatailamamaudumbareṇa sruveṇa --- catasra āhutirjuhoti (oṃ)",
  "GV06manavgsu:1009": "śālakaṭaṅkaṭāya sva-- kūṣmāḍarājaputrāya svāhā,",
  "GV06manavgsu:1010": "usmitāya svāhā,",
  "GV06manavgsu:1011": "devayajanāyā svāheti // ManGS_2,14.27 //",
  "GV06manavgsu:1012_0": "ata ūrdhvaṃ grāmacatuṣpathe nagaracatuṣpathe nigamacatuṣpathe sarvatomukhāndarbhānāstīrya",
  "GV06manavgsu:1012_1": "nave śūrpe balimupaharati phalīkṛtāṃstaṇḍulānaphalīkṛtāṃstaṇḍulānāmaṃ māṃsaṃ pakvaṃ",
  "GV06manavgsu:1012_2": "māṃsamāmānmatsyānpakvānmatsyān āmānapūpānpakvānapūpānpiṣṭāngandhānapiṣṭāngandhā----",
  "GV06manavgsu:1012_3": "madhupānaṃ maireyapānaṃ surāpānaṃ muktaṃ mālyaṃ grathithaṃ mālyaṃ raktaṃ mālyaṃ śuklaṃ",
  "GV06manavgsu:1012_4": "mālyaṃ raktapītaśuklakṛṣṇanīlaharitacitravāsāṃsi mākalmāṣamūlabhalamiti // ManGS_2,14.28 //",
  "GV06manavgsu:1013": "atha devānāmāvāhanaṃ vimukhaḥ śeyeno bako yakṣaḥ kalaho bhīrurvināyakaḥ kūṣmāṇḍarā---- yajñāvikṣepī kulaṅgāpamāro yūpakeśī sūparakroḍī haimavato,",
  "GV06manavgsu:1014": "jambhako virūpākṣo lohitākṣo vaiśravaṇo mahāseno mahādevo mahārāja iti /",
  "GV06manavgsu:1015": "ete me devāḥ prīyantāṃ prītā māṃ prīṇayantu tṛptā māṃ tarpayantviti // ManGS_2,14.29 //",
  "GV06manavgsu:1016": "adhiṣṭhiter'ddharātra ācāryo grahānupatiṣṭhate /",
  "GV06manavgsu:1017": "bhagavati bhagaṃ me dedi,",
  "GV06manavgsu:1018": "varṇavati varṇaṃ me dehi,",
  "GV06manavgsu:1019": "rūpavati rūpaṃ me dehi,",
  "GV06manavgsu:1020": "tejasvini tejo me dehi,",
  "GV06manavgsu:1021": "yaśasvini yaśo me dehi,",
  "GV06manavgsu:1022": "putravati putrānme dehi,",
  "GV06manavgsu:1023": "sarvavati sarvānkāmānme pradehīti // ManGS_2,14.30 //",
  "GV06manavgsu:1024": "ata ūrdhvamudita āditye vimale sumuhūrtte sūryapūjāpūrvakamardhyadānamupasthānaṃ ca--",
  "GV06manavgsu:1025": "namaste astu bhagavan śataraśme tamonuda jahi me deva daurbhagyaṃ saubhāgyena māṃ saṃyojayasva //",
  "GV06manavgsu:1026": "iti // ManGS_2,14.31 //",
  "GV06manavgsu:1027": "atha brāhmaṇatarpaṇam // ManGS_2,14.32 //",
  "GV06manavgsu:1028": "ṛṣabo dakṣiṇā // ManGS_2,14.33 //",
  "GV06manavgsu:1029": "iti dvitīye caturdaśaḥ khaṇḍaḥ //14//",
  "GV06manavgsu:1031": "pañcadaśaḥ khaṇḍaḥ",
  "GV06manavgsu:1032": "yadi duḥsvapnaṃ paśyedvyāhṛtibhistilān hutvā diśā upatiṣṭhet /",
  "GV06manavgsu:1033": "bodhaśca mā pratibodhaśca purastādgopāyatām /",
  "GV06manavgsu:1034": "asvapnaśca mānavadrāṇaśca dakṣiṇato gopāyatām //",
  "GV06manavgsu:1035": "gopāyamānaṃ ca māṃ rakṣamāṇaṃ ca paścād gopāyatām /",
  "GV06manavgsu:1036": "jāgṛviśca mārundhatī cottarato gopāyatām //",
  "GV06manavgsu:1037": "viṣṇuśca me pṛthivī ca nāgāścādhastādgopāyatām /",
  "GV06manavgsu:1038": "bṛhaspatayaśca me viśve ca me devā dyauścopariṣṭhādgopāyatām // ManGS_2,15.1 //",
  "GV06manavgsu:1039": "evaṃ yasmiṃścotpanne 'narthān śaṅketa // ManGS_2,15.2 //",
  "GV06manavgsu:1040": "vyāhṛtibhistilān hutvā tapaḥ pratipadyeta dvādaśarātraṃ ṣaḍrātraṃ trirātramokarātraṃ vā // ManGS_2,15.3 //",
  "GV06manavgsu:1041": "yadi samutpātaṃ manyeta tadvā // ManGS_2,15.4 //",
  "GV06manavgsu:1042": "yadi parvasu mārtikaṃ bhidyate pārthivamāsi pṛthivīṃ dṛṃhasva yoniṃ gaccha svāhetyapsu praharet // ManGS_2,15.5 //",
  "GV06manavgsu:1043": "yadyarcā dahyedvā naśyedvā prapatedvā prabhajedvā prahasedvā pracaledvā,",
  "GV06manavgsu:1044": "sthālyā vā sthālīmāsicya dakṣiṇottarā vā sthālī bhidyetottarā vopalāśe niyamya dvāravaṃśo vā sphuṭet /",
  "GV06manavgsu:1045": "gaur vā gāṃ dhayet,",
  "GV06manavgsu:1046": "strī vā striyamāhanyāt,",
  "GV06manavgsu:1047": "kartasaṃsarge ,",
  "GV06manavgsu:1048": "halasaṃsarge,",
  "GV06manavgsu:1049": "musalaprapatane,",
  "GV06manavgsu:1050": "musalaṃvāvaśīryetānyasmiṃścādbhuta etābhirjuhuyāt--",
  "GV06manavgsu:1051": "svasti na indro vṛddhaśravāḥ svastinaḥ pūṣā viśvavedāḥ /",
  "GV06manavgsu:1052": "svasti nastārkṣyo ariṣṭanemiḥ svastino bṛhaspatirdadhātu /",
  "GV06manavgsu:1053": "svasti no mimītāmāśvinā bhagaḥ svasti devyaditiranarvaṇaḥ /",
  "GV06manavgsu:1054": "svasti pūṣā asuro dadhātu naḥ svastidyāvāpṛthivī sucetunā //",
  "GV06manavgsu:1055": "svastaye vāyumupabravāmahai somaṃ svasti bhuvanasya yaspatiḥ /",
  "GV06manavgsu:1056": "bṛhaspatiṃ sarvagaṇaṃ svastaye svastaya ādityāso bhavantu naḥ //",
  "GV06manavgsu:1057": "viśve devā no adyā svastaye vaiśvānaro vasurāgniḥ svastaye /",
  "GV06manavgsu:1058": "devā avantvṛbhavaḥ svastaye svasti no rudraḥ pātvaṃhasaḥ //",
  "GV06manavgsu:1059": "svasti naḥ paśyāsu dhanvasu svastyapsu vrajane svarvataḥ /",
  "GV06manavgsu:1060": "svasti naḥ pathyākṛteṣu yoniṣu svasti rāye manuto dadhātu naḥ //",
  "GV06manavgsu:1061": "trātāramindraṃ,",
  "GV06manavgsu:1062": "mā te asyāṃ,",
  "GV06manavgsu:1063": "vina indra,",
  "GV06manavgsu:1064": "mṛgo na bhīmastaṃ,",
  "GV06manavgsu:1065": "śaṃyorāvṛṇīmaha iti daśāhutayaḥ // ManGS_2,15.6 //",
  "GV06manavgsu:1066": "jayaprabhṛti samānam // ManGS_2,15.7 //",
  "GV06manavgsu:1067": "iti dvitīye puruṣe pañcadaśaḥ khaṇḍaḥ //15//",
  "GV06manavgsu:1069": "ṣoḍaśaḥ khaṇḍaḥ",
  "GV06manavgsu:1070": "sarpebhyo bibhyat śrāvaṇyāṃ tūṣaṇīṃ bhaumamekakapālaṃśrapayitvākṣatasaktūn piṣṭvā svakṛta iriṇe darbhānāstīryācyutāya dhruvāya bhaumāya svāheti juhoti // ManGS_2,16.1 //",
  "GV06manavgsu:1071": "samīci nāmāsīti paryāyairupatiṣṭhate pratidiśaṃ dvābhyāṃ madhye // ManGS_2,16.2 //",
  "GV06manavgsu:1072": "akṣatasaktūnāṃ sarpabaliṃ harati īśānāyetyeke",
  "GV06manavgsu:1073": "sarpo 'si sarpāṇāmadhipatistvayi sarve sarpāḥ /",
  "GV06manavgsu:1074": "balihāro 'stu sarpāṇāṃ namo astuṣurmāririṣurmāhiṃsiṣurmādāṃ si sarpāḥ //",
  "GV06manavgsu:1075": "māno agne visṛjo adhāyā viṣyave ripave ducchunāyai /",
  "GV06manavgsu:1076": "mā datvate daśate mādate no mā rīṣate sahasāvanparādāḥ //",
  "GV06manavgsu:1077": "sarpo 'si sarpāṇāmadhipatiratnena manuṣyāṃ srāyase 'pūpena sarpān //",
  "GV06manavgsu:1078": "tvayi santaṃ mayi santa mākṣiṣurmārīriṣurmā hiṃsiṣu mā dāṅkṣu sarpāḥ //",
  "GV06manavgsu:1079": "namo astu sarpebhya iti tisṛbhiśca // ManGS_2,16.3 //",
  "GV06manavgsu:1080": "dhruvāmuṃ te paridadāmīti sarvāmātyānnāmagrāhamātmānaṃ ca // ManGS_2,16.4 //",
  "GV06manavgsu:1081": "etena dharmeṇa caturo māsānsarpabaliṃhṛtvā viramati // ManGS_2,16.5 //",
  "GV06manavgsu:1082": "tūṣṇīmapi kṣudrā prakṣālitapāṇiḥ // ManGS_2,16.6 //",
  "GV06manavgsu:1083": "iti dvitīye ṣoḍaśaḥ khaṇḍaḥ //16//",
  "GV06manavgsu:1085": "saptadaśaḥ khaṇḍaḥ",
  "GV06manavgsu:1086_0": "ayūthike bhayārtte kapote gṛhān praviṣṭe tasyājnau padaṃ dṛśyeta dadhāni sakatuṣu",
  "GV06manavgsu:1086_1": "ghṛte vā devāḥ kapota iti pratyṛcaṃ japejjuhuyādvā devāḥ kapota iṣito yadicchandūto",
  "GV06manavgsu:1086_2": "nirṛtyā idamājagāma /",
  "GV06manavgsu:1087": "tasmā arcāma kṛṣṇavāma niṣkṛtiṃ śaṃ no astu dvipade śaṃ catuṣpade //",
  "GV06manavgsu:1088": "śivaḥ kapota iṣito no astvanāgā devāḥ śakuno gṛheṣu",
  "GV06manavgsu:1089": "agnirhi vipro juṣatāṃ havirnaḥ parihetiḥ pakṣiṇo no vṛṇāktu //",
  "GV06manavgsu:1090": "hetiḥ pakṣiṇī na dabhātyasmānāṣṭyāṃ padaṃ kṛṇute agnidhāne /",
  "GV06manavgsu:1091": "saṃ no gobhyaśca puruṣebhyaścāstu māno hiṃsīdiha devāḥ kapotaḥ //",
  "GV06manavgsu:1092": "yadulūko vadati moghametadyatkapotaḥ padamagnau kṛṇoti /",
  "GV06manavgsu:1093": "yasya dūtaḥ prahita eṣa etattasmai yamāya namo astu mṛtyave //",
  "GV06manavgsu:1094": "ṛcā kapotaṃ nudata pramodamiṣaṃ madantaḥ pari gāṃ nayadhvam /",
  "GV06manavgsu:1095": "saṃyopayanto duritāni viśvā hitvā na ūrjaṃ prapatātpatiṣṭhaḥ //",
  "GV06manavgsu:1096": "iti // ManGS_2,17.1 //",
  "GV06manavgsu:1097": "padamādāya dakṣiṇā pratyag haranti // ManGS_2,17.2 //",
  "GV06manavgsu:1098": "sahādhikaraṇairyanti // ManGS_2,17.3 //",
  "GV06manavgsu:1099": "svakṛta iriṇe padaṃ nyasyādhyadhi // ManGS_2,17.4 //",
  "GV06manavgsu:1100": "dhāmno dhāmna iti tisṛbhiḥ parogoṣṭhaṃ mārajayante // ManGS_2,17.5 //",
  "GV06manavgsu:1101": "anapekṣamāṇāḥ pratyāyanti // ManGS_2,17.6 //",
  "GV06manavgsu:1102": "agna āyūṃṣi pavase agnirṛṣiragne pavasveti pratyetya japanti // ManGS_2,17.7 //",
  "GV06manavgsu:1103": "iti dvitīye saptadaśaḥ khaṇḍaḥ //17//",
  "GV06manavgsu:1105": "aṣṭādaśaḥ śaṇḍaḥ",
  "GV06manavgsu:1106": "ṣaḍāhutaṃ pratipadi putrakāmaḥ // ManGS_2,18.1 //",
  "GV06manavgsu:1107": "payasi sthālīpākaṃ śrapayitvā tasya juhoti--",
  "GV06manavgsu:1108": "brahmaṇāgniḥ saṃvidāno rakṣohā bādhātāmitaḥ /",
  "GV06manavgsu:1109": "amī vā yaste garbhaṃ durṇāmā yonimāśaye /",
  "GV06manavgsu:1110": "yaste garbhamamī vā durṇāmā yonimāśaye /",
  "GV06manavgsu:1111": "agniṣṭhaṃ brahmaṇā saha niṣkramyādamanīnaśat //",
  "GV06manavgsu:1112": "yaste hantī patayantaṃ niṣatsnuṃ yaḥ sarīsṛpam /",
  "GV06manavgsu:1113": "jātaṃ yaste jighāṃsati tamito nāśayāmasi //",
  "GV06manavgsu:1114": "yastvā svapnena tamasā mohayitvā nipadyate /",
  "GV06manavgsu:1115": "prajāṃyaste jighāṃsati tamito nāśayāmasi //",
  "GV06manavgsu:1116": "ye te ghnantyapso gandharvā goṣṭhāśca ye /",
  "GV06manavgsu:1117": "kravyādaṃsura devinaṃ tamito nāśayāmasi //",
  "GV06manavgsu:1118": "yasta ūru viharatyantarā dampatī śaye /",
  "GV06manavgsu:1119": "yoniṃ yo antarāreḍhi tamito nāśayāmasi //",
  "GV06manavgsu:1120": "abhinnāṇḍā vṛddhagarbhā ariṣṭhā jīvasūkarī /",
  "GV06manavgsu:1121": "vijāyatāṃ prajāyatāmiyaṃ bhavatu tokinī //",
  "GV06manavgsu:1122": "viṣṇuryoniṃ kalpayatu tvaṣṭā rūpāṇi piṃśatu /",
  "GV06manavgsu:1123": "āsiñcatu prajāpatirdhātā garbhaṃ dadhātu te //",
  "GV06manavgsu:1124": "garbhaṃ dhehi sītīvāli garbhaṃ dhehi sarasvati /",
  "GV06manavgsu:1125": "garbhaṃ te aśvinau devāvādhattāṃ puṣkarasrajā //",
  "GV06manavgsu:1126": "hiraṇyayī araṇīyaṃ nirmanthato aśvinā /",
  "GV06manavgsu:1127": "taṃ te garbhaṃ havāmahe daśame māsi sūtave //",
  "GV06manavgsu:1128": "paraṃ mṛtyo anuparehi panthāṃ yaste sva itaro devayānāt /",
  "GV06manavgsu:1129": "cakṣuṣmate śṛṇavate te bravīmi mānaḥ prajāṃ rīriṣo mota vīrān //",
  "GV06manavgsu:1130": "iti dvādaśagarbhavedinyaḥ ṣaḍādyāḥ sthālīpākasya ṣaḍutarā ājyasya // ManGS_2,18.2 //",
  "GV06manavgsu:1131": "jayaprabhṛti samānam // ManGS_2,18.3 //",
  "GV06manavgsu:1132": "naijameṣaṃ sthālīpākaṃ śrapayitvā yathā ṣāḍāhutam---",
  "GV06manavgsu:1133": "nejameṣa parāpata suputraḥ punarāpata /",
  "GV06manavgsu:1134": "asyai me putrakāmāyai punarādhehi yaḥ pumān //",
  "GV06manavgsu:1135": "yatheyaṃ pṛthivī mahyamuttānā garbhamādadhe /",
  "GV06manavgsu:1136": "evaṃ taṃ garbhamādhehi daśame māsi sūtave //",
  "GV06manavgsu:1137": "viṣṇoḥ śreṣṭhena rupeṇāsyāṃ nāryāṃ gavīnyām /",
  "GV06manavgsu:1138": "pumāṃsaṃ putramādhehi daśame māsi sūtave //",
  "GV06manavgsu:1139": "pākayajñānsamāsādya ekājyāmekabahirṣi /",
  "GV06manavgsu:1140": "ekaṃ sviṣṭakṛtaṃ puryannānā satyapi daivate nānā satyapi daivate // ManGS_2,18.4 //",
  "GV06manavgsu:1141": "iti dvitīyapuruṣe 'ṣṭādaśaḥ khaṇḍaḥ //18//",
  "GV06manavgsu:1142": "iti maitrāyaṇīyamānavagṛhyasūtre dvitīyapuruṣākhyo bhāgaḥ /",
  "GV06manavgsu:1143": "sūtraṃ ca samāptam //"
}