{
    "K01bhikavau:0": " mahāprajāpatī gautamī bhagavantam idam avocat /",
    "K01bhikavau:1": " saced bhadantāsty avakāśo (BhīKaVā 3a1)",
    "K01bhikavau:2": " mātṛgrāmasya caturthasya śrāmaṇyaphalasyādhigamāya labhate mātṛgrāmaḥ svākhyāte dharmavinaye pravrajyām upasaṃpadaṃ bhikṣuṇībhāvañ caret mātṛgrāmo bhagavato 'ntike brahmacaryam ity",
    "K01bhikavau:3": " evam ukte bhagavān mahāprajāpatīṃ gautamīm idam avocat /",
    "K01bhikavau:4": " evam eva tvaṃ gautami muṇḍā saṃghāṭīprāvṛtā yāvajjīvaṃ kevalaṃ paripūrṇaṃ pariśuddhaṃ paryavadātaṃ brahmacaryañ cara tat tava bhaviṣyati dīrgharātram arthāya hitāya sukhāyeti",
    "K01bhikavau:5": " dvir api trir api mahāprajāpatī gautamī bhagavantam idam avocat /",
    "K01bhikavau:6": " saced bhadantāsty avakāśo mātṛgrāmasya caturthasya śrāmaṇyaphalasyādhigamāya labhate",
    "K01bhikavau:7": " mātṛgrāmaḥ svākhyāte dharmavinaye pravrajyām upasaṃpadaṃ bhikṣuṇībhāvañ caren mātṛgrāmo",
    "K01bhikavau:8": " bhagavato 'ntike brahmacaryam iti",
    "K01bhikavau:9": " dvir api trir api bhagavān mahāprajāpatīṃ gautamīm idam avocat /",
    "K01bhikavau:10": " evam eva tvaṃ gautami muṇḍā saṃghāṭīprāvṛtā yāvajjīvaṃ kevalaṃ paripūrṇaṃ pariśuddhaṃ (BhīKaVā 3b1)",
    "K01bhikavau:11": " paryavadātaṃ brahmacaryañ cara tat tava bhaviṣyati dīrgharātram arthāya hitāya sukhāyety",
    "K01bhikavau:12": " atha mahāprajāpatī gautamī yāvat trir api bhagavatā pratyākhyātā bhagavataḥ pādau śirasā vanditvā bhagavato 'ntikāt prakrāntā /",
    "K01bhikavau:13": " atha mahāprajāpatī gautamī bahir dvārakoṣṭhakasyaikānte sthitā prārodīd aśrūṇi pravartayamānā",
    "K01bhikavau:14": " adrākṣīd āyuṣmān ānando mahāprajāpatīṃ gautamīṃ bahir dvārakoṣṭhakasyaikānte sthitāṃ prarudantīm aśrūṇi pravartayamānāṃ dṛṣṭvā ca punar mahāprajāpatīṃ gautamīm idam avocat /",
    "K01bhikavau:15": " kasmāt tvaṃ gautami bahir dvārakoṣṭhakasyaikānte sthitā prarodiṣi aśrūṇi pravartayamānā",
    "K01bhikavau:16": " sā evam āha / tathā hi bhadantānanda na labhate mātṛgrāmaḥ svākhyāte dharmavinaye pravrajyām upasaṃpadaṃ bhikṣuṇībhāvaṃ",
    "K01bhikavau:17": " tena hi tvaṃ gautami āgamayasva yāvad ahaṃ bhagavantam avalokayāmi /",
    "K01bhikavau:18": " athāyuṣmān ānando yena bhagavāṃs tenopasaṃkrānta upasaṃkramya bhagavataḥ pādau śirasā vanditvaikānte 'sthād ekāntasthita āyuṣmān (BhīKaVā 4a1)",
    "K01bhikavau:19": " ānando bhagavantam idam avocat /",
    "K01bhikavau:20": " saced bhadantāsty avakāśo mātṛgrāmasya caturthasya śrāmaṇyaphalasyādhigamāya labheta",
    "K01bhikavau:21": " mātṛgrāmaḥ svākhyāte dharmavinaye pravrajyām upasaṃpadaṃ bhikṣuṇībhāvañ caren mātṛgrāmo",
    "K01bhikavau:22": " bhagavato 'ntike brahmacaryam",
    "K01bhikavau:23": " mā te ānanda mātṛgrāmasya svākhyāte dharmavinaye pravrajyā rocatāṃ mā upasaṃpan mā bhikṣuṇībhāvaḥ /",
    "K01bhikavau:24": " tat kasmād dhetor yasminn ānanda dharmavinaye mātṛgrāmaḥ pravrajati nāsau dharmavinayaś cirasthitiko bhavati /",
    "K01bhikavau:25": " tadyathā ānanda kulaṃ bahustrīkam alpapuruṣaṃ svādharṣakaṃ bhavati /",
    "K01bhikavau:26": " supradharṣakaṃ yad uta caurāṇāṃ bandhusteyānāñ ca evam evānanda yasmin dharmavinaye mātṛgrāmaḥ pravrajati nāsau dharmavinayaś cirasthitiko bhavati",
    "K01bhikavau:27": " tadyathā ānanda kārṣakasya gṛhapateḥ saṃpanne śālikṣetre aśanir nipated dvirvakrā yāvad etasyaiva śāler utsādāya vināśāyānayena vyasanāya /",
    "K01bhikavau:28": " evam evānanda yasmin dharmavinaye mātṛgrāmaḥ pravrajati nāsau dharmavinayaś cirasthitiko (BhīKaVā 4b1) bhavati /",
    "K01bhikavau:29": " tadyathā ānanda kārṣakasya gṛhapateḥ saṃpanne ikṣukṣetre mañjiṣṭhikā nāma rogajātir",
    "K01bhikavau:30": " nipatet yāvad etasyaivekṣor utsādāya vināśāyānayena vyasanāya evam evānanda yasmin",
    "K01bhikavau:31": " dharmavinaye mātṛgrāmaḥ pravrajati nāsau dharmavinayaś cirasthitiko bhavati /",
    "K01bhikavau:32": " api tv aham ānanda mātṛgrāmasyāṣṭau gurudharmān prajñapayāmy āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:33": " tadyathā ānanda kārṣako gṛhapatir varṣātyaye śaratkālasamaye nadīmukhe vā kulyāmukhe vā setuṃ badhnīyāt /",
    "K01bhikavau:34": " yāvad evodakasyāvaraṇāyānatikramaṇāya evam evānanda mātṛgrāmasyāṣṭau gurudharmān prajñapayāmy āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā //",
    "K01bhikavau:35": " katamān aṣṭau /",
    "K01bhikavau:36": " bhikṣubhyaḥ sakāśād ānanda mātṛgrāmeṇa pravrajyopasaṃpad bhikṣuṇībhāvaḥ pratikāṃkṣitavya",
    "K01bhikavau:37": " imam aham ānanda mātṛgrāmasya prathamaṃ gurudharmaṃ prajñapayāmy āvaraṇāyānatikramaṇāya (BhīKaVā 5a1)",
    "K01bhikavau:38": " yatra mātṛgrāmeṇa yāvajjīvaṃ śikṣā karaṇīya /",
    "K01bhikavau:39": " bhikṣuṇyā ānanda bhikṣoḥ sakāśād anvardhamāsam avavādānuśāsanī paryeṣitavyā imam",
    "K01bhikavau:40": " aham ānanda mātṛgrāmasya dvitīyaṃ gurudharmaṃ prajñapayāmy āvaraṇāyānatikramaṇāya",
    "K01bhikavau:41": " yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:42": " na bhikṣuṇyā ānanda abhikṣuke āvāse varṣā upagantavyā /",
    "K01bhikavau:43": " imam aham ānanda mātṛgrāmasya tṛtīyaṃ gurudharmaṃ prajñapayāmy āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:44": " varṣoṣitayā ānanda bhikṣuṇyā ubhayasaṃghas tribhiḥ sthānaiḥ pravārayitavyo dṛṣṭena",
    "K01bhikavau:45": " śrutena pariśaṅkayā vā imam aham ānanda mātṛgrāmasya caturthaṃ gurudharmaṃ prajñapayāmy",
    "K01bhikavau:46": " āvaraṇāyānatikramaṇāya /",
    "K01bhikavau:47": " yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:48": " na bhikṣuṇyā ānanda bhikṣuś codayitavyaḥ smārayitavyaḥ śīlavipattyā dṛṣṭivipattyā ācāravipattyā ājīvavipattyā āvṛtam ānanda bhikṣuṇyā bhikṣuṃ codayituṃ (BhīKaVā 5b1)",
    "K01bhikavau:49": " smārayituṃ śīlavipatyā dṛṣṭivipatyā ācāravipatyā ājīvavipatyā anāvṛtaṃ bhikṣor bhikṣuṇīñ",
    "K01bhikavau:50": " codayituṃ smārayituṃ śīlavipattyā dṛṣṭivipattyā ācāravipattyā ājīvavipattyā imam",
    "K01bhikavau:51": " aham ānanda mātṛgrāmasya pañcamaṃ gurudharmaṃ prajñapayāmy āvaraṇāyānatikramaṇāya",
    "K01bhikavau:52": " yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:53": " na bhikṣuṇyā ānanda bhikṣur ākroṣṭavyo na roṣayitavyaḥ /",
    "K01bhikavau:54": " na paribhāṣayitavyaḥ /",
    "K01bhikavau:55": " āvṛtam ānanda bhikṣuṇyā bhikṣum ākroṣṭuṃ roṣayituṃ paribhāṣayituṃ imam aham ānanda",
    "K01bhikavau:56": " mātṛgrāmasya ṣaṣṭaṃ gurudharmaṃ prajñapayāmy āvaraṇāyānatikramaṇāya yatra mātṛgrāmeṇa",
    "K01bhikavau:57": " yāvajjīvaṃ śikṣā karaṇīyā /",
    "K01bhikavau:58": " gurudharmādhyāpannayā ānanda bhikṣuṇyā ubhayasaṃghe anvardhamāsaṃ mānāpyañ caritavyam",
    "K01bhikavau:59": " imam aham ānanda mātṛgrāmasya saptamaṃ gurudharmaṃ prajñapayāmy āvaraṇāyānatikramaṇāya",
    "K01bhikavau:60": " yatrānanda mātṛgrāmeṇa yāvajjīvaṃ śikṣā (BhīKaVā 6a1) karaṇīyā /",
    "K01bhikavau:61": " varṣaśatopasaṃpannayā ānanda bhikṣuṇyā tad ahar upasaṃpannasya bhikṣor abhivādanavandanapratyutthānāñjalisāmīcīkarma",
    "K01bhikavau:62": " kartavyam imam aham ānanda mātṛgrāmasya aṣṭamaṃ gurudharmaṃ prajñapayāmy āvaraṇāyānatikramaṇāya",
    "K01bhikavau:63": " yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:64": " saced ānanda mahāprajāpatī gautamī imān aṣṭau gurudharmān samādāya vartiṣyate saiva tasyāḥ pravrajyā saivopasaṃpat sa eva bhikṣuṇībhāvaḥ /",
    "K01bhikavau:65": " athāyuṣmān ānando bhagavato bhāṣitam abhinandyānumodya bhagavataḥ pādau śirasā vanditvā",
    "K01bhikavau:66": " bhagavato 'ntikāt prakrānto athāyuṣmān ānando yena mahāprajāpatī gautamī tenopasaṃkrānta",
    "K01bhikavau:67": " upasaṃkramya mahāprajāpatīṃ gautamīm idam avocat /",
    "K01bhikavau:68": " labdhavān gautami mātṛgrāmaḥ svākhyāte dharmavinaye pravrajyām upasaṃpadaṃ bhikṣuṇībhāvam api (BhīKaVā 6b1)",
    "K01bhikavau:69": " tu gautami bhagavatā mātṛgrāmasyāṣṭau gurudharmāḥ prajñaptāḥ /",
    "K01bhikavau:70": " āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā",
    "K01bhikavau:71": " deśayāmo jñāsyasi",
    "K01bhikavau:72": " bhāśatāṃ bhadantānanda śroṣyāmi /",
    "K01bhikavau:73": " bhagavān gautamy evam āha bhikṣubhyaḥ sakāśād ānanda mātṛgrāmeṇa pravrajyā upasaṃpad",
    "K01bhikavau:74": " bhikṣuṇībhāvaḥ pratikāṃkṣitavyam ity ayaṃ gautami bhagavatā mātṛgrāmasya prathamo",
    "K01bhikavau:75": " gurudharmaḥ prajñaptaḥ /",
    "K01bhikavau:76": " āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:77": " bhagavān gautamy evam āha /",
    "K01bhikavau:78": " bhikṣubhyaḥ sakāśād ānanda bhikṣuṇyā anvardhamāsam avavādānuśāsanī paryeṣitavyā ity ayaṃ gautami bhagavatā mātṛgrāmasya dvitīyo gurudharmaḥ prajñaptaḥ /",
    "K01bhikavau:79": " āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:80": " bhagavān gautamy evam āha /",
    "K01bhikavau:81": " na bhikṣuṇyā ānanda abhikṣuke āvāse varṣā upagantavyā ity ayaṃ gautami bhagavatā (BhīKaVā 7a1)",
    "K01bhikavau:82": " mātṛgrāmasya tṛtīyo gurudharmaḥ prajñaptaḥ /",
    "K01bhikavau:83": " āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:84": " bhagavān gautamy evam āha /",
    "K01bhikavau:85": " varṣoṣitayā ānanda bhikṣuṇyā ubhayasaṃghas tribhiḥ sthānaiḥ pravārayitavyaḥ /",
    "K01bhikavau:86": " dṛṣṭena śrutena pariśaṅkayety ayaṃ gautami bhagavatā mātṛgrāmasya caturtho gurudharmaḥ prajñapta āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:87": " bhagavān gautamy evam āha /",
    "K01bhikavau:88": " na bhikṣuṇyā ānanda bhikṣuś codayitavyaḥ smārayitavyaḥ śīlavipattyā dṛṣṭivipattyā ācāravipattyā ājīvavipattyā /",
    "K01bhikavau:89": " āvṛtam ānanda bhikṣuṇyā bhikṣuṃ codayituṃ smārayituṃ śīlavipattyā dṛṣṭivipattyā ācāravipattyā",
    "K01bhikavau:90": " ājīvavipattyā anāvṛtam bhikṣor bhikṣuṇīṃ codayituṃ smārayituṃ śīlavipattyā dṛṣṭivipattyā",
    "K01bhikavau:91": " ācāravipattyā ājīvavipattyā ity ayaṃ gautami bhagavatā mātṛgrāmasya pañcamo gurudharmaḥ (BhīKaVā 7b1)",
    "K01bhikavau:92": " prajñapta āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:93": " bhagavān gautamy evam āha /",
    "K01bhikavau:94": " na bhikṣuṇyā ānanda bhikṣur ākroṣṭavyo na roṣayitavyo na paribhāṣayitavyaḥ /",
    "K01bhikavau:95": " āvṛtam ānanda bhikṣuṇyā bhikṣum ākroṣṭuṃ roṣayituṃ paribhāṣayituṃ /",
    "K01bhikavau:96": " ity ayaṃ gautami bhagavatā mātṛgrāmasya ṣaṣṭo gurudharmaḥ prajñaptaḥ /",
    "K01bhikavau:97": " āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:98": " bhagavān gautamy evam āha /",
    "K01bhikavau:99": " gurudharmādhyāpannayā ānanda bhikṣuṇyā ubhayasaṃghe anvardhamāsaṃ mānāpyaṃ caritavyam",
    "K01bhikavau:100": " ity ayaṃ gautami bhagavatā mātṛgrāmasya saptamo gurudharmaḥ prajñapta āvaraṇāyānatikramaṇāya",
    "K01bhikavau:101": " yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:102": " bhagavān gautamy evam āha /",
    "K01bhikavau:103": " varṣaśatopasaṃpannayā ānanda bhikṣuṇyā tad ahar upasaṃpannasya bhikṣor abhivādanavandanapratyutthānāñjalisāmīcīkarma kartavyam ity ayaṃ gautami bha/// @-----------------------------",
    "K01bhikavau:104": " [lacuna] @------------------------------",
    "K01bhikavau:105": " (BhīKaVā 9a1) gautamīpramukhānāṃ pañcānāṃ śākyāyanikāśatānāṃ gurudharmābhyupagamena pravrajyā upasaṃpad bhikṣuṇībhāva anyāsāṃ strīṇām ānupūrvyā",
    "K01bhikavau:106": " yasyāḥ kasyāś cid bhikṣuṇyāḥ + + + + + ṇī strī upasaṃkrāmati sā tayā āntarāyikān dharmān pṛṣṭvā udgrahītavyā udgṛhya trīṇi śaraṇagamanāni dātavyāni",
    "K01bhikavau:107": " pañca upāsikāśikṣāpadāni ca /",
    "K01bhikavau:108": " śaraṇagamanāni katamāni buddho dharmaḥ saṃghaś ca /",
    "K01bhikavau:109": " pañca śikṣāpadāni katamāni /",
    "K01bhikavau:110": " prāṇātipātāt prativiratir adattādānāt kāmamithyācārān mṛṣāvādāt surāmaireyamadyapramādasthānāt prativiratiḥ /",
    "K01bhikavau:111": " evañ ca punaḥ śaraṇagamanaśikṣāpadāni dātavyāni /",
    "K01bhikavau:112": " trimaṇḍalaṃ kṛtvā pūrvaṃ śāstuḥ praṇāmaṃ kārayitvā añjaliṃ kārayitvā śaraṇagamanaśikṣāpadāni dadāti tasyāḥ praṇāmaṃ kārayitvā añjaliṃ kārayitavyā tatas tayā evaṃ vaktavyaṃ /",
    "K01bhikavau:113": " samanvāhara āryike aham evannamikā imaṃ divasam upādāya yāvajjīvaṃ (BhīKaVā 9b1)",
    "K01bhikavau:114": " buddhaṃ bhagavantaṃ śaraṇaṃ gacchāmi dvipadānām agryaṃ /",
    "K01bhikavau:115": " dharmaṃ śaraṇaṃ gacchāmi virāgāṇām agryaṃ /",
    "K01bhikavau:116": " saṃghaṃ śaraṇaṃ gacchāmi gaṇānām agryaṃ /",
    "K01bhikavau:117": " evaṃ dvir api trir api",
    "K01bhikavau:118": " tataḥ pañca śikṣāpadāni dātavyāni /",
    "K01bhikavau:119": " samanvāhara āryike yathā te āryā arhanto yāvajjīvaṃ prāṇātipātaṃ prahāya prāṇātipātāt",
    "K01bhikavau:120": " prativiratā evam evāhaṃ evannāmikā imaṃ divasam upādāya yāvajjīvaṃ prāṇātipātaṃ prahāya",
    "K01bhikavau:121": " prāṇātipātāt prativiramāmy anenāhaṃ prathamenāṅgena teṣām āryāṇām arhatāṃ śikṣāyām",
    "K01bhikavau:122": " anuśikṣe anuvidhīye anukaromi /",
    "K01bhikavau:123": " punar aparaṃ yathā te āryā arhanto yāvajjīvam adattādānaṃ kāmamithyācāraṃ mṛṣāvādaṃ",
    "K01bhikavau:124": " surāmaireyamadyapramādasthānañ ca prahāya surāmaireyamadyapramādasthānāt prativiratā",
    "K01bhikavau:125": " evam evāham evannāmikā imaṃ divasam upādāya yāvajjīvam adattādānaṃ kāmamithyācāraṃ",
    "K01bhikavau:126": " mṛṣāvādaṃ surāmaireyamadyapramādasthānañ ca prahāya surāmaireyamadyapramādasthānāt (BhīKaVā 10a1)",
    "K01bhikavau:127": " prativiramāmy anenāhaṃ pañcamenāṅgena teṣām āryāṇām arhatāṃ śikṣāyām anuśikṣe anuvidhīye anukaromi upāsikāñ ca mām āryikā dhārayatu /",
    "K01bhikavau:128": " iti vaktavyaṃ /",
    "K01bhikavau:129": " evaṃ dvir api trir api //",
    "K01bhikavau:130": " triśaraṇagamanāt pañcaśikṣāpadadhāriṇyā bhikṣuṇyā vaktavyam aupayikam iti /",
    "K01bhikavau:131": " tayā vaktavyaṃ sādhv iti // //",
    "K01bhikavau:132": " tataḥ paścād bhikṣuṇī adhyeṣṭavyā yā saṃghamadhye ārocayati /",
    "K01bhikavau:133": " yādhīṣṭā bhavati tayāsau bhikṣuṇī praṣṭavyā /",
    "K01bhikavau:134": " pṛṣṭā te iyam āntarāyikān dharmān iti /",
    "K01bhikavau:135": " apṛṣṭvā ārocayati sātisārā bhavati /",
    "K01bhikavau:136": " tatas tayā bhikṣuṇīsaṃghe sanniṣaṇṇe sannipatite anuparigaṇikayā vā pravrajyāpekṣāṃ",
    "K01bhikavau:137": " vṛddhānte sāmīcīṃ kārayitvā utkuṭukaṃ niṣādyāñjaliṃ pragṛhya gaṇābhimukhaṃ sthāpayitvā",
    "K01bhikavau:138": " idaṃ syād ārocayitavyaṃ /",
    "K01bhikavau:139": " śṛṇotv āryikāsaṃghaḥ /",
    "K01bhikavau:140": " iyam evaṃnāmikā evannāmikāyā pravrajyāpekṣā gṛhiṇī avadātavasanā anavatāritakeśā ākāṃkṣate (BhīKaVā 10b1)",
    "K01bhikavau:141": " svākhyāte dharmavinaye pravrajyāṃ seyam evaṃnāmikā keśān avatārya kāṣāyāṇi vastrāṇy",
    "K01bhikavau:142": " ācchādya samyag eva śraddhayā agārād anāgārikāṃ pravrajyāṃ pravrajiṣyaty evaṃnāmikayā",
    "K01bhikavau:143": " upādhyāyikayā kiṃ pravrajatv iti /",
    "K01bhikavau:144": " sarvābhir vaktavyaṃ sacet pariśuddhā pravrajatu /",
    "K01bhikavau:145": " saced vadantīty evaṃ kuśalaṃ no ced vadanti sātisārā bhavanti /",
    "K01bhikavau:146": " tataḥ paścād upādhyāyikā yācitavyā evaṃ punar yācitavyā /",
    "K01bhikavau:147": " sāmīcīṃ kārayitvā purata utkuṭukena niṣādyāñjaliṃ pragṛhya idaṃ syād vacanīyaṃ /",
    "K01bhikavau:148": " samanvāhara ācāryike 'ham evannāmikā ācāryikām upādhyāyikāṃ yāce ācāryikā me upādhyāyikā bhavatu /",
    "K01bhikavau:149": " ācāryikayā upādhyāyikayā pravrajiṣyāmi /",
    "K01bhikavau:150": " evaṃ dvir apy evaṃ trir api // //",
    "K01bhikavau:151": " tata upādhyāyikayā keśāvatārikā bhikṣuṇī adhyeṣṭavyā yā keśān avatārayati /",
    "K01bhikavau:152": " tayā keśān avatārayantyā praṣṭavyā bhagini kiṃ keśā avatāryantām iti /",
    "K01bhikavau:153": " yadi kathayaty avatāryantām ity avatārayitavyāḥ (BhīKaVā 11a1) /",
    "K01bhikavau:154": " atha kathayati neti vaktavyā ata eva gaccheti /",
    "K01bhikavau:155": " keśāvatārikāyā ahaṃ bhikṣavo bhikṣuṇyā āsamudācārikān dharmān prajñapayāmi keśāvatārikayā bhikṣuṇyā yadi śītakālo bhavati uṣṇodakena snāpayitavyā",
    "K01bhikavau:156": " athoṣṇakālo bhavati śītodakena snāpayitavyā /",
    "K01bhikavau:157": " keśāvatārikā bhikṣuṇī yathāprajñaptān āsamudācārikān dharmān asamādāya vartate sātisārā bhavati /",
    "K01bhikavau:158": " tato muhūrtaṃ gātrāṇy āvāpayitvā paścāt svayam evopādhyāyikayā kāṣāyāṇi vastrāṇi dātavyāni /",
    "K01bhikavau:159": " tayāpi pādayor nipatya pratigrahītavyāni /",
    "K01bhikavau:160": " nivāsanaṃ nivāsayitavyā /",
    "K01bhikavau:161": " nivāsayantyā vyañjanaṃ pratyavekṣitavyaṃ /",
    "K01bhikavau:162": " mā avyañjanā ubhayavyañjanā saṃbhinnavyañjanā ceti /",
    "K01bhikavau:163": " tāś ca vinagnīkṛtya pratyavekṣante tā hriyāpayanti /",
    "K01bhikavau:164": " bhagavān āha /",
    "K01bhikavau:165": " na vinagnīkṛtya pratyavekṣitavyaṃ /",
    "K01bhikavau:166": " api tu prāvarayantyā 'pratisaṃviditaṃ pratyavekṣitavyam iti /",
    "K01bhikavau:167": " tad evaṃ yadi pariśudhyati tadā (BhīKaVā 11b1)",
    "K01bhikavau:168": " kāṣāyāṇi vastrāṇi datvā upādhyāyikayā śaraṇagamanapūrvakaṃ pravrajyā deyā /",
    "K01bhikavau:169": " tayā pādayor nipatyāñjaliṃ pragṛhya vaktavyaṃ /",
    "K01bhikavau:170": " samanvāhara upādhyāyike 'ham evannāmikā imaṃ divasam upādāya yāvajjīvaṃ buddhaṃ bhagavantaṃ śaraṇaṃ gacchāmi dvipadānām agryaṃ /",
    "K01bhikavau:171": " dharmaṃ śaraṇaṃ gacchāmi virāgāṇām śreṣṭhaṃ /",
    "K01bhikavau:172": " saṃghaṃ śaraṇaṃ gacchāmi gaṇānāṃ pravaraṃ /",
    "K01bhikavau:173": " taṃ bhagavantaṃ śākyamuniṃ śākyasiṃhaṃ śākyādhirājaṃ tathāgatam arhantaṃ samyaksaṃbuddhaṃ pravrajitam anupravrajāmi /",
    "K01bhikavau:174": " gṛhiliṅgaṃ parityajāmi /",
    "K01bhikavau:175": " pravrajyāliṅgaṃ samādade /",
    "K01bhikavau:176": " samādāya vartiṣye /",
    "K01bhikavau:177": " arthahetor nāma gṛhṇāmi evannāmikayā upādhyāyikayā /",
    "K01bhikavau:178": " evaṃ dvir apy evaṃ trir api // //",
    "K01bhikavau:179": " tata upādhyāyikayā bhikṣuṇī adhyeṣṭavyā /",
    "K01bhikavau:180": " yāsyāḥ śrāmaṇerikāśikṣāpadāni dadāti /",
    "K01bhikavau:181": " tayā praṣṭavyaṃ /",
    "K01bhikavau:182": " pṛṣṭā te āntarāyikān dharmān iti /",
    "K01bhikavau:183": " apṛṣṭvā prayacchati sātisārā bhavati /",
    "K01bhikavau:184": " yā adhīṣṭā tayā śāstuḥ praṇāmaṃ kārayitvā ā/// @------------------------------",
    "K01bhikavau:185": " [lacuna] @------------------------------",
    "K01bhikavau:186": " (BhīKaVā 15a1) + + tataś cīvarāṇy adhiṣṭhātavyāni /",
    "K01bhikavau:187": " samanvāhara upādhyāyike aham evannāmikā idaṃ cīvaraṃ saṃghāṭīm adhitiṣṭhāmi kṛtapariniṣṭhitañ cīvaraṃ kalpikaṃ pāribhogikaṃ /",
    "K01bhikavau:188": " evaṃ dvir api trir api //",
    "K01bhikavau:189": " evam uttarāsaṅgam antarvāsaḥ kusūlakaṃ saṃkakṣikā cādhiṣṭhātavyā /",
    "K01bhikavau:190": " tataḥ pātraṃ bhikṣuṇīsaṃghasyopadarśayitavyaṃ /",
    "K01bhikavau:191": " samanvāhara āyuṣmati idam āyuṣmatyā amukāyāḥ pātraṃ mā ūnaṃ mā adhikaṃ mā pāṇḍu ceti /",
    "K01bhikavau:192": " śobhanañ caiva sarvābhir bhikṣuṇībhir vaktavyaṃ supātram iti /",
    "K01bhikavau:193": " tataḥ pātram adhiṣṭhātavyaṃ vāme pāṇau pātraṃ pratiṣṭhāpya dakṣiṇena pāṇinā praticchādya vaktavyaṃ /",
    "K01bhikavau:194": " samanvāhara upādhyāyike aham evaṃnāmikā idaṃ pātraṃ ṛṣibhājanaṃ bhikṣābhājanam adhitiṣṭhāmi bhojane kalpikaṃ pāribhogikaṃ /",
    "K01bhikavau:195": " evaṃ dvir api trir api //",
    "K01bhikavau:196": " tataḥ paścāc chramaṇopavicāraṃ vijahayya darśanopavicāre kāyam avanāmyāñjaliṃ kārayitvā gaṇābhimukhī (BhīKaVā 15b1)",
    "K01bhikavau:197": " sthāpayitavyā /",
    "K01bhikavau:198": " tataḥ karmakārikayā bhikṣuṇyaivaṃ vaktavyaṃ /",
    "K01bhikavau:199": " kādhīṣṭā evannāmikāyā rahasyanuśāsiketi /",
    "K01bhikavau:200": " yā adhīṣṭā tayā vaktavyam aham evannāmiketi /",
    "K01bhikavau:201": " tataḥ karmakārikayā bhikṣuṇyā pūrvan tāvad utsāhayitavyā /",
    "K01bhikavau:202": " utsahase tvam evannāmike evannāmikāṃ rahasy anuśāsitum evannāmikayā upādhyāyikayeti /",
    "K01bhikavau:203": " saced utsahate tayā vaktavyaṃ / utsahe /",
    "K01bhikavau:204": " tataḥ karmakārikayā bhikṣuṇyā muktikā jñaptiḥ kartavyā // //",
    "K01bhikavau:205": " śṛṇotv āryikāsaṃgha iyam evannāmikā evannāmikayā upādhyāyikayā evannāmikāyā raho'nuśāsikā 'dhīṣṭā /",
    "K01bhikavau:206": " seyam evannāmikā bhikṣuṇī utsahate evannāmikāṃ rahasy anuśāsitum evannāmikayā upādhyāyikayā",
    "K01bhikavau:207": " saced āryikāsaṃghasya prāptakālaṃ kṣamate 'nujānīyād āryikāsaṃgha evannāmikāṃ bhikṣuṇīṃ",
    "K01bhikavau:208": " raho'nuśāsikāṃ saṃmanyeta /",
    "K01bhikavau:209": " seyam evannāmikā bhikṣuṇī rahonuśāsikā evannāmikāṃ rahasy anuśāsiṣyati evaṃnāmikayā (BhīKaVā 16a1)",
    "K01bhikavau:210": " upādhyāyikayety eṣā jñaptiḥ //",
    "K01bhikavau:211": " tato rahonuśāsikayā bhikṣuṇyā ekānte prakramya purastād utkuṭukaṃ niṣādayitvā añjaliṃ kārayitvā vaktavyā /",
    "K01bhikavau:212": " śṛṇu tvam evannāmike ayaṃ te satyakālo yaṃ te bhūtakālaḥ /",
    "K01bhikavau:213": " yat te 'haṃ kiñ cit pṛcchāmi /",
    "K01bhikavau:214": " sarvan tat tvayā viśāradayā bhūtvā bhūtañ ca bhūtato vaktavyaṃ abhūtañ cābhūtato nirveṭhayitavyaṃ /",
    "K01bhikavau:215": " strī tvaṃ strī gṛhoṣitā dvādaśavarṣā kumārikā vā paripūrṇaviṃśativarṣā paripūrṇaṃ te pañcacīvaraṃ pātraṃ ca /",
    "K01bhikavau:216": " paripūrṇaṃ /",
    "K01bhikavau:217": " jīvatas te mātāpitarau svāmi vā jīvati anujñātāsi mātāpitṛbhyāṃ svāminā vā anujñātā /",
    "K01bhikavau:218": " māsi dāsī /",
    "K01bhikavau:219": " tayā vaktavyaṃ na hīti /",
    "K01bhikavau:220": " mā āhṛtikā /",
    "K01bhikavau:221": " mā vikrītikā /",
    "K01bhikavau:222": " mā prāptikā /",
    "K01bhikavau:223": " mā vaktavyikā /",
    "K01bhikavau:224": " mā nirmitikā /",
    "K01bhikavau:225": " mā rājabhaṭī /",
    "K01bhikavau:226": " mā rājakilviṣakāriṇī mā rājāpathyakarmakāriṇī /",
    "K01bhikavau:227": " mā tvayā rājāpathyaṃ karma kṛtaṃ vā kāritaṃ vā /",
    "K01bhikavau:228": " mā caṇḍā mā śokahatā mā gurviṇī mā avyaṃñjanā mā ubhayavyañjanā /",
    "K01bhikavau:229": " mā saṃbhinnavyañjanā mā sadāprasrutalohinī (BhīKaVā 16b1) /",
    "K01bhikavau:230": " mā alohinī /",
    "K01bhikavau:231": " mā naimittikī /",
    "K01bhikavau:232": " mā bhikṣudūṣiṇī /",
    "K01bhikavau:233": " mā mātṛghātikā /",
    "K01bhikavau:234": " mā pitṛghātikā /",
    "K01bhikavau:235": " mārhadghātikā /",
    "K01bhikavau:236": " mā tathāgatasyāntike duṣṭacittarudhirotpādikā mā tīrthikā mā tīrthikāvakrāntikā /",
    "K01bhikavau:237": " mā caurī //",
    "K01bhikavau:238": " mā dhvajabaddhikā /",
    "K01bhikavau:239": " mā steyasaṃvāsikā /",
    "K01bhikavau:240": " mā nānāsaṃvāsikā /",
    "K01bhikavau:241": " mā asaṃvāsikā /",
    "K01bhikavau:242": " kaccit tvaṃ pūrvaṃ pravrajitā /",
    "K01bhikavau:243": " yadi vadati pravrajitā vaktavyā ata eva gaccheti yadi kathayati na pravrajiteti /",
    "K01bhikavau:244": " vaktavyā kaccit tvam etarhi pravrajitā kaccit tvayā samyag brahmacaryañ caritaṃ /",
    "K01bhikavau:245": " caritaṃ /",
    "K01bhikavau:246": " yācitā tvayā bhikṣuṇīsaṃghāt dve varṣe ṣaṭsu dharmeṣu ṣaṭsv anudharmeṣu śikṣā /",
    "K01bhikavau:247": " yācitā /",
    "K01bhikavau:248": " śikṣitā tvaṃ dve varṣe ṣaṭsu dharmeṣu ṣaṭsv anudharmeṣu śikṣāyāṃ śikṣitā /",
    "K01bhikavau:249": " mā tvayā kasya cit kiñ cid deyaṃ alpaṃ vā prabhūtaṃ vā /",
    "K01bhikavau:250": " kinnāmikā tvaṃ evaṃnāmikāhaṃ kiṃnāmikā te upādhyāyikā /",
    "K01bhikavau:251": " arthahetor nāma gṛhṇāmi evannāmikā me upādhyāyikā /",
    "K01bhikavau:252": " śṛṇu tvam evannāmike bhavanti khalu strīṇām ima evaṃrūpāḥ (BhīKaVā 17a1)",
    "K01bhikavau:253": " kāye kāyikā ābādhās tadyathā kuṣṭhaṃ gaṇḍaṃ kiṭibhaṃ kilāso dadruḥ kacchūḥ kaṇḍūḥ rajataṃ vicarccikā hikkā ccharddiḥ /",
    "K01bhikavau:254": " arśānsi /",
    "K01bhikavau:255": " jvaraḥ kṣayaḥ klamaḥ bhramaḥ śvāsaḥ /",
    "K01bhikavau:256": " kāśaḥ śoṣo 'pasmāraḥ /",
    "K01bhikavau:257": " āṭakkaraḥ /",
    "K01bhikavau:258": " pāṇḍurogaḥ /",
    "K01bhikavau:259": " ślīpadaḥ /",
    "K01bhikavau:260": " raktapittaṃ /",
    "K01bhikavau:261": " bhagandaraḥ aṅgadāhaḥ /",
    "K01bhikavau:262": " pārśvadāhaḥ /",
    "K01bhikavau:263": " asthibhedaḥ /",
    "K01bhikavau:264": " ekāhikaḥ /",
    "K01bhikavau:265": " dvaitīyakaḥ /",
    "K01bhikavau:266": " traitīyakaḥ /",
    "K01bhikavau:267": " cāturthakaḥ /",
    "K01bhikavau:268": " sāṃnipātikaḥ /",
    "K01bhikavau:269": " satatajvaraḥ /",
    "K01bhikavau:270": " mā te evaṃrūpāḥ kāye kāyikā ābādhāḥ saṃvidyante 'nye vā //",
    "K01bhikavau:271": " sacet pariśuddhā bhavati rahonuśāsikayā vaktavyā /",
    "K01bhikavau:272": " yad eva tvaṃ mayā pṛṣṭā etad eva te saṃghamadhye vaktavyaṃ tiṣṭha mā aśabditā āgamiṣyasīti /",
    "K01bhikavau:273": " tato 'ntar mārge sthitvā rahonuśāsikayā vaktavyaṃ /",
    "K01bhikavau:274": " śṛṇotv āryikāsaṃghaḥ samanuśiṣṭā mayā evannāmikā rahasy āntarāyikān dharmān sā pariśuddham āntarāyikair dharmair ātmānaṃ vadati kim āgacchatv iti /",
    "K01bhikavau:275": " sarvabhikṣuṇībhir vaktavyaṃ sacet pariśuddhā bhavaty āgacchatv iti /",
    "K01bhikavau:276": " saced vadantīty evaṃ kuśalaṃ no ced vadanti sātisārā bhavanti /",
    "K01bhikavau:277": " tataḥ karmakārikayā (BhīKaVā 17b1)",
    "K01bhikavau:278": " bhikṣuṇyā purastān niṣādayitvā brahmacaryopasthānasaṃvṛtiṃ yācitavyā /",
    "K01bhikavau:279": " śṛṇotv āryikāsaṃghaḥ /",
    "K01bhikavau:280": " aham evannāmikā evaṃnāmikāyā upādhyāyikāyā upsaṃpatprekṣā sāham evannāmikā /",
    "K01bhikavau:281": " āryikāsaṃghāt /",
    "K01bhikavau:282": " brahmacaryopasthānasaṃvṛtiṃ yāce /",
    "K01bhikavau:283": " arthahetor nāma gṛhṇāmy evannāmikayā upādhyāyikayā dadātv āryikāsaṃgho mamaivaṃnāmikāyā brahmacaryopasthānasaṃvṛtiṃ /",
    "K01bhikavau:284": " anukampako 'nukampām upādāya evaṃ dvir api trir api // //",
    "K01bhikavau:285": " tataḥ karmakārikayā bhikṣuṇyā jñaptiṃ kṛtvā karma kartavyaṃ /",
    "K01bhikavau:286": " śṛṇotv āryikāsaṃgha iyam evannāmikā evaṃnāmikāyā upādhyāyikāyā upasaṃpatprekṣiṇī",
    "K01bhikavau:287": " seyam evaṃnāmikā āryikāsaṃghāt brahmacaryopasthānasaṃvṛtiṃ yācate evannāmikayā upādhyāyikayā",
    "K01bhikavau:288": " saced āryikāsaṃghasya prāptakālaṃ kṣamate 'nujānīyād āryikāsaṃgho yad vayam enāṃ",
    "K01bhikavau:289": " saṃghamadhye āntarāyikān dharmān pṛcchema ity eṣā jñaptiḥ //",
    "K01bhikavau:290": " śṛṇu tvam evannāmike ayan te satyakālo yaṃ bhūtakālo yat te 'haṃ kiñ cit (BhīKaVā 18a1)",
    "K01bhikavau:291": " pṛcchāmi sarvan tat tvayā viśāradayā bhūtvā bhūtañ ca bhūtato vaktavyam abhūtañ cābhūtato nirveṭhayitavyaṃ /",
    "K01bhikavau:292": " strī tvaṃ strī pūrvavad yāvat sarvam etad vaktavyaṃ /",
    "K01bhikavau:293": " mā te evaṃrūpāḥ kāye kāyikā ābādhāḥ saṃvidyante anye vā tayā vaktavyaṃ / neti /",
    "K01bhikavau:294": " tato jñaptiḥ kartavyā /",
    "K01bhikavau:295": " śṛṇotv āryikāsaṃgha iyam evaṃnāmikā evannāmikāyā upādhyāyikāyā upasaṃpatprekṣiṇī",
    "K01bhikavau:296": " gṛhoṣitā dvādaśavarṣā kumārikā vā paripūrṇaviṃśativarṣā paripūrṇam asyāḥ pañcacīvaraṃ",
    "K01bhikavau:297": " pātrañ ca pariśuddham āntarāyikair dharmair ātmānaṃ vadati seyam evaṃnāmikā āryikāsaṃghād",
    "K01bhikavau:298": " brahmacaryopasthānasaṃvṛtiṃ yācate /",
    "K01bhikavau:299": " evannāmikayā upādhyāyikayā saced āryikāsaṃghasya prāptakālaṃ kṣamate 'nujānīyād āryikāsaṃgho",
    "K01bhikavau:300": " yad āryikāsaṃgha evaṃnāmikāyā brahmacaryopasthānasaṃvṛtiṃ dadyād evannāmikayā upādhyāyikayety eṣā jñaptiḥ /",
    "K01bhikavau:301": " evañ ca karma kartavyaṃ /",
    "K01bhikavau:302": " śṛṇotv āryikāsaṃgha iyam evannāmikā evannāmikāyā (BhīKaVā 18b1)",
    "K01bhikavau:303": " upādhyāyikāyā upasaṃpatprekṣiṇī gṛhoṣitā dvādaśavarṣā kumārikā vā paripūrṇaviṃśativarṣā paripūrṇam asyāḥ pañcacīvaraṃ pātrañ ca pariśuddham āntarāyikair dharmair ātmānaṃ vadati /",
    "K01bhikavau:304": " seyam evannāmikā āryikāsaṃghād upasaṃpadaṃ yācate evannāmikayā upādhyāyikayā tad",
    "K01bhikavau:305": " āryikāsaṃgha evannāmikāyā brahmacaryopasthānasaṃvṛtiṃ dadyād evannāmikayā upādhyāyikayā",
    "K01bhikavau:306": " yāsām āryikāṇāṃ kṣamate evannāmikāyā brahmacaryopasthānasaṃvṛtiṃ dātuṃ evannāmikayā",
    "K01bhikavau:307": " upādhyāyikayā tās tūṣṇī yāsān na kṣamate tā bhāṣantām /",
    "K01bhikavau:308": " iyaṃ prathamā karmavācanā /",
    "K01bhikavau:309": " evaṃ dvitīyā tṛtīyā karmavācanā vaktavyā /",
    "K01bhikavau:310": " dattā āryikāsaṃghena evannāmikāyā brahmacaryopasthānasaṃvṛttir evannāmikayā upādhyāyikayā kṣāntam anujñātaṃ saṃghena yasmāt tūṣṇīm evam etad dhārayāmi /",
    "K01bhikavau:311": " tataḥ paścāt sarvabhikṣusaṃghe sanniṣaṇṇe sannipatite apaścimake vā bhikṣūṇāṃ daśavarge maṇḍalake sarvabhikṣuṇīsaṃghe sanniṣaṇṇe (BhīKaVā 19a1)",
    "K01bhikavau:312": " sannipatite apaścimake vā bhikṣuṇīnāṃ dvādaśavarge maṇḍalake /",
    "K01bhikavau:313": " karmakārakasya bhikṣoḥ purato viṇḍake masūrikāyāṃ vā niṣadyāñjaliṃ pragṛhyobhayasaṃghād upasaṃpad yācayitavyā /",
    "K01bhikavau:314": " śṛṇotu bhadantā ubhayasaṃghaḥ /",
    "K01bhikavau:315": " aham evannāmikā arthahetor nāma gṛhṇāmi evannāmikāyā upādhyāyikāyā upasaṃpatprekṣiṇī sāham evannāmikā ubhayasaṃghād upasaṃpadaṃ yāce /",
    "K01bhikavau:316": " upasaṃpādayantu māṃ bhadantā ubhayasaṃgha /",
    "K01bhikavau:317": " ulluṃpatu māṃ bhadantā ubhayasaṃghaḥ /",
    "K01bhikavau:318": " anugṛhṇātu /",
    "K01bhikavau:319": " māṃ bhadantā ubhayasaṃghaḥ /",
    "K01bhikavau:320": " anukampatu māṃ bhadantā ubhayasaṃghaḥ /",
    "K01bhikavau:321": " anukampako 'nukampām upādāya /",
    "K01bhikavau:322": " evaṃ dvir api trir api //",
    "K01bhikavau:323": " tataḥ paścāt karmakārakeṇa bhikṣuṇā jñaptiḥ kartavyā /",
    "K01bhikavau:324": " śṛṇotu bhadantā ubhayasaṃgha iyam evannāmikā evaṃnāmikāyā upādhyāyikāyā upasaṃpatprekṣiṇī seyam evannāmikā ubhayasaṃghād upasaṃpadaṃ yācate",
    "K01bhikavau:325": " evannāmikayā upādhyāyikayā saced ubhayasaṃghasya (BhīKaVā 19b1)",
    "K01bhikavau:326": " prāptakālaṃ kṣametānujānīyād ubhayasaṃgho yad vayam enāṃ ubhayasaṃghamadhye āntarāyikān dharmān pṛcchema ity eṣā jñaptiḥ /",
    "K01bhikavau:327": " śṛṇu tvam evannāmike ayaṃ te satyakālo yaṃ bhūtakālaḥ /",
    "K01bhikavau:328": " yat te 'haṃ kiñ cit pṛcchāmi /",
    "K01bhikavau:329": " sarvaṃ tat tvayā viśāradayā bhūtvā bhūtaṃ ca bhūtato vaktavyam abhūtañ cābhūtato nirveṭhayitavyaṃ",
    "K01bhikavau:330": " strī tvaṃ strī gṛhoṣitā dvādaśavarṣā kumārikā vā paripūrṇaviṃśativarṣā /",
    "K01bhikavau:331": " paripūrṇaviṃśativarṣā /",
    "K01bhikavau:332": " paripūrṇaṃ te pañcacīvaraṃ pātraṃ ca /",
    "K01bhikavau:333": " paripūrṇaṃ /",
    "K01bhikavau:334": " jīvatas te mātāpitarau svāmī vā jīvati /",
    "K01bhikavau:335": " anujñātāsi mātāpitṛbhyāṃ svāminā vā /",
    "K01bhikavau:336": " anujñātā /",
    "K01bhikavau:337": " māsi dāsī /",
    "K01bhikavau:338": " na hi mā āhṛtikā /",
    "K01bhikavau:339": " mā vikrītikā /",
    "K01bhikavau:340": " mā vaktavyikā /",
    "K01bhikavau:341": " mā nirmitikā /",
    "K01bhikavau:342": " mā rājabhaṭī /",
    "K01bhikavau:343": " mā rājakilviṣiṇī /",
    "K01bhikavau:344": " mā tvayā rājāpathyaṃ karma kṛtaṃ vā kāritaṃ vā mā caṇḍā mā śokahatā mā gurviṇī mā avyañjanā mā ubhayavyañjanā mā saṃbhinnavyañjanā /",
    "K01bhikavau:345": " mā sadāprasrutalohinī /",
    "K01bhikavau:346": " mā alohinī /",
    "K01bhikavau:347": " mā naimittikī /",
    "K01bhikavau:348": " mā bhikṣudūṣikā /",
    "K01bhikavau:349": " mā mātṛghātikā /",
    "K01bhikavau:350": " mā pitṛghātikā (BhīKaVā 20a1) /",
    "K01bhikavau:351": " mā arhadghātikā /",
    "K01bhikavau:352": " mā tathāgatasyāntike duṣṭacittarudhirotpādikā mā tīrthikā mā tīrthāvakrāntikā mā caurī mā dhvajabaddhikā mā steyasaṃvāsikā mā nānāsaṃvāsikā mā asaṃvāsikā /",
    "K01bhikavau:353": " kaccit tvaṃ pūrvaṃ pravrajiteti yadi kathayati pravrajitā vaktavyā ata eva gaccheti yadi kathayati na pravrajiteti vaktavyā kaccid etarhi pravrajitā",
    "K01bhikavau:354": " kaccit tvayā samyag brahmacaryañ caritaṃ /",
    "K01bhikavau:355": " caritaṃ /",
    "K01bhikavau:356": " kaccit tvayā bhikṣuṇīsaṃghe dve varṣe ṣaṭsu dharmeṣu ṣaṭsv anudharmeṣu śikṣā yācitā /",
    "K01bhikavau:357": " yācitā /",
    "K01bhikavau:358": " śikṣitā tvaṃ dve varṣe ṣaṭsu dharmeṣu ṣaṭsv anudharmeṣu śikṣāyāṃ /",
    "K01bhikavau:359": " śikṣitā /",
    "K01bhikavau:360": " dattā te bhikṣuṇīsaṃghena brahmacaryopasthānasaṃvṛtir dattā kṛtaṃ te bhikṣuṇīsaṃghena pūrvakālakaraṇīyaṃ kṛtaṃ ārādhitaṃ te bhikṣuṇīsaṃghasya cittam ārādhitaṃ /",
    "K01bhikavau:361": " pariśuddhāsi na vā /",
    "K01bhikavau:362": " pariśuddhā /",
    "K01bhikavau:363": " mā tvayā kasya cit kiñ cid deyaṃ alpaṃ vā prabhūtaṃ vā kinnāmikā tvaṃ kinnāmikā te upādhyāyikā aham evannāmikā arthahetor (BhīKaVā 20b1)",
    "K01bhikavau:364": " nāma gṛhṇāmi evannāmikā me upādhyāyikā /",
    "K01bhikavau:365": " śṛṇu tvam evannāmike bhavanti khalu strīṇām ima evaṃvidhāḥ kāye kāyikā ābādhāḥ /",
    "K01bhikavau:366": " tadyathā gaṇḍaṃ kuṣṭhaṃ kiṭibhaṃ kilāso dadruḥ kacchūḥ /",
    "K01bhikavau:367": " kaṇḍūḥ /",
    "K01bhikavau:368": " rajataṃ vicarccikā /",
    "K01bhikavau:369": " hikkā /",
    "K01bhikavau:370": " ccharddiḥ /",
    "K01bhikavau:371": " arśānsi /",
    "K01bhikavau:372": " jvaraḥ /",
    "K01bhikavau:373": " prajvaraḥ /",
    "K01bhikavau:374": " kṣayaḥ /",
    "K01bhikavau:375": " klamaḥ /",
    "K01bhikavau:376": " bhramaḥ kāśaḥ śvāsaḥ /",
    "K01bhikavau:377": " śoṣo 'pasmāraḥ /",
    "K01bhikavau:378": " āṭakkaraḥ /",
    "K01bhikavau:379": " pāṇḍurogaḥ /",
    "K01bhikavau:380": " ślīpadaḥ /",
    "K01bhikavau:381": " raktapittaṃ /",
    "K01bhikavau:382": " bhagandaraḥ /",
    "K01bhikavau:383": " aṅgadāhaḥ pārśvadāho 'sthibhedaḥ /",
    "K01bhikavau:384": " ekāhikaḥ dvaitīyakaḥ /",
    "K01bhikavau:385": " traitīyakaḥ /",
    "K01bhikavau:386": " cāturthakaḥ /",
    "K01bhikavau:387": " sānnipātikaḥ /",
    "K01bhikavau:388": " satatajvaraḥ mā te evaṃrūpāḥ kāye kāyikā ābādhāḥ saṃvidyante anye vā /",
    "K01bhikavau:389": " tatas tayā yathābhūtaṃ vaktavyaṃ /",
    "K01bhikavau:390": " tato jñaptikārakeṇa bhikṣuṇā jñaptiṃ kṛtvā karma kartavyaṃ /",
    "K01bhikavau:391": " śṛṇotu bhadantā ubhayasaṃgha iyam evannāmikā evannāmikāyā upādhyāyikāyā upasaṃpatprekṣiṇī",
    "K01bhikavau:392": " strī gṛhoṣitā dvādaśavarṣā kumārikā vā paripūrṇaviṃśativarṣā paripūrṇam asyāḥ pañcacīvaraṃ (BhīKaVā 21a1)",
    "K01bhikavau:393": " pātrañ ca dattāsyā bhikṣuṇīsaṃghena dve varṣe ṣaṭsu dharmeṣu ṣaṭsv anudharmeṣu śikṣā /",
    "K01bhikavau:394": " śikṣitā dve varṣe ṣaṭsu dharmeṣu ṣaṭsv anudharmeṣu śikṣāyāṃ /",
    "K01bhikavau:395": " dattā 'syā bhikṣuṇīsaṃghena tribhir dharmair brahmacaryopasthānasaṃvṛtiḥ kṛtam asyā bhikṣuṇīsaṃghena pūrvakālakaraṇīyaṃ /",
    "K01bhikavau:396": " ārādhitam anayā bhikṣuṇīsaṃghasya cittaṃ /",
    "K01bhikavau:397": " pariśuddham āntarāyikair dharmair ātmānaṃ vadati seyam evannāmikā ubhayasaṃghād upasaṃpadaṃ",
    "K01bhikavau:398": " yācate evannāmikayā upādhyāyikayā saced ubhayasaṃghasya prāptakālaṃ kṣametānujānīyād",
    "K01bhikavau:399": " ubhayasaṃgho yad ubhayasaṃgha evannāmikām upasaṃpādayed evaṃnāmikayā upādhyāyikayety eṣā jñaptiḥ //",
    "K01bhikavau:400": " evaṃ karma kartavyaṃ //",
    "K01bhikavau:401": " śṛṇotu bhadantā ubhayasaṃgha iyam evaṃnāmikā evannāmikāyā upādhyāyikāyā upasaṃpatprekṣiṇī",
    "K01bhikavau:402": " strī gṛhoṣitā dvādaśavarṣā kumārikā vā paripūrṇaviṃśativarṣā paripūrṇam asyāḥ pañcacīvaraṃ pātrañ ca /",
    "K01bhikavau:403": " dattā 'syā bhikṣuṇīsaṃghena (BhīKaVā 21b1)",
    "K01bhikavau:404": " dve varṣe ṣaṭsu dharmeṣu ṣaṭsv anudharmeṣu śikṣā śikṣitā dve varṣe ṣaṭsu dharmeṣu ṣaṭsv anudharmeṣu śikṣāyāṃ /",
    "K01bhikavau:405": " dattā asyā bhikṣuṇīsaṃghena tribhir dharmair brahmacaryopasthānasaṃvṛtiḥ kṛtam asyā bhikṣuṇīsaṃghena pūrvakālakaraṇīyam ārādhitam anayā bhikṣuṇīsaṃghasya cittaṃ /",
    "K01bhikavau:406": " pariśuddham āntarāyikair dharmair ātmānaṃ vadati seyam evannāmikā ubhayasaṃghād upasaṃpadaṃ",
    "K01bhikavau:407": " yācate evannāmikayā upādhyāyikayā tad ubhayasaṃgha evannāmikām upasaṃpādayed evannāmikayā",
    "K01bhikavau:408": " upādhyāyikayā yeṣām āyuṣmatāṃ kṣamate evannāmikām upasaṃpādayitum evannāmikayā upādhyāyikayā",
    "K01bhikavau:409": " te tūṣṇīṃ yeṣāṃ na kṣamate te bhāṣantāṃ /",
    "K01bhikavau:410": " iyaṃ prathamā karmavācanā /",
    "K01bhikavau:411": " evaṃ dvitīyā tṛtīyā karmavācanā vaktavyā /",
    "K01bhikavau:412": " upasaṃpāditā ubhayasaṃghena iyam evannāmikā evannāmikayā upādhyāyikayā kṣāntam anujñātaṃ saṃghena yasmāt tūṣṇīm evam etad dhārayāmi /",
    "K01bhikavau:413": " tataḥ cchāyā māpayitavyā /",
    "K01bhikavau:414": " bhikṣuṇyo dīrghadīrghābhir latābhiś (22a1)",
    "K01bhikavau:415": " chāyāṃ māpayanti /",
    "K01bhikavau:416": " bhagavān āha /",
    "K01bhikavau:417": " na dīrghadīrghābhir latābhiś chāyā māpayitavyā /",
    "K01bhikavau:418": " pādair mmāpayanti /",
    "K01bhikavau:419": " bhagavān āha /",
    "K01bhikavau:420": " na pādair māpayitavyā /",
    "K01bhikavau:421": " api tu caturaṅgulikayā kāṣṭhikayā māpayitavyā /",
    "K01bhikavau:422": " yāvatyaḥ kāṣṭhikās tāvantaḥ puruṣā vaktavyāḥ /",
    "K01bhikavau:423": " sāmāyikā ārocayitavyāḥ /",
    "K01bhikavau:424": " haimantikā graiṣmikā vārṣikā mṛtavārṣikā dīrghavārṣikāś ca /",
    "K01bhikavau:425": " tatra haimantikāś catvāro māsāḥ graiṣmikāś catvāro māsāḥ /",
    "K01bhikavau:426": " vārṣika eko māsaḥ /",
    "K01bhikavau:427": " mitavārṣika ekaṃ rātriṃdivaṃ /",
    "K01bhikavau:428": " dīrghavārṣikā ekarātronās trayo māsāḥ /",
    "K01bhikavau:429": " kāla ārocayitavyaḥ /",
    "K01bhikavau:430": " agrāruṇaḥ /",
    "K01bhikavau:431": " madhyāruṇaḥ /",
    "K01bhikavau:432": " paścimāruṇaḥ /",
    "K01bhikavau:433": " anudita ādityaḥ /",
    "K01bhikavau:434": " udita ādityaḥ /",
    "K01bhikavau:435": " aṣṭabhāgoditaḥ /",
    "K01bhikavau:436": " caturbhāgoditaḥ /",
    "K01bhikavau:437": " pariṇato madhyāhnaḥ /",
    "K01bhikavau:438": " caturbhāgāvaśiṣṭo divasaḥ /",
    "K01bhikavau:439": " aṣṭabhāgāvaśiṣṭaḥ /",
    "K01bhikavau:440": " anastaṅgata ādityaḥ /",
    "K01bhikavau:441": " astaṅgata ādityaḥ /",
    "K01bhikavau:442": " anuditāni nakṣatrāṇi /",
    "K01bhikavau:443": " ity evamādiḥ /",
    "K01bhikavau:444": " tatas trayo (BhīKaVā 22b1)",
    "K01bhikavau:445": " niśrayā ārocayitavyāḥ /",
    "K01bhikavau:446": " śṛṇu tvam evannāmike traya ime tena bhagavatā jānatā paśyatā tathāgatenārhatā samyaksaṃbuddhena",
    "K01bhikavau:447": " evaṃ pravrajitopasaṃpannāyā bhikṣuṇyā niśrayā ākhyātā yān niśritya bhikṣuṇyāḥ svākhyāte",
    "K01bhikavau:448": " dharmavinaye pravrajyopasaṃpad bhikṣuṇībhāvaḥ /",
    "K01bhikavau:449": " katame trayaḥ /",
    "K01bhikavau:450": " pāṃsukūlañ cīvarāṇāṃ kalpikañ ca sulabhañ ca /",
    "K01bhikavau:451": " yan niśritya bhikṣuṇyāḥ svākhyāte dharmavinaye pravrajyā upasaṃpad bhikṣuṇībhāvaḥ /",
    "K01bhikavau:452": " utsahase tvam evaṃnāmike yāvajjīvaṃ pāṃsukūlena cīvareṇa yāpayituṃ /",
    "K01bhikavau:453": " utsahe /",
    "K01bhikavau:454": " atirekalābhaḥ paṭṭo vā paṭo vā prāvāro vā aṃśukā vā śāṇakā vā kauśeyā va āmilā vā",
    "K01bhikavau:455": " somilā vā kṛmivarṇā vā kāśisūkṣmaṃ vā kṣomakasūkṣmaṃ vā dukūlakasūkṣmaṃ vā koṭambakasūkṣmaṃ",
    "K01bhikavau:456": " vā iti yad vā punar anyad api kalpikañ cīvaraṃ saṃghād vā utpadyeta pudgalato vā",
    "K01bhikavau:457": " tatrāpi te pratigrahe mātrā karaṇīyā /",
    "K01bhikavau:458": " kaccid evaṃrūpaṃ sthānam abhisaṃbhotsyase (BhīKaVā 23a1)",
    "K01bhikavau:459": " abhisaṃbhotsye /",
    "K01bhikavau:460": " śṛṇu tvam evannāmike piṇḍapāto bhojanānām agraś ca kalpikaś ca sulabhaś ca yan niśritya bhikṣuṇyāḥ svākhyāte dharmavinaye pravrajyopasaṃpad bhikṣuṇībhāvaḥ /",
    "K01bhikavau:461": " utsahase tvam evannāmike yāvajjīvaṃ piṇḍapātena bhojanena yāpayitum utsahe /",
    "K01bhikavau:462": " atirekalābhaḥ /",
    "K01bhikavau:463": " bhaktāni vā tarppaṇāni vā yavāgūpānāni vā naityakaṃ vā nimantraṇakaṃ vā āṣṭamikaṃ vā cāturdaśikaṃ vā iti yad vā punar anyad api kalpikaṃ bhojanaṃ saṃghād vā utpadyeta /",
    "K01bhikavau:464": " pudgalato vā tatrāpi te pratigrahe mātrā karaṇīyā /",
    "K01bhikavau:465": " kaccid evaṃrūpaṃ sthānam abhisaṃbhotsyase /",
    "K01bhikavau:466": " abhisaṃbhotsye /",
    "K01bhikavau:467": " śṛṇu tvam evannāmike pūtimuktaṃ bhaiṣajyānāṃ kalpikañ ca sulabhañ ca /",
    "K01bhikavau:468": " yan niśritya bhikṣuṇyāḥ svākhyāte dharmavinaye pravrajyopasaṃpad bhikṣuṇībhāva utsahase tvam evannāmike yāvajjīvaṃ pūtimuktena bhaiṣajyena yāpayitum utsahe /",
    "K01bhikavau:469": " atirekalābhaḥ /",
    "K01bhikavau:470": " sarpis tailam (BhīKaVā 23b1)",
    "K01bhikavau:471": " madhu phāṇitaṃ mūlabhaiṣajyaṃ gaṇḍabhaiṣajyaṃ pattrabhaiṣajyaṃ puṣpabhaiṣajyaṃ phalabhaiṣajyaṃ kālikaṃ yāmikaṃ sāptāhikaṃ yāvajjīvikam iti /",
    "K01bhikavau:472": " yad vā punar anyad api kalpikaṃ bhaiṣajyaṃ saṃghād vā utpadyeta pudgalato vā tatrāpi te pratigrahe mātrā karaṇīyā kaccid evaṃrūpaṃ sthānam abhisaṃbhotsyase",
    "K01bhikavau:473": " abhisaṃbhotsye /",
    "K01bhikavau:474": " śṛṇu tvam evannāmike aṣṭāv ime tena bhagavatā jānatā paśyatā tatha",
    "K01bhikavau:475": " āgatenārhatā samyaksaṃbuddhenaivaṃ pravrajitopasaṃpannāyā bhikṣuṇyāḥ patanīyā dharmā",
    "K01bhikavau:476": " ākhyātā yeṣāṃ bhikṣuṇī anyatamānyatamat sthānaṃ adhyāpadya sahādhyāpattyā abhikṣuṇī",
    "K01bhikavau:477": " bhavaty aśramaṇī aśākyaputrīyā dhvasyate bhikṣuṇībhāvād dhatam asyā bhavati śrāmaṇyaṃ",
    "K01bhikavau:478": " dhvastaṃ mathitaṃ patitaṃ parājitam apratyuddhāryam asyā bhavati śrāmaṇyaṃ /",
    "K01bhikavau:479": " tadyathā tālo mastakāc chinnaḥ /",
    "K01bhikavau:480": " abhavyo haritatvāya abhavyo virūḍhiṃ vṛddhiṃ vipulatām āpattuṃ (BhīKaVā 24a1) /",
    "K01bhikavau:481": " evam eva bhikṣuṇī eṣām aṣṭānāṃ sthānānām anyatamānyatamat sthānam adhyāpadya sahādhyāpattyā",
    "K01bhikavau:482": " abhikṣuṇī bhavaty aśramaṇī aśākyaputrīyā dhvasyate bhikṣuṇībhāvād dhatam asyā bhavati",
    "K01bhikavau:483": " śrāmaṇyaṃ dhvastaṃ mathitaṃ patitaṃ parājitam apratyuddhāryam asyā bhavati śrāmaṇyaṃ katame aṣṭau /",
    "K01bhikavau:484": " śṛṇu tvam evannāmike anekaparyāyeṇa bhagavatā kāmā vigarhitāḥ kāmacchandaḥ /",
    "K01bhikavau:485": " kāmasnehaḥ /",
    "K01bhikavau:486": " kāmapremaḥ kamālayaḥ /",
    "K01bhikavau:487": " kāmaniyantiḥ /",
    "K01bhikavau:488": " kamādhyavasānaṃ /",
    "K01bhikavau:489": " kāmānāṃ prahāṇam ākhyātaṃ pratiniḥsargo vyantībhāvaḥ /",
    "K01bhikavau:490": " kṣayo virāgo nirodho vyupaśamo 'staṅgamaḥ /",
    "K01bhikavau:491": " stutaḥ stomito varṇitaḥ praśasto 'dyāgreṇa te evannāmike saṃraktacittayā puruṣaś cakṣuṣā cakṣur upanidhyāyatyā na vyavalokayitavyaḥ /",
    "K01bhikavau:492": " kaḥ punar vādo yad dvayadvayendriyasamāpattyā abrahmacaryam maithunaṃ dharmaṃ pratisevitum",
    "K01bhikavau:493": " uktaṃ bhagavatā /",
    "K01bhikavau:494": " yā punar bhikṣuṇī bhikṣuṇībhiḥ sārdhaṃ śikṣāsāmīcīṃ samāpannā śikṣām apratyākhyāya (BhīKaVā 24b1)",
    "K01bhikavau:495": " śikṣādaurbalyam anāviṣkṛtyābrahmacaryaṃ maithunaṃ dharmaṃ pratisevetāntatas tiryagyonigatenāpi sārdham ity",
    "K01bhikavau:496": " evaṃrūpaṃ bhikṣuṇī sthānam adhyāpadya sahādhyāpattyā abhikṣuṇī bhavaty aśramaṇī aśākyaputrīyā",
    "K01bhikavau:497": " dhvasyate bhikṣuṇībhāvād dhatam asyā bhavati śrāmaṇyaṃ dhvastaṃ mathitaṃ patitaṃ",
    "K01bhikavau:498": " parājitam apratyuddhāryam asyā bhavati śrāmaṇyaṃ tadyathā tālo mastakāc chinno 'bhavyo",
    "K01bhikavau:499": " haritatvāya abhavyo virūḍhiṃ vṛddhiṃ vipulatām āpattum evam evaivaṃrūpaṃ bhikṣuṇī",
    "K01bhikavau:500": " sthānam adhyāpadya sahādhyāpattyā abhikṣuṇī bhavaty aśramaṇī aśākyaputrīyā dhvasyate",
    "K01bhikavau:501": " bhikṣuṇībhāvād dhatam asyā bhavati śrāmaṇyaṃ patitaṃ mathitaṃ dhvastaṃ parājitam",
    "K01bhikavau:502": " apratyuddhāryam asyā bhavati śrāmaṇyaṃ tatrate 'dyāgreṇa anadhyācāre adhyācāravairamaṇyāṃ",
    "K01bhikavau:503": " tīvraś cetasa ārakṣāsmṛtyapramāde yogaḥ karaṇīyaḥ /",
    "K01bhikavau:504": " kaccid evaṃrūpaṃ sthānaṃ nādhyāpatsyase /",
    "K01bhikavau:505": " nādhyāpatsye /",
    "K01bhikavau:506": " śṛṇu tvam evannāmike (BhīKaVā 25a1)",
    "K01bhikavau:507": " anekaparyāyeṇa bhagavatā adattādānaṃ vigarhitaṃ adattādānaviratiḥ /",
    "K01bhikavau:508": " stutā stomitā varṇitā praśastā adyāgreṇa te evannāmike steyacittayāntatas tilatuṣam api parakīyan nādātavyaṃ kaḥ punar vādaḥ pañcamāsikaṃ vā uttarapañcamāsikaṃ vā",
    "K01bhikavau:509": " uktaṃ bhagavatā /",
    "K01bhikavau:510": " yā punar bhikṣuṇī grāmagataṃ vā araṇyagataṃ vā pareṣām adattaṃ steyasaṃkhyātam ādadīta",
    "K01bhikavau:511": " yadrūpeṇādattādānena rājā vainaṃ gṛhītvā rājamātro vā hanyād vā badhnīyād vā pravāsayed",
    "K01bhikavau:512": " vā evaṃ cainaṃ vaded dhaṃ bhoḥ puruṣa cauro 'si bālo 'si mūḍho 'si steyo 'sīty",
    "K01bhikavau:513": " evaṃrūpaṃ bhikṣuṇī sthānam adhyāpadya sahādhyāpattyābhikṣuṇī bhavaty aśramaṇī aśākyaputrīyā pūrvavad yāvat smṛtyapramāde yogaḥ karaṇīyaḥ /",
    "K01bhikavau:514": " kaccid evaṃrūpaṃ sthānaṃ nādhyāpatsyase /",
    "K01bhikavau:515": " nādhyāpatsye /",
    "K01bhikavau:516": " śṛṇu tvam evaṃnāmike anekaparyāyeṇa bhagavatā prāṇātipāto vigarhitaḥ prāṇātipātād viratiḥ stutā stomitā varṇitā (BhīKaVā 25b1)",
    "K01bhikavau:517": " praśastā adyāgreṇa te evaṃnāmike saṃcintyāntataḥ kuntapipīliko pi prāṇī jīvitān na vyaparopayitavyaḥ /",
    "K01bhikavau:518": " kaḥ punar vādo manuṣyo vā manuṣyavigraho vā",
    "K01bhikavau:519": " uktaṃ bhagavatā /",
    "K01bhikavau:520": " yā punar bhikṣuṇī manuṣyaṃ vā manuṣyavigrahaṃ vā svahastaṃ sañcintya jīvitād vyaparopayec",
    "K01bhikavau:521": " chastraṃ vāsyādhārayec chastrādhārakaṃ vāsya paryeṣeta maraṇāya vainaṃ samādāpayen",
    "K01bhikavau:522": " maraṇavarṇaṃ vāsyānuvarṇayed evaṃ cainaṃ vaded dham bhoḥ puruṣa kin te anena pāpakenāśucinā",
    "K01bhikavau:523": " durjīvitena mṛtaṃ te bhoḥ puruṣa jīvitād varam iti cittānumataiś cittasaṃkalpair",
    "K01bhikavau:524": " anekaparyāyeṇa maraṇāya vainaṃ samādāpayen maraṇavarṇaṃ vāsyānuvarṇayet /",
    "K01bhikavau:525": " sa ca tenopakrameṇa kālaṃ kuryād ity",
    "K01bhikavau:526": " evaṃrūpaṃ bhikṣuṇī sthānam adhyāpadya sahādhyāpattyā abhikṣuṇī bhavaty aśramaṇī aśākyaputrīyā dhvasyate bhikṣuṇībhāvāt pūrvavad yāvat smṛtyapramāde yogaḥ karaṇīyaḥ /",
    "K01bhikavau:527": " kaccid evaṃrūpaṃ sthānan nādhyāpatsyase /",
    "K01bhikavau:528": " nādhyāpatsye (BhīKaVā 26a1)",
    "K01bhikavau:529": " śṛṇu tvam evannāmike anekaparyāyeṇa bhagavatā mṛṣāvādo vigarhitaḥ /",
    "K01bhikavau:530": " mṛṣāvādaviratiḥ stutā stomitā varṇitā praśastā adyāgreṇa te evannāmike hāsyaprekṣiṇyā",
    "K01bhikavau:531": " api saṃprajānan mṛṣāvādo na bhāṣitavyaḥ kaḥ punar vādo 'santam asaṃvidyamānam uttaraṃmanuṣyadharmaṃ pralapituṃ /",
    "K01bhikavau:532": " uktañ ca bhagavatā yā punar bhikṣuṇī anabhijānantī aparijānantī asantam asaṃvidyamānam",
    "K01bhikavau:533": " uttaraṃmanuṣyadharmam alamāryaviśeṣādhigamaṃ jñānaṃ vā darśanaṃ vā sparśavihāratāṃ",
    "K01bhikavau:534": " vā pratijānīyād idaṃ jānāmīdaṃ paśyāmi kiṃ jānāmi duḥkhaṃ jānāmi /",
    "K01bhikavau:535": " samudayaṃ nirodhaṃ mārgaṃ jānāmi /",
    "K01bhikavau:536": " kiṃ paśyāmi devān paśyami nāgān yakṣān garuḍān gandharvān kinnarān mahoragān piśācān kaṭapūtanān paśyāmi /",
    "K01bhikavau:537": " devānāṃ śabdaṃ śṛṇomi nāgānāṃ yakṣāṇāṃ garuḍānāṃ gandharvāṇāṃ kinnarāṇāṃ mahoragāṇāṃ pretānāṃ piśācānāṃ kumbhāṇḍānāṃ kaṭapūtanānāṃ śabdaṃ (BhīKaVā 26b1) śṛṇomi /",
    "K01bhikavau:538": " devān darśanāyopasaṃkrāmāmi /",
    "K01bhikavau:539": " nāgān yakṣān garuḍān gandharvān kinnarān mahoragān pretān piśācān kumbhāṇḍān kaṭapūtanān darśanāyopasaṃkramāmi /",
    "K01bhikavau:540": " devā api māṃ darśanāyopasaṃkrāmanti /",
    "K01bhikavau:541": " nāgā yakṣā garuḍā gandharvāḥ kinnarā mahoragāḥ pretāḥ piśācāḥ kumbhāṇḍāḥ kaṭapūtanā api māṃ darśanāyopasaṃkrāmanti /",
    "K01bhikavau:542": " devaiḥ sārdham ālapāmi saṃlapāmi saṃmode sātatyam api samāpadye nāgair yakṣair garuḍair",
    "K01bhikavau:543": " gandharvaiḥ kinnarair mahoragaiḥ pretaiḥ piśācaiḥ kumbhāṇḍaiḥ kaṭapūtanaiḥ sārdhaṃ",
    "K01bhikavau:544": " ālapāmi saṃlapāmi saṃmode sātatyam api samāpadye devā api mayā sārdhaṃ ālapanti saṃlapanti",
    "K01bhikavau:545": " pratisaṃmodanti sātatyam api samāpadyante /",
    "K01bhikavau:546": " nāgā yakṣā garuḍā gandharvāḥ kinnarā mahoragāḥ pretāḥ piśācāḥ kumbhāṇḍāḥ kaṭapūtanā api mayā sārdhaṃ ālapanti saṃlapanti pratisaṃmodante sātatyam api samāpadyante /",
    "K01bhikavau:547": " alābhy eva (BhīKaVā 27a1)",
    "K01bhikavau:548": " saṃl lābhy aham asmy anityasaṃjñāyā anitye duḥkhasaṃjñāyā duḥkhe anātmasaṃjñāyā āhāre",
    "K01bhikavau:549": " pratikūlasaṃjñāyāḥ sarvaloke 'nabhiratisaṃjñāyā ādīnavasaṃjñāyāḥ prahāṇasaṃjñāyā",
    "K01bhikavau:550": " virāgasaṃjñāyā maraṇasaṃjñāyā nirodhasaṃjñāyāḥ /",
    "K01bhikavau:551": " aśubhasaṃjñāyā vinīlakasaṃjñāyā vipūyakasaṃjñāyā vipaṭumakasaṃjñāyā vyādhmātakasaṃjñāyā",
    "K01bhikavau:552": " vikhyāditakasaṃjñāyā vilohitakasaṃjñāyā vikṣiptakasaṃjñāyā asthisaṃjñāyāḥ śūnyatāpratyavekṣaṇasaṃjñāyāḥ /",
    "K01bhikavau:553": " alābhy eva saṃl lābhy aham asmi prathamasya dhyānasya dvitīyasya tṛtīyasya caturthasya maitryāḥ karuṇāyā muditāyā upekṣāyā /",
    "K01bhikavau:554": " ākāśānantyāyatanasya vijñānānantyāyatanasya ākiñcanyāyatanasya naivasaṃjñānāsaṃjñāyatanasya",
    "K01bhikavau:555": " alābhy eva saṃl lābhy aham asmi śrotaāpattiphalasya sakṛdāgāmiphalasya anāgāmiphalasya",
    "K01bhikavau:556": " ṛddhiviṣayasya divyasya śrotrasya cetaḥparyāyasya pūrvanivāsasya cyutyupapādasyāsravakṣayasyārhann (BhīKaVā 27b1)",
    "K01bhikavau:557": " aham asmy aṣṭavimokṣadhyāyī ubhayatobhāgavimukta ity",
    "K01bhikavau:558": " evaṃrūpaṃ bhikṣuṇī sthānam adhyāpadya sahādhyāpattyā abhikṣuṇī bhavaty aśramaṇī aśākyaputrīyā",
    "K01bhikavau:559": " dhvasyate bhikṣuṇībhāvād dhatam asyā bhavati śrāmaṇyaṃ dhvastaṃ mathitaṃ patitaṃ",
    "K01bhikavau:560": " parājitam apratyuddhāryam asyā bhavati śrāmaṇyaṃ tadyathā tālo mastakāc chinno 'bhavyo",
    "K01bhikavau:561": " bhavati haritatvāya virūḍhiṃ vṛddhiṃ vipulatām āpattum evam evaivaṃrūpaṃ bhikṣuṇī",
    "K01bhikavau:562": " sthānam adhyāpadya sahādhyāpattyā abhikṣuṇī bhavaty aśramaṇī aśākyaputrīyā dhvasyate",
    "K01bhikavau:563": " bhikṣuṇībhāvād dhatam asyā bhavati śrāmaṇyaṃ dhvastaṃ mathitaṃ patitaṃ parājitam",
    "K01bhikavau:564": " apratyuddhāryam asyā bhavati śrāmaṇyaṃ tatra te 'dyāgreṇa anadhyācāre adhyācāravairamaṇyāṃ",
    "K01bhikavau:565": " tīvraś cetasa ārakṣāsmṛtyapramāde yogaḥ karaṇīyaḥ /",
    "K01bhikavau:566": " kaccid evaṃrūpaṃ sthānaṃ nādhyāpatsyase /",
    "K01bhikavau:567": " nādhyāpatsye /",
    "K01bhikavau:568": " śṛṇu tvam evannāmike uktaṃ bhagavatā yā punar bhikṣuṇī avaśrutā avaśrutena puruṣeṇādhaś cakṣuṣor ūrdhvaṃ jānvor (BhīKaVā 28a1)",
    "K01bhikavau:569": " antarāmarṣaṇaṃ parāmarṣaṇaṃ svīkuryād ity",
    "K01bhikavau:570": " evaṃrūpaṃ bhikṣuṇī sthānam adhyāpadya sahādhyāpattyā abhikṣuṇī bhavaty aśramaṇī aśākyaputrīyā dhvasyate pūrvavad yāvat /",
    "K01bhikavau:571": " adhyācāravairamaṇyāṃ tīvraś cetasa ārakṣāsmṛtyapramāde yogaḥ karaṇīyaḥ /",
    "K01bhikavau:572": " kaccid evaṃrūpaṃ sthānaṃ nādhyāpatsyase /",
    "K01bhikavau:573": " nādhyāpatsye /",
    "K01bhikavau:574": " śṛṇu tvam evannāmike uktaṃ bhagavatā /",
    "K01bhikavau:575": " yā punar bhikṣuṇy avaśrutā avaśrutena puruṣeṇa sārdhaṃ saṃcagghet saṃkrīḍet saṃkilikilāyed",
    "K01bhikavau:576": " uddeśaṃ nimittaṃ saṃketaṃ kuryād āgacchantaṃ vā puruṣaṃ svīkuryāt tadrūpe vā pradeśe",
    "K01bhikavau:577": " pañja + + + kṣiped yatra strī puruṣasya vaśānugā bhavatīty",
    "K01bhikavau:578": " evaṃrūpaṃ bhikṣuṇī aṣṭavastukaṃ sthānam adhyāpadya sahādhyāpattyā abhikṣuṇī bhavaty",
    "K01bhikavau:579": " aśramaṇī aśākyaputrīyā pūrvavad yāvad adhyācāravairamaṇyāṃ tīvraś cetasa ārakṣāsmṛtyapramāde yogaḥ karaṇīyaḥ /",
    "K01bhikavau:580": " kaccid evaṃrūpaṃ sthānaṃ nādhyāpatsyase /",
    "K01bhikavau:581": " nādhyāpatsye /",
    "K01bhikavau:582": " śṛṇu tvam evannāmike uktaṃ bhagavatā yā punar bhikṣuṇī (BhīKaVā 28b1)",
    "K01bhikavau:583": " pūrvam eva pārājikā asaṃvāsyā sā yadā mṛtā vā bhavati vibhrāntā vā paraviṣayaṃ niṣpalāyitā tadā evaṃ vadet pūrvam evāham āryikā raho jāne yad asau bhikṣuṇī pārājikā asaṃvāsyety",
    "K01bhikavau:584": " evaṃrūpaṃ bhikṣuṇī avadyapracchādanasthānam adhyāpadya sahādhyāpattyā abhikṣuṇī bhavaty",
    "K01bhikavau:585": " aśramaṇī aśākyaputrīyā pūrvavad yāvad anadhyācāre adhyācāravairamaṇyāṃ tīvraś cetasa",
    "K01bhikavau:586": " ārakṣāsmṛtyapramāde yogaḥ karaṇīyaḥ /",
    "K01bhikavau:587": " kaccid evaṃrūpaṃ sthānaṃ nādhyāpatsyase /",
    "K01bhikavau:588": " nādhyāpatsye /",
    "K01bhikavau:589": " śṛṇu tvam evannāmike uktaṃ bhagavatā yā punar bhikṣuṇī jānantī paśyantī yasya bhikṣoḥ samagreṇa bhikṣusaṃghenotkṣepaṇīyaṃ karma kṛtaṃ /",
    "K01bhikavau:590": " samagreṇa ca bhikṣuṇīsaṃghena avandanārhasaṃvṛtyā saṃmataḥ /",
    "K01bhikavau:591": " tam utkacaprakacaṃ saṃghe roma pātayantan niḥsaraṇaṃ pravartayantaṃ sāmīcīm upadarśayantaṃ",
    "K01bhikavau:592": " antaḥsīmāyāṃ sthitam osāraṇāṃ yācantam evaṃ vaden mā tvam ārya utkacaprakacaḥ saṃghe",
    "K01bhikavau:593": " roma pātaya niḥsaraṇaṃ pravartaya mā (BhīKaVā 29a1)",
    "K01bhikavau:594": " sāmīcīm upadarśaya antaḥsīmāyāṃ sthitvā osāraṇāṃ yācasvāham āryasya pātreṇa cīvareṇa",
    "K01bhikavau:595": " śikyena śaritena kāyabandhanena uddeśena pāṭhena svādhyāyena yogena manasikāreṇa",
    "K01bhikavau:596": " yena yenāryasya vighāto bhavati /",
    "K01bhikavau:597": " tena tenāvighātaṃ kariṣyāmīti /",
    "K01bhikavau:598": " sā bhikṣuṇī bhikṣuṇībhir idaṃ syād vacanīyā mā tvam āryike jānantī yasya bhikṣoḥ",
    "K01bhikavau:599": " samagreṇa saṃghenotkṣepanīyaṃ karma kṛtaṃ samagreṇa ca bhikṣuṇīsaṃghena avandanārhasaṃvṛtyā",
    "K01bhikavau:600": " saṃmatas tam utkacaprakacaṃ saṃghe roma pātayantan niḥsaraṇaṃ pravartayantaṃ sāmīcīm",
    "K01bhikavau:601": " upadarśayantaṃ antaḥsīmāyāṃ sthitvā osāraṇāṃ yācantam evaṃ vada /",
    "K01bhikavau:602": " mā tvam ārya utkacaprakacaḥ saṃghe roma pātaya mā niḥsaraṇaṃ pravartaya mā sāmīcīm",
    "K01bhikavau:603": " upadarśaya mā antaḥsīmāyāṃ sthitvā osāraṇāṃ yācasvāham āryasya pātreṇa cīvareṇa śikyena",
    "K01bhikavau:604": " saritena kāyabandhanena uddeśena pāṭhena svādhyāyena yogena manasikāreṇa yena yenāryasya",
    "K01bhikavau:605": " vighāto bhavati tena tenāvighātaṃ (BhīKaVā 29b1)",
    "K01bhikavau:606": " karomīti niḥsṛja tvam āryike imam evaṃrūpaṃ utkṣiptānuvartakaṃ vacanapatham evām",
    "K01bhikavau:607": " cet sā bhikṣuṇī bhikṣuṇībhir ucyamānā tad vastu pratiniḥsṛjed ity evaṃ kuśalaṃ no",
    "K01bhikavau:608": " cet pratiniḥsṛjati dvir api trir api samanuyoktavyā tasya vastunaḥ pratiniḥsargāya",
    "K01bhikavau:609": " dvir api trir api samanuyujyamānā samanuśiṣyamāṇā tad vastu pratiniḥsṛjatīty evaṃ",
    "K01bhikavau:610": " kuśalaṃ no cet pratiniḥsṛjatīty",
    "K01bhikavau:611": " evaṃrūpaṃ bhikṣuṇī utkṣiptānuvartakaṃ sthānam adhyāpadya sahādhyāpattyā abhikṣuṇī",
    "K01bhikavau:612": " bhavaty aśramaṇy aśākyaputrīyā pūrvavad yāvad adhyācāravairamaṇyāṃ tīvraś cetasa",
    "K01bhikavau:613": " ārakṣāsmṛtyapramāde yogaḥ karaṇīyaḥ kaccid evaṃrūpaṃ sthānan nādhyāpatsyase /",
    "K01bhikavau:614": " nādhyāpatsye /",
    "K01bhikavau:615": " śṛṇu tvam evannāmike aṣṭāv ime tena bhagavatā jānatā paśyatā tathāgatenārhatā samyaksaṃbuddhenaivaṃ",
    "K01bhikavau:616": " pravrajitopasaṃpannāyā bhikṣuṇyā gurudharmāḥ prajñaptā āvaraṇayānatikramaṇāya yatra",
    "K01bhikavau:617": " mātṛgrāmeṇa yāvajjīvaṃ śikṣā karaṇīyā /",
    "K01bhikavau:618": " katame aṣṭau",
    "K01bhikavau:619": " bhikṣubhyaḥ sakāśād evaṃnāmike mātṛgrāmeṇa pravrajyā upasaṃpad bhikṣuṇībhāvaḥ pratikāṃkṣitavya (BhīKaVā 30a1)",
    "K01bhikavau:620": " ayam evannāmike bhagavatā mātṛgrāmasya prathamo gurudharmaḥ prajñaptaḥ /",
    "K01bhikavau:621": " āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:622": " bhikṣubhyaḥ sakāśād bhikṣuṇyā anvardhamāsam avavādānuśāsanī paryeṣitavyā /",
    "K01bhikavau:623": " ayam evannāmike bhagavatā mātṛgrāmasya dvitīyo gurudharmaḥ prajñapta āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:624": " na bhikṣuṇyā abhikṣuke āvāse varṣā upagantavyā ayam evaṃnāmike bhagavatā mātṛgrāmasya tṛtīyo gurudharmaḥ prajñaptaḥ /",
    "K01bhikavau:625": " āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:626": " varṣoṣitayā bhikṣuṇyā ubhayasaṃghas tribhiḥ sthānaiḥ pravārayitavyaḥ /",
    "K01bhikavau:627": " dṛṣṭena śrutena pariśaṅkayā /",
    "K01bhikavau:628": " ayaṃ evannāmike bhagavatā mātṛgrāmasya caturtho gurudharmaḥ prajñapta /",
    "K01bhikavau:629": " āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:630": " na bhikṣuṇyā bhikṣuś codayitavyaḥ (BhīKaVā 30b1)",
    "K01bhikavau:631": " smārayitavyaḥ śīlavipattyā dṛṣṭivipattyā ācāravipattyā ājīvavipattyā /",
    "K01bhikavau:632": " āvṛtaṃ bhikṣuṇyā bhikṣuñ codayituṃ smārayituṃ śīlavipattyā dṛṣṭivipattyā ājīvavipattyā /",
    "K01bhikavau:633": " anāvṛtaṃ bhikṣor bhikṣuṇīṃ codayituṃ smārayituṃ śīlavipattyā dṛṣṭivipattyā ājīvavipattyā",
    "K01bhikavau:634": " ayam evannāmike bhagavatā mātṛgrāmasya pañcamo gurudharmaḥ prajñapta āvaraṇāyānatikramaṇāya",
    "K01bhikavau:635": " yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:636": " na bhikṣuṇyā bhikṣur ākroṣṭavyo na roṣayitavya āvṛtam bhikṣuṇyā bhikṣum ākroṣṭuṃ",
    "K01bhikavau:637": " roṣayituṃ paribhāṣayitum ayam evaṃnāmike bhagavatā mātṛgrāmasya ṣaṣṭo gurudharmaḥ",
    "K01bhikavau:638": " prajñapta āvaraṇāyānatikramaṇāya yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:639": " gurudharmādhyāpannayā bhikṣuṇyā ubhayasaṃghe anvardhamāsaṃ mānāpyañ caritavyam ayam",
    "K01bhikavau:640": " evannāmike bhagavatā mātṛgrāmasya saptamo gurudharmaḥ prajñapta āvaraṇāyānatikramaṇāya",
    "K01bhikavau:641": " yatra mātṛgrāmeṇa (BhīKaVā 31a1)",
    "K01bhikavau:642": " yāvajjīvaṃ śikṣā karaṇīyā /",
    "K01bhikavau:643": " varṣaśatopasaṃpannayā bhikṣuṇyā tad ahar upasaṃpannasya bhikṣor abhivādanavandanapratyutthānāñjalisāmīcīkarma",
    "K01bhikavau:644": " kartavyam ayam evannāmike bhagavatā mātṛgrāmasyāṣṭamo gurudharmaḥ prajñapta āvaraṇāyānatikramaṇāya",
    "K01bhikavau:645": " yatra mātṛgrāmeṇa yāvajjīvaṃ śikṣā karaṇīyā /",
    "K01bhikavau:646": " kaccid etān aṣṭau gurudharmān samādāya vartase / varte /",
    "K01bhikavau:647": " śṛṇu tvam evannāmike catvāra ime tena bhagavatā pūrvavad yāvat samyaksaṃbuddhenaivaṃ pravrajitopasaṃpannāyā bhikṣuṇyāḥ śramaṇakārakāḥ /",
    "K01bhikavau:648": " katame catvāraḥ /",
    "K01bhikavau:649": " adyāgreṇa evannāmike ākruṣṭayā na pratyākroṣṭavyaṃ /",
    "K01bhikavau:650": " roṣitayā na pratiroṣitavyaṃ /",
    "K01bhikavau:651": " tāḍitayā na pratitāḍitavyaṃ bhaṇḍitayā na pratibhaṇḍitavyaṃ //",
    "K01bhikavau:652": " śṛṇu tvam evannāmike yas te bhūd dīrgharātram āśāsakaḥ /",
    "K01bhikavau:653": " aho vatāhaṃ labheya svākhyāte dharmavinaye pravrajyām upasaṃpadaṃ bhikṣuṇībhāvam iti /",
    "K01bhikavau:654": " sā tvam etarhi (BhīKaVā 31b1)",
    "K01bhikavau:655": " pravrajitopasaṃpannā pratirūpayā upādhyāyikayā pratirūpābhyām ācāryābhyāṃ samagreṇobhayasaṃghena jñapticaturthena karmaṇā akopyenāsthāpanārheṇa",
    "K01bhikavau:656": " yatra varṣaśatopasaṃpannayā bhikṣuṇyā śikṣāyāṃ śikṣitavyaṃ /",
    "K01bhikavau:657": " tatra tad ahar upasaṃpannayā yatra tad ahar upasaṃpannayā tatra varṣaśatopasaṃpannayā iti",
    "K01bhikavau:658": " yā tu samānaśīlatā samānaśikṣatā samānaprātimokṣasūtroddeśatā sā te 'dyāgreṇārāgayitavyā na virāgayitavyā",
    "K01bhikavau:659": " adyāgreṇa te evaṃnāmike upādhyāyikāyā antike mātṛsaṃjñā upasthāpayitavyā upādhyāyikayā api tavāntike duhitṛsaṃjñā upasthāpayitavyā",
    "K01bhikavau:660": " adyāgreṇa te upādhyāyikā yāvajjīvaṃ glānā upasthāpayitavyā + + + + + + + .ānād vā upādhyāyikayā tvaṃ glānā upasthāpayitavyā /",
    "K01bhikavau:661": " adyāgreṇa te evannāmike sagauravatayā vihartavyaṃ /",
    "K01bhikavau:662": " sapratīśatayā sabhayavaśavartinyā sabrahmacār.///"
}