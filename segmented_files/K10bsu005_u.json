{
    "K10bsu005_u:0": " (Vaidya 311)",
    "K10bsu005_u:1": " Arthaviniścayasūtram /",
    "K10bsu005_u:2": " śrīmañjugurave(śriye) namaḥ /",
    "K10bsu005_u:3": " bhagavānāha - kaścāsau bhikṣavo 'rthaviniścayo nāma dharmaparyāyaḥ?",
    "K10bsu005_u:4": " yaduktam - pañca skandhāḥ /",
    "K10bsu005_u:5": " pañcopādānaskandhāḥ /",
    "K10bsu005_u:6": " aṣṭādaśa dhātavaḥ /",
    "K10bsu005_u:7": " dvādaśāyatanāni /",
    "K10bsu005_u:8": " dvādaśāṅgaḥ pratītyasamutpādaḥ /",
    "K10bsu005_u:9": " catvāri āryasatyāni /",
    "K10bsu005_u:10": " dvāviṃśati indriyāṇi /",
    "K10bsu005_u:11": " catvāri dhyānāni /",
    "K10bsu005_u:12": " [catasra ārūpyasamāpattayaḥ] /",
    "K10bsu005_u:13": " catvāro brahmavihārāḥ /",
    "K10bsu005_u:14": " catasraḥ pratisaṃvidaḥ /",
    "K10bsu005_u:15": " catasraḥ samādhibhāvanāḥ /",
    "K10bsu005_u:16": " catvāri smṛtyupasthānāni /",
    "K10bsu005_u:17": " catvāri samyakprahāṇāni /",
    "K10bsu005_u:18": " catvāra ṛddhipādāḥ /",
    "K10bsu005_u:19": " pañcendriyāṇi /",
    "K10bsu005_u:20": " pañca balāni /",
    "K10bsu005_u:21": " sapta bodhyaṅgāni /",
    "K10bsu005_u:22": " āryāṣṭāṅgamārgaḥ /",
    "K10bsu005_u:23": " ṣoḍaśākārā ānāpānānusmṛtiḥ /",
    "K10bsu005_u:24": " catvāri srotāpattyaṅgāni /",
    "K10bsu005_u:25": " daśa tathāgatabalāni catvāri vaiśāradyāni /",
    "K10bsu005_u:26": " catasraḥ pratisaṃvidaḥ /",
    "K10bsu005_u:27": " aṣṭādaśa āveṇikabuddhadharmāḥ /",
    "K10bsu005_u:28": " dvātriṃśanmahāpuruṣalakṣaṇāni /",
    "K10bsu005_u:29": " aśītyanuvyañjanāni /",
    "K10bsu005_u:30": " ayaṃ bhikṣavo 'rthaviniścayasya dharmaparyāyasyoddeśaḥ //",
    "K10bsu005_u:31": " (1) tatra bhikṣavaḥ katame pañca skandhāḥ?",
    "K10bsu005_u:32": " tadyathā - rūpaskandhaḥ /",
    "K10bsu005_u:33": " vedanāskandhaḥ /",
    "K10bsu005_u:34": " saṃjñāskandhaḥ /",
    "K10bsu005_u:35": " saṃskāraskandhaḥ /",
    "K10bsu005_u:36": " vijñānaskandhaḥ /",
    "K10bsu005_u:37": " ime bhikṣavaḥ pañca skandhāḥ //",
    "K10bsu005_u:38": " (2) tatra bhikṣavaḥ katame pañcopādānaskandhāḥ?",
    "K10bsu005_u:39": " tadyathā - rūpopādānaskandhaḥ /",
    "K10bsu005_u:40": " vedanopādānaskandhaḥ /",
    "K10bsu005_u:41": " saṃjñopādānaskandhaḥ /",
    "K10bsu005_u:42": " saṃskāropādānaskandhaḥ /",
    "K10bsu005_u:43": " vijñānopādānaskandhaḥ /",
    "K10bsu005_u:44": " ime bhikṣavaḥ pañcopādānaskandhāḥ //",
    "K10bsu005_u:45": " (3) tatra bhikṣavaṃ katame 'ṣṭadaśa dhātavaḥ?",
    "K10bsu005_u:46": " tadyathā - cakṣudhātuḥ /",
    "K10bsu005_u:47": " rūpadhātuḥ /",
    "K10bsu005_u:48": " cakṣurvijñānadhātuḥ /",
    "K10bsu005_u:49": " śrotadhātuḥ /",
    "K10bsu005_u:50": " śabdadhātuḥ /",
    "K10bsu005_u:51": " śrotravijñānadhātuḥ /",
    "K10bsu005_u:52": " ghrāṇadhātuḥ /",
    "K10bsu005_u:53": " gandhadhātuḥ /",
    "K10bsu005_u:54": " ghrāṇavijñānadhātuḥ /",
    "K10bsu005_u:55": " jihvādhātuḥ /",
    "K10bsu005_u:56": " rasadhātuḥ /",
    "K10bsu005_u:57": " jihvāvijñānadhātuḥ /",
    "K10bsu005_u:58": " kāyadhātuḥ /",
    "K10bsu005_u:59": " sparśadhātuḥ /",
    "K10bsu005_u:60": " kāyavijñānadhātuḥ /",
    "K10bsu005_u:61": " manodhātuḥ /",
    "K10bsu005_u:62": " dharmadhātuḥ /",
    "K10bsu005_u:63": " manovijñānadhātuḥ /",
    "K10bsu005_u:64": " ime bhikṣava ucyante 'ṣṭādaśa dhātavaḥ //",
    "K10bsu005_u:65": " (4) tatra bhikṣavaḥ katamāni dvādaśāyatanāni?",
    "K10bsu005_u:66": " yaduta cakṣuradhyātmikamāyatanam /",
    "K10bsu005_u:67": " rūpamadhyātmikamāyatanam /",
    "K10bsu005_u:68": " śrotramadhyātmikamāyatanam /",
    "K10bsu005_u:69": " śabdo bāhyamāyatanam /",
    "K10bsu005_u:70": " ghrāṇamadhyātmikamāyatanam /",
    "K10bsu005_u:71": " gandho bāhyamāyatanam /",
    "K10bsu005_u:72": " jihvā adhyātmikamāyatanam /",
    "K10bsu005_u:73": " raso bāhyamāyatanam /",
    "K10bsu005_u:74": " kāyo 'dhyātmikamāyatanam /",
    "K10bsu005_u:75": " sparśo bāhyamāyatanam /",
    "K10bsu005_u:76": " mana adhyātmikamāyatanam /",
    "K10bsu005_u:77": " dharmo bāhyamāyatanam /",
    "K10bsu005_u:78": " imāni bhikṣava ucyante dvādaśāyatanāni //",
    "K10bsu005_u:79": " (5) tatra bhikṣavaḥ katamo dvādaśāṅgaḥ pratītyasamutpādaḥ?",
    "K10bsu005_u:80": " avidyāpratyayāḥ saṃskārāḥ /",
    "K10bsu005_u:81": " saṃskārapratyayaṃ vijñānam /",
    "K10bsu005_u:82": " vijñānapratyayaṃ nāmarūpam /",
    "K10bsu005_u:83": " nāmarūpapratyayaṃ ṣaḍāyatanam /",
    "K10bsu005_u:84": " ṣaḍāyatanapratyayaḥ sparśaḥ /",
    "K10bsu005_u:85": " sparśapratyayā vedanā /",
    "K10bsu005_u:86": " vedanāpratyayā tṛṣṇā /",
    "K10bsu005_u:87": " tṛṣṇāpratyayādupādānam /",
    "K10bsu005_u:88": " upādānapratyayādbhavaḥ /",
    "K10bsu005_u:89": " bhavapratyayājjātiḥ /",
    "K10bsu005_u:90": " jātipratyayā jarāmaraṇaśokaparidevaduḥkhadaurmanasyopāyāsāḥ (AvSū, Vaidya 312)",
    "K10bsu005_u:91": " saṃbhavanti /",
    "K10bsu005_u:92": " evamasya kevalasya mahato duḥkhaskandhasya samudayo bhavati //",
    "K10bsu005_u:93": " avidyānirodhātsaṃskāranirodhaḥ /",
    "K10bsu005_u:94": " saṃskāranirodhādvijñānānirodhaḥ /",
    "K10bsu005_u:95": " vijñānanirodhānnāmarūpanirodhaḥ /",
    "K10bsu005_u:96": " nāmarūpanirodhātṣaḍāyatananirodhaḥ /",
    "K10bsu005_u:97": " ṣaḍāyatananirodhātsparśanirodhaḥ /",
    "K10bsu005_u:98": " sparśanirodhādvedanānirodhaḥ /",
    "K10bsu005_u:99": " vedanānirodhāttṛṣṇānirodhaḥ /",
    "K10bsu005_u:100": " tṛṣṇānirodhādupādānanirodhaḥ /",
    "K10bsu005_u:101": " upādānanirodhādbhavanirodhaḥ /",
    "K10bsu005_u:102": " bhavanirodhājjātinirodhaḥ /",
    "K10bsu005_u:103": " jātinirodhājjarāmaraṇaśokaparidevaduḥkhadaurmanasyopāyāsā nirudhyante /",
    "K10bsu005_u:104": " evamasya kevalasya mahato duḥkhaskandhasya nirodho bhavati //",
    "K10bsu005_u:105": " (a) tatra katamā avidyā?",
    "K10bsu005_u:106": " yattatpūrvānte 'jñānam /",
    "K10bsu005_u:107": " aparānte 'jñānam /",
    "K10bsu005_u:108": " pūrvā(ntā) parānte 'jñānam /",
    "K10bsu005_u:109": " adhyātma ajñānam /",
    "K10bsu005_u:110": " bahirdhā ajñānam /",
    "K10bsu005_u:111": " adhyātmabahirdhā ajñānam /",
    "K10bsu005_u:112": " karmaṇyajñānam /",
    "K10bsu005_u:113": " vipāke 'jñānam /",
    "K10bsu005_u:114": " karmavipāke 'jñānam /",
    "K10bsu005_u:115": " sukṛte 'jñānam /",
    "K10bsu005_u:116": " duṣkṛte 'jñānam /",
    "K10bsu005_u:117": " sukṛtaduṣkṛteṣu dharmeṣvajñānam /",
    "K10bsu005_u:118": " hetāvajñānam /",
    "K10bsu005_u:119": " phale 'jñānam /",
    "K10bsu005_u:120": " hetuphale 'jñānam /",
    "K10bsu005_u:121": " hetusamutpanneṣu dharmeṣvajñānam /",
    "K10bsu005_u:122": " pratītyasamutpāde 'jñānam /",
    "K10bsu005_u:123": " pratītyasamutpanneṣu dharmeṣvajñānam /",
    "K10bsu005_u:124": " buddhe 'jñānam /",
    "K10bsu005_u:125": " dharme 'jñānam /",
    "K10bsu005_u:126": " saṃghe 'jñānam /",
    "K10bsu005_u:127": " duḥkhe 'jñānam /",
    "K10bsu005_u:128": " samudaye 'jñānam /",
    "K10bsu005_u:129": " nirodhe 'jñānam /",
    "K10bsu005_u:130": " mārge 'jñānam /",
    "K10bsu005_u:131": " kuśale 'jñānam /",
    "K10bsu005_u:132": " akuśale 'jñānam /",
    "K10bsu005_u:133": " kuśalākuśaleṣu dharmeṣvajñānam /",
    "K10bsu005_u:134": " sāvadye 'jñānam /",
    "K10bsu005_u:135": " anavadye 'jñānam /",
    "K10bsu005_u:136": " sāvadyānavadyeṣu dharmeṣvajñānam /",
    "K10bsu005_u:137": " sevitavye 'jñānam /",
    "K10bsu005_u:138": " asevitavye 'jñānam /",
    "K10bsu005_u:139": " sevitavyāsevitavyeṣu dharmeṣvajñānam /",
    "K10bsu005_u:140": " sāsrave 'jñānam /",
    "K10bsu005_u:141": " anāsrave 'jñānam /",
    "K10bsu005_u:142": " sāsravānāsraveṣu dharmeṣvajñānam /",
    "K10bsu005_u:143": " saṃskṛte 'jñānam /",
    "K10bsu005_u:144": " asaṃskṛte 'jñānam /",
    "K10bsu005_u:145": " saṃskṛtāsaṃskṛteṣu",
    "K10bsu005_u:146": " dharmeṣvajñānam /",
    "K10bsu005_u:147": " atīte 'jñānam /",
    "K10bsu005_u:148": " anāgate 'jñānam /",
    "K10bsu005_u:149": " pratyutpanne 'jñānam /",
    "K10bsu005_u:150": " atītānāgatapratyutpanneṣu dharmeṣvajñānam /",
    "K10bsu005_u:151": " ṣaṭ su vā sparśāyataneṣu yathābhūtamajñānamadarśanamanabhisamayastamaḥ saṃmoho 'vidyāndhakāram /",
    "K10bsu005_u:152": " iyamucyate 'vidyeti //",
    "K10bsu005_u:153": " (ā) avidyāpratyayāḥ saṃskārā iti /",
    "K10bsu005_u:154": " saṃskārāḥ katame?",
    "K10bsu005_u:155": " trayaḥ saṃskārāḥ - kāyasaṃskāraḥ vāksaṃskāraḥ manaḥsaṃskāraśca /",
    "K10bsu005_u:156": " tatra kāyasaṃskāraḥ katamaḥ?",
    "K10bsu005_u:157": " āśvāsaḥ praśvāsaḥ /",
    "K10bsu005_u:158": " kāyiko hyeṣa dharmaḥ,",
    "K10bsu005_u:159": " kāyaniśritaḥ kāyapratibaddhaḥ /",
    "K10bsu005_u:160": " kāyaṃ niśritya vartate /",
    "K10bsu005_u:161": " tasmādāśvāsapraśvāsāḥ kāyasaṃskāra ityucyate //",
    "K10bsu005_u:162": " vāksaṃskāraḥ katamaḥ?",
    "K10bsu005_u:163": " vitarkayitvā vicārayitvā vācaṃ bhāṣate,",
    "K10bsu005_u:164": " nāvitarkayitvā, nāvicārya /",
    "K10bsu005_u:165": " tasmādvitarkavicāro vāksaṃskāra ityucyate //",
    "K10bsu005_u:166": " manaḥsaṃskāraḥ katamaḥ?",
    "K10bsu005_u:167": " raktasya yā cetanā,",
    "K10bsu005_u:168": " cittasya ca,",
    "K10bsu005_u:169": " tenāsya yā cetanā /",
    "K10bsu005_u:170": " caitasiko hyeṣa dharmaḥ /",
    "K10bsu005_u:171": " cittaniśritaḥ cittapratibaddhaḥ /",
    "K10bsu005_u:172": " cittaṃ niśritya pravartate /",
    "K10bsu005_u:173": " tasmāccetanā manaḥsaṃskāra ityucyate //",
    "K10bsu005_u:174": " (i) saṃskārapratyayaṃ vijñānamiti /",
    "K10bsu005_u:175": " vijñānaṃ katamat?",
    "K10bsu005_u:176": " ṣaḍ vijñānakāyāḥ /",
    "K10bsu005_u:177": " katame ṣaṭ? tadyathā - cakṣurvijñānam /",
    "K10bsu005_u:178": " śrotravijñānam /",
    "K10bsu005_u:179": " ghrāṇavijñānam /",
    "K10bsu005_u:180": " jihvāvijñānam /",
    "K10bsu005_u:181": " kāyavijñānam /",
    "K10bsu005_u:182": " manovijñānam /",
    "K10bsu005_u:183": " ime ṣaḍ vijñānakāyāḥ //",
    "K10bsu005_u:184": " (ī) vijñānapratyayaṃ nāmarūpamiti /",
    "K10bsu005_u:185": " tatra nāmarūpam - nāma catvāro 'rūpiṇaḥ skandhāḥ /",
    "K10bsu005_u:186": " katame catvāraḥ?",
    "K10bsu005_u:187": " vedanāskandhaḥ /",
    "K10bsu005_u:188": " saṃjñāskandhaḥ /",
    "K10bsu005_u:189": " saṃskāraskandhaḥ /",
    "K10bsu005_u:190": " vijñānaskandhaḥ /",
    "K10bsu005_u:191": " idaṃ (AvSū, Vaidya 313) nāma /",
    "K10bsu005_u:192": " rūpaṃ katamat?",
    "K10bsu005_u:193": " yatkiṃcidrūpam,",
    "K10bsu005_u:194": " taccatvāri mahābhūtāni /",
    "K10bsu005_u:195": " catvāri ca mahābhūtānyupādāya /",
    "K10bsu005_u:196": " tadyathā - pṛthivīdhātuḥ /",
    "K10bsu005_u:197": " abdhātuḥ /",
    "K10bsu005_u:198": " tejodhātuḥ /",
    "K10bsu005_u:199": " vāyudhātuḥ //",
    "K10bsu005_u:200": " pṛthivīdhātuḥ katamaḥ?",
    "K10bsu005_u:201": " yadgurutvaṃ ca karkaśatvaṃ ca /",
    "K10bsu005_u:202": " abdhātuḥ katamaḥ?",
    "K10bsu005_u:203": " yad dravatvamabhiṣyandanatvaṃ ca /",
    "K10bsu005_u:204": " tejodhātuḥ katamaḥ?",
    "K10bsu005_u:205": " yaduṣṇatvaṃ paripācanatvaṃ ca /",
    "K10bsu005_u:206": " vāyudhātuḥ katamaḥ?",
    "K10bsu005_u:207": " yadākuñcanaḥ prasāraṇaḥ laghusamudīraṇatvaṃ ca /",
    "K10bsu005_u:208": " yadidaṃ rūpaṃ pūrvakaṃ (ca)",
    "K10bsu005_u:209": " nāma, tadubhayamekatrābhisaṃkṣipya nāmarūpamityucyate //",
    "K10bsu005_u:210": " (u) nāmarūpapratyayaṃ ṣaḍāyatanamiti /",
    "K10bsu005_u:211": " ṣaḍāyatanaṃ katamat?",
    "K10bsu005_u:212": " cakṣurāyatanam /",
    "K10bsu005_u:213": " śrotrāyatanam /",
    "K10bsu005_u:214": " ghrāṇāyatanam /",
    "K10bsu005_u:215": " jihvāyatanam /",
    "K10bsu005_u:216": " kāyāyatanam /",
    "K10bsu005_u:217": " manaāyatanam /",
    "K10bsu005_u:218": " idamucyate ṣaḍāyatanam //",
    "K10bsu005_u:219": " (ū) ṣaḍāyatanapratyayaḥ sparśa iti /",
    "K10bsu005_u:220": " sparśaḥ katamaḥ?",
    "K10bsu005_u:221": " ṣaṭ sparśakāyāḥ - cakṣusaṃsparśaḥ /",
    "K10bsu005_u:222": " śrotrasaṃsparśaḥ /",
    "K10bsu005_u:223": " ghrāṇasaṃsparśaḥ /",
    "K10bsu005_u:224": " jihvāsaṃsparśaḥ /",
    "K10bsu005_u:225": " kāyasaṃsparśaḥ /",
    "K10bsu005_u:226": " manaḥsaṃsparśaḥ /",
    "K10bsu005_u:227": " (ayamucyate sparśaḥ) //",
    "K10bsu005_u:228": " (e) sparśapratyayā vedanā /",
    "K10bsu005_u:229": " vedanā katamā?",
    "K10bsu005_u:230": " ṣaḍ vedanāḥ /",
    "K10bsu005_u:231": " katame(māḥ?)ṣaṭ?",
    "K10bsu005_u:232": " cakṣuḥsaṃsparśajā vedanā sukhā duḥkhā aduḥkhāsukhā ca /",
    "K10bsu005_u:233": " śrotrasaṃsparśajā vedanā sukhā duḥkhā aduḥkhāsukhā ca /",
    "K10bsu005_u:234": " ghrāṇasaṃsparśajā vedanā sukhā duḥkhā aduḥkhāsukhā ca /",
    "K10bsu005_u:235": " jihvāsaṃsparśajā vedanā sukhā duḥkhā aduḥkhāsukhā ca /",
    "K10bsu005_u:236": " kāyasaṃsparśajā vedanā sukhā duḥkhā aduḥkhāsukhā ca /",
    "K10bsu005_u:237": " manaḥsaṃsparśajā vedanā sukhā duḥkhā aduḥkhāsukhā ca /",
    "K10bsu005_u:238": " iyamucyate vedanā //",
    "K10bsu005_u:239": " (o) vedanāpratyayā tṛṣṇā /",
    "K10bsu005_u:240": " katamā tṛṣṇā?",
    "K10bsu005_u:241": " ṣaṭ tṛṣṇākāyāḥ /",
    "K10bsu005_u:242": " katame ṣaṭ? rūpatṛṣṇā /",
    "K10bsu005_u:243": " śabdatṛṣṇā /",
    "K10bsu005_u:244": " gandhatṛṣṇā /",
    "K10bsu005_u:245": " rasatṛṣṇā /",
    "K10bsu005_u:246": " sparśatṛṣṇā /",
    "K10bsu005_u:247": " dharmatṛṣṇā /",
    "K10bsu005_u:248": " (iyamucyate tṛṣṇā) //",
    "K10bsu005_u:249": " (ka) tṛṣṇāpratyayamupādānam /",
    "K10bsu005_u:250": " upādānaṃ katamat?",
    "K10bsu005_u:251": " catvāri upādānāni /",
    "K10bsu005_u:252": " katamāni catvāri?",
    "K10bsu005_u:253": " tṛṣṇopādānam /",
    "K10bsu005_u:254": " śīlavratopādānam /",
    "K10bsu005_u:255": " ātmavedanopādānam /",
    "K10bsu005_u:256": " (idamucyate upādānam) //",
    "K10bsu005_u:257": " (kha) upādānapratyayo bhava iti /",
    "K10bsu005_u:258": " bhavaḥ katamaḥ?",
    "K10bsu005_u:259": " trayo bhavāḥ /",
    "K10bsu005_u:260": " katame trayaḥ?",
    "K10bsu005_u:261": " kāmabhavaḥ /",
    "K10bsu005_u:262": " rūpabhavaḥ /",
    "K10bsu005_u:263": " ārūpyabhavaśca /",
    "K10bsu005_u:264": " tatra kāmabhavaḥ katamaḥ?",
    "K10bsu005_u:265": " tadyathā - narakāḥ /",
    "K10bsu005_u:266": " tiryañcapretāḥ /",
    "K10bsu005_u:267": " asurāḥ /",
    "K10bsu005_u:268": " ṣaṭ kāmāvacarā devāḥ //",
    "K10bsu005_u:269": " tadyathā - aṣṭau mahānarakāḥ /",
    "K10bsu005_u:270": " katame 'ṣṭauḥ?",
    "K10bsu005_u:271": " tadyathā - uṣṇā mahānarakāḥ /",
    "K10bsu005_u:272": " saṃjīvaḥ /",
    "K10bsu005_u:273": " kālasūtraḥ /",
    "K10bsu005_u:274": " saṃghātaḥ /",
    "K10bsu005_u:275": " dvau ca rauravau /",
    "K10bsu005_u:276": " tapanaḥ /",
    "K10bsu005_u:277": " pratāpanaḥ /",
    "K10bsu005_u:278": " avīciśca /",
    "K10bsu005_u:279": " iti //",
    "K10bsu005_u:280": " mahānarakāḥ //",
    "K10bsu005_u:281": " tadyathā - arbudaḥ /",
    "K10bsu005_u:282": " nirarbudaḥ /",
    "K10bsu005_u:283": " aṭaṭaḥ /",
    "K10bsu005_u:284": " hahavaḥ /",
    "K10bsu005_u:285": " huhuvaḥ /",
    "K10bsu005_u:286": " utpalaḥ /",
    "K10bsu005_u:287": " padmaḥ /",
    "K10bsu005_u:288": " mahāpadmaḥ //",
    "K10bsu005_u:289": " katame ṣaṭ devāḥ?",
    "K10bsu005_u:290": " cāturmahārājikā devāḥ /",
    "K10bsu005_u:291": " trāyastriṃśāḥ /",
    "K10bsu005_u:292": " yāmāḥ /",
    "K10bsu005_u:293": " tuṣitāḥ /",
    "K10bsu005_u:294": " nirmāṇaratayaḥ /",
    "K10bsu005_u:295": " paranirmitavaśavartino devāḥ //",
    "K10bsu005_u:296": " tatra rūpabhavaḥ katamaḥ?",
    "K10bsu005_u:297": " tadyathā - bramhakāyikāḥ /",
    "K10bsu005_u:298": " brahmapurohitāḥ /",
    "K10bsu005_u:299": " mahābrahmāṇaḥ /",
    "K10bsu005_u:300": " parīttābhāḥ /",
    "K10bsu005_u:301": " apramāṇābhāḥ /",
    "K10bsu005_u:302": " ābhāsvarāḥ /",
    "K10bsu005_u:303": " parīttaśubhāḥ /",
    "K10bsu005_u:304": " apramāṇaśubhāḥ /",
    "K10bsu005_u:305": " śubhakṛtsnāḥ /",
    "K10bsu005_u:306": " anabhrakāḥ /",
    "K10bsu005_u:307": " puṇyaprasavāḥ",
    "K10bsu005_u:308": " / abṛhāḥ / atapāḥ /",
    "K10bsu005_u:309": " abṛhāḥ /",
    "K10bsu005_u:310": " sudarśanāḥ /",
    "K10bsu005_u:311": " akaniṣṭhāśceti //",
    "K10bsu005_u:312": " ārūpyadhātavaḥ katamāḥ?",
    "K10bsu005_u:313": " tadyathā - (AvSū, Vaidya 314)",
    "K10bsu005_u:314": " ākāśānantyāyatanam /",
    "K10bsu005_u:315": " vijñānānantyāyatanam /",
    "K10bsu005_u:316": " ākiṃcanyāyatanam /",
    "K10bsu005_u:317": " naivasaṃjñānāsaṃjñāyatanam //",
    "K10bsu005_u:318": " ārūpiṇāṃ devānāṃ cittamātramadhyāyināṃ cāturvidhā upapattiḥ /",
    "K10bsu005_u:319": " ayamucyate upādānapratyayo bhavaḥ //",
    "K10bsu005_u:320": " (ga) bhavapratyayā jātiriti /",
    "K10bsu005_u:321": " jātiḥ katamāḥ?",
    "K10bsu005_u:322": " yā teṣāṃ teṣāṃ sattvānāṃ tasmiṃstasmin sattvanikāye jātiḥ,",
    "K10bsu005_u:323": " saṃjātiḥ,",
    "K10bsu005_u:324": " avakrāntiḥ,",
    "K10bsu005_u:325": " abhinirvṛttiḥ,",
    "K10bsu005_u:326": " skandhānāṃ prādurbhāvaḥ,",
    "K10bsu005_u:327": " āyatanānāṃ pratilambhaḥ,",
    "K10bsu005_u:328": " jīvitendriyasyodbhavaḥ /",
    "K10bsu005_u:329": " (iyamucyate jātiḥ /) //",
    "K10bsu005_u:330": " (gha) (jātipratyayaṃ jarāmaraṇam /",
    "K10bsu005_u:331": " jarā katamā?)",
    "K10bsu005_u:332": " nikāyasabhāgatāyāstasyā yat khālityaṃ pālityaṃ valīpracuratā jīrṇatā bhugnatā kub",
    "K10bsu005_u:333": " jagopānasīvakratā khurukhuruśvāsapraśvāsaśca tilakālakopahatagātratā purataḥ prāgbhārakāyatā",
    "K10bsu005_u:334": " daṇḍāvaṣṭambhatā indriyāṇāṃ paripākaḥ paribhedaḥ saṃbhārāṇāṃ purāṇībhāvo jarjarībhāvaḥ",
    "K10bsu005_u:335": " dhandhatvaṃ mandatvaṃ hāniḥ parihāṇiḥ /",
    "K10bsu005_u:336": " iyamucyate jarā //",
    "K10bsu005_u:337": " tatra maraṇaṃ katamat?",
    "K10bsu005_u:338": " yatteṣāṃ sattvānāṃ tasmācchavikāyāccyutiḥ cyavanatā bhedo 'ntardhānaṃ maraṇaṃ kālakriyā āyuṣo hāniḥ uṣmaṇo hāniḥ jīvitendriyasya nirodhaḥ skandhānāṃ nikṣepaḥ /",
    "K10bsu005_u:339": " idamucyate maraṇam //",
    "K10bsu005_u:340": " yadetanmaraṇaṃ pūrvikā ca jarā,",
    "K10bsu005_u:341": " tadubhayamekatrābhisaṃkṣipya jarāmaraṇamityucyate //",
    "K10bsu005_u:342": " ayaṃ bhikṣavo dvādaśāṅgapratītyasamutpādasyāyaṃ vibhaṅga iti //",
    "K10bsu005_u:343": " (6) tatra katamāni catvāryāryasatyāni?",
    "K10bsu005_u:344": " tadyathā - duḥkhamāryasatyam /",
    "K10bsu005_u:345": " duḥkhasamudayamāryasatyam /",
    "K10bsu005_u:346": " duḥkhanirodhamāryasatyam /",
    "K10bsu005_u:347": " duḥkhanirodhagāminī pratipadā āryasatyam //",
    "K10bsu005_u:348": " tatra duḥkhamāryasatyaṃ katamat?",
    "K10bsu005_u:349": " tadyathā - jātirduḥkham /",
    "K10bsu005_u:350": " jarā duḥkham /",
    "K10bsu005_u:351": " vyādhirduḥkham /",
    "K10bsu005_u:352": " maraṇaṃ duḥkham /",
    "K10bsu005_u:353": " priyaviprayogo duḥkham /",
    "K10bsu005_u:354": " apriyasaṃyogo duḥkham /",
    "K10bsu005_u:355": " rūpaṃ duḥkham /",
    "K10bsu005_u:356": " vedanā duḥkham /",
    "K10bsu005_u:357": " saṃjñā duḥkham /",
    "K10bsu005_u:358": " saṃskārā duḥkham /",
    "K10bsu005_u:359": " vijñānaṃ duḥkham /",
    "K10bsu005_u:360": " yadapītthaṃ paryeṣyamāṇaṃ na labhyate tadapi duḥkham /",
    "K10bsu005_u:361": " saṃkṣepeṇa pañcopādānaskandhā duḥkham /",
    "K10bsu005_u:362": " idamucyate duḥkhamāryasatyam //",
    "K10bsu005_u:363": " tatra duḥkhasamudayamāryasatyaṃ katamat?",
    "K10bsu005_u:364": " tadyathā - yeyaṃ tṛṣṇā paunarbhavikī nandīrāgasahagatā tatratatrābhinandinī,",
    "K10bsu005_u:365": " idamucyate duḥkhasamudayamāryasatyam //",
    "K10bsu005_u:366": " tatra katamadduḥkhanirodhamāryasatyam?",
    "K10bsu005_u:367": " yadasyā eva tṛṣṇāyāḥ paunarbhavikyā nandīrāgasahagatāyāstatratatrābhinandinyā aśeṣataḥ prahāṇaṃ pratiniḥsargo vyayībhāvaḥ kṣayo virāgo",
    "K10bsu005_u:368": " nirodho vyupaśamo 'staṃgamaḥ,",
    "K10bsu005_u:369": " idamucyate duḥkhanirodhamāryasatyam //",
    "K10bsu005_u:370": " tatra duḥkhanirodhagāminī pratipadā āryasatyaṃ katamat?",
    "K10bsu005_u:371": " yaduta samyagdṛśyā(ṣṭyādi?)",
    "K10bsu005_u:372": " bhirāryāṣṭāṅgamārgaḥ /",
    "K10bsu005_u:373": " tadyathā - kaścitpuruṣo jvarābhibhūtaḥ kuśalasaṃpaddṛṣṭakarmāṇaṃ śrutaśāstraṃ vaidyamupasaṃkramya kathayedevam - jvare 'śāntibhūto 'smi /",
    "K10bsu005_u:374": " asyopaśamāyauṣadhamupadiśyamānamicchāmīti /",
    "K10bsu005_u:375": " sa tasya bhiṣak prāṅ nidānaṃ pṛcchet - kiṃ tvayā bhuktaṃ pītaṃ ceti /",
    "K10bsu005_u:376": " āturastasya kathayet - mayā hi dadhi trapuṣaṃ bhakṣitam,",
    "K10bsu005_u:377": " annapānaṃ takraṃ pītamiti /",
    "K10bsu005_u:378": " sa tasya bhiṣag viśeṣaṇamupadiśya auṣadhamupadiśet /",
    "K10bsu005_u:379": " evameva jātyādimahājvarasaṃtāpitāḥ sādhavo mahācittabhiṣajaṃ mahākāruṇikaṃ nāthaṃ tathāgatamupasaṃkramya duḥkhajvarāpahaṃ dharmaṃ pṛccheyuḥ",
    "K10bsu005_u:380": " tebhyo bhagavān nidānaṃ samudayākhyāmākhyāya āryāṣṭāṅgo mārgo mahauṣadhaṃ śāntikaraṃ nirvāṇamupadiśet /",
    "K10bsu005_u:381": " (AvSū, Vaidya 315) kleśāturo",
    "K10bsu005_u:382": " 'pyenaṃ mārgaṃ bhāvayan nacirātsarvaduḥkhakṣayamavāpya nirvāṇapuraṃ gatvā pariśāntimavāpnotīti //",
    "K10bsu005_u:383": " etāni khalu bhikṣavaścatvāryāryasatyāni //",
    "K10bsu005_u:384": " (7) tatra bhikṣavaḥ katama āryāṣṭāṅgamārgaḥ?",
    "K10bsu005_u:385": " tadyathā - samyagdṛṣṭiḥ /",
    "K10bsu005_u:386": " samyaksaṃkalpaḥ /",
    "K10bsu005_u:387": " samyagvāk /",
    "K10bsu005_u:388": " samyakkarmāntaḥ /",
    "K10bsu005_u:389": " samyagājīvaḥ /",
    "K10bsu005_u:390": " samyagvyāyāmaḥ /",
    "K10bsu005_u:391": " samyaksmṛtiḥ /",
    "K10bsu005_u:392": " samyaksamādhiriti //",
    "K10bsu005_u:393": " tatra bhikṣavaḥ katamā samyagdṛṣṭiḥ?",
    "K10bsu005_u:394": " astyayaṃ lokaḥ,",
    "K10bsu005_u:395": " asti paralokaḥ,",
    "K10bsu005_u:396": " asti pitā,",
    "K10bsu005_u:397": " asti dattam,",
    "K10bsu005_u:398": " asti hutam,",
    "K10bsu005_u:399": " asti iṣṭāniṣṭasukṛtaduṣkṛtānāṃ karmaṇāṃ phalavipākaḥ,",
    "K10bsu005_u:400": " santi loke samyaggatāḥ samyakpratipannā iti /",
    "K10bsu005_u:401": " iyaṃ bhikṣavaḥ samyagdṛṣṭiḥ /",
    "K10bsu005_u:402": " samyaksaṃkalpaḥ katamaḥ?",
    "K10bsu005_u:403": " buddhatvādipariṇāmitaṃ dānam,",
    "K10bsu005_u:404": " śīlaṃ ca cakravartyādipariṇāmitam /",
    "K10bsu005_u:405": " ayaṃ bhikṣavaḥ samyaksaṃkalpaḥ //",
    "K10bsu005_u:406": " samyagvāk katamā?",
    "K10bsu005_u:407": " iha bhikṣavaḥ pāruṣyānṛtapaiśunyasaṃbhinnapralāpavarjitā anamṛtavāk /",
    "K10bsu005_u:408": " iyamucyate samyagvāk //",
    "K10bsu005_u:409": " samyakkarmāntaḥ katamaḥ?",
    "K10bsu005_u:410": " kāyavāṅmanasāṃ daśakuśaleṣu karmapatheṣu vyāpāraḥ /",
    "K10bsu005_u:411": " tatra kāyikaṃ trividham - prāṇātipātādadattādānātkāmamithyācārādviratiḥ /",
    "K10bsu005_u:412": " vācikaṃ caturvidham -",
    "K10bsu005_u:413": " anṛtapāruṣyapaiśunyasaṃbhinnapralāpādviratiḥ /",
    "K10bsu005_u:414": " mānasikaṃ trividham - abhidhyāvyāpādamithyādṛṣṭyā viratiḥ //",
    "K10bsu005_u:415": " tatra prāṇātipātaḥ katamaḥ?",
    "K10bsu005_u:416": " prāṇī ca bhavati,",
    "K10bsu005_u:417": " prāṇisaṃjñī ca bhavati,",
    "K10bsu005_u:418": " vadhakacittaṃ cotpādayati,",
    "K10bsu005_u:419": " jīvitādvyaparopayati /",
    "K10bsu005_u:420": " ayamucyate bhikṣavaḥ prāṇātipātaḥ /",
    "K10bsu005_u:421": " anyatra pramādādadṛṣṭādvā aprāṇivadhaḥ //",
    "K10bsu005_u:422": " tatra adattādānaṃ katamat?",
    "K10bsu005_u:423": " steyacittasya paradravyasvīkaraṇamadattādānam,",
    "K10bsu005_u:424": " anyatra mātāpitṛbhrātṛsvajanamitradravyasya svalpasyānuparodhino grahaṇamadattādānam //",
    "K10bsu005_u:425": " tatra kāmamithyācāraḥ katamaḥ?",
    "K10bsu005_u:426": " parastrī(ṇā)",
    "K10bsu005_u:427": " mupabhogo bhartṛrājāmātāpitṛrakṣitānām /",
    "K10bsu005_u:428": " athavā asthānagamyādeśakāleṣu vipratipattiḥ kāyika(kī) /",
    "K10bsu005_u:429": " evaṃ trividhaḥ //",
    "K10bsu005_u:430": " anṛtaṃ katamat?",
    "K10bsu005_u:431": " sākṣipraśne 'yathābhūtān vitathavacanamanahitā vā arhannasmīti parihāsyavastu,",
    "K10bsu005_u:432": " idamucyate anṛtam //",
    "K10bsu005_u:433": " paiśunyaṃ katamat?",
    "K10bsu005_u:434": " abhūtena satyena vā bhedakaraṇavacanaṃ paiśunyam //",
    "K10bsu005_u:435": " pārūṣyaṃ katamat?",
    "K10bsu005_u:436": " paraduḥkhacikīrṣoryadaniṣṭavacanaśrāvaṇaduḥkhamasya",
    "K10bsu005_u:437": " bhavatu, ityanayā buddhyā yad niṣṭhūravacanaśrāvaṇaṃ kriyate,",
    "K10bsu005_u:438": " tatpāruṣyam //",
    "K10bsu005_u:439": " saṃbhinnapralāpaḥ katamaḥ?",
    "K10bsu005_u:440": " rājakathā caurakathā dyūtakathā madyakathā strīkathā ākhyāyikākathā /",
    "K10bsu005_u:441": " ayamucyate saṃbhinnapralāpaḥ /",
    "K10bsu005_u:442": " vācikameva caturvidham //",
    "K10bsu005_u:443": " abhidhyā katamā?",
    "K10bsu005_u:444": " paradravyasvīkaraṇecchayā anyasya dravyāṇi tāniḥ mama syuritīyamucyate abhidhyā //",
    "K10bsu005_u:445": " vyāpādaḥ katamaḥ?",
    "K10bsu005_u:446": " parasya jīvitavyaparopaṇamavacchedanapīḍanādicintanam /",
    "K10bsu005_u:447": " ayamucyate vyāpādaḥ //",
    "K10bsu005_u:448": " mithyādṛṣṭiḥ katamā?",
    "K10bsu005_u:449": " nāstyayaṃ lokaḥ,",
    "K10bsu005_u:450": " nāsti paralokaḥ ityādi pūrvavat /",
    "K10bsu005_u:451": " etanmānasaṃ trividham /",
    "K10bsu005_u:452": " iyamucyate mithyādṛṣṭiḥ //",
    "K10bsu005_u:453": " atha samyagājīvaḥ katamaḥ?",
    "K10bsu005_u:454": " bhikṣostāvat kuhanā lapanā naimittikatvaṃ naiṣpeṣikatvaṃ lābhena lābhapratikāṅkṣā samyagājīvaḥ /",
    "K10bsu005_u:455": " kuhanālapanādayaḥ /",
    "K10bsu005_u:456": " tatra kuhanā katamā?",
    "K10bsu005_u:457": " bhikṣurdānapatiṃ dṛṣṭvā paryaṅkaṃ baddhvā pathi śūnyāgāre niṣīdati dhyāyī - bhikṣurarhanniti lābhasatkāro me bhaviṣyati,",
    "K10bsu005_u:458": " evamādikā kuhanetyucyate //",
    "K10bsu005_u:459": " tatra lapanā",
    "K10bsu005_u:460": " katamā? iha bhikṣurlābhasatkāranimittameva tvaṃ me mātā,",
    "K10bsu005_u:461": " tvaṃ me duhiteti,",
    "K10bsu005_u:462": " evamanyānyapi priyavacanāni (AvSū,",
    "K10bsu005_u:463": " Vaidya 316) bravīti /",
    "K10bsu005_u:464": " evamādikā lapanetyucyate //",
    "K10bsu005_u:465": " tatra naimittikatvaṃ katamat?",
    "K10bsu005_u:466": " bhikṣustāvat piṇḍapātraṃ paribhuktvā sakṛdasakṛd yad brūte - yādṛśo 'yaṃ piṇḍapātaḥ,",
    "K10bsu005_u:467": " tādṛśo 'nyeṣu upāsakagṛheṣu na labhyate /",
    "K10bsu005_u:468": " alābhasatkāracittasya tu vadato naiva doṣaḥ /",
    "K10bsu005_u:469": " idamucyate naimittikatvam //",
    "K10bsu005_u:470": " tatra naiṣpeṣikatvaṃ katamat?",
    "K10bsu005_u:471": " bhikṣustāvad yatra gṛhe piṇḍapātraṃ na labhate,",
    "K10bsu005_u:472": " dāpayitukāmaśca bhavati,",
    "K10bsu005_u:473": " tatra brūte - adānapatayo nirayaṃ gacchanti /",
    "K10bsu005_u:474": " yūyamapi adānapatayaḥ vyaktaṃ nirayagāminaḥ,",
    "K10bsu005_u:475": " iti narakabhayabhītebhyaḥ piṇḍapātramanu prayacchati,",
    "K10bsu005_u:476": " taṃ ca labdhvā paribhuṅkte /",
    "K10bsu005_u:477": " idamucyate naiṣpaṣikatvam //",
    "K10bsu005_u:478": " tatra lābhena lābhapratikāṅkṣā katamā?",
    "K10bsu005_u:479": " bhikṣustāvadātmīyena dhanena śobhanānicīvarāṇi copakrīya upāsakebhyo darśayati - īdṛśāni vayaṃ vastrāṇi dānapatibhyo labhāmahe iti /",
    "K10bsu005_u:480": " tenāñjitāni vastrāṇi prayacchanti /",
    "K10bsu005_u:481": " tāni paribhuṅkte",
    "K10bsu005_u:482": " / iyamucyate bhikṣorlābhena lābhapratikāṅkṣā /",
    "K10bsu005_u:483": " ayaṃ bhikṣavo mithyājīvaḥ,",
    "K10bsu005_u:484": " tasmādviratiḥ samyagājīvaḥ //",
    "K10bsu005_u:485": " iha khalu bhikṣavaḥ upāsakasya mithyājīvaḥ katamaḥ?",
    "K10bsu005_u:486": " viṣavikrayaḥ /",
    "K10bsu005_u:487": " śastravikrayaḥ /",
    "K10bsu005_u:488": " sattvavikrayaḥ /",
    "K10bsu005_u:489": " madyavikrayaḥ /",
    "K10bsu005_u:490": " māṃsavikrayaḥ /",
    "K10bsu005_u:491": " apravekṣitatilasarṣapapīḍanam /",
    "K10bsu005_u:492": " ayamupāsakasya mithyājīvaḥ /",
    "K10bsu005_u:493": " asmādviratiḥ /",
    "K10bsu005_u:494": " ayamucyate bhikṣavaḥ samyagājīvaḥ //",
    "K10bsu005_u:495": " samyagvyāyāmaḥ katamaḥ?",
    "K10bsu005_u:496": " abhivādanabahulapratyupasthānāñjaliḥ sāmīcīkarmakaraṇam /",
    "K10bsu005_u:497": " ayamucyate bhikṣavaḥ samyagvyāyāmaḥ //",
    "K10bsu005_u:498": " samyaksmṛtiḥ katamāḥ?",
    "K10bsu005_u:499": " iha khalu bhikṣavo bhikṣuḥ striyaṃ dṛṣṭvā utpanne rāge bāhyātmikayoḥ śarīrayoraśubhākāreṇa yathābhūtadarśī bhavati - santyasmin kāye keśā romāṇi nakhā dantā rajomalatvaṅmāṃsam,",
    "K10bsu005_u:500": " asthisnāyusirā vṛkkā hṛdayam(ā)",
    "K10bsu005_u:501": " maka āmāśayaḥ pakkāśayaḥ antrāṇi antraguṇā odarīyakaṃ yakṛt parīṣamaśru svedaḥ khelakaḥ siṃghāṇako vasā lasīkā majjā medaḥ pittaṃ śleṣmā",
    "K10bsu005_u:502": " pūyaṃ śoṇitaṃ mastakaluṅgamuccāraprasravaiḥ pūrṇaṃ nānāprakārakamaśuciriti /",
    "K10bsu005_u:503": " iyamucyate bhikṣavaḥ samyaksmṛtiḥ //",
    "K10bsu005_u:504": " samyaksamādhiḥ katamaḥ?",
    "K10bsu005_u:505": " catvāri dhyānāni /",
    "K10bsu005_u:506": " iha bhikṣavo bhikṣuḥ viviktaṃ kāmaiḥ viviktaṃ pāpakairakuśalairdharmaiḥ savitarkaṃ savicāraṃ vivekajaṃ prītisukhaṃ prathamadhyānamupasaṃpadya viharati /",
    "K10bsu005_u:507": " sa vitarkavicāravyupaśamādadhyātmasaṃprasādāccetasa ekotibhāvādavitarkamavicāraṃ samādhijaṃ prītisukhaṃ dvitīyadhyānamupasaṃpadyaṃ viharati",
    "K10bsu005_u:508": " sa prītervirāgādupekṣako viharati smṛtaḥ saṃprajānan,",
    "K10bsu005_u:509": " sukhaṃ ca kāyena pratisaṃvedayate - yattadāryā ācakṣate upekṣakaḥ smṛtimān sukhavihārī - tṛtīyaṃ dhyānamupasaṃpadya viharati /",
    "K10bsu005_u:510": " sa sukhasya ca prahāṇādduḥkhasya ca prahāṇāt pūrvameva ca saumanasyadaurmanasyayorastaṃgamādaduḥkhāsukhamupekṣāsmṛtipariśuddhaṃ caturthadhyānamupasaṃpadya viharati /",
    "K10bsu005_u:511": " imāni khalu bhikṣavaścatvāri dhyānāni /",
    "K10bsu005_u:512": " ayamucyate samyaksamādhiḥ //",
    "K10bsu005_u:513": " ayamucyate",
    "K10bsu005_u:514": " bhikṣavaḥ āryāṣṭāṅgo mārgaḥ //",
    "K10bsu005_u:515": " (8) dvāviṃśatīndriyāṇi katamāni?",
    "K10bsu005_u:516": " yaduta cakṣurindriyaṃ śrotrendriyaṃ ghrāṇendriyaṃ jihvendriyaṃ kāyendriyaṃ manendriyaṃ",
    "K10bsu005_u:517": " puruṣendriyaṃ strīndriyaṃ duḥkhendriyaṃ sukhendriyaṃ saumanasyendriyaṃ daurmanasyendriyaṃ",
    "K10bsu005_u:518": " upekṣendriyaṃ śraddhendriyaṃ vīryendriyaṃ samādhīndriyaṃ smṛtīndriyaṃ jñānendriyaṃ jīvitendriyam,",
    "K10bsu005_u:519": " anājñātamājñāsyāmīndriyam,",
    "K10bsu005_u:520": " ājñendriyam,",
    "K10bsu005_u:521": " ājñātāvīndriyam /",
    "K10bsu005_u:522": " imāni bhikṣava dvāviṃśatīndriyāṇi //",
    "K10bsu005_u:523": " (AvSū, Vaidya 317) (9) tatra bhikṣavaścātvāri dhyānāni katamāni?",
    "K10bsu005_u:524": " iha bhikṣavo bhikṣurviviktaṃ kāmaiḥ viviktaṃ pāpakairakuśalairdharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānamupasaṃpadya viharati /",
    "K10bsu005_u:525": " sa vitarkavicārāṇāṃ vyupaśamādadhyātmasaṃprasādāccetasa ekotibhāvādavitarkamavicāraṃ samādhijaṃ prītisukhaṃ dvitīyaṃ dhyānamupasaṃpadya viharati",
    "K10bsu005_u:526": " sa prītervirāgādupekṣako viharati,",
    "K10bsu005_u:527": " smṛtaḥ saṃprajanyaṃ ca(saṃprajānan)",
    "K10bsu005_u:528": " sukhaṃ kāyena pratisaṃvedayate - yattadāryā ācakṣate upekṣakaḥ smṛtimān sukhavihārī - tṛtīyaṃ dhyānamupasaṃpadya viharati /",
    "K10bsu005_u:529": " sa sukhasya ca prahāṇādduḥkhasya ca prahāṇāt pūrvameva saumanasyadaurmanasyayorastaṃgamāda duḥkhāsukhamupekṣāsmṛtipariśuddhaṃ caturthaṃ dhyānamupasaṃpadya viharati //",
    "K10bsu005_u:530": " imāni bhikṣavaścatvāri dhyānāni //",
    "K10bsu005_u:531": " (10) tatra katame catvāro brahmavihārāḥ?",
    "K10bsu005_u:532": " iha bhikṣavo bhikṣurmaitrīsahagatena cittena avaireṇa asaṃpannena avyābādhena vipulena mahadgatena apramāṇena subhāvitena ekādrisamaṃ vimucya sphuritvā upasaṃpadya viharati,",
    "K10bsu005_u:533": " tathā dvitīyam,",
    "K10bsu005_u:534": " tathā tṛtīyam,",
    "K10bsu005_u:535": " tathā caturtham,",
    "K10bsu005_u:536": " iti ūrdhvamadhastiryak sarvaśaḥ sarvāvantamimaṃ lokaṃ maitrīsahagatena cittena avaireṇa",
    "K10bsu005_u:537": " asaṃpannena avyābādhena vipulena mahadgatena advayena apramāṇena subhāvitena ekāṃ",
    "K10bsu005_u:538": " diśamadhimucya sphuritvā upasaṃpadya viharati /",
    "K10bsu005_u:539": " evaṃ karuṇāsahagatena,",
    "K10bsu005_u:540": " muditāsahagatena,",
    "K10bsu005_u:541": " upekṣāsahagatena cittena avaireṇa asaṃpannena avyābādhena vipulena mahadgatena advayena apramāṇena subhāvitena ekāṃ diśamadhimucya sphuritvā upasaṃpadya viharati /",
    "K10bsu005_u:542": " ime catvāro brahmavihārāḥ //",
    "K10bsu005_u:543": " (11) tatra katamāścatasraḥ pratisaṃvidaḥ?",
    "K10bsu005_u:544": " asti duḥkhā pratipad dhandhābhijñā /",
    "K10bsu005_u:545": " asti duḥkhā pratipat kṣiprābhijñā /",
    "K10bsu005_u:546": " asti sukhā pratipad dhandhābhijñā /",
    "K10bsu005_u:547": " asti sukhā pratipat kṣiprābhijñā /",
    "K10bsu005_u:548": " tatra katamā sā duḥkhā pratipad dhandhābhijñā?",
    "K10bsu005_u:549": " ihaikatyaḥ prakṛtyaiva tīvrarāgo bhavati,",
    "K10bsu005_u:550": " tīvradveṣo bhavati,",
    "K10bsu005_u:551": " tīvramoho bhavati /",
    "K10bsu005_u:552": " so 'bhīkṣṇaṃ tīvrarāgajaṃ duḥkhadaurmanasyaṃ pratisaṃvedayati /",
    "K10bsu005_u:553": " so 'bhīkṣaṇaṃ tīvradveṣatayā dveṣajaṃ duḥkhadaurmanasyaṃ pratisaṃvedayati /",
    "K10bsu005_u:554": " so 'bhīkṣaṇaṃ tīvramohatayā mohajaṃ duḥkhadaurmanasyaṃ pratisaṃvedayati /",
    "K10bsu005_u:555": " tasyemāni pañca lokottarāṇi indriyāṇi dhandhāni bhavanti mṛdūni saśīghravāhīni /",
    "K10bsu005_u:556": " katamāni pañca?",
    "K10bsu005_u:557": " yaduta śraddhendriyaṃ vīryendriyaṃ smṛtīndriyaṃ samādhīndriyaṃ prajñendriyam /",
    "K10bsu005_u:558": " sa eṣāṃ pañcānāṃ lokottarāṇamindriyāṇāṃ mṛdutvādaśīghravāhitvācca dhandhamevānantaryasamādhiṃ spṛśati yaduta āsravāṇāṃ kṣayāya /",
    "K10bsu005_u:559": " iyaṃ duḥkhā pratipaddhandhābhijñā",
    "K10bsu005_u:560": " / tatra katamā duḥkhā pratipatkṣiprābhijñā?",
    "K10bsu005_u:561": " ihaikatyaḥ prakṛtyaiva tīvrarāgo bhavati,",
    "K10bsu005_u:562": " tīvradveṣo bhavati,",
    "K10bsu005_u:563": " tīvramoho bhavati /",
    "K10bsu005_u:564": " so 'bhīkṣṇaṃ tīvrarāgatayā rāgajaṃ duḥkhadaurmanasyaṃ pratisaṃvedayati /",
    "K10bsu005_u:565": " abhīkṣṇaṃ tīvradveṣatayā dveṣajaṃ duḥkhadaurmanasyaṃ pratisaṃvedayati /",
    "K10bsu005_u:566": " abhīkṣṇaṃ (AvSū, Vaidya 318)",
    "K10bsu005_u:567": " tīvramohatayā mohajaṃ duḥkhadaurmanasyaṃ pratisaṃvedayati /",
    "K10bsu005_u:568": " tasyemāni pañca lokottarāṇi indriyāṇi adhimātrāṇi bhavanti tīkṣṇāni śīghravāhīni /",
    "K10bsu005_u:569": " katamāni pañca?",
    "K10bsu005_u:570": " yaduta śraddhendriyaṃ vīryendriyaṃ smṛtīndriyaṃ samādhīndriyaṃ prajñendriyam /",
    "K10bsu005_u:571": " sa eṣāṃ pañcānāṃ lokottarāṇāmindriyāṇāmadhimātratvācchīghravāhitvācca kṣipramevānantaryaṃ samādhiṃ spṛśati yaduta āsravāṇāṃ kṣayāya /",
    "K10bsu005_u:572": " iyaṃ duḥkhā pratipatkṣiprābhijñā //",
    "K10bsu005_u:573": " tatra katamā sukhā pratipaddhandhābhijñā?",
    "K10bsu005_u:574": " ihaikatyaḥ prakṛtyaiva alparāgo bhavati,",
    "K10bsu005_u:575": " alpadveṣo bhavati /",
    "K10bsu005_u:576": " so '(lpa)rāgatayā nābhīkṣṇaṃ rāgajaṃ duḥkhadaurmanasyaṃ",
    "K10bsu005_u:577": " pratisaṃvedayati /",
    "K10bsu005_u:578": " alpadveṣatayā nābhīkṣṇaṃ dveṣajaṃ duḥkhadaurmanasyaṃ pratisaṃvedayati /",
    "K10bsu005_u:579": " alpamohatayā nābhīkṣṇaṃ mohajaṃ duḥkhadaurmanasyaṃ pratisaṃvedayati /",
    "K10bsu005_u:580": " tasyemāni pañca lokottarāṇīndriyāṇi dhandhāni bhavanti mṛdūni na tīkṣṇāni na śīghravāhīni /",
    "K10bsu005_u:581": " katamāni pañca?",
    "K10bsu005_u:582": " yaduta śraddhendriyaṃ vīryandriyaṃ smḥtīndriyaṃ samādhīndriyaṃ prajñendriyaṃ /",
    "K10bsu005_u:583": " sa eṣāṃ pañcānāmindriyāṇāṃ dhandhātvānmḥdutvādaśīghravāhitvācca dhandhamevānantaryaṃ samādhiṃ spḥśati yadutāsravāṇāṃ kṣayāya /",
    "K10bsu005_u:584": " iyaṃ sukhā pratipaddhandhābhijñā //",
    "K10bsu005_u:585": " tatra katamā sukhā pratipatkṣiprābhijñā?",
    "K10bsu005_u:586": " ihaikatyaḥ prakṛtyaivālparāgo bhavati,",
    "K10bsu005_u:587": " alpadveṣo 'lpamohaḥ /",
    "K10bsu005_u:588": " so 'lparāgatayā nābhīkṣṇaṃ rāgajaṃ duḥkhadaurmanasyaṃ pratisaṃvedayati /",
    "K10bsu005_u:589": " alpadveṣatayā nābhīkṣṇaṃ dveṣajaḥ duḥkhadaurmanasyaṃ pratisaṃvedayati /",
    "K10bsu005_u:590": " alpamohatayā nābhīkṣṇaṃ mohajaṃ duḥkhadaurmanasyaṃ prativedayati / tasyemāni",
    "K10bsu005_u:591": " pañca lokottarāṇīndriyāṇyadhimātrāṇi tīkṣṇāni śīghravāhīni /",
    "K10bsu005_u:592": " katamāni pañca?",
    "K10bsu005_u:593": " yaduta śraddendriyaṃ vīryendriyaṃ smṛtīndriyaṃ samādhīndriyaṃ prajñendriyam /",
    "K10bsu005_u:594": " sa eṣāṃ pañcānāmindriyāṇāmadhimātratvāt tīkṣṇatvācchīghravāhitvācca kṣipramevānantaryaṃ samādhiṃ spṛśati yaduta āsravāṇāṃ kṣayāya /",
    "K10bsu005_u:595": " iyamucyate sukhā pratipatkṣiprābhijñā /",
    "K10bsu005_u:596": " imā bhikṣavaḥ catasraḥ pratisaṃvidaḥ //",
    "K10bsu005_u:597": " [12] tatra katamāścatastraḥ samādhibhāvanāḥ?",
    "K10bsu005_u:598": " ...........asti bhikṣavaḥ samādhibhāvanā āsevitā bhāvitā bahulīkṛtā jñānadarśanapratilābhāya saṃvartate /",
    "K10bsu005_u:599": " asti samādhibhāvanā āsevitā bhāvitā bahulīkṛtā prajñāpratilambhāya saṃvartate /",
    "K10bsu005_u:600": " tatra katamā samādhibhāvanā āsevitā bhāvitā bahulīkṛtā kāmarāgaprahāṇāya saṃvartate?",
    "K10bsu005_u:601": " iha bhikṣavo bhikṣu rimameva kāyamūrdhvaṃ pādatalādadhaḥ keśamastakādiparyantaṃ yathāsthitaṃ",
    "K10bsu005_u:602": " tathāpraṇihitaṃ pūrṇaṃ nānāprakārasyāśuceryathābhūtaṃ samyak prajñayā pratyavekṣate",
    "K10bsu005_u:603": " - yaduta ayaṃ kāyaḥ anupūrveṇa samudāgato 'pūrvavināśī paramāṇusaṃcayaḥ suṣira unnāmonnāmanānmānavavraṇasumukharomakūpasrāvī",
    "K10bsu005_u:604": " valmīkavadāśīviṣanivāsaḥ /",
    "K10bsu005_u:605": " āśīviṣatatkṛtajaḥ /",
    "K10bsu005_u:606": " ajñānaśatrumakṛtavinmitradrohī(?) /",
    "K10bsu005_u:607": " kumitravadvisaṃvādakaḥ /",
    "K10bsu005_u:608": " phenapiṇḍavatprakṛtidurbalaḥ /",
    "K10bsu005_u:609": " udakabudbudavadutpannabhagnavilīnaḥ /",
    "K10bsu005_u:610": " marīcivadvipralambhakaḥ /",
    "K10bsu005_u:611": " kadalīvadvinibhūjyamānāsārakaḥ",
    "K10bsu005_u:612": " / māyeva vañcanātmakaḥ /",
    "K10bsu005_u:613": " rājavadājñāvaṅgalaḥ(?) /",
    "K10bsu005_u:614": " śatruvadavatāraprekṣī /",
    "K10bsu005_u:615": " cauravadaviśvasanīyaḥ /",
    "K10bsu005_u:616": " amitravadahitaiṣī /",
    "K10bsu005_u:617": " vadhakavatprajñājīvitāntarāyakṛt /",
    "K10bsu005_u:618": " śūnyagrāmavanmāravirahitaḥ? /",
    "K10bsu005_u:619": " kulālabhāṇḍavadanaparyantaḥ /",
    "K10bsu005_u:620": " nānāśuciparipūrṇaḥ /",
    "K10bsu005_u:621": " medasthālīvadaśucisrāvī /",
    "K10bsu005_u:622": " (AvSū, Vaidya 319) ahivanniṣpandakrūraḥ /",
    "K10bsu005_u:623": " kuṇapabattīkṣṇagandhī /",
    "K10bsu005_u:624": " varcaḥkuṭīvadamedhyākaraḥ /",
    "K10bsu005_u:625": " vravatyadunāsahiṣṇuḥ(?) /",
    "K10bsu005_u:626": " śalyavattudanārthaḥ /",
    "K10bsu005_u:627": " duṣṭasvāmivaddurupacāraḥ /",
    "K10bsu005_u:628": " jīrṇagṛhavatpratisaṃskāradhāryaḥ /",
    "K10bsu005_u:629": " jīrṇayānapātravatpratisaṃskāramalavāhyaḥ /",
    "K10bsu005_u:630": " āmakumbhavadambvanupālyaḥ /",
    "K10bsu005_u:631": " duṣṭamitravannityānvarakṣaḥ /",
    "K10bsu005_u:632": " nadītaṭavṛkṣavaccalācalaḥ /",
    "K10bsu005_u:633": " mahānadīsrotavanmaraṇasamudraparyavasānaḥ /",
    "K10bsu005_u:634": " āgantukāsāravatsarvaduḥkhaniketaḥ /",
    "K10bsu005_u:635": " anāthaśālāvadaparigṛhītaḥ /",
    "K10bsu005_u:636": " corakapāṭavadutkoṭisādhyaḥ /",
    "K10bsu005_u:637": " pratyantanagaravannityopasṛṣṭaḥ /",
    "K10bsu005_u:638": " vālukānagaravatsīdanātmakaḥ /",
    "K10bsu005_u:639": " agnivadatṛptaḥ /",
    "K10bsu005_u:640": " samudravadduṣpūraḥ",
    "K10bsu005_u:641": " / sarvakaraṇḍavat patraparihāryaḥ /",
    "K10bsu005_u:642": " bāladāraka[va]tsatataparipālyaḥ /",
    "K10bsu005_u:643": " bhinnabhājanamiva satataparihāryaḥ /",
    "K10bsu005_u:644": " kudevavannityopasṛṣṭaḥ /",
    "K10bsu005_u:645": " saviṣabhājanamiva parivarjanīyaḥ /",
    "K10bsu005_u:646": " yācitakabhāṇḍamiva kṣaṇaprayojanārthaḥ /",
    "K10bsu005_u:647": " śakaṭamiva bhārodvahatīrthaḥ /",
    "K10bsu005_u:648": " kevalaṃ dharmabuddhinā boddha(voḍha?)vyam //",
    "K10bsu005_u:649": " punaraparaṃ bhikṣavo bhikṣuṇā idaṃ śarīramādyuttarakāraṇataḥ parīkṣitavyam /",
    "K10bsu005_u:650": " mātāpitṛśukrarudhirasamutthānamiha śarīrasya ā[dya]kāraṇam /",
    "K10bsu005_u:651": " uttaramāhāraparimāṇādikam /",
    "K10bsu005_u:652": " kavalikāhāro grastamātraḥ śleṣmāśayaṃ gacchati /",
    "K10bsu005_u:653": " śleṣmāśayaṃ prāpya śleṣmaṇā dravīkṛto 'tyantāśucirbhavati /",
    "K10bsu005_u:654": " śleṣmataḥ pittāśayaṃ gacchati /",
    "K10bsu005_u:655": " pittāśayaṃ prāpya pacyamāna uṣṇībhūtvā vāyvāśayaṃ gacchati /",
    "K10bsu005_u:656": " paktvā vāyvāśayaṃ prāpto vāyunā vibhajyate pṛthak malaḥ,",
    "K10bsu005_u:657": " [pṛ]thak sāraḥ /",
    "K10bsu005_u:658": " khalānmūtrapurīṣādayo malāḥ /",
    "K10bsu005_u:659": " sārācchoṇitaṃ pari[ṇa]mati,",
    "K10bsu005_u:660": " śoṇitānmāṃsam,",
    "K10bsu005_u:661": " māṃsānmedaḥ,",
    "K10bsu005_u:662": " medaso 'sthīni,",
    "K10bsu005_u:663": " asthibhyo majjā, majjātaḥ",
    "K10bsu005_u:664": " śukram / tadevamādyuttarakāraṇādaśuci śarīramiti paśyatā bhikṣuṇā idaṃ śarīraṃ navabhirasthiśataiḥ saṣaṣṭhaiḥ samucchritaṃ kudārugṛhavat tribhiḥ",
    "K10bsu005_u:665": " śataiḥ saṃghātitam,",
    "K10bsu005_u:666": " caturbhiḥ śirājālaśataiḥ saṃnatam,",
    "K10bsu005_u:667": " pañcabhirmāṃsapeśīśataiḥ praliptam,",
    "K10bsu005_u:668": " (yaṃktiḥ śirāśataiḥ saṃghātam?)",
    "K10bsu005_u:669": " , saptabhiḥ śirāśatairvinatam,",
    "K10bsu005_u:670": " navabhiḥ snāyuśatairnibaddham,",
    "K10bsu005_u:671": " dhamanyā gavākṣīkṛtam,",
    "K10bsu005_u:672": " saptottareṇa marmaśatena bhinnabhājanamiva jarjareṇa koṭīśatasahasrairaśītibhiśca tṛṇavacchannam,",
    "K10bsu005_u:673": " pañcendriyacchidram,",
    "K10bsu005_u:674": " saptajñaya(saptāśaya?)",
    "K10bsu005_u:675": " maśucipūrṇam /",
    "K10bsu005_u:676": " mastiṣkasyāñjalinā,",
    "K10bsu005_u:677": " medaso 'ñjalinā,",
    "K10bsu005_u:678": " tribhirvasāñjalibhiḥ,",
    "K10bsu005_u:679": " ṣaḍbhirañjalibhiḥ śleṣmaṇaḥ,",
    "K10bsu005_u:680": " ṣaḍbhirañjalibhiḥ pittasya,",
    "K10bsu005_u:681": " vāyunā kṛtsnamevāpakarṣitam /",
    "K10bsu005_u:682": " śoṇitasyāḍhakena,",
    "K10bsu005_u:683": " purīṣaprasthaiḥ ṣaḍbhiḥ vāvayarevadebhiḥ(?)",
    "K10bsu005_u:684": " samaiḥ pṛthakpṛthak pūrṇam /",
    "K10bsu005_u:685": " saptabhistvagbhiḥ parivṛtam,",
    "K10bsu005_u:686": " rasaiḥ ṣaḍbhiḥ /",
    "K10bsu005_u:687": " pittasya vāyunā kāyāgnināviṣṭāgnihotrajaṅgayādajasraṃ",
    "K10bsu005_u:688": " (?) kudāntam, śarīrāvayavaiḥ sarvaireva durdarśanam,",
    "K10bsu005_u:689": " durgandhi pratisvabhāvam /",
    "K10bsu005_u:690": " ko 'trābhimāno bahumānabhāvaḥ?",
    "K10bsu005_u:691": " kevalaṃ yācitakabhāṇḍamiva kṣaṇaprayojanārthaṃ śakaṭamiva bhārodvahanāya dharmabuddhinā boddha(voḍha)vyam //",
    "K10bsu005_u:692": " evaṃvidhakāyamavekṣya rāśimaśuceḥ,",
    "K10bsu005_u:693": " rūpābhimānī vasatyatteyaḥ(?) /",
    "K10bsu005_u:694": " prajñāyamānaṃ sa hi bālabuddhi viṣṭapaṭhaṃ(?)",
    "K10bsu005_u:695": " yāti vahaṃ na cetā //",
    "K10bsu005_u:696": " priyaprakāraṃ vahatenāyat drakṣanvivaktuṃ vahate sadā ca /",
    "K10bsu005_u:697": " kāyaḥ sucokṣaḥ kṛmivacca jantoḥ kuto 'tra rāgo bahumānatā vā // (AvSū, Vaidya 320)",
    "K10bsu005_u:698": " ityevamādi pratyavekṣanniti /",
    "K10bsu005_u:699": " tadyathā bhikṣava ubhayato dvāravinirmuktaḥ koṣṭhāgāraḥ pūrṇo nānāprakārajātasya dhānyatilasarṣapamudgayavamāṣāṇām /",
    "K10bsu005_u:700": " taccakṣuṣmān puruṣo vyavalokayan jānīyāt - imāni śūkadhānyāni,",
    "K10bsu005_u:701": " imāni phaladhānyāni /",
    "K10bsu005_u:702": " evameva bhikṣavo bhikṣurimameva kāyaṃ yathāsthitaṃ yathāpraṇihitaṃ yāvat pratyavekṣate /",
    "K10bsu005_u:703": " iyaṃ samādhibhāvanā āsevitā bahulīkṛtā kāmarāgaprahāṇāya saṃvartate /",
    "K10bsu005_u:704": " tatra bhikṣavaḥ katamā samādhibhāvanā āsevitā bhāvitā bahulīkṛtā dṛṣṭadharmasukhavihārāya saṃvartate?",
    "K10bsu005_u:705": " iha bhikṣavo bhikṣuraraṇyagato vā vṛkṣamūlagato vā śūnyāgāragato vā imameva kāyamadhyātmaṃ pratyātmaṃ vivekāt na prītisukhenābhiṣyandayati,",
    "K10bsu005_u:706": " paripūrayati,",
    "K10bsu005_u:707": " pariprīṇayati,",
    "K10bsu005_u:708": " parisphuṭayati,",
    "K10bsu005_u:709": " tasya nāsti sarvataḥ kāyādasphuṭaṃ bhavatyaspharaṇīyaṃ yaduta adhyātmajaṃ vivekajena prītisukhena /",
    "K10bsu005_u:710": " tadyathāpi nāma bhikṣavaḥ utpalāni vā padmāni vā kumudāni vā puṇḍarīkāni vā udake jātāni",
    "K10bsu005_u:711": " udake magnāni,",
    "K10bsu005_u:712": " sarvāṇi tāni śītalena vāriṇābhiṣyanditāni pariṣyanditāni paripūritāni pariprīṇitāni parisphuritāni /",
    "K10bsu005_u:713": " evameva bhikṣuraraṇyagato vā vṛkṣamūlagato vā śūnyāgāragato vā imameva kāyamadhyātmaṃ",
    "K10bsu005_u:714": " pratyātmaṃ vivekajena prītisukhenābhiṣyandayati pariṣyandayati paripūrayati parisphurayati pariprīṇayati,",
    "K10bsu005_u:715": " tasya nāsti sarvataḥ kāyamasphuṭaṃ bhavatyaspharaṇīyaṃ yaduta adhyātmakaṃ vivekajena prītisukhena /",
    "K10bsu005_u:716": " iyaṃ samādhibhāvanā āsevitā bhāvitā bahulīkṛtā dṛṣṭadharma(sukha)",
    "K10bsu005_u:717": " vihārāya saṃvartate //",
    "K10bsu005_u:718": " tatra bhikṣavaḥ katamā samādhibhāvanā āsevitā bhāvitā bahulīkṛtā jñānadarśanena pratilābhāya saṃvartate?",
    "K10bsu005_u:719": " iha bhikṣavo bhikṣuṇā ālokasaṃjñā sādhu ca suṣṭhu ca parigṛhītā bhavati sumanasi",
    "K10bsu005_u:720": " kṛtā sudṛṣṭā supratibaddhā ca divasasaṃjñādhiṣṭhitaṃ samaprabhāsaṃ cittaṃ bhāvayati",
    "K10bsu005_u:721": " yathā divā tathā rātrau,",
    "K10bsu005_u:722": " yathā rātrau tathā divā,",
    "K10bsu005_u:723": " yathā pūrvaṃ tathā paścāt,",
    "K10bsu005_u:724": " yathā paścāttathā purā,",
    "K10bsu005_u:725": " yathaivādhastathaivordhvam,",
    "K10bsu005_u:726": " yathaivordhva tathā adhaḥ - iti vivṛtena cetasā parya(va)",
    "K10bsu005_u:727": " naddhena divasasaṃjñādhiṣṭhitaṃ samaprabhāsaṃ cittaṃ bhāvayati /",
    "K10bsu005_u:728": " tadyathāpi nāma bhikṣavo grīṣmāṇāṃ paścime māse vyabhre dine vigatabalāhake nabhasi madhyāhnakālasamaye ālokapariśuddho bhavati paryavadātaprabhāsvaraḥ, na tasmā(?)",
    "K10bsu005_u:729": " ndhakārasamaye tadbhavati /",
    "K10bsu005_u:730": " evameva bhikṣavo bhikṣuṇā ālokasaṃjñā sādhu ca suṣṭhu ca sugṛhīto bhavati aśṛṃṣṭā supratibandhonavamasaṃjñā - vesthitā(?)",
    "K10bsu005_u:731": " samaprabhāsaṃ cittaṃ bhāvayati yathā divā tathā rātrau yathā rātrau tathā divā,",
    "K10bsu005_u:732": " yathā pūrvaṃ tathā paścāt,",
    "K10bsu005_u:733": " yathā paścāttathā purā,",
    "K10bsu005_u:734": " yathaivordhvaṃ tathaivādho yathaivādhastathaivordhvamiti vivṛtena cetasā aparyavanaddhena divasasaṃjñādhiṣṭhitena samaprabhāsaṃ cittaṃ bhāvayati",
    "K10bsu005_u:735": " iyaṃ samādhibhāvanā āsevitā bhāvitā bahulīkṛtā jñānadarśanapratibhānalābhāya saṃvartate //",
    "K10bsu005_u:736": " tatra katamā(samā)",
    "K10bsu005_u:737": " dhibhāvanā āsevitā bhāvitā bahulīkṛtā prajñāpratilambhāya saṃvartate?",
    "K10bsu005_u:738": " iha bhikṣuraraṇyagato",
    "K10bsu005_u:739": " vā vṛkṣamūlagato vā śūnyāgāragato vā sukhasya (duḥkhasya)",
    "K10bsu005_u:740": " ca prahāṇāt pūrvameva saumanasyadaurmanasyayorastaṃgamādaduḥkhāsukhamupekṣāsmṛtipariśuddhaṃ (AvSū, Vaidya 321)",
    "K10bsu005_u:741": " caturthaṃ dhyānamupasaṃpadya viharati /",
    "K10bsu005_u:742": " iyaṃ samādhibhāvanā āsevitā bhāvitā bahulīkṛtā prajñāpratilambhāya saṃvartate //",
    "K10bsu005_u:743": " imāścatasraḥ samādhibhāvanāḥ //",
    "K10bsu005_u:744": " [13] tatra katamāni bhikṣavaścatvāri smṛtyupasthānāni?",
    "K10bsu005_u:745": " iha bhikṣavo bhikṣuradhyātmaṃ kāye kāyānudarśī viharati ātāpī saṃprajānan smṛtimān vinīya loke abhidhyādaurmanasye /",
    "K10bsu005_u:746": " bahirdhā kāye kāyānudarśī viharati,",
    "K10bsu005_u:747": " adhyātmabahirdhā kāye kāyānudarśī viharati ātāpī saṃprajānan anusmṛtimān vinīya loke abhidhyādaurmanasye /",
    "K10bsu005_u:748": " adhyātmavadenāsu bahirdhāvedanāsu adhyātmabahirdhā vedanāsu vedanānudarśī viharati ātāpī saṃprajānan smṛtimān vinīya loke abhidhyādaurmanasye",
    "K10bsu005_u:749": " adhyātmacitte bahirdhācitte adhyātmabahirdhā cittānudarśī viharati ātāpī saṃprajānan smṛtimān vinīya loke abhidhyādaurmanasye /",
    "K10bsu005_u:750": " adhyātmadharmeṣu bahirdhādharmeṣu adhyātmabahirdhādharmeṣu dharmānudarśī viharati ātāpī saṃprajānan smṛtimān vinīya loke abhidhyādaurmanasye",
    "K10bsu005_u:751": " itīmāni catvāri smṛtyupasthānāni //",
    "K10bsu005_u:752": " [14] tatra katamāni bhikṣavaścatvāri samyakprahāṇāni?",
    "K10bsu005_u:753": " iha bhikṣavo bhikṣuranutpannānāṃ pāpakānāmakuśalānāṃ dharmāṇāmanutpādāya chandaṃ janayati,",
    "K10bsu005_u:754": " vyāyacchati,",
    "K10bsu005_u:755": " vīryamārabhate,",
    "K10bsu005_u:756": " cittaṃ saṃpratigṛhṇāti,",
    "K10bsu005_u:757": " samyak praṇidadhāti /",
    "K10bsu005_u:758": " utpannānāmakuśalānāṃ dharmāṇāṃ prahāṇāya chandaṃ janayati,",
    "K10bsu005_u:759": " vyāyacchati,",
    "K10bsu005_u:760": " vīryamārabhate,",
    "K10bsu005_u:761": " cittaṃ pragṛhṇāti,",
    "K10bsu005_u:762": " saṃpraṇidadhāti /",
    "K10bsu005_u:763": " anutpannānāṃ kuśalānāṃ dharmāṇāmutpādāya chandaṃ janayati,",
    "K10bsu005_u:764": " vyāyacchati,",
    "K10bsu005_u:765": " vīryamārabhate,",
    "K10bsu005_u:766": " cittaṃ pragṛhṇāti,",
    "K10bsu005_u:767": " samyak praṇidadhāti /",
    "K10bsu005_u:768": " utpannānāṃ kuśalānāṃ dharmāṇāṃ sthitaye bhāvanāyai asaṃmoṣāya aparihāṇāya bhūyobhāvāya vṛddhivipulatāyai pāripūryai chandaṃ janayati,",
    "K10bsu005_u:769": " vyāyacchati,",
    "K10bsu005_u:770": " vīryamārabhate,",
    "K10bsu005_u:771": " cittaṃ pratigṛhṇāti samyak praṇidadhāti /",
    "K10bsu005_u:772": " imāni catvāri samyakprahāṇāni //",
    "K10bsu005_u:773": " [15] tatra katame catvāra ṛddhipādāḥ?",
    "K10bsu005_u:774": " iha bhikṣavo bhikṣuḥ chandasamādhiprahāṇasaṃskārasamanvāgatamṛddhipādaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam",
    "K10bsu005_u:775": " eṣā............vīryamabhilīnaṃ bhaviṣyati nābhigṛhītam // 2 //",
    "K10bsu005_u:776": " cittasamādhiprahāṇasaṃskārasamanvāgatamṛddhipādaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇataṃ mā me cittamatilīnaṃ bhaviṣyati nābhigṛhītam // 3 //",
    "K10bsu005_u:777": " mīmāṃsāsamādhiprahāṇasaṃskārasamanvāgatamṛddhipādaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇataṃ mā me mīmāṃsā nātilīnā bhaviṣyati nābhigṛhītam // 4 //",
    "K10bsu005_u:778": " ime bhikṣavaścatvāra ṛddhipādāḥ //",
    "K10bsu005_u:779": " [16] tatra bhikṣavaḥ katamāni pañcendriyāṇi?",
    "K10bsu005_u:780": " yaduta śraddhendriyaṃ vīryendriyaṃ smṛtīndriyaṃ samādhīndriyaṃ prajñendriyam /",
    "K10bsu005_u:781": " tatra katamacchraddhendriyam?",
    "K10bsu005_u:782": " yayā śraddhayā caturo dharmān śraddadhāti /",
    "K10bsu005_u:783": " katamāṃścaturaḥ?",
    "K10bsu005_u:784": " saṃsārāvacarālaukikīṃ samyagdṛṣṭiṃ dadhāti /",
    "K10bsu005_u:785": " sa karmavipākapratiśaraṇo bhavati /",
    "K10bsu005_u:786": " yadyadeva karma kariṣyāmi kalyāṇaṃ vā pāpakaṃ vā,",
    "K10bsu005_u:787": " tasya karmaṇo vipākaṃ pratisaṃvedayāmi /",
    "K10bsu005_u:788": " sa jīvitahetorapi pāpakaṃ karma nābhisaṃskaroti /",
    "K10bsu005_u:789": " idamucyate śraddhendriyam //",
    "K10bsu005_u:790": " tatra katamadvīryendriyam?",
    "K10bsu005_u:791": " yān dharmān średdhendriyeṇa śraddadhāti,",
    "K10bsu005_u:792": " tān dharmān (AvSū, Vaidya 322)",
    "K10bsu005_u:793": " vīryendriyeṇa samudānayati /",
    "K10bsu005_u:794": " idamucyate vīryendriyam //",
    "K10bsu005_u:795": " tatra katamat smṛtīndriyam?",
    "K10bsu005_u:796": " yān dharmān vīryendriyeṇa samudānayati,",
    "K10bsu005_u:797": " tān dharmān smṛtīndriyeṇa........... //",
    "K10bsu005_u:798": " .........vipraṇāśayati /",
    "K10bsu005_u:799": " idamucyate samādhīndriyam //",
    "K10bsu005_u:800": " tatra katamat prajñendriyam?",
    "K10bsu005_u:801": " yān dharmān samādhīndriyeṇa ekāgrīkaroti,",
    "K10bsu005_u:802": " tān dharmān prajñendriyeṇa pratividhyati /",
    "K10bsu005_u:803": " sa teṣu dharmeṣu pratyavekṣaṇajātīyo",
    "K10bsu005_u:804": " bhavati / idamucyate prajñendriyam //",
    "K10bsu005_u:805": " imāni bhikṣavaḥ pañcendriyāṇi //",
    "K10bsu005_u:806": " [17] tatra bhikṣavaḥ katamāni pañca balāni?",
    "K10bsu005_u:807": " yaduta śraddhābalaṃ vīryabalaṃ smṛtibalaṃ samādhibalaṃ prajñābalam /",
    "K10bsu005_u:808": " ime ca bhṛtyārthe kleśairanavamṛdyatvāt(?) /",
    "K10bsu005_u:809": " imāni bhikṣavaḥ pañca balāni //",
    "K10bsu005_u:810": " [18] tatra bhikṣavaḥ katamāni sapta bodhyaṅgāni?",
    "K10bsu005_u:811": " yaduta smṛti(saṃ)",
    "K10bsu005_u:812": " bodhyaṅgaṃ dharmapravicayasaṃbodhyaṅgaṃ gāmbhīryasaṃbodhyaṅgaṃ prītisaṃbodhyaṅgaṃ prasrabdhisaṃbodhyaṅgaṃ samādhisaṃbodhyaṅgaṃ upekṣāsaṃbodhyaṅgam",
    "K10bsu005_u:813": " iha bhikṣavo bhikṣuḥ smṛtisaṃbodhyaṅgaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam //",
    "K10bsu005_u:814": " evaṃ dharmapravicayasaṃbodhyaṅgaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam //",
    "K10bsu005_u:815": " vīryasaṃbodhyaṅgaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam //",
    "K10bsu005_u:816": " prītisaṃbodhyaṅgaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam /",
    "K10bsu005_u:817": " prasrabdhisaṃbodhyaṅgaṃ bhāvayati vivekaniśritaṃ virāganiśrita nirodhaniśritaṃ vyavasargapariṇatam //",
    "K10bsu005_u:818": " samādhisaṃbodhyaṅgaṃ bhāvayati vivekaniśritaṃ virāganiśritaṃ nirodhaniśritaṃ vyavasargapariṇatam //",
    "K10bsu005_u:819": " upekṣāsaṃbodhyaṅgaṃ bhāvayati",
    "K10bsu005_u:820": " vivekaniśritaṃ virāganiśritaṃ nirodhaniśritaṃ vyavasargapariṇatam //",
    "K10bsu005_u:821": " imāni bhikṣavaḥ sapta saṃbodhyaṅgāni //",
    "K10bsu005_u:822": " [19] tatra bhikṣavaḥ katama āryāṣṭāṅga(mārgaḥ)",
    "K10bsu005_u:823": " ? tadyathā - samyagdṛṣṭiḥ samyaksaṃkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ /",
    "K10bsu005_u:824": " ayamucyate bhikṣava āryāṣṭāṅgamārgaḥ //",
    "K10bsu005_u:825": " tatra katamā samyagdṛṣṭiḥ?",
    "K10bsu005_u:826": " yā lokottarā nātmadṛṣṭisamutthitā na sa.........najīvan soṣaṇapuruṣanapudgalanamanujanamānavadṛṣṭisamutthitā",
    "K10bsu005_u:827": " nocchedaśāśvatadṛṣṭisamutthitā na bhavavibhavadṛṣṭisamutthitā na kuśalāvyākṛtadṛṣṭisamutthitā,",
    "K10bsu005_u:828": " yā ca na saṃsāranirvāṇadṛṣṭisamutthitā /",
    "K10bsu005_u:829": " iyamucyate samyagdṛṣṭiḥ //",
    "K10bsu005_u:830": " tatra katamaḥ samyaksaṃkalyaḥ?",
    "K10bsu005_u:831": " yaiḥ saṃkalpai rāgadveṣa mohakleśāḥ samuttiṣṭhanti,",
    "K10bsu005_u:832": " tān saṃkalpān na saṃkalpayati /",
    "K10bsu005_u:833": " yaiḥ(saṃ)kalpaiḥ śīlasamādhiprajñā vimuktidarśanaskandhāḥ samuttiṣṭhanti,",
    "K10bsu005_u:834": " tān saṃkalpān saṃkalpayati /",
    "K10bsu005_u:835": " ayamucyate samyaksaṃkalpaḥ //",
    "K10bsu005_u:836": " tatra katamā samyagvāk?",
    "K10bsu005_u:837": " yayā rāge nātmānaṃ na parāṃśca tāpayati,",
    "K10bsu005_u:838": " nātmānaṃ na parāṃśca kleśayati,",
    "K10bsu005_u:839": " nātmānaṃ parānnānupahanti,",
    "K10bsu005_u:840": " tayā samāhitayuktayā vācā samanvāgato bhavati,",
    "K10bsu005_u:841": " yayā samyagvā samavavadati,",
    "K10bsu005_u:842": " iyamucyate samyagvāk //",
    "K10bsu005_u:843": " tatra katamaḥ samyakkarmāntaḥ?",
    "K10bsu005_u:844": " yatkarma kṛṣṇaṃ kṛṣṇavipākam,",
    "K10bsu005_u:845": " tatkarmaṇā nābhisaṃskaroti,",
    "K10bsu005_u:846": " yatkarma kṛṣṇaśuklaṃ kṛṣṇaśuklavipākam, (AvSū, Vaidya 323)",
    "K10bsu005_u:847": " tatkarma nābhisaṃskaroti,",
    "K10bsu005_u:848": " yatkarma kṛṣṇaśuklavipākaṃ kṛṣṇa(kṛtsna?)",
    "K10bsu005_u:849": " (karma)",
    "K10bsu005_u:850": " kṣayāya saṃvartate,",
    "K10bsu005_u:851": " tatkarmābhisaṃskaroti /",
    "K10bsu005_u:852": " satkarmābhisaṃskaroti,",
    "K10bsu005_u:853": " satkarmapratiśaraṇakarmāntaḥ,",
    "K10bsu005_u:854": " ayamucyate samyakkarmāntaḥ //",
    "K10bsu005_u:855": " tatra katamaḥ samyagājīvaḥ?",
    "K10bsu005_u:856": " yadārthavaśena guṇasaṃlekhādutsarjanatā na kuhanatā na lapanatā na naiṣpeṣikatā sṛvatāravācāśīlatā(?)",
    "K10bsu005_u:857": " paralokeṣūśakutā(?)",
    "K10bsu005_u:858": " ātmalokasaṃtuṣṭiḥ anavayatā āryāntajñātājīvitā,",
    "K10bsu005_u:859": " ayamucyate samyagājīvaḥ //",
    "K10bsu005_u:860": " tatra katamaḥ samyagvyāyāmaḥ?",
    "K10bsu005_u:861": " yo vyāyāmo mithyā,",
    "K10bsu005_u:862": " yo ajñānarāgadveṣamohakleśānuśāyitaḥ,",
    "K10bsu005_u:863": " taṃ vyāyāmaṃ necchati /",
    "K10bsu005_u:864": " yo vyāyāmaḥ samyagāryamārgasatyāvatāro nirvāṇagāmī pratipadarpayati,",
    "K10bsu005_u:865": " taṃ vyāyāmaṃ samanugacchati /",
    "K10bsu005_u:866": " ayamucyate samyagvyāyāma //",
    "K10bsu005_u:867": " tatra katamā samyaksmṛtiḥ?",
    "K10bsu005_u:868": " yā sūpasthitā aprakampyā ṛjukā akuṭilā saṃsāradveṣādīnavadarśikā nirvāṇapathapraṇetrī smṛtiḥ spharaṇaṃ āryamārgāsaṃmoṣaḥ /",
    "K10bsu005_u:869": " iyamucyate samyaksmṛtiḥ //",
    "K10bsu005_u:870": " tatra katamaḥ samyaksamādhiḥ?",
    "K10bsu005_u:871": " yaḥ samyaktvena samādhiḥ /",
    "K10bsu005_u:872": " yasmin samādhau sthitaḥ sarvasattvapramokṣāya samyak sthitatvaṃ niyāmamavakrāmati,",
    "K10bsu005_u:873": " ayamucyate samyaksamādhiḥ /",
    "K10bsu005_u:874": " ayamucyate āryāṣṭāṅgo mārgaḥ //",
    "K10bsu005_u:875": " [20] tatra katamā bhikṣavaḥ ṣoḍaśākārā ānāpānasmṛtiḥ?",
    "K10bsu005_u:876": " hrasvaṃ vā āśvasan dīrghaṃ vā,",
    "K10bsu005_u:877": " āśvasāmīti yathābhūtaṃ prajānāti /",
    "K10bsu005_u:878": " dīrghaṃ vā praśvasan dīrghaṃ praśvasāmīti yathābhūtaṃ prajānāti /",
    "K10bsu005_u:879": " hrasvamāśvasan hrasvamāśvasāmīti yathābhūtaṃ prajānāti /",
    "K10bsu005_u:880": " hrasvaṃ vā praśvasan hrasvaṃ praśvasāmīti yathābhūtaṃ prajānāti /",
    "K10bsu005_u:881": " kāyapratisaṃvedī āśvasan kāyapratisaṃvedī āśvasāmīti yathābhūtaṃ prajānāti /",
    "K10bsu005_u:882": " kāyapratisaṃvedī praśvasan kāyapratisaṃvedī praśvasāmīti yathābhūtaṃ prajānāti /",
    "K10bsu005_u:883": " kāyasaṃskārapratisaṃvedī āśvasan kāyasaṃskārapratisaṃvedī āśvasāmīti yathābhūtaṃ prajānāti /",
    "K10bsu005_u:884": " kāyasaṃskārapratisaṃvedī āśvasan kāyasaṃskārapratisaṃvedī vā praśvasan yathābhūtaṃ prajānāti /",
    "K10bsu005_u:885": " sarvakāyapratisaṃvedī āśvasan sarvakāyapratisaṃvedī āśvasāmīti yathābhūtaṃ prajānāti /",
    "K10bsu005_u:886": " kāyasaṃskārapratisaṃvedī āśvasan kāyasaṃskārāpratisaṃvedī vā praśvasan yathābhūtaṃ",
    "K10bsu005_u:887": " prajānāti / sarvakāyapratisaṃvedī āśvasan sarvakāyapratisaṃvedī āśvasāmīti yathābhūtaṃ prajānāti /",
    "K10bsu005_u:888": " sarvakāyapratisaṃvedī praśvasan sarvakāyapratisaṃvedī vā praśvasāmīti yathābhūtaṃ prajānāti /",
    "K10bsu005_u:889": " sarvakāyasaṃskārāpratisaṃvedī āśvasan sarvakāyasaṃskārapratisaṃvedī praśvasan sarvakāya(saṃskāra)",
    "K10bsu005_u:890": " pratisaṃvedī praśvasāmīti yathābhūtaṃ prajānāti /",
    "K10bsu005_u:891": " prasrabhyanti me kāyasaṃskārā āśvasan prasrabhyanti me kāyasaṃskārā āśvasāmīti yathābhūtaṃ prajānāti /",
    "K10bsu005_u:892": " prasrabhyanti me kāyasaṃskārāḥ praśvasan prasrabhyanti me kāyasaṃskārāḥ praśvasāmīti yathābhūtaṃ prajānāti /",
    "K10bsu005_u:893": " prītipratisaṃvedī āśvasan prītipratisaṃvedī āśvasāmīti yathābhūtaṃ prajānāti /",
    "K10bsu005_u:894": " prītipratisaṃvedī praśvasan prītipratisaṃvedī (praśvasāmīti)",
    "K10bsu005_u:895": " yathābhūtaṃ prajānāti /",
    "K10bsu005_u:896": " sukhapratisaṃvedī āśvasan sukhapratisaṃvedī āśvasāmīti yathābhūtaṃ jānāti /",
    "K10bsu005_u:897": " sukhapratisaṃvedī praśvasan sukhapratisaṃvedī praśvasāmīti yathābhūtaṃ",
    "K10bsu005_u:898": " prajānāti / cittapratisaṃvedī āśvasan cittapratisaṃvedī āśvasāmīti yathābhūtaṃ prajānāti /",
    "K10bsu005_u:899": " cittapratisaṃvedī praśvasan cittapratisaṃvedī (praśvasāmīti)",
    "K10bsu005_u:900": " yathābhūtaṃ prajānāti /",
    "K10bsu005_u:901": " cittasaṃskārapratisaṃvedī āśvasan cittasaṃskārapratisaṃvedī āśvasāmīti yathābhūtaṃ (AvSū,",
    "K10bsu005_u:902": " Vaidya 324) prajānāti /",
    "K10bsu005_u:903": " cittasaṃskārapratisaṃvedī praśvasan cittasaṃskārapratisaṃvedī praśvasāmīti yathābhūtaṃ prajānāti /",
    "K10bsu005_u:904": " prasrabhyanti me cittasaṃskārāḥ (āśvasan)",
    "K10bsu005_u:905": " āśvasāmīti yathābhūtaṃ prajānāti /",
    "K10bsu005_u:906": " prasrabhyanti me cittasaṃskārāḥ praśvasan praśvasāmīti yathābhūtaṃ prajānāti /",
    "K10bsu005_u:907": " abhimodati me cittamāśvasan abhimodati me cittamāśvasāmīti yathābhūtaṃ prajānāti /",
    "K10bsu005_u:908": " abhimodati me cittaṃ praśvasan abhimodati me cittaṃ praśvasāmīti yathā(bhūtaṃ prajānāti) /",
    "K10bsu005_u:909": " vimucyati me cittamāśvasan vimucyati me cittamāśvasāmīti yathābhūtaṃ prajānāti /",
    "K10bsu005_u:910": " vimucyati me cittaṃ praśva(san vimu)",
    "K10bsu005_u:911": " cyati me cittaṃ praśvasāmīti yathābhūtaṃ prajānāti /",
    "K10bsu005_u:912": " samāhitaṃ me",
    "K10bsu005_u:913": " cittamāśvasan samāhitaṃ me cittamāśvasāmīti yathābhūtaṃ prajānāti /",
    "K10bsu005_u:914": " samāhitaṃ me cittaṃ praśvasan samāhitaṃ me cittaṃ praśvasāmīti yathābhūtaṃ prajānāti /",
    "K10bsu005_u:915": " evamanityānudarśī virāgānudarśī nirodhānudarśī pratiniḥsargānudarśī āśvasan pratiniḥsargānudarśī āśvasāmīti yathābhūtaṃ prajānāti /",
    "K10bsu005_u:916": " .........pratiniḥsargānudarśī vā praśvasan pratiniḥsargānudarśī praśvasāmīti yathābhūtaṃ prajānāti /",
    "K10bsu005_u:917": " iyaṃ bhikṣavaḥ ṣoḍaśākārā ānāpānasmṛtiḥ //",
    "K10bsu005_u:918": " [21] tatra katamāni catvāri srotaāpattyaṅgāni?",
    "K10bsu005_u:919": " iha bhikṣavaḥ śrāvako 'vetya buddhe prasādena samanvāgato bhavati - ityapi sa bhagavāṃstathāgato",
    "K10bsu005_u:920": " 'rhan samyaksaṃbuddho vidyācaraṇasaṃpannaḥ sugato lokavidanuttaraḥ puruṣadamyasārathiḥ",
    "K10bsu005_u:921": " śāstā devamanuṣyāṇāṃ buddho bhagavāniti /",
    "K10bsu005_u:922": " dharme 'vetya prasādena samanvāgato bhavati - svākhyāto bhagavatā dharmaḥ sāṃdṛṣṭiko",
    "K10bsu005_u:923": " nirjvaraḥ ākālika aupanāyikaḥ ihapaśyakaḥ pratyātmavedanīyo vijñairyaduta nadanimadanapadheyāsāṃ(?)",
    "K10bsu005_u:924": " prativinaya ālayasamuddhāto dharmopacchedaḥ śūnyatānupalambhaḥ tṛṣṇākṣayo nirodho nirvāṇam /",
    "K10bsu005_u:925": " saṃghe 'vetya prasādena samanvāgato bhavati - supratipanno bhagavataḥ āryaśrāvakasaṃgho nyāyapratipannaḥ sapratipannaḥ sāmīcipratipanno dharmānudharmapratipanno 'nudharmacārī /",
    "K10bsu005_u:926": " santi saṃghe srotāpattiphalasākṣātkriyāyai pratipannakāḥ /",
    "K10bsu005_u:927": " santi saṃghe srotāpannaḥ /",
    "K10bsu005_u:928": " santi saṃghe sakṛdāgāmiphalasākṣātkriyāyai pratipannakāḥ /",
    "K10bsu005_u:929": " santi saṃghe sakṛdāgāminaḥ",
    "K10bsu005_u:930": " / santi saṃghe anāgāmiphalasākṣātkriyāyai pratipannakāḥ /",
    "K10bsu005_u:931": " santi saṃghe anāgāminaḥ /",
    "K10bsu005_u:932": " santi saṃghe arhattvaphalasākṣātkriyāyai pratipannakāḥ /",
    "K10bsu005_u:933": " santi saṃghe arhantaḥ /",
    "K10bsu005_u:934": " yaduta cattvāri puruṣayugāni,",
    "K10bsu005_u:935": " aṣṭau puruṣapudgalāḥ /",
    "K10bsu005_u:936": " eṣa bhagavataḥ śrāvakasaṃghaḥ śraddhāsaṃpannaḥ śrutasaṃpannaḥ samādhisaṃpannaḥ prajñāsaṃpannaḥ",
    "K10bsu005_u:937": " vimuktisaṃpannaḥ vimuktijñānadarśanasaṃpannaḥ āhavanīyaḥ prāhavanīyaḥ añjalīkaraṇīyaḥ",
    "K10bsu005_u:938": " sāmīcikaraṇīyaḥ anuttaraṃ puṇyakṣetraṃ darśanīyo lokasya yaduta āryakāntaiḥ śīlaiḥ",
    "K10bsu005_u:939": " samanvāgato yāni śīlāni akhaṇḍāni acchidrāṇi adhṛtīni aśabalāni akalmaṣāṇi bhujiṣyāṇi",
    "K10bsu005_u:940": " aparāmṛṣṭāni susamastāni vijñapraśastāni jayasaṃpannāni agarhitāni vijñairiti /",
    "K10bsu005_u:941": " imāni catvāri srotaāpattyaṅgāni //",
    "K10bsu005_u:942": " [22] katamāni bhikṣavo daśa tathāgatabalāni?",
    "K10bsu005_u:943": " tathāgataḥ sthānaṃ ca sthānato yathābhūtaṃ prajānāti,",
    "K10bsu005_u:944": " asthānaṃ cāsthānato yathābhūtaṃ prajānāti /",
    "K10bsu005_u:945": " idaṃ prathamaṃ tathāgatasya (AvSū, Vaidya 325)",
    "K10bsu005_u:946": " tathāgatabalam /",
    "K10bsu005_u:947": " atītānāgatapratyutpannānāṃ karmadharmasamādānānāṃ vipākaṃ yathābhūtaṃ prajānāti /",
    "K10bsu005_u:948": " parasattvānāṃ parapudgalānāmanekādhimuktikānāṃ vipākaṃ yathābhūtaṃ prajānāti /",
    "K10bsu005_u:949": " anekalokadhātukalokānāṃ nānādhātukalokamiti yathābhūtaṃ prajānāti /",
    "K10bsu005_u:950": " parasattvānāmindriyāṇāṃ parāparajñatāṃ yathābhūtaṃ prajānāti /",
    "K10bsu005_u:951": " sarvatragāminīṃ pratipadaṃ tatratatragāminīṃ yathābhūtaṃ prajānāti /",
    "K10bsu005_u:952": " parasattvānāmindriyabalabodhyaṅgadhyānavimokṣasamādhisamāpattīnāṃ saṃkleśavyavadānāni yathābhūtaṃ prajānāti /",
    "K10bsu005_u:953": " sākāraṃ sāṅgaṃ............. śaṃsanimittamanekavidhaṃ pūrvanivāsamanusmarati /",
    "K10bsu005_u:954": " ekāmapi jātimanusmarati,",
    "K10bsu005_u:955": " dve tisraścatasro yāvadanekānyapi jātikoṭīniyutaśatasahasrāṇyanusmaratīti vistaraḥ / sa",
    "K10bsu005_u:956": " divyena cakṣuṣā atikrāntamānuṣyakeṇa sattvān paśyati cyavamānānupapadyamānānapi /",
    "K10bsu005_u:957": " kāyavāṅmanasāṃ sucaritaduścaritaiḥ sugatidurgatiṣūpapadyamānānīti vistaraḥ /",
    "K10bsu005_u:958": " āsravakṣayādanāsravāṃ cetovimuktiṃ prajñayā yathābhūtaṃ prajānāti /",
    "K10bsu005_u:959": " imāni bhikṣavo daśa tathāgatabalāni //",
    "K10bsu005_u:960": " [23] katamāni bhikṣavastathāgatasya catvāri vaiśāradyāni?",
    "K10bsu005_u:961": " iha bhagavān samyaksaṃbuddha ityātmānaṃ prajānīte /",
    "K10bsu005_u:962": " ime tvayā dharmā nābhisaṃbuddhā ityatra kaścidvādaṃ samāropayet sadevake loke samārake sabrahmake saśramaṇabrāhmaṇikāyāṃ prajāyāṃ sadevamānuṣāyām",
    "K10bsu005_u:963": " nimittametadanusamanupaśyati /",
    "K10bsu005_u:964": " nimittaṃ samanupaśyaṃstathāgato bhagavān kṣemaprāpto abhayaprāpta ārṣabhaṃ sthānaṃ prajānāti /",
    "K10bsu005_u:965": " samyakparṣadgataḥ siṃhanādaṃ nadati /",
    "K10bsu005_u:966": " brāhmaṃ cakraṃ pravartayati apravartitaṃ śramaṇena vā brāhmaṇena vā devena vā māreṇa vā kenacidvā punarloke sahadharmeṇeti /",
    "K10bsu005_u:967": " ye punastathāgatairnāntarāyikā dharmā ākhyātāḥ tānapratisevamānasya nānamantarāyet(?)",
    "K10bsu005_u:968": " yat kaścidvādamāropayet iti vistaraḥ /",
    "K10bsu005_u:969": " yā vā anena pratipadākhyātā āryā nairyāṇikā hīnāṃ pratiraṣāvamāṇo(?)",
    "K10bsu005_u:970": " na niryāyāt daketaraḥ(?)",
    "K10bsu005_u:971": " samyagduḥkhanāśāya ityatra.....kaścitpūrvavat /",
    "K10bsu005_u:972": " kṣīṇāsravasya satamātmānaṃ pratijānataḥ ime āsravā aparikṣīṇā ityatra",
    "K10bsu005_u:973": " kaścidvādamāropayet sadevaloke samārake saśramaṇabrāhmaṇikāyāṃ prajāyāṃ sadevamānuṣāyāṃ nimittamevaṃ na samanupaśyati /",
    "K10bsu005_u:974": " nimitta(ma)samanupaśyan tathāgataḥ sthāmaprāpto viharati abhayaprāpta āha(rṣa?)",
    "K10bsu005_u:975": " bhaṃ sthānaṃ prajānāti /",
    "K10bsu005_u:976": " samyakparṣadgataḥ siṃhanādaṃ nadati,",
    "K10bsu005_u:977": " brāhmaṃ cakraṃ pravartayati apravartitaṃ śramaṇena vā brāhmaṇena vā kenacidvā punarloke sahadharmeṇeti /",
    "K10bsu005_u:978": " imāni bhikṣavo bhagavatastathāgatasya catvāri vaiśāradyāni //",
    "K10bsu005_u:979": " [24] katamāstathāgatasya catasraḥ pratisaṃvidaḥ?",
    "K10bsu005_u:980": " yaduta arthapratisaṃvit dharmapratisaṃvit niruktipratisaṃvit pratibhānapratisaṃvit /",
    "K10bsu005_u:981": " imā bhikṣavaścatasraḥ pratisaṃvidaḥ //",
    "K10bsu005_u:982": " [25] katame bhikṣavo 'ṣṭādaśāveṇikā buddhadharmāḥ?",
    "K10bsu005_u:983": " nāsti tathāgatasya skhalitam,",
    "K10bsu005_u:984": " nāsti ravitam,",
    "K10bsu005_u:985": " nāsti muṣitasmṛtitā, nāsti (a?)",
    "K10bsu005_u:986": " samāhitaṃ cittam,",
    "K10bsu005_u:987": " nāsti nānātvasaṃjñā,",
    "K10bsu005_u:988": " nāstyapratisaṃkhyāyopekṣā,",
    "K10bsu005_u:989": " nāsti chandasya hāniḥ,",
    "K10bsu005_u:990": " nāsti vīryasya hāniḥ,",
    "K10bsu005_u:991": " nāsti smṛterhāniḥ,",
    "K10bsu005_u:992": " nāsti prajñāhāniḥ,",
    "K10bsu005_u:993": " nāsti vimukterhāniḥ,",
    "K10bsu005_u:994": " trivimuktijñānadarśanāni,",
    "K10bsu005_u:995": " atīte 'dhvanyasaṅgamapratihataṃ (AvSū, Vaidya 326)",
    "K10bsu005_u:996": " jñānadarśanam,",
    "K10bsu005_u:997": " anāgate 'dhvanyasaṅgamapratihataṃ jñānadarśanam,",
    "K10bsu005_u:998": " pratyutpanne 'dhvanyasaṅgamapratihataṃ jñānadarśanam,",
    "K10bsu005_u:999": " sarvakāyakarmajñānapūrvakaṃ saṃjñāparivartaḥ,",
    "K10bsu005_u:1000": " sarvavākkarmajñāpūrvaṃgamaṃ jñānānuparivartaḥ,",
    "K10bsu005_u:1001": " sarvamanaḥkarmajñānapūrvaṃgamaṃ jñānānuparivartaḥ /",
    "K10bsu005_u:1002": " ime bhikṣavastathāgatasya aṣṭādaśāveṇikā dharmāḥ //",
    "K10bsu005_u:1003": " [26] tatra katamāni tathāgatasya dvātriṃśanmahāpuruṣalakṣaṇāni?",
    "K10bsu005_u:1004": " supratiṣṭhitapādatā tathāgatasyedaṃ mahāpuruṣalakṣaṇam /",
    "K10bsu005_u:1005": " adhastāt pādatalayoścakrāṅkitapādatalatā /",
    "K10bsu005_u:1006": " āyatapārṣṇisaṃgatapādatā /",
    "K10bsu005_u:1007": " dīrghāṅgulitā /",
    "K10bsu005_u:1008": " jālahastapādatā /",
    "K10bsu005_u:1009": " mṛdutaruṇahastapādatā /",
    "K10bsu005_u:1010": " saptotsadaśarīratā /",
    "K10bsu005_u:1011": " aiṇeyajaṅghatā /",
    "K10bsu005_u:1012": " kośagatabastiguhyatā /",
    "K10bsu005_u:1013": " siṃhapūrvārdhakāyatā /",
    "K10bsu005_u:1014": " citāntarāṃsatā /",
    "K10bsu005_u:1015": " susaṃvṛtaskandhatā /",
    "K10bsu005_u:1016": " anunnāmatā /",
    "K10bsu005_u:1017": " pralambabāhutā /",
    "K10bsu005_u:1018": " viśuddhanetratā /",
    "K10bsu005_u:1019": " kambugrīvatā /",
    "K10bsu005_u:1020": " siṃhahanutā /",
    "K10bsu005_u:1021": " samacatvāriṃśaddantatā /",
    "K10bsu005_u:1022": " samāviraladantatā /",
    "K10bsu005_u:1023": " suśukladantatā /",
    "K10bsu005_u:1024": " prabhūtatanujihvatā /",
    "K10bsu005_u:1025": " rasarasāgratā /",
    "K10bsu005_u:1026": " brahmasvarakalaviṅkarutasvaratā /",
    "K10bsu005_u:1027": " abhinīlanetratā /",
    "K10bsu005_u:1028": " gopakṣmanetratā /",
    "K10bsu005_u:1029": " sūkṣmacchavitā /",
    "K10bsu005_u:1030": " suvarṇavarṇacchavitā /",
    "K10bsu005_u:1031": " ekaikaromakūpatā /",
    "K10bsu005_u:1032": " uttuṅgapradakṣiṇāvartaromatā /",
    "K10bsu005_u:1033": " indranīlakeśatā /",
    "K10bsu005_u:1034": " suśuklabhramukhāntarorṇalalāṭatā /",
    "K10bsu005_u:1035": " uṣṇīṣaśiraskatā /",
    "K10bsu005_u:1036": " nyagrodhaparimaṇḍalasamantaprāsādikatā /",
    "K10bsu005_u:1037": " mahānārāyaṇabalasamantaprāsādikatā /",
    "K10bsu005_u:1038": " tathāgatasyedaṃ mahāpuruṣasya mahāpuruṣalakṣaṇam",
    "K10bsu005_u:1039": " / imāni bhikṣavastathāgatasya mahāpuruṣalakṣaṇāni //",
    "K10bsu005_u:1040": " supratiṣṭhitau pādautathāgatasyedaṃ mahāpuruṣasya mahāpuruṣalakṣaṇaṃ pūrvaṃ dṛḍhasamādānatayā nirvṛttam /",
    "K10bsu005_u:1041": " adhastātpādatalayoścakrāṅkitapā datalatā - tathāgatasyedaṃ mahāpuruṣasya mahāpuruṣalakṣaṇaṃ pūrve parasattvājihmakaraṇatayā nirvṛttam /",
    "K10bsu005_u:1042": " āyatapādapārṣṇisaṃgatapādatā - tathāgatasyedaṃ mahāpuruṣalakṣaṇaṃ pūrve mātāpitarau satkṛtya caraṇe śuśrūṣatayābhinirvṛttam /",
    "K10bsu005_u:1043": " dīrghāṅgulikatā - tathāgatasyedaṃ mahāpuruṣasya mahāpuruṣalakṣaṇaṃ pūrve dharmārakṣāvaraṇaguptikaraṇayā nirvṛttam /",
    "K10bsu005_u:1044": " jālahastapādatā - tathāgatasyedaṃ mahāpuruṣasya mahāpuruṣalakṣaṇaṃ pūrve parivārābhedanatayā nirvṛttam /",
    "K10bsu005_u:1045": " mṛdutaruṇahastapādatātathāgatasyedaṃ mahāpuruṣasya mahāpuruṣalakṣaṇaṃ pūrve vividhaprāvaraṇānnapradānatayā nirvṛttam /",
    "K10bsu005_u:1046": " saptotsadaśarīratā - tathāgatasyedaṃ mahāpuruṣasya mahāpuruṣalakṣaṇaṃ",
    "K10bsu005_u:1047": " parakiṃkaraṇīyasaumukhyakaraṇatayā nirvṛttam /",
    "K10bsu005_u:1048": " ........viśuddhanetratā - tathāgatasyedaṃ mahāpuruṣasya mahāpuruṣalakṣaṇaṃ pūrve daśakuśalakarmapathātaptasamādānatayā nirvṛttam /",
    "K10bsu005_u:1049": " kambugrīvatā - tathāgatasyedaṃ mahāpuruṣasya mahāpuruṣalakṣaṇaṃ pūrve glāneṣu vividhabhaiṣajyānnapradānatayā nirvṛttam /",
    "K10bsu005_u:1050": " siṃhahanutā - tathāgatasyedaṃ mahāpuruṣasya mahāpuruṣalakṣaṇaṃ pūrve kuśalamūlaprayogatayā nirvṛttam /",
    "K10bsu005_u:1051": " samacatvāriṃśaddantatā - tathāgatasyedaṃ mahāpuruṣasya mahāpuruṣalakṣaṇaṃ pūrve sattvasamāśvāsanaprayogatayā nirvṛttam /",
    "K10bsu005_u:1052": " aviraladantatā - tathāgatasyedaṃ mahāpuruṣasya mahāpuruṣalakṣaṇaṃ pūrve bhinnasattvasaṃghānatayā nirvṛttam /",
    "K10bsu005_u:1053": " samadantatā - tathāgatasyedaṃ mahāpuruṣasya mahāpuruṣalakṣaṇaṃ pūrve manāpamaṇipradānatayā nirvṛttam /",
    "K10bsu005_u:1054": " suśukladantatā - tathāgatasyedaṃ mahāpuruṣasya mahāpuruṣalakṣaṇaṃ pūrve svārakṣitakāyavāṅmanaskarmatayā nirvṛttam",
    "K10bsu005_u:1055": " / prabhūta(tanu)",
    "K10bsu005_u:1056": " jihvatā - tathāgatasyedaṃ mahāpuruṣasya mahāpuruṣalakṣaṇaṃ pūrvaṃ satyabhāṣaṇatayā nirvṛttam /",
    "K10bsu005_u:1057": " rasarasāgratā - tathāgatasya (mahā)",
    "K10bsu005_u:1058": " puruṣasya mahāpuruṣalakṣaṇaṃ (AvSū, Vaidya 327)",
    "K10bsu005_u:1059": " pūrveṣvapramāṇapuṇyaskandha.....tvātmanatāparamābhiprapacchannatayā nirvṛttam /",
    "K10bsu005_u:1060": " brahmakalaviṅkarutasvaratā - tathāgatasyedaṃ mahāpuruṣasya mahāpuruṣalakṣaṇaṃ pūrve snigdhavacanasattvānāṃvanatā(?)",
    "K10bsu005_u:1061": " ānandavacanaśravaṇatayā nirvṛttam /",
    "K10bsu005_u:1062": " abhinīlanetratā - tathāgatasyedaṃ mahāpuruṣasya mahāpuruṣalakṣaṇaṃ pūrve maitravatsattvasaṃrakṣaṇatayā nirvṛttam /",
    "K10bsu005_u:1063": " gopakṣmanetratā - tathāgatasyedaṃ mahāpuruṣasya mahāpuruṣalakṣaṇaṃ pūrve a(pra?)",
    "K10bsu005_u:1064": " kṛtimātayā nirvṛttam /",
    "K10bsu005_u:1065": " sūkṣmacchavitā - tathāgatasyedaṃ mahāpuruṣasya mahāpuruṣalakṣaṇaṃ pūrve dharmasaṃgīticittasaṃrakṣaṇakarmaṇyatayā nirvṛttam /",
    "K10bsu005_u:1066": " suvarṇavarṇacchavitā - tathāgatasyedaṃ mahāpuruṣasya mahāpuruṣalakṣaṇaṃ",
    "K10bsu005_u:1067": " pūrve śayyāsanāstaraṇamanāpavacanapradānatayā nirvṛttam /",
    "K10bsu005_u:1068": " ekaikaromakūpatā - tathāgatasyedaṃ mahāpuruṣasya mahāpuruṣalakṣaṇaṃ pūrve saṃgaṇikāparivarjanatayā nirvṛttam /",
    "K10bsu005_u:1069": " pradakṣiṇāvartaromatā - tathāgatasyedaṃ mahāpuruṣaṣya mahāpuruṣalakṣaṇaṃ pūrve ācāryopādhyāyakalyāṇamitrānuśāsanipradakṣiṇagrāhitayā nirvṛttam",
    "K10bsu005_u:1070": " indranīlakeśatā - tathāgatasyedaṃ mahāpuruṣasya mahāpuruṣalakṣaṇaṃ pūrve sarvaprāṇānukampanatayā nihataloṣṭadaṇḍaśastratayā nirvṛttam /",
    "K10bsu005_u:1071": " suśuklabhramukhāntarorṇalalāṭatā - tathāgatasyedaṃ mahāpuruṣasya mahāpuruṣalakṣaṇaṃ pūrve varṇārhānāṃ varṇabhāṣaṇatayā nirvṛttam /",
    "K10bsu005_u:1072": " uṣṇīṣaśiraskatā - tathāgatasyedaṃ mahāpuruṣasya mahāpuruṣalakṣaṇaṃ pūrve gurugauravapraṇāmatayā nirvṛttam /",
    "K10bsu005_u:1073": " nyagrodhaparimaṇḍalasamantaprāsādikatā - tathāgatasyedaṃ mahāpuruṣasya mahāpuruṣalakṣaṇaṃ pūrve ātmanaḥ parasattvānāṃ ca",
    "K10bsu005_u:1074": " samādhau niyojanatayā nirvṛttam /",
    "K10bsu005_u:1075": " śarīrasamantaprāsādikatā - tathāgatasyedaṃ mahāpuruṣasya mahāpuruṣalakṣaṇaṃ pūrve",
    "K10bsu005_u:1076": " tathāgatabimbakaraṇatayā bhinnastūpapratisaṃskāratayā pareṣāṃ ca bhītānāmāśvāsanasaṃghānatayā ca nirvṛttam /",
    "K10bsu005_u:1077": " apramāṇaiḥ kuśalamūlaiśca teṣu dharmeṣu vaśavartitvāt tathāgatasya dvātriṃśanmahāpuruṣalakṣaṇāni kāye nirvṛttāni //",
    "K10bsu005_u:1078": " [27] katamāni aśītyanuvyañjanāni?",
    "K10bsu005_u:1079": " tāmranakhāśca buddhā bhagavantaḥ,",
    "K10bsu005_u:1080": " snigdhanakhāśca uttuṅganakhāśca vṛttāṅgulinakhāśca cittāṅgulayaśca anupūrvāṅgulayaśca",
    "K10bsu005_u:1081": " gūḍhaśirāśca nirgranthiśirāśca gūḍhagulphāśca siṃhavikrāntagāminaśca nāgavikrāntagāminaśca",
    "K10bsu005_u:1082": " haṃsavikrāntagāminaśca vṛṣabhavikrāntagāminaśca pradakḥiṇagāminaśca cārugāminaśca",
    "K10bsu005_u:1083": " avakragātrāśca vṛttagātrāśca anupūrvagātrāśca pṛthugurumaṇḍalāśca paripūrṇavyañjanāśca",
    "K10bsu005_u:1084": " samakramāśca śucigātrāśca mṛdugātrāśca viśuddhagātrāśca utsadagātrāśca susaṃhatagātrāśca",
    "K10bsu005_u:1085": " suvibhaktapratyaṅgāśca vitimiraśuddhalocanāśca vṛttakukṣayaśca mṛṣṭakukṣayaśca abhagnakukṣayaśca",
    "K10bsu005_u:1086": " kṣāmodarāśca gambhīranābhayaśca āvartanābhayaśca samantaprāsādikāśca śucisamācārāśca",
    "K10bsu005_u:1087": " vyapagatatilakagātrāśca tūlasadṛśasukumārapāṇayaśca snigdhapāṇirekhāśca gambhīrapāṇirekhāśca.....nirekhāśca alpāyatavadanāśca",
    "K10bsu005_u:1088": " bimbapratibimbaapratibimbadaśanavadanāśca mṛdujihvāśca tāmrajihvāśca gajagarjitajīmūtaghoṣāśca",
    "K10bsu005_u:1089": " madhuragurumañjusvarāśca vṛttadaṃṣṭrāśca tīkṣṇasamadaṃṣṭrāśca anupūrvadaṃṣṭrāśca",
    "K10bsu005_u:1090": " tuṅganāsāśca śucināsāśca viśālanayanāśca āyatalekhanāśca vi(kasi)",
    "K10bsu005_u:1091": " tapadmanayanāśca nīlotpaladalanayanāśca vyāyatapīnacakṣuṣaśca āyatabhruvaśca samaromabhruvaśca snigdhabhruvaśca pīnāyatakarṇāśca samakarṇāśca anupahatakarṇāśca (AvSū, Vaidya 328)",
    "K10bsu005_u:1092": " supariṇatalalāṭāśca suparipūrṇāśca bhramarasadṛśakeśāśca vṛttakeśāśca śuklakeśāśca",
    "K10bsu005_u:1093": " asaṃsuḍhitakeśāśca aparuṣakeśāśca suparikeśāśca śrīvatsasvastikanandyāvartacakravajrapadmamatsyādilāñchanapādatalāśca",
    "K10bsu005_u:1094": " buddhā bhagavanto bhavanti /",
    "K10bsu005_u:1095": " imāni bhikṣavastathāgatasya aśītyanuvyañjanāni kāye nirvṛtāni //",
    "K10bsu005_u:1096": " yaduktaṃ bhagavatā - dharmaṃ vo bhikṣavo deśayiṣyāmi ādau kalyāṇaṃ madhye kalyāṇaṃ paryavasāne kalyāṇaṃ svarthaṃ savyañjanam,",
    "K10bsu005_u:1097": " kevalaṃ paripūrṇaṃ pariśuddhaṃ paryavadātaṃ brahmacaryaṃ prakāśayāmi - yaduta arthaviniścayaṃ nāma dharmaparyāyamiti yato yaduktamidaṃ tat pratyuktam",
    "K10bsu005_u:1098": " bhikṣavo 'raṇyāyatanāni śūnyāgārāṇi parvatakandaragiriguhāpalālavrajāni abhrāvakāśaśmaśānavanaprasthāni.........bhikṣavo mā pramādyadhvam /",
    "K10bsu005_u:1099": " mā paścādvipratisāriṇo bhaviṣyatha /",
    "K10bsu005_u:1100": " idamasmākamanuśāsanam //",
    "K10bsu005_u:1101": " asmin khalu dharmaparyāye bhāṣyamāṇe pañcānāṃ bhikṣuśatānāmāsravebhyaścitāni vimuktāni //",
    "K10bsu005_u:1102": " idamavocadbhagavān /",
    "K10bsu005_u:1103": " āttamanasaste ca bhikṣavaḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandanniti //",
    "K10bsu005_u:1104": " ārya - arthaviniścayo nāma dharmaparyāyaḥ samāptaḥ //"
}