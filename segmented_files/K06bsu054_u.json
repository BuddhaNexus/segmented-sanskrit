{
    "K06bsu054_u:0": " (Vaidya 97)",
    "K06bsu054_u:1": " Prajñāpāramitāhṛdayasūtram /",
    "K06bsu054_u:2": " [saṃkṣiptamātṛkā //]",
    "K06bsu054_u:3": " namaḥ sarvajñāya //",
    "K06bsu054_u:4": " āryāvalokiteśvarabodhisattvo gambhīrāyāṃ prajñāpāramitāyāṃ caryāṃ caramāṇo vyavalokayati sma /",
    "K06bsu054_u:5": " pañca skandhāḥ,",
    "K06bsu054_u:6": " tāṃśca svabhāvaśūnyān paśyati sma //",
    "K06bsu054_u:7": " iha śāriputra rūpaṃ śūnyatā,",
    "K06bsu054_u:8": " śūnyataiva rūpam /",
    "K06bsu054_u:9": " rūpānna pṛthak śūnyatā,",
    "K06bsu054_u:10": " śūnyatāyā na pṛthag rūpam /",
    "K06bsu054_u:11": " yadrūpaṃ sā śūnyatā,",
    "K06bsu054_u:12": " yā śūnyatā tadrūpam //",
    "K06bsu054_u:13": " evameva vedanāsaṃjñāsaṃskāravijñānāni //",
    "K06bsu054_u:14": " ihaṃ śāriputra sarvadharmāḥ śūnyatālakṣaṇā anutpannā aniruddhā amalā na vimalā nonā na paripūrṇāḥ /",
    "K06bsu054_u:15": " tasmācchāriputra śūnyatāyāṃ na rūpam,",
    "K06bsu054_u:16": " na vedanā,",
    "K06bsu054_u:17": " na saṃjñā,",
    "K06bsu054_u:18": " na saṃskārāḥ,",
    "K06bsu054_u:19": " na vijñānāni /",
    "K06bsu054_u:20": " na cakṣuḥśrotraghrāṇajihvākāyamanāṃsi,",
    "K06bsu054_u:21": " na rūpaśabdagandharasaspraṣṭavyadharmāḥ /",
    "K06bsu054_u:22": " na cakṣurdhāturyāvanna manodhātuḥ //",
    "K06bsu054_u:23": " na vidyā nāvidyā na vidyākṣayo nāvidyākṣayo yāvanna jarāmaraṇaṃ na jarāmaraṇakṣayo na duḥkhasamudayanirodhamārgā na jñānaṃ na prāptitvam //",
    "K06bsu054_u:24": " bodhisattvasya(śca?)",
    "K06bsu054_u:25": " prajñāpāramitāmāśritya viharati cittāvaraṇaḥ /",
    "K06bsu054_u:26": " cittāvaraṇanāstitvādatrasto viparyāsātikrānto niṣṭhanirvāṇaḥ /",
    "K06bsu054_u:27": " tryadhvavyavasthitāḥ sarvabuddhāḥ prajñāpāramitāmāśritya anuttarāṃ samyaksaṃbodhimabhisaṃbuddhāḥ //",
    "K06bsu054_u:28": " tasmājjñātavyaḥ prajñāpāramitāmahāmantro mahāvidyāmantro 'nuttaramantro 'samasamamantraḥ sarvaduḥkhapraśamanaḥ satyamamithyatvāt prajñāpāramitāyāmukto mantraḥ /",
    "K06bsu054_u:29": " tadyathā - gate gate pāragate pārasaṃgate bodhi svāhā //",
    "K06bsu054_u:30": " iti prajñāpāramitāhṛdayasūtraṃ samāptam //"
}