{
  "GK20bhveni_u:0": "****************************************************************",
  "GK20bhveni_u:1": "NOTE: This e-text is converted from Unicode Devanagari encoding.",
  "GK20bhveni_u:2": "Therefore word boundaries are not spaced.",
  "GK20bhveni_u:3": "****************************************************************",
  "GK20bhveni_u:4": "###",
  "GK20bhveni_u:5": "*...** = stage",
  "GK20bhveni_u:6": "&...&: = speaker",
  "GK20bhveni_u:7": "{Pkt_n} = Prakrit Text",
  "GK20bhveni_u:8": "SktCh_n: = Sanskrit Chaya of Prakrit text",
  "GK20bhveni_u:9": "[s...] = divisions of the plot",
  "GK20bhveni_u:10": "**************************************************************************",
  "GK20bhveni_u:11": "Bhaṭṭanārāyaṇa: Veṇīsaṃhāra",
  "GK20bhveni_u:12": "DRAMATIS PERSONAE:",
  "GK20bhveni_u:13": "Stage director",
  "GK20bhveni_u:14": "Assistant of the stage director",
  "GK20bhveni_u:15": "Yudhiṣṭhira",
  "GK20bhveni_u:16": "Bhīmasena",
  "GK20bhveni_u:17": "Arjuna",
  "GK20bhveni_u:18": "Sahadeva",
  "GK20bhveni_u:19": "Kṛṣṇa",
  "GK20bhveni_u:20": "Dhṛtarāṣṭra",
  "GK20bhveni_u:21": "Duryodhana",
  "GK20bhveni_u:22": "Karṇa",
  "GK20bhveni_u:23": "Kṛpa",
  "GK20bhveni_u:24": "Aśvatthāman",
  "GK20bhveni_u:25": "Saṃjaya",
  "GK20bhveni_u:26": "Sundaraka, an attendant on Karṇa",
  "GK20bhveni_u:27": "Chamberlain of Yudhiṣṭhira",
  "GK20bhveni_u:28": "Chamberlain of Duryodhana",
  "GK20bhveni_u:29": "Rākṣasa (Rudhirapriya), an attendant on Hiḍimbā",
  "GK20bhveni_u:30": "Rākṣasa, a friend of Duryodhana",
  "GK20bhveni_u:31": "Charioteers, doorkeepers",
  "GK20bhveni_u:32": "Draupadī",
  "GK20bhveni_u:33": "Bhānumatī, wife of Duryodhana",
  "GK20bhveni_u:34": "Gāndhārī",
  "GK20bhveni_u:35": "Duḥśalā, sister of Duryodhana and wife of Jayadratha",
  "GK20bhveni_u:36": "Rākṣasī, wife of Rudhirapriya",
  "GK20bhveni_u:37": "Mother of Jayadratha",
  "GK20bhveni_u:38": "Attendants on Draupadī and Bhānumatī",
  "GK20bhveni_u:39": "***************************************************************************",
  "GK20bhveni_u:40": "veṇīsaṃhāram /",
  "GK20bhveni_u:41": "ACT_1",
  "GK20bhveni_u:42": "prathamo 'ṅkaḥ /",
  "GK20bhveni_u:43": "VERSE_1.1",
  "GK20bhveni_u:44": "niṣiddhairapyebhirlulitamakarando madhukaraiḥ $ karairindorantaśchurita iva saṃbhinnamukulaḥ &",
  "GK20bhveni_u:45": "vidhattāṃ siddhiṃ no nayanasubhagāmasya sadasaḥ ē̃ prakīrṇaḥ puṣpāṇāṃ haricaraṇayorañjalirayam // 1.1 //",
  "GK20bhveni_u:46": "api ca",
  "GK20bhveni_u:47": "VERSE_1.2",
  "GK20bhveni_u:48": "kālindyāḥ pulineṣu kelikupitāmutsṛjya rāse rasaṃ $ gacchantīmanugacchato 'śrukaluṣāṃ kaṃsadviṣo rādhikām &",
  "GK20bhveni_u:49": "tatpādapratimāniveśitapadasyodbhūtaromodgate- ē̃ rakṣuṇṇo 'nunayaḥ prasannadayitādṛṣṭasya puṣṇātu vaḥ // 1.2 //",
  "GK20bhveni_u:50": "api ca",
  "GK20bhveni_u:51": "VERSE_1.3",
  "GK20bhveni_u:52": "dṛṣṭaḥ saprema devyā kimidamiti bhayātsaṃbhramāccāsurībhiḥ $ śāntāntastattvasāraiḥ sakaruṇamṛṣibhirviṣṇunā sasmitena &",
  "GK20bhveni_u:53": "ākṛṣyāstraṃ sagarvairupaśamitavadhūsaṃbhramairdaityavīraiḥ ē̃ sānandaṃ devatābhirmayapuradahane dhūrjaṭiḥ pātu yuṣmān // 1.3 //",
  "GK20bhveni_u:54": "*nāndyante**",
  "GK20bhveni_u:55": "&sūtradhāraḥ&:",
  "GK20bhveni_u:56": "alamatiprasaṅgena /",
  "GK20bhveni_u:57": "VERSE_1.4",
  "GK20bhveni_u:58": "śravaṇāñjalipuṭapeyaṃ viracitavānbhāratākhyamamṛtaṃ yaḥ /",
  "GK20bhveni_u:59": "tamahamarāgamakṛṣṇaṃ kṛṣṇadvaipāyanaṃ vande // 1.4 //",
  "GK20bhveni_u:60": "*samantādavalokya**",
  "GK20bhveni_u:61": "tadbhavantaḥ pariṣadagresarāḥ vijñāpyaṃ naḥ kiṃcidasti /",
  "GK20bhveni_u:62": "VERSE_1.5",
  "GK20bhveni_u:63": "kusumāñjalirapara iva prakīryate kāvyabandha eṣo 'tra /",
  "GK20bhveni_u:64": "madhuliha iva madhubindūnviralānapi bhajata guṇaleśān // 1.5 //",
  "GK20bhveni_u:65_0": "tadidaṃ kavermṛgarājalakṣmaṇo bhaṭṭanārāyaṇasya kṛtiṃ veṇīsaṃhāraṃ nāma nāṭakaṃ prayoktumudyatā",
  "GK20bhveni_u:65_1": "vayam / tadatra kavipariśramānurodhādvodāttakathāvastugauravādvā navanāṭakadarśanakutūhalādvā",
  "GK20bhveni_u:65_2": "bhavadbhiravadhānaṃ dīyamānamabhyarthaye /",
  "GK20bhveni_u:66": "*nepathye**",
  "GK20bhveni_u:67_0": "bhāva tvaryatāṃ tvaryatām / ete khalvāryavidurājñayā puruṣāḥ sakalameva śailūṣajanaṃ",
  "GK20bhveni_u:67_1": "vyāharanti / pravartyantāmaparihīyamānamātodyavinyāsādikā vidhayaḥ / praveśakālaḥ",
  "GK20bhveni_u:67_2": "kila tatrabhavataḥ pārāśaryanāradatumburujāmadagnyaprabhṛtibhirmunivṛndārakairanugamyamānasya",
  "GK20bhveni_u:67_3": "bharatakulahitakāmyayā svayaṃ pratipannadautyasya devakīsūnoścakrapāṇermahārājaduryodhanaśibiraṃ",
  "GK20bhveni_u:67_4": "prati prasthātukāmasyeti /",
  "GK20bhveni_u:68": "&sūtradhāraḥ&:",
  "GK20bhveni_u:69": "*ākarṇya sānandam**",
  "GK20bhveni_u:70_0": "aho nu khalu bho bhagavatā jagatprabhavasthitinirodhaprabhaviṣṇunā viṣṇunādyānugṛhītamidaṃ",
  "GK20bhveni_u:70_1": "bharatakulaṃ sakalaṃ ca rājakamanayoḥ kurupāṇḍavarājaputrayorāhavakalpāntānalapraśamahetunā",
  "GK20bhveni_u:70_2": "svayaṃ saṃdhikāriṇā kaṃsāriṇā dūtena / tatkimiti pāripārśvika nārambhayasi kuśīlavaiḥ saha saṃgītakam /",
  "GK20bhveni_u:71": "*praviśya**",
  "GK20bhveni_u:72": "&pāripārśvikaḥ&:",
  "GK20bhveni_u:73": "bhavatu / ārambhayāmi / kaṃ samayamāśritya gīyatām /",
  "GK20bhveni_u:74": "&sūtradhāraḥ&:",
  "GK20bhveni_u:75_0": "nanvamumeva tāvaccandrātapanakṣatrakrauñcahaṃsakulasaptacchadakumudapuṇḍarīkakāśakusumaparāgadhavalitagaganadiṅmaṇḍalaṃ",
  "GK20bhveni_u:75_1": "svādujalajalāśayaṃ śaratsamayamāśritya pravartyatāṃ saṃgītakam / tathā hyasyāṃ śaradi",
  "GK20bhveni_u:76": "VERSE_1.6",
  "GK20bhveni_u:77": "satpakṣā madhuragiraḥ prasādhitāśā madoddhatārambhāḥ /",
  "GK20bhveni_u:78": "nipatanti dhārtarāṣṭrāḥ kālavaśānmedinīpṛṣṭhe // 1.6 //",
  "GK20bhveni_u:79": "&pāripārśvikaḥ&:",
  "GK20bhveni_u:80": "*sasaṃbhramam**",
  "GK20bhveni_u:81": "bhāva śāntaṃ pāpaṃ pratihatamamaṅgalam /",
  "GK20bhveni_u:82": "&sūtradhāraḥ&:",
  "GK20bhveni_u:83": "*savailakṣyasmitam**",
  "GK20bhveni_u:84": "māriṣa śaratsamayavarṇanāśaṃsayā haṃsā dhārtarāṣṭrā iti vyapadiśyante / tatkiṃ śāntaṃ pāpaṃ pratihatamamaṅgalam /",
  "GK20bhveni_u:85": "&pāripārśvikaḥ&:",
  "GK20bhveni_u:86": "na khalu na jāne / kiṃ tvamaṅgalāśaṃsayāsya vo vacanasya yatsatyaṃ kampitamiva me hṛdayam /",
  "GK20bhveni_u:87": "&sūtradhāraḥ&:",
  "GK20bhveni_u:88": "māriṣa nanu sarvamevedānīṃ pratihatamamaṅgalaṃ svayaṃ pratipannadautyena saṃdhikāriṇā kaṃsāriṇā / tathā hi",
  "GK20bhveni_u:89": "VERSE_1.7",
  "GK20bhveni_u:90": "nirvāṇavairadahanāḥ praśamādarīṇāṃ $ nandantu pāṇḍutanayāḥ saha mādhavena &",
  "GK20bhveni_u:91": "raktaprasādhitabhuvaḥ kṣatavigrahāśca ē̃ svasthā bhavantu kururājatanayāḥ sabhṛtyāḥ // 1.7 //",
  "GK20bhveni_u:92": "*nepathye / sādhikṣepam**",
  "GK20bhveni_u:93": "āḥ durātmanvṛthāmaṅgalapāṭhaka śailūṣāpasada /",
  "GK20bhveni_u:94": "VERSE_1.8",
  "GK20bhveni_u:95": "lākṣāgṛhānalaviṣānnasabhāpraveśaiḥ $ prāṇeṣu vittanicayeṣu ca naḥ prahṛtya &",
  "GK20bhveni_u:96": "ākṛṣṭapāṇḍavavadhūparidhānakeśāḥ ē̃ svasthā bhavanti mayi jīvati dhārtarāṣṭrāḥ // 1.8 //",
  "GK20bhveni_u:97": "[saṃdhyaṅga / value=“upakṣepa” resp=“V 6.69” from=“pl1“]",
  "GK20bhveni_u:98": "*sūtradhārapāripārśvikāvākarṇayataḥ**",
  "GK20bhveni_u:99": "&pāripārśvikaḥ&:",
  "GK20bhveni_u:100": "bhāva kuta etat /",
  "GK20bhveni_u:101": "&sūtradhāraḥ&:",
  "GK20bhveni_u:102": "*pṛṣṭhato vilokya**",
  "GK20bhveni_u:103_0": "aye eṣa khalu vāsudevagamanātkurusaṃdhānamamṛṣyamāṇaḥ pṛthulalāṭataṭaghaṭitavikaṭakīnāśatoraṇatriśūlāyamānabhīṣaṇabhrukuṭirāpibanniva",
  "GK20bhveni_u:103_1": "naḥ sarvāndṛṣṭipātena sahadevānugamyamānaḥ kruddho bhīmasena ita evābhivartate /",
  "GK20bhveni_u:103_2": "tanna yuktamasya purataḥ sthātum / tadita āvāmanyatra gacchāvaḥ /",
  "GK20bhveni_u:104": "*iti niṣkrāntau**",
  "GK20bhveni_u:105": "prastāvanā /",
  "GK20bhveni_u:106": "*tataḥ praviśati sahadevānugamyamānaḥ kruddho bhīmasenaḥ**",
  "GK20bhveni_u:107": "&bhīmasenaḥ&:",
  "GK20bhveni_u:108": "āḥ durātmanvṛthāmaṅgalapāṭhaka śailūṣāpasada /*lākṣāgṛhetyādi punaḥ paṭhati**",
  "GK20bhveni_u:109": "&sahadevaḥ&:",
  "GK20bhveni_u:110": "*sānunayam**",
  "GK20bhveni_u:111_0": "ārya marṣaya marṣaya / anumatameva no bharataputrasyāsya vacanam / nirvāṇavairadahanā",
  "GK20bhveni_u:111_1": "iti yathārthameva / sabhṛtyāḥ kuravaḥ kṣatajālaṃkṛtavasuṃdharāḥ kṣataśarīrāśca svargasthā",
  "GK20bhveni_u:111_2": "bhavantviti bravīti /",
  "GK20bhveni_u:112": "&bhīmasenaḥ&:",
  "GK20bhveni_u:113": "*sopālambham**",
  "GK20bhveni_u:114": "na khalu na khalvamaṅgalāni cintayitumarhanti bhavantaḥ kauravāṇām / saṃdheyāste bhrātaro yuṣmākam /",
  "GK20bhveni_u:115": "&sahadevaḥ&:",
  "GK20bhveni_u:116": "*saroṣam**",
  "GK20bhveni_u:117": "ārya",
  "GK20bhveni_u:118": "VERSE_1.9",
  "GK20bhveni_u:119": "dhṛtarāṣṭrasya tanayānkṛtavairānpade pade /",
  "GK20bhveni_u:120": "rājā na cenniṣeddhā syātkaḥ kṣameta tavānujaḥ // 1.9 //",
  "GK20bhveni_u:121": "&bhīmasenaḥ&:",
  "GK20bhveni_u:122": "evamidam / ata evāhamadyaprabhṛti bhinno bhavadbhyaḥ / paśya /",
  "GK20bhveni_u:123": "VERSE_1.10",
  "GK20bhveni_u:124": "pravṛddhaṃ yadvairaṃ mama khalu śiśoreva kurubhi- $ rna tatrāryo heturna bhavati kirīṭī na ca yuvām &",
  "GK20bhveni_u:125": "jarāsaṃdhasyoraḥsthalamiva virūḍhaṃ punarapi ē̃ krudhā saṃdhiṃ bhīmo vighaṭayati yūyaṃ ghaṭayata // 1.10 //",
  "GK20bhveni_u:126": "[saṃdhyaṅga / value=“parikara” resp=“V” from=“pl2“]",
  "GK20bhveni_u:127": "&sahadevaḥ&:",
  "GK20bhveni_u:128": "*sānunayam**",
  "GK20bhveni_u:129": "ārya evamatisaṃbhṛtakrodheṣu yuṣmāsu kadācitkhidyate guruḥ /",
  "GK20bhveni_u:130": "&bhīmasenaḥ&:",
  "GK20bhveni_u:131": "kiṃ nāma khidyate guruḥ / guruḥ khedamapi jānāti / paśya /",
  "GK20bhveni_u:132": "VERSE_1.11",
  "GK20bhveni_u:133": "tathābhūtāṃ dṛṣṭvā nṛpasadasi pāñcālatanayāṃ $ vane vyādhaiḥ sārdhaṃ suciramuṣitaṃ valkaladharaiḥ &",
  "GK20bhveni_u:134": "virāṭasyāvāse sthitamanucitārambhanibhṛtaṃ ē̃ guruḥ khedaṃ khinne mayi bhajati nādyāpi kuruṣu // 1.11 //",
  "GK20bhveni_u:135": "tatsahadeva nivartasva / evaṃ cāticirapravṛddhāmarṣoddīptasya bhīmasya vacanādvijñāpaya rājānam /",
  "GK20bhveni_u:136": "&sahadevaḥ&:",
  "GK20bhveni_u:137": "ārya kimiti /",
  "GK20bhveni_u:138": "&bhīmasenaḥ&:",
  "GK20bhveni_u:139": "evaṃ vijñāpaya /",
  "GK20bhveni_u:140": "VERSE_1.12",
  "GK20bhveni_u:141": "yuṣmacchāsanalaṅghanāṃhasi mayā magnena nāma sthitaṃ $ prāptā nāma vigarhaṇā sthitimatāṃ madhye 'nujānāmapi &",
  "GK20bhveni_u:142": "krodhollāsitaśoṇitāruṇagadasyocchindataḥ kauravā- ē̃ nadyaikaṃ divasaṃ mamāsi na gururnāhaṃ vidheyastava // 1.12 //",
  "GK20bhveni_u:143": "*ityuddhataṃ parikrāmati**",
  "GK20bhveni_u:144": "&sahadevaḥ&:",
  "GK20bhveni_u:145": "*tamevānugacchannātmagatam**",
  "GK20bhveni_u:146": "aye kathamāryaḥ pāñcālyāścatuḥśālaṃ praviṣṭaḥ / bhavatu tāvadahamatraiva tiṣṭhāmi /*iti sthitaḥ**",
  "GK20bhveni_u:147": "&bhīmasenaḥ&:",
  "GK20bhveni_u:148": "*pratinivṛtyāvalokya ca**",
  "GK20bhveni_u:149": "sahadeva gaccha tvaṃ gurumanuvartasva / ahamapyāyudhāgāraṃ praviśyāyudhasahāyo bhavāmi /",
  "GK20bhveni_u:150": "&sahadevaḥ&:",
  "GK20bhveni_u:151": "ārya nedamāyudhāgāraṃ pāñcālyāścatuḥśālamidam /",
  "GK20bhveni_u:152": "&bhīmasenaḥ&:",
  "GK20bhveni_u:153": "*savitarkam**",
  "GK20bhveni_u:154": "kiṃ nāma nedamāyudhāgāraṃ pāñcālyāścatuḥśālamidam /*kiṃcidvihasya saharṣam**",
  "GK20bhveni_u:155": "āmantrayitavyā mayā pāñcālī /*sapraṇayaṃ sahadevaṃ haste gṛhītvā**",
  "GK20bhveni_u:156": "vatsa āgamyatām / yadāryaḥ kurubhiḥ saṃdhānamicchannasmānpīḍayati tadbhavānapi paśyatu /",
  "GK20bhveni_u:157": "*ubhau praveśaṃ nāṭayataḥ**",
  "GK20bhveni_u:158": "&sahadevaḥ&:",
  "GK20bhveni_u:159": "ārya idamāsanamāstīrṇam / atropaviśya pratipālayatvāryaḥ kṛṣṇāgamanam /",
  "GK20bhveni_u:160": "&bhīmasenaḥ&:",
  "GK20bhveni_u:161": "*upaviśya**",
  "GK20bhveni_u:162": "vatsa kṛṣṇāgamanamityanenopodghātena smṛtam / atha bhagavānkṛṣṇaḥ kena paṇena saṃdhiṃ kartuṃ suyodhanaṃ prati prahitaḥ /",
  "GK20bhveni_u:163": "&sahadevaḥ&:",
  "GK20bhveni_u:164": "ārya pañcabhirgrāmaiḥ /",
  "GK20bhveni_u:165": "&bhīmasenaḥ&:",
  "GK20bhveni_u:166": "*karṇau pidhāya**",
  "GK20bhveni_u:167": "ahaha hanta devasyājātaśatrorapyayamīdṛśastejopakarṣa iti yatsatyaṃ kampitamiva me hṛdayam /*parivṛtya sthitvā**",
  "GK20bhveni_u:168": "tadvatsa na tvayā kathitaṃ na mayā śrutam /",
  "GK20bhveni_u:169": "VERSE_1.13",
  "GK20bhveni_u:170": "yattadūrjitamatyugraṃ kṣātraṃ tejo 'sya bhūpateḥ /",
  "GK20bhveni_u:171": "dīvyatākṣaistadānena nūnaṃ tadapi hāritam // 1.13 //",
  "GK20bhveni_u:172": "*nepathye**",
  "GK20bhveni_u:173": "{Pkt_1}samassasadu samassasadu bhaṭṭiṇī /",
  "GK20bhveni_u:174": "SktCh_1: samāśvasitu samāśvasitu bhaṭṭinī /",
  "GK20bhveni_u:175": "&sahadevaḥ&:",
  "GK20bhveni_u:176": "*nepathyābhimukhamavalokyātmagatam**",
  "GK20bhveni_u:177": "aye kathaṃ yājñasenī muhurupacīyamānabāṣpapaṭalasthagitanayanāryasamīpamupasarpati / tatkaṣṭataramāpatitam /",
  "GK20bhveni_u:178": "VERSE_1.14",
  "GK20bhveni_u:179": "yadvaidyutamiva jyotirārye kruddhe 'dya saṃbhṛtam /",
  "GK20bhveni_u:180": "tatprāvṛḍiva kṛṣṇeyaṃ nūnaṃ saṃvardhayiṣyati // 1.14 //",
  "GK20bhveni_u:181": "*tataḥ praviśati yathānirdiṣṭā draupadī ceṭī ca / draupadī sāsraṃ niśvasiti**",
  "GK20bhveni_u:182": "&ceṭī&:",
  "GK20bhveni_u:183": "{Pkt_2}samassasadu samassasadu bhaṭṭiṇī / abaṇaissadi de maṇṇuṃ ṇiccāṇubaddhakuruvelo kumālo bhīmaseṇo /",
  "GK20bhveni_u:184": "SktCh_2:",
  "GK20bhveni_u:185": "samāśvasitu samāśvasitu bhaṭṭinī / apaneṣyati te manyuṃ nityānubaddhakuruvairaḥ kumāro bhīmasenaḥ /",
  "GK20bhveni_u:186": "&draupadī&:",
  "GK20bhveni_u:187": "{Pkt_3}hañje buddhimadie hodi edaṃ jai mahārāassa paḍiulo huvissadi /",
  "GK20bhveni_u:188": "SktCh_3: hañje buddhimatike bhavatyetadyadi mahārājasya pratikūlo bhaviṣyati /",
  "GK20bhveni_u:189": "&ceṭī&:",
  "GK20bhveni_u:190": "{Pkt_4}*vilokya**",
  "GK20bhveni_u:191": "eso kumālo ciṭṭhadi / tā ṇaṃ ubasappadu bhaṭṭiṇī /",
  "GK20bhveni_u:192": "SktCh_4: eṣa kumārastiṣṭhati / tadenamupasarpatu bhaṭṭinī /",
  "GK20bhveni_u:193": "&draupadī&:",
  "GK20bhveni_u:194": "{Pkt_5}hañje evvaṃ karemha /",
  "GK20bhveni_u:195": "SktCh_5: hañje evaṃ kurvaḥ /",
  "GK20bhveni_u:196": "*iti parikrāmataḥ**",
  "GK20bhveni_u:197": "&ceṭī&:",
  "GK20bhveni_u:198": "{Pkt_6}*upasṛtya**",
  "GK20bhveni_u:199": "jaadu jaadu kumālo /",
  "GK20bhveni_u:200": "SktCh_6: jayatu jayatu kumāraḥ /",
  "GK20bhveni_u:201": "&bhīmasenaḥ&:",
  "GK20bhveni_u:202": "*aśṛṇvanyattadūrjitamiti punaḥ paṭhati**",
  "GK20bhveni_u:203": "&ceṭī&:",
  "GK20bhveni_u:204": "{Pkt_7}*parivṛtya**",
  "GK20bhveni_u:205": "bhaṭṭiṇi parikubido via kumālo lakkhīadi /",
  "GK20bhveni_u:206": "SktCh_7: bhaṭṭini parikupita iva kumāraḥ lakṣyate /",
  "GK20bhveni_u:207": "&draupadī&:",
  "GK20bhveni_u:208": "{Pkt_8}hañje jai evvaṃ tā avahīraṇā bi esā maṃ assāsaadi / tā ettha ubaviṭṭhā bhavia suṇomi dāva ṇāhassa vavasidaṃ /",
  "GK20bhveni_u:209": "SktCh_8:",
  "GK20bhveni_u:210": "hañje yadyevaṃ tadavadhīraṇāpyeṣā māmāśvāsayati / tadatropaviṣṭā bhūtvā śṛṇomi tāvannāthasya vyavasitam /",
  "GK20bhveni_u:211": "*ubhe tathā kurutaḥ**",
  "GK20bhveni_u:212": "&bhīmasenaḥ&:",
  "GK20bhveni_u:213": "*sakrodhaṃ sahadevamadhikṛtya**",
  "GK20bhveni_u:214": "kiṃ nāma pañcabhirgrāmaiḥ saṃdhiḥ /",
  "GK20bhveni_u:215": "VERSE_1.15",
  "GK20bhveni_u:216": "mathnāmi kauravaśataṃ samare na kopā- $ dduḥśāsanasya rudhiraṃ na pibāmyurastaḥ &",
  "GK20bhveni_u:217": "saṃcūrṇayāmi gadayā na suyodhanorū ē̃ saṃdhiṃ karotu bhavatāṃ nṛpatiḥ paṇena // 1.15 //",
  "GK20bhveni_u:218": "&draupadī&:",
  "GK20bhveni_u:219": "{Pkt_9}*saharṣaṃ janāntikam**",
  "GK20bhveni_u:220": "ṇāha assudapuvvaṃ khu de īdisaṃ vaaṇaṃ / tā puṇo bi dāva bhaṇāhi /",
  "GK20bhveni_u:221": "SktCh_9: nātha aśrutapūrvaṃ khalu ta īdṛśaṃ vacanam / tatpunarapi tāvadbhaṇa /",
  "GK20bhveni_u:222": "&bhīmasenaḥ&:",
  "GK20bhveni_u:223": "*aśṛṇvanneva mathnāmītyādi punaḥ paṭhati**",
  "GK20bhveni_u:224": "&sahadevaḥ&:",
  "GK20bhveni_u:225": "ārya kiṃ mahārājasya saṃdeśo 'vyutpanna iva gṛhītaḥ /",
  "GK20bhveni_u:226": "&bhīmasenaḥ&:",
  "GK20bhveni_u:227": "kā punaratra vyutpattiḥ /",
  "GK20bhveni_u:228": "&sahadevaḥ&:",
  "GK20bhveni_u:229": "ārya evaṃ guraṇā saṃdiṣṭam /",
  "GK20bhveni_u:230": "&bhīmasenaḥ&:",
  "GK20bhveni_u:231": "kasya /",
  "GK20bhveni_u:232": "&sahadevaḥ&:",
  "GK20bhveni_u:233": "suyodhanasya /",
  "GK20bhveni_u:234": "&bhīmasenaḥ&:",
  "GK20bhveni_u:235": "kimiti /",
  "GK20bhveni_u:236": "&sahadevaḥ&:",
  "GK20bhveni_u:237": "VERSE_1.16",
  "GK20bhveni_u:238": "indraprasthaṃ vṛkaprasthaṃ jayantaṃ vāraṇāvatam /",
  "GK20bhveni_u:239": "prayaccha caturo grāmānkaṃcidekaṃ tu pañcamam // 1.16 //",
  "GK20bhveni_u:240": "&bhīmasenaḥ&:",
  "GK20bhveni_u:241": "tataḥ kim /",
  "GK20bhveni_u:242": "&sahadevaḥ&:",
  "GK20bhveni_u:243": "tadevamanayā pratināmagrāmaprārthanayā pañcamasya cākīrtanādviṣabhojanajatugṛhadāhadyūtasabhādyapakārasthānodghāṭanamevedaṃ manye /",
  "GK20bhveni_u:244": "&bhīmasenaḥ&:",
  "GK20bhveni_u:245": "*sāṭopam**",
  "GK20bhveni_u:246": "vatsa evaṃ kṛte kiṃ kṛtaṃ bhavati /",
  "GK20bhveni_u:247": "&sahadevaḥ&:",
  "GK20bhveni_u:248": "ārya evaṃ kṛte loke tāvatsvagotrakṣayāśaṅki hṛdayamāviṣkṛtaṃ bhavati kururājasyāsaṃdheyatā ca darśitā bhavati /",
  "GK20bhveni_u:249": "&bhīmasenaḥ&:",
  "GK20bhveni_u:250_0": "sarvamapyetadanarthakam / kururājasya tāvadasaṃdheyatā tadaiva niveditā yadaivāsmābhirito",
  "GK20bhveni_u:250_1": "vanaṃ gacchadbhiḥ sarvaireva kurukulasya nidhanaṃ pratijñātam / loke 'pi ca dhārtarāṣṭrakulakṣayaḥ",
  "GK20bhveni_u:250_2": "kiṃ lajjākaro bhavatām / api ca re mūrkha",
  "GK20bhveni_u:251": "VERSE_1.17",
  "GK20bhveni_u:252": "yuṣmānhrepayati krodhālloke śatrukulakṣayaḥ /",
  "GK20bhveni_u:253": "na lajjayati dārāṇāṃ sabhāyāṃ keśakarṣaṇam // 1.17 //",
  "GK20bhveni_u:254": "&draupadī&:",
  "GK20bhveni_u:255": "{Pkt_10}*janāntikam**",
  "GK20bhveni_u:256": "ṇāha ṇa lajjanti ede / tumaṃ bi dāva mā visumarehi /",
  "GK20bhveni_u:257": "SktCh_10: nātha na lajjanta ete / tvamapi tāvanmā vismārṣīḥ /",
  "GK20bhveni_u:258": "&bhīmasenaḥ&:",
  "GK20bhveni_u:259": "*sasmaraṇam**",
  "GK20bhveni_u:260": "vatsa kathaṃ cirayati pāñcālī /",
  "GK20bhveni_u:261": "&sahadevaḥ&:",
  "GK20bhveni_u:262": "ārya kā khalu velā tatrabhavatyāḥ prāptāyāḥ / kiṃ tu roṣāveśavaśādāgatāpyāryeṇa nopalakṣitā /",
  "GK20bhveni_u:263": "&bhīmasenaḥ&:",
  "GK20bhveni_u:264": "*dṛṣṭvā sādarām**",
  "GK20bhveni_u:265": "devi samuddhatāmarṣairasmābhirāgatāpi bhavatī nopalakṣitā / ato na manyuṃ kartumarhasi /",
  "GK20bhveni_u:266": "&draupadī&:",
  "GK20bhveni_u:267": "{Pkt_11}ṇāha udāsīṇesu tumhesu maṇṇū ṇa uṇa kubidesu /",
  "GK20bhveni_u:268": "SktCh_11: nātha udāsīneṣu yuṣmāsu manyurna punaḥ kupiteṣu /",
  "GK20bhveni_u:269": "&bhīmasenaḥ&:",
  "GK20bhveni_u:270": "yadyevamapagataparībhavamātmānaṃ samarthayasva /*hastaṃ gṛhītvā pārśve samupaveśya mukhamavalokya**",
  "GK20bhveni_u:271": "kiṃ punaratrabhavatīmudvignāmivopalakṣayāmi /",
  "GK20bhveni_u:272": "&draupadī&:",
  "GK20bhveni_u:273": "{Pkt_12}ṇāha kiṃ uvveakālaṇaṃ tumhesu saṇṇihidesu /",
  "GK20bhveni_u:274": "SktCh_12: nātha kimudvegakāraṇaṃ yuṣmāsu saṃnihiteṣu /",
  "GK20bhveni_u:275": "&bhīmasenaḥ&:",
  "GK20bhveni_u:276": "kimiti nāvedayasi /*keśānavalokya**",
  "GK20bhveni_u:277": "atha vā kimāveditena",
  "GK20bhveni_u:278": "VERSE_1.18",
  "GK20bhveni_u:279": "jīvatsu pāṇḍuputreṣu dūramaproṣiteṣu ca /",
  "GK20bhveni_u:280": "pāñcālarājatanayā vahate yadimāṃ daśām // 1.18 //",
  "GK20bhveni_u:281": "&draupadī&:",
  "GK20bhveni_u:282": "{Pkt_13}hañje buddhimadie ṇivedehi dāva ṇāhassa / ko aṇṇo maha parihaveṇa khijjadi /",
  "GK20bhveni_u:283": "SktCh_13: hañje buddhimatike nivedaya tāvannāthasya / ko 'nyo mama parībhavena khidyate /",
  "GK20bhveni_u:284": "&ceṭī&:",
  "GK20bhveni_u:285": "{Pkt_14}jaṃ devī āṇavedi /*bhīmamupasṛtyāñjaliṃ baddhvā**",
  "GK20bhveni_u:286": "kumāla ido bi ahiaṃ ajja maṇṇukālaṇaṃ āsī devīe /",
  "GK20bhveni_u:287": "SktCh_14: yaddevyājñāpayati / kumāra ito 'pyadhikamadya manyukāraṇamāsīddevyāḥ /",
  "GK20bhveni_u:288": "&bhīmasenaḥ&:",
  "GK20bhveni_u:289": "kiṃ nāmāsmādapyadhikataram / tatkathaya kathaya /",
  "GK20bhveni_u:290": "VERSE_1.19",
  "GK20bhveni_u:291": "kauravyavaṃśadāve 'sminka eṣa śalabhāyate /",
  "GK20bhveni_u:292": "muktaveṇīṃ spṛśannenāṃ kṛṣṇāṃ dhūmaśikhāmiva // 1.19 //",
  "GK20bhveni_u:293": "&ceṭī&:",
  "GK20bhveni_u:294": "{Pkt_15}suṇādu kumālo / ajja khu devī ambāsahidā subhaddappamuheṇa sabattivaggeṇa parivudā ajjāe gandhālīe pādavandaṇaṃ kāduṃ gadā āsī /",
  "GK20bhveni_u:295": "SktCh_15:",
  "GK20bhveni_u:296": "śṛṇotu kamāraḥ / adya khalu devyambāsahitā subhadrāpramukheṇa sapatnīvargeṇa parivṛtāryāyā gāndhāryāḥ pādavandanaṃ kartuṃ gatāsīt /",
  "GK20bhveni_u:297": "&bhīmasenaḥ&:",
  "GK20bhveni_u:298": "yuktametat / vandyāḥ khalu guravaḥ / tatastataḥ /",
  "GK20bhveni_u:299": "&ceṭī&:",
  "GK20bhveni_u:300": "{Pkt_16}tado paḍiṇiuttamāṇā bhāṇumadīe diṭṭhā /",
  "GK20bhveni_u:301": "SktCh_16: tataḥ pratinivartamānā bhānumatyā dṛṣṭā /",
  "GK20bhveni_u:302": "&bhīmasanaḥ&:",
  "GK20bhveni_u:303": "*sakrodham**",
  "GK20bhveni_u:304": "āḥ śatrorbhāryayā dṛṣṭā / hanta sthānaṃ krodhasya devyāḥ / tatastataḥ /",
  "GK20bhveni_u:305": "&ceṭī&:",
  "GK20bhveni_u:306": "{Pkt_17}tado tāe deviṃ pekkhia sahīvaaṇadiṇṇadiṭṭhīe sagavvaṃ īsi vihasia bhaṇidaṃ /",
  "GK20bhveni_u:307": "SktCh_17: tatastayā devīṃ prekṣya sakhīvadanadattadṛṣṭyā sagarvamīṣadvihasya bhaṇitam /",
  "GK20bhveni_u:308": "&bhīmasenaḥ&:",
  "GK20bhveni_u:309": "na kevalaṃ dṛṣṭoktā ca / aho kiṃ kurmaḥ / tatastataḥ /",
  "GK20bhveni_u:310": "&ceṭī&:",
  "GK20bhveni_u:311": "{Pkt_18}ai jaṇṇaseṇi pañca gāmā patthīanti tti suṇīadi / kīsa dāṇiṃ bi de kesā ṇa saṃjamīanti /",
  "GK20bhveni_u:312": "SktCh_18:",
  "GK20bhveni_u:313": "ayi yājñaseni pañcagrāmāḥ prārthyanta iti śrūyate / kasmādidānīmapi te keśā na saṃyamyante /",
  "GK20bhveni_u:314": "&bhīmasenaḥ&:",
  "GK20bhveni_u:315": "sahadeva śrutam /",
  "GK20bhveni_u:316": "&sahadevaḥ&:",
  "GK20bhveni_u:317": "kimihocyate / duryodhanakalatraṃ hi sā / paśya /",
  "GK20bhveni_u:318": "VERSE_1.20",
  "GK20bhveni_u:319": "strīṇāṃ hi sāhacaryādbhavanti cetāṃsi bhartṛsadṛśāni /",
  "GK20bhveni_u:320": "madhurāpi hi mūrcchayate viṣaviṭapisamāśritā vallī // 1.20 //",
  "GK20bhveni_u:321": "&bhīmasenaḥ&:",
  "GK20bhveni_u:322": "buddhimatike tato devyā kimabhihitam /",
  "GK20bhveni_u:323": "&ceṭī&:",
  "GK20bhveni_u:324": "{Pkt_19}kumāla jai parijaṇahīṇā bhave tado devī bhaṇādi /",
  "GK20bhveni_u:325": "SktCh_19: kumāra yadi parijanahīnā bhavettadā devī bhaṇati /",
  "GK20bhveni_u:326": "&bhīmasenaḥ&:",
  "GK20bhveni_u:327": "kiṃ punarabhihitaṃ bhavatyā /",
  "GK20bhveni_u:328": "&ceṭī&:",
  "GK20bhveni_u:329": "{Pkt_20}mae evvaṃ bhaṇidaṃ / ai bhāṇumadi tumhāṇaṃ amukkesu kesesu kahaṃ amhāṇaṃ devīe kesā saṃjamīanti tti /",
  "GK20bhveni_u:330": "SktCh_20:",
  "GK20bhveni_u:331": "mayā evaṃ bhaṇitam / ayi bhānumati yuṣmākamamukteṣu keśeṣu kathamasmākaṃ devyāḥ keśāḥ saṃyamyanta iti /",
  "GK20bhveni_u:332": "&bhīmasenaḥ&:",
  "GK20bhveni_u:333": "*saparitoṣam**",
  "GK20bhveni_u:334": "sādhu buddhimatike sādhu / tadabhihitaṃ yadasmatparijanocitam /*svābharaṇāni buddhimatikāyai prayacchati**",
  "GK20bhveni_u:335": "atrabhavati pāñcālarājatanaye śrūyatām / acireṇaiva kālena",
  "GK20bhveni_u:336": "VERSE_1.21",
  "GK20bhveni_u:337": "cañcadbhujabhramitacaṇḍagadābhighāta- $ saṃcūrṇitoruyugalasya suyodhanasya &",
  "GK20bhveni_u:338": "styānāvanaddhaghanaśoṇitaśoṇapāṇi- ē̃ ruttaṃsayiṣyati kacāṃstava devi bhīmaḥ // 1.21 //",
  "GK20bhveni_u:339": "[saṃdhyaṅga / value=“parinyāsa” resp=“V 6.71” from=“pl3“]",
  "GK20bhveni_u:340": "&draupadī&:",
  "GK20bhveni_u:341": "{Pkt_21}kiṃ ṇāha dukkaraṃ tue parikubideṇa /",
  "GK20bhveni_u:342": "aṇugeṇhantu edaṃ vavasidaṃ de bhādaro /",
  "GK20bhveni_u:343": "SktCh_21: kiṃ nātha duṣkaraṃ tvayā parikupitena / anugṛhṇantvetadvyavasitaṃ te bhrātaraḥ /",
  "GK20bhveni_u:344": "[saṃdhyaṅga / value=“vilobhana” resp=“V 6.72” from=“ch21” to=“pl4“]",
  "GK20bhveni_u:345": "&sahadevaḥ&:",
  "GK20bhveni_u:346": "anugṛhītametadasmābhiḥ /",
  "GK20bhveni_u:347": "*nepathye mahānkalakalaḥ / sarve savismayamākarṇayanti**",
  "GK20bhveni_u:348": "&bhīmasenaḥ&:",
  "GK20bhveni_u:349": "VERSE_1.22",
  "GK20bhveni_u:350": "manthāyastārṇavāmbhaḥplutakuharavalanmandaradhvānadhīraḥ $ koṇāghāteṣu garjatpralayaghanaghaṭānyo 'nyasaṃghaṭṭacaṇḍaḥ &",
  "GK20bhveni_u:351": "kṛṣṇākrodhāgradūtaḥ kurukulanidhanotpātanirghātavātaḥ ē̃ kenāsmatsiṃhanādapratirasitasakho dundubhistāḍyate 'yam // 1.22 //",
  "GK20bhveni_u:352": "*praviśya saṃbhrāntaḥ**",
  "GK20bhveni_u:353": "&kañcukī&:",
  "GK20bhveni_u:354": "kumāra eṣa khalu bhagavānvāsudevaḥ /",
  "GK20bhveni_u:355": "*sarve kṛtāñjalayaḥ samuttiṣṭhanti**",
  "GK20bhveni_u:356": "&bhīmasenaḥ&:",
  "GK20bhveni_u:357": "*sasaṃbhramam**",
  "GK20bhveni_u:358": "kvāsau bhagavān /",
  "GK20bhveni_u:359": "&kañcukī&:",
  "GK20bhveni_u:360": "pāṇḍavapakṣapātāmarṣitena suyodhanena saṃyantumārabdhaḥ /",
  "GK20bhveni_u:361": "*sarve saṃbhramaṃ nāṭayanti**",
  "GK20bhveni_u:362": "&bhīmasenaḥ&:",
  "GK20bhveni_u:363": "kiṃ saṃyataḥ /",
  "GK20bhveni_u:364": "&kañcukī&:",
  "GK20bhveni_u:365": "na hi na hi saṃyantumārabdhaḥ /",
  "GK20bhveni_u:366": "&bhīmasenaḥ&:",
  "GK20bhveni_u:367": "kiṃ kṛtaṃ devena /",
  "GK20bhveni_u:368": "&kañcukī&:",
  "GK20bhveni_u:369": "tataḥ sa mahātmā darśitaviśvarūpatejaḥsaṃpātamūrcchitamavadhūya kurukulamasmacchibirasaṃniveśamanuprāptaḥ / kamāramavilambitaṃ draṣṭumicchati /",
  "GK20bhveni_u:370": "&bhīmasenaḥ&:",
  "GK20bhveni_u:371": "*sopahāsam**",
  "GK20bhveni_u:372": "kiṃ nāma durātmā suyodhano bhagavantaṃ saṃyantumicchati /*ākāśe dattadṛṣṭiḥ**",
  "GK20bhveni_u:373": "āḥ durātmankurukulapāṃsana evamatikrāntamaryāde tvayi nimittamātreṇa pāṇḍavakrodhena bhavitavyam /",
  "GK20bhveni_u:374": "&sahadevaḥ&:",
  "GK20bhveni_u:375": "ārya kimasau durātmā suyodhano vāsudevamapi bhagavantaṃ svena rūpeṇa na jānāti /",
  "GK20bhveni_u:376": "&bhīmasenaḥ&:",
  "GK20bhveni_u:377": "vatsa mūḍhaḥ khalvayaṃ durātmā / kathaṃ jānātu / paśya /",
  "GK20bhveni_u:378": "VERSE_1.23",
  "GK20bhveni_u:379": "ātmārāmā vihitamatayo nirvikalpe samādhau $ jñānodrekādvighaṭitatamogranthayaḥ sattvaniṣṭhāḥ &",
  "GK20bhveni_u:380": "yaṃ vīkṣante kamapi tamasāṃ jyotiṣāṃ vā parastā- ē̃ ttaṃ mohāndhaḥ kathamayamamuṃ vettu devaṃ purāṇam // 1.23 //",
  "GK20bhveni_u:381": "ārya jayaṃdhara kimidānīmadhyavasyati guruḥ /",
  "GK20bhveni_u:382": "&kañcukī&:",
  "GK20bhveni_u:383": "svayameva gatvā mahārājasyādhyavasitaṃ jñāsyati kumāraḥ /",
  "GK20bhveni_u:384": "*iti niṣkrāntaḥ**",
  "GK20bhveni_u:385": "*nepathye kalakalānantaram**",
  "GK20bhveni_u:386": "bho bho drupadavirāṭavṛṣṇyandhakasahadevaprabhṛtayo 'smadakṣauhiṇīpatayaḥ kauravacamūpradhānayodhāśca śṛṇvantu bhavantaḥ /",
  "GK20bhveni_u:387": "VERSE_1.24",
  "GK20bhveni_u:388": "yatsatyavratabhaṅgabhīrumanasā yatnena mandīkṛtaṃ $ yadvismartumapīhitaṃ śamavatā śāntiṃ kulasyecchatā &",
  "GK20bhveni_u:389": "taddyūtāraṇisaṃbhṛtaṃ nṛpavadhūkeśāmbarākarṣaṇaiḥ ē̃ krodhajyotiridaṃ mahatkuruvane yaudhiṣṭhiraṃ jṛmbhate // 1.24 //",
  "GK20bhveni_u:390": "&bhīmasenaḥ&:",
  "GK20bhveni_u:391": "*ākarṇya / saharṣam**",
  "GK20bhveni_u:392": "jṛmbhatāṃ jṛmbhatāmapratihataprasaramāryasya krodhajyotiḥ /",
  "GK20bhveni_u:393": "&draupadī&:",
  "GK20bhveni_u:394": "{Pkt_22}ṇāha kiṃ dāṇiṃ eso palaajalaharatthaṇidamaṃsalo khaṇe khaṇe samaradunduhī tāḍīadi /",
  "GK20bhveni_u:395": "SktCh_22: nātha kimidānīmeṣa pralayajaladharastanitamāṃsalaḥ kṣaṇe kṣaṇe samaradundubhistāḍyate /",
  "GK20bhveni_u:396": "&bhīmasenaḥ&:",
  "GK20bhveni_u:397": "devi kimanyat / yajñaḥ pravartate /",
  "GK20bhveni_u:398": "&draupadī&:",
  "GK20bhveni_u:399": "{Pkt_23}*savismayam**",
  "GK20bhveni_u:400": "ko eso jaṇṇo /",
  "GK20bhveni_u:401": "SktCh_23: ka eṣa yajñaḥ /",
  "GK20bhveni_u:402": "&bhīmasenaḥ&:",
  "GK20bhveni_u:403": "raṇayajñaḥ / tathā hi",
  "GK20bhveni_u:404": "VERSE_1.25",
  "GK20bhveni_u:405": "catvāro vayamṛtvijaḥ sa bhagavānkarmopadeṣṭā hariḥ $ saṃgrāmādhvaradīkṣito narapatiḥ patnī gṛhītavratā &",
  "GK20bhveni_u:406": "kauravyāḥ paśavaḥ priyāparibhavakleśopaśāntiḥ phalaṃ ē̃ rājanyopanimantraṇāya rasati sphītaṃ yaśodundubhiḥ // 1.25 //",
  "GK20bhveni_u:407": "&sahadevaḥ&:",
  "GK20bhveni_u:408": "ārya gacchāmo vayamidānīṃ gurujanānujñāptā kikramānurūpamācaritum /",
  "GK20bhveni_u:409": "&bhīmasenaḥ&:",
  "GK20bhveni_u:410": "vatsa ete vayamudyatā evāryasyānujñānamanuṣṭhātum /*",
  "GK20bhveni_u:411": "utthāya**",
  "GK20bhveni_u:412": "devi gacchāmo vayamidānīṃ kurukulakṣayāya /",
  "GK20bhveni_u:413": "&draupadī&:",
  "GK20bhveni_u:414": "{Pkt_24}*bāṣpaṃ dhārayantī**",
  "GK20bhveni_u:415": "ṇāha asurasamarāhimuhassa hariṇo via maṅgalaṃ tumhāṇaṃ hodu /",
  "GK20bhveni_u:416": "SktCh_24: nātha asurasamarābhimukhasya hareriva maṅgalaṃ yuṣmākaṃ bhavatu /",
  "GK20bhveni_u:417": "&ubhau&:",
  "GK20bhveni_u:418": "pratigṛhītaṃ maṅgalavacanamasmābhiḥ /",
  "GK20bhveni_u:419": "&draupadī&:",
  "GK20bhveni_u:420": "{Pkt_25}aṇṇaṃ ca ṇāha puṇo bi tumhehiṃ samarādo āacchia ahaṃ samāsāsaidavvā /",
  "GK20bhveni_u:421": "SktCh_25: anyacca nātha punarapi yuṣmābhiḥ samarādāgatyāhaṃ samāśvāsayitavyā /",
  "GK20bhveni_u:422": "&bhīmasenaḥ&:",
  "GK20bhveni_u:423": "nanu pāñcālarājatanaye kimadyāpyalīkāśvāsanayā /",
  "GK20bhveni_u:424": "VERSE_1.26",
  "GK20bhveni_u:425": "bhūyaḥ paribhavaklāntilajjāvidhuritānanam /",
  "GK20bhveni_u:426": "aniḥśeṣitakauravyaṃ na paśyasi vṛkodaram // 1.26 //",
  "GK20bhveni_u:427": "&draupadī&:",
  "GK20bhveni_u:428": "{Pkt_26}ṇāha mā khu mā khu jaṇṇaseṇīparihavuddībidakobāṇalā aṇavekkhidasarīrā saṃcarissaha / jado appamattasaṃcaraṇijjāiṃ riubalāiṃ suṇīanti /",
  "GK20bhveni_u:429": "SktCh_26:",
  "GK20bhveni_u:430": "nātha mā khalu mā khalu yājñasenīparibhavoddīpitakopānalā anapekṣitaśarīrāḥ saṃcariṣyatha / yato 'pramattasaṃcaraṇīyāni ripubalāni śrūyante /",
  "GK20bhveni_u:431": "&bhīmasenaḥ&:",
  "GK20bhveni_u:432": "ayi sukṣatriye",
  "GK20bhveni_u:433": "VERSE_1.27",
  "GK20bhveni_u:434": "anyo 'nyāsphālabhinnadviparudhiravasāmāṃsamastiṣkapaṅke $ magnānāṃ syandanānāmuparikṛtapadanyāsavikrāntapattau &",
  "GK20bhveni_u:435": "sphītāsṛkpānagoṣṭhīrasadaśivaśivātūryanṛtyatkabandhe ē̃ saṃgrāmaikārṇavāntaḥpayasi vicarituṃ paṇḍitāḥ pāṇḍuputrāḥ // 1.27 //",
  "GK20bhveni_u:436": "*iti niṣkrāntāḥ sarve**",
  "GK20bhveni_u:437": "iti prathamo 'ṅkaḥ /",
  "GK20bhveni_u:438": "ACT_2",
  "GK20bhveni_u:439": "dvitīyo 'ṅkaḥ /",
  "GK20bhveni_u:440": "*tataḥ praviśati kañcukī**",
  "GK20bhveni_u:441": "&kañcukī&:",
  "GK20bhveni_u:442_0": "ādiṣṭo 'smi mahārājaduryodhanena / vinayaṃdhara satvaraṃ gaccha tvam / anviṣyatāṃ",
  "GK20bhveni_u:442_1": "devī bhānumatī / api nivṛttāmbāyāḥ pādavandanasamayānna veti / yatastāṃ vilokya nihatābhimanyavo",
  "GK20bhveni_u:442_2": "rādheyajayadrathaprabhṛtayo 'smatsenāpatayaḥ samarabhūmiṃ gatvā sabhājayitavyā iti /",
  "GK20bhveni_u:442_3": "tanmayā drutataraṃ gantavyam / aho prabhaviṣṇutā mahārājasya yanmama jarasābhibhūtasya",
  "GK20bhveni_u:442_4": "maryādāmātramevāvarodhavyāpāraḥ / atha vā kimiti jarāmupālabheya yataḥ sarvāntaḥpurikāṇāmeva",
  "GK20bhveni_u:442_5": "vyāvahāriko veṣaśceṣṭā ca / tathā hi",
  "GK20bhveni_u:443": "VERSE_2.1",
  "GK20bhveni_u:444": "noccaiḥ satyapi cakṣuṣīkṣitamalaṃ śrutvāpi nākarṇitaṃ $ śaktenāpyadhikāra ityadhikṛtā yaṣṭiḥ samālambitā &",
  "GK20bhveni_u:445": "sarvatra skhaliteṣu dattamanasā yātaṃ mayā noddhataṃ ē̃ sevāsvīkṛtajīvitasya jarasā kiṃ nāma yanme kṛtam // 2.1 //",
  "GK20bhveni_u:446": "*parikramya dṛṣṭvākāśe**",
  "GK20bhveni_u:447": "vihaṃgike api śvaśrūjanapādavandanaṃ kṛtvā pratinivṛttā bhānumatī /*karṇaṃ dattvā**",
  "GK20bhveni_u:448_0": "kiṃ kathayasi / eṣā bhānumatī devī patyuḥ samaravijayāśaṃsayā nirvartitagurudevapādavandanādyaprabhṛtyārabdhaniyamā",
  "GK20bhveni_u:448_1": "bālodyāne tiṣṭhatīti / tadbhadre gaccha tvamātmavyāpārāya yāvadahamapyatrasthāṃ devīṃ",
  "GK20bhveni_u:448_2": "mahārājāya nivedayāmi /*iti parikramya**",
  "GK20bhveni_u:449_0": "sādhu pativrate sādhu strībhāve 'pi vartamānā varaṃ bhavatī na punarmahārājaḥ yo",
  "GK20bhveni_u:449_1": "'yamudyateṣu balavatsvabalavatsu vā vāsudevasahāyeṣu pāṇḍuputreṣvariṣvadyāpyantaḥpuravihāramanubhavati /*vicintya**",
  "GK20bhveni_u:450": "idamaparamayathātathaṃ svāminaśceṣṭitam / kutaḥ",
  "GK20bhveni_u:451": "VERSE_2.2",
  "GK20bhveni_u:452": "ā śastragrahaṇādakuṇṭhaparaśostasyāpi jetā mune- $ stāpāyāsya na pāṇḍusūnubhirayaṃ bhīṣmaḥ śaraiḥ śāyitaḥ &",
  "GK20bhveni_u:453": "prauḍhānekadhanurdharārivijayaśrāntasya caikākino ē̃ bālasyāyamarātilūnadhanuṣaḥ prīto 'bhimanyorvadhāt // 2.2 //",
  "GK20bhveni_u:454": "sarvathā daivaṃ naḥ svasti kariṣyati / tadyāvadatrasthāṃ devīṃ mahārājāya nivedayāmi /*iti niṣkrāntaḥ**",
  "GK20bhveni_u:455": "viṣkambhakaḥ /",
  "GK20bhveni_u:456": "*tataḥ praviśatyāsanasthā devī bhānumatī sakhī ceṭī ca**",
  "GK20bhveni_u:457": "&sakhī&:",
  "GK20bhveni_u:458": "{Pkt_27}sahi bhāṇumadi kīsa dāṇiṃ tumaṃ sibiṇaadaṃsaṇamettassa kide ahimāṇiṇo mahārāadujjohaṇassa mahisī bhavia evvaṃ vialiadhīrabhāvā adimettaṃ saṃtappasi /",
  "GK20bhveni_u:459": "SktCh_27:",
  "GK20bhveni_u:460": "sakhi bhānumati kasmādidānīṃ tvaṃ svapnadarśanamātrasya kṛte 'bhimānino mahārājaduryodhanasya mahiṣī bhūtvaivaṃ vigalitadhīrabhāvātimātraṃ saṃtapyase /",
  "GK20bhveni_u:461": "&ceṭī&:",
  "GK20bhveni_u:462": "{Pkt_28}bhaṭṭiṇi sohaṇaṃ bhaṇādi suvaaṇā / sibiṇaanto jaṇo kiṃ ṇa khu palabadi /",
  "GK20bhveni_u:463": "SktCh_28: bhaṭṭini śobhanaṃ vadati suvadanā / svapañjanaḥ kiṃ na khalu pralapati /",
  "GK20bhveni_u:464": "&bhānumatī&:",
  "GK20bhveni_u:465": "{Pkt_29}hañje evvaṃ edaṃ / kiṃ du edaṃ sibiṇaaṃ adimettaṃ akusaladaṃsaṇaṃ me paḍibhādi /",
  "GK20bhveni_u:466": "SktCh_29: hañje evametat / kiṃ tvayaṃ svapno 'timātramakuśaladarśano me pratibhāti /",
  "GK20bhveni_u:467": "&sakhī&:",
  "GK20bhveni_u:468": "{Pkt_30}piasahi jai evvaṃ tā kahehi sibiṇaaṃ jeṇa amhe bi paḍiṭṭhābaantīo dhammappasaṃsāe devadāsaṃkittaṇeṇa duvvādipaḍiggaheṇa a paḍihaḍissāmo /",
  "GK20bhveni_u:469": "SktCh_30:",
  "GK20bhveni_u:470": "priyasakhi yadyevaṃ tatkathaya svapnaṃ yenāvāmapi pratiṣṭhāpayantyau dharmapraśaṃsayā devatāsaṃkīrtanena dūrvādiparigraheṇa ca parihariṣyāvaḥ /",
  "GK20bhveni_u:471": "&ceṭī&:",
  "GK20bhveni_u:472": "{Pkt_31}sohaṇaṃ kkhu bhaṇādi suvaaṇā / akusaladaṃsaṇā sibiṇaā devadāṇaṃ pasaṃsāe kusalapariṇāmā honti tti suṇīadi /",
  "GK20bhveni_u:473": "SktCh_31:",
  "GK20bhveni_u:474": "śobhanaṃ khalu bhaṇati suvadanā / akuśaladarśanāḥ svapnā devatānāṃ praśaṃsayā kuśalapariṇāmā bhavantīti śrūyate /",
  "GK20bhveni_u:475": "&bhānumatī&:",
  "GK20bhveni_u:476": "{Pkt_32}jai evvaṃ tā kahaissaṃ / avahidā dāva hohi /",
  "GK20bhveni_u:477": "SktCh_32: yadyevaṃ tatkathayiṣye / avahitā tāvadbhava /",
  "GK20bhveni_u:478": "&sakhī&:",
  "GK20bhveni_u:479": "{Pkt_33}avahidamhi / kahedu piasahī /",
  "GK20bhveni_u:480": "SktCh_33: avahitāsmi / kathayatu priyasakhī /",
  "GK20bhveni_u:481": "&bhānumatī&:",
  "GK20bhveni_u:482": "{Pkt_34}halā bhaeṇa visumaridamhi / tā ciṭṭha jāva savvaṃ sumaria kahaissaṃ /*iti cintāṃ nāṭayati**",
  "GK20bhveni_u:483": "SktCh_34: halā bhayena vismṛtāsmi / tattiṣṭha yāvatsarvaṃ smṛtvā kathayiṣyāmi /",
  "GK20bhveni_u:484": "*tataḥ praviśati duryodhanaḥ kañcukī ca**",
  "GK20bhveni_u:485": "&duryodhanaḥ&:",
  "GK20bhveni_u:486": "sūktamidaṃ kasyacit /",
  "GK20bhveni_u:487": "VERSE_2.3",
  "GK20bhveni_u:488": "guptyā sākṣānmahānalpaḥ svayamanyena vā kṛtaḥ /",
  "GK20bhveni_u:489": "karoti mahatīṃ prītimapakāro 'pakāriṇām // 2.3 //",
  "GK20bhveni_u:490": "yenādya droṇakarṇajayadrathādibhirhatamabhimanyumupaśrutya samucchvāsitamiva naścetasā /",
  "GK20bhveni_u:491": "&kañcukī&:",
  "GK20bhveni_u:492": "deva nedamatiduṣkaramācāryaśastraprabhāvāṇāṃ karṇajayadrathayorvā / kā nāmātra ślāghā /",
  "GK20bhveni_u:493": "&rājā&:",
  "GK20bhveni_u:494": "vinayaṃdhara kimāha bhavān / eko bahubhirbālo lūnaśarāsanaśca nihata ityatra kā ślāghā kurupuṃgavānāmiti / mūḍha paśya /",
  "GK20bhveni_u:495": "VERSE_2.4",
  "GK20bhveni_u:496": "hate jarati gāṅgeye puraskṛtya śikhaṇḍinam /",
  "GK20bhveni_u:497": "yā ślāghā pāṇḍuputrāṇāṃ saivāsmākaṃ bhaviṣyati // 2.4 //",
  "GK20bhveni_u:498": "&kañcukī&:",
  "GK20bhveni_u:499": "*savailakṣyam**",
  "GK20bhveni_u:500": "deva na mamāyaṃ saṃkalpaḥ / kiṃ tu bhavatpauruṣapratīghāto 'smābhirnāvalokitapūrva ityata evaṃ vijñāpayāmi /",
  "GK20bhveni_u:501": "&rājā&:",
  "GK20bhveni_u:502": "evamidam /",
  "GK20bhveni_u:503": "VERSE_2.5",
  "GK20bhveni_u:504": "sahabhṛtyagaṇaṃ sabāndhavaṃ sahamitraṃ sasutaṃ sahānujam /",
  "GK20bhveni_u:505": "svabalena nihanti saṃyuge na cirātpāṇḍusutaḥ suyodhanam // 2.5 //",
  "GK20bhveni_u:506": "&kañcukī&:",
  "GK20bhveni_u:507": "*karṇau pidhāya sabhayam**",
  "GK20bhveni_u:508": "śāntaṃ pāpam / pratihatamamaṅgalam /",
  "GK20bhveni_u:509": "&rājā&:",
  "GK20bhveni_u:510": "vinayaṃdhara kiṃ mayoktam /",
  "GK20bhveni_u:511": "&kañcukī&:",
  "GK20bhveni_u:512": "*sahabhṛtyagaṇaṃ sabāndhavaṃ sahamitraṃ sasutaṃ sahānujam / svabalena nihanti saṃyuge na cirātpāṇḍusutaṃ suyodhanaḥ // iti paṭhati**",
  "GK20bhveni_u:513": "etadviparītamabhihitaṃ devena /",
  "GK20bhveni_u:514": "&rājā&:",
  "GK20bhveni_u:515": "vinayaṃdhara adya khalu bhānumatī yathāpūrvaṃ māmanāmantrya vāsabhavanātprātareva niṣkrānteti vyākṣiptaṃ me manaḥ / tadādeśaya tamuddeśaṃ yatrasthā bhānumatī /",
  "GK20bhveni_u:516": "&kañcukī&:",
  "GK20bhveni_u:517": "ita ito devaḥ /",
  "GK20bhveni_u:518": "*ubhau parikrāmataḥ**",
  "GK20bhveni_u:519": "&kañcukī&:",
  "GK20bhveni_u:520": "*puro 'valokya samantato gandhamāghrāya**",
  "GK20bhveni_u:521_0": "deva paśya paśya / etattuhinakaṇaśiśirasamīraṇodvellitabandhanacyutaśephālikāviracitakusumaprakaramīṣadālohitamugdhavadhūkapolapāṭalalodhraprasūnavijitaśyāmalatāsaubhāgyamunmīlitabakulakundakusumasurabhiśītalaṃ",
  "GK20bhveni_u:521_1": "prabhātakālaramaṇīyamagrataste bālodyānam / tadavalokayatu devaḥ / tathā hi",
  "GK20bhveni_u:522": "VERSE_2.6",
  "GK20bhveni_u:523": "prāleyamiśramakarandakarālakośaiḥ $ puṣpaiḥ samaṃ nipatitā rajanīprabuddhaiḥ &",
  "GK20bhveni_u:524": "arkāṃśubhinnamukulodarasāndragandha- ē̃ saṃsūcitāni kamalānyalayaḥ patanti // 2.6 //",
  "GK20bhveni_u:525": "&rājā&:",
  "GK20bhveni_u:526": "*samantādavalokya**",
  "GK20bhveni_u:527": "vinayaṃdhara idamaparamamuṣminnuṣasi ramaṇīyam / paśya /",
  "GK20bhveni_u:528": "VERSE_2.7",
  "GK20bhveni_u:529": "jṛmbhārambhapravitatadalopāntajālapraviṣṭai- $ rhastairbhānornṛpataya iva spṛśyamānā vibuddhāḥ &",
  "GK20bhveni_u:530": "strībhiḥ sārdhaṃ ghanaparimalastokalakṣyāṅgarāgā ē̃ muñcantyete vikacanalinīgarbhaśayyāṃ dvirephāḥ // 2.7 //",
  "GK20bhveni_u:531": "&kañcukī&:",
  "GK20bhveni_u:532": "deva nanveṣā devī bhānumatī suvadanayā taralikayā ca paryupāsyamānā tiṣṭhati / tadupasarpatu devaḥ /",
  "GK20bhveni_u:533": "&rājā&:",
  "GK20bhveni_u:534": "*dṛṣṭvā**",
  "GK20bhveni_u:535": "ārya vinayaṃdhara gaccha tvaṃ sāṃgrāmikaṃ me rathamupakalpayitum / ahamapyeṣa devīṃ dṛṣṭvānupadamāgata eva /",
  "GK20bhveni_u:536": "&kañcukī&:",
  "GK20bhveni_u:537": "eṣa kṛto devādeśaḥ /*iti niṣkrāntaḥ**",
  "GK20bhveni_u:538": "&sakhī&:",
  "GK20bhveni_u:539": "{Pkt_35}piasahi abi sumaridaṃ tue /",
  "GK20bhveni_u:540": "SktCh_35: priyasakhi api smṛtaṃ tvayā /",
  "GK20bhveni_u:541": "&bhānumatī&:",
  "GK20bhveni_u:542": "{Pkt_36}sahi sumaridaṃ / ajja kila pamadavaṇe āsīṇāe mama aggado keṇa bi adisaidadivvarūbiṇā ṇauleṇa ahisadaṃ vābādidaṃ /",
  "GK20bhveni_u:543": "SktCh_36:",
  "GK20bhveni_u:544": "sakhi smṛtam / adya kila pramadavana āsīnāyā mamāgrataḥ kenāpyatiśayitadivyarūpiṇā nakulenāhiśataṃ vyāpāditam /",
  "GK20bhveni_u:545": "&ubhe&:",
  "GK20bhveni_u:546": "{Pkt_37}*apavāryātmagatam**",
  "GK20bhveni_u:547": "santaṃ pābaṃ paḍihadaṃ amaṅgalaṃ /*prakāśam**",
  "GK20bhveni_u:548": "tado tado /",
  "GK20bhveni_u:549": "SktCh_37: śāntaṃ pāpaṃ pratihatamamaṅgalam / tatastataḥ /",
  "GK20bhveni_u:550": "&bhānumatī&:",
  "GK20bhveni_u:551": "{Pkt_38}adisaṃdābobagahīahiaāe visumaridaṃ mae / tā puṇo bi sumaria kahaissaṃ /",
  "GK20bhveni_u:552": "SktCh_38: atisaṃtāpopagṛhītahṛdayayā vismṛtaṃ mayā / tatpunarapi smṛtvā kathayiṣye /",
  "GK20bhveni_u:553": "&rājā&:",
  "GK20bhveni_u:554": "aho devī bhānumatī suvadanātaralikābhyāṃ saha kimapi mantrayamāṇā tiṣṭhati / bhavatu / anena latājālenāntaritaḥ śṛṇomi tāvadāsāṃ viśrabdhālāpam /*iti tathā sthitaḥ**",
  "GK20bhveni_u:555": "&sakhī&:",
  "GK20bhveni_u:556": "{Pkt_39}sahi alaṃ saṃdābeṇa / kahedu piasahī /",
  "GK20bhveni_u:557": "SktCh_39: sakhi alaṃ saṃtāpena / kathayatu priyasakhī /",
  "GK20bhveni_u:558": "&rājā&:",
  "GK20bhveni_u:559": "kiṃ nu khalvasyāḥ saṃtāpakāraṇam / atha vānāmantrya māmiyamadya vāsabhavanānniṣkrānteti samarthita evāsyā mayā kopaḥ / ayi bhānumati aviṣayaḥ khalu duryodhano bhavatyāḥ kopasya /",
  "GK20bhveni_u:560": "VERSE_2.8",
  "GK20bhveni_u:561": "kiṃ kaṇṭhe śithilīkṛto bhujalatāpāśaḥ pramādānmayā $ nidrācchedavivartaneṣvabhimukhaṃ nādyāsi saṃbhāvitā &",
  "GK20bhveni_u:562": "anyastrījanasaṃkathālaghurahaṃ svapne tvayā lakṣito ē̃ doṣaṃ paśyasi kaṃ priye parijanopālambhayogye mayi // 2.8 //",
  "GK20bhveni_u:563": "*vicintya**",
  "GK20bhveni_u:564": "atha vā",
  "GK20bhveni_u:565": "VERSE_2.9",
  "GK20bhveni_u:566": "iyamasmadupāśrayaikacittā manasā premanibaddhamatsareṇa /",
  "GK20bhveni_u:567": "niyataṃ kupitātivallabhatvātsvayamutprekṣya mamāparādhaleśam // 2.9 //",
  "GK20bhveni_u:568": "tathāpi śṛṇumastāvatkiṃ vakṣyatīti /",
  "GK20bhveni_u:569": "&bhānumatī&:",
  "GK20bhveni_u:570": "{Pkt_40}halā haṃ tado tassa adisaidadivvarūbiṇo ṇaulassa daṃsaṇeṇa ussuā jādā /",
  "GK20bhveni_u:571": "SktCh_40: halā ahaṃ tatastasyātiśayitadivyarūpiṇo nakulasya darśanenotsukā jātā /",
  "GK20bhveni_u:572": "&rājā&:",
  "GK20bhveni_u:573": "*savailakṣyam**",
  "GK20bhveni_u:574": "kiṃ nāmātiśayitadivyarūpiṇo nakulasya darśanenotsukā jātā / tatkimanayā pāpayā mādrīsutānuraktayā vayamevaṃ vipralabdhāḥ /*sotprekṣamiyamasmaditi paṭhitvā**",
  "GK20bhveni_u:575": "mūḍha duryodhana kulaṭāvipralabhyamānamātmānaṃ bahumanyamāno 'dhunā kiṃ vakṣyasi /*kiṃ kaṇṭha ityādi paṭhitvā diśo 'valokya**",
  "GK20bhveni_u:576_0": "aho etadarthamevāsyāḥ prātareva viviktasthānābhilāṣaḥ sakhījanasaṃkathāsu ca pakṣapātaḥ /",
  "GK20bhveni_u:576_1": "duryodhanastu mohādavijñātabandhakīhṛdayasāraḥ kvāpi paribhrāntaḥ / āḥ pāpe matparigrahapāṃsule",
  "GK20bhveni_u:577": "VERSE_2.10",
  "GK20bhveni_u:578": "tadbhīrutvaṃ tava mama puraḥ sāhasānīdṛśāni $ ślāghā sāsmadvapuṣi vinayavyutkrame 'pyeṣa rāgaḥ &",
  "GK20bhveni_u:579": "taccaudāryaṃ mayi jaḍamatau cāpale ko 'pi panthāḥ ē̃ khyāte tasminvitamasi kule janma kaulīnametat // 2.10 //",
  "GK20bhveni_u:580": "&sakhī&:",
  "GK20bhveni_u:581": "{Pkt_41}tado tado /",
  "GK20bhveni_u:582": "SktCh_41: tatastataḥ /",
  "GK20bhveni_u:583": "&bhānumatī&:",
  "GK20bhveni_u:584": "{Pkt_42}tado ujjhia taṃ āsaṇaṭṭhāṇaṃ ladāmaṇḍabaṃ paviṭṭhā / tado so bi maṃ aṇusaranto evva ladāmaṇḍabaṃ paviṭṭho /",
  "GK20bhveni_u:585": "SktCh_42:",
  "GK20bhveni_u:586": "tata ujjhitvā tadāsanasthānaṃ latāmaṇḍapaṃ praviṣṭā / tataḥ so 'pi māmanusaranneva latāmaṇḍapaṃ praviṣṭaḥ /",
  "GK20bhveni_u:587": "&rājā&:",
  "GK20bhveni_u:588": "aho kuṭalocitamasyāḥ pāpāyā aśālīnatvam /",
  "GK20bhveni_u:589": "VERSE_2.11",
  "GK20bhveni_u:590": "yasmiṃścirapraṇayanirbharabaddhabhāva- $ māvedito rahasi matsuratopabhogaḥ &",
  "GK20bhveni_u:591": "tatraiva duścaritamadya nivedayantī ē̃ hrīṇāsi pāpahṛdaye na sakhījane 'smin // 2.11 //",
  "GK20bhveni_u:592": "&ubhe&:",
  "GK20bhveni_u:593": "{Pkt_43}tado tado /",
  "GK20bhveni_u:594": "SktCh_43: tatastataḥ /",
  "GK20bhveni_u:595": "&bhānumatī&:",
  "GK20bhveni_u:596": "{Pkt_44}tado teṇa sagavvaṃ pasāriakareṇa apahariaṃ me thaṇaṃsuaṃ /",
  "GK20bhveni_u:597": "SktCh_44: tatastena sagarvaṃ prasāritakareṇāpahṛtaṃ me stanāṃśukam /",
  "GK20bhveni_u:598": "&rājā&:",
  "GK20bhveni_u:599": "*vicintya**",
  "GK20bhveni_u:600": "sagarvaṃ prasāritakareṇāpahṛtaṃ me stanāṃśukam /*sakrodham**",
  "GK20bhveni_u:601": "alamataḥ paraṃ śrutvā / bhavatu tāvattasya paravanitāskandanapragalbhasya mādrīsutahatakasya jīvitamapaharāmi /*kiṃcidgatvā vicintya**",
  "GK20bhveni_u:602": "atha veyameva tāvatpāpaśīlā prathamamanuśāsanīyā /*iti nivartate**",
  "GK20bhveni_u:603": "&ubhe&:",
  "GK20bhveni_u:604": "{N_45}tado tado /",
  "GK20bhveni_u:605": "SktCh_45: tatastataḥ /",
  "GK20bhveni_u:606": "&bhānumatī&:",
  "GK20bhveni_u:607": "{Pkt_46}tado haṃ ajjauttassa pabhādamaṅgalatūraravamisseṇa vāravilāsiṇīsaṃgīdasaddeṇa paḍibodhidamhi /",
  "GK20bhveni_u:608": "SktCh_46:",
  "GK20bhveni_u:609": "tato 'hamāryaputrasya prabhātamaṅgalatūryaravamiśreṇa vāravilāsinīsaṃgītaśabdena pratibodhitāsmi /",
  "GK20bhveni_u:610": "&rājā&:",
  "GK20bhveni_u:611": "*savitarkam**",
  "GK20bhveni_u:612": "kiṃ nu pratibodhitāsmīti svapnadarśanamanayā varṇitaṃ bhavet /*vicintya**",
  "GK20bhveni_u:613": "bhavatu sakhīvacanādvyaktirbhaviṣyati /",
  "GK20bhveni_u:614": "*ubhe saviṣādamanyo 'nyaṃ paśyataḥ**",
  "GK20bhveni_u:615": "&suvadanā&:",
  "GK20bhveni_u:616": "{Pkt_47}jaṃ kiṃ bi ettha accāhidaṃ taṃ bhāīrahīppamuhāṇaṃ ṇaīṇaṃ salileṇa avaharīadu / bhaavadāṇaṃ bamhaṇāṇaṃ bi āsīsāe āhudihudeṇa pajjalideṇa bhaavadā hudāsaṇeṇa a ṇassadu /",
  "GK20bhveni_u:617": "SktCh_47:",
  "GK20bhveni_u:618": "yatkimapyatrātyāhitaṃ tadbhāgīrathīpramukhāṇāṃ nadīnāṃ salilenāpahriyatām / bhagavatāṃ brāhmaṇānāmapyāśiṣāhutihutena prajvalitena bhagavatā hutāśanena ca naśyatu /",
  "GK20bhveni_u:619": "&rājā&:",
  "GK20bhveni_u:620": "alaṃ vikalpena / svapnadarśanamevaitadanayā varṇitam / mayā punarmandadhiyānyathaiva saṃbhāvitam /",
  "GK20bhveni_u:621": "VERSE_2.12",
  "GK20bhveni_u:622": "diṣṭyārdhaśrutivipralambhajanitakrodhādahaṃ no gato $ diṣṭyā no paruṣaṃ ruṣārdhakathane kiṃcinmayā vyāhṛtam &",
  "GK20bhveni_u:623": "māṃ pratyāyayituṃ vimūḍhahṛdayaṃ diṣṭyā kathāntaṃ gatā ē̃ mithyādūṣitayānayā virahitaṃ diṣṭyā na jātaṃ jagat // 2.12 //",
  "GK20bhveni_u:624": "&bhānumatī&:",
  "GK20bhveni_u:625": "{Pkt_48}halā kahehi kiṃ ettha suhasūaaṃ /",
  "GK20bhveni_u:626": "SktCh_48: halā kathaya kimatra śubhasūcakam /",
  "GK20bhveni_u:627": "&sakhī ceṭī ca&:",
  "GK20bhveni_u:628": "{Pkt_49}*anyo 'nyamavalokyāpavārya**",
  "GK20bhveni_u:629": "ettha ṇatthi thoaṃ bi suhasūaaṃ / jai ettha alīaṃ kahaissaṃ tā piasahīe abarāhiṇī bhavissaṃ / so evva siṇiddho jaṇo jo pucchido parusaṃ bi hidaṃ bhaṇādi /*prakāśam**",
  "GK20bhveni_u:630": "sahi savvaṃ evva edaṃ asuhaṇivedaṇaṃ / tā devadāṇaṃ paṇāmeṇa dujādijaṇapaḍiggaheṇa a antarīadu / ṇa hu dāṭhiṇo ṇaulassa vā daṃsaṇaṃ ahisadavahaṃ a sibiṇae pasaṃsanti viakkhaṇā /",
  "GK20bhveni_u:631": "SktCh_49:",
  "GK20bhveni_u:632_0": "atra nāsti stokamapi śubhasūcakam / yadyatrālīkaṃ kathayiṣye tatpriyasakhyā aparādhinī",
  "GK20bhveni_u:632_1": "bhaviṣyāmi / sa eva snigdho jano yaḥ pṛṣṭaḥ paruṣamapi hitaṃ bhaṇati / sakhi sarvamevaitadaśubhanivedanam /",
  "GK20bhveni_u:632_2": "taddevatānāṃ praṇāmena dvijātijanapratigraheṇa cāntaryatām / na khalu daṃṣṭriṇo nakulasya",
  "GK20bhveni_u:632_3": "vā darśanamahiśatavadhaṃ ca svapne praśaṃsanti vicakṣaṇāḥ /",
  "GK20bhveni_u:633": "&rājā&:",
  "GK20bhveni_u:634": "avitathamāha suvadanā / nakulena pannagaśatavadhaḥ stanāṃśukāpaharaṇaṃ ca niyatamariṣṭodarkaṃ tarkayāmi /",
  "GK20bhveni_u:635": "VERSE_2.13",
  "GK20bhveni_u:636": "paryāyeṇa hi dṛśyante svapnāḥ kāmaṃ śubhāśubhāḥ /",
  "GK20bhveni_u:637": "śatasaṃkhyā punariyaṃ sānujaṃ spṛśatīva mām // 2.13 //",
  "GK20bhveni_u:638": "*vāmākṣispandanaṃ sūcayitvā**",
  "GK20bhveni_u:639": "āḥ mamāpi nāma duryodhanasyānimittāni hṛdayakṣobhamāvedayanti /*sāvaṣṭambham**",
  "GK20bhveni_u:640": "atha vā bhīrujanahṛdayaprakampaneṣu kā gaṇanā duryodhanasyaivaṃvidheṣu / gītaścāyamartho 'ṅgirasā /",
  "GK20bhveni_u:641": "VERSE_2.14",
  "GK20bhveni_u:642": "grahāṇāṃ caritaṃ svapno 'nimittānyupayācitam /",
  "GK20bhveni_u:643": "phalanti kākatālīyaṃ tebhyaḥ prājñā na bibhyati // 2.14 //",
  "GK20bhveni_u:644": "tadbhānumatyāḥ strīsvabhāvasulabhāmalīkāśaṅkāmapanayāmi /",
  "GK20bhveni_u:645": "&bhānumatī&:",
  "GK20bhveni_u:646": "{Pkt_50}halā suvaaṇe pekkha dāva udaagirisiharantaridavimukkarahavaro vialidasaṃjhārāappasaṇṇadurāloamaṇḍalo jādo bhaavaṃ diahaṇāho /",
  "GK20bhveni_u:647": "SktCh_50:",
  "GK20bhveni_u:648": "halā suvadane paśya tāvadudayagiriśikharāntaritavimuktarathavaro vigalitasaṃdhyārāgaprasannadurālokamaṇḍalo jāto bhagavāndivasanāthaḥ /",
  "GK20bhveni_u:649": "&sakhī&:",
  "GK20bhveni_u:650_0": "{Pkt_51}sahi rosāṇidakaṇaapattasariseṇa ladājālantarobahidakiraṇaṇivaheṇa piñjaridujjāṇabhūmibhāo",
  "GK20bhveni_u:650_1": "duppekkhaṇijjo bhaavaṃ sahassarassī saṃvutto / tā samao de lohidacandaṇakusumagabbheṇa",
  "GK20bhveni_u:650_2": "aggheṇa pajjubaṭṭhāduṃ /",
  "GK20bhveni_u:651": "SktCh_51:",
  "GK20bhveni_u:652_0": "sakhi roṣāṇitakanakapatrasadṛśena latājālāntaropahitakiraṇanivahena piñjaritodyānabhūmibhāgo",
  "GK20bhveni_u:652_1": "duḥprekṣaṇīyo bhagavānsahasraraśmiḥ saṃvṛttaḥ / tatsamayaste lohitacandanakusumagarbheṇārgheṇa paryupasthātum /",
  "GK20bhveni_u:653": "&bhānumatī&:",
  "GK20bhveni_u:654": "{Pkt_52}hañje taralie ubaṇehi me agghabhāaṇaṃ jāva bhaavado sahassarassiṇo sabariaṃ ṇivvattemi /",
  "GK20bhveni_u:655": "SktCh_52:",
  "GK20bhveni_u:656": "hañje taralike upanaya me 'rghyabhājanaṃ yāvadbhagavataḥ sahasraraśmeḥ saparyāṃ nirvartayāmi /",
  "GK20bhveni_u:657": "&ceṭī&:",
  "GK20bhveni_u:658": "{Pkt_53}jaṃ devī āṇabedi /*iti niṣkrāntā**",
  "GK20bhveni_u:659": "SktCh_53: yaddevyājñāpayati /",
  "GK20bhveni_u:660": "&rājā&:",
  "GK20bhveni_u:661": "ayameva sādhutarovasaraḥ priyāsamīpamupagantum /*ityupasarpati**",
  "GK20bhveni_u:662": "*praviśya**",
  "GK20bhveni_u:663": "&ceṭī&:",
  "GK20bhveni_u:664": "{Pkt_54}bhaṭṭiṇi edaṃ agghabhāaṇaṃ / tā ṇivvattīadu bhaavado sahassarassiṇo sabariā /",
  "GK20bhveni_u:665": "SktCh_54: bhaṭṭini idamarghyabhājanam / tannivartyatāṃ bhagavataḥ sahasraraśmeḥ saparyā /",
  "GK20bhveni_u:666": "&sakhī&:",
  "GK20bhveni_u:667": "{Pkt_55}*vilokyātmagatam**",
  "GK20bhveni_u:668": "kahaṃ mahārāo āado / hanta jādo se ṇiamabhaṅgo /",
  "GK20bhveni_u:669": "SktCh_55: kathaṃ mahārāja āgataḥ / hanta jāto 'syā niyamabhaṅgaḥ /",
  "GK20bhveni_u:670": "*rājopasṛtya saṃjñayā parijanamutsārya svayamevārghyapātraṃ gṛhītvā dadāti**",
  "GK20bhveni_u:671": "&bhānumatī&:",
  "GK20bhveni_u:672": "{Pkt_56}*dinakarābhimukhī bhūtvā**",
  "GK20bhveni_u:673_0": "bhaavaṃ ambaramahāsarekkasahassapatta puvvadihāvahūmuhamaṇḍalakuṅkumavisesaa saalabhuaṇekkaraaṇappadība",
  "GK20bhveni_u:673_1": "jaṃ ettha sibiṇaadaṃsaṇe kiṃ bi accāhidaṃ taṃ bhaavado paṇāmeṇa sabhāduassa ajjauttassa",
  "GK20bhveni_u:673_2": "kusalapariṇāmi hodu /*arghyaṃ dattvā**",
  "GK20bhveni_u:674": "hañje taralie ubaṇehi me kusumāiṃ / abarāṇaṃ bi devadāṇaṃ sabariaṃ ṇivvattemi /*hastau prasārayati**",
  "GK20bhveni_u:675": "SktCh_56:",
  "GK20bhveni_u:676_0": "bhagavannambaramahāsaraekasahasrapatra pūrvadiśāvadhūmukhamaṇḍalakuṅkumaviśeṣaka",
  "GK20bhveni_u:676_1": "sakalabhuvanaikaratnapradīpa yadatra svapnadarśane kimapyatyāhitaṃ tadbhagavataḥ",
  "GK20bhveni_u:676_2": "praṇāmena sabhrātṛkasyāryaputrasya kuśalapariṇāmi bhavatu / hañje taralike upanaya",
  "GK20bhveni_u:676_3": "me kusumāni / aparāsāmapi devatānāṃ saparyāṃ nirvartayāmi /",
  "GK20bhveni_u:677": "*rājā puṣpāṇyupanayati sparśasukhamabhinīya ca kusumāni bhūmau pātayati**",
  "GK20bhveni_u:678": "&bhānumatī&:",
  "GK20bhveni_u:679": "{Pkt_57}*saroṣam**",
  "GK20bhveni_u:680": "aho pamādo pariaṇassa /*parivṛtya dṛṣṭvā sasaṃbhramam**",
  "GK20bhveni_u:681": "kahaṃ ajjautto /",
  "GK20bhveni_u:682": "SktCh_57: aho pramādaḥ parijanasya / kathamāryaputraḥ /",
  "GK20bhveni_u:683": "&rājā&:",
  "GK20bhveni_u:684": "devi anipuṇaḥ parijano 'yamevaṃvidhe sevāvakāśe / tatprabhavatyatrānuśāsane devī /",
  "GK20bhveni_u:685": "*bhānumatī lajjāṃ nāṭayati**",
  "GK20bhveni_u:686": "&rājā&:",
  "GK20bhveni_u:687": "ayi priye",
  "GK20bhveni_u:688": "VERSE_2.15",
  "GK20bhveni_u:689": "vikira dhavaladīrghāpāṅgasaṃsarpi cakṣuḥ $ parijanapathavartinyatra kiṃ saṃbhrameṇa &",
  "GK20bhveni_u:690": "smitamadhuramudāraṃ devi māmālapoccaiḥ ē̃ prabhavati mama pāṇyorañjaliḥ sevituṃ tvām // 2.15 //",
  "GK20bhveni_u:691": "&bhānumatī&:",
  "GK20bhveni_u:692": "{Pkt_58}ajjautta abbhaṇuṇṇādāe tue atthi me kassiṃ bi ṇiame ahilāso /",
  "GK20bhveni_u:693": "SktCh_58: āryaputra abhyanujñātāyāstvayāsti me kasminnapi niyame 'bhilāṣaḥ /",
  "GK20bhveni_u:694": "&rājā&:",
  "GK20bhveni_u:695": "śrutavistāra evāsmi bhavatyāḥ svapnavṛttāntaṃ prati / tadalamevaṃ prakṛtisukumāramātmānaṃ khedayitum /",
  "GK20bhveni_u:696": "&bhānumatī&:",
  "GK20bhveni_u:697": "{Pkt_59}ajjautta adimettaṃ me saṅkā bāhei / tā aṇumaṇṇadu maṃ ajjautta /",
  "GK20bhveni_u:698": "SktCh_59: āryaputra atimātraṃ māṃ śaṅkā bādhate / tadanumanyatāṃ māmāryaputraḥ /",
  "GK20bhveni_u:699": "&rājā&:",
  "GK20bhveni_u:700": "*sagarvam**",
  "GK20bhveni_u:701": "devi alamanayā śaṅkayā / paśya /",
  "GK20bhveni_u:702": "VERSE_2.16",
  "GK20bhveni_u:703": "kiṃ no vyāptadiśāṃ prakampitabhuvāmakṣauhiṇīnāṃ phalaṃ $ kiṃ droṇena kimaṅgarājaviśikhairevaṃ yadi klāmyasi &",
  "GK20bhveni_u:704": "bhīru bhrātṛśatasya me bhujavanacchāyāṃ sukhopasthitā ē̃ tvaṃ duryodhanakesarīndragṛhiṇī śaṅkāspadaṃ kiṃ tava // 2.16 //",
  "GK20bhveni_u:705": "&bhānumatī&:",
  "GK20bhveni_u:706": "{Pkt_60}ajjautta ṇa hu kiṃ bi me saṅkākālaṇaṃ tumhesu saṇṇihidesu / kiṃ tu ajjauttassa evva maṇorahasaṃpattiṃ abhiṇandāmi /",
  "GK20bhveni_u:707": "SktCh_60:",
  "GK20bhveni_u:708": "āryaputra na khalu kimapi me śaṅkākāraṇaṃ yuṣmāsu saṃnihiteṣu / kiṃ tvāryaputrasyaiva manorathasaṃpattimabhinandāmi /",
  "GK20bhveni_u:709": "&rājā&:",
  "GK20bhveni_u:710": "ayi sundari etāvanta eva manorathā yadahaṃ dayitayā saṃgataḥ svecchayā viharāmīti / paśya /",
  "GK20bhveni_u:711": "VERSE_2.17",
  "GK20bhveni_u:712": "premābaddhastimitanayanāpīyamānābjaśobhaṃ $ lajjāyogādaviśadakathaṃ mandamandasmitaṃ vā &",
  "GK20bhveni_u:713": "vaktrenduṃ te niyamamuṣitālaktakāgrādharaṃ vā / ē̃ pātuṃ vāñchā paramasulabhaṃ kiṃ nu duryodhanasya // 2.17 //",
  "GK20bhveni_u:714": "*nepathye mahānkalakalaḥ / sarva ākarṇayanti**",
  "GK20bhveni_u:715": "&bhānumatī&:",
  "GK20bhveni_u:716": "{Pkt_61}*sabhayaṃ rājānaṃ pariṣvajya**",
  "GK20bhveni_u:717": "parittāadu parittāadu ajjautto /",
  "GK20bhveni_u:718": "SktCh_61: paritrāyatāṃ paritrāyatāmāryaputraḥ /",
  "GK20bhveni_u:719": "&rājā&:",
  "GK20bhveni_u:720": "*samantādavalokya**",
  "GK20bhveni_u:721": "priye alaṃ saṃbhrameṇa / paśya /",
  "GK20bhveni_u:722": "VERSE_2.18",
  "GK20bhveni_u:723": "dikṣu vyūḍhāṅghripāṅgastṛṇajaṭilacalatpāṃśudaṇḍo 'ntarikṣe $ jhāṃkārī śarkarālaḥ pathiṣu viṭapināṃ skandhakāṣaiḥ sadhūmaḥ &",
  "GK20bhveni_u:724": "prāsādānāṃ nikuñjeṣvabhinavajaladodgāragambhīradhīra- ē̃ ścaṇḍārambhaḥ samīro vahati paridiśaṃ bhīru kiṃ saṃbhrameṇa // 2.18 //",
  "GK20bhveni_u:725": "&sakhī&:",
  "GK20bhveni_u:726_0": "{Pkt_62}mahārāo pavisadu edaṃ dārupavvaapāsādaṃ / uvveakārī khu aaṃ utthidaparusaraakalusīkidaṇaaṇo",
  "GK20bhveni_u:726_1": "ummūlidataruvarasaddavittatthamandurāparibbhaṭṭhavallahatulaṃgamapajjāulīkidajaṇapaddhaī",
  "GK20bhveni_u:726_2": "bhīsaṇo samīraṇāsāro /",
  "GK20bhveni_u:727": "SktCh_62:",
  "GK20bhveni_u:728_0": "mahārājaḥ praviśatvimaṃ dāruparvataprāsādam / udvegakārī khalvayamutthitaparuṣarajaḥkaluṣīkṛtanayana",
  "GK20bhveni_u:728_1": "unmūlitataruvaraśabdavitrastamandurāparibhraṣṭavallabhaturaṃgamaparyākulīkṛtajanapaddhatirbhīṣaṇaḥ samīraṇāsāraḥ /",
  "GK20bhveni_u:729": "&rājā&:",
  "GK20bhveni_u:730": "*saharṣam**",
  "GK20bhveni_u:731": "upakāri khalvidaṃ vātyācakraṃ suyodhanasya / yasya prasādādayatnaparityaktaniyamayā devyā saṃpādito 'smanmanorathaḥ / kathamiti /",
  "GK20bhveni_u:732": "VERSE_2.19",
  "GK20bhveni_u:733": "nyastā na bhrukuṭirna bāṣpasalilairācchādite locane $ nītaṃ nānanamanyataḥ saśapathaṃ nāhaṃ spṛśanvāritaḥ &",
  "GK20bhveni_u:734": "tanvyā magnapayodharaṃ bhayavaśādābaddhamāliṅgitaṃ ē̃ bhaṅktāsyā niyamasya bhīṣaṇamarunnāyaṃ vayasyo mama // 2.19 //",
  "GK20bhveni_u:735": "tatsaṃpūrṇamanorathasya me kāmacāraḥ saṃprati vihāreṣu / tadito dāruparvataprāsādameva gacchāmaḥ /",
  "GK20bhveni_u:736": "*sarve vātyābādhāṃ rūpayanto yatnataḥ parikrāmanti**",
  "GK20bhveni_u:737": "&rājā&:",
  "GK20bhveni_u:738": "VERSE_2.20",
  "GK20bhveni_u:739": "kuru ghanoru padāni śanaiḥ śanairayi vimuñca gatiṃ parivepinīm /",
  "GK20bhveni_u:740": "patasi bāhulatoparibandhanaṃ mama nipīḍaya gāḍhamuraḥsthalam // 2.20 //",
  "GK20bhveni_u:741": "*praveśaṃ rūpayitvā**",
  "GK20bhveni_u:742": "priye alabdhāvakāśaḥ samīraṇaḥ saṃvṛtatvādgarbhagṛhasya / visrabdhamunmīlaya cakṣurunmṛṣṭareṇunikaram /",
  "GK20bhveni_u:743": "&bhānumatī&:",
  "GK20bhveni_u:744": "{Pkt_63}*saharṣam**",
  "GK20bhveni_u:745": "diṭṭhiā iha dāva uppādasamīraṇo ṇa bādhedi /",
  "GK20bhveni_u:746": "SktCh_63: diṣṭyeha tāvadutpātasamīraṇo na bādhate /",
  "GK20bhveni_u:747": "&sakhī&:",
  "GK20bhveni_u:748": "{Pkt_64}mahārāa ārohaṇasaṃbhamaṇissahaṃ piasahīe ūrujualaṃ / tā kīsa dāṇiṃ mahārāo āsaṇavediṃ ṇa bhūsedi /",
  "GK20bhveni_u:749": "SktCh_64:",
  "GK20bhveni_u:750": "mahārāja ārohaṇasaṃbhramaniḥsahaṃ priyasakhyā ūruyugalam / tatkasmādidānīṃ mahārāja āsanavedīṃ na bhūṣayati /",
  "GK20bhveni_u:751": "&rājā&:",
  "GK20bhveni_u:752": "*devīmavalokya**",
  "GK20bhveni_u:753": "bhavati analpamevāpakṛtaṃ vātyāsaṃbhrameṇa / tathā hi",
  "GK20bhveni_u:754": "VERSE_2.21",
  "GK20bhveni_u:755": "reṇurbādhāṃ vidhatte tanurapi mahatīṃ netrayorāyatatvā- $ dutkampo 'lpo 'pi pīnastanabharitamuraḥ kṣiptahāraṃ dunoti &",
  "GK20bhveni_u:756": "ūrvormande 'pi yāte pṛthujaghanabharādvepathurvardhate 'syā ē̃ vātyā khedaṃ kṛśāṅgayāḥ suciramavayavairdattahastā karoti // 2.21 //",
  "GK20bhveni_u:757": "*sarva upaviśanti**",
  "GK20bhveni_u:758": "&rājā&:",
  "GK20bhveni_u:759": "tatkimityanāstīrṇaṃ kaṭhinaṃ śilātalamadhyāste devī /",
  "GK20bhveni_u:760": "VERSE_2.22",
  "GK20bhveni_u:761": "lolāṃśukasya pavanākulitāṃśukāntaṃ $ tvaddṛṣṭihāri mama locanabāndhavasya &",
  "GK20bhveni_u:762": "adhyāsituṃ tava ciraṃ jaghanasthalasya ē̃ paryāptameva karabhoru mamoruyugmam // 2.22 //",
  "GK20bhveni_u:763": "*praviśya paṭākṣepeṇa saṃbhrāntaḥ**",
  "GK20bhveni_u:764": "&kañcukī&:",
  "GK20bhveni_u:765": "deva bhagnaṃ bhagnam /",
  "GK20bhveni_u:766": "*sarve sātaṅkaṃ paśyanti**",
  "GK20bhveni_u:767": "&rājā&:",
  "GK20bhveni_u:768": "kiṃ nāma /",
  "GK20bhveni_u:769": "&kañcukī&:",
  "GK20bhveni_u:770": "bhagnaṃ bhīmena /",
  "GK20bhveni_u:771": "&rājā&:",
  "GK20bhveni_u:772": "āḥ kiṃ pralapasi /",
  "GK20bhveni_u:773": "&bhānumatī&:",
  "GK20bhveni_u:774": "{Pkt_65}ajja kiṃ aṇatthaṃ mantesi /",
  "GK20bhveni_u:775": "SktCh_65: ārya kimanarthaṃ mantrayase /",
  "GK20bhveni_u:776": "&kañcukī&:",
  "GK20bhveni_u:777": "*sabhayam**",
  "GK20bhveni_u:778": "nanu bhagnaṃ bhīmena bhavataḥ /",
  "GK20bhveni_u:779": "&rājā&:",
  "GK20bhveni_u:780": "dhikpralāpinvṛddhāpasada ko 'yamadya te vyāmohaḥ /",
  "GK20bhveni_u:781": "&kañcukī&:",
  "GK20bhveni_u:782": "deva na khalu kaścidvyāmohaḥ / satyameva bravīmi /",
  "GK20bhveni_u:783": "VERSE_2.23",
  "GK20bhveni_u:784": "bhagnaṃ bhīmena bhavato marutā rathaketanam /",
  "GK20bhveni_u:785": "patitaṃ kiṅkiṇīkvāṇabaddhākrandamiva kṣitau // 2.23 //",
  "GK20bhveni_u:786": "&rājā&:",
  "GK20bhveni_u:787": "balavatsamīraṇavegātkampite bhuvane bhagnaḥ syandanaketuḥ / tatkimityuddhataṃ pralapasi bhagnaṃ bhagnamiti /",
  "GK20bhveni_u:788": "&kañcukī&:",
  "GK20bhveni_u:789": "deva na kiṃcit / kiṃ tu śamanārthamasyānimittasya vijñāpayitavyo deva iti svāmibhaktirmāṃ mukharayati /",
  "GK20bhveni_u:790": "&bhānumatī&:",
  "GK20bhveni_u:791": "{Pkt_66}ajjautta pariharīadu edaṃ aṇimittaṃ pasaṇṇabamhaṇaveāṇughoseṇa homeṇa a /",
  "GK20bhveni_u:792": "SktCh_66: āryaputra parihāryatāmetadanimittaṃ prasannabrāhmaṇavedānughoṣeṇa homena ca /",
  "GK20bhveni_u:793": "&rājā&:",
  "GK20bhveni_u:794": "*sāvajñam**",
  "GK20bhveni_u:795": "nanu gaccha / purohitasumitrāya nivedaya /",
  "GK20bhveni_u:796": "&kañcukī&:",
  "GK20bhveni_u:797": "yadājñāpayati devaḥ /*iti niṣkrāntaḥ**",
  "GK20bhveni_u:798": "*praviśya**",
  "GK20bhveni_u:799": "&pratīhārī&:",
  "GK20bhveni_u:800": "{Pkt_67}*sodvegamupasṛtya**",
  "GK20bhveni_u:801": "jaadu jaadu mahārāo / mahārāa esā khu jāmāduṇo sindhurāassa mādā dussalā a paḍihārabhūmīe ciṭṭhadi /",
  "GK20bhveni_u:802": "SktCh_67:",
  "GK20bhveni_u:803": "jayatu jayatu mahārājaḥ / mahārāja eṣā khalu jāmātuḥ sindhurājasya mātā duḥśalā ca pratīhārabhūmau tiṣṭhati /",
  "GK20bhveni_u:804": "&rājā&:",
  "GK20bhveni_u:805": "*kiṃcidvicintyātmagatam**",
  "GK20bhveni_u:806": "kiṃ jayadrathamātā duḥśalā ceti / kaccidabhimanyuvadhāmarṣitaiḥ pāṇḍuputrairna kiṃcidatyāhitamāceṣṭitaṃ bhavet /*prakāśam**",
  "GK20bhveni_u:807": "gaccha / praveśaya śīghram /",
  "GK20bhveni_u:808": "&pratīhārī&:",
  "GK20bhveni_u:809": "{Pkt_68}jaṃ mahārāo āṇabedi /*iti niṣkrāntaḥ**",
  "GK20bhveni_u:810": "SktCh_68: yanmahārāja ājñāpayati /",
  "GK20bhveni_u:811": "*tataḥ praviśati saṃbhrāntā jayadrathamātā duḥśalā ca / ubhe sāsraṃ duryodhanasya pādayoḥ patataḥ**",
  "GK20bhveni_u:812": "&mātā&:",
  "GK20bhveni_u:813": "{Pkt_69}parittāadu parittāadu kuluṇāho /",
  "GK20bhveni_u:814": "SktCh_69: paritrāyatāṃ paritrāyatāṃ kurunāthaḥ /",
  "GK20bhveni_u:815": "*duḥśalā roditi**",
  "GK20bhveni_u:816": "&rājā&:",
  "GK20bhveni_u:817": "*sasaṃbhramamutthāpya**",
  "GK20bhveni_u:818": "amba samāśvasihi samāśvasihi / kimatyāhitam / api kuśalaṃ samarāṅgaṇeṣvapratirathasya jayadrathasya /",
  "GK20bhveni_u:819": "&mātā&:",
  "GK20bhveni_u:820": "{Pkt_70}jāda kudo kusalaṃ /",
  "GK20bhveni_u:821": "SktCh_70: jāta kutaḥ kuśalam /",
  "GK20bhveni_u:822": "&rājā&:",
  "GK20bhveni_u:823": "kathamiva /",
  "GK20bhveni_u:824": "&mātā&:",
  "GK20bhveni_u:825": "{Pkt_71}*sāśaṅkam**",
  "GK20bhveni_u:826": "ajja khu puttavahāmarisuddībideṇa gaṇḍīviṇā aṇatthamide diasaṇāhe tassa vaho paḍiṇṇādo /",
  "GK20bhveni_u:827": "SktCh_71:",
  "GK20bhveni_u:828": "adya khalu putravadhāmarṣoddīpitena gāṇḍīvinānastamite divasanāthe tasya vadhaḥ pratijñātaḥ /",
  "GK20bhveni_u:829": "&rājā&:",
  "GK20bhveni_u:830": "*sasmitam**",
  "GK20bhveni_u:831_0": "idaṃ tadaśrukāraṇamambāyā duḥśalāyāśca / putraśokādunmattasya kirīṭinaḥ pralāpairevamavasthā /",
  "GK20bhveni_u:831_1": "aho mugdhatvamabalānām / amba kṛtaṃ viṣādena / vatse duḥśale alamaśrupātena / kutaścāyaṃ",
  "GK20bhveni_u:831_2": "tasya dhanaṃjayasya prabhāvo duryodhanabāhuparigharakṣitasya mahārathajayadrathasya",
  "GK20bhveni_u:831_3": "vipattimutpādayitum /",
  "GK20bhveni_u:832": "&mātā&:",
  "GK20bhveni_u:833": "{Pkt_72}jāda puttabandhuvahāmarisuddībidakobāṇalā aṇavekkhidasarīrā vīrā parikkamanti /",
  "GK20bhveni_u:834": "SktCh_72: jāta putrabandhuvadhāmarṣoddīpitakopānalā anapekṣitaśarīrā vīrāḥ parikrāmanti /",
  "GK20bhveni_u:835": "&rājā&:",
  "GK20bhveni_u:836": "*sopahāsam**",
  "GK20bhveni_u:837": "evametat / sarvajanaprasiddhaivāmarṣitā pāṇḍavānām / paśya /",
  "GK20bhveni_u:838": "VERSE_2.24",
  "GK20bhveni_u:839": "hastākṛṣṭavilolakeśavasanā duḥśāsanenājñayā $ pāñcālī mama rājacakrapurato gaurgauriti vyāhṛtā &",
  "GK20bhveni_u:840": "tasminneva sa kiṃ nu gāṇḍivadharo nāsītpṛthānandano ē̃ yūnaḥ kṣatriyavaṃśajasya kṛtinaḥ krodhāspadaṃ kiṃ na tat // 2.24 //",
  "GK20bhveni_u:841": "&mātā&:",
  "GK20bhveni_u:842": "{Pkt_73}asamattapaḍiṇṇābharassa attavaho se paḍiṇṇādo /",
  "GK20bhveni_u:843": "SktCh_73: asamāptapratijñābharasyātmavadho 'sya pratijñātaḥ /",
  "GK20bhveni_u:844": "&rājā&:",
  "GK20bhveni_u:845_0": "yadyevamalamānandasthāne 'pi te viṣādena / nanu vaktavyamutsannaḥ sānujo yudhiṣṭhira",
  "GK20bhveni_u:845_1": "iti / anyacca mātaḥ kā śaktirasti dhanaṃjayasyānyasya vā kuruśataparivāravardhitamahimnaḥ",
  "GK20bhveni_u:845_2": "kṛpakarṇadroṇāśvatthāmādimahārathadviguṇīkṛtanirāvaraṇavikramasya nāmāpi grahītuṃ",
  "GK20bhveni_u:845_3": "te tanayasya / ayi sutaparākramānabhijñe",
  "GK20bhveni_u:846": "VERSE_2.25",
  "GK20bhveni_u:847": "dharmātmajaṃ prati yamau ca kathaiva nāsti $ madhye vṛkodarakirīṭabhṛtorbalena &",
  "GK20bhveni_u:848": "eko 'pi visphuritamaṇḍalacāpacakraṃ ē̃ kaḥ sindhurājamabhiṣeṇayituṃ samarthaḥ // 2.25 //",
  "GK20bhveni_u:849": "&bhānumatī&:",
  "GK20bhveni_u:850": "{Pkt_74}ajjautta jai bi evvaṃ taha bi gurukidapaḍiṇṇābharo dhaṇaṃjao ṇidāṇaṃ kkhu saṃkāe /",
  "GK20bhveni_u:851": "SktCh_74: āryaputra yadyapyevaṃ tathāpi gurukṛtapratijñābharo dhanaṃjayaḥ nidānaṃ khalu śaṅkāyāḥ /",
  "GK20bhveni_u:852": "&mātā&:",
  "GK20bhveni_u:853": "{Pkt_75}jāde sāhu kāloidaṃ tue mantidaṃ /",
  "GK20bhveni_u:854": "SktCh_75: jāte sādhu kālocitaṃ tvayā mantritam /",
  "GK20bhveni_u:855": "&rājā&:",
  "GK20bhveni_u:856": "āḥ mamāpi nāma duryodhanasya śaṅkāsthānaṃ pāṇḍavāḥ / paśya /",
  "GK20bhveni_u:857": "VERSE_2.26",
  "GK20bhveni_u:858": "kodaṇḍajyākiṇāṅkairagaṇitaripubhiḥ kaṅkaṭonmuktadehaiḥ $ śliṣṭānyo 'nyātapatraiḥ sitakamalavanabhrāntimutpādayadbhiḥ &",
  "GK20bhveni_u:859": "reṇugrastārkabhāsāṃ pracaladasilatādanturāṇāṃ balānā- ē̃ mākrāntā bhrātṛbhirme diśi diśi samare koṭayaḥ saṃpatanti // 2.26 //",
  "GK20bhveni_u:860": "api ca bhānumati vijñātapāṇḍavaprabhāve kiṃ tvamapyevamāśaṅkase / paśya /",
  "GK20bhveni_u:861": "VERSE_2.27",
  "GK20bhveni_u:862": "duḥśāsanasya hṛdayakṣatajāmbupāne $ duryodhanasya ca yathā gadayorubhaṅge &",
  "GK20bhveni_u:863": "tejasvināṃ samaramūrdhani pāṇḍavānāṃ ē̃ jñeyā jayadrathavadhe 'pi tathā pratijñā // 2.27 //",
  "GK20bhveni_u:864_0": "kaḥ ko 'tra bhoḥ / jaitraṃ me rathamupakalpaya tāvat / yāvadahamapi tasya pragalbhapāṇḍavasya",
  "GK20bhveni_u:864_1": "jayadrathaparirakṣaṇenaiva mithyāpratijñāvailakṣyasaṃpāditamaśastrapūtaṃ maraṇamupadiśāmi /",
  "GK20bhveni_u:865": "*praviśya**",
  "GK20bhveni_u:866": "&kañcukī&:",
  "GK20bhveni_u:867": "deva",
  "GK20bhveni_u:868": "VERSE_2.28",
  "GK20bhveni_u:869": "udghātakvaṇitavilolahemaghaṇṭaḥ $ prālambadviguṇitacāmaraprahāsaḥ &",
  "GK20bhveni_u:870": "sajjo 'yaṃ niyamitavalgitākulāśvaḥ ē̃ śatrūṇāṃ kṣapitamanoratho rathaste // 2.28 //",
  "GK20bhveni_u:871": "&rājā&:",
  "GK20bhveni_u:872": "devi praviśa tvamabhyantarameva /*yāvadahamapi tasya pragalbhapāṇḍavasya ityādi paṭhanparikrāmati**",
  "GK20bhveni_u:873": "*iti niskrāntāḥ sarve**",
  "GK20bhveni_u:874": "iti dvitīyo 'ṅkaḥ /",
  "GK20bhveni_u:875": "ACT_3",
  "GK20bhveni_u:876": "tṛtīyo 'ṅkaḥ /",
  "GK20bhveni_u:877": "*tataḥ praviśati vikṛtaveṣā rākṣasī**",
  "GK20bhveni_u:878": "&rākṣasī&:",
  "GK20bhveni_u:879": "*vikṛtaṃ vihasya saparitoṣam**",
  "GK20bhveni_u:880": "VERSE_3.1",
  "GK20bhveni_u:881": "hadamāṇuśamaṃśabhālae kumbhaśahaśśavaśāhiṃ śaṃcide /",
  "GK20bhveni_u:882": "aṇiśaṃ a pibāmi śoṇiaṃ valiśaśadaṃ śamale huvīadu // 3.1 //",
  "GK20bhveni_u:883": "{Pkt_77}*nṛtyantī saparitoṣam**",
  "GK20bhveni_u:884": "jai śindhulāavahadiahe via diahe diahe śamalakamma paḍibajjai ajjuṇe tado pajjattabhalidakoṭṭhāgāle maṃśaśoṇiehiṃ me gehe huvīadi /*parikramya diśo 'valokya**",
  "GK20bhveni_u:885": "aha kahiṃ ṇu khu luhilappie huvīadi / tā jāva imaśśiṃ śamale piabhattālaṃ luhilappiaṃ aṇṇeśāmi /*parikramya**",
  "GK20bhveni_u:886": "hodu śaddābaiśśaṃ dāva / ale luhilappiā luhilappiā ido ehi ido ehi /",
  "GK20bhveni_u:887": "SktCh_76:",
  "GK20bhveni_u:888": "hatamānuṣamāṃsabhārake kumbhasahasravasābhiḥ saṃcite / aniśaṃ ca pibāmi śoṇitaṃ varṣaśataṃ samaro bhavatu // 1 //",
  "GK20bhveni_u:889": "SktCh_77:",
  "GK20bhveni_u:890_0": "yadi sindhurājavadhadivasa iva divase divase samarakarma pratipadyate 'rjunastadā",
  "GK20bhveni_u:890_1": "paryāptabhṛtakoṣṭhāgāraṃ māṃsaśoṇitairme gṛhaṃ bhaviṣyati / atha kva nu khalu rudhirapriyo",
  "GK20bhveni_u:890_2": "bhaviṣyati / tadyāvadetasminsamare priyabhartāraṃ rudhirapriyamanveṣyāmi / bhavatu",
  "GK20bhveni_u:890_3": "śabdāyiṣye tāvat / are rudhirapriya rudhirapriya ita ehīta ehi /",
  "GK20bhveni_u:891": "*tataḥ praviśati tathāvidho rākṣasaḥ**",
  "GK20bhveni_u:892": "&rākṣasaḥ&:",
  "GK20bhveni_u:893": "*śramaṃ nāṭayan**",
  "GK20bhveni_u:894": "VERSE_3.2",
  "GK20bhveni_u:895": "paccaggahadāṇaṃ maṃśae jai uṇhe luhile a lambhai /",
  "GK20bhveni_u:896": "tā eśe maha paliśśame khaṇamettaṃ evva lahu ṇaśśai // 3.2 //",
  "GK20bhveni_u:897": "SktCh_78:",
  "GK20bhveni_u:898": "pratyagrahatānāṃ māṃsaṃ yadyuṣṇaṃ rudhiraṃ ca labhyeta / tadeṣa mama pariśramaḥ kṣaṇamātrameva laghu naśyet // 2 //",
  "GK20bhveni_u:899": "*rākṣasī punarvyāharati**",
  "GK20bhveni_u:900": "&rākṣasaḥ&:",
  "GK20bhveni_u:901": "{Pkt_79}*ākarṇya**",
  "GK20bhveni_u:902": "ale ke eśe maṃ saddābedi /*vilokya**",
  "GK20bhveni_u:903": "kahaṃ piā me vaśāgandhā /*upasṛtya**",
  "GK20bhveni_u:904": "vaśāgandhe kīśa maṃ śaddābeśi /",
  "GK20bhveni_u:905": "VERSE_3.3",
  "GK20bhveni_u:906": "luhilāśavapāṇamattie laṇahiṇḍaṇakhalantagattie /",
  "GK20bhveni_u:907": "śaddāaśi kīśa maṃ pie puliśaśahaśśaṃ hadaṃ śuṇīadi // 3.3 //",
  "GK20bhveni_u:908": "SktCh_79: are kaiṣā māṃ śabdāyate / kathaṃ priyā me vasāgandhā / vasāgandhe kasmānmāṃ śabdāyase /",
  "GK20bhveni_u:909": "SktCh_80:",
  "GK20bhveni_u:910": "rudhirāsavapānamattike raṇahiṇḍanaskhaladgātrike / śabdāyase kasmānmāṃ priye puruṣasahasraṃ hataṃ śrūyate // 3 //",
  "GK20bhveni_u:911": "&rākṣasī&:",
  "GK20bhveni_u:912": "{Pkt_81}ale luhilappiā edaṃ kkhu mae tuha kālaṇādo paccaggahadaśśa kaśśa bi lāeśiṇo pahūdavaśāśiṇehacikkaṇaṃ koṇhaṃ ṇavaluhilaṃ aggamaṃśaṃ a āṇīdaṃ / tā pibāhi ṇaṃ /",
  "GK20bhveni_u:913": "SktCh_81:",
  "GK20bhveni_u:914": "are rudhirapriya idaṃ khalu mayā tava kāraṇātpratyagrahatasya kasyāpi rājarṣeḥ prabhūtavasāsnehacikkaṇaṃ koṣṇaṃ navarudhiramagramāṃsaṃ cānītam / tatpibaitat /",
  "GK20bhveni_u:915": "&rākṣasaḥ&:",
  "GK20bhveni_u:916": "{Pkt_82}*saparitoṣam**",
  "GK20bhveni_u:917": "śāhu vaśāgandhe śāhu / śohaṇaṃ tue kidaṃ / baliamhi pibāśide / tā ubaṇehi /",
  "GK20bhveni_u:918": "SktCh_82: sādhu vasāgandhe sādhu / śobhanaṃ tvayā kṛtam / balavadasmi pipāsitaḥ / tadupanaya /",
  "GK20bhveni_u:919": "&rākṣasī&:",
  "GK20bhveni_u:920": "{Pkt_83}ale luhilappiā ediśe hadaṇalagaatulaṃgamaśoṇiavaśāśamuddaduśśaṃcale śamalāṅgaṇe paḍibbhamante tumaṃ pibāśie śi tti accaliaṃ accaliaṃ /",
  "GK20bhveni_u:921": "SktCh_83:",
  "GK20bhveni_u:922": "are rudhirapriya īdṛśe hatanaragajaturaṃgamaśoṇitavasāsamudraduḥsaṃcare samarāṅgaṇe paribhramaṃstvaṃ pipāsito 'sītyāścaryamāścaryam /",
  "GK20bhveni_u:923": "&rākṣasaḥ&:",
  "GK20bhveni_u:924": "{Pkt_84}ai śutthide ṇaṃ puttaśoaśaṃtattahiaaṃ śāmiṇiṃ hiḍimbādeiṃ pekkhiduṃ gadamhi /",
  "GK20bhveni_u:925": "SktCh_84: ayi susthite nanu putraśokasaṃtaptahṛdayāṃ svāminīṃ hiḍimbādevīṃ prekṣituṃ gato 'smi /",
  "GK20bhveni_u:926": "&rākṣasī&:",
  "GK20bhveni_u:927": "{Pkt_85}luhilappiā ajja bi śāmiṇīe hiḍimbādeīe ghaḍukkaaśoe ṇa ubaśammadi /",
  "GK20bhveni_u:928": "SktCh_85: radhirapriya adyāpi svāminyā hiḍimbādevyā ghaṭotkacaśoko nopaśāmyati /",
  "GK20bhveni_u:929": "&rākṣasaḥ&:",
  "GK20bhveni_u:930": "{Pkt_86}vaśāgandhe kudo śe ubaśame / kevalaṃ ahimaṇṇuvahaśoaśamāṇadukkhāe śubhaddādevīe jaṇṇaśeṇīe a kadhaṃ kadhaṃ vi śamāśāśīadi /",
  "GK20bhveni_u:931": "SktCh_86:",
  "GK20bhveni_u:932": "vasāgandhe kuto 'syā upaśamaḥ / kevalamabhimanyuvadhaśokasamānaduḥkhayā subhadrādevyā yājñasenyā ca kathaṃ kathamapi samāśvāsyate /",
  "GK20bhveni_u:933": "&rākṣasī&:",
  "GK20bhveni_u:934": "{Pkt_87}luhilappiā geṇha edaṃ hatthiśilakabālaśaṃciaṃ aggamaṃśobadaṃśaṃ / pibāhi ṇavaśoṇiāsavaṃ /",
  "GK20bhveni_u:935": "SktCh_87: rudhirapriya gṛhāṇaitaddhastiśiraḥkapālasaṃcitamagramāṃsopadaṃśam / piba navaśoṇitāsavam /",
  "GK20bhveni_u:936": "&rākṣasaḥ&:",
  "GK20bhveni_u:937": "{Pkt_88}*tathā kṛtvā**",
  "GK20bhveni_u:938": "vaśāgandhe aha kiappahūdaṃ tue śaṃciaṃ luhilaṃ aggamaṃśaṃ a /",
  "GK20bhveni_u:939": "SktCh_88: vasāgandhe atha kiyatprabhūtaṃ tvayā saṃcitaṃ rudhiramagramāṃsaṃ ca /",
  "GK20bhveni_u:940": "&rākṣasī&:",
  "GK20bhveni_u:941_0": "{Pkt_89}ale luhilappiā puvvaśaṃciaṃ jāṇāśi jevva tumaṃ / ṇavaśaṃciaṃ śiṇu dāva /",
  "GK20bhveni_u:941_1": "bhaadattaśoṇiakumbhe śindhulāavaśākumbhe duve dubadamacchāhibabhūliśśavaśomadattabalhīappamuhāṇaṃ",
  "GK20bhveni_u:941_2": "ṇalindāṇaṃ aṇṇāṇaṃ bi pākidapuliśāṇaṃ luhilavaśāmaṃśaśśa ghaḍā abiṇaddhamuhā śahaśśaśaṃkkhā śanti me gehe /",
  "GK20bhveni_u:942": "SktCh_89:",
  "GK20bhveni_u:943_0": "are rudhirapriya pūrvasaṃcitaṃ jānāsyeva tvam / navasaṃcitaṃ śṛṇu tāvat / bhagadattaśoṇitakumbhaḥ",
  "GK20bhveni_u:943_1": "sindhurājavasākumbhau dvau drupadamatsyādhipabhūriśravaḥsomadattabālhīkapramukhāṇāṃ",
  "GK20bhveni_u:943_2": "narendrāṇāmanyeṣāmapi prākṛtapuruṣāṇāṃ rudhiravasāmāṃsasya ghaṭā apinaddhamukhāḥ",
  "GK20bhveni_u:943_3": "sahasrasaṃkhyāḥ santi me gehe /",
  "GK20bhveni_u:944": "&rākṣasaḥ&:",
  "GK20bhveni_u:945": "{Pkt_90}*saparitoṣamāliṅgya**",
  "GK20bhveni_u:946": "śāhu śugghaliṇīe śāhu / imiṇā de śugghaliṇitteṇa ajja uṇa śāmiṇīe hiḍimbādevīe śaṃvihāṇeṇa a paṇaṭṭhaṃ me jammadāliddaṃ /",
  "GK20bhveni_u:947": "SktCh_90:",
  "GK20bhveni_u:948": "sādhu sugṛhiṇi sādhu / anena te sugṛhiṇītvenādya punaḥ svāminyā hiḍimbādevyāḥ saṃvidhānena ca pranaṣṭaṃ me janmadāridryam /",
  "GK20bhveni_u:949": "&rākṣasī&:",
  "GK20bhveni_u:950": "{Pkt_91}luhilappiā kediśe śāmiṇīe śaṃvihāṇe kide /",
  "GK20bhveni_u:951": "SktCh_91: rudhirapriya kīdṛśaṃ svāminyā saṃvidhānaṃ kṛtam /",
  "GK20bhveni_u:952": "&rākṣasaḥ&:",
  "GK20bhveni_u:953_0": "{Pkt_92}vaśāgandhe ajja kkhu ahaṃ śāmiṇīe hiḍimbādevīe śavahumāṇaṃ śaddābia āṇatte",
  "GK20bhveni_u:953_1": "jaha luhilappiā ajja pahudi tue ajjauttaśśa bhīmaśeṇaśśa piṭṭhadoṇupiṭṭhaṃ śamale",
  "GK20bhveni_u:953_2": "āhiṇḍidavvaṃ tti / tā taśśa aṇumaggagāmiṇo hadamāṇuśaśoṇiaṇaīdaṃśaṇappaṇaṭṭhabubhukkhāpibāśaśśa",
  "GK20bhveni_u:953_3": "iha evva me śaggaloo huvīadi / tumaṃ bi viśśaddhā bhavia luhilavaśāhiṃ kumbhaśahaśśaṃ śaṃcehi /",
  "GK20bhveni_u:954": "SktCh_92:",
  "GK20bhveni_u:955_0": "vasāgandhe adya khalvahaṃ svāminyā hiḍimbādevyā sabahumānaṃ śabdāyyājñapto yathā",
  "GK20bhveni_u:955_1": "rudhirapriya adya prabhṛti tvayāryaputrasya bhīmasenasya pṛṣṭhato 'nupṛṣṭhaṃ samara",
  "GK20bhveni_u:955_2": "āhiṇḍitavyamiti / tattasyānumārgagāmino hatamānuṣaśoṇitanadīdarśanapranaṣṭabubhukṣāpipāsasyehaiva",
  "GK20bhveni_u:955_3": "me svargaloko bhaviṣyati / tvamapi visrabdhā bhūtvā rudhiravasābhiḥ kumbhasahasraṃ saṃcinu /",
  "GK20bhveni_u:956": "&rākṣasī&:",
  "GK20bhveni_u:957": "{Pkt_93}luhilappiā kiṃṇimittaṃ kumālabhīmaśeṇaśśa piṭṭhadoṇupiṭṭhaṃ āhiṇḍīadi /",
  "GK20bhveni_u:958": "SktCh_93: rudhirapriya kiṃnimittaṃ kumārabhīmasenasya pṛṣṭhato 'nupṛṣṭhamāhiṇḍyate /",
  "GK20bhveni_u:959": "&rākṣasaḥ&:",
  "GK20bhveni_u:960": "{Pkt_94}vaśāgandhe teṇa hi śāmiṇā viodaleṇa duśśāśaṇaśśa luhilaṃ pāduṃ paḍiṇṇādaṃ / taṃ ca amhehiṃ lakkhaśehiṃ aṇuppaviśia pādavvaṃ tti /",
  "GK20bhveni_u:961": "SktCh_94:",
  "GK20bhveni_u:962": "vasāgandhe tena hi svāminā vṛkodareṇa duḥśāsanasya rudhiraṃ pātuṃ pratijñātam / taccāsmābhī rākṣasairanupraviśya pātavyamiti /",
  "GK20bhveni_u:963": "&rākṣasī&:",
  "GK20bhveni_u:964": "{Pkt_95}*saharṣam**",
  "GK20bhveni_u:965": "śāhu śāmiṇi śāhu / śuśaṃvihāṇe me bhattā tue kade /",
  "GK20bhveni_u:966": "SktCh_95: sādhu svāmini sādhu / susaṃvidhāno me bhartā tvayā kṛtaḥ /",
  "GK20bhveni_u:967": "*nepathye mahānkalakalaḥ / ubhāvākarṇayataḥ**",
  "GK20bhveni_u:968": "&rākṣasī&:",
  "GK20bhveni_u:969": "{Pkt_96}*ākarṇya sasaṃbhramam**",
  "GK20bhveni_u:970": "ale luhilappiā kiṃ ṇu kkhu eśe mahante kalaale śuṇīadi /",
  "GK20bhveni_u:971": "SktCh_96: are rudhirapriya kiṃ nu khalveṣa mahānkalakalaḥ śrūyate /",
  "GK20bhveni_u:972": "&rākṣasaḥ&:",
  "GK20bhveni_u:973": "{Pkt_97}*dṛṣṭvā**",
  "GK20bhveni_u:974": "vaśāgandhe eśe kkhu dhiṭṭhajjuṇṇeṇa doṇe keśeśu ākiṭṭhia aśibatteṇa vābādīadi /",
  "GK20bhveni_u:975": "SktCh_97: vasāgandhe eṣa khalu dhṛṣṭadyumnena droṇaḥ keśeṣvākṛṣyāsipatreṇa vyāpādyate /",
  "GK20bhveni_u:976": "&rākṣasī&:",
  "GK20bhveni_u:977": "{Pkt_98}*saharṣam**",
  "GK20bhveni_u:978": "luhilappiā ehi / gacchia doṇaśśa luhilaṃ pivamha /",
  "GK20bhveni_u:979": "SktCh_98: rudhirapriya ehi / gatvā droṇasya rudhiraṃ pibāvaḥ /",
  "GK20bhveni_u:980": "&rākṣasaḥ&:",
  "GK20bhveni_u:981": "{Pkt_99}*sabhayam**",
  "GK20bhveni_u:982": "vaśāgandhe bamhaṇaśoṇiaṃ kkhu edaṃ galaaṃ dahante dahante paviśadi / tā kiṃ ediṇā /",
  "GK20bhveni_u:983": "SktCh_99: vasāgandhe brāhmaṇaśoṇitaṃ khalvetadgalaṃ dahaddahatpraviśati / tatkimetena /",
  "GK20bhveni_u:984": "*nepathye punaḥ kalakalaḥ**",
  "GK20bhveni_u:985": "&rākṣasī&:",
  "GK20bhveni_u:986": "{Pkt_100}luhilappiā puṇo bi eśe mahante kalaale śuṇīadi /",
  "GK20bhveni_u:987": "SktCh_100: rudhirapriya punarapyeṣa mahānkalakalaḥ śrūyate /",
  "GK20bhveni_u:988": "&rākṣasaḥ&:",
  "GK20bhveni_u:989": "{Pkt_101}vaśāgandhe eśe kkhu aśśatthāme ākiṭṭhidāśibatte ido evva āacchadi / kadā bi dubadasudalośeṇa amhe bi vābādaiśśadi / tā ehi / atikkamamha /",
  "GK20bhveni_u:990": "SktCh_101:",
  "GK20bhveni_u:991": "vasāgandhe eṣa khalvaśvatthāmākṛṣṭāsipatra ita evāgacchati / kadāciddrupadasutaroṣeṇāvāmapi vyāpādayiṣyati / tadehi / atikramāvaḥ /",
  "GK20bhveni_u:992": "*iti niṣkrāntau**",
  "GK20bhveni_u:993": "praveśakaḥ /",
  "GK20bhveni_u:994": "*tataḥ praviśatyutkhātakhaḍgaḥ kalakalamākarṇayannaśvatthāmā**",
  "GK20bhveni_u:995": "&aśvatthāmā&:",
  "GK20bhveni_u:996": "VERSE_3.4",
  "GK20bhveni_u:997": "mahāpralayamārutakṣubhitapuṣkarāvartaka- $ pracaṇḍaghanagarjitapratiravānukārī muhuḥ &",
  "GK20bhveni_u:998": "ravaḥ śravaṇabhairavaḥ sthagitarodasīkandaraḥ ē̃ kuto 'dya samarodadherayamabhūtapūrvaḥ puraḥ // 3.4 //",
  "GK20bhveni_u:999": "*vicintya**",
  "GK20bhveni_u:1000": "dhruvaṃ gāṇḍīvinā sātyakinā vṛkodareṇa vā yauvanadarpādatikrāntamaryādena parikopitastātaḥ samullaṅghya śiṣyapriyatāmātmaprabhāvasadṛśamāceṣṭate / tathā hi",
  "GK20bhveni_u:1001": "VERSE_3.5",
  "GK20bhveni_u:1002": "yadduryodhanapakṣapātasadṛśaṃ yuktaṃ yadastragrahe $ rāmāllabdhasamastahetiguruṇo vīryasya yatsāṃpratam &",
  "GK20bhveni_u:1003": "loke sarvadhanuṣmatāmadhipateryaccānurūpaṃ ruṣaḥ ē̃ prārabdhaṃ ripughasmareṇa niyataṃ tatkarma tātena me // 3.5 //",
  "GK20bhveni_u:1004": "*pṛṣṭhato vilokya**",
  "GK20bhveni_u:1005_0": "tadalamidānīṃ mama rathapratīkṣayānayā / saśastra evāsmi sajalajaladharaprabhābhāsureṇa",
  "GK20bhveni_u:1005_1": "supragrahavimalakaladhautatsaruṇāmunā khaḍgena / yāvatsamarabhuvamavatarāmi /*parikramya /",
  "GK20bhveni_u:1005_2": "vāmākṣispandanaṃ sūcayitvā**",
  "GK20bhveni_u:1006_0": "āḥ kathaṃ mamāpi nāmāśvatthāmnaḥ samaramahotsavapramodanirbharasya tātavikramadarśanalālasasyānimittāni",
  "GK20bhveni_u:1006_1": "samaragamanavighnamutpādayanti / bhavatu gacchāmi /*sāvaṣṭambhaṃ parikramyāgrato vilokya**",
  "GK20bhveni_u:1007_0": "kathamavadhīritakṣātradharmāṇāmujjhitasatpuruṣocitalajjāvaguṇṭhanānāṃ vismṛtasvāmisatkāralaghucetasāṃ",
  "GK20bhveni_u:1007_1": "dviradaturaṃgamacaraṇacāriṇāmagaṇitakulayaśaḥsadṛśaparākramavratānāṃ raṇabhūmeḥ samantādapakrāmatāmayaṃ",
  "GK20bhveni_u:1007_2": "mahānnādo balānām /*nirūpya**",
  "GK20bhveni_u:1008_0": "hā dhikkaṣṭam / kathamete mahārathāḥ karṇādayo 'pi samarātparāṅmukhā bhavanti / kathaṃ",
  "GK20bhveni_u:1008_1": "nu tātādhiṣṭhitānāmapi balānāmiyamavasthā bhavet / bhavatu saṃstambhayāmi / bho bhoḥ",
  "GK20bhveni_u:1008_2": "kauravasenāsamudravelāparipālanamahāmahīdharā narapatayaḥ kṛtaṃ kṛtamamunā samaraparityāgasāhasena /",
  "GK20bhveni_u:1009": "VERSE_3.6",
  "GK20bhveni_u:1010": "yadi samaramapāsya nāsti mṛtyo- $ rbhayamiti yuktamito 'nyataḥ prayātum &",
  "GK20bhveni_u:1011": "atha maraṇamavaśyameva jantoḥ ē̃ kimiti mudhā malinaṃ yaśaḥ kurudhve // 3.6 //",
  "GK20bhveni_u:1012": "api ca",
  "GK20bhveni_u:1013": "VERSE_3.7",
  "GK20bhveni_u:1014": "astrajvālāvalīḍhapratibalajaladherantaraurvāyamāṇe $ senānāthe sthite 'sminmama pitari gurau sarvadhanvīśvarāṇām &",
  "GK20bhveni_u:1015": "karṇālaṃ saṃbhrameṇa vraja kṛpa samaraṃ muñca hārdikya śaṅkāṃ ē̃ tāte cāpadvitīye vahati raṇadhurāṃ ko bhayasyāvakāśaḥ // 3.7 //",
  "GK20bhveni_u:1016": "*nepathye**",
  "GK20bhveni_u:1017": "kuto 'dyāpi te tātaḥ /",
  "GK20bhveni_u:1018": "&aśvatthāmā&:",
  "GK20bhveni_u:1019": "*śrutvā**",
  "GK20bhveni_u:1020": "kiṃ brūtha / kuto 'dyāpi te tāta iti /*saroṣam**",
  "GK20bhveni_u:1021": "āḥ kṣudrāḥ samarabhīravaḥ kathamevaṃ pralapatāṃ vaḥ sahasradhā na dīrṇamanayā jihvayā /",
  "GK20bhveni_u:1022": "VERSE_3.8",
  "GK20bhveni_u:1023": "dagdhuṃ viśvaṃ dahanakiraṇairnoditā dvādaśārkā $ vātā vātā diśi diśi na vā saptadhā sapta bhinnāḥ &",
  "GK20bhveni_u:1024": "channaṃ meghairna gaganatalaṃ puṣkarāvartakādyaiḥ ē̃ pāpaṃ pāpāḥ kathayata kathaṃ śauryarāśeḥ piturme // 3.8 //",
  "GK20bhveni_u:1025": "*praviśya saṃbhrāntaḥ saprahāraḥ**",
  "GK20bhveni_u:1026": "&sūtaḥ&:",
  "GK20bhveni_u:1027": "paritrāyatāṃ paritrāyatāṃ kumāraḥ /*iti pādayoḥ patati**",
  "GK20bhveni_u:1028": "&aśvatthāmā&:",
  "GK20bhveni_u:1029": "*vilokya**",
  "GK20bhveni_u:1030": "aye kathaṃ tātasya sārathiraśvasenaḥ / ārya nanu trailokyatrāṇakṣamasya sārathirasi / kiṃ mattaḥ paritrāṇamicchasi /",
  "GK20bhveni_u:1031": "&sūtaḥ&:",
  "GK20bhveni_u:1032": "*utthāya sakaruṇam**",
  "GK20bhveni_u:1033": "kuto 'dyāpi te tātaḥ /",
  "GK20bhveni_u:1034": "&aśvatthāmā&:",
  "GK20bhveni_u:1035": "*sāvegam**",
  "GK20bhveni_u:1036": "kiṃ tāta eva nāsti /",
  "GK20bhveni_u:1037": "&sūtaḥ&:",
  "GK20bhveni_u:1038": "atha kim /",
  "GK20bhveni_u:1039": "&aśvatthāmā&:",
  "GK20bhveni_u:1040": "hā tāta /*iti mohamupagataḥ**",
  "GK20bhveni_u:1041": "&sūtaḥ&:",
  "GK20bhveni_u:1042": "kamāra samāśvasihi samāśvasihi /",
  "GK20bhveni_u:1043": "&aśvatthāmā&:",
  "GK20bhveni_u:1044": "*labdhasaṃjñaḥ sāsram**",
  "GK20bhveni_u:1045": "hā tāta hā sutavatsala hā lokatrayaikadhanurdhara hā jāmadagĀÇènyāstrasarvasvapratigrahapraṇayin kvāsi / prayaccha me prativacanam /",
  "GK20bhveni_u:1046": "&sūtaḥ&:",
  "GK20bhveni_u:1047": "kamāra alamatyantaśokāvegena / vīrapuruṣocitāṃ vipattimupagate pitari tvamapi tadanurūpeṇaiva vīryeṇa śokasāgaramuttīrya sukhī bhava /",
  "GK20bhveni_u:1048": "&aśvatthāmā&:",
  "GK20bhveni_u:1049": "*aśrūṇi vimucya**",
  "GK20bhveni_u:1050": "ārya kathaya kathaya kathaṃ tādṛgbhujavīryasāgarastāto 'pi nāmāstamupagataḥ /",
  "GK20bhveni_u:1051": "VERSE_3.9",
  "GK20bhveni_u:1052": "kiṃ bhīmādgurudakṣiṇāṃ gurugadādbhīmapriyaḥ prāptavān",
  "GK20bhveni_u:1053": "&sūtaḥ&:",
  "GK20bhveni_u:1054": "śāntaṃ pāpam / śāntaṃ pāpam /",
  "GK20bhveni_u:1055": "&aśvatthāmā&:",
  "GK20bhveni_u:1056": "VERSE_3.9",
  "GK20bhveni_u:1057": "antevāsidayālurujjhitanayenāsādito jiṣṇunā /",
  "GK20bhveni_u:1058": "&sūtaḥ&:",
  "GK20bhveni_u:1059": "kathamevaṃ bhaviṣyati /",
  "GK20bhveni_u:1060": "&aśvatthāmā&:",
  "GK20bhveni_u:1061": "VERSE_3.9",
  "GK20bhveni_u:1062": "govindena sudarśanasya niyataṃ dhārāpathaṃ prāpitaḥ",
  "GK20bhveni_u:1063": "&sūtaḥ&:",
  "GK20bhveni_u:1064": "etadapi nāsti /",
  "GK20bhveni_u:1065": "&aśvatthāmā&:",
  "GK20bhveni_u:1066": "VERSE_3.9",
  "GK20bhveni_u:1067": "śaṅke nāpadamanyataḥ khalu gurorebhyaścaturthādaham // 3.9 //",
  "GK20bhveni_u:1068": "&sūtaḥ&:",
  "GK20bhveni_u:1069": "kumāra",
  "GK20bhveni_u:1070": "VERSE_3.10",
  "GK20bhveni_u:1071": "ete 'pi tasya kupitasya mahāstrapāṇeḥ $ kiṃ dhūrjaṭeriva tulāmupayānti saṃkhye &",
  "GK20bhveni_u:1072": "śokoparuddhahṛdayena yadā tu śastraṃ ē̃ tyaktaṃ tadāsya vihitaṃ ripuṇātighoram // 3.10 //",
  "GK20bhveni_u:1073": "&aśvatthāmā&:",
  "GK20bhveni_u:1074": "kiṃ punaḥ kāraṇaṃ śokasyāstraparityāgasya vā /",
  "GK20bhveni_u:1075": "&sūtaḥ&:",
  "GK20bhveni_u:1076": "nanu kumāra eva kāraṇam /",
  "GK20bhveni_u:1077": "&aśvatthāmā&:",
  "GK20bhveni_u:1078": "kathamahameva nāma /",
  "GK20bhveni_u:1079": "&sūtaḥ&:",
  "GK20bhveni_u:1080": "śrūyatām /*aśrūṇi vimucya**",
  "GK20bhveni_u:1081": "VERSE_3.11",
  "GK20bhveni_u:1082": "aśvatthāmā hata iti pṛthāsūnunā spaṣṭamuktvā $ svairaṃ śeṣe gaja iti kila vyāhṛtaṃ satyavācā &",
  "GK20bhveni_u:1083": "tacchrutvāsau dayitatanayaḥ pratyayāttasya rājñaḥ ē̃ śastrāṇyājau nayanasalilaṃ cāpi tulyaṃ mumoca // 3.11 //",
  "GK20bhveni_u:1084": "&aśvatthāmā&:",
  "GK20bhveni_u:1085": "hā tāta hā sutavatsala hā vṛthāmadarthaparityaktajīvita hā śauryarāśe hā śiṣyapriya hā yudhiṣṭhirapakṣapātin /*iti roditi**",
  "GK20bhveni_u:1086": "&sūtaḥ&:",
  "GK20bhveni_u:1087": "kumāra alamatyantaparidevanakārpaṇyena /",
  "GK20bhveni_u:1088": "&aśvatthāmā&:",
  "GK20bhveni_u:1089": "VERSE_3.12",
  "GK20bhveni_u:1090": "śrutvā vadhaṃ mama mṛṣā sutavatsalena $ tāta tvayā saha śarairasavo vimuktāḥ &",
  "GK20bhveni_u:1091": "jīvāmyahaṃ punarayaṃ bhavatā viyuktaḥ ē̃ krūre 'pi tanmayi mudhā tava pakṣapātaḥ // 3.12 //",
  "GK20bhveni_u:1092": "*iti mohamupagataḥ**",
  "GK20bhveni_u:1093": "&sūtaḥ&:",
  "GK20bhveni_u:1094": "samāśvasitu samāśvasitu kamāraḥ /",
  "GK20bhveni_u:1095": "*tataḥ praviśati kṛpaḥ**",
  "GK20bhveni_u:1096": "&kṛpaḥ&:",
  "GK20bhveni_u:1097": "*sodvegaṃ niḥśvasya**",
  "GK20bhveni_u:1098": "VERSE_3.13",
  "GK20bhveni_u:1099": "dhiksānujaṃ kurupatiṃ dhigajātaśatruṃ $ digbhūpatīnviphalaśastrabhṛto dhigasmān &",
  "GK20bhveni_u:1100": "keśagrahaḥ khalu tadā drupadātmajāyā ē̃ droṇasya cādya likhitairiva vīkṣito yaiḥ // 3.13 //",
  "GK20bhveni_u:1101_0": "tatkathaṃ nu khalu vatsaṃ drakṣyāmyaśvatthāmānam / atha vā himavatsāragurucetasi",
  "GK20bhveni_u:1101_1": "jñātalokasthitau tasminna khalu śokāvegamahamāśaṅke / kiṃ tu pituḥ paribhavasadṛśamupaśrutya",
  "GK20bhveni_u:1101_2": "na jāne kiṃ vyavasyatīti / atha vā",
  "GK20bhveni_u:1102": "VERSE_3.14",
  "GK20bhveni_u:1103": "ekasya tāvatpāko 'yaṃ dāruṇo bhuvi vartate /",
  "GK20bhveni_u:1104": "keśagrahe dvitīye 'sminnūnaṃ niḥśeṣitāḥ prajāḥ // 3.14 //",
  "GK20bhveni_u:1105": "*vilokya**",
  "GK20bhveni_u:1106": "tadayaṃ vatsastiṣṭhati / yāvadupasarpāmi /*upasṛtya sasaṃbhramam**",
  "GK20bhveni_u:1107": "vatsa samāśvasihi samāśvasihi /",
  "GK20bhveni_u:1108": "&aśvatthāmā&:",
  "GK20bhveni_u:1109": "*saṃjñāṃ labdhvā sāsram**",
  "GK20bhveni_u:1110": "hā tāta hā sakalabhuvanaikaguro /*ākāśe**",
  "GK20bhveni_u:1111": "yudhiṣṭhira yudhiṣṭhira",
  "GK20bhveni_u:1112": "VERSE_3.15",
  "GK20bhveni_u:1113": "ā janmano na vitathaṃ bhavatā kiloktaṃ $ na dvekṣi yajjanamatastvamajātaśatruḥ &",
  "GK20bhveni_u:1114": "tāte gurau dvijavare mama bhāgyadoṣā- ē̃ tsarvaṃ tadekapada eva kathaṃ nirastam // 3.15 //",
  "GK20bhveni_u:1115": "&sūtaḥ&:",
  "GK20bhveni_u:1116": "kumāra eṣa te mātulaḥ śāradvataḥ pārśve tiṣṭhati /",
  "GK20bhveni_u:1117": "&aśvatthāmā&:",
  "GK20bhveni_u:1118": "*pārśve vilokya sabāṣpam**",
  "GK20bhveni_u:1119": "mātula mātula",
  "GK20bhveni_u:1120": "VERSE_3.16",
  "GK20bhveni_u:1121": "gato yenādya tvaṃ saha raṇabhuvaṃ sainyapatinā $ ya ekaḥ śūrāṇāṃ gurukaṇḍūnikaṣaṇaḥ &",
  "GK20bhveni_u:1122": "parīhāsāścitrāḥ satatamabhavanyena bhavataḥ ē̃ svasuḥ ślāghyo bhartā kva nu khalu sa te mātula gataḥ // 3.16 //",
  "GK20bhveni_u:1123": "&kṛpaḥ&:",
  "GK20bhveni_u:1124": "parigataparigantavya eva bhavān / tadalamatyantaśokāvegena /",
  "GK20bhveni_u:1125": "&aśvatthāmā&:",
  "GK20bhveni_u:1126": "mātula parityaktameva mayā paridevanam / eṣo 'haṃ sutavatsalaṃ tātamevānugacchāmi /",
  "GK20bhveni_u:1127": "&kṛpaḥ&:",
  "GK20bhveni_u:1128": "vatsa anupapannaṃ bhavadvidhānāmidam /",
  "GK20bhveni_u:1129": "&sūtaḥ&:",
  "GK20bhveni_u:1130": "kumāra alamatisāhasena /",
  "GK20bhveni_u:1131": "&aśvatthāmā&:",
  "GK20bhveni_u:1132": "ārya śāradvata",
  "GK20bhveni_u:1133": "VERSE_3.17",
  "GK20bhveni_u:1134": "madviyogabhayāttātaḥ paralokamito gataḥ /",
  "GK20bhveni_u:1135": "karomi virahaṃ tasya vatsalasya kathaṃ pituḥ // 3.17 //",
  "GK20bhveni_u:1136": "&kṛpaḥ&:",
  "GK20bhveni_u:1137": "vatsa yāvadayaṃ saṃsārastāvatprasiddhaiveyaṃ lokayātrā yatputraiḥ pitaro lokadvaye 'pyanuvartanīyā iti / paśya /",
  "GK20bhveni_u:1138": "VERSE_3.18",
  "GK20bhveni_u:1139": "nivāpāñjalidānena ketanaiḥ śrāddhakarmabhiḥ /",
  "GK20bhveni_u:1140": "tasyopakāre śaktastvaṃ kiṃ jīvankimutānyathā // 3.18 //",
  "GK20bhveni_u:1141": "&sūtaḥ&:",
  "GK20bhveni_u:1142": "āyuṣman yathaiva mātulaste śāradvataḥ kathayati tattathā /",
  "GK20bhveni_u:1143": "&aśvatthāmā&:",
  "GK20bhveni_u:1144_0": "ārya satyameveāñl̃m / kiṃ tvatidurvahatvācchokabhārasya na śaknomi tātavirahitaḥ",
  "GK20bhveni_u:1144_1": "kṣaṇamapi prāṇāndhārayitum / tadgacchāmi tamevoddeśaṃ yatra tathāvidhamapi pitaraṃ",
  "GK20bhveni_u:1144_2": "drakṣyāmi /*uttiṣṭhankhaḍgamālokya vicintya**",
  "GK20bhveni_u:1145": "kṛtamadyāpi śastragrahaṇaviḍambanayā / bhagavañśastra",
  "GK20bhveni_u:1146": "VERSE_3.19",
  "GK20bhveni_u:1147": "gṛhītaṃ yenāsīḥ paribhavabhayānnocitamapi $ prabhāvādyasyābhūnna khalu tava kaścinna viṣayaḥ &",
  "GK20bhveni_u:1148": "parityaktaṃ tena tvamasi sutaśokānna tu bhayā- ē̃ dvimokṣye śastra tvāmahamapi yataḥ svasti bhavate // 3.19 //",
  "GK20bhveni_u:1149": "*ityutsṛjati**",
  "GK20bhveni_u:1150": "*nepathye**",
  "GK20bhveni_u:1151": "bho bho rājānaḥ kathamiha bhavantaḥ sarve gurorbhāradvājasya paribhavamamunā nṛśaṃsena prayuktamupekṣante /",
  "GK20bhveni_u:1152": "&aśvatthāmā&:",
  "GK20bhveni_u:1153": "*ākarṇya śanaiḥ śastraṃ spṛśan**",
  "GK20bhveni_u:1154": "kiṃ gurorbhāradvājasya paribhavaḥ /",
  "GK20bhveni_u:1155": "*punarnepathye**",
  "GK20bhveni_u:1156": "VERSE_3.20",
  "GK20bhveni_u:1157": "ācāryasya tribhuvanagurornyastaśastrasya śokā- $ ddroṇasyājau nayanasalilakṣālitārdrānanasya &",
  "GK20bhveni_u:1158": "maulau pāṇiṃ palitadhavale nyasya kṛtvā nṛśaṃsaṃ ē̃ dhṛṣṭadyumnaḥ svaśibiramayaṃ yāti sarve sahadhvam // 3.20 //",
  "GK20bhveni_u:1159": "&aśvatthāmā&:",
  "GK20bhveni_u:1160": "*sakrodhaṃ sakampaṃ ca kṛpasūtau dṛṣṭvā**",
  "GK20bhveni_u:1161": "kiṃ nāmedam /",
  "GK20bhveni_u:1162": "VERSE_3.21",
  "GK20bhveni_u:1163": "pratyakṣamāttadhanuṣāṃ manujeśvarāṇāṃ $ prāyopaveśasadṛśaṃ vratamāsthitasya &",
  "GK20bhveni_u:1164": "tātasya me palitamaulinirastakāśe ē̃ vyāpāritaṃ śirasi śastramaśastrapāṇeḥ // 3.21 //",
  "GK20bhveni_u:1165": "&kṛpaḥ&:",
  "GK20bhveni_u:1166": "vatsa evaṃ kila janaḥ kathayati /",
  "GK20bhveni_u:1167": "&aśvatthāmā&:",
  "GK20bhveni_u:1168": "kiṃ tātasya durātmanā parimṛṣṭamabhūcchiraḥ /",
  "GK20bhveni_u:1169": "&sūtaḥ&:",
  "GK20bhveni_u:1170": "*sabhayam**",
  "GK20bhveni_u:1171": "kumāra āsīdayaṃ tasya tejorāśerdevasya navaḥ paribhavāvatāraḥ /",
  "GK20bhveni_u:1172": "&aśvatthāmā&:",
  "GK20bhveni_u:1173": "hā tāta hā putrapriya mama mandabhāgadheyasya kṛte śastraparityāgāttathāvidhena kṣudreṇātmā paribhāvitaḥ / atha vā",
  "GK20bhveni_u:1174": "VERSE_3.22",
  "GK20bhveni_u:1175": "parityakte dehe raṇaśirasi śokāndhamanasā $ śiraḥ śvā kāko vā drupadatanayo vā parimṛśet &",
  "GK20bhveni_u:1176": "sphuraddivyāstraughadraviṇamadamattasya ca ripo- ē̃ rmamaivāyaṃ pādaḥ śirasi nihitastasya na karaḥ // 3.22 //",
  "GK20bhveni_u:1177": "āḥ durātmanpāñcālāpasada",
  "GK20bhveni_u:1178": "VERSE_3.23",
  "GK20bhveni_u:1179": "tātaṃ śastragrahaṇavimukhaṃ niścayenopalabhya $ tyaktvā śaṅkāṃ khalu vidadhataḥ pāṇimasyottamāṅge &",
  "GK20bhveni_u:1180": "aśvatthāmā karadhṛtadhanuḥ pāṇḍupāñcālasenā- ē̃ tūlotkṣepapralayapavanaḥ kiṃ na yātaḥ smṛtiṃ te // 3.23 //",
  "GK20bhveni_u:1181_0": "yudhiṣṭhira yudhiṣṭhira ajātaśatro amithyāvādindharmaputra sānujasya te kimanenāpakṛtam /",
  "GK20bhveni_u:1181_1": "atha vā kimanenālīkaprakṛtijihmacetasā / arjuna sātyake bāhuśālinvṛkodara mādhava",
  "GK20bhveni_u:1181_2": "yuktaṃ nāma bhavatāṃ surāsuramanujalokaikadhanurdharasya dvijanmanaḥ pariṇatavayasaḥ",
  "GK20bhveni_u:1181_3": "sarvācāryasya viśeṣato mama pituramunā drupadakulakalaṅkena manujapaśunā spṛśyamānamuttamāṅgamupekṣitam /",
  "GK20bhveni_u:1181_4": "atha vā sarva evaite pātakinaḥ / kimetaiḥ",
  "GK20bhveni_u:1182": "VERSE_3.24",
  "GK20bhveni_u:1183": "kṛtamanumataṃ dṛṣṭaṃ vā yairidaṃ gurupātakaṃ $ manujapaśubhirnirmaryādairbhavadbhirudāyudhaiḥ &",
  "GK20bhveni_u:1184": "narakaripuṇā sārdhaṃ teṣāṃ sabhīmakirīṭinā- ē̃ mayamahamasṛṅmedomāṃsaiḥ karomi diśāṃ balim // 3.24 //",
  "GK20bhveni_u:1185": "&kṛpaḥ&:",
  "GK20bhveni_u:1186": "vatsa kiṃ na saṃbhāvyate bhāradvājatulye bāhuśālini divyāstragrāmakovide bhavati /",
  "GK20bhveni_u:1187": "&aśvatthāmā&:",
  "GK20bhveni_u:1188": "bho bhoḥ pāṇḍavamatsyasomakamāgadhādyāḥ kṣatriyāpasādāḥ",
  "GK20bhveni_u:1189": "VERSE_3.25",
  "GK20bhveni_u:1190": "piturmūrdhni spṛṣṭe jvaladanalabhāsvatparaśunā $ kṛtaṃ yadrāmeṇa śrutimupagataṃ tanna bhavatām &",
  "GK20bhveni_u:1191": "kimadyāśvatthāmā tadarirudhirāsāravighasaṃ ē̃ na karma krodhāndhaḥ prabhavati vidhātuṃ raṇamukhe // 3.25 //",
  "GK20bhveni_u:1192": "sūta gaccha tvaṃ sarvopakaraṇaiḥ sāṃgrāmikaiḥ sarvāyudhairupetaṃ mahāhavalakṣaṇaṃ nāmāsmatsyandanamupanaya /",
  "GK20bhveni_u:1193": "&sūtaḥ&:",
  "GK20bhveni_u:1194": "yadājñāpayati kumāraḥ /*iti niṣkrāntaḥ**",
  "GK20bhveni_u:1195": "&kṛpaḥ&:",
  "GK20bhveni_u:1196": "vatsa avaśyapratikartavye 'smindāruṇe paribhavāgnau sarveṣāmasmākaṃ ko 'nyastvāmantareṇa śaktaḥ pratikartum / kiṃ tu",
  "GK20bhveni_u:1197": "&aśvatthāmā&:",
  "GK20bhveni_u:1198": "kimataḥ param /",
  "GK20bhveni_u:1199": "&kṛpaḥ&:",
  "GK20bhveni_u:1200": "saināpatye 'bhiṣiktaṃ bhavantamicchāmi samarabhuvanamavatārayitum /",
  "GK20bhveni_u:1201": "&aśvatthāmā&:",
  "GK20bhveni_u:1202": "mātula paratantramidamakiṃcitkaraṃ ca /",
  "GK20bhveni_u:1203": "&kṛpaḥ&:",
  "GK20bhveni_u:1204": "vatsa na khalu paratantraṃ nākiṃcitkaraṃ ca / paśya /",
  "GK20bhveni_u:1205": "VERSE_3.26",
  "GK20bhveni_u:1206": "bhavedabhīṣmamadroṇaṃ dhārtarāṣṭrabalaṃ katham /",
  "GK20bhveni_u:1207": "yadi tattulyakarmātra bhavāndhuri na yujyate // 3.26 //",
  "GK20bhveni_u:1208_0": "kṛtaparikarasya bhavādṛśasya trailokyamapi na kṣamaṃ paripanthībhavituṃ kiṃ punaryudhiṣṭhirabalam /",
  "GK20bhveni_u:1208_1": "tadevaṃ manye parikalpitābhiṣekopakaraṇaḥ kauravarājo na cirāttvāmevābhyapekṣamāṇastiṣṭhatīti /",
  "GK20bhveni_u:1209": "&aśvatthāmā&:",
  "GK20bhveni_u:1210_0": "yadyevaṃ tvarate me paribhavānaladahyamānamidaṃ cetastatpratīkārajalāvagāhanāya /",
  "GK20bhveni_u:1210_1": "tadahaṃ gatvā tātavadhaviṣaṇṇamānasaṃ kurupatiṃ saināpatyasvayaṃgrahaṇapraṇayasamāśvāsanayā",
  "GK20bhveni_u:1210_2": "mandasaṃtāpaṃ karomi /",
  "GK20bhveni_u:1211": "&kṛpaḥ&:",
  "GK20bhveni_u:1212": "vatsa evamidam / atastamevoddeśaṃ gacchāvaḥ /",
  "GK20bhveni_u:1213": "*iti parikrāmataḥ**",
  "GK20bhveni_u:1214": "*tataḥ praviśataḥ karṇaduryodhanau**",
  "GK20bhveni_u:1215": "&duryodhanaḥ&:",
  "GK20bhveni_u:1216": "aṅgarāja",
  "GK20bhveni_u:1217": "VERSE_3.27",
  "GK20bhveni_u:1218": "tejasvī ripuhatabandhuduḥkhapāraṃ $ bāhubhyāṃ vrajati dhṛtāyudhaplavābhyām &",
  "GK20bhveni_u:1219": "ācāryaḥ sutanidhanaṃ niśamya saṃkhye ē̃ kiṃ śastragrahasamaye viśastra āsīt // 3.27 //",
  "GK20bhveni_u:1220": "atha vā sūktamidamabhiyuktaiḥ prakṛtirdustyajeti / yataḥ śokāndhamanasā tena vimucya kṣātradharmakārkaśyaṃ dvijātidharmasulabho mārdavaparigrahaḥ kṛtaḥ /",
  "GK20bhveni_u:1221": "&karṇaḥ&:",
  "GK20bhveni_u:1222": "rājankauraveśvara na khalvidamevam /",
  "GK20bhveni_u:1223": "&duryodhanaḥ&:",
  "GK20bhveni_u:1224": "kathaṃ tarhi /",
  "GK20bhveni_u:1225": "&karṇaḥ&:",
  "GK20bhveni_u:1226": "evaṃ kilāsyābhiprāyo yathāśvatthāmā mayā pṛthivīrājye 'bhiṣektavya iti / tasyābhāvādvṛddhasya me brāhmaṇasya vṛthā śastragrahaṇamiti tathā kṛtavān /",
  "GK20bhveni_u:1227": "&duryodhanaḥ&:",
  "GK20bhveni_u:1228": "*saśiraḥkampam**",
  "GK20bhveni_u:1229": "evamidam /",
  "GK20bhveni_u:1230": "&karṇaḥ&:",
  "GK20bhveni_u:1231": "etadarthaṃ ca kauravapāṇḍavapakṣapātapravṛttamahāsaṃgrāmasya rājakasya parasparakṣayamapekṣamāṇena tena pradhānapuruṣavadhopekṣā kṛtā /",
  "GK20bhveni_u:1232": "&duryodhanaḥ&:",
  "GK20bhveni_u:1233": "upapannamidam /",
  "GK20bhveni_u:1234": "&karṇaḥ&:",
  "GK20bhveni_u:1235": "anyacca rājan drupadenāpyasya bālyātprabhṛtyabhiprāyavedinā na svarāṣṭre vāso dattaḥ /",
  "GK20bhveni_u:1236": "&duryodhanaḥ&:",
  "GK20bhveni_u:1237": "sādhu aṅgarāja sādhu / nipuṇamabhihitam /",
  "GK20bhveni_u:1238": "&karṇaḥ&:",
  "GK20bhveni_u:1239": "na cāyaṃ mamaikasyābhiprāyaḥ / anye 'bhiyuktā api naivedamanyathā manyante /",
  "GK20bhveni_u:1240": "&duryodhanaḥ&:",
  "GK20bhveni_u:1241": "evametat / kaḥ saṃdehaḥ /",
  "GK20bhveni_u:1242": "VERSE_3.28",
  "GK20bhveni_u:1243": "dattvābhayaṃ so 'tiratho badhyamānaṃ kirīṭinā /",
  "GK20bhveni_u:1244": "sindhurājamupekṣeta naivaṃ cetkathamanyathā // 3.28 //",
  "GK20bhveni_u:1245": "&kṛpaḥ&:",
  "GK20bhveni_u:1246": "*vilokya**",
  "GK20bhveni_u:1247": "vatsa eṣa duryodhanaḥ sūtaputreṇa sahāsyāṃ nyagrodhacchāyāyāmupaviṣṭastiṣṭhati / tadupasarpāvaḥ /",
  "GK20bhveni_u:1248": "*tathā kṛtvā**",
  "GK20bhveni_u:1249": "&ubhau&:",
  "GK20bhveni_u:1250": "vijayatāṃ kauraveśvaraḥ /",
  "GK20bhveni_u:1251": "&duryodhanaḥ&:",
  "GK20bhveni_u:1252": "*dṛṣṭvā**",
  "GK20bhveni_u:1253": "aye kathaṃ kṛpo 'śvatthāmā ca /*āsanādavatīrya kṛpaṃ prati**",
  "GK20bhveni_u:1254": "guro abhivādaye /*aśvatthāmānamuddiśya**",
  "GK20bhveni_u:1255": "ācāryaputra",
  "GK20bhveni_u:1256": "VERSE_3.29",
  "GK20bhveni_u:1257": "ehyasmadarthahatatāta pariṣvajasva $ klāntairidaṃ mama nirantaramaṅgamaṅgaiḥ &",
  "GK20bhveni_u:1258": "sparśastavaiṣa bhujayoḥ sadṛśaḥ pituste ē̃ śoke 'pi yo vikṛtimeti tanūruheṣu // 3.29 //",
  "GK20bhveni_u:1259": "*āliṅgya pārśva upaveśayati / aśvatthāmā bāṣpamutsṛjati**",
  "GK20bhveni_u:1260": "&karṇaḥ&:",
  "GK20bhveni_u:1261": "drauṇāyana alamatyarthamātmānaṃ śokānale prakṣipya /",
  "GK20bhveni_u:1262": "&duryodhanaḥ&:",
  "GK20bhveni_u:1263": "ācāryaputra ko viśeṣa āvayorasminvyasanamahārṇave / paśya /",
  "GK20bhveni_u:1264": "VERSE_3.30",
  "GK20bhveni_u:1265": "tātastava praṇayavānsa pituḥ sakhā me $ śastre yathā tava guruḥ sa tathā mamāpi &",
  "GK20bhveni_u:1266": "kiṃ tasya dehanidhane kathayāmi duḥkhaṃ ē̃ jānīhi tadguruśucā manasā tvameva // 3.30 //",
  "GK20bhveni_u:1267": "&kṛpaḥ&:",
  "GK20bhveni_u:1268": "vatsa yathāha kurupatistathaivaitat /",
  "GK20bhveni_u:1269": "&aśvatthāmā&:",
  "GK20bhveni_u:1270": "rājannevaṃ pakṣapātini tvayi yuktameva śokabhāraṃ laghūkartum / kiṃ tu",
  "GK20bhveni_u:1271": "VERSE_3.31",
  "GK20bhveni_u:1272": "mayi jīvati mattātaḥ keśagrahaṇamavāptavān /",
  "GK20bhveni_u:1273": "kathamanye kariṣyanti putrebhyaḥ putriṇaḥ spṛhām // 3.31 //",
  "GK20bhveni_u:1274": "&karṇaḥ&:",
  "GK20bhveni_u:1275": "drauṇāyana kimatra kriyate yadā tenaiva sarvaparibhavatrāṇahetunā śastramutsṛjatā tādṛśīmavasthāmātmā nītaḥ /",
  "GK20bhveni_u:1276": "&aśvatthāmā&:",
  "GK20bhveni_u:1277": "aṅgarāja kimāha bhavānkimatra kriyata iti / śrūyatāṃ yatkriyate /",
  "GK20bhveni_u:1278": "VERSE_3.32",
  "GK20bhveni_u:1279": "yo yaḥ śastraṃ bibharti svabhujagurumadaḥ pāṇḍavīnāṃ camūnāṃ $ yo yaḥ pāñcālagotre śiśuradhikavayā garbhaśayyāṃ gato vā &",
  "GK20bhveni_u:1280": "yo yastatkarmasākṣī carati mayi raṇe yaśca yaśca pratīpaḥ ē̃ krodhāndhastasya tasya svayamapi jagatāmantakasyāntako 'ham // 3.32 //",
  "GK20bhveni_u:1281": "api ca bho jāmadagnyaśiṣya karṇa",
  "GK20bhveni_u:1282": "VERSE_3.33",
  "GK20bhveni_u:1283": "deśaḥ so 'yamarātiśoṇitajalairyasminhradāḥ pūritāḥ $ kṣatrādeva tathāvidhaḥ paribhavastātasya keśagrahaḥ &",
  "GK20bhveni_u:1284": "tānyevāhitaśastraghasmaragurūṇyastrāṇi bhāsvanti me ē̃ yadrāmeṇa kṛtaṃ tadeva kurute drauṇāyanaḥ krodhanaḥ // 3.33 //",
  "GK20bhveni_u:1285": "&duryodhanaḥ&:",
  "GK20bhveni_u:1286": "ācāryaputra tasya tathāvidhasyānanyasādhāraṇasya te vīrabhāvasya kimanyatsadṛśam /",
  "GK20bhveni_u:1287": "&kṛpaḥ&:",
  "GK20bhveni_u:1288_0": "rājansumahānkhalu droṇaputreṇa voḍhumadhyavasitaḥ samarabhāraḥ / tadahamevaṃ manye /",
  "GK20bhveni_u:1288_1": "bhavatā kṛtaparikaro 'yamucchettuṃ lokatrayamapi samarthaḥ kiṃ punaryudhiṣṭhirabalam /",
  "GK20bhveni_u:1288_2": "ato 'bhiṣicyatāṃ saināpatye /",
  "GK20bhveni_u:1289": "&duryodhanaḥ&:",
  "GK20bhveni_u:1290": "suṣṭhu yujyamānamabhihitaṃ yuṣmābhiḥ / kiṃ tu prākpratipanno 'yamartho 'ṅgarājasya /",
  "GK20bhveni_u:1291": "&kṛpaḥ&:",
  "GK20bhveni_u:1292": "rājannasadṛśaparibhavaśokasāgare nimajjantamenamaṅgarājasyārthe naivopekṣituṃ yuktam / asyāpi tadevārikulamanuśāsanīyam / ataḥ kimasya pīḍā na bhaviṣyati /",
  "GK20bhveni_u:1293": "&aśvatthāmā&:",
  "GK20bhveni_u:1294": "rājankauraveśvara kimadyāpi yuktāyuktavicāraṇayā /",
  "GK20bhveni_u:1295": "VERSE_3.34",
  "GK20bhveni_u:1296": "prayatnaparibodhitaḥ stutibhiradya śeṣe niśā- $ makeśavamapāṇḍavaṃ bhuvanamadya niḥsomakam &",
  "GK20bhveni_u:1297": "iyaṃ parisamāpyate raṇakathādya doḥśālinā ē̃ vyapaitu nṛpakānanātigururadya bhāro bhuvaḥ // 3.34 //",
  "GK20bhveni_u:1298": "&karṇaḥ&:",
  "GK20bhveni_u:1299": "*vihasya**",
  "GK20bhveni_u:1300": "vaktuṃ sukaramidaṃ duṣkaramadhyavasātum / bahavaḥ kauravabale 'sya karmaṇaḥ śaktāḥ /",
  "GK20bhveni_u:1301": "&aśvatthāmā&:",
  "GK20bhveni_u:1302": "aṅgarāja evamidam / bahavaḥ kauravabale 'tra śaktāḥ / kiṃ tu duḥkhopahataḥ śokāveśavaśādbravīmi na punarvīrajanādhikṣepeṇa /",
  "GK20bhveni_u:1303": "&karṇaḥ&:",
  "GK20bhveni_u:1304": "mūḍha duḥkhitasyāśrupātaḥ kupitasya cāyudhadvitīyasya saṃgrāmāvataraṇamucitaṃ naivaṃvidhāḥ pralāpāḥ /",
  "GK20bhveni_u:1305": "&aśvatthāmā&:",
  "GK20bhveni_u:1306": "*sakrodham**",
  "GK20bhveni_u:1307": "are re rādhāgarbhabhārabhūta sūtāpasada mamāpi nāmāśvatthāmno duḥkhitasyāśrubhiḥ pratikriyāmupadiśi na śastreṇa / paśya /",
  "GK20bhveni_u:1308": "VERSE_3.35",
  "GK20bhveni_u:1309": "nirvīryaṃ guruśāpabhāṣitavaśātkiṃ me tavevāyudhaṃ $ saṃpratyeva bhayādvihāya samaraṃ prāpto 'smi kiṃ tvaṃ yathā &",
  "GK20bhveni_u:1310": "jāto 'haṃ stutivaṃśakīrtanavidāṃ kiṃ sārathīnāṃ kule ē̃ kṣudrārātikṛtāpriyaṃ pratikaromyasreṇa nāstreṇa yat // 3.35 //",
  "GK20bhveni_u:1311": "&karṇaḥ&:",
  "GK20bhveni_u:1312": "*sakrodham**",
  "GK20bhveni_u:1313": "are re vācāṭa vṛthāśastragrahaṇadurvidagdha baṭo",
  "GK20bhveni_u:1314": "VERSE_3.36",
  "GK20bhveni_u:1315": "nirvīryaṃ vā savīryaṃ vā mayā notsṛṣṭamāyudham /",
  "GK20bhveni_u:1316": "yathā pāñcālabhītena pitrā te bāhuśālinā // 3.36 //",
  "GK20bhveni_u:1317": "api ca",
  "GK20bhveni_u:1318": "VERSE_3.37",
  "GK20bhveni_u:1319": "sūto vā sūtaputro vā yo vā ko vā bhavāmyaham /",
  "GK20bhveni_u:1320": "daivāyattaṃ kule janma madāyattaṃ tu pauruṣam // 3.37 //",
  "GK20bhveni_u:1321": "&aśvatthāmā&:",
  "GK20bhveni_u:1322": "*sakrodham**",
  "GK20bhveni_u:1323": "are re rathakārakulakalaṅka rādhāgarbhabhārabhūta are āyudhānabhijña tātamapyadhikṣipasi / atha vā",
  "GK20bhveni_u:1324": "VERSE_3.38",
  "GK20bhveni_u:1325": "sa bhīruḥ śūro vā prathitabhujasārastribhuvane $ kṛtaṃ yattenājau pratidinamiyaṃ vetti vasudhā &",
  "GK20bhveni_u:1326": "parityaktaṃ śastraṃ kathamiti sa satyavratadharaḥ ē̃ pṛthāsūnuḥ sākṣī tvamasi raṇabhīro kva nu tadā // 3.38 //",
  "GK20bhveni_u:1327": "&karṇaḥ&:",
  "GK20bhveni_u:1328": "*vihasya**",
  "GK20bhveni_u:1329": "evaṃ bhīruraham / punarvikramaikarasaṃ tava pitaramanusmṛtya mahānme saṃśayo jātaḥ / api ca re mūḍha",
  "GK20bhveni_u:1330": "VERSE_3.39",
  "GK20bhveni_u:1331": "yadi śastramujjhitamaśastrapāṇayo $ na nivārayanti kimarīnudāyudhān &",
  "GK20bhveni_u:1332": "yadanena maulidalane 'pyudāsitaṃ ē̃ suciraṃ striyeva nṛpacakrasaṃnidhau // 3.39 //",
  "GK20bhveni_u:1333": "&aśvatthāmā&:",
  "GK20bhveni_u:1334": "*sakrodhaṃ sakampaṃ ca**",
  "GK20bhveni_u:1335": "durātmanrājavallabha pragalbha sūtāpasada asaṃbaddhapralāpin",
  "GK20bhveni_u:1336": "VERSE_3.40",
  "GK20bhveni_u:1337": "kathamapi na niṣiddho duḥkhinā bhīruṇā vā $ drupadatanayapāṇistena pitrā mamādya &",
  "GK20bhveni_u:1338": "tava bhujabaladarpādhmāyamānasya vāmaḥ ē̃ śirasi caraṇa eṣa nyasyate vārayainam // 3.40 //",
  "GK20bhveni_u:1339": "*iti tathā kartumuttiṣṭhati**",
  "GK20bhveni_u:1340": "&kṛpaduryodhanau&:",
  "GK20bhveni_u:1341": "guruputra marṣaya /*iti nivārayataḥ**",
  "GK20bhveni_u:1342": "*aśvatthāmā caraṇaprahāraṃ nāṭayati**",
  "GK20bhveni_u:1343": "&karṇaḥ&:",
  "GK20bhveni_u:1344": "*sakrodhamutthāya khaḍgamākṛṣya**",
  "GK20bhveni_u:1345": "are durātmanvācāla brahmabandho ātmaślāgha",
  "GK20bhveni_u:1346": "VERSE_3.41",
  "GK20bhveni_u:1347": "jātyā kāmamavadhyo 'si caraṇaṃ tvimamuddhṛtam /",
  "GK20bhveni_u:1348": "anena lūnaṃ khaḍgena patitaṃ vetsyasi kṣitau // 3.41 //",
  "GK20bhveni_u:1349": "&aśvatthāmā&:",
  "GK20bhveni_u:1350": "are mūḍha kiṃ nāma jātyā kāmamavadhyo 'ham / iyaṃ sā jātistyaktā /*iti yajñopavītaṃ chinatti / punaśca sakrodham**",
  "GK20bhveni_u:1351": "VERSE_3.42",
  "GK20bhveni_u:1352": "adya mithyāpratijño 'sau kirīṭī kriyate mayā /",
  "GK20bhveni_u:1353": "śastraṃ gṛhāṇa vā tyaktvā maulau vā racayāñjalim // 3.42 //",
  "GK20bhveni_u:1354": "*ubhāvapi khaḍgamākṛṣyānyo 'nyaṃ prahartumudyatau / kṛpaduryodhanau vārayataḥ**",
  "GK20bhveni_u:1355": "&duryodhanaḥ&:",
  "GK20bhveni_u:1356": "sakhe ācāryaputra śastragrahaṇenālam /",
  "GK20bhveni_u:1357": "&kṛpaḥ&:",
  "GK20bhveni_u:1358": "vatsa sūtaputra śastragrahaṇenālam /",
  "GK20bhveni_u:1359": "&aśvatthāmā&:",
  "GK20bhveni_u:1360": "mātula mātula kiṃ nivārayasi / ayamapi tātanindāpragalbhaḥ sūtāpasado dhṛṣṭadyumnapakṣapātyeva /",
  "GK20bhveni_u:1361": "&karṇaḥ&:",
  "GK20bhveni_u:1362": "rājanna khalvahaṃ nivārayitavyaḥ /",
  "GK20bhveni_u:1363": "VERSE_3.43",
  "GK20bhveni_u:1364": "upekṣitānāṃ mandānāṃ dhīrasattvairavajñayā /",
  "GK20bhveni_u:1365": "atrāsitānāṃ krodhāndhairbhavatyeṣā vikatthanā // 3.43 //",
  "GK20bhveni_u:1366": "&aśvatthāmā&:",
  "GK20bhveni_u:1367_0": "rājanmuñca muñcainam / āsādayatu madbhujāntaraniṣpeṣasulabhamasūnāmavasādanam / anyacca",
  "GK20bhveni_u:1367_1": "rājan / snehena kāryeṇa vā yattvamenaṃ tātādhikṣepakāriṇaṃ durātmānaṃ mattaḥ parirakṣitumicchasi",
  "GK20bhveni_u:1367_2": "tadubhayamapi vṛthaiva / paśya /",
  "GK20bhveni_u:1368": "VERSE_3.44",
  "GK20bhveni_u:1369": "pāpapriyastava kathaṃ guṇinaḥ sahāyaḥ $ sūtānvayaḥ śaśadharānvayasaṃbhavasya &",
  "GK20bhveni_u:1370": "hantā kirīṭinamahaṃ nṛpa muñca kuryāṃ ē̃ krodhādakarṇamapṛthātmajamadya lokam // 3.44 //",
  "GK20bhveni_u:1371": "*iti prahartumicchati**",
  "GK20bhveni_u:1372": "&karṇaḥ&:",
  "GK20bhveni_u:1373": "*khaḍgamudyamya**",
  "GK20bhveni_u:1374": "are vācāṭa brāhmaṇādhama ayaṃ na bhavasi / rājanmuñca muñca / na khalvahaṃ vārayitavyaḥ /*hantumicchati**",
  "GK20bhveni_u:1375": "*duryodhanakṛpau nivārayataḥ**",
  "GK20bhveni_u:1376": "&duryodhanaḥ&:",
  "GK20bhveni_u:1377": "karṇa guruputra ko 'yamadya yuvayorvyāmohaḥ /",
  "GK20bhveni_u:1378": "&kṛpaḥ&:",
  "GK20bhveni_u:1379": "vatsa anyadeva prastutamanyatrāvega iti ko 'yaṃ vyāmohaḥ / svabalavyasanaṃ cedamasminkāle rājakulasyāsya yuṣmatta eva bhavatīti vāmaḥ panthāḥ /",
  "GK20bhveni_u:1380": "&aśvatthāmā&:",
  "GK20bhveni_u:1381": "mātula na labhyate 'sya kaṭupralāpino rathakārakulakalaṅkasya darpaḥ śātayitum /",
  "GK20bhveni_u:1382": "&kṛpaḥ&:",
  "GK20bhveni_u:1383": "vatsa akālaḥ khalu svabalapradhānavirodhasya /",
  "GK20bhveni_u:1384": "&aśvatthāmā&:",
  "GK20bhveni_u:1385": "mātula yadyevam",
  "GK20bhveni_u:1386": "VERSE_3.45",
  "GK20bhveni_u:1387": "ayaṃ pāpo yāvanna nidhanamupeyādariśaraiḥ $ parityaktaṃ tāvatpriyamapi mayāstraṃ raṇamukhe &",
  "GK20bhveni_u:1388": "balānāṃ nāthe 'sminparikupitabhīmārjunabhaye ē̃ samutpanne rājā priyasakhabalaṃ vettu samare // 3.45 //",
  "GK20bhveni_u:1389": "*iti khaḍgamutsṛjati**",
  "GK20bhveni_u:1390": "&karṇaḥ&:",
  "GK20bhveni_u:1391": "*vihasya**",
  "GK20bhveni_u:1392": "kulakramāgatamevaitadbhavādṛśāṃ yadastraparityāgo nāma /",
  "GK20bhveni_u:1393": "&aśvatthāmā&:",
  "GK20bhveni_u:1394": "nanu re aparityaktamapi bhavādṛśairāyudhaṃ ciraparityaktameva niṣphalatvāt /",
  "GK20bhveni_u:1395": "&karṇaḥ&:",
  "GK20bhveni_u:1396": "are muḍha",
  "GK20bhveni_u:1397": "VERSE_3.46",
  "GK20bhveni_u:1398": "dhṛtāyudho yāvadahaṃ tāvadanyaiḥ kimāyudhaiḥ /",
  "GK20bhveni_u:1399": "yadvā na siddhamastreṇa mama tatkena setsyati // 3.46 //",
  "GK20bhveni_u:1400": "*nepathye**",
  "GK20bhveni_u:1401_0": "āḥ durātmandraupadīkeśāmbarākarṣaṇamahāpātakindhārtarāṣṭrāpasada cirasya khalu kālasya",
  "GK20bhveni_u:1401_1": "matsaṃmukhamāgato 'si / kṣudrapaśo kvedānīṃ gamyate / api ca bho bho rādheyaduryodhanasaubalaprabhṛtayaḥ",
  "GK20bhveni_u:1401_2": "pāṇḍavavidveṣaṇaścāpapāṇayo mānadhanāḥ śṛṇvantu bhavantaḥ /",
  "GK20bhveni_u:1402": "VERSE_3.47",
  "GK20bhveni_u:1403": "spṛṣṭā yena śiroruhe nṛpaśunā pāñcālarājātmajā $ yenāsyāḥ paridhānamapyapahṛtaṃ rājñāṃ gurūṇāṃ puraḥ &",
  "GK20bhveni_u:1404": "yasyoraḥsthalaśoṇitāsavamahaṃ pātuṃ pratijñātavā- ē̃ nso 'yaṃ madbhujapañjare nipatitaḥ saṃrakṣyatāṃ kauravaḥ // 3.47 //",
  "GK20bhveni_u:1405": "*sarva ākarṇayanti**",
  "GK20bhveni_u:1406": "&aśvatthāmā&:",
  "GK20bhveni_u:1407": "*sotprāsam**",
  "GK20bhveni_u:1408": "aṅgarāja senāpate jāmadagnyaśiṣya droṇopahāsinbhujabalaparirakṣitasakalaloka /*dhṛtāyudha iti paṭhitvā**",
  "GK20bhveni_u:1409": "idaṃ tadāsannatarameva saṃvṛttam / rakṣainaṃ sāṃprataṃ bhīmādduḥśāsanam /",
  "GK20bhveni_u:1410": "&karṇaḥ&:",
  "GK20bhveni_u:1411": "āḥ kā śaktirvṛkodarasya mayi jīvati duḥśāsanasya chāyāmapyākramitum / yuvarāja na bhetavyaṃ na bhetavyam / ayamahamāgato 'smi /*iti niṣkrāntaḥ**",
  "GK20bhveni_u:1412": "&aśvatthāmā&:",
  "GK20bhveni_u:1413": "rājankauravanātha abhīṣmadroṇaṃ saṃprati kauravabalamāloḍayantau bhīmārjunau rādheyenaivaṃvidhenānyena vā na śakyete nivārayitum / ataḥ svayameva bhrātuḥ pratīkāraparo bhava /",
  "GK20bhveni_u:1414": "&duryodhanaḥ&:",
  "GK20bhveni_u:1415_0": "āḥ śaktirasti durātmanaḥ pavanatanayasyānyasya vā mayi jīvati śastrapāṇau vatsasya",
  "GK20bhveni_u:1415_1": "chāyāmapyākramitum / vatsa na bhetavyaṃ na bhetavyam / kaḥ ko 'tra bhoḥ / rathamupanaya /*iti niṣkrāntaḥ**",
  "GK20bhveni_u:1416": "*nepathye kalakalaḥ**",
  "GK20bhveni_u:1417": "&aśvatthāmā&:",
  "GK20bhveni_u:1418": "*agrato vilokya**",
  "GK20bhveni_u:1419_0": "mātula hā dhikkaṣṭam / eṣa khalu bhrātuḥ pratijñābhaṅgabhīruḥ kirīṭī samaṃ duryodhanarādheyau",
  "GK20bhveni_u:1419_1": "śaravarṣairdurvārairabhidravati / sarvathā pītaṃ duḥśāsanaśoṇitaṃ bhīmena / na khalu",
  "GK20bhveni_u:1419_2": "viṣahe duryodhanānujasyaināṃ vipattimavalokayitum / anṛtamanumataṃ nāma / mātula śastraṃ śastram /",
  "GK20bhveni_u:1420": "VERSE_3.48",
  "GK20bhveni_u:1421": "satyādapyanṛtaṃ śreyo dhiksvargaṃ narako 'stu me /",
  "GK20bhveni_u:1422": "bhīmādduḥśāsanaṃ trātuṃ tyaktamatyaktamāyudham // 3.48 //",
  "GK20bhveni_u:1423": "*iti khaḍgaṃ grahītumicchati**",
  "GK20bhveni_u:1424": "*nepathye**",
  "GK20bhveni_u:1425": "mahātmanbhāradvājasūno na khalu satyavacanamanullaṅghitapūrvamullaṅghayitumarhasi /",
  "GK20bhveni_u:1426": "&kṛpaḥ&:",
  "GK20bhveni_u:1427": "vatsa aśarīriṇī bhāratī bhavantamanṛtādabhirakṣati /",
  "GK20bhveni_u:1428": "&aśvatthāmā&:",
  "GK20bhveni_u:1429": "kathamiyamamānuṣī vāgnānumanute saṃgrāmāvataraṇaṃ mama / bhoḥ kaṣṭam / āḥ pakṣapātino devā api pāṇḍavānām / sarvathā pītaṃ duḥśāsanaśoṇitaṃ bhīmena / bhoḥ kaṣṭaṃ kaṣṭam /",
  "GK20bhveni_u:1430": "VERSE_3.49",
  "GK20bhveni_u:1431": "duḥśāsanasya rudhire pīyamāne 'pyudāsitam /",
  "GK20bhveni_u:1432": "duryodhanasya kartāsmi kimanyatpriyamāhave // 3.49 //",
  "GK20bhveni_u:1433": "mātula rādheyakrodhavaśādanāryamasmābhirācaritam / atastvamapi tāvadasya rājñaḥ pārśvavartī bhava /",
  "GK20bhveni_u:1434": "&kṛpaḥ&:",
  "GK20bhveni_u:1435": "gacchāmyahamatra pratividhātum / bhavānapi śibirasaṃniveśameva pratiṣṭhatām /",
  "GK20bhveni_u:1436": "*parikramya niṣkrāntau**",
  "GK20bhveni_u:1437": "iti tṛtīyo 'ṅkaḥ /",
  "GK20bhveni_u:1438": "ACT_4",
  "GK20bhveni_u:1439": "caturtho 'ṅkaḥ /",
  "GK20bhveni_u:1440": "*tataḥ praviśati prahāramūrcchitaṃ rathasthaṃ duryodhanamapaharansūtaḥ / sūtaḥ sasaṃbhramaṃ parikrāmati**",
  "GK20bhveni_u:1441": "*nepathye**",
  "GK20bhveni_u:1442_0": "bho bho bāhubalāvalepapravartitamahāsamaradohadāḥ kauravapakṣapātapaṇīkṛtaprāṇadraviṇasaṃcayā",
  "GK20bhveni_u:1442_1": "narapatayaḥ saṃstabhyantāṃ saṃstabhyantāṃ nihataduḥśāsanapītāvaśeṣaśoṇitasnapitabībhatsaveṣavṛkodaradarśanabhayapariskhalatpraharaṇāni",
  "GK20bhveni_u:1442_2": "raṇātdravanti balāni /",
  "GK20bhveni_u:1443": "&sūtaḥ&:",
  "GK20bhveni_u:1444": "*vilokya**",
  "GK20bhveni_u:1445_0": "kathameṣa dhavalacapalacāmaracumbitakanakakamaṇḍalunā śikharāvabaddhavaijayantīsūcitena",
  "GK20bhveni_u:1445_1": "hatagajavājinarakalevarasahasrasaṃmardaviṣamodghātakṛtakalakalakiṅkiṇījālamālinā",
  "GK20bhveni_u:1445_2": "rathena śaravarṣastambhitaparabalaparākramaprasaraḥ pradrutamātmabalamāśvāsayankṛpaḥ",
  "GK20bhveni_u:1445_3": "kirīṭinābhiyuktamaṅgarājamanusarati / hanta jātamasmadbalānāmavalambanam /",
  "GK20bhveni_u:1446": "*nepathye kalakalānantaram**",
  "GK20bhveni_u:1447_0": "bho bhoḥ asmaddarśanabhayaskhalitakārmukakṛpāṇatomaraśaktayaḥ kauravacamūbhaṭāḥ pāṇḍavapakṣapātinaśca",
  "GK20bhveni_u:1447_1": "yodhāḥ na bhetavyaṃ na bhetavyam / ayamahaṃ nihataduḥśāsanapīvaroraḥsthalakṣatajāsavapānamadoddhato",
  "GK20bhveni_u:1447_2": "rabhasagāmī stokāvaśiṣṭapratijñāmahotsavaḥ kauravarājasya dyūtanirjito dāsaḥ pārthamadhyamo",
  "GK20bhveni_u:1447_3": "bhīmasenaḥ sarvānbhavataḥ sākṣīkaromi / śrūyatām /",
  "GK20bhveni_u:1448": "VERSE_4.1",
  "GK20bhveni_u:1449": "rājño mānadhanasya kārmukabhṛto duryodhanasyāgrataḥ $ pratyakṣaṃ kurubāndhavasya miṣataḥ karṇasya śalyasya ca &",
  "GK20bhveni_u:1450": "pītaṃ tasya mayādya pāṇḍavavadhūkeśāmbarākarṣiṇaḥ ē̃ koṣṇaṃ jīvata eva tīkṣṇakarajakṣuṇṇādasṛgvakṣasaḥ // 4.1 //",
  "GK20bhveni_u:1451": "&sūtaḥ&:",
  "GK20bhveni_u:1452": "*śrutvā sabhayam**",
  "GK20bhveni_u:1453_0": "aye āsanna eva durātmā kauravarājaputramahāvanotpātamāruto mārutiḥ / anupalabdhasaṃjñaśca",
  "GK20bhveni_u:1453_1": "tāvadatra mahārājaḥ / bhavatu / sudūramapaharāmi syandanam / kadācidduḥśāsana ivāsminnapyayamanāryo",
  "GK20bhveni_u:1453_2": "'nāryamācariṣyati /*tvaritataraṃ parikramyāvalokya ca**",
  "GK20bhveni_u:1454_0": "aye ayamasau sarasīsarojavilolanasurabhiśītalamātariśvasaṃvāhitasāndrakisalayo nyagrodhapādapaḥ /",
  "GK20bhveni_u:1454_1": "ucitā viśrāmabhūriyaṃ samaravyāpārakhinnasya vīrajanasya / atra sthitaścāyācitatālavṛntena",
  "GK20bhveni_u:1454_2": "haricandanacchaṭāśītalenāprayatnasurabhiṇā daśāpariṇāmayogyena sarasīsamīraṇenāmunā",
  "GK20bhveni_u:1454_3": "gataklamo bhaviṣyati mahārājaḥ / lūnaketuścāyaṃ ratho 'nivārita eva pravekṣyati cchāyām /*iti",
  "GK20bhveni_u:1454_4": "praveśaṃ rūpayitvā**",
  "GK20bhveni_u:1455": "kaḥ ko 'tra bhoḥ /*samantādavalokya**",
  "GK20bhveni_u:1456": "kathaṃ na kaścidatra parijanaḥ / nūnaṃ tathāvidhasya vṛkodarasya darśanādevaṃvidhasya ca svāminastrāsena śibirasaṃniveśameva praviṣṭaḥ / kaṣṭaṃ bhoḥ kaṣṭam /",
  "GK20bhveni_u:1457": "VERSE_4.2",
  "GK20bhveni_u:1458": "dattvā droṇena pārthādabhayamapi na saṃrakṣitaḥ sindhurājaḥ $ krūraṃ duḥśāsane 'sminhariṇa iva kṛtaṃ bhīmasenena karma &",
  "GK20bhveni_u:1459": "duḥsādhyāmapyarīṇāṃ laghumiva samare pūrayitvā pratijñāṃ ē̃ nāhaṃ manye sakāmaṃ kurukulavimukhaṃ daivametāvatāpi // 4.2 //",
  "GK20bhveni_u:1460": "*rājānamavalokya**",
  "GK20bhveni_u:1461": "kathamadyāpi na cetanāṃ labhate mahārājaḥ / bhoḥ kaṣṭam /*niḥśvasya**",
  "GK20bhveni_u:1462": "VERSE_4.3",
  "GK20bhveni_u:1463": "madakalitakareṇubhajyamāne $ vipina iva prakaṭaikaśālaśeṣe &",
  "GK20bhveni_u:1464": "hatasakalakumārake kule 'smiṃ- ē̃ stvamapi vidheravalokitaḥ kaṭākṣaiḥ // 4.3 //",
  "GK20bhveni_u:1465": "nanu bho hatavidhe bharatakulavimukha",
  "GK20bhveni_u:1466": "VERSE_4.4",
  "GK20bhveni_u:1467": "akṣatasya gadāpāṇeranārūḍhasya saṃśayam /",
  "GK20bhveni_u:1468": "eṣāpi bhīmasenasya pratijñā pūryate tvayā // 4.4 //",
  "GK20bhveni_u:1469": "&duryodhanaḥ&:",
  "GK20bhveni_u:1470": "*śanairupalabdhasaṃjñaḥ**",
  "GK20bhveni_u:1471_0": "āḥ śaktirasti durātmano vṛkodarahatakasya mayi jīvati duryodhane pratijñāṃ pūrayitum /",
  "GK20bhveni_u:1471_1": "vatsa duḥśāsana na bhetavyaṃ na bhetavyam / ayamahamāgato 'smi / nanu sūta prāpaya",
  "GK20bhveni_u:1471_2": "rathaṃ tamevoddeśaṃ yatra vatso me duḥśāsanaḥ /",
  "GK20bhveni_u:1472": "&sūtaḥ&:",
  "GK20bhveni_u:1473": "āyuṣmannakṣamāḥ saṃprati vāhāste rathamudvoḍhum /*apavārya**",
  "GK20bhveni_u:1474": "manorathaṃ ca /",
  "GK20bhveni_u:1475": "&duryodhanaḥ&:",
  "GK20bhveni_u:1476": "*rathādavatīrya sagarvaṃ sākūtaṃ ca**",
  "GK20bhveni_u:1477": "kṛtaṃ syandanagamanakālātipātena /",
  "GK20bhveni_u:1478": "&sūtaḥ&:",
  "GK20bhveni_u:1479": "*savailakṣyaṃ sakaruṇaṃ ca**",
  "GK20bhveni_u:1480": "marṣayatu marṣayatvāyuṣmān /",
  "GK20bhveni_u:1481": "&duryodhanaḥ&:",
  "GK20bhveni_u:1482": "dhiksūta kiṃ rathena / kevalamarātivimardasaṃghaṭṭasaṃcārī duryodhanaḥ khalvaham / tadgadāmātrasahāyaḥ samarabhuvamavatarāmi /",
  "GK20bhveni_u:1483": "&sūtaḥ&:",
  "GK20bhveni_u:1484": "āyuṣmannevametat / kaḥ saṃdehaḥ /",
  "GK20bhveni_u:1485": "&duryodhanaḥ&:",
  "GK20bhveni_u:1486": "yadyevaṃ kimevaṃ bhāṣase / paśya /",
  "GK20bhveni_u:1487": "VERSE_4.5",
  "GK20bhveni_u:1488": "bālasya me prakṛtidurlalitasya pāpaḥ $ pāpaṃ vyavasyati samakṣamudāyudho 'sau &",
  "GK20bhveni_u:1489": "asminnivārayasi kiṃ vyavasāyinaṃ māṃ ē̃ krodho na nāma karuṇā na ca te 'sti lajjā // 4.5 //",
  "GK20bhveni_u:1490": "&sūtaḥ&:",
  "GK20bhveni_u:1491": "*sakaruṇaṃ pādayornipatya**",
  "GK20bhveni_u:1492": "etadvijñāpayāmi / āyuṣmansaṃpūrṇapratijñena nivṛttena bhavitavyamidānīṃ durātmanā vṛkodarahatakena / ata evaṃ bravīmi /",
  "GK20bhveni_u:1493": "&duryodhanaḥ&:",
  "GK20bhveni_u:1494": "*sahasā bhūmau patan**",
  "GK20bhveni_u:1495_0": "hā vatsa duḥśāsana hā madājñāvirodhitapāṇḍava hā vikramaikarasa hā madaṅkadurlalita",
  "GK20bhveni_u:1495_1": "hā arātikulagajaghaṭāmṛgendra hā yuvarāja kvāsi / prayaccha me prativacanam /*iti",
  "GK20bhveni_u:1495_2": "niḥśvasya mohamupagataḥ**",
  "GK20bhveni_u:1496": "&sūtaḥ&:",
  "GK20bhveni_u:1497": "rājansamāśvasihi samāśvasihi /",
  "GK20bhveni_u:1498": "&duryodhanaḥ&:",
  "GK20bhveni_u:1499": "*saṃjñāṃ labdhvā / niḥśvasya**",
  "GK20bhveni_u:1500": "VERSE_4.6",
  "GK20bhveni_u:1501": "mukto yatheṣṭamupabhogasukheṣu naiva $ tvaṃ lālito 'pi hi mayā na vṛthāgrajena &",
  "GK20bhveni_u:1502": "asyāstu vatsa tava heturahaṃ vipatte- ē̃ ryatkārito 'syavinayaṃ na ca rakṣito 'si // 4.6 //",
  "GK20bhveni_u:1503": "*iti patati**",
  "GK20bhveni_u:1504": "&sūtaḥ&:",
  "GK20bhveni_u:1505": "āyuṣmansamāśvasihi samāśvasihi /",
  "GK20bhveni_u:1506": "&duryodhanaḥ&:",
  "GK20bhveni_u:1507": "dhiksūta kimanuṣṭhitaṃ bhavatā /",
  "GK20bhveni_u:1508": "VERSE_4.7",
  "GK20bhveni_u:1509": "rakṣaṇīyena satataṃ bālenājñānuvartinā /",
  "GK20bhveni_u:1510": "duḥśāsanena bhrātrāhamupahāreṇa rakṣitaḥ // 4.7 //",
  "GK20bhveni_u:1511": "&sūtaḥ&:",
  "GK20bhveni_u:1512": "mahārāja marmabhedibhiriṣutomaraśaktiprāsavarṣairmahārathānāmapahṛtacetanatvānniśceṣṭaḥ kṛto mahārāja ityapahṛto mayā rathaḥ /",
  "GK20bhveni_u:1513": "&duryodhanaḥ&:",
  "GK20bhveni_u:1514": "sūta virūpaṃ kṛtavānasi /",
  "GK20bhveni_u:1515": "VERSE_4.8",
  "GK20bhveni_u:1516": "tasyaiva pāṇḍavapaśoranujadviṣo me $ kṣodairgadāśanikṛtairna vibodhito 'smi &",
  "GK20bhveni_u:1517": "tāmeva nādhiśayito rudhirārdraśayyāṃ ē̃ dauḥśāsanīṃ yadahamāśu vṛkodaro vā // 4.8 //",
  "GK20bhveni_u:1518": "*niśvasya nabho vilokya**",
  "GK20bhveni_u:1519": "nanu bho hatavidhe kṛpāvirahita bharatakulavimukha",
  "GK20bhveni_u:1520": "VERSE_4.9",
  "GK20bhveni_u:1521": "api nāma bhavenmṛtyurna ca hantā vṛkodaraḥ /",
  "GK20bhveni_u:1522": "&sūtaḥ&:",
  "GK20bhveni_u:1523": "śāntaṃ pāpaṃ śāntaṃ pāpam / mahārāja kimidam /",
  "GK20bhveni_u:1524": "&duryodhanaḥ&:",
  "GK20bhveni_u:1525": "VERSE_4.9",
  "GK20bhveni_u:1526": "ghātitāśeṣabandhorme kiṃ rājyena jayena vā // 4.9 //",
  "GK20bhveni_u:1527": "*tataḥ praviśati śaraprahāravraṇabaddhapaṭṭikālaṃkṛtakāyaḥ sundarakaḥ**",
  "GK20bhveni_u:1528": "&sundarakaḥ&:",
  "GK20bhveni_u:1529": "{Pkt_102}ajjā abi ṇāma imassiṃ uddese sārahidudīo diṭṭho tumhehiṃ mahārāadujjohaṇo ṇa vetti *nirūpya**",
  "GK20bhveni_u:1530": "kahaṃ ṇa ko bi mantedi / hodu / edāṇaṃ baddhapariarāṇaṃ purisāṇaṃ samūho dīsai / ettha gadua pucchissaṃ /*parikramya vilokya ca**",
  "GK20bhveni_u:1531_0": "kahaṃ ede kkhu sassāmiṇo gāḍhappahārahadassa ghaṇasaṃṇāhajāladubbhejjamuhehiṃ kaṅkavadaṇehiṃ",
  "GK20bhveni_u:1531_1": "hiaādo sallāiṃ uddharanti / tā ṇa kkhu ede jāṇanti / hodu / aṇṇado viciṇaissaṃ /*agrato",
  "GK20bhveni_u:1531_2": "'valokya kiṃcitparikramya**",
  "GK20bhveni_u:1532": "ime kkhu abare pahūdadarā saṃgadā vīramaṇussā dīsanti / tā ettha gadua pucchissaṃ /*upagamya**",
  "GK20bhveni_u:1533": "haṃho jāṇaha tumhe kassiṃ uddese kuruṇāho vaṭṭai tti /*dṛṣṭvā**",
  "GK20bhveni_u:1534_0": "kahaṃ ede bi maṃ pekkhia ahiadaraṃ roanti / tā ṇa hu ede bi jāṇanti / hā adikaruṇaṃ",
  "GK20bhveni_u:1534_1": "kkhu ettha vaṭṭai / esā vīramādā samalaviṇihadaṃ puttaaṃ suṇia rattaṃsuaṇivasaṇāe",
  "GK20bhveni_u:1534_2": "samaggabhūsaṇāe vahūe saha aṇumaradi /*saślāgham**",
  "GK20bhveni_u:1535": "sāhu vīramāde sāhu / aṇṇassiṃ bi jammantare aṇihadaputtaā huvissasi / hodu / aṇṇado viciṇaissaṃ /*anyato vilokya**",
  "GK20bhveni_u:1536_0": "aaṃ abaro bahuppahāraṇihadakāo akidavvaṇappaḍīāro evva johasamūho imaṃ suṇṇāsaṇaṃ",
  "GK20bhveni_u:1536_1": "tulaṃgamaṃ ubālahia roidi / ṇūṇaṃ edāṇaṃ ettha evva sāmī vābādido / tā ṇa hu ede",
  "GK20bhveni_u:1536_2": "bi jāṇanti / hodu / aṇṇado gadua pucchissaṃ /*sarvato vilokya**",
  "GK20bhveni_u:1537_0": "kahaṃ savvo evva avatthāṇurūbaṃ visaṇaṃ aṇuhavanto bhāadheavimuhadāe pajjāulo jaṇo /",
  "GK20bhveni_u:1537_1": "tā kaṃ ettha pucchissaṃ / kaṃ vā ubālahissaṃ / hodu / saaṃ evva ettha viciṇaissaṃ /*parikramya**",
  "GK20bhveni_u:1538_0": "hodu / devvaṃ dāṇīṃ ubālahissaṃ / haṃho devva eādasāṇaṃ akkhohiṇīṇaṃ ṇāho jeṭṭho",
  "GK20bhveni_u:1538_1": "bhādusadassa bhattā gaṅgeaddoṇaṅgarāasallakibakidavammassatthāmappamuhassa rāacakkassa",
  "GK20bhveni_u:1538_2": "saalapahuvīmaṇḍalekkaṇāho mahārāadujjohaṇo bi aṇṇesīadi / aṇṇesīanto bi ṇa jāṇīadi",
  "GK20bhveni_u:1538_3": "kassiṃ uddese vaṭṭai tti /*vicintya niḥśvasya ca**",
  "GK20bhveni_u:1539_0": "aha vā kiṃ ettha devvaṃ ubālahāmi / tassa kkhu edaṃ ṇibbhacchiaviuravaaṇavīassa avahīridapidāmahahidobadesaṅkurassa",
  "GK20bhveni_u:1539_1": "sauṇippocchāhaṇādivirūḍhamūlassa jadugehajūdavisasāhiṇo saṃbhūdaciraālasaṃbaddhaverālavālassa",
  "GK20bhveni_u:1539_2": "pañcālīkesaggahaṇakusumassa phalaṃ pariṇamadi /*anyato vilokya**",
  "GK20bhveni_u:1540_0": "jahā ettha eso viviharaaṇappahāsaṃvalidasūrakiraṇappasūdasakkacābasahassasaṃpūridadasadisāmuho",
  "GK20bhveni_u:1540_1": "lūṇakeduvaṃso raho dīsai tā ahaṃ takkemi avassaṃ ediṇā mahārāadujjohaṇassa vissāmuddeseṇa",
  "GK20bhveni_u:1540_2": "hodavvaṃ / jāva ṇirūbemi /*upagamya dṛṣṭvā niśvasya ca**",
  "GK20bhveni_u:1541_0": "kadhaṃ eādasāṇaṃ akkhohiṇīṇaṃ ṇāako bhavia mahārāo dujjohaṇo pāidapuriso via asalāhaṇīe",
  "GK20bhveni_u:1541_1": "bhūmie upaviṭṭho ciṭṭhadi / atha vā tassa kkhu edaṃ pañcālīkesaggahakusumassa phalaṃ pariṇamadi /",
  "GK20bhveni_u:1542": "SktCh_102:",
  "GK20bhveni_u:1543_0": "āryāḥ api nāmāsmindeśe sārathidvitīyo dṛṣṭo yuṣmābhirmahārājaduryodhano na veti /",
  "GK20bhveni_u:1543_1": "kathaṃ na ko 'pi mantrayate / bhavatu / eteṣāṃ baddhaparikarāṇāṃ puruṣāṇāṃ samūho",
  "GK20bhveni_u:1543_2": "dṛśyate / atra gatvā prakṣyāmi / kathamete khalu svasvāmino gāḍhaprahārahatasya ghanasaṃnāhajāladurbhedyamukhaiḥ",
  "GK20bhveni_u:1543_3": "kaṅkavadanairhṛdayācchalyānyuddharanti / tanna khalvete jānanti / bhavatu / anyato",
  "GK20bhveni_u:1543_4": "viceṣyāmi / ime khalvapare prabhūtatarāḥ saṃgatā vīramanuṣyā dṛśyante / tadatra gatvā",
  "GK20bhveni_u:1543_5": "prakṣyāmi / haṃho jānītha yūyaṃ kasminnuddeśe kurunātho vartata iti / kathamete 'pi",
  "GK20bhveni_u:1543_6": "māṃ prekṣyādhikataraṃ rudanti / tanna khalvete 'pi jānanti / hā atikaruṇaṃ khalvatra",
  "GK20bhveni_u:1543_7": "vartate / eṣā vīramātā samaravinihataṃ putrakaṃ śrutvā raktāṃśukanivasanayā samagrabhuṣaṇayā",
  "GK20bhveni_u:1543_8": "vadhvā sahānumriyate / sādhu vīramātaḥ sādhu / anyasminnapi janmāntare 'nihataputrakā",
  "GK20bhveni_u:1543_9": "bhaviṣyasi / bhavatu / anyato viceṣyāmi / ayamaparo bahuprahāranihatakāyo 'kṛtavraṇabandha",
  "GK20bhveni_u:1543_10": "eva yodhasamūha imaṃ śūnyāsanaṃ turaṃgamamupālabhya roditi / nūnameteṣāmatraiva svāmī",
  "GK20bhveni_u:1543_11": "vyāpāditaḥ / tanna khalvete 'pi jānanti / bhavatu / anyato gatvā prakṣyāmi / kathaṃ",
  "GK20bhveni_u:1543_12": "sarva evāvasthānurūpaṃ vyasanamanubhavanbhāgadheyavimukhatayā paryākulo janaḥ / tatkamatra",
  "GK20bhveni_u:1543_13": "prakṣyāmi / kaṃ vopālapsye / bhavatu / svayamevātra viceṣyāmi / bhavatu / daivamidānīmupālapsye /",
  "GK20bhveni_u:1543_14": "haṃho daiva ekādaśānāmakṣauhiṇīnāṃ nātho jyeṣṭho bhrātṛśatasya bhartā gāṅgeyadroṇāṅgarājaśalyakṛpakṛtavarmāśvatthāmapramukhasya",
  "GK20bhveni_u:1543_15": "rājacakrasya sakalapṛthvīmaṇḍalaikanātho mahārājaduryodhano 'pyanviṣyate / anviṣyamāṇo",
  "GK20bhveni_u:1543_16": "'pi na jñāyate kasminnuddeśe vartata iti / atha vā kimatra daivamupālabhe / tasya khalvidaṃ",
  "GK20bhveni_u:1544_0": "nirbhartsitaviduravacanabījasyāvadhīritapitāmahahitopadeśāṅkurasya śakuniprotsāhanādivirūḍhamūlasya",
  "GK20bhveni_u:1544_1": "jatugṛhadyūtaviṣaśākhinaḥ saṃbhūtacirakālasaṃbaddhavairālavālasya pāñcālīkeśagrahaṇakusumasya",
  "GK20bhveni_u:1544_2": "phalaṃ pariṇamati / yathātraiva vividharatnaprabhāsaṃvalitasūryakiraṇaprasūtaśakracāpasahasrasaṃpūritadaśadiśāmukho",
  "GK20bhveni_u:1544_3": "lūnaketavaṃśo ratho dṛśyate tathāhaṃ tarkayāmyavaśyametena mahārājaduryodhanasya",
  "GK20bhveni_u:1544_4": "viśrāmoddeśena bhavitavyamiti / yāvannirūpayāmi / kathamekādaśānāmakṣauhiṇīnāṃ nāyako",
  "GK20bhveni_u:1544_5": "bhūtvā mahārājo duryodhanaḥ prākṛtapuruṣa ivāślāghanīyāyāṃ bhūmāvupavaṣṭastiṣṭhati /",
  "GK20bhveni_u:1544_6": "atha vā tasya khalvidaṃ pāñcālīkeśagrahakusumasya phalaṃ pariṇamati /",
  "GK20bhveni_u:1545": "*upasṛtya sūtaṃ saṃjñayā pṛcchati**",
  "GK20bhveni_u:1546": "&sūtaḥ&:",
  "GK20bhveni_u:1547": "*dṛṣṭvā**",
  "GK20bhveni_u:1548": "aye kathaṃ saṃgrāmātsundarakaḥ prāptaḥ /",
  "GK20bhveni_u:1549": "&sundarakaḥ&:",
  "GK20bhveni_u:1550": "{Pkt_103}*upagamya**",
  "GK20bhveni_u:1551": "jedu jedu mahārāo /",
  "GK20bhveni_u:1552": "SktCh_103: jayatu jayatu mahārājaḥ /",
  "GK20bhveni_u:1553": "&duryodhanaḥ&:",
  "GK20bhveni_u:1554": "*vilokya**",
  "GK20bhveni_u:1555": "aye sundarakaḥ / sundaraka kaccitkuśalamaṅgarājasya /",
  "GK20bhveni_u:1556": "&sundarakaḥ&:",
  "GK20bhveni_u:1557": "{Pkt_104}deva kusalaṃ sarīrametteṇa /",
  "GK20bhveni_u:1558": "SktCh_104: deva kuśalaṃ śarīramātreṇa /",
  "GK20bhveni_u:1559": "&duryodhanaḥ&:",
  "GK20bhveni_u:1560": "*sasaṃbhramam**",
  "GK20bhveni_u:1561": "sundaraka kiṃ kirīṭināsya nihatā dhaureyā hataḥ sārathirbhagno vā rathaḥ /",
  "GK20bhveni_u:1562": "&sundarakaḥ&:",
  "GK20bhveni_u:1563": "{Pkt_105}deva ṇa bhaggo raho / se maṇoraho bi /",
  "GK20bhveni_u:1564": "SktCh_105: deva na bhagno rathaḥ / asya manoratho 'pi /",
  "GK20bhveni_u:1565": "&duryodhanaḥ&:",
  "GK20bhveni_u:1566": "*saroṣam**",
  "GK20bhveni_u:1567": "kimavispaṣṭakathitairākulamapi paryākulayasi me hṛdayam / tadaśeṣato vispaṣṭaṃ kathyatām /",
  "GK20bhveni_u:1568": "&sundarakaḥ&:",
  "GK20bhveni_u:1569": "{Pkt_106}jaṃ devo āṇabedi / ae devassa muuḍamaṇippahāveṇa abaṇīdā me raṇappahāraveaṇā /*iti sāṭopaṃ parikramya**",
  "GK20bhveni_u:1570": "suṇādu devo / atthi dāṇiṃ kumāladussāsaṇavaha /*ityardhokte mukhamācchādya śaṅkāṃ nāṭayati**",
  "GK20bhveni_u:1571": "SktCh_106:",
  "GK20bhveni_u:1572": "yaddeva ājñāpayati / aye devasya mukuṭamaṇiprabhāveṇāpanītā me raṇaprahāravedanā / śṛṇotu devaḥ / astīdānīṃ kumāraduḥśāsanavadha /",
  "GK20bhveni_u:1573": "&sūtaḥ&:",
  "GK20bhveni_u:1574": "sundaraka kathaya / kathitameva daivena /",
  "GK20bhveni_u:1575": "&duryodhanaḥ&:",
  "GK20bhveni_u:1576": "kathyatām / śrutamasmābhiḥ /",
  "GK20bhveni_u:1577": "&sundarakaḥ&:",
  "GK20bhveni_u:1578_0": "{Pkt_107}saṇādu devo / ajja dāva kumāladussāsaṇavahāmarisideṇa sāmiṇā aṅgarāeṇa kuḍilabhiuḍībhaṅgabhīsaṇaṇiḍalabaṭṭeṇa",
  "GK20bhveni_u:1578_1": "aviṇṇādasaṃdhāṇamokkhasilīmuhasaṃghādavarisiṇā abhijutto so durāāro majjhamapaṇḍavo bhīmaseṇahadao /",
  "GK20bhveni_u:1579": "SktCh_107:",
  "GK20bhveni_u:1580_0": "śṛṇotu devaḥ / adya tāvatkumāraduḥśāsanavadhāmarṣitena svāmināṅgarājena kuṭilabhrukuṭībhaṅgabhīṣaṇaniṭalapaṭṭenāvijñātasaṃdhānamokṣaśilīmukhasaṃghātavarṣiṇābhiyuktaḥ",
  "GK20bhveni_u:1580_1": "sa durācāro madhyamapāṇḍavo bhīmasenahatakaḥ /",
  "GK20bhveni_u:1581": "&ubhau&:",
  "GK20bhveni_u:1582": "tatastataḥ /",
  "GK20bhveni_u:1583": "&sundarakaḥ&:",
  "GK20bhveni_u:1584_0": "{Pkt_108}tado deva uhaabalamilantadippantakarituraapadādisamubbhūdadhūliṇiareṇa pallatthagaaghaḍāsaṃghādeṇa",
  "GK20bhveni_u:1584_1": "a vittharanteṇa andhaāreṇa andhīkidaṃ uhaabalaṃ / ṇa hu gagaṇatalaṃ lakkhīadi /",
  "GK20bhveni_u:1585": "SktCh_108:",
  "GK20bhveni_u:1586_0": "tato deva ubhayabalamiladdīpyamānakarituragapadātisamudbhūtadhūlinikareṇa paryastagajaghaṭāsaṃghātena",
  "GK20bhveni_u:1586_1": "ca vistīrṇamānenāndhakāreṇāndhīkṛtamubhayabalam / na khalu gaganatalaṃ lakṣyate /",
  "GK20bhveni_u:1587": "&ubhau&:",
  "GK20bhveni_u:1588": "tatastataḥ /",
  "GK20bhveni_u:1589": "&sundarakaḥ&:",
  "GK20bhveni_u:1590": "{Pkt_109}tado deva dūrākaṭṭhiadhaṇugguṇācchoḍaṇaṭaṃkāreṇa gambhīrabhīsaṇeṇa jāṇīadi gajjidaṃ palaajalahareṇa tti /",
  "GK20bhveni_u:1591": "SktCh_109:",
  "GK20bhveni_u:1592": "tato deva dūrākṛṣṭadhanurguṇācchoṭanaṭaṃkāreṇa gambhīrabhīṣaṇena jñāyate garjitaṃ pralayajaladhareṇeti /",
  "GK20bhveni_u:1593": "&duryodhanaḥ&:",
  "GK20bhveni_u:1594": "tatastataḥ /",
  "GK20bhveni_u:1595": "&sundarakaḥ&:",
  "GK20bhveni_u:1596_0": "{Pkt_110}tado deva doṇṇaṃ bi tāṇaṃ aṇṇoṇṇasiṃhaṇādagajjidapisuṇaṃ vivihaparimukkappaharaṇāhadakavaasaṃgalidajjalaṇavijjucchaḍābhāsuraṃ",
  "GK20bhveni_u:1596_1": "gambhīratthaṇiacāpajalaharaṃ ppasarantasaradhārāsahassavarisaṃ jādaṃ samaraduddiṇaṃ /",
  "GK20bhveni_u:1597": "SktCh_110:",
  "GK20bhveni_u:1598_0": "tato deva dvayorapi tayoranyo 'nyasiṃhanādagarjitapiśunaṃ vividhaparimuktapraharaṇāhatakavacasaṃgalitajvalanavidyucchaṭābhāsuraṃ",
  "GK20bhveni_u:1598_1": "gambhīrastanitacāpajaladharaṃ prasaraccharadhārāsahasravarṣi jātaṃ samaradurdinam /",
  "GK20bhveni_u:1599": "&duryodhanaḥ&:",
  "GK20bhveni_u:1600": "tatastataḥ /",
  "GK20bhveni_u:1601": "&sundarakaḥ&:",
  "GK20bhveni_u:1602_0": "{Pkt_111}tado a deva edassiṃ antare jeṭṭhassa bhāduṇo parābhavasaṅkiṇā dhaṇaṃjaeṇa",
  "GK20bhveni_u:1602_1": "vajjaṇigghādaṇigghosavisamarasidadhaaaggaṭṭhidamahāvāṇaro turaṃgamasaṃvāhaṇavāpidavāsudevasaṅkhacakkāsigadālañchidacaubbāhudaṇḍaduddaṃsaṇo",
  "GK20bhveni_u:1602_2": "āpūriapañcajaṇṇadeadattatārarasidappaḍiravabharidadasadisāmuhakuharo dhāvido taṃ uddesaṃ rahavaro /",
  "GK20bhveni_u:1603": "SktCh_111:",
  "GK20bhveni_u:1604_0": "tataśca deva etasminnantare jyeṣṭhasya bhrātuḥ parābhavaśaṅkinā dhanaṃjayena vajranirghātanirghoṣaviṣamarasitadhvajāgrasthitamahāvānarasturaṃgamasaṃvāhanavyāpṛtavāsudevaśaṅkhacakrāsigadālāñchitacaturbāhudaṇḍadurdarśana",
  "GK20bhveni_u:1604_1": "āpūritapāñcajanyadevadattatārarasitapratiravabharitadaśadiśāmukhakuharo dhāvitastamuddeśaṃ rathavaraḥ /",
  "GK20bhveni_u:1605": "&duryodhanaḥ&:",
  "GK20bhveni_u:1606": "tatastataḥ /",
  "GK20bhveni_u:1607": "&sundarakaḥ&:",
  "GK20bhveni_u:1608_0": "{Pkt_112}tado bhīmaseṇadhanaṃjaehiṃ abhijuttaṃ pidaraṃ pekkhia sasaṃbhamaṃ vialiaṃ",
  "GK20bhveni_u:1608_1": "avadhūṇia raaṇasīsaaṃ ākaṇṇākaṭṭhidakaṭhiṇakodaṇḍajīo dāhiṇahatthukkhittasarapuṅkhavighaṭṭaṇatuvarāidasārahio",
  "GK20bhveni_u:1608_2": "taṃ desaṃ ubagado kumālavisaseṇo /",
  "GK20bhveni_u:1609": "SktCh_112:",
  "GK20bhveni_u:1610_0": "tato bhīmasenadhanaṃjayābhyāmabhiyuktaṃ pitaraṃ prekṣya sasaṃbhramaṃ vigalitamavadhūya",
  "GK20bhveni_u:1610_1": "ratnaśīrṣakamākarṇākṛṣṭakaṭhinakodaṇḍajīvaḥ dakṣiṇahastotkṣiptaśarapuṅkhavighaṭṭanatvaritasārathistaṃ",
  "GK20bhveni_u:1610_2": "deśamupagataḥ kumāravṛṣasenaḥ /",
  "GK20bhveni_u:1611": "&duryodhanaḥ&:",
  "GK20bhveni_u:1612": "*sāvaṣṭhambham**",
  "GK20bhveni_u:1613": "tatastataḥ /",
  "GK20bhveni_u:1614": "&sundarakaḥ&:",
  "GK20bhveni_u:1615_0": "{Pkt_113}tado a deva teṇa āacchanteṇa evva kumālavisaseṇeṇa vidalidāsiladāsāmalasiṇiddhapuṅkhehiṃ",
  "GK20bhveni_u:1615_1": "kaṭhiṇakaṅkabattehiṃ kisaṇavaṇṇehiṃ sāṇasilāṇisidasāmalasallabandhehiṃ kusumido via",
  "GK20bhveni_u:1615_2": "tarū muhuttaeṇa silīmuhehiṃ pacchādido dhaṇaṃjaassa rahavaro /",
  "GK20bhveni_u:1616": "SktCh_113:",
  "GK20bhveni_u:1617_0": "tataśca deva tenāgacchataiva kumāravṛṣasenena vidalitāsilatāśyāmalasnigdhapuṅkhaiḥ",
  "GK20bhveni_u:1617_1": "kaṭhinakaṅkapatraiḥ kṛṣṇavarṇaiḥ śāṇaśilāniśitaśyāmalaśalyabandhaiḥ kusumita iva",
  "GK20bhveni_u:1617_2": "tarurmuhūrtena śilīmukhaiḥ pracchādito dhanaṃjayasya rathavaraḥ /",
  "GK20bhveni_u:1618": "&ubhau&:",
  "GK20bhveni_u:1619": "*saharṣam**",
  "GK20bhveni_u:1620": "tatastataḥ /",
  "GK20bhveni_u:1621": "&sundarakaḥ&:",
  "GK20bhveni_u:1622_0": "{Pkt_114}tado deva tikkhavikkhittaṇisidabhallabāṇavarisiṇā dhaṇaṃjaeṇa īsi vihasia",
  "GK20bhveni_u:1622_1": "bhaṇidaṃ / are re visaseṇa piduṇo bi dāva de ṇa juttaṃ maha kubidassa abhimuhaṃ ṭhāduṃ /",
  "GK20bhveni_u:1622_2": "kiṃ uṇa bhavado bālassa / tā gaccha / abarehiṃ kumārehiṃ saha āodhehi tti / evvaṃ",
  "GK20bhveni_u:1622_3": "vāaṃ ṇisamia guraaṇāhikkhebeṇa uddībiakobobarattamuhamaṇḍalaviambhiabhiuḍībhaṅgabhīsaṇeṇa",
  "GK20bhveni_u:1622_4": "cābadhāriṇā kumālavisaseṇeṇa bi mammabhedaehiṃ parusavisamehiṃ sudivahakidappaṇaehiṃ",
  "GK20bhveni_u:1622_5": "ṇibbhacchido gaṇḍīvī bāṇehiṃ ṇa uṇa duṭṭhavaaṇehiṃ /",
  "GK20bhveni_u:1623": "SktCh_114:",
  "GK20bhveni_u:1624_0": "tato deva tīkṣṇavikṣiptaniśitabhallabāṇavarṣiṇā dhanaṃjayeneṣadvihasya bhaṇitam /",
  "GK20bhveni_u:1624_1": "are re vṛṣasena piturapi tāvatte na yuktaṃ mama kupitasyābhimukhaṃ sthātum / kiṃ",
  "GK20bhveni_u:1624_2": "punarbhavato bālasya / tadgaccha / aparaiḥ kumāraiḥ sahāyudhyasveti / evaṃ vācaṃ",
  "GK20bhveni_u:1624_3": "niśamya gurujanādhikṣepeṇoddīpitakopoparaktamukhamaṇḍalavijṛmbhitabhrukuṭībhaṅgabhīṣaṇena",
  "GK20bhveni_u:1624_4": "cāpadhāriṇā kumāravṛṣasenenāpi marmabhedakaiḥ paruṣaviṣamaiḥ śrutipathakṛtapraṇayairnirbhartsito",
  "GK20bhveni_u:1624_5": "gāṇḍīvī bāṇairna punarduṣṭavacanaiḥ /",
  "GK20bhveni_u:1625": "&duryodhanaḥ&:",
  "GK20bhveni_u:1626": "sādhu vṛṣasena sādhu / sundaraka tatastataḥ /",
  "GK20bhveni_u:1627": "&sundarakaḥ&:",
  "GK20bhveni_u:1628_0": "{Pkt_115}tado deva ṇisidasarābhighādaveaṇopajādamaṇṇuṇā kirīṭiṇā caṇḍagaṇḍīvajīāsaddaṇijjidavajjaṇigghādaghoseṇa",
  "GK20bhveni_u:1628_1": "bāṇaṇipadaṇapaḍisiddhadaṃsaṇappasareṇa patthudaṃ sikkhābalāṇurūbaṃ kiṃ bi accaliaṃ /",
  "GK20bhveni_u:1629": "SktCh_115:",
  "GK20bhveni_u:1630_0": "tato deva niśitaśarābhighātavedanopajātamanyunā kirīṭinā caṇḍagāṇḍīvajīvāśabdanirjitavajranirghātaghoṣeṇa",
  "GK20bhveni_u:1630_1": "bāṇanipatanapratiṣiddhadarśanaprasareṇa prastutaṃ śikṣābalānurūpaṃ kimapyāścaryam /",
  "GK20bhveni_u:1631": "&duryodhanaḥ&:",
  "GK20bhveni_u:1632": "*sākūtam**",
  "GK20bhveni_u:1633": "tatastataḥ /",
  "GK20bhveni_u:1634": "&sundarakaḥ&:",
  "GK20bhveni_u:1635_0": "{Pkt_116}tado a deva taṃ tārisaṃ pekkhia sattuṇo samaravvābāracaurattaṇaṃ avibhāviatūṇīramuhadhaṇugguṇagamaṇāgamaṇasarasaṃdhāṇamokkhacaḍulakaraaleṇa",
  "GK20bhveni_u:1635_1": "kumālavisaseṇeṇa bi savisesaṃ patthudaṃ samalakamma /",
  "GK20bhveni_u:1636": "SktCh_116:",
  "GK20bhveni_u:1637_0": "tataśca deva tattādṛśaṃ prekṣya śatroḥ samaravyāpāracaturatvamavibhāvitatūṇīramukhadhanurguṇagamanāgamanaśarasaṃdhānamokṣacaṭulakaratalena",
  "GK20bhveni_u:1637_1": "kumāravṛṣasenenāpi saviśeṣaṃ prastutaṃ samarakarma /",
  "GK20bhveni_u:1638": "&duryodhanaḥ&:",
  "GK20bhveni_u:1639": "tatastataḥ /",
  "GK20bhveni_u:1640": "&sundarakaḥ&:",
  "GK20bhveni_u:1641": "{Pkt_117}tado deva etthantare vimukkasamaravvābāro muhuttavissamidaverāṇubandho doṇaṃ bi kururāapaṇḍavabalāṇaṃ sāhu kumālavisaseṇa sāhu tti kidakalaalo vīraloo avaloiduṃ pautto /",
  "GK20bhveni_u:1642": "SktCh_117:",
  "GK20bhveni_u:1643": "tato deva atrāntare vimuktasamaravyāpāro muhūrtaviśramitavairānubandho dvayorapi kururājapāṇḍavabalayoḥ sādhu kumāravṛṣasena sādhviti kṛtakalakalo vīraloko 'valokayituṃ pravṛttaḥ /",
  "GK20bhveni_u:1644": "&duryodhanaḥ&:",
  "GK20bhveni_u:1645": "*savismayam**",
  "GK20bhveni_u:1646": "tatastataḥ /",
  "GK20bhveni_u:1647": "&sundarakaḥ&:",
  "GK20bhveni_u:1648_0": "{Pkt_118}tado a deva avahīridasaaladhāṇukkacakkaparakkamasāliṇo sudassa tahāviheṇa",
  "GK20bhveni_u:1648_1": "samalakammālambheṇa harisarosakaruṇāsaṃkaḍe vaṭṭamāṇassa sāmiṇo aṅgarāassa ṇipaḍiā",
  "GK20bhveni_u:1648_2": "sarapaddhaī bhīmaseṇe bapphapajjāulā diṭṭhī kumālavisaseṇe /",
  "GK20bhveni_u:1649": "SktCh_118:",
  "GK20bhveni_u:1650_0": "tataśca deva avadhīritasakaladhānuṣkacakraparākramaśālinaḥ sutasya tathāvidhena samarakarmārambheṇa",
  "GK20bhveni_u:1650_1": "harṣaroṣakaruṇāsaṃkaṭe vartamānasya svāmino 'ṅgarājasya nipatitā śarapaddhatirbhīmasene",
  "GK20bhveni_u:1650_2": "bāṣpaparyākulā dṛṣṭiḥ kumāravṛṣasene /",
  "GK20bhveni_u:1651": "&duryodhanaḥ&:",
  "GK20bhveni_u:1652": "*sabhayam**",
  "GK20bhveni_u:1653": "tatastataḥ /",
  "GK20bhveni_u:1654": "&sundarakaḥ&:",
  "GK20bhveni_u:1655_0": "{Pkt_119}tado a deva uhaabalappauttasāhukārāmarisideṇa saravarisappajjalideṇa gaṇḍīviṇā",
  "GK20bhveni_u:1655_1": "turaesu sārahiṃ pi rahavare dhaṇuṃ pi jīāiṃ pi ṇalindalañchaṇe sidādabatte bi a vābārido",
  "GK20bhveni_u:1655_2": "samaṃ silīmuhāsāro /",
  "GK20bhveni_u:1656": "SktCh_119:",
  "GK20bhveni_u:1657_0": "tataśca deva ubhayabalapravṛttasādhukārāmarṣitena śaravarṣaprajvalitena gāṇḍīvinā",
  "GK20bhveni_u:1657_1": "turageṣu sārathāvapi rathavare dhanuṣyapi jīvāyāmapi narendralāñchane sitātapatre",
  "GK20bhveni_u:1657_2": "'pi ca vyāpāritaḥ samaṃ śilīmukhāsāraḥ /",
  "GK20bhveni_u:1658": "&duryodhanaḥ&:",
  "GK20bhveni_u:1659": "*sabhayam**",
  "GK20bhveni_u:1660": "tatastataḥ /",
  "GK20bhveni_u:1661": "&sundarakaḥ&:",
  "GK20bhveni_u:1662": "{Pkt_120}tado deva viraho lūṇaguṇakodaṇḍo paribbhamaṇavvābāramettappaḍisiddhasarasaṃpādo maṇḍalehiṃ viariduṃ pautto kumālo /",
  "GK20bhveni_u:1663": "SktCh_120:",
  "GK20bhveni_u:1664": "tato deva viratho lūnaguṇakodaṇḍaḥ paribhramaṇavyāpāramātrapratiṣiddhaśarasaṃpāto maṇḍalairvicarituṃ pravṛttaḥ kamāraḥ /",
  "GK20bhveni_u:1665": "&duryodhanaḥ&:",
  "GK20bhveni_u:1666": "*sāśaṅkam**",
  "GK20bhveni_u:1667": "tatastataḥ /",
  "GK20bhveni_u:1668": "&sundarakaḥ&:",
  "GK20bhveni_u:1669_0": "{Pkt_121}tado deva sudarahaviddhaṃsaṇāmarisuddībideṇa sāmiṇā aṅgarāeṇa agaṇiabhīmaseṇābhijoeṇa",
  "GK20bhveni_u:1669_1": "parimukko dhaṇaṃjaassa ubari silīmuhāsāro / kumālo bi parijaṇobaṇīdaṃ aṇṇaṃ rahaṃ",
  "GK20bhveni_u:1669_2": "āruhia puṇo bi pautto dhaṇaṃjaeṇa saha āodheduṃ /",
  "GK20bhveni_u:1670": "SktCh_121:",
  "GK20bhveni_u:1671_0": "tato deva sutarathavidhvaṃsanāmarṣoddīpitena svāmināṅgarājenāgaṇitabhīmasenābhiyogena",
  "GK20bhveni_u:1671_1": "parimukto dhanaṃjayasyopari śilīmukhāsāraḥ / kumāro 'pi parijanopanītamanyaṃ rathamāruhya",
  "GK20bhveni_u:1671_2": "punarapi pravṛtto dhanaṃjayena sahāyoddhum /",
  "GK20bhveni_u:1672": "&ubhau&:",
  "GK20bhveni_u:1673": "sādhu vṛṣasena sādhu / tatastataḥ /",
  "GK20bhveni_u:1674": "&sundarakaḥ&:",
  "GK20bhveni_u:1675_0": "{Pkt_122}tado deva bhaṇidaṃ a kumāleṇa re re tādāhikkhebamuhala majjhamapaṇḍava maha",
  "GK20bhveni_u:1675_1": "sarā tuha sarīraṃ ujjhia aṇṇassiṃ ṇa ṇibaḍanti / tti bhaṇia sarasahassehiṃ paṇḍavasarīraṃ",
  "GK20bhveni_u:1675_2": "pacchādia siṃhaṇādeṇa gajjiduṃ pautto /",
  "GK20bhveni_u:1676": "SktCh_122:",
  "GK20bhveni_u:1677_0": "tato deva bhaṇitaṃ ca kumāreṇa re re tātādhikṣepamukhara madhyamapāṇḍava mama śarāstava",
  "GK20bhveni_u:1677_1": "śarīramujjhitvānyasminna nipatanti / iti bhaṇitvā śarasahasraiḥ pāṇḍavaśarīraṃ pracchādya",
  "GK20bhveni_u:1677_2": "siṃhanādena garjituṃ pravṛttaḥ /",
  "GK20bhveni_u:1678": "&duryodhanaḥ&:",
  "GK20bhveni_u:1679": "*savismayam**",
  "GK20bhveni_u:1680": "aho bālasya parākramo mugdhasvabhāvo 'pi / tatastataḥ /",
  "GK20bhveni_u:1681": "&sundarakaḥ&:",
  "GK20bhveni_u:1682_0": "{Pkt_123}tado a deva taṃ sarasaṃpādaṃ samavadhūṇia ṇisidasarābhighādajādamaṇṇuṇā",
  "GK20bhveni_u:1682_1": "kirīṭiṇā gahidā rahucchaṅgādo kaṇantakaṇaakiṅkiṇījālajhaṃkāravirāiṇī mehobarohavimukkaṇahatthalaṇimmalā",
  "GK20bhveni_u:1682_2": "ṇisidasāmalasiṇiddhamuhī viviharaaṇappahābhāsurabhīsaṇaramaṇīadaṃsaṇā sattī sobahāsaṃ",
  "GK20bhveni_u:1682_3": "vimukkā a kumālāhimuhī /",
  "GK20bhveni_u:1683": "SktCh_123:",
  "GK20bhveni_u:1684_0": "tataśca deva taṃ śarasaṃpātaṃ samavadhūya niśitaśarābhighātajātamanyunā kirīṭinā",
  "GK20bhveni_u:1684_1": "gṛhītā rathotsaṅgātkvaṇatkanakakiṅkiṇījālajhaṃkāravirāviṇī meghoparodhavimuktanabhastalanirmalā",
  "GK20bhveni_u:1684_2": "niśitaśyāmalasnigdhamukhī vividharatnaprabhābhāsurabhīṣaṇaramaṇīyadarśanā śaktiḥ",
  "GK20bhveni_u:1684_3": "sopahāsaṃ vimuktā ca kumārābhimukhī /",
  "GK20bhveni_u:1685": "&duryodhanaḥ&:",
  "GK20bhveni_u:1686": "*saviṣādam**",
  "GK20bhveni_u:1687": "ahaha / tatastataḥ /",
  "GK20bhveni_u:1688": "&sundarakaḥ&:",
  "GK20bhveni_u:1689_0": "{Pkt_124}tado a deva pajjalantiṃ sattiṃ pekkhia vialiaṃ aṅgarāassa hatthādo sasaraṃ",
  "GK20bhveni_u:1689_1": "dhaṇuṃ hiaādo vīrasulaho ucchāho ṇaaṇādo bāpphasalilaṃ vaaṇādo rasidaṃ / hasidaṃ",
  "GK20bhveni_u:1689_2": "a dhaṇaṃjaeṇa siṃhaṇādaṃ viṇādidaṃ viodaleṇa dukkalaṃ dukkalaṃ tti ākkandidaṃ kurubaleṇa /",
  "GK20bhveni_u:1690": "SktCh_124:",
  "GK20bhveni_u:1691_0": "tataśca deva prajvalantīṃ śaktiṃ prekṣya vigalitamaṅgarājasya hastātsaśaraṃ dhanurhṛdayādvīrasulabha",
  "GK20bhveni_u:1691_1": "utsāho nayanādbāṣpasalilaṃ vadanādrasitam / hasitaṃ ca dhanaṃjayena siṃhanādaṃ vināditaṃ",
  "GK20bhveni_u:1691_2": "vṛkodareṇa duṣkaraṃ duṣkaramityākranditaṃ kurubalena /",
  "GK20bhveni_u:1692": "&duryodhanaḥ&:",
  "GK20bhveni_u:1693": "*saviṣādam**",
  "GK20bhveni_u:1694": "tatastataḥ /",
  "GK20bhveni_u:1695": "&sundarakaḥ&:",
  "GK20bhveni_u:1696": "{Pkt_125}tado deva kumālavisaseṇeṇa ākaṇṇākiṭṭhaṇisidakhurappehiṃ ciraṃ ṇijjhāia addhapahe evva bhāīrahī via bhaavadā visamaloaṇeṇa tidhā kidā sattī /",
  "GK20bhveni_u:1697": "SktCh_125:",
  "GK20bhveni_u:1698": "tato deva kumāravṛṣasenenākarṇākṛṣṭaniśitakṣurapraiściraṃ nidhyāyārdhapatha eva bhāgīrathīva bhagavatā viṣamalocanena tridhā kṛtā śaktiḥ /",
  "GK20bhveni_u:1699": "&duryodhanaḥ&:",
  "GK20bhveni_u:1700": "sādhu vṛṣasena sādhu / tatastataḥ /",
  "GK20bhveni_u:1701": "&sundarakaḥ&:",
  "GK20bhveni_u:1702": "{Pkt_126}tado a deva edassiṃ antare kidakalakalamuhareṇa vīraloasāhuvādeṇa antarido samaratūraravo / siddhacālaṇagaṇavimukkakusumappakareṇa pacchādidaṃ samalaṅgaṇaṃ /",
  "GK20bhveni_u:1703": "SktCh_126:",
  "GK20bhveni_u:1704": "tataśca deva etasminnantare kṛtakalakalamukhareṇa vīralokasādhuvādenāntaritaḥ samaratūryaravaḥ / siddhacāraṇagaṇavimuktakusumaprakareṇa pracchāditaṃ samarāṅgaṇam /",
  "GK20bhveni_u:1705": "&duryodhanaḥ&:",
  "GK20bhveni_u:1706": "aho bālasya parākramaḥ / tatastataḥ /",
  "GK20bhveni_u:1707": "&sundarakaḥ&:",
  "GK20bhveni_u:1708_0": "{Pkt_127}tado a deva bhaṇiaṃ sāmiṇā aṅgarāeṇa / bho viodala asamatto tuha maha bi",
  "GK20bhveni_u:1708_1": "samalavvābāro / tā aṇumaṇṇa maṃ muhuttaaṃ / pekkhāma dāva vacchassa tuha bhāduṇo",
  "GK20bhveni_u:1708_2": "a dhaṇuvvedasikkhāṇiuṇattaṇaṃ / tuha bi edaṃ pekkhaṇīaṃ tti /",
  "GK20bhveni_u:1709": "SktCh_127:",
  "GK20bhveni_u:1710_0": "tataśca deva bhaṇitaṃ svāmināṅgarājena / bho vṛkodara asamāptastava mamāpi samaravyāpāraḥ /",
  "GK20bhveni_u:1710_1": "tadanumanyasva māṃ muhūrtam / prekṣāvahe tāvadvatsasya tava bhrātuśca dhanurvedaśikṣānipuṇatvam /",
  "GK20bhveni_u:1710_2": "tavāpyetatprekṣaṇīyamiti /",
  "GK20bhveni_u:1711": "&duryodhanaḥ&:",
  "GK20bhveni_u:1712": "tatastataḥ /",
  "GK20bhveni_u:1713": "&sundarakaḥ&:",
  "GK20bhveni_u:1714": "{Pkt_128}tado deva viradā raṇavvābāraṇibbandhādo muhuttaaṃ pasamidaverā duve bi pekkhaā jādā bhīmaseṇaṅgarāā /",
  "GK20bhveni_u:1715": "SktCh_128:",
  "GK20bhveni_u:1716": "tato deva viratau raṇavyāpāranirbandhānmuhūrtaṃ praśamitavairau dvāvapi prekṣakau jātau bhīmasenāṅgarājau /",
  "GK20bhveni_u:1717": "&duryodhanaḥ&:",
  "GK20bhveni_u:1718": "*sābhiprāyam**",
  "GK20bhveni_u:1719": "tatastataḥ /",
  "GK20bhveni_u:1720": "&sundarakaḥ&:",
  "GK20bhveni_u:1721": "{Pkt_129}tado a deva edassiṃ antare sattikhaṇḍaṇāmarisideṇa gaṇḍīviṇā bhaṇiaṃ / are re dujjohaṇappamuhā /*ityardhokte lajjāṃ nāṭayati**",
  "GK20bhveni_u:1722": "SktCh_129:",
  "GK20bhveni_u:1723": "tataśca deva etasminnantare śaktikhaṇḍanāmarṣitena gāṇḍīvinā bhaṇitam / are re duryodhanapramukhāḥ /",
  "GK20bhveni_u:1724": "&duryodhanaḥ&:",
  "GK20bhveni_u:1725": "sundaraka kathyatām / paravacanametat /",
  "GK20bhveni_u:1726": "&sundarakaḥ&:",
  "GK20bhveni_u:1727_0": "{Pkt_130}suṇādu devo / are dujjohaṇappamuhā kurubalaseṇāpahuṇaā are aviṇaaṇokaṇṇadhāra",
  "GK20bhveni_u:1727_1": "kaṇṇa tumhehiṃ maha parokkhaṃ bahuhiṃ mahorahehiṃ parivāria eāī maha puttao ahimaṇṇū",
  "GK20bhveni_u:1727_2": "vābādido / ahaṃ uṇa tumhāṇaṃ pekkhantāṇaṃ evva edaṃ kumālavisaseṇaṃ sumaridavvasesaṃ",
  "GK20bhveni_u:1727_3": "karomi / tti bhaṇia sagavvaṃ āpphālidaṃ ṇeṇa vajjaṇigghādaṇigghosabhīsaṇajīāravaṃ",
  "GK20bhveni_u:1727_4": "gaṇḍīvaṃ / sāmiṇā bi sajjīkidaṃ kālapuṭṭhaṃ /",
  "GK20bhveni_u:1728": "SktCh_130:",
  "GK20bhveni_u:1729_0": "śṛṇotu devaḥ / are duryodhanapramukhāḥ kurubalasenāprabhavaḥ are avinayanaukarṇadhāra",
  "GK20bhveni_u:1729_1": "karṇa yuṣmābhirmama parokṣaṃ bahubhirmahārathaiḥ parivṛtyaikākī mama putrako 'bhimanyurvyāpāditaḥ /",
  "GK20bhveni_u:1729_2": "ahaṃ punaryuṣmākaṃ prekṣamāṇānāmevaitaṃ kumāravṛṣasenaṃ smartavyaśeṣaṃ karomi / iti",
  "GK20bhveni_u:1729_3": "bhaṇitvā sagarvamāsphālitamanena vajranirghātanirghoṣabhīṣaṇajīvāravaṃ gāṇḍīvam /",
  "GK20bhveni_u:1729_4": "svāmināpi sajjīkṛtaṃ kālapṛṣṭham /",
  "GK20bhveni_u:1730": "&duryodhanaḥ&:",
  "GK20bhveni_u:1731": "*sāvahittham**",
  "GK20bhveni_u:1732": "tatastataḥ /",
  "GK20bhveni_u:1733": "&sundarakaḥ&:",
  "GK20bhveni_u:1734_0": "{Pkt_131}tado a deva paḍisiddhabhīmaseṇasamalakammālambheṇa gaṇḍīviṇā viraidā aṅgarāavisaseṇarahakūlaṃkasāo",
  "GK20bhveni_u:1734_1": "duve bāṇaṇaīo / tehiṃ bi duvehiṃ aṇṇoṇṇasiṇehadaṃsidasikkhāvisesehiṃ ahijutto so",
  "GK20bhveni_u:1734_2": "durāāro majjhamapaṇḍao /",
  "GK20bhveni_u:1735": "SktCh_131:",
  "GK20bhveni_u:1736_0": "tataśca deva pratiṣiddhabhīmasenasamarakarmārambheṇa gāṇḍīvinā viracite aṅgarājavṛṣasenarathakūlaṃkaṣe",
  "GK20bhveni_u:1736_1": "dve bāṇanadyau / tābhyāmapi dvābhyāmanyo 'nyasnehadarśitaśikṣāviśeṣābhyāmabhiyuktaḥ",
  "GK20bhveni_u:1736_2": "sa durācāro madhyamapāṇḍavaḥ /",
  "GK20bhveni_u:1737": "&duryodhanaḥ&:",
  "GK20bhveni_u:1738": "tatastataḥ /",
  "GK20bhveni_u:1739": "&sundarakaḥ&:",
  "GK20bhveni_u:1740_0": "{Pkt_132}tado a deva gaṇḍīviṇā tārarasidajīāṇigghosamettaviṇṇādabāṇavariseṇa taha",
  "GK20bhveni_u:1740_1": "āaridaṃ pattihiṃ jaha ṇa ṇahatthalaṃ ṇa sāmī ṇa raho ṇa dharaṇī ṇa kumālo ṇa keduvaṃso",
  "GK20bhveni_u:1740_2": "ṇa balāiṃ ṇa sārahī ṇa tulaṃgamā ṇa disāo ṇa vīraloo a lakkhīadi /",
  "GK20bhveni_u:1741": "SktCh_132:",
  "GK20bhveni_u:1742_0": "tataśca deva gāṇḍīvinā tārarasitajīvānirghoṣamātravijñātabāṇavarṣeṇa tathācaritaṃ",
  "GK20bhveni_u:1742_1": "patribhiryathā na nabhastalaṃ na svāmī na ratho na dharaṇī na kumāro na ketuvaṃśo",
  "GK20bhveni_u:1742_2": "na balāni na sārathirna turaṃgamā na diśo na vīralokaśca lakṣyate /",
  "GK20bhveni_u:1743": "&duryodhanaḥ&:",
  "GK20bhveni_u:1744": "*savismayam**",
  "GK20bhveni_u:1745": "tatastataḥ /",
  "GK20bhveni_u:1746": "&sundarakaḥ&:",
  "GK20bhveni_u:1747": "{Pkt_133}tado a deva adikkante saravarise khaṇamettaṃ evva saharisasiṃhaṇāde paṇḍavaseṇṇe savisādamukkakkande koravabale samutthido mahanto kalaalo hā hado kumālavisaseṇo tti /",
  "GK20bhveni_u:1748": "SktCh_133:",
  "GK20bhveni_u:1749": "tataśca deva atikrānte śaravarṣe kṣaṇamātrameva saharṣasiṃhanāde pāṇḍavasainye saviṣādamuktākrande kauravabale samutthito mahānkalakalo hā hataḥ kumāravṛṣasena iti /",
  "GK20bhveni_u:1750": "&duryodhanaḥ&:",
  "GK20bhveni_u:1751": "*sabāṣparodham**",
  "GK20bhveni_u:1752": "tatastataḥ /",
  "GK20bhveni_u:1753": "&sundarakaḥ&:",
  "GK20bhveni_u:1754_0": "{Pkt_134}tado deva pekkhāmi kumālaṃ hadasārahitulaṃgaṃ lūṇādabattacābacāmarakeduvaṃsaṃ",
  "GK20bhveni_u:1754_1": "saggabbhaṭṭhaṃ via sulakumālaṃ ekkeṇa evva hiaamammabhediṇā silīmuheṇa bhiṇṇadehaṃ",
  "GK20bhveni_u:1754_2": "rahamajjhe pallatthaṃ /",
  "GK20bhveni_u:1755": "SktCh_134:",
  "GK20bhveni_u:1756_0": "tato deva prekṣe kumāraṃ hatasārathituraṃgaṃ lūnātapatracāpacāmaraketuvaṃśaṃ svargabhraṣṭamiva",
  "GK20bhveni_u:1756_1": "surakumāramekenaiva hṛdayamarmabhedinā śilīmukhena bhinnadehaṃ rathamadhye paryastam /",
  "GK20bhveni_u:1757": "&duryodhanaḥ&:",
  "GK20bhveni_u:1758": "*sāsram**",
  "GK20bhveni_u:1759_0": "ahaha kumāra vṛṣasena / alamataḥ paraṃ śrutvā / hā vatsa hā madaṅkadurlalita hā madājñākara",
  "GK20bhveni_u:1759_1": "hā gadāyudhapriyaśiṣya hā śauryasāgara hā rādheyakulapraroha hā priyadarśana hā duḥśāsananirviśeṣa",
  "GK20bhveni_u:1759_2": "hā sarvaguruvatsala prayaccha me prativacanam /",
  "GK20bhveni_u:1760": "VERSE_4.10",
  "GK20bhveni_u:1761": "paryāptanetramaciroditacandrakānta- $ mudbhidyamānanavayauvanaramyaśobham &",
  "GK20bhveni_u:1762": "prāṇāpahāraparivartitadṛṣṭi dṛṣṭaṃ ē̃ karṇena tatkathamivānanapaṅkajaṃ te // 4.10 //",
  "GK20bhveni_u:1763": "&sūtaḥ&:",
  "GK20bhveni_u:1764": "āyuṣmannalamatyantaduḥkhāvegena /",
  "GK20bhveni_u:1765": "&duryodhanaḥ&:",
  "GK20bhveni_u:1766": "sūta puṇyavanto hi duḥkhabhājo bhavanti / asmākaṃ punaḥ",
  "GK20bhveni_u:1767": "VERSE_4.11",
  "GK20bhveni_u:1768": "pratyakṣaṃ hatabandhūnāmetatparibhavāgninā /",
  "GK20bhveni_u:1769": "hṛdayaṃ dahyate 'tyarthaṃ kuto duḥkhaṃ kuto vyathā // 4.11 //",
  "GK20bhveni_u:1770": "*iti mohamupagataḥ**",
  "GK20bhveni_u:1771": "&sūtaḥ&:",
  "GK20bhveni_u:1772": "samāśvasitu samāśvasitu mahārājaḥ /*iti paṭāntena vījayati**",
  "GK20bhveni_u:1773": "&duryodhanaḥ&:",
  "GK20bhveni_u:1774": "*labdhasaṃjñaḥ**",
  "GK20bhveni_u:1775": "bhadra sundaraka tato vayasyena kiṃ pratipannamaṅgarājena /",
  "GK20bhveni_u:1776": "&sundarakaḥ&:",
  "GK20bhveni_u:1777_0": "{Pkt_135}tado a deva tahāvidhassa puttassa daṃsaṇeṇa saṃgalidaṃ assujalaṃ ujjhia",
  "GK20bhveni_u:1777_1": "aṇabekkhidaparappaharaṇābhioeṇa sāmiṇā aṅgarāeṇa abhijutto dhaṇaṃjao / taṃ a sudavahāmarisuddībidaparakkamaṃ",
  "GK20bhveni_u:1777_2": "vimukkajīvidāsaṃ taha parakkamantaṃ pekkhia bhīmaṇaulasahadevapañcālappamuhehiṃ antarido",
  "GK20bhveni_u:1777_3": "dhaṇaṃjaassa rahavaro /",
  "GK20bhveni_u:1778": "SktCh_135:",
  "GK20bhveni_u:1779_0": "tataśca deva tathāvidhasya putrasya darśanena saṃgalitamaśrujalamujjhitvānavekṣitaparapraharaṇābhiyogena",
  "GK20bhveni_u:1779_1": "svāmināṅgarājenābhiyukto dhanaṃjayaḥ / taṃ ca sutavadhāmarṣoddīpitaparākramaṃ vimuktajīvitāśaṃ",
  "GK20bhveni_u:1779_2": "tathā parākramantaṃ prekṣya bhīmanakulasahadevapāñcālapramukhairantarito dhanaṃjayasya rathavaraḥ /",
  "GK20bhveni_u:1780": "&duryodhanaḥ&:",
  "GK20bhveni_u:1781": "tatastataḥ /",
  "GK20bhveni_u:1782": "&sundarakaḥ&:",
  "GK20bhveni_u:1783_0": "{Pkt_136}tado deva sallena bhaṇidaṃ / aṅgarāa kkhalidatulaṃgamo mathidacakkaṇemikūbaro",
  "GK20bhveni_u:1783_1": "de raho / tā ṇa juttaṃ bhīmajjuṇehiṃ saha ājujjiduṃ / tti bhaṇia ṇivattido raho odārido",
  "GK20bhveni_u:1783_2": "sāmī sandaṇādo bahuppaāraṃ a samassāsido /",
  "GK20bhveni_u:1784": "SktCh_136:",
  "GK20bhveni_u:1785_0": "tato deva śalyena bhaṇitam / aṅgarāja skhalitaturaṃgamo mathitacakranemikūbaraste",
  "GK20bhveni_u:1785_1": "rathaḥ / tanna yuktaṃ bhīmārjunābhyāṃ sahāyoddhum / iti bhaṇitvā nirvartito ratho",
  "GK20bhveni_u:1785_2": "'vatāritaḥ svāmī syandanādbahuprakāraṃ ca samāśvāsitaḥ /",
  "GK20bhveni_u:1786": "&duryodhanaḥ&:",
  "GK20bhveni_u:1787": "tatastataḥ /",
  "GK20bhveni_u:1788": "&sundarakaḥ&:",
  "GK20bhveni_u:1789_0": "{Pkt_137}tado a sāmiṇā suiraṃ vilabia pariaṇobaṇīdaṃ aṇṇaṃ rahaṃ pekkhia dīhaṃ ṇissasia",
  "GK20bhveni_u:1789_1": "mai diṭṭhī viṇikkhittā / sundaraa ehi tti bhaṇidaṃ a / tado ahaṃ ubagado sāmisamībaṃ /",
  "GK20bhveni_u:1789_2": "tado abaṇīa sīsaṭṭhāṇādo paṭṭiaṃ sarīrasaṃgalidehiṃ soṇiabindūhiṃ littamuhaṃ bāṇaṃ",
  "GK20bhveni_u:1789_3": "kadua avalihia pesido devassa saṃdeso /*iti paṭṭakāmarpayati**",
  "GK20bhveni_u:1790": "SktCh_137:",
  "GK20bhveni_u:1791_0": "tataśca svāminā suciraṃ vilapya parijanopanītamanyaṃ rathaṃ prekṣya dīrghaṃ niḥśvasya",
  "GK20bhveni_u:1791_1": "mayi dṛṣṭirvinikṣiptā / sundaraka ehīti bhaṇitaṃ ca / tato 'hamupagataḥ svāmisamīpam /",
  "GK20bhveni_u:1791_2": "tato 'panīya śīrṣasthānātpaṭṭikāṃ śarīrasaṃgalitaiḥ śoṇitabindubhirliptamukhaṃ bāṇaṃ",
  "GK20bhveni_u:1791_3": "kṛtvābhilikhya preṣito devasya saṃdeśaḥ /",
  "GK20bhveni_u:1792": "&duryodhanaḥ&:",
  "GK20bhveni_u:1793": "*gṛhītvā vācayati**",
  "GK20bhveni_u:1794": "svasti / mahārājaduryodhanaṃ samarāṅgaṇātkarṇa etadantaṃ kaṇṭhe gāḍhamāliṅgya vijñāpayati /",
  "GK20bhveni_u:1795": "VERSE_4.12",
  "GK20bhveni_u:1796": "astragrāmavidhau kṛtī na samareṣvasyāsti tulyaḥ pumā- $ nbhrātṛbhyo 'pi mamādhiko 'yamamunā jeyāḥ pṛthāsūnavaḥ &",
  "GK20bhveni_u:1797": "tvatsaṃbhāvita ityahaṃ na ca hato duḥśāsanārirmayā ē̃ tvaṃ duḥkhapratikāramehi bhujayorvīryeṇa bāṣpeṇa vā // 4.12 //",
  "GK20bhveni_u:1798": "vayasya karṇa kimidaṃ bhrātṛśatavadhaduḥkhitaṃ māmapareṇa vākśalyena ghaṭṭayasi / bhadra sundaraka athedānīṃ kimārambho 'ṅgarājaḥ /",
  "GK20bhveni_u:1799": "&sundarakaḥ&:",
  "GK20bhveni_u:1800": "{Pkt_138}deva abaṇīdasarīrāvaraṇo attavahakidaṇiccao puṇo bi pattheṇa saha samalaṃ maggedi /",
  "GK20bhveni_u:1801": "SktCh_138: deva apanītaśarīrāvaraṇa ātmavadhakṛtaniścayaḥ punarapi pārthena saha samaraṃ mārgayate /",
  "GK20bhveni_u:1802": "&duryodhanaḥ&:",
  "GK20bhveni_u:1803": "*āvegādāsanāduttiṣṭhan**",
  "GK20bhveni_u:1804_0": "sūta rathamupanaya / sundaraka tvamapi madvacanāttvaritataraṃ gatvā vayasyamaṅgarājaṃ",
  "GK20bhveni_u:1804_1": "pratibodhaya / alamatisāhasena / abhinna evāyamāvayoḥ saṃkalpaḥ / na khalu bhavāneko",
  "GK20bhveni_u:1804_2": "jīvitaparityāgākāṅkṣī / kiṃ tu",
  "GK20bhveni_u:1805": "VERSE_4.13",
  "GK20bhveni_u:1806": "hatvā pārthānsalilamaśivaṃ bandhuvargāya dattvā $ muktvā bāṣpaṃ saha katipayairmantribhiścāribhiśca &",
  "GK20bhveni_u:1807": "kṛtvānyo 'nyaṃ suciramapunarbhāvi gāḍhopagūḍhaṃ ē̃ saṃtyakṣyāvo hatatanumimāṃ duḥkhitau nirvṛtau ca // 4.13 //",
  "GK20bhveni_u:1808": "atha ca śokaṃ prati mayā na kiṃcitsaṃdeṣṭavyam /",
  "GK20bhveni_u:1809": "VERSE_4.14",
  "GK20bhveni_u:1810": "vṛṣaseno na te putro na me duḥśāsano 'nujaḥ /",
  "GK20bhveni_u:1811": "tvāṃ bodhayāmi kimahaṃ tvaṃ māṃ saṃsthāpayiṣyasi // 4.14 //",
  "GK20bhveni_u:1812": "&sundarakaḥ&:",
  "GK20bhveni_u:1813": "{Pkt_139}jaṃ devo āṇabedi /*iti niṣkrāntaḥ**",
  "GK20bhveni_u:1814": "SktCh_139: yaddeva ājñāpayati /",
  "GK20bhveni_u:1815": "&duryodhanaḥ&:",
  "GK20bhveni_u:1816": "tūrṇameva rathamupasthāpaya /",
  "GK20bhveni_u:1817": "&sūtaḥ&:",
  "GK20bhveni_u:1818": "*karṇaṃ dattvā**",
  "GK20bhveni_u:1819": "deva hreṣāsaṃvalito nemidhvaniḥ śrūyate / tathā tarkayāmi nūnaṃ parijanopanīto rathaḥ /",
  "GK20bhveni_u:1820": "&duryodhanaḥ&:",
  "GK20bhveni_u:1821": "sūta gaccha tvaṃ sajjīkuru /",
  "GK20bhveni_u:1822": "&sūtaḥ&:",
  "GK20bhveni_u:1823": "yadājñāpayati devaḥ /*iti niṣkramya punaḥ praviśati**",
  "GK20bhveni_u:1824": "&duryodhanaḥ&:",
  "GK20bhveni_u:1825": "*vilokya**",
  "GK20bhveni_u:1826": "kimiti nārūḍho 'si /",
  "GK20bhveni_u:1827": "&sūtaḥ&:",
  "GK20bhveni_u:1828": "eṣa khalu tāto 'mbā ca saṃjayādhiṣṭhitaṃ rathamāruhya devasya samīpamupagatau /",
  "GK20bhveni_u:1829": "&duryodhanaḥ&:",
  "GK20bhveni_u:1830": "kiṃ nāma tāto 'mbā ca saṃprāptau / kaṣṭamatibībhatsamācaritaṃ daivena / sūta gaccha tvaṃ syandanaṃ tūrṇamupahara / ahamapi tātadarśanaṃ pariharannekānte tiṣṭhāmi /",
  "GK20bhveni_u:1831": "&sūtaḥ&:",
  "GK20bhveni_u:1832": "deva tvadekaśeṣabāndhavāvetau kathamiva na samāśvāsayasi /",
  "GK20bhveni_u:1833": "&duryodhanaḥ&:",
  "GK20bhveni_u:1834": "sūta kathamiva samāśvāsayāmi vimukhabhāgadheyaḥ / paśya /",
  "GK20bhveni_u:1835": "VERSE_4.15",
  "GK20bhveni_u:1836": "adyaivāvāṃ raṇamupagatau tātamambāṃ ca dṛṣṭvā $ ghrātastābhyāṃ śirasi vinato 'haṃ ca duḥśāsanaśca &",
  "GK20bhveni_u:1837": "tasminbāle prasabhamariṇā prāpite tāmavasthāṃ ē̃ pārśvaṃ pitrorapagataghṛṇaḥ kiṃ nu vakṣyāmi gatvā // 4.15 //",
  "GK20bhveni_u:1838": "tathāpyavaśyaṃ vandanīyau gurū /",
  "GK20bhveni_u:1839": "*iti niṣkrāntau**",
  "GK20bhveni_u:1840": "iti caturtho 'ṅkaḥ /",
  "GK20bhveni_u:1841": "ACT_5",
  "GK20bhveni_u:1842": "pañcamo 'ṅkaḥ /",
  "GK20bhveni_u:1843": "*tataḥ praviśati rathayānena gāndhārī saṃjayo dhṛtarāṣṭraśca**",
  "GK20bhveni_u:1844": "&dhṛtarāṣṭraḥ&:",
  "GK20bhveni_u:1845": "vatsa saṃjaya kathaya kathaya kasminnuddeśe kurukulakānanaikapravālo vatso me duryodhanastiṣṭhati / kaccijjīvati vā na vā /",
  "GK20bhveni_u:1846": "&gāndhārī&:",
  "GK20bhveni_u:1847": "{Pkt_140}jāda jai saccaṃ jīvadi me vaccho tā kadhehi kassiṃ dese vaṭṭadi /",
  "GK20bhveni_u:1848": "SktCh_140: jāta yadi satyaṃ jīvati me vatsastatkathaya kasmindeśe vartate /",
  "GK20bhveni_u:1849": "&saṃjayaḥ&:",
  "GK20bhveni_u:1850": "nanveṣa mahārāja eka eva nyagrodhacchāyāyāmupaviṣṭastiṣṭhati /",
  "GK20bhveni_u:1851": "&gāndhārī&:",
  "GK20bhveni_u:1852": "{Pkt_141}*sakaruṇam**",
  "GK20bhveni_u:1853": "jāda eāī tti bhaṇāsi / kiṃ ṇu kkhu saṃpadaṃ bhādusadaṃ se pāse bhavissadi /",
  "GK20bhveni_u:1854": "SktCh_141: jāta ekākīti bhaṇasi / kiṃ nu khalu sāṃprataṃ bhrātṛśatamasya pārśve bhaviṣyati /",
  "GK20bhveni_u:1855": "&saṃjayaḥ&:",
  "GK20bhveni_u:1856": "tāta amba avatarataṃ svairaṃ rathāt /",
  "GK20bhveni_u:1857": "*ubhāvavataraṇaṃ nāṭayataḥ**",
  "GK20bhveni_u:1858": "*tataḥ praviśati savrīḍamupaviṣṭo duryodhanaḥ**",
  "GK20bhveni_u:1859": "&saṃjayaḥ&:",
  "GK20bhveni_u:1860": "*upasṛtya**",
  "GK20bhveni_u:1861": "vijayatāṃ mahārājaḥ / nanveṣa tāto 'mbayā saha prāptaḥ / kiṃ na paśyati mahārājaḥ /",
  "GK20bhveni_u:1862": "*duryodhano vailakṣyaṃ nāṭayati**",
  "GK20bhveni_u:1863": "&dhṛtarāṣṭraḥ&:",
  "GK20bhveni_u:1864": "VERSE_5.1",
  "GK20bhveni_u:1865": "śalyāni vyapanīya kaṅkavadanairunmocite kaṅkaṭe $ baddheṣu vraṇapaṭṭakeṣu śanakaiḥ karṇe kṛtāpāśrayaḥ &",
  "GK20bhveni_u:1866": "dūrānnirjitasāntvitānnarapatīnālokayaṁllīlayā ē̃ sahyā putraka vedaneti na mayā pāpena pṛṣṭo bhavān // 5.1 //",
  "GK20bhveni_u:1867": "*dhṛtarāṣṭro gāndhārī ca sparśenopetyāliṅgataḥ**",
  "GK20bhveni_u:1868": "&gāndhārī&:",
  "GK20bhveni_u:1869": "{Pkt_142}vaccha adigāḍhappahāraveaṇāpajjāulassa amhesu saṃṇihidesu bi ṇa pasaradi de vāṇī /",
  "GK20bhveni_u:1870": "SktCh_142: vatsa atigāḍhaprahāravedanāparyākulasyāsmāsu saṃnihiteṣvapi na prasarati te vāṇī /",
  "GK20bhveni_u:1871": "&dhṛtarāṣṭraḥ&:",
  "GK20bhveni_u:1872": "vatsa duryodhana kimakṛtapūrvaḥ saṃprati mayyapyayamavyāhāraḥ /",
  "GK20bhveni_u:1873": "&gāndhārī&:",
  "GK20bhveni_u:1874": "{Pkt_143}vaccha jai tumaṃ bi amhe ṇālabasi tā kiṃ saṃpadaṃ vaccho dussāsaṇo ālabadu dummarisaṇo vā adha aṇṇo vā /*iti roditi**",
  "GK20bhveni_u:1875": "SktCh_143:",
  "GK20bhveni_u:1876": "vatsa yadi tvamapyasmānnālapasi tatkiṃ sāṃprataṃ vatso duḥśāsana ālapatu durmarṣaṇo vāthānyo vā /",
  "GK20bhveni_u:1877": "&duryodhanaḥ&:",
  "GK20bhveni_u:1878": "VERSE_5.2",
  "GK20bhveni_u:1879": "pāpo 'hamapratikṛtānujanāśadarśī $ tātasya bāṣpapayasāṃ tava cāmba hetuḥ &",
  "GK20bhveni_u:1880": "durjātamatra vimale bharatānvavāye ē̃ kiṃ māṃ sutakṣayakaraṃ suta ityavaiṣi // 5.2 //",
  "GK20bhveni_u:1881": "&gāndhārī&:",
  "GK20bhveni_u:1882": "{Pkt_144}jāda alaṃ paridevideṇa / tumaṃ bi dāva ekko imassa andhajualassa maggobadesao / tā ciraṃ jīva / kiṃ me rajjeṇa jaeṇa vā /",
  "GK20bhveni_u:1883": "SktCh_144:",
  "GK20bhveni_u:1884": "jāta alaṃ paridevitena / tvamapi tāvadeko 'syāndhayugalasya mārgopadeśakaḥ / tacciraṃ jīva / kiṃ me rājyena jayena vā /",
  "GK20bhveni_u:1885": "&duryodhanaḥ&:",
  "GK20bhveni_u:1886": "VERSE_5.3",
  "GK20bhveni_u:1887": "mātaḥ kimapyasadṛśaṃ kṛpaṇaṃ vacaste $ sukṣatriyā kva bhavatī kva ca dīnataiṣā &",
  "GK20bhveni_u:1888": "nirvatsale sutaśatasya vipattimetāṃ ē̃ tvaṃ nānucintayasi rakṣasi māmayogyam // 5.3 //",
  "GK20bhveni_u:1889": "nūnaṃ viceṣṭitamidaṃ sutaśokasya /",
  "GK20bhveni_u:1890": "&saṃjayaḥ&:",
  "GK20bhveni_u:1891": "mahārāja kiṃ vāyaṃ lokavādo vitatho na ghaṭasya kūpapāte rajjurapi tatra prakṣeptavyeti /",
  "GK20bhveni_u:1892": "&duryodhanaḥ&:",
  "GK20bhveni_u:1893": "apuṣkalamidam / upakriyamāṇābhāve kimupakaraṇena /*iti roditi**",
  "GK20bhveni_u:1894": "&dhṛtarāṣṭraḥ&:",
  "GK20bhveni_u:1895": "*duryodhanaṃ pariṣvajya**",
  "GK20bhveni_u:1896": "vatsa samāśvasihi samāśvāsaya cāsmānimāmatidīnāṃ mātaraṃ ca /",
  "GK20bhveni_u:1897": "&duryodhanaḥ&:",
  "GK20bhveni_u:1898": "tāta durlabhaḥ samāśvāsa idānīṃ yuṣmākam / kiṃ tu",
  "GK20bhveni_u:1899": "VERSE_5.4",
  "GK20bhveni_u:1900": "kuntyā saha yuvāmadya mayā nihataputrayā /",
  "GK20bhveni_u:1901": "virājamānau śoke 'pi tanayānanuśocatam // 5.4 //",
  "GK20bhveni_u:1902": "&gāndhārī&:",
  "GK20bhveni_u:1903_0": "{Pkt_145}jāda edaṃ evva saṃpadaṃ pabhūdaṃ jaṃ tumaṃ bi dāva ekko jīvasi / tā jāda",
  "GK20bhveni_u:1903_1": "akālo de samarassa / pasīda / eso de sīsañjalī / ṇivattīadu samaravvābārādo / apacchimaṃ karehi me vaaṇaṃ /",
  "GK20bhveni_u:1904": "SktCh_145:",
  "GK20bhveni_u:1905": "jāta etadeva sāṃprataṃ prabhūtaṃ yattvamapi tāvadeko jīvasi / tajjāta akālaste samarasya / prasīda / eṣa te śīrṣāñjaliḥ / nivartyatāṃ samaravyāpārāt / apaścimaṃ kuru me vacanam /",
  "GK20bhveni_u:1906": "&dhṛtarāṣṭraḥ&:",
  "GK20bhveni_u:1907": "vatsa śṛṇu vacanaṃ tavāmbāyā mama ca nihatāśeṣabandhuvargasya / paśya /",
  "GK20bhveni_u:1908": "VERSE_5.5",
  "GK20bhveni_u:1909": "dāyādā na yayorbalena gaṇitāstau droṇabhīṣmau hatau $ karṇasyātmajamagrataḥ śamayato bhītaṃ jagatphālgunāt &",
  "GK20bhveni_u:1910": "vatsānāṃ nidhanena me tvayi ripuḥ śeṣapratijño 'dhunā ē̃ mānaṃ vairiṣu muñca tāta pitarāvandhāvimau pālaya // 5.5 //",
  "GK20bhveni_u:1911": "&duryodhanaḥ&:",
  "GK20bhveni_u:1912": "samarātpratinivṛtya kiṃ mayā kartavyam /",
  "GK20bhveni_u:1913": "&gāndhārī&:",
  "GK20bhveni_u:1914": "{Pkt_146}jāda jaṃ pidā de viuro vā bhaṇādi /",
  "GK20bhveni_u:1915": "SktCh_146: jāta yatpitā te viduro vā bhaṇati /",
  "GK20bhveni_u:1916": "&saṃjayaḥ&:",
  "GK20bhveni_u:1917": "deva evamidam /",
  "GK20bhveni_u:1918": "&duryodhanaḥ&:",
  "GK20bhveni_u:1919": "saṃjaya adyāpyupadeṣṭavyamasti /",
  "GK20bhveni_u:1920": "&saṃjayaḥ&:",
  "GK20bhveni_u:1921": "deva yāvatprāṇiti tāvadupadeṣṭavyabhūmirvijigīṣuḥ prajñāvatām /",
  "GK20bhveni_u:1922": "&duryodhanaḥ&:",
  "GK20bhveni_u:1923": "*sakrodham**",
  "GK20bhveni_u:1924": "śṛṇumastāvadbhavata eva prajñāvataḥ saṃpratyasmadanurūpamupadeśam /",
  "GK20bhveni_u:1925": "&dhṛtarāṣṭraḥ&:",
  "GK20bhveni_u:1926": "vatsa yuktavādini saṃjaye kimatra krodhena / yadi prakṛtimāpadyase tadahameva bhavantaṃ bravīmi / śrūyatām /",
  "GK20bhveni_u:1927": "&duryodhanaḥ&:",
  "GK20bhveni_u:1928": "kathayatu tātaḥ /",
  "GK20bhveni_u:1929": "&dhṛtarāṣṭraḥ&:",
  "GK20bhveni_u:1930": "vatsa kiṃ vistareṇa / saṃdhattāṃ bhavānidānīmapi yudhiṣṭhiramīpsitapaṇabandhena /",
  "GK20bhveni_u:1931": "&duryodhanaḥ&:",
  "GK20bhveni_u:1932_0": "tāta tanayasnehavaiklavyādambā bāliśatvātsaṃjayaśca kāmamevaṃ bravītu / yuṣmākamapyevaṃ",
  "GK20bhveni_u:1932_1": "vyāmohaḥ / atha vā prabhavati putranāśajanmā hṛdayajvaraḥ / anyacca tāta askhalitabhrātṛśato",
  "GK20bhveni_u:1932_2": "'haṃ yadā tadāvadhīritavāsudevasāmopanyāsaḥ / saṃprati hi dṛṣṭapitāmahācāryānujarājacakravipattiḥ",
  "GK20bhveni_u:1932_3": "svaśarīramātrasnehādudāttapuruṣavrīḍāvahamasukhāvasānaṃ ca kathamiva kariṣyati duryodhanaḥ",
  "GK20bhveni_u:1932_4": "saha pāṇḍavaiḥ saṃdhim / anyacca nayavedinsaṃjaya",
  "GK20bhveni_u:1933": "VERSE_5.6",
  "GK20bhveni_u:1934": "hīyamānāḥ kila ripornṛpāḥ saṃdadhate parān /",
  "GK20bhveni_u:1935": "duḥśāsane hate 'hīnāḥ sānujāḥ pāṇḍavāḥ katham // 5.6 //",
  "GK20bhveni_u:1936": "&dhṛtarāṣṭraḥ&:",
  "GK20bhveni_u:1937": "vatsa evaṃ gate 'pi matprārthanayā na kiṃcinna karoti yudhiṣṭhiraḥ / anyacca sarvadaivāprakṛṣṭamātmānaṃ manyate yudhiṣṭhiraḥ /",
  "GK20bhveni_u:1938": "&duryodhanaḥ&:",
  "GK20bhveni_u:1939": "kathamiva /",
  "GK20bhveni_u:1940": "&dhṛtarāṣṭraḥ&:",
  "GK20bhveni_u:1941_0": "vatsa śrūyatāṃ pratijñā yudhiṣṭhirasya / nāhamekasyāpi bhrāturvipattau prāṇāndhārayāmīti /",
  "GK20bhveni_u:1941_1": "bahucchalatvātsaṃgrāmasyānujanāśamāśaṅkamāno yadaiva bhavate rocate tadaivāsau sajjaḥ saṃdhātum /",
  "GK20bhveni_u:1942": "&saṃjayaḥ&:",
  "GK20bhveni_u:1943": "evamidam /",
  "GK20bhveni_u:1944": "&gāndhārī&:",
  "GK20bhveni_u:1945": "{Pkt_147}jāda upapattijuttaṃ paḍibajjassa piduṇo vaaṇaṃ /",
  "GK20bhveni_u:1946": "SktCh_147: jāta upapattiyuktaṃ pratipadyasva piturvacanam /",
  "GK20bhveni_u:1947": "&duryodhanaḥ&:",
  "GK20bhveni_u:1948": "tāta amba saṃjaya",
  "GK20bhveni_u:1949": "VERSE_5.7",
  "GK20bhveni_u:1950": "ekenāpi vinānujena maraṇaṃ pārthaḥ pratijñātavā- $ nbhrātḥṇāṃ nihate śate 'bhilaṣate duryodhano jīvitum &",
  "GK20bhveni_u:1951": "taṃ duḥśāsanaśoṇitāśanamariṃ bhinnaṃ gadākoṭibhi- ē̃ rbhīmaṃ dikṣu na vikṣipāmi kṛpaṇaḥ saṃdhiṃ vidadhyāmaham // 5.7 //",
  "GK20bhveni_u:1952": "&gāndhārī&:",
  "GK20bhveni_u:1953": "{Pkt_148}hā jāda dussāsaṇa hā madaṅkadullalita hā juarāa assudapuvvā kkhu kassa bi loe īdisī vipattī / hā vīrasadappasaviṇi hadagandhāri dukkhasadaṃ pasūdāsi ṇa uṇa sudasadaṃ /",
  "GK20bhveni_u:1954": "SktCh_148:",
  "GK20bhveni_u:1955": "hā jāta duḥśāsana hā madaṅkadurlalita hā yuvarāja aśrutapūrvā khalu kasyāpi loka īdṛśī vipattiḥ / hā vīraśataprasavini hatagāndhāri duḥkhaśataṃ prasūtāsi na punaḥ sutaśatam /",
  "GK20bhveni_u:1956": "*sarve rudanti**",
  "GK20bhveni_u:1957": "&saṃjayaḥ&:",
  "GK20bhveni_u:1958": "*bāṣpamutsṛjya**",
  "GK20bhveni_u:1959": "tāta amba pratibodhayituṃ mahārājamimāṃ bhūmiṃ yuvāmāgatau / tadātmāpi tāvatsaṃstabhyatām /",
  "GK20bhveni_u:1960": "&dhṛtarāṣṭraḥ&:",
  "GK20bhveni_u:1961": "vatsa duryodhana evaṃ vimukheṣu bhāgadheyeṣu tvayi cāmuñcati sahajaṃ mānamariṣu tvadekaśeṣajīvitālambaneyaṃ tapasvinī gāndhārī kamavalambatāṃ śaraṇamahaṃ ca /",
  "GK20bhveni_u:1962": "&duryodhanaḥ&:",
  "GK20bhveni_u:1963": "śrūyatāṃ yatpratipattumidānīṃ prāptakālam /",
  "GK20bhveni_u:1964": "VERSE_5.8",
  "GK20bhveni_u:1965": "kalitabhuvanā bhuktaiśvaryāstiraskṛtavidviṣaḥ $ praṇataśirasāṃ rājñāṃ cūḍāsahasrakṛtārcanāḥ &",
  "GK20bhveni_u:1966": "abhimukhamarīnghnantaḥ saṃkhye hatāḥ śatātmajā ē̃ vahatu sagareṇoḍhāṃ tāto dhuraṃ sahito 'mbayā // 5.8 //",
  "GK20bhveni_u:1967": "viparyaye tvasyādhipaterullaṅghitaḥ kṣātradharmaḥ syāt /",
  "GK20bhveni_u:1968": "*nepathye mahānkalakalaḥ**",
  "GK20bhveni_u:1969": "&gāndhārī&:",
  "GK20bhveni_u:1970": "{Pkt_149}*ākarṇya sabhayam**",
  "GK20bhveni_u:1971": "jāda kahiṃ edaṃ hāhākāramissaṃ tūrarasidaṃ suṇīadi /",
  "GK20bhveni_u:1972": "SktCh_149: jāta kutraitaddhāhākāramiśraṃ tūryarasitaṃ śrūyate /",
  "GK20bhveni_u:1973": "&saṃjayaḥ&:",
  "GK20bhveni_u:1974": "amba bhūmiriyamevaṃvidhānāṃ bhīrujanatrāsanānāṃ mahāninādānām /",
  "GK20bhveni_u:1975": "&dhṛtarāṣṭraḥ&:",
  "GK20bhveni_u:1976": "vatsa saṃjaya jñāyatāmatibhairavaḥ khalu vistārī hāhāravaḥ / kāraṇenāsya mahatā bhavitavyam /",
  "GK20bhveni_u:1977": "&duryodhanaḥ&:",
  "GK20bhveni_u:1978": "tāta prasīda / parāṅmukhaṃ khalu daivamasmākam / yāvadaparamapi kiṃcidatyāhitaṃ na śrāvayati tāvadevājñāpaya māṃ saṃgrāmāvataraṇāya /",
  "GK20bhveni_u:1979": "&gāndhārī&:",
  "GK20bhveni_u:1980": "{Pkt_150}jāda muhuttaaṃ dāva maṃ mandabhāiṇiṃ samassāsehi /",
  "GK20bhveni_u:1981": "SktCh_150: jāta muhūrtaṃ tāvanmāṃ mandabhāgyāṃ samāśvāsaya /",
  "GK20bhveni_u:1982": "&dhṛtarāṣṭraḥ&:",
  "GK20bhveni_u:1983": "vatsa yadyapi bhavānsamarāya kṛtaniścayastathāpi rahaḥ parapratīghātopāyaścintyatām /",
  "GK20bhveni_u:1984": "&duryodhanaḥ&:",
  "GK20bhveni_u:1985": "VERSE_5.9",
  "GK20bhveni_u:1986": "pratyakṣaṃ hatabāndhavā mama pare hantuṃ na yogyā rahaḥ $ kiṃ vā tena kṛtena tairiva kṛtaṃ yanna prakāśaṃ raṇe &",
  "GK20bhveni_u:1987": "&gāndhārī&:",
  "GK20bhveni_u:1988": "{Pkt_151}jāda eāī tumaṃ / ko de sahāattaṇaṃ karissadi /",
  "GK20bhveni_u:1989": "SktCh_151: jāta ekākī tvam / kaste sāhāyyaṃ kariṣyati /",
  "GK20bhveni_u:1990": "&duryodhanaḥ&:",
  "GK20bhveni_u:1991": "VERSE_5.9",
  "GK20bhveni_u:1992": "eko 'haṃ bhavatīsutakṣayakaro mātaḥ kiyanto 'rayaḥ ē̃ sāmyaṃ kevalametu daivamadhunā niṣpāṇḍavā medinī // 5.9 //",
  "GK20bhveni_u:1993": "*nepathye / kalakalānantaram**",
  "GK20bhveni_u:1994": "bho bho yodhāḥ nivedayantu bhavantaḥ kauraveśvarāya / idaṃ mahatkadanaṃ pravṛttam / alamapriyaśravaṇaparāṅmukhatayā / yataḥ kālānurūpaṃ pratividhātavyamidānīm / tathā hi",
  "GK20bhveni_u:1995": "VERSE_5.10",
  "GK20bhveni_u:1996": "tyaktaprājanaraśmiraṅkitatanuḥ pārthāṅkitairmārgaṇai- $ rvāhaiḥ syandanavartmanāṃ paricayādākṛṣyamāṇaḥ śanaiḥ &",
  "GK20bhveni_u:1997": "vārtāmaṅgapatervilocanajalairāvedayanpṛcchatāṃ ē̃ śūnyenaiva rathena yāti śibiraṃ śalyaḥ kurūñśalyayan // 5.10 //",
  "GK20bhveni_u:1998": "&duryodhanaḥ&:",
  "GK20bhveni_u:1999": "*śrutvā sāśaṅkam**",
  "GK20bhveni_u:2000": "āḥ kenedamavispaṣṭamaśanipātadāruṇamudghoṣitam / kaḥ ko 'tra bhoḥ /",
  "GK20bhveni_u:2001": "*praviśya saṃbhrāntaḥ**",
  "GK20bhveni_u:2002": "&sūtaḥ&:",
  "GK20bhveni_u:2003": "hā hatāḥ smaḥ /*ityātmānaṃ pātayati**",
  "GK20bhveni_u:2004": "&duryodhanaḥ&:",
  "GK20bhveni_u:2005": "ayi kathaya kathaya /",
  "GK20bhveni_u:2006": "&sūtaḥ&:",
  "GK20bhveni_u:2007": "āyuṣmankimanyat /",
  "GK20bhveni_u:2008": "VERSE_5.11",
  "GK20bhveni_u:2009": "śalyena yathā śalyena mūrcchitaḥ praviśatā janaugho 'yam /",
  "GK20bhveni_u:2010": "śūnyaṃ karṇasya rathaṃ manorathamivādhirūḍhena // 5.11 //",
  "GK20bhveni_u:2011": "&duryodhanaḥ&:",
  "GK20bhveni_u:2012": "hā vayasya karṇa /*iti mohamupagataḥ**",
  "GK20bhveni_u:2013": "&gāndhārī&:",
  "GK20bhveni_u:2014": "{Pkt_152}jāda samassasa samassasa /",
  "GK20bhveni_u:2015": "SktCh_152: jāta samāśvasihi samāśvasihi /",
  "GK20bhveni_u:2016": "&saṃjayaḥ&:",
  "GK20bhveni_u:2017": "samāśvasitu samāśvasitu devaḥ /",
  "GK20bhveni_u:2018": "&dhṛtarāṣṭraḥ&:",
  "GK20bhveni_u:2019": "bhoḥ kaṣṭaṃ kaṣṭam /",
  "GK20bhveni_u:2020": "VERSE_5.12",
  "GK20bhveni_u:2021": "bhīṣme droṇe ca nihate ya āsīdavalambanam /",
  "GK20bhveni_u:2022": "vatssaya me suhṛcchūro rādheyaḥ so 'pyayaṃ hataḥ // 5.12 //",
  "GK20bhveni_u:2023": "vatsa samāśvasihi samāśvasihi / nanu bho hatavidhe",
  "GK20bhveni_u:2024": "VERSE_5.13",
  "GK20bhveni_u:2025": "andho 'nubhūtaśataputravipattiduḥkhaḥ $ śocyāṃ daśāmupagataḥ saha bhāryayāham &",
  "GK20bhveni_u:2026": "asminnaśeṣitasuhṛdgurubandhuvarge ē̃ duryodhane 'pi hi kṛto bhavatā nirāśaḥ // 5.13 //",
  "GK20bhveni_u:2027": "vatsa duryodhana samāśvasihi samāśvasihi / samāśvāsaya tapasvinīṃ mātaraṃ ca /",
  "GK20bhveni_u:2028": "&duryodhanaḥ&:",
  "GK20bhveni_u:2029": "*labdhasaṃjñaḥ**",
  "GK20bhveni_u:2030": "VERSE_5.14",
  "GK20bhveni_u:2031": "ayi karṇa karṇasukhadāṃ prayaccha me $ giramudgiranniva mudaṃ mayi sthirām &",
  "GK20bhveni_u:2032": "satatāviyuktamakṛtāpriyaṃ priyaṃ ē̃ vṛṣasenavatsala vihāya yāsi mām // 5.14 //",
  "GK20bhveni_u:2033": "*punarmohamupagataḥ**",
  "GK20bhveni_u:2034": "*sarve samāśvāsayanti**",
  "GK20bhveni_u:2035": "&duryodhanaḥ&:",
  "GK20bhveni_u:2036": "VERSE_5.15",
  "GK20bhveni_u:2037": "mama prāṇādhike tasminnaṅgānāmadhipe hate /",
  "GK20bhveni_u:2038": "ucchvasannapi lajje 'hamāśvāse tāta kā kathā // 5.15 //",
  "GK20bhveni_u:2039": "api ca",
  "GK20bhveni_u:2040": "VERSE_5.16",
  "GK20bhveni_u:2041": "śocāmi śocyamapi śatruhataṃ na vatsaṃ $ duḥśāsanaṃ tamadhunā na ca bandhuvargam &",
  "GK20bhveni_u:2042": "yenātiduḥśravamasādhu kṛtaṃ tu karṇe ē̃ kartāsmi tasya nidhanaṃ samare kulasya // 5.16 //",
  "GK20bhveni_u:2043": "&gāndhārī&:",
  "GK20bhveni_u:2044": "{Pkt_153}jāda siḍhilehi dāva khaṇamettaṃ bapphamokkhaṃ /",
  "GK20bhveni_u:2045": "SktCh_153: jāta śithilaya tāvatkṣaṇamātraṃ bāṣpamokṣam /",
  "GK20bhveni_u:2046": "&dhṛtarāṣṭraḥ&:",
  "GK20bhveni_u:2047": "vatsa kṣaṇamātraṃ parimārjayāśrūṇi /",
  "GK20bhveni_u:2048": "&duryodhanaḥ&:",
  "GK20bhveni_u:2049": "VERSE_5.17",
  "GK20bhveni_u:2050": "māmuddiśya tyajanprāṇānkenacinna nivāritaḥ /",
  "GK20bhveni_u:2051": "tatkṛte tyajato bāṣpaṃ kiṃ me dīnasya vāryate // 5.17 //",
  "GK20bhveni_u:2052": "sūta kenaitadasaṃbhāvanīyamasmatkulāntakaraṃ karma kṛtaṃ syāt /",
  "GK20bhveni_u:2053": "&sūtaḥ&:",
  "GK20bhveni_u:2054": "āyuṣmannevaṃ kila janaḥ kathayati /",
  "GK20bhveni_u:2055": "VERSE_5.18",
  "GK20bhveni_u:2056": "bhūmau nimagnacakraścakrāyudhasāratheḥ śaraistasya /",
  "GK20bhveni_u:2057": "nihataḥ kilendrasūnorasmatsenākṛtāntasya // 5.18 //",
  "GK20bhveni_u:2058": "&duryodhanaḥ&:",
  "GK20bhveni_u:2059": "VERSE_5.19",
  "GK20bhveni_u:2060": "karṇānanendusmaraṇātkṣubhitaḥ śokasāgaraḥ /",
  "GK20bhveni_u:2061": "vāḍaveneva śikhinā pīyate krodhajena me // 5.19 //",
  "GK20bhveni_u:2062": "tāta amba prasīdatam /",
  "GK20bhveni_u:2063": "VERSE_5.20",
  "GK20bhveni_u:2064": "jvalanaḥ śokajanmā māmayaṃ dahati duḥsahaḥ /",
  "GK20bhveni_u:2065": "samānāyāṃ vipattau me varaṃ saṃśayito raṇaḥ // 5.20 //",
  "GK20bhveni_u:2066": "&dhṛtarāṣṭraḥ&:",
  "GK20bhveni_u:2067": "*duryodhanaṃ pariṣvajya rudan**",
  "GK20bhveni_u:2068": "VERSE_5.21",
  "GK20bhveni_u:2069": "bhavati tanaya satyaṃ saṃśayaḥ sāhaseṣu $ dravati hṛdayametadbhīmamutprekṣya bhīmam &",
  "GK20bhveni_u:2070": "anikṛtinipuṇaṃ te ceṣṭitaṃ mānaśauṇḍa ē̃ cchalabahulamarīṇāṃ saṃgaraṃ hā hato 'smi // 5.21 //",
  "GK20bhveni_u:2071": "&gāndhārī&:",
  "GK20bhveni_u:2072": "{Pkt_154}jāda teṇa evva sudasadakadanteṇa viodaleṇa samaṃ samalaṃ maggesi /",
  "GK20bhveni_u:2073": "SktCh_154: jāta tenaiva sutaśatakṛtāntena vṛkodareṇa samaṃ samaraṃ mārgayase /",
  "GK20bhveni_u:2074": "&duryodhanaḥ&:",
  "GK20bhveni_u:2075": "tiṣṭhatu tāvadvṛkodaraḥ /",
  "GK20bhveni_u:2076": "VERSE_5.22",
  "GK20bhveni_u:2077": "pāpena yena hṛdayasthamanoratho me $ sarvāṅgacandanaraso nayanāmalenduḥ &",
  "GK20bhveni_u:2078": "putrastavāmba tava tāta nayaikaśiṣyo ē̃ karṇo hataḥ sapadi tatra śarāḥ patantu // 5.22 //",
  "GK20bhveni_u:2079": "sūta alamidānīṃ kālātipātena / sajjaṃ me rathamupāhara / bhayaṃ cetpāṇḍavebhyastiṣṭha / gadāmātrasahāya eva samarabhuvamavatarāmi /",
  "GK20bhveni_u:2080": "&sūtaḥ&:",
  "GK20bhveni_u:2081": "alamanyathā saṃbhāvitena / ayamahamāgata eva /*iti niṣkrāntaḥ**",
  "GK20bhveni_u:2082": "&dhṛtarāṣṭraḥ&:",
  "GK20bhveni_u:2083": "vatsa duryodhana yadi sthira evāsmāndagdhumayaṃ te vyavasāyastatsaṃnihiteṣu vīreṣu senāpatiḥ kaścidabhiṣicyatām /",
  "GK20bhveni_u:2084": "&duryodhanaḥ&:",
  "GK20bhveni_u:2085": "nanvabhiṣikta eva /",
  "GK20bhveni_u:2086": "&gāndhārī&:",
  "GK20bhveni_u:2087": "{Pkt_155}jāda kadaro uṇa so jahiṃ edaṃ hadāsaṃ olambissaṃ /",
  "GK20bhveni_u:2088": "SktCh_155: jāta kataraḥ punaḥ sa yatremāṃ hatāśāmavalambiṣye /",
  "GK20bhveni_u:2089": "&dhṛtarāṣṭraḥ&:",
  "GK20bhveni_u:2090": "kiṃ vā śalya uta vāśvatthāmā /",
  "GK20bhveni_u:2091": "&saṃjayaḥ&:",
  "GK20bhveni_u:2092": "hā kaṣṭam /",
  "GK20bhveni_u:2093": "VERSE_5.23",
  "GK20bhveni_u:2094": "gate bhīṣme hate droṇe karṇe ca vinipātite /",
  "GK20bhveni_u:2095": "āśā balavatī rājañśalyo jeṣyati pāṇḍavān // 5.23 //",
  "GK20bhveni_u:2096": "&duryodhanaḥ&:",
  "GK20bhveni_u:2097": "kiṃ vā śalyenota vāśvatthāmnā /",
  "GK20bhveni_u:2098": "VERSE_5.24",
  "GK20bhveni_u:2099": "karṇāliṅganadāyī vā pārthaprāṇaharo 'pi vā /",
  "GK20bhveni_u:2100": "anivāritasaṃpātairayamātmāśruvāribhiḥ // 5.24 //",
  "GK20bhveni_u:2101": "*nepathye kalakalaṃ kṛtvā**",
  "GK20bhveni_u:2102": "bho bhoḥ kauravabalapradhānayodhā alamasmānavalokya bhayāditastato gamanena / kathayantu bhavantaḥ kasminnuddeśe suyodhanastiṣṭhati /",
  "GK20bhveni_u:2103": "*sarve sasaṃbhramamākarṇayanti**",
  "GK20bhveni_u:2104": "*praviśya saṃbhrāntaḥ**",
  "GK20bhveni_u:2105": "&sūtaḥ&:",
  "GK20bhveni_u:2106": "āyuṣman",
  "GK20bhveni_u:2107": "VERSE_5.25",
  "GK20bhveni_u:2108": "prāptāvekarathārūḍhau pṛcchantau tvāmitastataḥ /",
  "GK20bhveni_u:2109": "&sarve&:",
  "GK20bhveni_u:2110": "kaśca kaśca /",
  "GK20bhveni_u:2111": "&sūtaḥ&:",
  "GK20bhveni_u:2112": "VERSE_5.25",
  "GK20bhveni_u:2113": "sa karṇāriḥ sa ca krūro vṛkakarmā vṛkodaraḥ // 5.25 //",
  "GK20bhveni_u:2114": "&gāndhārī&:",
  "GK20bhveni_u:2115": "{Pkt_156}*sabhayam**",
  "GK20bhveni_u:2116": "jāda kiṃ ettha paḍipajjidavvaṃ /",
  "GK20bhveni_u:2117": "SktCh_156: jāta kimatra pratipattavyam /",
  "GK20bhveni_u:2118": "&duryodhanaḥ&:",
  "GK20bhveni_u:2119": "nanu saṃnihitaiveyaṃ gadā /",
  "GK20bhveni_u:2120": "&gāndhārī&:",
  "GK20bhveni_u:2121": "{Pkt_157}hā hadamhi mandabhāiṇī /",
  "GK20bhveni_u:2122": "SktCh_157: hā hatāsmi mandabhāginī /",
  "GK20bhveni_u:2123": "&duryodhanaḥ&:",
  "GK20bhveni_u:2124": "amba alamidānīṃ kārpaṇyena / saṃjaya rathamāropya pitarau śibiraṃ pratiṣṭhasva / prāpto 'smacchokāpanodapraṇayī janaḥ /",
  "GK20bhveni_u:2125": "&dhṛtarāṣṭraḥ&:",
  "GK20bhveni_u:2126": "vatsa kṣaṇamekaṃ pratīkṣasva yāvadanayorbhāvamupalabhe /",
  "GK20bhveni_u:2127": "&duryodhanaḥ&:",
  "GK20bhveni_u:2128": "tāta kimanenopalabdhena /",
  "GK20bhveni_u:2129": "*tathā praviśato rathārūḍhau bhīmārjunau**",
  "GK20bhveni_u:2130": "&bhīmaḥ&:",
  "GK20bhveni_u:2131": "bho bhoḥ suyodhanānujīvinaḥ kimiti saṃbhramādayathāyathaṃ caranti bhavantaḥ / alamāvayoḥ śaṅkayā /",
  "GK20bhveni_u:2132": "VERSE_5.26",
  "GK20bhveni_u:2133": "kartā dyūtacchalānāṃ jatumayaśaraṇoddīpanaḥ so 'timānī $ kṛṣṇākeśottarīyavyapanayanamarutpāṇḍavā yasya dāsāḥ &",
  "GK20bhveni_u:2134": "rājā duḥśāsanādergururanujaśatasyāṅgarājasya mitraṃ ē̃ kvāste duryodhano 'sau kathayata na ruṣā draṣṭumāgatau svaḥ // 5.26 //",
  "GK20bhveni_u:2135": "&dhṛtarāṣṭraḥ&:",
  "GK20bhveni_u:2136": "saṃjaya dāruṇaḥ khalūpakṣepaḥ pāpasya /",
  "GK20bhveni_u:2137": "&saṃjayaḥ&:",
  "GK20bhveni_u:2138": "tāta karmaṇā kṛtaniḥśeṣavipriyāḥ saṃprati vācā vyavasyanti /",
  "GK20bhveni_u:2139": "&duryodhanaḥ&:",
  "GK20bhveni_u:2140": "sūta kathaya gatvobhayorayaṃ tiṣṭhatīti /",
  "GK20bhveni_u:2141": "&sūtaḥ&:",
  "GK20bhveni_u:2142": "yadājñāpayati devaḥ /*tāvupasṛtya**",
  "GK20bhveni_u:2143": "bho vṛkodarārjunau eṣa mahārājastātenāmbayā ca saha nyagrodhacchāyāyāmupaviṣṭastiṣṭhati /",
  "GK20bhveni_u:2144": "&arjunaḥ&:",
  "GK20bhveni_u:2145": "ārya prasīda / na yuktaṃ putraśokapīḍitau pitarau punarasmaddarśanenodvejayitum / tadgacchāvaḥ /",
  "GK20bhveni_u:2146": "&bhīmaḥ&:",
  "GK20bhveni_u:2147": "mūḍha anullaṅghanīyaḥ sadācāraḥ / na yuktamanabhivādya gurūngantum /*upasṛtya**",
  "GK20bhveni_u:2148": "saṃjaya pitrornamaskṛtiṃ śrāvaya / atha vā tiṣṭha / svayaṃ viśrāvya nāmakarmaṇī vandanīyā guravaḥ /*iti rathādavatarataḥ**",
  "GK20bhveni_u:2149": "&arjunaḥ&:",
  "GK20bhveni_u:2150": "*upagamya**",
  "GK20bhveni_u:2151": "tāta amba",
  "GK20bhveni_u:2152": "VERSE_5.27",
  "GK20bhveni_u:2153": "sakalaripujayāśā yatra baddhā sutaiste $ tṛṇamiva paribhūto yasya garveṇa lokaḥ &",
  "GK20bhveni_u:2154": "raṇaśirasi nihantā tasya rādhāsutasya ē̃ praṇamati pitarau vāṃ madhyamaḥ pāṇḍavo 'yam // 5.27 //",
  "GK20bhveni_u:2155": "&bhīmaḥ&:",
  "GK20bhveni_u:2156": "VERSE_5.28",
  "GK20bhveni_u:2157": "cūrṇitāśeṣakauravyaḥ kṣībo duḥśāsanāsṛjā /",
  "GK20bhveni_u:2158": "bhaṅktā suyodhanasyorvorbhīmo 'yaṃ śirasāñcati // 5.28 //",
  "GK20bhveni_u:2159": "&dhṛtarāṣṭraḥ&:",
  "GK20bhveni_u:2160": "durātmanvṛkodara na khalvidaṃ bhavataiva kevalaṃ sapatnānāmapakṛtam / yāvatkṣatraṃ tāvatsamaravijayino jitā hatāśca vīrāḥ / tatkimevaṃ vikatthanābhirasmānudvejayasi /",
  "GK20bhveni_u:2161": "&bhīmaḥ&:",
  "GK20bhveni_u:2162": "tāta alaṃ manyunā /",
  "GK20bhveni_u:2163": "VERSE_5.29",
  "GK20bhveni_u:2164": "kṛṣṭā keśeṣu kṛṣṇā tava sadasi puraḥ pāṇḍavānāṃ nṛpairyaiḥ $ sarve te krodhavahnau kṛtaśalabhakulāvajñayā yena dagdhāḥ &",
  "GK20bhveni_u:2165": "etasmācchrāvaye 'haṃ na khalu bhujabalaślāghayā nāpi darpā- ē̃ tputraiḥ pautraiśca karmaṇyatiguruṇi kṛte tāta sākṣī tvameva // 5.29 //",
  "GK20bhveni_u:2166": "&duryodhanaḥ&:",
  "GK20bhveni_u:2167": "are re maruttanaya kimevaṃ vṛddhasya rājñaḥ purato ninditavyamātmakarma ślāghase / api ca",
  "GK20bhveni_u:2168": "VERSE_5.30",
  "GK20bhveni_u:2169": "kṛṣṭā keśeṣu bhāryā tava tava ca paśostasya rājñaḥ tayorvā $ pratyakṣaṃ bhūpatīnāṃ mama bhuvanapaterājñayā dyūtadāsī &",
  "GK20bhveni_u:2170": "asminvairānubandhe vada kimapakṛtaṃ tairhatā ye narendrā ē̃ bāhvorvīryātirekadraviṇagurumadaṃ māmajitvaiva darpaḥ // 5.30 //",
  "GK20bhveni_u:2171": "āḥ durātman / eṣa na bhavasi /*iti sakrodhamutthāya hantumicchati**",
  "GK20bhveni_u:2172": "*dhṛtarāṣṭro dhṛtvopaveśayati / bhīmaḥ krodhaṃ nāṭayati**",
  "GK20bhveni_u:2173": "&arjunaḥ&:",
  "GK20bhveni_u:2174": "ārya prasīda / kimatra krodhena /",
  "GK20bhveni_u:2175": "VERSE_5.31",
  "GK20bhveni_u:2176": "apriyāṇi karotyeṣa vācā śakto na karmaṇā /",
  "GK20bhveni_u:2177": "hatabhrātṛśato duḥkhī pralāpairasya kā vyathā // 5.31 //",
  "GK20bhveni_u:2178": "&bhīmaḥ&:",
  "GK20bhveni_u:2179": "are re bharatakulakalaṅka",
  "GK20bhveni_u:2180": "VERSE_5.32",
  "GK20bhveni_u:2181": "atraiva kiṃ na viśaseyamahaṃ bhavantaṃ $ duḥśāsanānugamanāya kaṭupralāpin &",
  "GK20bhveni_u:2182": "vighnaṃ gurū na kuruto yadi madgadāgra- ē̃ nirbhidyamānaraṇitāsthani te śarīre // 5.32 //",
  "GK20bhveni_u:2183": "anyacca mūḍha",
  "GK20bhveni_u:2184": "VERSE_5.33",
  "GK20bhveni_u:2185": "śokaiḥ strīvannayanasalilaṃ yatparityājito 'si $ bhrāturvakṣaḥsthalavighaṭane yacca sākṣīkṛto 'si &",
  "GK20bhveni_u:2186": "āsīdetattava kunṛpateḥ kāraṇaṃ jīvitasya ē̃ kruddhe yuṣmatkulakamalinīkuñjare bhīmasene // 5.33 //",
  "GK20bhveni_u:2187": "&duryodhanaḥ&:",
  "GK20bhveni_u:2188": "durātmanbharatakulāpasada dyūtadāsa pāṇḍavapaśo nāhaṃ bhavāniva vikatthanāpragalbhaḥ / kiṃ tu",
  "GK20bhveni_u:2189": "VERSE_5.34",
  "GK20bhveni_u:2190": "drakṣyanti na cirātsuptaṃ bāndhavāstvāṃ raṇāṅgaṇe /",
  "GK20bhveni_u:2191": "madgadābhinnavakṣo 'sthiveṇikābhīmabhūṣaṇam // 5.34 //",
  "GK20bhveni_u:2192": "&bhīmaḥ&:",
  "GK20bhveni_u:2193": "*vihasya**",
  "GK20bhveni_u:2194": "yadyevaṃ nāśraddheyo bhavān / tathāpi pratyāsannameva kathayāmi /",
  "GK20bhveni_u:2195": "VERSE_5.35",
  "GK20bhveni_u:2196": "pīnābhyāṃ madbhujābhyāṃ bhramitagurugadāghātasaṃcūrṇitoroḥ $ krūrasyādhāya pādaṃ tava śirasi nṛṇāṃ paśyatāṃ śvaḥ prabhāte &",
  "GK20bhveni_u:2197": "tvanmukhyabhrātṛcakroddalanagaladasṛkcandanenānakhāgraṃ ē̃ styānenārdreṇa cāktaḥ svayamanubhavitā bhūṣaṇaṃ bhīmamasmi // 5.35 //",
  "GK20bhveni_u:2198": "*nepathye**",
  "GK20bhveni_u:2199": "bho bho bhīmasenārjunau eṣa khalu nihatāśeṣārāticakra ākrāntaparaśurāmābhirāmayaśāḥ pratāpatāpitadiṅmaṇḍalasthāpitasvajanaḥ śrīmānajātaśatrurdevo yudhiṣṭhiraḥ samājñāpayati /",
  "GK20bhveni_u:2200": "&ubhau&:",
  "GK20bhveni_u:2201": "kimājñāpayatyāryaḥ /",
  "GK20bhveni_u:2202": "*punarnepathye**",
  "GK20bhveni_u:2203": "VERSE_5.36",
  "GK20bhveni_u:2204": "kurvantvāptā hatānāṃ raṇaśirasi janā vahnisāddehabhārā- $ naśrūnmiśraṃ kathaṃciddadatu jalamamī bāndhavā bāndhavebhyaḥ &",
  "GK20bhveni_u:2205": "mārgantāṃ jñātidehānhatanaragahane khaṇḍitāngṛdhrakaṅkai- ē̃ rastaṃ bhāsvānprayātaḥ saha ripubhirayaṃ saṃhriyantāṃ balāni // 5.36 //",
  "GK20bhveni_u:2206": "&ubhau&:",
  "GK20bhveni_u:2207": "yadājñāpayatyāryaḥ /*iti niṣkrāntau**",
  "GK20bhveni_u:2208": "*nepathye**",
  "GK20bhveni_u:2209": "are re gāṇḍīvākarṣaṇabāhuśālinnarjunārjuna kvedānīṃ gamyate /",
  "GK20bhveni_u:2210": "VERSE_5.37",
  "GK20bhveni_u:2211": "karṇakrodhena yuṣmadvijayi dhanuridaṃ tyaktametānyahāni $ prauḍhaṃ vikrāntamāsīdvana iva bhavatāṃ śūraśūnye raṇe 'smin &",
  "GK20bhveni_u:2212": "sparśaṃ smṛtvottamāṅge pituranavajitanyastaheterupetaḥ ē̃ kalpāgniḥ pāṇḍavānāṃ drupadasutacamūghasmaro drauṇirasmi // 5.37 //",
  "GK20bhveni_u:2213": "&dhṛtarāṣṭraḥ&:",
  "GK20bhveni_u:2214": "*ākarṇya saharṣam**",
  "GK20bhveni_u:2215": "vatsa duryodhana droṇavadhaparibhavoddīpitakrodhapāvakaḥ piturapi samadhikabalaḥ śikṣāvānamaropamaścāyamaśvatthāmā prāptaḥ / tatpratyupagamanena tāvadayaṃ saṃbhāvyatāṃ vīraḥ /",
  "GK20bhveni_u:2216": "&gāndhārī&:",
  "GK20bhveni_u:2217": "{Pkt_158}jāda paccuggaccha edaṃ mahābhāaṃ /",
  "GK20bhveni_u:2218": "SktCh_158: jāta pratyudgacchainaṃ mahābhāgam /",
  "GK20bhveni_u:2219": "&duryodhanaḥ&:",
  "GK20bhveni_u:2220": "tāta amba kimanenāṅgarājavadhāśaṃsinā vṛthāyauvanaśastrabalabhareṇa /",
  "GK20bhveni_u:2221": "&dhṛtarāṣṭraḥ&:",
  "GK20bhveni_u:2222": "vatsa na khalvasminkāle parākramavatāmevaṃvidhānāṃ vāṅmātreṇāpi virāgamutpādayitumarhasi /",
  "GK20bhveni_u:2223": "*praviśya**",
  "GK20bhveni_u:2224": "&aśvatthāmā&:",
  "GK20bhveni_u:2225": "vijayatāṃ kauravādhipatiḥ /",
  "GK20bhveni_u:2226": "&duryodhanaḥ&:",
  "GK20bhveni_u:2227": "*utthāya**",
  "GK20bhveni_u:2228": "guruputra ita āsyatām /*ityupaveśayati**",
  "GK20bhveni_u:2229": "&aśvatthāmā&:",
  "GK20bhveni_u:2230": "rājanduryodhana",
  "GK20bhveni_u:2231": "VERSE_5.38",
  "GK20bhveni_u:2232": "karṇena karṇasubhagaṃ bahu yattaduktvā $ yatsaṃgareṣu vihitaṃ viditaṃ tvayā tat &",
  "GK20bhveni_u:2233": "drauṇistvadhijyadhanurāpatito 'bhyamitra- ē̃ meṣo 'dhunā tyaja nṛpa pratikāracintām // 5.38 //",
  "GK20bhveni_u:2234": "&duryodhanaḥ&:",
  "GK20bhveni_u:2235": "*sābhyasūyam**",
  "GK20bhveni_u:2236": "ācāryaputra",
  "GK20bhveni_u:2237": "VERSE_5.39",
  "GK20bhveni_u:2238": "avasāne 'ṅgarājasya yoddhavyaṃ bhavatā kila /",
  "GK20bhveni_u:2239": "mamāpyantaṃ pratīkṣasva kaḥ karṇaḥ kaḥ suyodhanaḥ // 5.39 //",
  "GK20bhveni_u:2240": "&aśvatthāmā&:",
  "GK20bhveni_u:2241": "*svagatam**",
  "GK20bhveni_u:2242": "kathamadyāpi sa eva karṇapakṣapāto 'smāsu ca paribhavaḥ /*prakāśam**",
  "GK20bhveni_u:2243": "rājankauraveśvara evaṃ bhavatu /*iti niṣkrāntaḥ**",
  "GK20bhveni_u:2244": "&dhṛtarāṣṭraḥ&:",
  "GK20bhveni_u:2245": "vatsa ka eṣa te vyāmoho yadasminnapi kāle evaṃvidhasya mahābhāgasyāśvatthāmno vākpāruṣyeṇāparāgamutpādayasi /",
  "GK20bhveni_u:2246": "&duryodhanaḥ&:",
  "GK20bhveni_u:2247": "kimasyāpriyamanṛtaṃ ca mayoktam / kiṃ vā nedaṃ krodhasthānam / paśya /",
  "GK20bhveni_u:2248": "VERSE_5.40",
  "GK20bhveni_u:2249": "akalitamahimānaṃ kṣatriyairāttacāpaiḥ $ samaraśirasi yuṣmadbhāgyadoṣādvipannam &",
  "GK20bhveni_u:2250": "parivadati samakṣaṃ mitramaṅgādhirājaṃ ē̃ mama khalu kathayāsminko viśeṣo 'rjune vā // 5.40 //",
  "GK20bhveni_u:2251": "&dhṛtarāṣṭraḥ&:",
  "GK20bhveni_u:2252": "vatsa tavāpi ko 'tra doṣaḥ / avasānamidānīṃ bharatakulasya / saṃjaya kimidānīṃ karomi mandabhāgyaḥ /*vicintya**",
  "GK20bhveni_u:2253": "bhavatvevaṃ tāvat / saṃjaya madvacanādbrūhi bhāradvājamaśvatthāmānam /",
  "GK20bhveni_u:2254": "VERSE_5.41",
  "GK20bhveni_u:2255": "smarati na bhavānpītaṃ stanyaṃ vibhajya sahāmunā $ mama ca mṛditaṃ kṣaumaṃ bālye tvadaṅgavivartanaiḥ &",
  "GK20bhveni_u:2256": "anujanidhanasphītācchokādatipraṇayācca ya- ē̃ dvacanavikṛtiṣvasya krodho mudhā kriyate tvayā // 5.41 //",
  "GK20bhveni_u:2257": "&saṃjayaḥ&:",
  "GK20bhveni_u:2258": "yadājñāpayati tātaḥ /*ityuttiṣṭhati**",
  "GK20bhveni_u:2259": "&dhṛtarāṣṭraḥ&:",
  "GK20bhveni_u:2260": "api cedamanyattvayā vaktavyam /",
  "GK20bhveni_u:2261": "VERSE_5.42",
  "GK20bhveni_u:2262": "yanmocitastava pitā vitathena śastraṃ $ yattādṛśaḥ paribhavaḥ sa tathāvidho 'bhūt &",
  "GK20bhveni_u:2263": "etadvicintya balamātmani pauruṣaṃ ca ē̃ duryodhanoktamapahāya vidhāsyasīti // 5.42 //",
  "GK20bhveni_u:2264": "&saṃjayaḥ&:",
  "GK20bhveni_u:2265": "yadājñāpayati tātaḥ /*iti niṣkrāntaḥ**",
  "GK20bhveni_u:2266": "&duryodhanaḥ&:",
  "GK20bhveni_u:2267": "sūta sāṃgrāmikaṃ me rathamupakalpaya /",
  "GK20bhveni_u:2268": "&sūtaḥ&:",
  "GK20bhveni_u:2269": "yadājñāpayatyāyuṣmān /*iti niṣkrāntaḥ**",
  "GK20bhveni_u:2270": "&dhṛtarāṣṭraḥ&:",
  "GK20bhveni_u:2271": "gāndhāri ito vayaṃ madrādhipateḥ śalyasya śibirameva gacchāvaḥ / vatsa tvamapyevaṃ kuru /",
  "GK20bhveni_u:2272": "*iti parikramya niṣkrāntāḥ sarve**",
  "GK20bhveni_u:2273": "iti pañcamo 'ṅkaḥ /",
  "GK20bhveni_u:2274": "ACT_6",
  "GK20bhveni_u:2275": "ṣaṣṭho 'ṅkaḥ /",
  "GK20bhveni_u:2276": "*tataḥ praviśatyāsanastho yudhiṣṭhiro draupadī ceṭī puruṣaśca**",
  "GK20bhveni_u:2277": "&yudhiṣṭhiraḥ&:",
  "GK20bhveni_u:2278": "*vicintya niḥśvasya ca**",
  "GK20bhveni_u:2279": "VERSE_6.1",
  "GK20bhveni_u:2280": "tīrṇe bhīṣmamahodadhau kathamapi droṇānale nirvṛte $ karṇāśīviṣabhogini praśamite śalye ca yāte divam &",
  "GK20bhveni_u:2281": "bhīmena priyasāhasena rabhasātsvalpāvaśeṣe jaye ē̃ sarve jīvitasaṃśayaṃ vayamamī vācā samāropitāḥ // 6.1 //",
  "GK20bhveni_u:2282": "&draupadī&:",
  "GK20bhveni_u:2283": "{Pkt_159}*sabāṣpam**",
  "GK20bhveni_u:2284": "mahārāa pañcālie tti kiṃ ṇa bhaṇidaṃ /",
  "GK20bhveni_u:2285": "SktCh_159: mahārāja pāñcālyeti kiṃ na bhaṇitam /",
  "GK20bhveni_u:2286": "&yadhiṣṭhiraḥ&:",
  "GK20bhveni_u:2287": "kṛṣṇe nanu mayā /*puruṣamavalokya**",
  "GK20bhveni_u:2288": "budhaka /",
  "GK20bhveni_u:2289": "&puruṣaḥ&:",
  "GK20bhveni_u:2290": "deva ājñāpaya /",
  "GK20bhveni_u:2291": "&yadhiṣṭhiraḥ&:",
  "GK20bhveni_u:2292_0": "ucyatāṃ sahadevaḥ / kruddhasya vṛkodarasyāparyuṣitadāruṇāṃ pratijñāmupalabhya pranaṣṭasya",
  "GK20bhveni_u:2292_1": "māninaḥ kauravarājasya padavīmanveṣṭumatinipuṇamatayasteṣu teṣu sthāneṣu paramārthābhijñāścarāḥ",
  "GK20bhveni_u:2292_2": "susacivāśca bhaktimantaḥ paṭupaṭaharavavyaktaghoṣaṇāḥ suyodhanasaṃcāravedinaḥ pratiśrutadhanapūjāpratyupakriyāścarantu",
  "GK20bhveni_u:2292_3": "samantātsamantapañcakam / api ca",
  "GK20bhveni_u:2293": "VERSE_6.2",
  "GK20bhveni_u:2294": "paṅke vā saikate vā sunibhṛtapadavīvedino yāntu dāśāḥ $ kuñjeṣu kṣuṇṇavīrunnicayaparicayā ballavāḥ saṃcarantu &",
  "GK20bhveni_u:2295": "vyādhā vyāghrāṭavīṣu svaparapadavido ye ca randhreṣvabhijñā ē̃ ye siddhavyañjanā vā pratimuninilayaṃ te ca cārāścarantu // 6.2 //",
  "GK20bhveni_u:2296": "&puruṣaḥ&:",
  "GK20bhveni_u:2297": "yadājñāpayati devaḥ /",
  "GK20bhveni_u:2298": "&yudhiṣṭhiraḥ&:",
  "GK20bhveni_u:2299": "tiṣṭha / evaṃ ca vaktavyaḥ sahadevaḥ /",
  "GK20bhveni_u:2300": "VERSE_6.3",
  "GK20bhveni_u:2301": "jñeyā rahaḥ śaṅkitamālapantaḥ $ suptā rugārtā madirāvidheyāḥ &",
  "GK20bhveni_u:2302": "trāso mṛgāṇāṃ vayasāṃ virāvo ē̃ nṛpāṅkapādapratimāśca yatra // 6.3 //",
  "GK20bhveni_u:2303": "&puruṣaḥ&:",
  "GK20bhveni_u:2304": "yadājñāpayati devaḥ /*iti niṣkramya punaḥ praviśya saharṣam**",
  "GK20bhveni_u:2305": "deva pāñcālakaḥ prāptaḥ /",
  "GK20bhveni_u:2306": "&yadhiṣṭhiraḥ&:",
  "GK20bhveni_u:2307": "tvaritaṃ praveśaya /",
  "GK20bhveni_u:2308": "&puruṣaḥ&:",
  "GK20bhveni_u:2309": "*niṣkramya pāñcālakena saha praviśya**",
  "GK20bhveni_u:2310": "eṣa devaḥ / upasarpatu pāñcālakaḥ /",
  "GK20bhveni_u:2311": "&pāñcālakaḥ&:",
  "GK20bhveni_u:2312": "jayatu jayatu devaḥ / priyamāvedayāmi mahārājāya devyai ca /",
  "GK20bhveni_u:2313": "&yudhiṣṭhiraḥ&:",
  "GK20bhveni_u:2314": "bhadra pāñcālaka kaccidāsāditā tasya durātmanaḥ kauravādhamasya padavī /",
  "GK20bhveni_u:2315": "&pāñcālakaḥ&:",
  "GK20bhveni_u:2316": "deva na kevalaṃ padavī / sa eva durātmā devīkeśāmbarākarṣaṇamahāpātakapradhānaheturupalabdhaḥ /",
  "GK20bhveni_u:2317": "&yudhiṣṭhiraḥ&:",
  "GK20bhveni_u:2318": "sādhu / bhadra priyamāveditam / atha darśanagocaraṃ gataḥ /",
  "GK20bhveni_u:2319": "&pāñcālakaḥ&:",
  "GK20bhveni_u:2320": "deva samaragocaraṃ pṛccha /",
  "GK20bhveni_u:2321": "&draupadī&:",
  "GK20bhveni_u:2322": "{Pkt_160}*sabhayam**",
  "GK20bhveni_u:2323": "kahaṃ samaragoaro vaṭṭai me ṇāho /",
  "GK20bhveni_u:2324": "SktCh_160: kathaṃ samaragocaro vartate me nāthaḥ /",
  "GK20bhveni_u:2325": "&yudhiṣṭhiraḥ&:",
  "GK20bhveni_u:2326": "*sāśaṅkam**",
  "GK20bhveni_u:2327": "satyaṃ samaragocaro me vatsaḥ /",
  "GK20bhveni_u:2328": "&pāñcālakaḥ&:",
  "GK20bhveni_u:2329": "satyam / kimanyathā vakṣyate mahārājāya /",
  "GK20bhveni_u:2330": "&yudhiṣṭhiraḥ&:",
  "GK20bhveni_u:2331": "VERSE_6.4",
  "GK20bhveni_u:2332": "trastaṃ vināpi vaṣayāduruvikramasya $ ceto vivekaparimantharatāṃ prayāti &",
  "GK20bhveni_u:2333": "jānāmi codyatagadasya vṛkodarasya ē̃ sāraṃ raṇeṣu bhujayoḥ pariśaṅkitaśca // 6.4 //",
  "GK20bhveni_u:2334": "*draupadīmavalokya**",
  "GK20bhveni_u:2335": "ayi sukṣatriye",
  "GK20bhveni_u:2336": "VERSE_6.5",
  "GK20bhveni_u:2337": "gurūṇāṃ bandhūnāṃ kṣitipatisahasrasya ca puraḥ $ purābhūdasmākaṃ nṛpasadasi yo 'yaṃ paribhavaḥ &",
  "GK20bhveni_u:2338": "priye prāyastasya dvitayamapi pāraṃ gamayati ē̃ kṣayaḥ prāṇānāṃ naḥ kurupatipaśorvādya nidhanam // 6.5 //",
  "GK20bhveni_u:2339": "atha vā kṛtaṃ saṃdehena /",
  "GK20bhveni_u:2340": "VERSE_6.6",
  "GK20bhveni_u:2341": "nūnaṃ tenādya vīreṇa pratijñābhaṅgabhīruṇā /",
  "GK20bhveni_u:2342": "badhyate keśapāśaste sa cāsyākarṣaṇakṣamaḥ // 6.6 //",
  "GK20bhveni_u:2343": "pāñcālaka kathaya kathaya kathamupalabdhaḥ sa durātmā kasminnuddeśe kiṃ vādhunā pravṛttamiti /",
  "GK20bhveni_u:2344": "&draupadī&:",
  "GK20bhveni_u:2345": "{Pkt_161}bhadda kahehi kahehi /",
  "GK20bhveni_u:2346": "SktCh_161: bhadra kathaya kathaya /",
  "GK20bhveni_u:2347": "&pāñcālakaḥ&:",
  "GK20bhveni_u:2348_0": "śṛṇotu devo devī ca / astīha devena hate madrādhipatau śalye gāndhārarājakulaśalabhe",
  "GK20bhveni_u:2348_1": "sahadevaśastrānalaṃ praviṣṭe senāpatinidhananirākrandaviralayodhojjhitāsu samarabhūmiṣu",
  "GK20bhveni_u:2348_2": "ripubalaparājayoddhatavalgitavicitraparākramāsāditavimukhārāticakrāsu dhṛṣṭadyumnādhiṣṭhitāsu",
  "GK20bhveni_u:2348_3": "ca yuṣmatsenāsu pranaṣṭeṣu kṛpakṛtavarmāśvatthāmasu tathā dāruṇāmaparyuṣitāṃ pratijñāmupalabhya",
  "GK20bhveni_u:2348_4": "kumāravṛkodarasya na jñāyate kvāpi pralīnaḥ sa durātmā kauravādhamaḥ /",
  "GK20bhveni_u:2349": "&yudhiṣṭhiraḥ&:",
  "GK20bhveni_u:2350": "tatastataḥ /",
  "GK20bhveni_u:2351": "&draupadī&:",
  "GK20bhveni_u:2352": "{Pkt_162}ayi parado kahehi /",
  "GK20bhveni_u:2353": "SktCh_162: ayi parataḥ kathaya /",
  "GK20bhveni_u:2354": "&pāñcālakaḥ&:",
  "GK20bhveni_u:2355_0": "avadhattāṃ devo devī ca / tataśca bhagavatā vāsudevenādhiṣṭhitamekarathamārūḍhau",
  "GK20bhveni_u:2355_1": "kumārabhīmārjunau samantātsamantapañcakaṃ paryaṭitumārabdhau tamanāsāditavantau ca /",
  "GK20bhveni_u:2355_2": "anantaraṃ daivamanuśocati mādṛśe bhṛtyavarge dīrghamuṣṇaṃ ca niśvasati kumāre bībhatsau",
  "GK20bhveni_u:2355_3": "jaladharasamayaniśāsaṃcāritataḍitprakarapiṅgalaiḥ kaṭākṣairādīpayati gadāṃ vṛkodare",
  "GK20bhveni_u:2355_4": "yatkiṃcanakāritāmadhikṣipati vidherbhagavati nārāyaṇe kaścitsaṃviditaḥ kumārasya",
  "GK20bhveni_u:2355_5": "māruterujjhitamāṃsabhāraḥ pratyagraviśasitamṛgalohitacaraṇanivasanastvaramāṇo 'ntikamupetya",
  "GK20bhveni_u:2355_6": "puruṣaḥ paruṣaśvāsagrastārdhaśrutavarṇānumeyapadayā vācā kathitavān / kumāra asminmahato",
  "GK20bhveni_u:2355_7": "'sya sarasastīre dve padapaddhatī samavatīrṇapratibimbe / tayorekā sthalamuttīrṇā",
  "GK20bhveni_u:2355_8": "na dvitīyā / paratra kumāraḥ pramāṇamiti / tataḥ sasaṃbhramaṃ prasthitāḥ sarve vayaṃ",
  "GK20bhveni_u:2355_9": "tameva puraskṛtya / gatvā ca sarastīraṃ parijñāyamānasuyodhanapadalāñchanāṃ padavīmāsādya",
  "GK20bhveni_u:2355_10": "bhagavatā vāsudevenoktam / bho vīra vṛkodara jānāti kila suyodhanaḥ salilastambhanīṃ",
  "GK20bhveni_u:2355_11": "vidyām / tannūnaṃ tena tvadbhayātsarasīmenāmadhiśayitena bhavitavyam / etacca vacanamupaśrutya",
  "GK20bhveni_u:2355_12": "rāmānujasya sakaladiṅnikuñjapūritātiriktamudbhrāntasalilacaraśakuntakulaṃ trāsoddhatanakragrāhamāloḍya",
  "GK20bhveni_u:2355_13": "saraḥsalilaṃ bhairavaṃ ca garjitvā kumāravṛkodareṇābhihitam / are re vṛthāprakhyāpitālīkapauruṣābhimāninpāñcālarājatanayākeśāmbarākarṣaṇamahāpātakindhārtarāṣṭrāpasada",
  "GK20bhveni_u:2356": "VERSE_6.7",
  "GK20bhveni_u:2357": "janmendoramale kule vyapadiśasyadyāpi dhatse gadāṃ $ māṃ duḥśāsanakoṣṇaśoṇitamadhukṣībaṃ ripuṃ manyase &",
  "GK20bhveni_u:2358": "darpāndho madhukaiṭabhadviṣi harāvapyuddhataṃ ceṣṭase ē̃ trāsānme nṛpaśo vihāya samaraṃ paṅke 'dhunā līyase // 6.7 //",
  "GK20bhveni_u:2359": "api ca bho mānandha",
  "GK20bhveni_u:2360": "VERSE_6.8",
  "GK20bhveni_u:2361": "pāñcālyā manyuvahniḥ sphuṭamupaśamitaprāya eva prasahya $ vyāsaktaiḥ keśapāśairhatapatiṣu mayā kauravāntaḥpureṣu &",
  "GK20bhveni_u:2362": "bhrāturduḥśāsanasya sravadasṛgurasaḥ pīyamānaṃ nirīkṣya ē̃ krodhātkiṃ bhīmasene vihitamasamaye yattvayāsto 'bhimānaḥ // 6.8 //",
  "GK20bhveni_u:2363": "&draupadī&:",
  "GK20bhveni_u:2364": "{Pkt_163}ṇāha abaṇīdo me maṇṇū jai puṇo bi sulahaṃ daṃsaṇaṃ bhavissadi /",
  "GK20bhveni_u:2365": "SktCh_163: nātha apanīto me manyuryadi punarapi sulabhaṃ darśanaṃ bhaviṣyati /",
  "GK20bhveni_u:2366": "&yudhiṣṭhiraḥ&:",
  "GK20bhveni_u:2367": "kṛṣṇe nāmaṅgalāni vyāhartumarhasyasminkāle / bhadra tatastataḥ /",
  "GK20bhveni_u:2368": "&pāñcālakaḥ&:",
  "GK20bhveni_u:2369_0": "tataścaivaṃ bhāṣamāṇena vṛkodareṇāvatīrya krodhoddhatabhramitabhīṣaṇagadāpāṇinā sahasaivollaṅghitatīramutsannanalinīvanamapaviddhamūrcchitagrāhamudbhrāntamatsyaśakuntamatibhairavāravabhramitavārisaṃcayamāyatamapi",
  "GK20bhveni_u:2369_1": "tatsaraḥ samantādāloḍitam /",
  "GK20bhveni_u:2370": "&yudhiṣṭhiraḥ&:",
  "GK20bhveni_u:2371": "bhadra tathāpi kiṃ notthitaḥ /",
  "GK20bhveni_u:2372": "&pāñcālakaḥ&:",
  "GK20bhveni_u:2373": "deva kathaṃ notthitaḥ /",
  "GK20bhveni_u:2374": "VERSE_6.9",
  "GK20bhveni_u:2375": "tyaktvotthitaḥ sarabhasaṃ sarasaḥ sa mūla- $ mudbhūtakopadahanograviṣasphuliṅgaḥ &",
  "GK20bhveni_u:2376": "āyastabhīmabhujamandaravellanābhiḥ ē̃ kṣīrodadheḥ sumathitādiva kālakūṭaḥ // 6.9 //",
  "GK20bhveni_u:2377": "&yudhiṣṭhiraḥ&:",
  "GK20bhveni_u:2378": "sādhu sukṣatriya sādhu /",
  "GK20bhveni_u:2379": "&draupadī&:",
  "GK20bhveni_u:2380": "{Pkt_164}paḍibaṇṇo samaro ṇa vā /",
  "GK20bhveni_u:2381": "SktCh_164: pratipannaḥ samaro na vā /",
  "GK20bhveni_u:2382": "&pāñcālakaḥ&:",
  "GK20bhveni_u:2383_0": "utthāya ca tasmātsalilāśayātkarayugalottambhitatoraṇīkṛtabhīmagadaḥ kathayati sma /",
  "GK20bhveni_u:2383_1": "are re mārute kiṃ bhayena pralīnaṃ duryodhanaṃ manyate bhavān / mūḍha anihatapāṇḍuputraḥ",
  "GK20bhveni_u:2383_2": "prakāśaṃ lajjamāno viśramitumadhyavasitavānasmi pātālam / evaṃ cokte vāsudevakirīṭibhyāṃ",
  "GK20bhveni_u:2383_3": "dvāvapyantaḥsalilaṃ niṣiddhasamarasamārambhau sthalamuttāritau bhīmasuyodhanau /",
  "GK20bhveni_u:2383_4": "āsīnaśca kauravarājaḥ kṣititale gadāṃ nikṣipya viśīrṇarathasahasraṃ nihatakuruśatagajavājinarasahasrakalevarasaṃmardasaṃpatadgṛdhrakaṅkajambūkamutsannasuyodhamasmadvīramuktasiṃhanādamapamitrabāndhavamakauravaṃ",
  "GK20bhveni_u:2383_5": "raṇasthānamavalokyāyatamuṣṇaṃ ca niḥśvasitavān / tataśca vṛkodareṇābhihitam / ayi",
  "GK20bhveni_u:2383_6": "bhoḥ kauravarāja kṛtaṃ bandhunāśadarśanamanyunā / maivaṃ viṣādaṃ kṛthāḥ paryāptāḥ",
  "GK20bhveni_u:2383_7": "pāṇḍavāḥ samarāyāhamasahāya iti /",
  "GK20bhveni_u:2384": "VERSE_6.10",
  "GK20bhveni_u:2385": "pañcānāṃ manyase 'smākaṃ yaṃ suyodhaṃ suyodhana /",
  "GK20bhveni_u:2386": "daṃśitasyāttaśastrasya tena te 'stu raṇotsavaḥ // 6.10 //",
  "GK20bhveni_u:2387": "itthaṃ ca śrutvānasūyānvitāṃ dṛṣṭiṃ kumārayornikṣipyoktavāndhārtarāṣṭraḥ /",
  "GK20bhveni_u:2388": "VERSE_6.11",
  "GK20bhveni_u:2389": "karṇaduḥśāsanavadhāttulyāveva yuvāṃ mama /",
  "GK20bhveni_u:2390": "apriyo 'pi priyo yoddhuṃ tvameva priyasāhasaḥ // 6.11 //",
  "GK20bhveni_u:2391_0": "ityutthāya parasparakrodhādhikṣepaparuṣavākkalahaprastāvitaghorasaṃgrāmau vicitravibhramabhramitagadāparibhāsurabhujadaṇḍau",
  "GK20bhveni_u:2391_1": "maṇḍalairvicaritumārabdhau bhīmaduryodhanau / ahaṃ ca devena cakrapāṇinā devasakāśamanupreṣitaḥ /",
  "GK20bhveni_u:2391_2": "āha ca devo devakīnandanaḥ / aparyuṣitapratijñe ca mārutau pranaṣṭe kauravarāje mahānāsīnno",
  "GK20bhveni_u:2391_3": "viṣādaḥ / saṃprati punarbhīmasenenāsādite suyodhane niṣkaṇṭakībhūtaṃ bhuvanatalaṃ",
  "GK20bhveni_u:2391_4": "parikalayatu bhavān / abhyudayocitāścānavarataṃ pravartyantāṃ maṅgalasamārambhāḥ / kṛtaṃ saṃdehena /",
  "GK20bhveni_u:2392": "VERSE_6.12",
  "GK20bhveni_u:2393": "pūryantāṃ salilena ratnakalaśā rājyābhiṣekāya te $ kṛṣṇātyantacirojjhite ca kabarībandhe karotu kṣaṇam &",
  "GK20bhveni_u:2394": "rāme śātakuṭhārabhāsurakare kṣatradrumocchedini ē̃ krodhāndhe ca vṛkodare paripatatyājau kutaḥ saṃśayaḥ // 6.12 //",
  "GK20bhveni_u:2395": "&draupadī&:",
  "GK20bhveni_u:2396": "{Pkt_165}*sabāṣpam**",
  "GK20bhveni_u:2397": "jaṃ devo tihuaṇaṇāho bhaṇādi taṃ kahaṃ aṇṇahā bhavissadi /",
  "GK20bhveni_u:2398": "SktCh_165: yaddevastribhuvananātho bhaṇati tatkathamanyathā bhaviṣyati /",
  "GK20bhveni_u:2399": "&pāñcālakaḥ&:",
  "GK20bhveni_u:2400": "na kevalamiyamāśīḥ / asuraniṣūdanasyādeśo 'pi /",
  "GK20bhveni_u:2401": "&yudhiṣṭhiraḥ&:",
  "GK20bhveni_u:2402": "ko hi nāma bhagavatā saṃdiṣṭaṃ vikalpayati / kaḥ ko 'tra bhoḥ /",
  "GK20bhveni_u:2403": "*praviśya**",
  "GK20bhveni_u:2404": "&kañcukī&:",
  "GK20bhveni_u:2405": "ājñāpayatu devaḥ /",
  "GK20bhveni_u:2406": "&yudhiṣṭhiraḥ&:",
  "GK20bhveni_u:2407": "devasya devakīnandanasya bahumānādvatsasya me vijayamaṅgalāya pravartyantāṃ taducitāḥ samārambhāḥ /",
  "GK20bhveni_u:2408": "&kañcukī&:",
  "GK20bhveni_u:2409": "yadājñāpayati devaḥ /*sotsāhaṃ parikramya**",
  "GK20bhveni_u:2410_0": "bho bhoḥ saṃvidhātḥṇāṃ puraḥsarā yathāpradhānamantarveśmikā dauvārikāśca eṣa khalu",
  "GK20bhveni_u:2410_1": "bhujabalaparikṣepottīrṇakauravaparibhavasāgarasya nirvyūḍhadurvahapratijñābhārasya",
  "GK20bhveni_u:2410_2": "suyodhanānujaśatonmūlanaprabhañjanasya duḥśāsanoraḥsthalavidalananārasiṃhasya duryodhanorustambhabhaṅgaviniścitavijayasya",
  "GK20bhveni_u:2410_3": "balinaḥ prābhañjanervṛkodarasya snehapakṣapātinā manasā maṅgalāni kartumājñāpayati",
  "GK20bhveni_u:2410_4": "devo yudhiṣṭhiraḥ /*ākāśe**",
  "GK20bhveni_u:2411": "kiṃ brūtha / sarvato 'dhikataramapi pravṛttaṃ kiṃ nālokayasīti / sādhu putrakāḥ sādhu / anuktahitakāritā hi prakāśayati manogatāṃ svāmibhaktim /",
  "GK20bhveni_u:2412": "&yudhiṣṭhiraḥ&:",
  "GK20bhveni_u:2413": "ārya jayaṃdhara /",
  "GK20bhveni_u:2414": "&kañcukī&:",
  "GK20bhveni_u:2415": "ājñāpayatu devaḥ /",
  "GK20bhveni_u:2416": "&yudhiṣṭhiraḥ&:",
  "GK20bhveni_u:2417": "gaccha priyakhyāpakaṃ pāñcālakaṃ pāritoṣikeṇa paritoṣaya /",
  "GK20bhveni_u:2418": "&kañcukī&:",
  "GK20bhveni_u:2419": "yadājñāpayati devaḥ /*iti pāñcālakena saha niṣkrāntaḥ**",
  "GK20bhveni_u:2420": "&draupadī&:",
  "GK20bhveni_u:2421_0": "{Pkt_166}mahārāa kiṃṇimittaṃ uṇa ṇāhabhīmaseṇeṇa so durāāro bhaṇido / pañcāṇaṃ bi",
  "GK20bhveni_u:2421_1": "amhāṇaṃ majjhe jeṇa de roadi teṇa saha de saṃgāmo hodu tti / jai maddīsudāṇaṃ ekadareṇa",
  "GK20bhveni_u:2421_2": "saha saṃgāmo teṇa patthido bhave tado accāhidaṃ bhave /",
  "GK20bhveni_u:2422": "SktCh_166:",
  "GK20bhveni_u:2423_0": "mahārāja kiṃnimittaṃ punarnāthabhīmasenena sa durācāro bhaṇitaḥ / pañcānāmapyasmākaṃ",
  "GK20bhveni_u:2423_1": "madhye yena te rocate tena saha te saṃgrāmo bhavatviti / yadi mādrīsutayorekatareṇa",
  "GK20bhveni_u:2423_2": "saha saṃgrāmastena prārthito bhavettato 'tyāhitaṃ bhavet /",
  "GK20bhveni_u:2424": "&yudhiṣṭhiraḥ&:",
  "GK20bhveni_u:2425_0": "kṛṣṇe evaṃ manyate jarāsaṃdhaghātī / hatasakalasuhṛdbandhuvīrānujarājanyāsu kṛpakṛtavarmāśvatthāmaśeṣāsvekādaśasvakṣauhiṇīṣvabāndhavaḥ",
  "GK20bhveni_u:2425_1": "śarīramātravibhavaḥ kadācidutsṛṣṭanijābhimāno dhārtarāṣṭraḥ parityajedāyudhaṃ tapovanaṃ",
  "GK20bhveni_u:2425_2": "vā vrajetsaṃdhiṃ vā pitṛmukhena yāceta / evaṃ sati sudūramatikrāntaḥ pratijñābhāro",
  "GK20bhveni_u:2425_3": "bhavetsakalaripujayasyeti / samaraṃ pratipattuṃ pañcānāmapi pāṇḍavānāmekasyāpi naiva",
  "GK20bhveni_u:2425_4": "kṣamaḥ suyodhanaḥ / śaṅke cāhaṃ gadāyuddhaṃ vṛkodarasyaivānena / ayi sukṣatriye paśya /",
  "GK20bhveni_u:2426": "VERSE_6.13",
  "GK20bhveni_u:2427": "krodhodgūrṇagadasya nāsti sadṛśaḥ satyaṃ raṇe māruteḥ $ kauravye kṛtahastatā punariyaṃ deve yathā sīriṇi &",
  "GK20bhveni_u:2428": "svastyastūddhatadhārtarāṣṭranalinīnāgāya vatsāya me ē̃ śaṅke tasya suyodhanena samaraṃ naivetareṣāmaham // 6.13 //",
  "GK20bhveni_u:2429": "*nepathye**",
  "GK20bhveni_u:2430": "tṛṣito 'smi bhostṛṣito 'smi / saṃbhāvayatu kaścitsalilacchāyāsaṃpradānena mām /",
  "GK20bhveni_u:2431": "&yudhiṣṭhiraḥ&:",
  "GK20bhveni_u:2432": "*ākarṇya**",
  "GK20bhveni_u:2433": "kaḥ ko 'tra bhoḥ /",
  "GK20bhveni_u:2434": "*praviśya**",
  "GK20bhveni_u:2435": "&kañcukī&:",
  "GK20bhveni_u:2436": "ājñāpayatu devaḥ /",
  "GK20bhveni_u:2437": "&yudhiṣṭhiraḥ&:",
  "GK20bhveni_u:2438": "jñāyatāṃ kimetat /",
  "GK20bhveni_u:2439": "&kañcukī&:",
  "GK20bhveni_u:2440": "yadājñāpayati devaḥ /*iti niṣkramya punaḥ praviśya**",
  "GK20bhveni_u:2441": "deva kṣunmānatithirupasthitaḥ /",
  "GK20bhveni_u:2442": "&yudhiṣṭhiraḥ&:",
  "GK20bhveni_u:2443": "śīghraṃ praveśaya /",
  "GK20bhveni_u:2444": "&kañcukī&:",
  "GK20bhveni_u:2445": "yadājñāpayati devaḥ /*iti niṣkrāntaḥ**",
  "GK20bhveni_u:2446": "*tataḥ praviśati muniveṣadhārī cārvāko nāma rākṣasaḥ**",
  "GK20bhveni_u:2447": "&rākṣasaḥ&:",
  "GK20bhveni_u:2448": "*ātmagatam**",
  "GK20bhveni_u:2449": "eṣo 'smi cārvāko nāma rākṣasaḥ / suyodhanasya mitraṃ pāṇḍavānvañcayituṃ bhramāmi /*prakāśam**",
  "GK20bhveni_u:2450": "tṛṣito 'smi / saṃbhāvayatu māṃ kaścijjalacchāyāpradānena /*iti rājñaḥ samīpamupasarpati**",
  "GK20bhveni_u:2451": "*sarva uttiṣṭhanti**",
  "GK20bhveni_u:2452": "&yudhiṣṭhiraḥ&:",
  "GK20bhveni_u:2453": "mune abhivādaye /",
  "GK20bhveni_u:2454": "&rākṣasaḥ&:",
  "GK20bhveni_u:2455": "akālo 'yaṃ samudācārasya / jalapradānena saṃbhāvayatu mām /",
  "GK20bhveni_u:2456": "&yudhiṣṭhiraḥ&:",
  "GK20bhveni_u:2457": "mune idamāsanam / upaviśyatām /",
  "GK20bhveni_u:2458": "&rākṣasaḥ&:",
  "GK20bhveni_u:2459": "*upaviśya**",
  "GK20bhveni_u:2460": "nanu bhavatāpi kriyatāmāsanaparigrahaḥ /",
  "GK20bhveni_u:2461": "&yudhiṣṭhiraḥ&:",
  "GK20bhveni_u:2462": "*upaviśya**",
  "GK20bhveni_u:2463": "kaḥ ko 'tra bhoḥ / salilamupanaya /",
  "GK20bhveni_u:2464": "*praviśya gṛhītabhṛṅgāraḥ**",
  "GK20bhveni_u:2465": "&kañcukī&:",
  "GK20bhveni_u:2466": "*upasṛtya**",
  "GK20bhveni_u:2467": "mahārāja śiśirasurabhisalilasaṃpūrṇo 'yaṃ bhṛṅgāraḥ pānabhājanaṃ cedam /",
  "GK20bhveni_u:2468": "&yudhiṣṭhiraḥ&:",
  "GK20bhveni_u:2469": "mune nirvartyatāmudanyāpratikāraḥ /",
  "GK20bhveni_u:2470": "&rākṣasaḥ&:",
  "GK20bhveni_u:2471": "*pādau prakṣalyopaspṛśanvicintya**",
  "GK20bhveni_u:2472": "bhoḥ kṣatriyastvamiti manye /",
  "GK20bhveni_u:2473": "&yudhiṣṭhiraḥ&:",
  "GK20bhveni_u:2474": "samyagvedī bhavān / kṣatriya evāsmi /",
  "GK20bhveni_u:2475": "&rākṣasaḥ&:",
  "GK20bhveni_u:2476": "sulabhaśca svajanavināśaḥ saṃgrāmeṣu pratidinamato nādeyaṃ bhavadbhyo jalādikam / bhavatu / chāyayaivānayā sarasvatīśiśirataraṃgaspṛśā marutā cānena vigataklamo bhaviṣyāmi /",
  "GK20bhveni_u:2477": "&draupadī&:",
  "GK20bhveni_u:2478": "{Pkt_167}buddhimadie vīehi mahessiṃ imiṇā tālavinteṇa /",
  "GK20bhveni_u:2479": "SktCh_167: buddhimatike vījaya maharṣimanena tālavṛntena /",
  "GK20bhveni_u:2480": "*ceṭī tathā karoti**",
  "GK20bhveni_u:2481": "&rākṣasaḥ&:",
  "GK20bhveni_u:2482": "bhavati anucito 'yamasmāsu samudācāraḥ /",
  "GK20bhveni_u:2483": "&yudhiṣṭhiraḥ&:",
  "GK20bhveni_u:2484": "mune kathaya kathamevaṃ bhavānpariśrāntaḥ /",
  "GK20bhveni_u:2485": "&rākṣasaḥ&:",
  "GK20bhveni_u:2486_0": "munijanasulabhena kautūhalena tatrabhavatāṃ mahākṣatriyāṇāṃ dvandvayuddhamavalokayituṃ",
  "GK20bhveni_u:2486_1": "paryaṭāmi samantapañcakam / adya tu balavattayā śaradātapasyāparyāptamevāvalokya",
  "GK20bhveni_u:2486_2": "gadāyuddhamarjunasuyodhanayorāgato 'smi /",
  "GK20bhveni_u:2487": "*sarve viṣādaṃ nāṭayanti**",
  "GK20bhveni_u:2488": "&kañcukī&:",
  "GK20bhveni_u:2489": "mune na khalvevam / bhīmasuyodhanayoriti kathaya /",
  "GK20bhveni_u:2490": "&rākṣasaḥ&:",
  "GK20bhveni_u:2491": "āḥ aviditavṛttānta eva kathaṃ māmākṣipasi /",
  "GK20bhveni_u:2492": "&yudhiṣṭhiraḥ&:",
  "GK20bhveni_u:2493": "maharṣe kathaya kathaya /",
  "GK20bhveni_u:2494": "&rākṣasaḥ&:",
  "GK20bhveni_u:2495": "kṣaṇamātraṃ viśramya sarvaṃ kathayāmi bhavato na punarasya vṛddhasya /",
  "GK20bhveni_u:2496": "&yudhiṣṭhiraḥ&:",
  "GK20bhveni_u:2497": "kathaya kimarjunasuyodhanayoriti /",
  "GK20bhveni_u:2498": "&rākṣasaḥ&:",
  "GK20bhveni_u:2499": "nanu pūrvameva kathitaṃ mayā pravṛttaṃ gadāyuddhamiti /",
  "GK20bhveni_u:2500": "&yudhiṣṭhiraḥ&:",
  "GK20bhveni_u:2501": "na bhīmasuyodhanayoriti /",
  "GK20bhveni_u:2502": "&rākṣasaḥ&:",
  "GK20bhveni_u:2503": "vṛttaṃ tat /",
  "GK20bhveni_u:2504": "*yudhiṣṭhiro draupadī ca mohamupagatau**",
  "GK20bhveni_u:2505": "&kañcukī&:",
  "GK20bhveni_u:2506": "*salilenāsicya**",
  "GK20bhveni_u:2507": "samāśvasitu devo devī ca /",
  "GK20bhveni_u:2508": "&ceṭī&:",
  "GK20bhveni_u:2509": "{Pkt_168}samassasidu samassasidu devī /",
  "GK20bhveni_u:2510": "SktCh_168: samāśvasitu samāśvasitu devī /",
  "GK20bhveni_u:2511": "*ubhau saṃjñāṃ labhete**",
  "GK20bhveni_u:2512": "&yudhiṣṭhiraḥ&:",
  "GK20bhveni_u:2513": "kiṃ kathayasi mune vṛttaṃ bhīmasuyodhanayorgadāyuddhamiti /",
  "GK20bhveni_u:2514": "&draupadī&:",
  "GK20bhveni_u:2515": "{Pkt_169}bhaavaṃ kahehi kahehi kiṃ vuttaṃ tti /",
  "GK20bhveni_u:2516": "SktCh_169: bhagavankathaya kathaya kiṃ vṛttamiti /",
  "GK20bhveni_u:2517": "&rākṣasaḥ&:",
  "GK20bhveni_u:2518": "kañcukinkau punaretau /",
  "GK20bhveni_u:2519": "&kañcukī&:",
  "GK20bhveni_u:2520": "brahmanneṣa devo yudhiṣṭhira iyamapi pāñcālarājatanayā /",
  "GK20bhveni_u:2521": "&rākṣasaḥ&:",
  "GK20bhveni_u:2522": "āḥ dāruṇamupakrāntaṃ mayā nṛśaṃsena /",
  "GK20bhveni_u:2523": "&draupadī&:",
  "GK20bhveni_u:2524": "{Pkt_170}hā ṇāha bhīmaseṇa /*iti mohamupagatā**",
  "GK20bhveni_u:2525": "SktCh_170: hā nātha bhīmasena /",
  "GK20bhveni_u:2526": "&kañcukī&:",
  "GK20bhveni_u:2527": "kiṃ nāma kathitam /",
  "GK20bhveni_u:2528": "&ceṭī&:",
  "GK20bhveni_u:2529": "{Pkt_171}samassasidu samassasidu devī /",
  "GK20bhveni_u:2530": "SktCh_171: samāśvasitu samāśvasitu devī /",
  "GK20bhveni_u:2531": "&yudhiṣṭhiraḥ&:",
  "GK20bhveni_u:2532": "*sāsram**",
  "GK20bhveni_u:2533": "brahman",
  "GK20bhveni_u:2534": "VERSE_6.14",
  "GK20bhveni_u:2535": "pade saṃdigdha evāsminduḥkhamāste yudhiṣṭhiraḥ /",
  "GK20bhveni_u:2536": "vatsasya niścite tattve prāṇatyāgādayaṃ sukhī // 6.14 //",
  "GK20bhveni_u:2537": "&rākṣasaḥ&:",
  "GK20bhveni_u:2538": "*sānandamātmagatam**",
  "GK20bhveni_u:2539": "atraiva me yatnaḥ /*prakāśam**",
  "GK20bhveni_u:2540": "yadi tvavaśyaṃ kathanīyaṃ tadā saṃkṣepataḥ kathayāmi / na yuktaṃ bandhuvyasanaṃ vistareṇāvedayitum /",
  "GK20bhveni_u:2541": "&yudhiṣṭhiraḥ&:",
  "GK20bhveni_u:2542": "*aśrūṇi muñcan**",
  "GK20bhveni_u:2543": "VERSE_6.15",
  "GK20bhveni_u:2544": "sarvathā kathaya brahmansaṃkṣepādvistareṇa vā /",
  "GK20bhveni_u:2545": "vatsasya kimapi śrotumeṣa dattaḥ kṣaṇo mayā // 6.15 //",
  "GK20bhveni_u:2546": "&rākṣasaḥ&:",
  "GK20bhveni_u:2547": "śrūyatām /",
  "GK20bhveni_u:2548": "VERSE_6.16",
  "GK20bhveni_u:2549": "tasminkauravabhīmayorgurugadāghoradhvanau saṃyuge",
  "GK20bhveni_u:2550": "&draupadī&:",
  "GK20bhveni_u:2551": "{Pkt_172}*sahasotthāya**",
  "GK20bhveni_u:2552": "tado tado /",
  "GK20bhveni_u:2553": "SktCh_172: tatastataḥ /",
  "GK20bhveni_u:2554": "&rākṣasaḥ&:",
  "GK20bhveni_u:2555": "*svagatam**",
  "GK20bhveni_u:2556": "kathaṃ punaranayorlabdhasaṃjñatāmapanayāmi /",
  "GK20bhveni_u:2557": "VERSE_6.16",
  "GK20bhveni_u:2558": "sīrī satvaramāgataściramabhūttasyāgrataḥ saṃgaraḥ /",
  "GK20bhveni_u:2559": "ālambya priyaśiṣyatāṃ tu halinā saṃjñā rahasyāhitā $ yāmāsādya kurūttamaḥ pratikṛtiṃ duḥśāsanārau gataḥ // 6.16 //",
  "GK20bhveni_u:2560": "&yudhiṣṭhiraḥ&:",
  "GK20bhveni_u:2561": "hā vatsa vṛkodara /*iti mohamupagataḥ**",
  "GK20bhveni_u:2562": "&draupadī&:",
  "GK20bhveni_u:2563": "{Pkt_173}hā ṇāha bhīmaseṇa hā maha paribhavapaḍiārapariccattajīvia jaḍāsurabaahiḍimbakimmīrakīcaajarāsaṃdhaṇisūdaṇa soandhiāharaṇacāḍuāra dehi me paḍivaaṇaṃ /*iti mohamupagatā**",
  "GK20bhveni_u:2564": "SktCh_173:",
  "GK20bhveni_u:2565": "hā nātha bhīmasena hā mama paribhavapratīkāraparityaktajīvita jaṭāsurabakahiḍimbakirmīrakīcakajarāsaṃdhaniṣūdana saugandhikāharaṇacāṭukāra dehi me prativacanam /",
  "GK20bhveni_u:2566": "&kañcukī&:",
  "GK20bhveni_u:2567": "*sāsram**",
  "GK20bhveni_u:2568": "hā kumāra bhīmasena dhārtarāṣṭrakulakamalinīprāleyavarṣa /*sasaṃbhramam**",
  "GK20bhveni_u:2569": "samāśvasitu mahārājaḥ / bhadre samāśvāsaya svāminīm / maharṣe tvamapi tāvadāśvāsaya mahārājam /",
  "GK20bhveni_u:2570": "&rākṣasaḥ&:",
  "GK20bhveni_u:2571": "*svagatam**",
  "GK20bhveni_u:2572": "āśvāsayāmi prāṇānparityājayitum /*prakāśam**",
  "GK20bhveni_u:2573": "bho bhīmāgraja kṣaṇamekamādhīyatāṃ samāśvāsaḥ / kathāśeṣo 'sti /",
  "GK20bhveni_u:2574": "&yudhiṣṭhiraḥ&:",
  "GK20bhveni_u:2575": "*samāśvasya**",
  "GK20bhveni_u:2576": "maharṣe kimasti kathāśeṣaḥ /",
  "GK20bhveni_u:2577": "&draupadī&:",
  "GK20bhveni_u:2578": "{Pkt_174}*pratibudhya sabhayam**",
  "GK20bhveni_u:2579": "bhaavaṃ kadhehi kīdiso kadhāseso tti /",
  "GK20bhveni_u:2580": "SktCh_174: bhagavankathaya kīdṛśaḥ kathāśeṣa iti /",
  "GK20bhveni_u:2581": "&kañcukī&:",
  "GK20bhveni_u:2582": "kathaya kathaya /",
  "GK20bhveni_u:2583": "&rākṣasaḥ&:",
  "GK20bhveni_u:2584_0": "tataśca hate tasminsukṣatriye vīrasulabhāṃ gatimupagate samagrasaṃgalitaṃ bhrātṛvadhaśokajaṃ",
  "GK20bhveni_u:2584_1": "bāṣpaṃ pramṛjya bhrātṛvadhaśokādapahāya gāṇḍīvaṃ pratyagrakṣatajacchaṭācarcitāṃ tāmeva",
  "GK20bhveni_u:2584_2": "gadāṃ bhrātṛhastādākṛṣya nivāryamāṇo 'pi saṃdhitsunā vāsudevenāgacchāgaccheti sopahāsaṃ",
  "GK20bhveni_u:2584_3": "bhramitagadājhaṃkāramūrcchitagambhīravacanadhvanināhūyamānaḥ kauravarājena tṛtīyo",
  "GK20bhveni_u:2584_4": "'nujaste kirīṭī yoddhumārabdhaḥ / akṛtinastasya gadāghātānnidhanamutprekṣamāṇena",
  "GK20bhveni_u:2584_5": "kāmapālenārjunapakṣapātī devakīsūnuratiprayatnātsvarathamāropya dvārakāṃ nītaḥ /",
  "GK20bhveni_u:2585": "&yudhiṣṭhiraḥ&:",
  "GK20bhveni_u:2586": "sādhu bho arjuna tadaiva pratipannā vṛkodarapadavī gāṇḍīvaṃ parityajatā / ahaṃ punaḥ kenopāyena prāṇāpagamamahotsavamutsahiṣye /",
  "GK20bhveni_u:2587": "&draupadī&:",
  "GK20bhveni_u:2588": "{Pkt_175}hā ṇāha bhīmasaṇa ṇa juttaṃ dāṇiṃ de kaṇīasaṃ bhādaraṃ asikkhidaṃ gadāe dāruṇassa sattuṇo ahimuhaṃ gacchantaṃ ubekkhiduṃ /*mohamupagatā**",
  "GK20bhveni_u:2589": "SktCh_175:",
  "GK20bhveni_u:2590": "hā nātha bhīmasena na yuktamidānīṃ te kanīyāṃsaṃ bhrātaramaśikṣitaṃ gadāyāṃ dāruṇasya śatrorabhimukhaṃ gacchantamupekṣitum /",
  "GK20bhveni_u:2591": "&rākṣasaḥ&:",
  "GK20bhveni_u:2592": "tataścāham",
  "GK20bhveni_u:2593": "&yudhiṣṭhiraḥ&:",
  "GK20bhveni_u:2594_0": "bhavatu mune kimataḥ paraṃ śrutena / hā tāta bhīmasena kāntāravyasanabāndhava hā",
  "GK20bhveni_u:2594_1": "maccharīrasthitivicchedakātara jatugṛhavipatsamudrataraṇayānapātra hā kirmīrahiḍimbāsurajarāsaṃdhavijayaikamalla",
  "GK20bhveni_u:2594_2": "hā kīcakasuyodhanānujakamalinīkuñjara hā dyūtapaṇapraṇayinhā madājñāsaṃpādaka hā kauravavanadāvānala",
  "GK20bhveni_u:2595": "VERSE_6.17",
  "GK20bhveni_u:2596": "nirlajjasya durodaravyasanino vatsa tvayā sā tadā $ bhaktyā me samadadvipāyutabalenāṅgīkṛtā dāsatā &",
  "GK20bhveni_u:2597": "kiṃ nāmāpakṛtaṃ mayādhikamatastvayyadya yadgamyate ē̃ tyaktvā nātha sabāndhavaṃ sapadi māṃ prītiḥ kva te sādhunā // 6.17 //",
  "GK20bhveni_u:2598": "&draupadī&:",
  "GK20bhveni_u:2599": "{Pkt_176}*saṃjñāmupalabhyotthāya ca**",
  "GK20bhveni_u:2600": "mahārāa kiṃ edaṃ vaṭṭai /",
  "GK20bhveni_u:2601": "SktCh_176: mahārāja kimetadvartate /",
  "GK20bhveni_u:2602": "&yudhiṣṭhiraḥ&:",
  "GK20bhveni_u:2603": "kṛṣṇe kimanyat /",
  "GK20bhveni_u:2604": "VERSE_6.18",
  "GK20bhveni_u:2605": "sa kīcakaniṣūdano bakahiḍimbakirmīrahā $ madāndhamagadhādhipadviradasaṃdhibhedāśaniḥ &",
  "GK20bhveni_u:2606": "gadāparighaśobhinā bhujayugena tenānvitaḥ ē̃ priyastava mamānujo 'rjunagururgato 'staṃ kila // 6.18 //",
  "GK20bhveni_u:2607": "&draupadī&:",
  "GK20bhveni_u:2608": "{Pkt_177}ṇāha bhīmaseṇa tue kila me kesā saṃamidavvā / ṇa juttaṃ vīrassa khattiassa paḍiṇṇādaṃ siḍhileduṃ / tā paḍibālehi maṃ jāva ubasappāmi /*punarmohamupagatā**",
  "GK20bhveni_u:2609": "SktCh_177:",
  "GK20bhveni_u:2610": "nātha bhīmasena tvayā kila me keśāḥ saṃyamitavyāḥ / na yuktaṃ vīrasya kṣatriyasya pratijñātaṃ śithilayitum / tatpratipālaya māṃ yāvadupasarpāmi /",
  "GK20bhveni_u:2611": "&yudhiṣṭhiraḥ&:",
  "GK20bhveni_u:2612": "*ākāśe**",
  "GK20bhveni_u:2613_0": "amba pṛthe śruto 'yaṃ tava putrasya samudācāraḥ / māmekamanāthaṃ vilapantamutsṛjya",
  "GK20bhveni_u:2613_1": "kvāpi gataḥ / tāta jarāsaṃdhaśatro kiṃ nāma vaiparītyametāvatā kālenālpāyuṣi tvayi",
  "GK20bhveni_u:2613_2": "samālokitaṃ janena / atha vā mayaiva bahūpalabdham /",
  "GK20bhveni_u:2614": "VERSE_6.19",
  "GK20bhveni_u:2615": "dattvā me karadīkṛtākhilanṛpāṃ yanmedinīṃ lajjase $ dyūte yacca paṇīkṛto 'pi hi mayā na krudhyasi prīyase &",
  "GK20bhveni_u:2616": "sthityarthaṃ mama matsyarājabhavane prāpto 'si yatsūdatāṃ ē̃ vatsaitāni vinaśvarasya sahasā dṛṣṭāni cihnāni // 6.19 //",
  "GK20bhveni_u:2617": "mune kiṃ kathayasi /*tasminkauravabhīmayorityādi paṭhati**",
  "GK20bhveni_u:2618": "&rākṣasaḥ&:",
  "GK20bhveni_u:2619": "evametat /",
  "GK20bhveni_u:2620": "&yudhiṣṭhiraḥ&:",
  "GK20bhveni_u:2621": "dhigasmadbhāgadheyāni / bhagavankāmapāla kṛṣṇāgraja subhadrābhrātaḥ",
  "GK20bhveni_u:2622": "VERSE_6.20",
  "GK20bhveni_u:2623": "jñātiprītirmanasi na kṛtā kṣatriyāṇāṃ na dharmo $ rūḍhaṃ sakhyaṃ tadapi gaṇitaṃ nānujasyārjunena &",
  "GK20bhveni_u:2624": "tulyaḥ kāmaṃ bhavatu bhavataḥ śiṣyayoḥ snehabandhaḥ ē̃ ko 'yaṃ panthā yadasi vimukho mandabhāgye mayīttham // 6.20 //",
  "GK20bhveni_u:2625": "*draupadīmupagamya**",
  "GK20bhveni_u:2626": "ayi pāñcāli uttiṣṭha / samānaduḥkhāvevāvāṃ bhavāvaḥ / mūrcchayā kiṃ māmevamatisaṃdhatse /",
  "GK20bhveni_u:2627": "&draupadī&:",
  "GK20bhveni_u:2628": "{Pkt_178}*labdhasaṃjñā**",
  "GK20bhveni_u:2629": "bandhedu ṇāho dujjohaṇarudhilāddeṇa hattheṇa dussāsaṇamukkaṃ me kesahatthaṃ / hañje buddhimadie tava paccakkhaṃ evva ṇāheṇa paḍiṇṇādaṃ /*kañcukinamupetya**",
  "GK20bhveni_u:2630_0": "ajja kiṃ saṃdiṭṭhaṃ dāva me deveṇa devaīṇandaṇeṇa puṇo bi kesaraaṇā ārambhīadu tti /",
  "GK20bhveni_u:2630_1": "tā ubaṇehi me pupphadāmāiṃ / viraehi dāva kavariṃ / karehi bhaavado ṇārāaṇassa vaaṇaṃ /",
  "GK20bhveni_u:2630_2": "ṇa hu so alīaṃ saṃdisadi / aha vā kiṃ mae saṃtattāe bhaṇidaṃ / aciragadaṃ ajjauttaṃ",
  "GK20bhveni_u:2630_3": "aṇugamissaṃ /*yudhiṣṭhiramupagamya**",
  "GK20bhveni_u:2631": "mahārāa ādībaa me cidaṃ / tumaṃ bi khattadhammaṃ aṇuvaṭṭanto evva ṇāhassa jīviaharassa ahimuho hohi /",
  "GK20bhveni_u:2632": "SktCh_178:",
  "GK20bhveni_u:2633_0": "badhnātu nātho duryodhanarudhirārdreṇa hastena duḥśāsanamuktaṃ me keśahastam / hañje",
  "GK20bhveni_u:2633_1": "buddhimatike tava pratyakṣameva nāthena pratijñātam / ārya kiṃ saṃdiṣṭaṃ tāvanme",
  "GK20bhveni_u:2633_2": "devena devakīnandanena punarapi keśaracanārabhyatāmiti / tadupanaya me puṣpadāmāni /",
  "GK20bhveni_u:2633_3": "viracaya tāvatkabarīm / kuru bhagavato nārāyaṇasya vacanam / na khalu so 'līkaṃ saṃdiśati /",
  "GK20bhveni_u:2633_4": "atha vā kiṃ mayā saṃtaptayā bhaṇitam / aciragatamāryaputramanugamiṣyāmi / mahārāja",
  "GK20bhveni_u:2633_5": "ādīpaya me citām / tvamapi kṣatradharmamanuvartamāna eva nāthasya jīvitaharasyābhimukho bhava /",
  "GK20bhveni_u:2634": "&yudhiṣṭhiraḥ&:",
  "GK20bhveni_u:2635": "yuktamāha pāñcālī / kañcukinkriyatāmiyaṃ tapasvinī citāsaṃvibhāgena sahyavedanā / mamāpi sajjaṃ dhanurupanaya / alamatha vā dhanuṣā /",
  "GK20bhveni_u:2636": "VERSE_6.21",
  "GK20bhveni_u:2637": "tasyaiva deharudhirokṣitapāṭalāṅgī- $ mādāya saṃyati gadāmapavidhya cāpam &",
  "GK20bhveni_u:2638": "bhrātṛpriyeṇa kṛtamadya yadarjunena ē̃ śreyo mamāpi hi tadeva kṛtaṃ jayena // 6.21 //",
  "GK20bhveni_u:2639": "&rākṣasaḥ&:",
  "GK20bhveni_u:2640": "rājanripujayavimukhaṃ te yadi cetastadā yatra tatra vā prāṇatyāgaṃ kuru / vṛthā tatra gamanam /",
  "GK20bhveni_u:2641": "&kañcukī&:",
  "GK20bhveni_u:2642": "dhiṅmune rākṣasasadṛśaṃ hṛdayaṃ bhavataḥ /",
  "GK20bhveni_u:2643": "&rākṣasaḥ&:",
  "GK20bhveni_u:2644": "*sabhayaṃ svagatam**",
  "GK20bhveni_u:2645": "kiṃ jñāto 'hamanena /*prakāśam**",
  "GK20bhveni_u:2646_0": "bhoḥ kañcukintayorgadayā khalu yuddhaṃ pravṛttamarjunaduryodhanayoḥ / jānāmi ca tayorgadāyāṃ",
  "GK20bhveni_u:2646_1": "bhujasāram / duḥkhitasya punarasya rājarṣeraparamaniṣṭaśravaṇaṃ pariharannevaṃ bravīmi /",
  "GK20bhveni_u:2647": "&yudhiṣṭhiraḥ&:",
  "GK20bhveni_u:2648": "*bāṣpaṃ visṛjan**",
  "GK20bhveni_u:2649": "sādhu maharṣe sādhu / susnigdhamabhihitam /",
  "GK20bhveni_u:2650": "&kañcukī&:",
  "GK20bhveni_u:2651": "mahārāja kiṃ nāma śokāndhatayā devena devakalpenāpi prākṛteneva tyajate kṣātradharmaḥ /",
  "GK20bhveni_u:2652": "&yudhiṣṭhiraḥ&:",
  "GK20bhveni_u:2653": "ārya jayaṃdhara",
  "GK20bhveni_u:2654": "VERSE_6.22",
  "GK20bhveni_u:2655": "śakṣyāmi no parighapīvarabāhudaṇḍau $ vitteśaśakrapuradarśitavīryasārau &",
  "GK20bhveni_u:2656": "bhīmārjunau kṣititale praviceṣṭamānau ē̃ draṣṭuṃ tayośca nidhanena ripuṃ kṛtārtham // 6.22 //",
  "GK20bhveni_u:2657": "ayi pāñcālarājatanaye maddurnayaprāptaśocyadaśe yathā saṃdīpyate pāvakastathā sahitāveva bandhujanaṃ saṃbhāvayāvaḥ /",
  "GK20bhveni_u:2658": "&draupadī&:",
  "GK20bhveni_u:2659": "{Pkt_179}ajja karehi dārusaṃcaaṃ / pajjalīadu aggī / tuvaradi me hiaaṃ ṇāhaṃ pekkhiduṃ /*sarvato dṛṣṭvā**",
  "GK20bhveni_u:2660": "kahaṃ ṇa ko bi mahārāassa vaaṇaṃ karedi / hā ṇāha bhīmaseṇa taṃ evva edaṃ rāaulaṃ tue virahidaṃ pariaṇo vi saṃpadaṃ pariharadi /",
  "GK20bhveni_u:2661": "SktCh_179:",
  "GK20bhveni_u:2662_0": "ārya kuru dārusaṃcayam / prajvālyatāmagniḥ / tvarate me hṛdayaṃ nāthaṃ prekṣitum /",
  "GK20bhveni_u:2662_1": "kathaṃ na ko 'pi mahārājasya vacanaṃ karoti / hā nātha bhīmasena tadevedaṃ rājakulaṃ",
  "GK20bhveni_u:2662_2": "tvayā virahitaṃ parijano 'pi sāṃprataṃ pariharati /",
  "GK20bhveni_u:2663": "&rākṣasaḥ&:",
  "GK20bhveni_u:2664": "sadṛśamidaṃ bharatakulavadhūnāṃ patyuranusaraṇam /",
  "GK20bhveni_u:2665": "&yudhiṣṭhiraḥ&:",
  "GK20bhveni_u:2666": "maharṣe na kaścicchṛṇoti tāvadāvayorvacanam / tadindhanapradānena prasādaḥ kriyatām /",
  "GK20bhveni_u:2667": "&rākṣasaḥ&:",
  "GK20bhveni_u:2668": "munijanaviruddhamidam /*svagatam**",
  "GK20bhveni_u:2669": "pūrṇo me manorathaḥ / yāvadanupalakṣitaḥ samindhayāmi vahnim /*prakāśam**",
  "GK20bhveni_u:2670": "rājanna śaknumo vayamiha sthātum /*iti niṣkrāntaḥ**",
  "GK20bhveni_u:2671": "&yudhiṣṭhiraḥ&:",
  "GK20bhveni_u:2672": "kṛṣṇe na kaścidasmadvacanaṃ karoti / bhavatu / svayamevāhaṃ dārusaṃcayaṃ kṛtvā citāmādīpayāmi /",
  "GK20bhveni_u:2673": "&draupadī&:",
  "GK20bhveni_u:2674": "{Pkt_180}tuvaradu tuvaradu mahārāo /",
  "GK20bhveni_u:2675": "SktCh_180: tvaratāṃ tvaratāṃ mahārājaḥ /",
  "GK20bhveni_u:2676": "*nepathye kalakalaḥ**",
  "GK20bhveni_u:2677": "&draupadī&:",
  "GK20bhveni_u:2678": "{Pkt_181}*sabhayamākarṇya**",
  "GK20bhveni_u:2679": "mahārāa kassa bi eso baladappidassa visamo saṅkhaṇigghoso suṇīadi / abaraṃ bi appiaṃ suṇiduṃ atthi ṇibbandho tado vilambīadi /",
  "GK20bhveni_u:2680": "SktCh_181:",
  "GK20bhveni_u:2681": "mahārāja kasyāpyeṣa baladarpitasya viṣamaḥ śaṅkhanirghoṣaḥ śrūyate / aparamapyapriyaṃ śrotumasti nirbandhastato vilambyate /",
  "GK20bhveni_u:2682": "&yudhiṣṭhiraḥ&:",
  "GK20bhveni_u:2683": "na khalu vilambyate / uttiṣṭha /*iti sarve parikrāmanti**",
  "GK20bhveni_u:2684": "ayi pāñcāli ambāyāḥ sapatnījanasya ca kiṃcitsaṃdiśya nivartaya parijanam /",
  "GK20bhveni_u:2685": "&draupadī&:",
  "GK20bhveni_u:2686": "{Pkt_182}mahārāa ambāe evvaṃ saṃdisissaṃ / jo so baahiḍimbakimmīrajaḍāsurajarāsaṃdhavijaamallo de majjhamaputto so mama hadāsāe pakkhabādeṇa paraloaṃ gado tti /",
  "GK20bhveni_u:2687": "SktCh_182:",
  "GK20bhveni_u:2688": "mahārāja ambāyā evaṃ saṃdekṣyāmi / yaḥ sa bakahiḍimbakirmīrajaṭāsurajarāsaṃdhavijayamallaste madhyamaputraḥ sa mama hatāśāyāḥ pakṣapātena paralokaṃ gata iti /",
  "GK20bhveni_u:2689": "&yudhiṣṭhiraḥ&:",
  "GK20bhveni_u:2690": "bhadre buddhimatike ucyatāmasmadvacanādambā /",
  "GK20bhveni_u:2691": "VERSE_6.23",
  "GK20bhveni_u:2692": "yenāsi tatra jatuveśmani dīpyamāne $ nirvāhitā saha sutairbhujayorbalena &",
  "GK20bhveni_u:2693": "tasya priyasya balinastanayasya pāpa- ē̃ mākhyāmi te 'mba kathayetkathamīdṛganyaḥ // 6.23 //",
  "GK20bhveni_u:2694_0": "ārya jayaṃdhara tvayāpi sahadevasakāśaṃ gantavyam / vaktavyaśca tatrabhavānpāṇḍukulabṛhaspatirmādreyaḥ",
  "GK20bhveni_u:2694_1": "kanīyānasmākam / sakalakurukulakamalākaradāvānalo yudhiṣṭhiraḥ paralokamabhiprasthitaḥ",
  "GK20bhveni_u:2694_2": "priyānujamapratikūlaṃ satatamāśaṃsanīyamasaṃmūḍhaṃ vyasane 'bhyudaye ca dhṛtimantaṃ",
  "GK20bhveni_u:2694_3": "bhavantamaviralamāliṅgya śirasi cāghrāyedaṃ prārthayate /",
  "GK20bhveni_u:2695": "VERSE_6.24",
  "GK20bhveni_u:2696": "mama hi vayasā dūreṇālpaḥ śrutena samo bhavā- $ nsahajakṛtayā buddhyā jyeṣṭho manīṣitayā guruḥ &",
  "GK20bhveni_u:2697": "śirasi mukulau pāṇī kṛtvā bhavantamato 'rthaye ē̃ mayi viralatāṃ neyaḥ snehaḥ piturbhava vāridaḥ // 6.24 //",
  "GK20bhveni_u:2698": "api ca bālye saṃvardhitasya nityābhimānino 'smatsadṛśahṛdayasārasyāpi nakulasya mamājñayā vacane sthātavyam / taducyatāṃ nakulaḥ / nānugantavyāsmatpadavī / tvayā hi vatsa",
  "GK20bhveni_u:2699": "VERSE_6.25",
  "GK20bhveni_u:2700": "vismṛtyāsmānśrutiviśadayā prajñayā sānujena $ piṇḍānpāṇḍorudakapṛṣatānaśrugarbhānpradātum &",
  "GK20bhveni_u:2701": "dāyādānāmapi tu bhavane yādavānāṃ kule vā ē̃ kāntāre vā kṛtavasatinā rakṣaṇīyaṃ śarīram // 6.25 //",
  "GK20bhveni_u:2702": "gaccha jayaṃdhara asmaccharīraspṛṣṭikayā śāpitena bhavatākālahīnamidamavaśyamāvedanīyam /",
  "GK20bhveni_u:2703": "&draupadī&:",
  "GK20bhveni_u:2704_0": "{Pkt_183}halā buddhimadie bhaṇāhi mama vaaṇeṇa piasahiṃ subhaddaṃ / ajja vacchāe",
  "GK20bhveni_u:2704_1": "uttarāe cauttho māso paḍibaṇṇassa gabbhassa / tumaṃ evva edaṃ kulapaḍiṭṭhābaaṃ sāvahāṇaṃ",
  "GK20bhveni_u:2704_2": "rakkha / kadā bi ido paraloagadassa sasuraulassa amhāṇaṃ bi salilabindudo bhavissadi tti /",
  "GK20bhveni_u:2705": "SktCh_183:",
  "GK20bhveni_u:2706_0": "halā buddhimatike bhaṇa mama vacanena priyasakhīṃ subhadrām / adya vatsāyā uttarāyāścaturtho",
  "GK20bhveni_u:2706_1": "māsaḥ pratipannasya garbhasya / tvamevaitaṃ kulapratiṣṭhāpakaṃ sāvadhānaṃ rakṣa /",
  "GK20bhveni_u:2706_2": "kadāpītaḥ paralokagatasya śvaśurakulasyāsmākamapi salilabindudo bhaviṣyatīti /",
  "GK20bhveni_u:2707": "&yudhiṣṭhiraḥ&:",
  "GK20bhveni_u:2708": "*sāsram**",
  "GK20bhveni_u:2709": "bhoḥ kaṣṭam /",
  "GK20bhveni_u:2710": "VERSE_6.26",
  "GK20bhveni_u:2711": "śākhārodhasthagitavasudhāmaṇḍale maṇḍitāśe $ pīnaskandhe susadṛśamahāmūlaparyantabandhe &",
  "GK20bhveni_u:2712": "dagdhe daivātsumahati tarau tasya sūkṣmāṅkure 'smi- ē̃ nnāśābandhaṃ kamapi kurute chāyayārthī jano 'yam // 6.26 //",
  "GK20bhveni_u:2713": "sādhu / idānīmadhyavasitaṃ karaṇīyam /*kañcukinamavalokya**",
  "GK20bhveni_u:2714": "ārya jayaṃdhara svaśarīreṇa śāpito 'si tathāpi na gamyate /",
  "GK20bhveni_u:2715": "&kañcukī&:",
  "GK20bhveni_u:2716": "*sākrandam**",
  "GK20bhveni_u:2717": "hā deva pāṇḍo tava sutānāmajātaśatrubhīmārjunanakulasahadevānāmayaṃ dāruṇaḥ pariṇāmaḥ / hā devi kunti bhojarājabhavanapatāke",
  "GK20bhveni_u:2718": "VERSE_6.27",
  "GK20bhveni_u:2719": "bhrātuste tanayena śauriguruṇā śyālena gāṇḍīvina- $ stasyaivākhiladhārtarāṣṭranalinīvyālolane dantinaḥ &",
  "GK20bhveni_u:2720": "ācāryeṇa vṛkodarasya halinonmattena mattena vā ē̃ dagdhaṃ tvatsutakānanaṃ nanu mahī yasyāśrayācchītalā // 6.27 //",
  "GK20bhveni_u:2721": "*iti rudanniṣkrāntaḥ**",
  "GK20bhveni_u:2722": "&yudhiṣṭhiraḥ&:",
  "GK20bhveni_u:2723": "jayaṃdhara jayaṃdhara /",
  "GK20bhveni_u:2724": "*praviśya**",
  "GK20bhveni_u:2725": "&kañcakī&:",
  "GK20bhveni_u:2726": "ājñāpayatu devaḥ /",
  "GK20bhveni_u:2727": "&yudhiṣṭhiraḥ&:",
  "GK20bhveni_u:2728": "vaktavyamiti bravīmi / na punaretāvanti bhāgadheyāni naḥ / yadi kadācidvijayī syādvatso 'rjunastadvaktavyo 'smadvacanādbhavatā /",
  "GK20bhveni_u:2729": "VERSE_6.28",
  "GK20bhveni_u:2730": "halī hetuḥ satyaṃ bhavati mama vatsasya nidhane $ tathāpyeṣa bhrātā sahajasuhṛdaste madhuripoḥ &",
  "GK20bhveni_u:2731": "ataḥ krodhaḥ kāryo na khalu yadi ca prāṇiṣi tato ē̃ vanaṃ gacchermā gāḥ punarakaruṇāṃ kṣātrapadavīm // 6.28 //",
  "GK20bhveni_u:2732": "&kañcukī&:",
  "GK20bhveni_u:2733": "yadājñāpayati devaḥ /*iti niṣkrāntaḥ**",
  "GK20bhveni_u:2734": "&yudhiṣṭhiraḥ&:",
  "GK20bhveni_u:2735": "*agniṃ dṛṣṭvā saharṣam**",
  "GK20bhveni_u:2736": "kṛṣṇe nanūddhataśikhāhastāhūtāsmadvidhavyasanijanaḥ samiddho bhagavānhutāśanastatrendhanīkaromyātmānam /",
  "GK20bhveni_u:2737": "&draupadī&:",
  "GK20bhveni_u:2738": "{Pkt_184}pasīdadu pasīdadu mahārāo mama imiṇā apacchimeṇa paṇaeṇa / ahaṃ dāva aggado pavisāmi /",
  "GK20bhveni_u:2739": "SktCh_184: prasīdatu prasīdatu mahārājo mamānenāpaścimena praṇayena / ahaṃ tāvadagrataḥ praviśāmi /",
  "GK20bhveni_u:2740": "&yudhiṣṭhiraḥ&:",
  "GK20bhveni_u:2741": "yadyevaṃ sahitāvevābhyudayamupabhokṣyāvahe /",
  "GK20bhveni_u:2742": "&ceṭī&:",
  "GK20bhveni_u:2743_0": "{Pkt_185}hā bhaavanto loabālā parittāaha parittāaha / eso kkhu somavaṃsarāesī rāasūasaṃtappidahavvavāho",
  "GK20bhveni_u:2743_1": "khaṇḍavasaṃtappidahudavahassa kirīḍiṇo jeṭṭho bhādā sugihīdaṇāmaheo mahārāajuhiṭṭhiro /",
  "GK20bhveni_u:2743_2": "esā bi pañcālarāataṇaā devī jaṇṇavedimajjhasaṃbhavā jaṇṇaseṇī / duve bi ṇikkaruṇajalaṇassa",
  "GK20bhveni_u:2743_3": "ppaveseṇa indhaṇīhonti / tā parittāaha ajjā parittāaha / kadhaṃ ṇa ko bi parittāadi /*tayoragrataḥ patitvā**",
  "GK20bhveni_u:2744": "kiṃ vavasidaṃ devīe deveṇa a /",
  "GK20bhveni_u:2745": "SktCh_185:",
  "GK20bhveni_u:2746_0": "hā bhagavanto lokapālāḥ paritrāyadhvaṃ paritrāyadhvam / eṣa khalu somavaṃśarājarṣī",
  "GK20bhveni_u:2746_1": "rājasūyasaṃtarpitahavyavāhaḥ khāṇḍavasaṃtarpitahutavahasya kirīṭino jyeṣṭho bhrātā",
  "GK20bhveni_u:2746_2": "sugṛhītanāmadheyo mahārājayudhiṣṭhiraḥ / eṣāpi pāñcālarājatanayā devī yajñavedimadhyasaṃbhavā",
  "GK20bhveni_u:2746_3": "yājñasenī / dvāvapi niṣkaruṇajvalanasya praveśenendhanībhavataḥ / tatparitrāyadhvamāryāḥ",
  "GK20bhveni_u:2746_4": "paritrāyadhvam / kathaṃ na ko 'pi paritrāyate / kiṃ vyavasitaṃ devyā devena ca /",
  "GK20bhveni_u:2747": "&yudhiṣṭhiraḥ&:",
  "GK20bhveni_u:2748": "ayi buddhimatike yadvatsalena priyānujena vinā sadṛśaṃ tat / uttiṣṭhottiṣṭha bhadre udakamupanaya /",
  "GK20bhveni_u:2749": "&ceṭī&:",
  "GK20bhveni_u:2750": "{Pkt_186}jaṃ devo āṇabedi /*iti niṣkramya punaḥ praviśya ca**",
  "GK20bhveni_u:2751": "jedu jedu mahārāo /",
  "GK20bhveni_u:2752": "SktCh_186: yaddeva ājñāpayati / jayatu jayatu mahārājaḥ /",
  "GK20bhveni_u:2753": "&yudhiṣṭhiraḥ&:",
  "GK20bhveni_u:2754": "pāñcāli tvamapi tāvatsvapakṣapātino vṛkodarasya priyasyārjunasyodakakriyāṃ kuru /",
  "GK20bhveni_u:2755": "&draupadī&:",
  "GK20bhveni_u:2756": "{Pkt_187}mahārāo evva karedu / ahaṃ puṇo jalaṇaṃ pavisissaṃ /",
  "GK20bhveni_u:2757": "SktCh_187: mahārāja eva karotu / ahaṃ punarjvalanaṃ pravekṣyāmi /",
  "GK20bhveni_u:2758": "&yudhiṣṭhiraḥ&:",
  "GK20bhveni_u:2759": "anatikramaṇīyaṃ lokavṛttam / bhadre udakamupanaya /",
  "GK20bhveni_u:2760": "*ceṭī tathā karoti**",
  "GK20bhveni_u:2761": "&yudhiṣṭhiraḥ&:",
  "GK20bhveni_u:2762": "*pādau prakṣālyopaspṛśya ca**",
  "GK20bhveni_u:2763": "eṣa tāvatsalilāñjalirgāṅgeyāya bhīṣmāya gurave / ayaṃ prapitāmahāya śāntanave / ayamapi pitāmahāya vicitravīryāya /*sāsram**",
  "GK20bhveni_u:2764": "tātasyādhunāvasaraḥ / ayamapi tatrabhavate sugṛhītanāmne pitre pāṇḍave /",
  "GK20bhveni_u:2765": "VERSE_6.29",
  "GK20bhveni_u:2766": "adya prabhṛti vārīdamasmatto durlabhaṃ punaḥ /",
  "GK20bhveni_u:2767": "tāta mādryambayā sārdhaṃ mayā dattaṃ nipīyatām // 6.29 //",
  "GK20bhveni_u:2768": "VERSE_6.30",
  "GK20bhveni_u:2769": "etajjalaṃ jalajanīlavilocanāya $ bhīmāya tasya mama cāpyavibhaktamastu &",
  "GK20bhveni_u:2770": "ekaṃ kṣaṇaṃ virama vatsa pipāsito 'pi ē̃ pātuṃ tvayā saha javādayamāgato 'smi // 6.30 //",
  "GK20bhveni_u:2771": "atha vā sukṣatriyāṇāṃ gatimupagataṃ vatsamahamupagato 'pyakṛtī draṣṭum / vatsa bhīmasena",
  "GK20bhveni_u:2772": "VERSE_6.31",
  "GK20bhveni_u:2773": "mayā pītaṃ pītaṃ tadanu bhavatāmbāstanayugaṃ $ maducchiṣṭairvṛttiṃ janayasi rasairvatsalatayā &",
  "GK20bhveni_u:2774": "vitāneṣvapyevaṃ tava mama ca some vidhirabhū- ē̃ nnivāpāmbhaḥ pūrvaṃ pibasi kathamevaṃ tvamadhunā // 6.31 //",
  "GK20bhveni_u:2775": "kṛṣṇe tvamapi dehi salilāñjalim /",
  "GK20bhveni_u:2776": "&draupadī&:",
  "GK20bhveni_u:2777": "{Pkt_188}hañje buddhimadie ubaṇehi me salilaṃ /",
  "GK20bhveni_u:2778": "SktCh_188: hañje buddhimatike upanaya me salilam /",
  "GK20bhveni_u:2779": "*ceṭī tathā karoti**",
  "GK20bhveni_u:2780": "&draupadī&:",
  "GK20bhveni_u:2781": "{Pkt_189}*upasṛtya jalāñjaliṃ pūrayitvā**",
  "GK20bhveni_u:2782": "mahārāa kassa salilaṃ demhi /",
  "GK20bhveni_u:2783": "SktCh_189: mahārāja kasmai salilaṃ dadāmi /",
  "GK20bhveni_u:2784": "&yudhiṣṭhiraḥ&:",
  "GK20bhveni_u:2785": "VERSE_6.32",
  "GK20bhveni_u:2786": "tasmai dehi jalaṃ kṛṣṇe sahasā gacchate divam /",
  "GK20bhveni_u:2787": "ambāpi yena gāndhāryā ruditena sakhī kṛtā // 6.32 //",
  "GK20bhveni_u:2788": "&draupadī&:",
  "GK20bhveni_u:2789": "{Pkt_190}ṇāha bhīmaseṇa pariaṇobaṇīdaṃ udaaṃ saggagadassa de pādodaaṃ bhodu /",
  "GK20bhveni_u:2790": "SktCh_190: nātha bhīmasena parijanopanītamudakaṃ svargagatasya te pādodakaṃ bhavatu /",
  "GK20bhveni_u:2791": "&yudhiṣṭhiraḥ&:",
  "GK20bhveni_u:2792": "phālgunāgraja",
  "GK20bhveni_u:2793": "VERSE_6.33",
  "GK20bhveni_u:2794": "asamāptapratijñe 'staṃ yāte tvayi mahābhuje /",
  "GK20bhveni_u:2795": "muktakeśyaiva dattaste priyayā salilāñjaliḥ // 6.33 //",
  "GK20bhveni_u:2796": "&draupadī&:",
  "GK20bhveni_u:2797": "{Pkt_191}uṭṭhehi mahārāa dūraṃ gacchadi de bhādā /",
  "GK20bhveni_u:2798": "SktCh_191: uttiṣṭha mahārāja dūraṃ gacchati te bhrātā /",
  "GK20bhveni_u:2799": "&yudhiṣṭhiraḥ&:",
  "GK20bhveni_u:2800": "*dakṣiṇākṣispandanaṃ sūcayitvā**",
  "GK20bhveni_u:2801": "pāñcāli nimittāni me kathayanti saṃbhāvayiṣyasi vṛkodaramiti /",
  "GK20bhveni_u:2802": "&draupadī&:",
  "GK20bhveni_u:2803": "{Pkt_192}mahārāa suṇimittaṃ bhodu /",
  "GK20bhveni_u:2804": "SktCh_192: mahārāja sunimittaṃ bhavatu /",
  "GK20bhveni_u:2805": "*nepathye kalakalaḥ**",
  "GK20bhveni_u:2806": "*praviśya saṃbhrāntaḥ**",
  "GK20bhveni_u:2807": "&kañcukī&:",
  "GK20bhveni_u:2808_0": "paritrāyatāṃ paritrāyatāṃ mahārājaḥ / eṣa khalu durātmā kauravāpasadaḥ kṣatajābhiṣekapāṭalitāmbaraśarīraḥ",
  "GK20bhveni_u:2808_1": "samucchritadigdhabhīṣaṇagadāpāṇirudyatakāladaṇḍa iva kṛtānto 'trabhavatīṃ pāñcālarājatanayāmitastataḥ",
  "GK20bhveni_u:2808_2": "parimārgamāṇa ita evābhivartate /",
  "GK20bhveni_u:2809": "&yudhiṣṭhiraḥ&:",
  "GK20bhveni_u:2810": "hā daiva te nirṇayo jātaḥ / hā gāṇḍīvadhanvan /*iti muhyati**",
  "GK20bhveni_u:2811": "&draupadī&:",
  "GK20bhveni_u:2812": "{Pkt_193}hā ajjautta hā mama saaṃvarasaaṃgāhadullalida piaṃ bhāduaṃ aṇugadosi ṇa uṇa mahārāaṃ imaṃ dāsajaṇaṃ a /*iti mohamupagatā**",
  "GK20bhveni_u:2813": "SktCh_193:",
  "GK20bhveni_u:2814": "hā āryaputra hā mama svayaṃvarasvayaṃgrāhadurlalita priyaṃ bhrātaramanugato 'si na punarmahārājamimaṃ dāsajanaṃ ca /",
  "GK20bhveni_u:2815": "&yudhiṣṭhiraḥ&:",
  "GK20bhveni_u:2816_0": "hā vatsa savyasācinhā trilocanāṅganiṣpeṣamalla hā nivātakavacoddharaṇaniṣkaṇṭakīkṛtāmaraloka",
  "GK20bhveni_u:2816_1": "hā badaryāśramamunidvitīyatāpasa hā droṇācāryapriyaśiṣya hā astraśikṣābalaparitoṣitagāṅgeya",
  "GK20bhveni_u:2816_2": "hā rādheyakulakamalinīprāleyavarṣa hā gandharvanirvāsitaduryodhana hā pāṇḍavakulakamalinīrājahaṃsa",
  "GK20bhveni_u:2817": "VERSE_6.34",
  "GK20bhveni_u:2818": "tāṃ vatsalāmanabhivādya vinītamambāṃ $ gāḍhaṃ ca māmanupaguhya mayāpyanuktaḥ &",
  "GK20bhveni_u:2819": "etāṃ svayaṃvaravadhūṃ dayitāmadṛṣṭvā ē̃ dīrghapravāsamayi tāta kathaṃ gato 'si // 6.34 //",
  "GK20bhveni_u:2820": "*mohamupagataḥ**",
  "GK20bhveni_u:2821": "&kañcukī&:",
  "GK20bhveni_u:2822_0": "bhoḥ kaṣṭam / eṣa durātmā kauravādhamo yatheṣṭamita evābhivartate / sarvathā saṃpratyayameva",
  "GK20bhveni_u:2822_1": "kālocitaḥ pratīkāraḥ / citāsamīpamupanayāmyatrabhavatīṃ pāñcālarājatanayām / ahamapyevamevānugacchāmi /*ceṭīṃ prati**",
  "GK20bhveni_u:2823": "bhadre tvamapi devyā bhrātaraṃ dhṛṣṭadyumnaṃ nakulasahadevau vāvāpnuhi / atha vaivamavasthite mahārāje 'stamitayorbhīmārjunayoḥ kuto 'tra paritrāṇāśā /",
  "GK20bhveni_u:2824": "&ceṭī&:",
  "GK20bhveni_u:2825": "{Pkt_194}parittāaha parittāaha ajjā /",
  "GK20bhveni_u:2826": "SktCh_194: paritrāyadhvaṃ paritrāyadhvamāryāḥ /",
  "GK20bhveni_u:2827": "*nepathye kalakalānantaram**",
  "GK20bhveni_u:2828_0": "bho bhoḥ samantapañcakasaṃcāriṇaḥ kṣatajāsavamattayakṣarākṣasapiśācabhūtavetālakaṅkagṛdhrajambukolūkavāyasabhūyiṣṭhā",
  "GK20bhveni_u:2828_1": "viralayodhapuruṣāḥ kṛtamasmaddarśanatrāsena / kathayata kasminnuddeśe yājñasenī saṃnihiteti /",
  "GK20bhveni_u:2828_2": "kathayāmyupalakṣaṇaṃ tasyāḥ /",
  "GK20bhveni_u:2829": "VERSE_6.35",
  "GK20bhveni_u:2830": "ūrū kareṇa parighaṭṭayataḥ salīlaṃ $ duryodhanasya purato 'pahṛtāmbarā yā &",
  "GK20bhveni_u:2831": "duḥśāsanena kacakarṣaṇabhinnamauliḥ ē̃ sā draupadī kathayata kva punaḥ pradeśe // 6.35 //",
  "GK20bhveni_u:2832": "&kañcukī&:",
  "GK20bhveni_u:2833": "hā devi yajñavedisaṃbhave paribhūyase saṃpratyanāthā kurukulakalaṅkena /",
  "GK20bhveni_u:2834": "&yudhiṣṭhiraḥ&:",
  "GK20bhveni_u:2835": "*sahasotthāya sāvaṣṭambham**",
  "GK20bhveni_u:2836": "pāñcāli na bhetavyaṃ na bhetavyam /*sasaṃbhramam**",
  "GK20bhveni_u:2837": "kaḥ ko 'tra bhoḥ / saniṣaṅgaṃ me dhanurupanaya / durātmanduryodhanahataka āgacchāgaccha / apanayāmi te gadākauśalasaṃbhṛtaṃ bhujadarpaṃ śilīmukhāsāreṇa / anyacca re kurukulāṅgāra",
  "GK20bhveni_u:2838": "VERSE_6.36",
  "GK20bhveni_u:2839": "priyamanujamapaśyaṃstaṃ jarāsaṃdhamallaṃ $ kupitaharakirātāyodhinaṃ taṃ ca vatsam &",
  "GK20bhveni_u:2840": "tvamiva kaṭhinacetāḥ prāṇituṃ nāsmi śakto ē̃ nanu punarapahartuṃ bāṇavarṣaistavāsūn // 6.36 //",
  "GK20bhveni_u:2841": "*tataḥ praviśati gadāpāṇiḥ kṣatajasiktasarvāṅgo bhīmasenaḥ**",
  "GK20bhveni_u:2842": "&bhīmasenaḥ&:",
  "GK20bhveni_u:2843": "*uddhataṃ parikrāman**",
  "GK20bhveni_u:2844": "bho bhoḥ samantapañcakasaṃcāriṇaḥ sainikāḥ ko 'yamāvegaḥ /",
  "GK20bhveni_u:2845": "VERSE_6.37",
  "GK20bhveni_u:2846": "nāhaṃ rakṣo na bhūto ripurudhirajalaplāvitāṅgaḥ prakāmaṃ $ nistīrṇorupratijñājalanidhigahanaḥ krodhanaḥ kṣatriyo 'smi &",
  "GK20bhveni_u:2847": "bho bho rājanyavīrāḥ samaraśikhiśikhādagdhaśeṣāḥ kṛtaṃ va- ē̃ strāsenānena līnairhatakarituragāntarhitairāsyate yat // 6.37 //",
  "GK20bhveni_u:2848": "kathayantu bhavantaḥ kasminnuddeśe pāñcālī tiṣṭhati /",
  "GK20bhveni_u:2849": "&draupadī&:",
  "GK20bhveni_u:2850": "{Pkt_195}*labdhasaṃjñā**",
  "GK20bhveni_u:2851": "parittāadu parittāadu mahārāo /",
  "GK20bhveni_u:2852": "SktCh_195: paritrāyatāṃ paritrāyatāṃ mahārājaḥ /",
  "GK20bhveni_u:2853": "&kañcukī&:",
  "GK20bhveni_u:2854": "devi pāṇḍusnuṣe uttiṣṭhottiṣṭha / saṃprati jhaṭiti citāpraveśa eva śreyān /",
  "GK20bhveni_u:2855": "&draupadī&:",
  "GK20bhveni_u:2856": "{Pkt_196}*sahasotthāya**",
  "GK20bhveni_u:2857": "kahaṃ ṇa saṃbhāvemi ajja bi cidāsamībaṃ /",
  "GK20bhveni_u:2858": "SktCh_196: kathaṃ na saṃbhāvayāmyadyāpi citāsamīpam /",
  "GK20bhveni_u:2859": "&yudhiṣṭhiraḥ&:",
  "GK20bhveni_u:2860": "kaḥ ko 'tra bhoḥ / saniṣaṅgaṃ dhanurupanaya / kathaṃ na kaścitparijanaḥ / bhavatu / bāhuyuddhenaiva durātmānaṃ gāḍhamāliṅgya jvalanamabhipātayāmi /*parikaraṃ badhnāti**",
  "GK20bhveni_u:2861": "&kañcukī&:",
  "GK20bhveni_u:2862": "devi pāṇḍusnuṣe saṃyamyantāmidānīṃ nayanoparodhino duḥśāsanāvakṛṣṭā mūrdhajāḥ / astamitā saṃprati pratīkārāśā / citāsamīpameva drutataraṃ saṃbhāvaya /",
  "GK20bhveni_u:2863": "&yudhiṣṭhiraḥ&:",
  "GK20bhveni_u:2864": "kṛṣṇe na khalvanihate tasmindurātmani duryodhane saṃhartavyāḥ keśāḥ /",
  "GK20bhveni_u:2865": "&bhīmasenaḥ&:",
  "GK20bhveni_u:2866": "pāñcāli na khalu mayi jīvati saṃhartavyā duḥśāsanavilulitā veṇirātmapāṇibhyām / tiṣṭhatu tiṣṭhatu / svayamevāhaṃ saṃharāmi /",
  "GK20bhveni_u:2867": "*draupadī bhayādapasarpati**",
  "GK20bhveni_u:2868": "&bhīmasenaḥ&:",
  "GK20bhveni_u:2869": "tiṣṭha tiṣṭha bhīru kvādhunā gamyate /*iti keśeṣu grahītumicchati**",
  "GK20bhveni_u:2870": "&yudhiṣṭhiraḥ&:",
  "GK20bhveni_u:2871": "*vegādbhīmamāliṅgya**",
  "GK20bhveni_u:2872": "durātmanbhīmārjunaśatro suyodhanahataka",
  "GK20bhveni_u:2873": "VERSE_6.38",
  "GK20bhveni_u:2874": "āśaiśavādanudinaṃ janitāparādho $ matto balena bhujayorhatarājaputraḥ &",
  "GK20bhveni_u:2875": "āsādya me 'ntaramidaṃ bhujapañjarasya ē̃ jīvanprayāsi na padātpadamadya pāpa // 6.38 //",
  "GK20bhveni_u:2876": "&bhīmasenaḥ&:",
  "GK20bhveni_u:2877": "aye kathamāryaḥ suyodhanaśaṅkayā krodhānnirdayaṃ māmāliṅgati /",
  "GK20bhveni_u:2878": "&kañcukī&:",
  "GK20bhveni_u:2879": "*nirūpya saharṣam**",
  "GK20bhveni_u:2880": "mahārāja vañcyase / ayaṃ khalvāyuṣmānbhīmasenaḥ suyodhanakṣatajāruṇīkṛtasakalaśarīrāmbaro durlakṣavyaktiḥ / alamadhunā saṃdehena /",
  "GK20bhveni_u:2881": "&ceṭī&:",
  "GK20bhveni_u:2882": "{Pkt_197}*draupadīmāliṅgya**",
  "GK20bhveni_u:2883": "devi ṇivattīadu ṇivattīadu / eso kkhu pūridapaḍiṇṇābhāro ṇāho de veṇīsaṃhāraṃ kāduṃ tumaṃ evva aṇṇesadi /",
  "GK20bhveni_u:2884": "SktCh_197:",
  "GK20bhveni_u:2885": "devi nivṛtyatāṃ nivṛtyatām / eṣa khalu pūritapratijñābhāro nāthaste veṇīsaṃhāraṃ kartuṃ tvāmevānviṣyati /",
  "GK20bhveni_u:2886": "&draupadī&:",
  "GK20bhveni_u:2887": "{Pkt_198}hañje kiṃ maṃ alīavaaṇehiṃ āsāsesi /",
  "GK20bhveni_u:2888": "SktCh_198: hañje kiṃ māmalīkavacanairāśvāsayasi /",
  "GK20bhveni_u:2889": "&yudhiṣṭhiraḥ&:",
  "GK20bhveni_u:2890": "jayaṃdhara kiṃ kathayasi / nāyamanujadveṣī duryodhanahatakaḥ /",
  "GK20bhveni_u:2891": "&bhīmasenaḥ&:",
  "GK20bhveni_u:2892": "deva ajātaśatro bhīmārjunaguro kuto 'dyāpi duryodhanahatakaḥ / mayā hi tasya durātmanaḥ pāṇḍukulaparibhāvinaḥ",
  "GK20bhveni_u:2893": "VERSE_6.39",
  "GK20bhveni_u:2894": "bhūmau kṣiptaṃ śarīraṃ nihitamidamasṛkcandanābhaṃ nijāṅge $ lakṣmīrārye niṣaṇṇā caturudadhipayaḥsīmayā sārdhamurvyā &",
  "GK20bhveni_u:2895": "bhṛtyā mitrāṇi yodhāḥ kurukulamakhilaṃ dagdhametadraṇāgnau ē̃ nāmaikaṃ yadbravīṣi kṣitipa tadadhunā dhārtarāṣṭrasya śeṣam // 6.39 //",
  "GK20bhveni_u:2896": "*yudhiṣṭhiraḥ svairaṃ muktvā bhīmamavalokayannaśrūṇi pramārjayati**",
  "GK20bhveni_u:2897": "&bhīmasenaḥ&:",
  "GK20bhveni_u:2898": "*pādayoḥ patitvā**",
  "GK20bhveni_u:2899": "jayatvāryaḥ /",
  "GK20bhveni_u:2900": "&yudhiṣṭhiraḥ&:",
  "GK20bhveni_u:2901": "vatsa bāṣpajalāntaritanayanatvānna paśyāmi te mukhacandram / tatkathaya kaccijjīvati bhavānsamaṃ kirīṭinā /",
  "GK20bhveni_u:2902": "&bhīmasenaḥ&:",
  "GK20bhveni_u:2903": "nihatasakalaripupakṣe tvayi narādhipe jīvati bhīmo 'rjunaśca /",
  "GK20bhveni_u:2904": "&yudhiṣṭhiraḥ&:",
  "GK20bhveni_u:2905": "*punargāḍhamāliṅgya**",
  "GK20bhveni_u:2906": "VERSE_6.40",
  "GK20bhveni_u:2907": "riporāstāṃ tāvannidhanamidamākhyāhi śataśaḥ $ priyo bhrātā satyaṃ tvamasi mama yo 'sau bakaripuḥ &",
  "GK20bhveni_u:2908": "&bhīmasenaḥ&:",
  "GK20bhveni_u:2909": "ārya so 'ham /",
  "GK20bhveni_u:2910": "&yudhiṣṭhiraḥ&:",
  "GK20bhveni_u:2911": "VERSE_6.40",
  "GK20bhveni_u:2912": "jarāsaṃdhasyoraḥsarasi rudhirāsārasalile ē̃ taṭāghātakrīḍālalitamakaraḥ saṃyati bhavān // 6.40 //",
  "GK20bhveni_u:2913": "&bhīmasenaḥ&:",
  "GK20bhveni_u:2914": "ārya sa evāham / tanmuñcatu māmāryaḥ kṣaṇamekam /",
  "GK20bhveni_u:2915": "&yudhiṣṭhiraḥ&:",
  "GK20bhveni_u:2916": "kimaparamavaśiṣṭam /",
  "GK20bhveni_u:2917": "&bhīmasenaḥ&:",
  "GK20bhveni_u:2918": "ārya sumahadavaśiṣṭam / saṃyacchāmi tāvadanena suyodhanaśoṇitokṣitena pāṇinā pāñcālyā duḥśāsanāvakṛṣṭaṃ keśahastam /",
  "GK20bhveni_u:2919": "&yudhiṣṭhiraḥ&:",
  "GK20bhveni_u:2920": "satvaraṃ gacchatu bhavān / anubhavatu tapasvinī veṇīsaṃhāramahotsavam /",
  "GK20bhveni_u:2921": "&bhīmasenaḥ&:",
  "GK20bhveni_u:2922": "*draupadīmupasṛtya**",
  "GK20bhveni_u:2923": "devi pāñcālarājatanaye diṣṭyā vardhase ripukulakṣayeṇa / alamalamevaṃvidhaṃ māmālokya trāsena /",
  "GK20bhveni_u:2924": "VERSE_6.40",
  "GK20bhveni_u:2925": "kṛṣṭā yenāsi rājñāṃ sadasi nṛpaśunā tena duḥśāsanena $ styānānyetāni tasya spṛśa mama karayoḥ pītaśeṣāṇyasṛñji &",
  "GK20bhveni_u:2926": "kānte rājñaḥ kurūṇāmapi sarasamidaṃ madgadācūrṇitoro- ē̃ raṅge 'ṅge 'sṛṅniṣaktaṃ tava paribhavajasyānalasyopaśāntyai // 6.40 //",
  "GK20bhveni_u:2927": "buddhimatike kva sā saṃprati bhānumatī yopahasati pāṇḍavadārān / bhavati yajñavedisaṃbhave yājñaseni /",
  "GK20bhveni_u:2928": "&draupadī&:",
  "GK20bhveni_u:2929": "{Pkt_199}āṇabedu ṇāho /",
  "GK20bhveni_u:2930": "SktCh_199: ājñāpayatu nāthaḥ /",
  "GK20bhveni_u:2931": "&bhīmasenaḥ&:",
  "GK20bhveni_u:2932": "smarati bhavatī yanmayoktam /*cañcadbhujetyādiSee stanza 1.21. pūrvoktaṃ paṭhati**",
  "GK20bhveni_u:2933": "&draupadī&:",
  "GK20bhveni_u:2934": "{Pkt_200}ṇāha ṇa kevalaṃ sumarāmi / aṇuhavāmi a ṇāhassa pasādeṇa /",
  "GK20bhveni_u:2935": "SktCh_200: nātha na kevalaṃ smarāmi / anubhavāmi ca nāthasya prasādena /",
  "GK20bhveni_u:2936": "&bhīmasenaḥ&:",
  "GK20bhveni_u:2937": "*veṇīmavadhūya**",
  "GK20bhveni_u:2938": "bhavati saṃyamyatāmidānīṃ dhārtarāṣṭrakulakālarātrirduḥśāsanaviluliteyaṃ veṇī /",
  "GK20bhveni_u:2939": "&draupadī&:",
  "GK20bhveni_u:2940": "{Pkt_201}ṇāha visumaridamhi edaṃ vābāraṃ / ṇāhassa pasāeṇa puṇo bi sikkhissaṃ /",
  "GK20bhveni_u:2941": "SktCh_201: nātha vismṛtāsmyetaṃ vyāpāram / nāthasya prasādena punarapi śikṣiṣye /",
  "GK20bhveni_u:2942": "*bhīmasenaḥ veṇīṃ badhnāti**",
  "GK20bhveni_u:2943": "*nepathye**",
  "GK20bhveni_u:2944": "mahāsamarānaladagdhaśeṣāya svasti bhavatu rājanyakulāya /",
  "GK20bhveni_u:2945": "VERSE_6.42",
  "GK20bhveni_u:2946": "krodhāndhairyasya mokṣātkṣatanarapatibhiḥ pāṇḍuputraiḥ kṛtāni $ pratyāśaṃ muktakeśānyatulabhujabalaiḥ pārthivāntaḥpurāṇi &",
  "GK20bhveni_u:2947": "kṛṣṇāyāḥ keśapāśaḥ kupitayamasakho dhūmaketuḥ kurūṇāṃ ē̃ so 'yaṃ baddhaḥ prajānāṃ viramatu nidhanaṃ svasti rājñāṃ kulebhyaḥ // 6.42 //",
  "GK20bhveni_u:2948": "&yudhiṣṭhiraḥ&:",
  "GK20bhveni_u:2949": "devi eṣa te veṇīsaṃhāro 'bhinandyate nabhastalasaṃcāriṇā siddhajanena /",
  "GK20bhveni_u:2950": "*tataḥ praviśataḥ kṛṣṇārjunau**",
  "GK20bhveni_u:2951": "&kṛṣṇaḥ&:",
  "GK20bhveni_u:2952": "*yudhiṣṭhiramupagamya**",
  "GK20bhveni_u:2953": "vijayatāṃ nihatasakalārātimaṇḍalaḥ sānujaḥ pāṇḍavakulacandramā mahārājo yudhiṣṭhiraḥ /",
  "GK20bhveni_u:2954": "&arjunaḥ&:",
  "GK20bhveni_u:2955": "jayatvāryaḥ /",
  "GK20bhveni_u:2956": "&yudhiṣṭhiraḥ&:",
  "GK20bhveni_u:2957": "*vilokya**",
  "GK20bhveni_u:2958": "aye bhagavānpuṇḍarīkākṣo vatsaśca kirīṭī / bhagavannabhivādaye /*kirīṭinaṃ prati**",
  "GK20bhveni_u:2959": "ehyehi vatsa /",
  "GK20bhveni_u:2960": "*arjunaḥ praṇamati**",
  "GK20bhveni_u:2961": "&yudhiṣṭhiraḥ&:",
  "GK20bhveni_u:2962": "*vāsudevaṃ prati**",
  "GK20bhveni_u:2963": "deva kutastasya vijayādanyadyasya bhagavānpurāṇapuruṣo nārāyaṇaḥ svayaṃ maṅgalānyāśāste /",
  "GK20bhveni_u:2964": "VERSE_6.43",
  "GK20bhveni_u:2965": "kṛtagurumahadādikṣobhasaṃbhūtamūrtiṃ $ guṇinamudayanāśasthānahetuṃ prajānām &",
  "GK20bhveni_u:2966": "ajamamaramacintyaṃ cintayitvāpi na tvāṃ ē̃ bhavati jagati duḥkhī kiṃ punardeva dṛṣṭvā // 6.43 //",
  "GK20bhveni_u:2967": "*arjunamāliṅgya**",
  "GK20bhveni_u:2968": "vatsa pariṣvajasva mām /",
  "GK20bhveni_u:2969": "&kṛṣṇaḥ&:",
  "GK20bhveni_u:2970": "mahārāja yudhiṣṭhira",
  "GK20bhveni_u:2971": "VERSE_6.44",
  "GK20bhveni_u:2972": "vyāso 'yaṃ bhagavānamī ca munayo vālmīkirāmādayo $ dhṛṣṭadyumnamukhāśca sainyapatayo mādrīsutādhiṣṭhitāḥ &",
  "GK20bhveni_u:2973": "prāptā māgadhamatsyayādavakulairājñāvidheyaiḥ samaṃ ē̃ skandhottambhitatīrthavārikalaśā rājyābhiṣekāya te // 6.44 //",
  "GK20bhveni_u:2974": "ahaṃ punardurātmanā cārvākeṇa viprakṛtaṃ bhavantamupalabhyārjunena saha tvaritataramāyātaḥ /",
  "GK20bhveni_u:2975": "&yudhiṣṭhiraḥ&:",
  "GK20bhveni_u:2976": "kathaṃ cārvākeṇa rakṣasā vayamevaṃ vipralabdhāḥ /",
  "GK20bhveni_u:2977": "&bhīmasenaḥ&:",
  "GK20bhveni_u:2978": "*saroṣam**",
  "GK20bhveni_u:2979": "kvāsau dhārtarāṣṭrasakhā puṇyajanāpasado yenāryasya mahāṃścittavibhramaḥ kṛtaḥ /",
  "GK20bhveni_u:2980": "&kṛṣṇaḥ&:",
  "GK20bhveni_u:2981": "nigṛhītaḥ sa durātmā nakulena / tatkathaya mahārāja kimasmātparaṃ samīhitaṃ saṃpādayāmi /",
  "GK20bhveni_u:2982": "&yudhiṣṭhiraḥ&:",
  "GK20bhveni_u:2983": "evaṃ puṇḍarīkākṣa na kiṃcinna dadāti bhagavānprasannaḥ / ahaṃ tu puruṣasādhāraṇayā buddhyā saṃtuṣyāmi / na khalvataḥ paramabhyarthayituṃ kṣamaḥ / paśyatu devaḥ /",
  "GK20bhveni_u:2984": "VERSE_6.45",
  "GK20bhveni_u:2985": "krodhāndhaiḥ sakalaṃ hataṃ ripukulaṃ pañcākṣatāste vayaṃ $ pāñcālyā mama durnayopajanitastīrṇo nikārārṇavaḥ &",
  "GK20bhveni_u:2986": "tvaṃ devaḥ puruṣottamaḥ sukṛtinaṃ māmādṛto bhāṣase ē̃ kiṃ nāmānyadataḥ paraṃ bhagavato yāce prasannādaham // 6.45 //",
  "GK20bhveni_u:2987": "tathāpi prītataraścedbhagavāṃstadidamastu /",
  "GK20bhveni_u:2988": "VERSE_6.46",
  "GK20bhveni_u:2989": "akṛpaṇamarukśrāntaṃ jīvyājjanaḥ puruṣāyuṣaṃ $ bhavatu bhagavanbhaktirdvaitaṃ vinā puruṣottame &",
  "GK20bhveni_u:2990": "dayitabhuvano vidvadbandhurguṇeṣu viśeṣavi- ē̃ tsatatasukṛtī bhūyādbhūpaḥ prasādhitamaṇḍalaḥ // 6.46 //",
  "GK20bhveni_u:2991": "api ca",
  "GK20bhveni_u:2992": "VERSE_6.47",
  "GK20bhveni_u:2993": "avanimavanipālāḥ pāntu vṛṣṭiṃ vidhattāṃ $ jagati jaladharālī śasyapūrṇāstu bhūmiḥ &",
  "GK20bhveni_u:2994": "tvayi muranarakārau bhaktiradvaitayogā- ē̃ dbhavatu mama sudīrghaṃ havyamaśnantu devāḥ // 6.47 //",
  "GK20bhveni_u:2995": "&kṛṣṇaḥ&:",
  "GK20bhveni_u:2996": "evamastu /",
  "GK20bhveni_u:2997": "*iti niṣkrāntāḥ sarve**",
  "GK20bhveni_u:2998": "iti ṣaṣṭho 'ṅkaḥ /",
  "GK20bhveni_u:2999": "samāptamidaṃ veṇīsaṃhāraṃ nāma nāṭakam /",
  "GK20bhveni_u:3000": "idaṃ ca vidagdhasnigdhaviyogadurmanasā vipralapitaṃ tena kavinā /",
  "GK20bhveni_u:3001": "kāvyālāpasubhāṣitavyasaninaste rājahaṃsā gatā-",
  "GK20bhveni_u:3002": "stā goṣṭhyaḥ kṣayamāgatā guṇalavaślāghyāstu vācaḥ satām /",
  "GK20bhveni_u:3003": "sālaṃkārarasaprasannamadhurākārāḥ kavīnāṃ giraḥ",
  "GK20bhveni_u:3004": "prāptā nāśamayaṃ tu bhūmivalaye jīyātprabandho mahān //"
}