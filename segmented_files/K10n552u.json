{
    "K10n552u_001:0": " āryābuddhabalādhānaprātihāryavikurvaṇanirdeśanāma",
    "K10n552u_001:1": " mahāyānasūtram",
    "K10n552u_001:2": " evaṃ mayā śrutam |",
    "K10n552u_001:3": " ekasmin samaye bhagavān mahānadīnairañjanātīre sanniṣannāḥ sārdhamāryāvalokiteśvara vajrapāṇi maitreyamajuśrīpūrvaṅgamaiḥ saptabodhisattvasahasraiḥ sārdhaṃ subhūti śāriputramaudgalyāyana–purvaṅgamaiḥ sarvermahāśrāvakaiḥ śakrabrahmalokapālarājāmātyabrāhmaṇagṛhapatibhiḥ sarvaiḥ satkṛtaḥ mānitaḥ pūjitaḥ |",
    "K10n552u_001:4": " bhagavān bhaktakṛtyaṃ kṛtvā maṇḍalamālāyāṃ saṃniṣaṇṇo dharmapratisaṃyuktayā kathayā etān santoṣayati saṃcodayati samuttejayati saṃharṣayati",
    "K10n552u_001:5": " maṇḍalamālāyastathāgato maharddhinagarīṃ vārāṇasīṃ gatvā tasyāmāmrapālīvane niṣidati sma |",
    "K10n552u_001:6": " atha tasmin samaye mahāpṛthivī saṃkampitā saṃpravedhitā |",
    "K10n552u_001:7": " sthitaṃ tatra mahāsiṃhāsanamekaṃ nānāratnamayaṃ saptakarmakṛtaṃ yojanamātramuccamardhayojanamātravistṛtaṃ sukhacitamatiharṣaṇīyaṃ manojñaṃ divyabhaktasaṃstṛtaṃ nānādivyapuṣpaphalapralambitaṃ divyagandhavarṇayuktam |",
    "K10n552u_001:8": " tathāgatānāmavaropitakuśalamūlamavalokya sarvasattvānāmanutpattidharmakṣāntipratilambho'bhūt |",
    "K10n552u_001:9": " atha bhagavān siṃhāsanasthito buddhāvataṃsakanāma samādhiṃ pratilebhe |",
    "K10n552u_001:10": " atha samādhervyutthāya bodhisattvāryāvalokiteśvaraṃ vajrapāṇiṃ cedamavocat |",
    "K10n552u_001:11": " avalokiteśvara tvaṃ mahālokadhātuṃ gatvā ca daśasu dikṣu lokadhātau vineyasattvānāṃ kaṣāyayuktānām aśrāddhānāṃ pāpacaritānāṃ kleśāvṛtanām amātṛjñānāmapitṛjñānāma aśrāmaṇyānām abrāhmaṇyānāṃ triratnānabhiśrāddhānāṃ teṣāṃ sarveṣāṃ tvaṃ ca vajrapāṇiśca dvau maharddhiṃ samādhibalaṃ prapadya asyāṃ maṇḍalamālāyāmabhisaṃkṣipya saṃgrahaṃ kurutam |",
    "K10n552u_001:12": " athāryāvalokiteśvaro vajrapāṇiśca tathāgatasya vacanaṃ śrutvā sarvasattvānvalokya samuttejanaṃ nāma samādhiṃ samāpede |",
    "K10n552u_001:13": " tena samādhibalena mahāpṛthivī ṣaḍvikāraṃ kampitā prakampitā samprakampitā |",
    "K10n552u_001:14": " trisāhasamahāsāhasralokadhātau brahmalokadhātau yāvad rūpalokadhātau tayoḥ kāyāvabhāsaprādurbhāvo'bhūt |",
    "K10n552u_001:15": " atha tadavabhāsat imāḥ saṃcodanā gāthā niścaranti sma |",
    "K10n552u_001:16": " atha tadā kāyāvabhāsāniścaritagāthāvasāne ekaikaṃ pāramparyeṇa trisāhasramahāsāhasre lokadhātau sarve sattvā vijñāpitāḥ samuttejitāḥ |",
    "K10n552u_001:17": " te sarve sattvā mithyādṛsṭiṃ parityajya samyagadṛṣṭiyuktā abhūvan |",
    "K10n552u_001:18": " ye mānamadastambhayuktāste mānamadastambhaviyuktā abhūvan |",
    "K10n552u_001:19": " ye kāmarāgānucaritāḥ pramattāste prāṇātipādattādānakāmeṣu–mithyācārādyaṣṭākuśaladharmebhyo nivṛttāḥ āryāṣṭāṅgikamārge sthāpitāḥ |",
    "K10n552u_001:20": " sarve te auddhatyahāsyalāsyakrīḍālobhakrodherṣyārāgādi sarvaṃ parityajya tathāgatadarśanasevanaparyupāsanadharmaśravaṇakāmā abhūvan |",
    "K10n552u_001:21": " devanāgayakṣagandharvāsurakinnaragaruḍamahoragarājāmātyabhikṣubhikṣuṇyupāsakopāsikābhiḥ sarve divyapuṣpamālyagandhacūrṇacīvaracchatradhvajapatākādibhiḥ tathāġataḥ pūjitaḥ |",
    "K10n552u_001:22": " atha sarve te yena mahānagaryayāṃ vārāṇasyām āmrapālīvanaṃ tenopasaṃkramya tathāgatānāmavaropitakuśalamūlapuṇyatejasā tathāgatasyopari puṣpavarṣamabhiprāvarṣan",
    "K10n552u_001:23": " [athā tadā bhagavān jambudvīpe āmrapālīvanaṃ samantataḥ niyutaśatasahastrayojana] vistīrṇamadhyatiṣṭhat samaṃ pāṇitalamiva ca divyaṃ manoramaṃ varṇopetam |",
    "K10n552u_001:24": " divyapuṣpavṛkṣa–gandhavṛkṣa–[phalavṛkṣamahāratnavṛkṣa–kalpavṛkṣa–vastravṛkṣādibhiralaṅkṛtaṃ] divyasaṃhāsanopetaṃ ratnapattadāmābhiprabhaṃ pītaṃ divyakiṅkiṇīdāmaśabdopaśobhitaṃ tadyathā [sukhāvatī–lokadhātuḥ |",
    "K10n552u_001:25": " tathā manojñaṃ] pralhādanīyaṃ premaṇīyam abhinandanīyaṃ sarvabodhisattvaśrāvakapratyekabuddhadevanāgayakṣa[gandharvāsuragaruḍakinnaramahorago] pāsakopāsikārājāmātyabrāhmaṇagṛhapatyākīrṇamadhyatiṣṭhat |",
    "K10n552u_001:26": " athāryāvalokiteśvaro bodhisattvo vajrapāṇiśca samādhervyutthāya yena bhagavāṃstenopasaṃkrāntaḥ |",
    "K10n552u_001:27": " upasaṃkramya triḥ pradakṣiṇīkṛtya bhagavantametadavocat |",
    "K10n552u_001:28": " [asti bhagavan tathāgatānāmu]pāyakauśalyaṃ sattvaparipākāya |",
    "K10n552u_001:29": " bahavo bhagavan bodhisattvā mahāśrāvakā devanāgayakṣagandharvāsura[garuḍakinnaramahoraga]–rājāmātyagṛhapatayo bhikṣubhikṣuṇyupāsakopāsikāḥ saṃnipatitāstathāgatatejasā ṛddhyanubhāvena |",
    "K10n552u_001:30": " [sādhu sādhu kulaputrāḥ |",
    "K10n552u_001:31": " e]vameva bahavo bho jinaputrāstathāgatānāmupāyakauśalyaṃ sattvaparipākāya yathāśayānāṃ [yathā vainayikakuśalamūlādhigatānāṃ] nānādhimuktānāṃ sattvānāṃ cariṃ jñātvā dharmaṃ deśayanti |",
    "K10n552u_001:32": " kecit sattvā bodhisattvavaineyāḥ kecicchrāvaka[vaineyāḥ kecit pratyekabuddhavaineyāḥ kecid devavaineyāḥ kecit śakra]vaineyāḥ kecid brahmavaineyāḥ kecinnāgavaineyāḥ kecinmahardhikavaineyāḥ kecidrājavaineyāḥ kecit [samādhivaineyāḥ kecid dharmaśravaṇa]vaineyāḥ kecit prātihāryavaineyāḥ kecittathāgataparinirvāṇavaineyāḥ keciddhātuvaineyāḥ kecit [caityakaraṇapraveśavihāracaṃkra]modyānakārāpaṇakuśalamūlavaineyotsukāḥ kecit prastarapratibimbakārāpaṇālekhya–[suvarṇarajataraityapratibi]mbakārāpaṇa–kuśalamūlotasukavaineyāḥ kecid bhikṣusaṃghapūjanasatkaraṇakuśalamūlotsukavaineyāḥ kecit [sūtrapṛcchana–] likhanapathanapūjanot sukavaineyāḥ keciddīpapuṣpadhūpagandhamālyāhārābhyalaṃkaraṇotsukā bhavanti |",
    "K10n552u_001:33": " na paramārthakuśalamūla[dharmopetā na nirvāṇadharmopetāḥ | ]",
    "K10n552u_001:34": " dharmāṇāmapi ca bho jinaputrā nāsti tathāgatānāṃ kicidajñātaṃ vā adṛṣṭaṃ vā aśrutaṃ vā aviditaṃ vā |",
    "K10n552u_001:35": " āgataṃ vā jānāti |",
    "K10n552u_001:36": " [anāgataṃ vā jānāti |",
    "K10n552u_001:37": " alpaṃ vā jānāti |",
    "K10n552u_001:38": " bahuṃ vā jānāti | ]",
    "K10n552u_001:39": " atītaṃ jānāti |",
    "K10n552u_001:40": " pratyutapannaṃ jānāti |",
    "K10n552u_001:41": " sarvasattvānāmīryāpathaṃ jānāti |",
    "K10n552u_001:42": " cariṃ jānāti |",
    "K10n552u_001:43": " dhātuṃ jānāti |",
    "K10n552u_001:44": " utpādaṃ jānāti |",
    "K10n552u_001:45": " upapa[ttiṃ jānāti |",
    "K10n552u_001:46": " tadyathā] bho jinaputrā vaidyaḥ suśikṣitaḥ sarvāṣṭāṅgāyurvedamupagataḥ sarvadhātukauśalyasarvadravyopakaraṇaprayogābhiyuktaḥ [sattvānāṃ nānā]vyādhiśarīraparipīḍitānām dhātuṃ jānāti |",
    "K10n552u_001:47": " balaṃ jānāti |",
    "K10n552u_001:48": " velaṃ jānāti |",
    "K10n552u_001:49": " auṣadhaṃ jānāti |",
    "K10n552u_001:50": " vātikaṃ paittikaṃ ślaiṣmikaṃ sānnipātikaṃ rudhiram āmajaṃ gulmikaṃ jalodaraṃ [hṛdrogaṃ] kuṣṭhaṃ [kaṇḍūṃ dadruṃ] piṭakādīn viṣa][vaisarpā]dīn jānāti |",
    "K10n552u_001:51": " sa sarvaṃ jñātvā nānāvidhāni dravyauṣadhāni [prayojya vamana]virecanacūrṇayoganastukarma–sīrābaṃdhana–ghṛtataila–bālacūrṇayogena pācana–vamana–prayogopāyaiḥ sarvasattvānāṃ tān savavyādhi[nupaśamayati |",
    "K10n552u_001:52": " nānāvyādhitaḥ] parimokṣyante nānāvyādhibhayebhyaśca |",
    "K10n552u_001:53": " evameva bho jinaputrāstathāgato nānāsamādhi–ṛddhipāda–balavaiśāradya–divyacakṣuḥ–[śrotrādibhiraṣṭāṅgāyurvedasamanvāgataḥ nānādhātvāśayaprayogakuśalaḥ rāgadveṣamoha vyādhikleśopakleśavyādhipīḍītānāṃ sattvānāṃ [mānamadamattatā–] vṛtānāṃ kāmaśokabhayakrodhāvṛtānāṃ narakatiryagyoniyamalokabhūmiparimokṣaṇārhaṃ nānopāyakauśalyairnānāpra[kārayogaiḥ nānā]samādhi–ṛddhivikrīḍitaiḥ sattvān parimocayati |",
    "K10n552u_001:54": " yāvadanuttarāyāṃ samyaksaṃbodhau pratiṣṭhāpyānupadhiśeṣe nirvāṇādhātau parini[rvāopayati | ]",
    "K10n552u_001:55": " akuśalairdhamaiḥ parimokṣyate |",
    "K10n552u_001:56": " āryāṣṭāṅge mārge pratiṣṭhāpayati |",
    "K10n552u_001:57": " tadyathāpi kulaputrāḥ candramaṇḍalamupāyākauśalya [samanvāgataṃ yathā]dhātukuśalamūlavaineyān sattvānāmarthāya ātmānamantarhitaṃ darśayati |",
    "K10n552u_001:58": " ardhacandrākṛtimaṇḍalamupadarśayati |",
    "K10n552u_001:59": " [kṛṣṇāpakṣaśuklapa]kṣāṇyupadarśayati |",
    "K10n552u_001:60": " paripūrṇacandramaṇḍalamupadarśayati |",
    "K10n552u_001:61": " sarvatamo'ndhakāraṃ vidhamayati |",
    "K10n552u_001:62": " sarvatṛṇavanagulmauṣadhi[phalādīn] pralhādayati |",
    "K10n552u_001:63": " evameva bho jinaputrāḥ tathāgatānāṃ nānāduḥkhāvṛtānāṃ sattvānāṃ nānādhātuvaineyānāṃ sattvānāṃ mārgacaryākauśalyaṃ parinirvānāṃ darsayati |",
    "K10n552u_001:64": " jātiṃ darśayati |",
    "K10n552u_001:65": " cakravartirājyaṃ darśayati |",
    "K10n552u_001:66": " krīḍārati–strīhāsyalāsya–gandhamālyaratikriḍāṃ darśayati |",
    "K10n552u_001:67": " [gṛhatyāgapravrajyāduṣkaracaryāṃ darśayati |",
    "K10n552u_001:68": " mārabala[damana–dharma] cakrapravartanaṃ darśayati |",
    "K10n552u_001:69": " yāvanmahādharmameghavṛṣṭayā sarvasattvānāṃ [saṃtoṣaṇamupadarśayati |",
    "K10n552u_001:70": " pari]nirvṛtā api tathāgatā nānāprayogadhātupūjanastūpavihārapritibiṃbākārāpaṇapravrajyābhiniṣkramaṇabhikṣusaṃgha[satkāravinayadharma]likhanavācanapaṭhanādeva sarvasattvān mokṣayanti |",
    "K10n552u_001:71": " śikṣādhāraṇāvrataniyamopavāsa–saṃvaragrahaṇopāyakuśalaiḥ [sarvasattvān mokṣayanti | ]",
    "K10n552u_001:72": " sarvanarakatiryagyoniyamalokākṣaṇāpāyadurgatibhyo yāvat pralhādayanti |",
    "K10n552u_001:73": " dharmaśravaṇena anuttarāyāṃ samyaksaṃbaudhau [sthāpayanti] |",
    "K10n552u_001:74": " atha tasmin samaye keṣāṃcidalpabuddhīnāṃ devaputrāṇām etadabhavat |",
    "K10n552u_001:75": " kimayaṃ tathāgataḥ kṣiprameva parinīrvāṇadhātau [praveṣṭumicchatīti te cintayitvā durmanasaḥ abhūvan |",
    "K10n552u_001:76": " ...]dyamityarthaṃ parinirvāṇāṃ varṇayati sūcayati |",
    "K10n552u_001:77": " mahāparṣat saṃnipātya nānāṛddhivikurvāṇaprātihāryaṃ darśayati |",
    "K10n552u_001:78": " [tadyathā pūrvakaiḥ] tathāġatairarhadbhiḥ samyaksaṃbuddhaistathāgatakṛtyaṃ kṛtaṃ dīrghataramāyuradhiṣṭhāya sarvasattvān jātijarāvyādhi–[cyutiśoka]–paridevaduḥkhadaurmanasyopāyāsebhyaḥ parimokṣya tathāyamanena tathāgatena sarve tathāgatakṛtyaṃ nādyapi kṛtam |",
    "K10n552u_001:79": " [tasmāt śokavyatikramaṇaṃ saṃvarṇayatītiṃ cintayitvā te] tūṣṇīmabhūvan |",
    "K10n552u_001:80": " atha majuṣrīḥ kumārabhūtasteṣāṃ devaputrāṇāṃ cetasaiva citta mājñāya tān devaputrānetadavocat |",
    "K10n552u_001:81": " [devaputrā mā evaṃ cinta]yata mā pravyāharat |",
    "K10n552u_001:82": " mā dinamanaso bhavat |",
    "K10n552u_001:83": " bahūnitathāgatānāmupāyakuśala–nānopāyaprajñā–sa[mādhyādikuśalamūlabalapraṇidhānāni] nānāśayānāṃ sattvānāṃ dharmaṃ deśayanti |",
    "K10n552u_001:84": " yathā mayā devaputrāḥ tathāġatānāṃ pūrvakāṇāṃ tathāgato[pāyakauśalyam ṛddhivi]kurvāṇa prātihāryaṃ dṛṣṭaṃ tathāhaṃ jānāmi |",
    "K10n552u_001:85": " mā hi eva tathāgato buddhabalādhānaprātihāryaṃ nāma mahāsūtrarājaṃ pra[kāśayitukāmo'ti]reka kartukāmaḥ |",
    "K10n552u_001:86": " api ca devaputrā na tathāgatāḥ parinirvānti |",
    "K10n552u_001:87": " na tathāgatānāṃ parinirvāṇaṃ saṃvidyate |",
    "K10n552u_001:88": " na āyuḥ[kṣayo bhavati |",
    "K10n552u_001:89": " aprameya]kalpakoṭim anabhilāpyākalpāstathāgatāḥ tiṣṭhanti |",
    "K10n552u_001:90": " api ca upāyakauśalyena sattvānāṃ parinirvāṇaṃ dharśayanti |",
    "K10n552u_001:91": " na cākrā[ntirna saṃkrāṇtiḥ] tathāgatānāṃ saṃvidyate |",
    "K10n552u_001:92": " saddharmāntardhānaṃ darśayanti |",
    "K10n552u_001:93": " yathā yathā sattvān paśyati parinirvāṇavaineyaḥ dhātuvaineyaḥ kaśāyika[jātīyaḥ tathāga]te aśraddadhānatām aguruśuśrūṣitāṃ gacchati tathā tathāgataḥ parinirvāṇaṃ darśayati na cākrāntirna saṃkrāntistathāgatānāṃ saṃvidyate | ]",
    "K10n552u_001:94": " sarvasattvāḥ paripakvakuśalamūlā bhavanti |",
    "K10n552u_001:95": " tathāgate darśanābhikāṃkṣiṇaḥ pūjārhāḥ dharmaśravaṇāthikāḥ |",
    "K10n552u_001:96": " candramaṇḍalaṃ [yathā rocate tathā] tadā tathāgatā loka utpadyante bahujanahitāya bahujanasukhāya |",
    "K10n552u_001:97": " yāvaddevānāṃ ca munuṣyānāṃ ca triratnoddyota[nāya sphuṭanāya na] ca tathāgatānāṃ jātiḥ saṃvidyate |",
    "K10n552u_001:98": " tadyathāpi nāma kulaputrāḥ ādarśamaṇḍale sumṛṣṭe nānā rūpāṇi dṛśyante [dṛśyaṃ na saṃvidyate na] tatrāgamo dṛśyate na nirgamaḥ pratibimbasya evameva devaputrāḥ tathāgatakāyo draṣṭavyaḥ |",
    "K10n552u_001:99": " tadyathāpi nāma kula[putrā māyakāraḥsu]śikṣitaḥ nānānagaratoraṇodyānāṃ nānārathāṃ cakravartirūpāṃ nānāratikrīḍāṃ darśayitvā antardhāpayati na ca tasyāḥ krāntirdṛśyate [na] āgamo na nirgamaḥ evameva tathāgatānāmutapādaparinirvāṇaṃ draṣṭavyam |",
    "K10n552u_001:100": " api ca devaputrāḥ pūrvapraṇidhānena tathāgatāḥ parinirvṛtā api kalpaparinirvṛtā api kalpakoṭi parinīrvṛtā api sattvānāṃ pūjanasatkaraṇadhātustūpakārāpaṇaprati[bimbakārāpaṇa]–nāmadheyagrahaṇasaddharmadhāraṇapūjanā nānālokadhātuvyavasthitā api mokṣayanti sarvanarakatiryagyoniyamalokā[kṣaṇa]durgativinipātebhyaḥ sarvaduḥkhebhyaḥ yāvadanupūrveṇa anuttarāṃ samyaksaṃbodhisambhisaṃbudhyate |",
    "K10n552u_001:101": " kaḥ punarvādo ye tathāgata[ān pratyakṣa]pūjayā pūjayiṣyanti gandhapuṣpamālyavilepanavastrābharaṇaiḥ |",
    "K10n552u_001:102": " ye ca devaputrāḥ kecit sattvā varṣaśatasahastrakalpakoṭīparinirvṛtān [prāñjalibhūtān eka]vārān nāmadheyaṃ grahīṣyanti 'namo buddhāyeti' kṛtvā puṣpamākāśe kṣepsyanti te sarve duḥkhasyāntaṃ kariṣyanti |",
    "K10n552u_001:103": " tiṣṭhatvākāśe puṣpaṃ ye kecit [sattvāḥ] anuśikṣamāṇāstathāgatapūjārthāya ekatathāgataśikṣāmapi dhārayiṣyanti ekadivasam ekarātrimuhūrtaṃ tathāgata[pūjanacintā–]bhiyuktāḥ sarvaduḥkhasyāntaṃ kṛtvā nupūrveṇānuttarāṃ samyaksaṃbodhimabhisaṃbodhiṣyanti |"
}