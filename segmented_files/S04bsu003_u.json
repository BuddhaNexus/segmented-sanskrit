{
  "S04bsu003_u:0": "Aparimitāyuḥ Sūtra",
  "S04bsu003_u:1": "evaṃ mayā śrutam /",
  "S04bsu003_u:2_0": "ekasmin samaye bhagavān śrāvastyāṃ viharatisma jetavane anāthapiṇḍadasyārāme mahatā",
  "S04bsu003_u:2_1": "bhikṣusaṅghena sārdham ardhatrayodaśarbhibhikṣuśataiḥ sambahulaiśca bodhisattvairmahāsattvaiḥ // 1 //",
  "S04bsu003_u:3": "tatra khalu bhagavān mañjuśrīyāṃ kumārabhūtām āmantrayate sma /",
  "S04bsu003_u:4_0": "asti mañjuśrīrūpariṣṭāyām aparimitāguṇasañcayo nāma lokadhātustatrāparimitāyurjñānasuviniścitatejorāja",
  "S04bsu003_u:4_1": "nāma tathāgato 'rhan samyaksambuddha eva hi tiṣṭhati dhriyate yāpayati sattvānāṃ",
  "S04bsu003_u:4_2": "ca dharmaṃ deśayati // 2 //",
  "S04bsu003_u:5": "śṛṇu mañjuśrīḥ kumārabhūtā,",
  "S04bsu003_u:6": "ime jambudvipakā manuṣyā alpāyuṣkā varṣaśatāyuṣas,",
  "S04bsu003_u:7": "teṣāṃ bahunyākālamaranāni nirdiṣṭāni /",
  "S04bsu003_u:8_0": "ye khalu mañjuśrīḥ sattvastasyāparimitāyuṣaḥ tathāgatasya guṇavarṇaparikīrtana nāma",
  "S04bsu003_u:8_1": "dharmaparyāyaṃ likhiṣyanti likhāpayiṣyanti nāmadheyamātram api śroṣyanti yāvat pustakagatām",
  "S04bsu003_u:8_2": "api kṛtvā gṛhe dhārayiṣyanti vācayiṣyanti puṣpadhūpagandhamālyavilepanacūrṇacīvarachatradhvajaghaṇṭāpatākābhiśca",
  "S04bsu003_u:8_3": "samantāt pūjābhiḥ pūjāyiṣyanti te parikṣiṇāyuṣaḥ punaraiva varṣaśatāyuṣo bhaviṣyanti /",
  "S04bsu003_u:9": "ye khalu punarmañjuśrīḥ sattvastasyāparimitāyurjñānasuviniścita tejorājasya tathāgatasya nāmoṣṭottaraśataṃ śroṣyanti dhārayiṣyanti vācayiṣyanti,",
  "S04bsu003_u:10": "teṣām āyurvadhayiṣyanti,",
  "S04bsu003_u:11": "ye parikṣiṇāyuṣaḥ sattvā nāmadheyaṃ śroṣyanti dhārayiṣyanti vācayiṣyanti teṣām apyāyurvivardhayiṣyati // 3 //",
  "S04bsu003_u:12_0": "tasmāttarhi mañjuśrīdirghāyuṣkatvaṃ prārthayitukāmaḥ kulaputrā vā kuladuhitaro vā",
  "S04bsu003_u:12_1": "tasyāparimitāyuṣastathāgatasya nāmāṣṭottaraśataṃ śroṣyanti likhiṣyanti teṣām ime",
  "S04bsu003_u:12_2": "guṇānusaṃsā bhaviṣyanti // 4 //",
  "S04bsu003_u:13": "om namo bhagavate aparimitāyurjñānasuviniścitatejorājāya tathāgatāyārhate samyaksambuddhāya,",
  "S04bsu003_u:14": "tadyathā,",
  "S04bsu003_u:15": "om puṇyamahāpuṇya aparimitāpuṇya aparimitāyupuṇya jñānasambhāropacite,",
  "S04bsu003_u:16": "om sarvasaṃskāra pariśuddhadharmate gagaṇasamudgate svabhāvapariśuddhe mahānayāparivāre svāhā // 5 //",
  "S04bsu003_u:17": "imāṃ mañjuśrīstathāgatasya nāmoṣṭottaraśataṃ ye kecil likhiṣyanti likhāpayiṣyanti pustakagatām api kṛtvā gṛhe dhārayiṣyanti vācayiṣyanti,",
  "S04bsu003_u:18": "te parikṣīṇāyuṣaḥ punaraiva varṣaśatāyuṣo bhaviṣyanti,",
  "S04bsu003_u:19": "itaścutvā aparimitāyuṣastathāgatasya buddhakṣetre upapadyante,",
  "S04bsu003_u:20": "aparimitāyuṣaśca bhaviṣyanti aparimitāguṇasañcaye lokadhātau // 6 //",
  "S04bsu003_u:21": "om namo bhagavate /",
  "S04bsu003_u:22": "tena khalu punaḥ samayena navanavatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 7 //",
  "S04bsu003_u:23": "om namo bhagavate /",
  "S04bsu003_u:24": "tena khalu punaḥ samayena caturaśītīnāṃ Buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 8 //",
  "S04bsu003_u:25": "om namo bhagavate /",
  "S04bsu003_u:26": "tena khalu punaḥ samayena saptasaptatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 9 //",
  "S04bsu003_u:27": "om namo bhagavate /",
  "S04bsu003_u:28": "tena khalu punaḥ samayena pañcaṣaṣṭīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 10 //",
  "S04bsu003_u:29": "om namo bhagavate /",
  "S04bsu003_u:30": "tena khalu punaḥ samayena pañcapañcaśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 11 //",
  "S04bsu003_u:31": "om namo bhagavate /",
  "S04bsu003_u:32": "tena khalu punaḥ samayena pañcacatvāriśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 12 //",
  "S04bsu003_u:33": "om namo bhagavate /",
  "S04bsu003_u:34": "tena khalu punaḥ samayena ṣaṭtriṃśatīnāṃ Buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 13 //",
  "S04bsu003_u:35": "om namo bhagavate /",
  "S04bsu003_u:36": "tena khalu punaḥ samayena pañcaviṃśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 14 //",
  "S04bsu003_u:37": "om namo bhagavate /",
  "S04bsu003_u:38": "tena khalu punaḥ samayena gaṅgānadīvālukopamānāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 15 //",
  "S04bsu003_u:39": "om namo bhagavate /",
  "S04bsu003_u:40": "ya idam aparimitāyuḥ sūtraṃ likhiṣyati likhāpayiṣyati sa na kadācinnarakeṣūpapadyate na tīryagyonau na yamaloke na akṣaṇeṣu ca kadācid api upapasyate /",
  "S04bsu003_u:41": "yatra yatra janmanyupapadyate, tatra tatra sarvatra jātau jātau jātismaro bhaviṣyanti // 17 //",
  "S04bsu003_u:42": "om namo bhagavate /",
  "S04bsu003_u:43": "ya idam aparimitāyuḥ sūtraṃ likhiṣyati likhāpayiṣyati tena caturaśītidharmaskandhasahasrāṇi likhāpitāni bhaviṣyanti // 18 //",
  "S04bsu003_u:44": "om namo bhagavate /",
  "S04bsu003_u:45": "ya idam aparimitāyuḥ sūtraṃ likhiṣyati likhāpayiṣyati tena caturaśītidharmarājikāsahasrāṇi kārāpitāni pratiṣṭhāpitāni bhaviṣyanti // 19 //",
  "S04bsu003_u:46": "om namo bhagavate /",
  "S04bsu003_u:47": "ya idam aparimitāyuḥ sūtraṃ likhiṣyati likhāpayiṣyati tasya pañcānantaryāṇi karmāvaraṇāni parikṣayaṃ gacchanti // 20 //",
  "S04bsu003_u:48": "om namo bhagavate /",
  "S04bsu003_u:49": "ya idam aparimitāyuḥ sūtraṃ likhiṣyati likhāpayiṣyati,",
  "S04bsu003_u:50": "tasya na māro na mārakāyikā na yakṣa na rākṣasā nākālamṛtyurevatāraṃ lapsyante // 22 //",
  "S04bsu003_u:51": "om namo bhagavate /",
  "S04bsu003_u:52": "ya idam aparimitāyuḥ sūtraṃ likhiṣyati likhāpayiṣyati,",
  "S04bsu003_u:53": "tasya maraṇakālasamaye navanavatayo buddhakoṭyaḥ sammukhaṃ darśanaṃ dāsyanti,",
  "S04bsu003_u:54": "buddhasahasraṃ hastena hastaṃ tasyopanāmayanti,",
  "S04bsu003_u:55": "Buddhakṣetrādbuddhakṣetraṃ saṅkrāmati,",
  "S04bsu003_u:56": "nātra kāṅkṣā na vicikitsā na vimātirutpādayitavyā // 23 //",
  "S04bsu003_u:57": "om namo bhagavate /",
  "S04bsu003_u:58": "ya idam aparimitāyuḥ sūtraṃ likhiṣyati likhāpayiṣyati,",
  "S04bsu003_u:59": "tasya catvāro mahārājānaḥ pṛṣṭhataḥ pṛṣṭhataḥ samanubaddha rakṣāvaraṇaguptiṃ kariṣyanti // 24 //",
  "S04bsu003_u:60": "om namo bhagavate /",
  "S04bsu003_u:61": "ya idam aparimitāyuḥ sūtraṃ likhiṣyati likhāpayiṣyati sa sukhāvatyāṃ lokadhātau amitābhasya tathāgatasya buddhakṣetre upapadyate // 25 //",
  "S04bsu003_u:62": "om namo bhagavate /",
  "S04bsu003_u:63": "ya idam aparimitāyuḥ sūtraṃ likhiṣyati likhāpayiṣyati,",
  "S04bsu003_u:64": "sa pṛthivīpradeśaḥ caityabhūto vandanīyaśca bhaviṣyati /",
  "S04bsu003_u:65": "yeṣāṃ tiryagyonigatānāṃ mṛgapakṣīnāṃ karṇapuṭe nipatiṣyati te sarve anuttarāyāṃ samyak sambodhau abhisambodhim abhisambhotsyante // 26 //",
  "S04bsu003_u:66": "om namo bhagavate /",
  "S04bsu003_u:67": "ya idam aparimitāyuḥ sūtraṃ likhiṣyati likhāpayiṣyati tasya strībhāvo na kadācid api bhaviṣyati // 27 //",
  "S04bsu003_u:68": "om namo bhagavate /",
  "S04bsu003_u:69": "ya idam aparimitāyuḥ sūtraṃ dharmaparyāyam uddiśya ekam api kārṣāpaṇaṃ dānaṃ dāsyati,",
  "S04bsu003_u:70": "tena trisāhasramahāsāhasralokadhātuṃ saptaratnaparipūrṇaṃ kṛtvā dānaṃ dattaṃ bhavati // 28 //",
  "S04bsu003_u:71": "om namo bhagavate /",
  "S04bsu003_u:72": "ya idam dharmabhāṇakaṃ pūjayiṣyati, tena sakalasamāptaḥ saddharmaḥ pūjito bhavati // 29 //",
  "S04bsu003_u:73": "om namo bhagavate /",
  "S04bsu003_u:74": "yathā vipaśviśikhiviśvabhukrakucchandakanakamunikāśyapaśākyamuniprabhṛtīnāṃ tathāgatānāṃ saptaratnamayaḥ pūjāḥ kṛtvā tasya puṇyaskandhasya pramāṇaṃ śakyaṃ gaṇayituṃ,",
  "S04bsu003_u:75": "na tvāparimitāyuḥ sūtrasya puṇyaskandhasya pramāṇaṃ śakyaṃ gaṇayitum // 30 //",
  "S04bsu003_u:76": "om namo bhagavate /",
  "S04bsu003_u:77": "yathā sumeroḥ parvatarājasya samānāṃ ratnarāśiṃ kṛtvā dānaṃ dadyāt,",
  "S04bsu003_u:78": "tasya puṇyaskandhasya pramāṇaṃ śakyaṃ gaṇayituṃ,",
  "S04bsu003_u:79": "na tvāparimitāyuḥ sūtrasya puṇyaskandhasya pramāṇaṃ śakyaṃ gaṇayitum // 31 //",
  "S04bsu003_u:80": "om namo bhagavate /",
  "S04bsu003_u:81": "yathā catvāro mahāsamudrā udakaparipūṇṇā bhaveyuḥ,",
  "S04bsu003_u:82": "tatra ekaikavinduṃ śakyaṃ gaṇayituṃ,",
  "S04bsu003_u:83": "na tvāparimitāyuḥ sūtrasya puṇyaskandhasya pramāṇaṃ śakyaṃ gaṇayitum // 32 //",
  "S04bsu003_u:84": "om namo bhagavate /",
  "S04bsu003_u:85": "ya idam aparimitāyuḥ sūtraṃ likhiṣyati likhāpayiṣyati saṃskṛtya pūjayiṣyati tena daśasu dikṣu sarvabuddhakṣetreṣu sarvatathāgatā vanditāḥ pūjitāśca bhaviṣyanti // 33 //",
  "S04bsu003_u:86": "om namo bhagavate /",
  "S04bsu003_u:87": "dānabalena samudgata buddho dānabalādhigatā narasiṃhaḥ /",
  "S04bsu003_u:88": "dānabalasya ca śrūyati śabda kāruṇikasya pure praviśantaṃ // 34 //",
  "S04bsu003_u:89": "śīlabalena samudgata buddho śīlabalādhigatā narasiṃhaḥ /",
  "S04bsu003_u:90": "śīlabalasya ca śrūyati śabda kāruṇikasya pure praviśantaṃ // 35 //",
  "S04bsu003_u:91": "kṣāntibalena samudgata buddho kṣāntibalādhigatā narasiṃhaḥ /",
  "S04bsu003_u:92": "kṣāntibalasya ca śrūyati śabda kāruṇikasya pure praviśantaṃ // 36 //",
  "S04bsu003_u:93": "vīryabalena samudgata buddho vīryābalādhigatā narasiṃhaḥ /",
  "S04bsu003_u:94": "vīryabalasya ca śrūyati śabda kāruṇikasya pure praviśantaṃ // 37 //",
  "S04bsu003_u:95": "dhyānabalena samudgata buddho dhyānabalādhigatā narasiṃhaḥ /",
  "S04bsu003_u:96": "dhyānabalasya ca śrūyati śabda kāruṇikasya pure praviśantaṃ // 38 //",
  "S04bsu003_u:97": "prajñābalena samudgata buddho prajñābalādhigatā narasiṃhaḥ /",
  "S04bsu003_u:98": "prajñābalasya ca śrūyati śabda kāruṇikasya pure praviśantaṃ // 39 //",
  "S04bsu003_u:99": "om namo bhagavate /",
  "S04bsu003_u:100": "idam vocadbhagavān āttamanaste ca bhikṣavaste ca bodhisattva mahāsattvaḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandanam iti // 40 //"
}