{
  "GSD36narads_u:0": "mātṛkā 1",
  "GSD36narads_u:1": "[vyavahāraḥ]",
  "GSD36narads_u:2": "NM1.1a/ dharma.ekatānāḥ puruṣā yadāsan satyavādinaḥ /",
  "GSD36narads_u:3": "NM1.1c/ tadā na vyavahāro 'abhūn na dveṣo nāpi matsaraḥ // 1",
  "GSD36narads_u:4": "NM1.2a/ naṣṭe dharme manuṣyeṣu vyavahāraḥ pravartate /",
  "GSD36narads_u:5": "NM1.2c/ draṣṭā ca vyavahārāṇāṃ rājā daṇḍadharaḥ kṛtaḥ // 2",
  "GSD36narads_u:6": "NM1.3a/ likhitaṃ sākṣiṇaś cātra dvau vidhī saṃprakīrtitau /",
  "GSD36narads_u:7": "NM1.3c/ saṃdigdhārthaviśuddhyarthaṃ dvayor vivadamānayoḥ // 3",
  "GSD36narads_u:8": "NM1.4a/ sottaro 'anuttaraś caiva sa vijñeyo dvilakṣaṇaḥ /",
  "GSD36narads_u:9": "NM1.4c/ sottaro 'abhyadhiko yatra vilekhāpūrvakaḥ paṇaḥ // 4",
  "GSD36narads_u:10": "NM1.5a/ vivāde sottarapaṇe dvayor yas tatra hīyate /",
  "GSD36narads_u:11": "NM1.5c/ sa paṇaṃ svakṛtaṃ dāpyo vinayaṃ ca parājaye // 5",
  "GSD36narads_u:12": "NM1.6a/ sāras tu vyavahārāṇāṃ pratijñā samudāhṛtā /",
  "GSD36narads_u:13": "NM1.6c/ taddhānau hīyate vādī taraṃs tām uttaro bhavet // 6",
  "GSD36narads_u:14": "NM1.7a/ kulāni śreṇayaś caiva gaṇāś cādhikṛto nṛpaḥ /",
  "GSD36narads_u:15": "NM1.7c/ pratiṣṭhā vyavahārāṇāṃ gurvebhyas tūttarottaram // 7",
  "GSD36narads_u:16": "NM1.8a/ sa catuṣpāc catuḥsthānaś catuḥsādhana eva ca /",
  "GSD36narads_u:17": "NM1.8c/ caturhitaś caturvyāpī catuṣkārī ca kīrtyate // 8",
  "GSD36narads_u:18": "NM1.9a/ aṣṭāṅgo 'aṣṭādaśapadaḥ śataśākhas tathā-eva ca /",
  "GSD36narads_u:19": "NM1.9c/ triyonir dvyabhiyogaś ca dvidvāro dvigatis tathā // 9",
  "GSD36narads_u:20": "NM1.10a/ dharmaś ca vyavahāraś ca caritraṃ rājaśāsanam /",
  "GSD36narads_u:21": "NM1.10c/ catuṣpād vyavahāro 'ayam uttaraḥ pūrvabādhakaḥ // 10",
  "GSD36narads_u:22": "NM1.11a/ tatra satye sthito dharmo vyavahāras tu sākṣiṣu /",
  "GSD36narads_u:23": "NM1.11c/ caritraṃ pustakaraṇe rājājñāyāṃ tu śāsanam // 11",
  "GSD36narads_u:24": "NM1.12a/ sāmādyupāyasādhyatvāc catuḥsādhana ucyate /",
  "GSD36narads_u:25": "NM1.12c/ caturṇām āśramāṇāṃ ca rakṣaṇāt sa caturhitaḥ // 12",
  "GSD36narads_u:26": "NM1.13a/ kartṛṛn atho sākṣiṇaś ca sabhyān rājānam eva ca /",
  "GSD36narads_u:27": "NM1.13c/ vyāpnoti pādaśo yasmāc caturvyāpī tataḥ smṛtaḥ // 13",
  "GSD36narads_u:28": "NM1.14a/ dharmasyārthasya yaśaso lokapaktes tathā-eva ca /",
  "GSD36narads_u:29": "NM1.14c/ caturṇāṃ karaṇād eṣāṃ catuṣkārī prakīrtitaḥ // 14",
  "GSD36narads_u:30": "NM1.15a/ rājā sapuruṣaḥ sabhyāḥ śāstraṃ gaṇakalekhakau /",
  "GSD36narads_u:31": "NM1.15c/ hiraṇyam agnir udakam aṣṭāṅgaḥ sa udāhṛtaḥ // 15",
  "GSD36narads_u:32": "NM1.16a/ ṛṇādānaṃ hy upanidhiḥ saṃbhūya-utthānam eva ca /",
  "GSD36narads_u:33": "NM1.16c/ dattasya punar ādānam aśuśrūṣābhyupetya ca // 16",
  "GSD36narads_u:34": "NM1.17a/ vetanasyānapākarma tathā-eva-asvāmivikrayaḥ /",
  "GSD36narads_u:35": "NM1.17c/ vikrīya-asaṃpradānaṃ ca krītvānuśaya eva ca // 17",
  "GSD36narads_u:36": "NM1.18a/ samayasyānapākarma vivādaḥ kṣetrajas tathā /",
  "GSD36narads_u:37": "NM1.18c/ strīpuṃsayoś ca saṃbandho dāyabhāgo 'atha sāhasam // 18",
  "GSD36narads_u:38": "NM1.19a/ vākpāruṣyaṃ tathā-eva-uktaṃ daṇḍapāruṣyam eva ca /",
  "GSD36narads_u:39": "NM1.19c/ dyūtaṃ prakīrṇakaṃ caiva-ity aṣṭādaśapadaḥ smṛtaḥ // 19",
  "GSD36narads_u:40": "NM1.20a/ eṣām eva prabhedo 'anyaḥ śatam aṣṭa.uttaraṃ smṛtam /",
  "GSD36narads_u:41": "NM1.20c/ kriyābhedān manuṣyāṇāṃ śataśākho nigadyate // 20",
  "GSD36narads_u:42": "NM1.21a/ kāmāt krodhāc ca lobhāc ca tribhyo yasmāt pravartate /",
  "GSD36narads_u:43": "NM1.21c/ triyoniḥ kīrtyate tena trayam etad vivādakṛt // 21",
  "GSD36narads_u:44": "NM1.22a/ dvyabhiyogas tu vijñeyaḥ śaṅkātattvābhiyogataḥ /",
  "GSD36narads_u:45": "NM1.22c/ śaṅkāsatāṃ tu saṃsargāt tattvaṃ ha-ūḍhādidarśanāt // 22",
  "GSD36narads_u:46": "NM1.23a/ pakṣadvayābhisaṃbandhād dvidvāraḥ samudāhṛtaḥ /",
  "GSD36narads_u:47": "NM1.23c/ pūrvavādas tayoḥ pakṣaḥ pratipakṣas taduttaram // 23",
  "GSD36narads_u:48": "NM1.24a/ bhūtacchalānusāritvād dvigatiḥ sa udāhṛtaḥ /",
  "GSD36narads_u:49": "NM1.24c/ bhūtaṃ tattvārthasaṃyuktaṃ pramādābhihitaṃ chalam // 24",
  "GSD36narads_u:50": "NM1.25a/ tatra śiṣṭaṃ chalaṃ rājā marṣayed dharmasādhanaḥ /",
  "GSD36narads_u:51": "NM1.25c/ bhūtam eva prapadyeta dharmamūlā yataḥ śriyaḥ // 25",
  "GSD36narads_u:52": "NM1.26a/ dharmeṇa-uddharato rājño vyavahārān kṛtātmanaḥ /",
  "GSD36narads_u:53": "NM1.26c/ saṃbhavanti guṇāḥ sapta sapta vahner ivārciṣaḥ // 26",
  "GSD36narads_u:54": "NM1.27a/ dharmaś cārthaś ca kīrtiś ca lokapaktir upagrahaḥ /",
  "GSD36narads_u:55": "NM1.27c/ prajābhyo bahumānaś ca svarge sthānaṃ ca śāśvatam // 27",
  "GSD36narads_u:56": "NM1.28a/ tasmād dharmāsanaṃ prāpya rājā vigatamatsaraḥ /",
  "GSD36narads_u:57": "NM1.28c/ samaḥ syāt sarvabhūteṣu bibhrad vaivasvataṃ vratam // 28",
  "GSD36narads_u:58": "NM1.29a/ dharmaśāstraṃ puraskṛtya prāḍvivākamate sthitaḥ /",
  "GSD36narads_u:59": "NM1.29c/ samāhitamatiḥ paśyed vyavahārān anukramāt // 29",
  "GSD36narads_u:60": "NM1.30a/ āgamaḥ prathamaṃ kāryo vyavahārapadaṃ tataḥ /",
  "GSD36narads_u:61": "NM1.30c/ vivitsā nirṇayaś caiva darśanaṃ syāc caturvidham // 30",
  "GSD36narads_u:62": "NM1.31a/ dharmaśāstrārthaśāstrābhyām avirodhena mārgataḥ /",
  "GSD36narads_u:63": "NM1.31c/ samīkṣamāṇo nipuṇaṃ vyavahāragatiṃ nayet // 31",
  "GSD36narads_u:64": "NM1.32a/ yathā mṛgasya viddhasya vyādho mṛgapadaṃ nayet /",
  "GSD36narads_u:65": "NM1.32c/ kakṣe śoṇitaleśena tathā dharmapadaṃ nayet // 32",
  "GSD36narads_u:66": "NM1.33a/ yatra vipratipattiḥ syād dharmaśāstrārthaśāstrayoḥ /",
  "GSD36narads_u:67": "NM1.33c/ arthaśāstra.uktam utsṛjya dharmaśāstra.uktam ācāret // 33",
  "GSD36narads_u:68": "NM1.34a/ dharmaśāstravirodhe tu yuktiyukto 'api dharmataḥ /",
  "GSD36narads_u:69": "NM1.34c/ vyavahāro hi balavān dharmas tenāvahīyate // 34",
  "GSD36narads_u:70": "NM1.35a/ sūkṣmo hi bhagavān dharmaḥ parokṣo durvicāraṇaḥ /",
  "GSD36narads_u:71": "NM1.35c/ ataḥ pratyakṣamārgeṇa vyavahāragatiṃ nayet // 35",
  "GSD36narads_u:72": "NM1.36a/ yāty acauro 'api cauratvaṃ cauraś cāyāty acauratām /",
  "GSD36narads_u:73": "NM1.36c/ acauraś cauratāṃ prāpto māṇḍavyo vyavahārataḥ // 36",
  "GSD36narads_u:74": "NM1.37a/ strīṣu rātrau bahir grāmād antarveśmany arātiṣu /",
  "GSD36narads_u:75": "NM1.37c/ vyavahāraḥ kṛto 'apy eṣu punaḥ kartavyatām iyāt // 37",
  "GSD36narads_u:76": "NM1.38a/ gahanatvād vivādānām asāmarthyāt smṛter api /",
  "GSD36narads_u:77": "NM1.38c/ ṛṇādiṣu haret kālaṃ kāmaṃ tattvabubhutsayā // 38",
  "GSD36narads_u:78": "NM1.39a/ gobhūhiraṇyastrīsteyapāruṣyātyayikeṣu ca /",
  "GSD36narads_u:79": "NM1.39c/ sāhaseṣv abhiśāpe ca sadya eva vivādayet // 39",
  "GSD36narads_u:80": "NM1.40a/ anāvedya tu yo rājñe saṃdigdhe 'arthe pravartate /",
  "GSD36narads_u:81": "NM1.40c/ prasahya sa vineyaḥ syāt sa cāsyārtho na sidhyati // 40",
  "GSD36narads_u:82": "NM1.41a/ vaktavye 'arthe na tiṣṭhantam utkrāmantaṃ ca tadvacaḥ /",
  "GSD36narads_u:83": "NM1.41c/ āsedhayed vivādārthī yāvad āhvānadarśanam // 41",
  "GSD36narads_u:84": "NM1.42a/ sthānāsedhaḥ kālakṛtaḥ pravāsāt karmaṇas tathā /",
  "GSD36narads_u:85": "NM1.42c/ caturvidhaḥ syād āsedho nāsiddhas taṃ vilaṅghayet // 42",
  "GSD36narads_u:86": "NM1.43a/ nadīsaṃtārakāntāradurdeśa.upaplavādiṣu /",
  "GSD36narads_u:87": "NM1.43c/ āsiddhas taṃ parāsedham utkrāman nāparādhnuyāt // 43",
  "GSD36narads_u:88": "NM1.44a/ āsedhakāla āsiddha āsedham yo vyatikramet /",
  "GSD36narads_u:89": "NM1.44c/ sa vineyo 'anyathā kurvann āseddhā daṇḍabhāg bhavet // 44",
  "GSD36narads_u:90": "NM1.45a/ nirveṣṭukāmo rogārto yiyakṣur vyasane sthitaḥ /",
  "GSD36narads_u:91": "NM1.45c/ abhiyuktas tathānyena rājakārya.udyatas tathā // 45",
  "GSD36narads_u:92": "NM1.46a/ gavāṃ pracāre gopālāḥ sasyabandhe kṛṣīvalāḥ /",
  "GSD36narads_u:93": "NM1.46c/ śilpinaḥ cāpi tatkālam āyudhīyāś ca vigrahe // 46",
  "GSD36narads_u:94": "NM1.47a/ aprāptavyavahāraś ca dūto dāna.unmukho vratī /",
  "GSD36narads_u:95": "NM1.47c/ viṣamasthaś ca nāsedhyo na ca-enān āhvayen nṛpaḥ // 47",
  "GSD36narads_u:96": "NM1.48a/ nābhiyukto 'abhiyuñjīta tam atīrtvārtham anyataḥ /",
  "GSD36narads_u:97": "NM1.48c/ na cābhiyuktam anyena na viddhaṃ veddhum arhati // 48",
  "GSD36narads_u:98": "NM1.49a/ yam artham abhiyuñjīta na taṃ viprakṛtiṃ nayet /",
  "GSD36narads_u:99": "NM1.49c/ nānyat pakṣāntaraṃ gacched gacchan pūrvāt sa hīyate // 49",
  "GSD36narads_u:100": "NM1.50a/ na ca mithyābhiyuñjīta doṣo mithyābhiyoginaḥ /",
  "GSD36narads_u:101": "NM1.50c/ yas tatra vinayaḥ proktaḥ so 'abhiyoktāram āvrajet // 50",
  "GSD36narads_u:102": "NM1.51a/ sāpadeśaṃ haran kālam abruvaṃś cāpi saṃsadi /",
  "GSD36narads_u:103": "NM1.51c/ uktvā vaco vibruvaṃś ca hīyamānasya lakṣaṇam // 51",
  "GSD36narads_u:104": "NM1.52a/ palāyate ya āhūtaḥ prāptaś ca vivaden na yaḥ /",
  "GSD36narads_u:105": "NM1.52c/ vineyaḥ sa bhaved rājñā hīna eva sa vādataḥ // 52",
  "GSD36narads_u:106": "NM1.53a/ nirṇiktavyavahāreṣu pramāṇam aphalaṃ bhavet /",
  "GSD36narads_u:107": "NM1.53c/ likhitaṃ sākṣiṇo vāpi pūrvam āveditaṃ na cet // 53",
  "GSD36narads_u:108": "NM1.54a/ yathā pakveṣu dhānyeṣu niṣphalāḥ prāvṛṣo guṇāḥ /",
  "GSD36narads_u:109": "NM1.54c/ nirṇiktavyavahārāṇāṃ pramāṇam aphalaṃ tathā // 54",
  "GSD36narads_u:110": "NM1.55a/ abhūtam apy abhihitaṃ prāptakālaṃ parīkṣyate /",
  "GSD36narads_u:111": "NM1.55c/ yat tu pramādān na-ucyeta tad bhūtam api hīyate // 55",
  "GSD36narads_u:112": "NM1.56a/ tīritaṃ cānuśiṣṭaṃ ca yo manyeta vidharmataḥ /",
  "GSD36narads_u:113": "NM1.56c/ dviguṇaṃ daṇḍam āsthāya tat kāryaṃ punar uddharet // 56",
  "GSD36narads_u:114": "NM1.57a/ durdṛṣṭe vyavahāre tu sabhyās taṃ daṇḍam āpnuyuḥ /",
  "GSD36narads_u:115": "NM1.57c/ na hi jātu vinā daṇḍaṃ kaścin mārge 'avatiṣṭhate // 57",
  "GSD36narads_u:116": "NM1.58a/ rāgād ajñānato vāpi lobhād vā yo 'anyathā vadet /",
  "GSD36narads_u:117": "NM1.58c/ sabhyo 'asabhyaḥ sa vijñeyas taṃ rājā vinayed bhṛśam // 58",
  "GSD36narads_u:118": "NM1.59a/ kiṃtu rājñā viśeṣeṇa svadharmam anurakṣatā /",
  "GSD36narads_u:119": "NM1.59c/ manuṣyacittavaicitryāt parīkṣyā sādhvasādhutā // 59",
  "GSD36narads_u:120": "NM1.60a/ puruṣāḥ santi ye lobhāt prabrūyuḥ sākṣyam anyathā /",
  "GSD36narads_u:121": "NM1.60c/ santi cānye durātmānaḥ kūṭalekhyakṛto janāḥ // 60",
  "GSD36narads_u:122": "NM1.61a/ ataḥ parīkṣyam ubhayam etad rājñā viśeṣataḥ /",
  "GSD36narads_u:123": "NM1.61c/ lekhyācāreṇa likhitaṃ sākṣyācāreṇa sākṣiṇaḥ // 61",
  "GSD36narads_u:124": "NM1.62a/ asatyāḥ satyasaṃkāśāḥ satyāś cāsatyadarśanāḥ /",
  "GSD36narads_u:125": "NM1.62c/ dṛśyante vividhā bhāvās tasmād yuktaṃ parīkṣaṇam // 62",
  "GSD36narads_u:126": "NM1.63a/ talavad dṛśyate vyoma khadyoto havyavāḍ iva /",
  "GSD36narads_u:127": "NM1.63c/ na talaṃ vidyate vyomni na khadyote hutāśanaḥ // 63",
  "GSD36narads_u:128": "NM1.64a/ tasmāt pratyakṣadṛṣṭo 'api yuktam arthaḥ parīkṣitum /",
  "GSD36narads_u:129": "NM1.64c/ parīkṣya jñāpayan arthān na dharmāt parihīyate // 64",
  "GSD36narads_u:130": "NM1.65a/ evaṃ paśyan sadā rājā vyavahārān samāhitaḥ /",
  "GSD36narads_u:131": "NM1.65c/ vitatya-iha yaśo dīptaṃ bradhnasyāpnoti viṣṭapam // 65",
  "GSD36narads_u:132": "mātṛkā 2 ( mātṛkā 2 is found only in ms P. )[ṭhe second chapter of the ṃātṛkā",
  "GSD36narads_u:133": "included in ñolly's edition and translation is not to be part of the original ṇāradasmṛti",
  "GSD36narads_u:134": "(see the Introduction to the text). Its translation is given in the Appendix.]",
  "GSD36narads_u:135": "[bhāṣā]",
  "GSD36narads_u:136": "NMṃ2.1a/ suniścitabalādhānas tv arthī svārthapracoditaḥ /",
  "GSD36narads_u:137": "NM2.1c/ lekhayet pūrvapakṣaṃ tu kṛtakāryaviniścayaḥ // [ñ ṃā 2.1]",
  "GSD36narads_u:138": "NM2.2a/ pūrvapakṣaśrutārthas tu pratyarthī tadanantaram /",
  "GSD36narads_u:139": "NM2.2c/ pūrvapakṣārthasaṃbandhaṃ pratipakṣaṃ niveśayet // [ñ ṃā 2.2]",
  "GSD36narads_u:140": "NM2.3a/ śvo lekhanaṃ vā sa labhet tryahaṃ saptāham eva vā /",
  "GSD36narads_u:141": "NM2.3c/ arthī tṛtīyapāde tu yuktaṃ sadyo dhruvaṃ jayī // [ñ ṃā 2.3]",
  "GSD36narads_u:142": "NM2.4a/ mithyā saṃpratipattir vā pratyavaskandam eva vā /",
  "GSD36narads_u:143": "NM2.4c/ prāṅnyāyavidhisādhyaṃ vā uttaraṃ syāc caturvidham // [ñ ṃā 2.4]",
  "GSD36narads_u:144": "NM2.5a/ mithyaitan nābhijānāmi tadā tatra na saṃnidhiḥ /",
  "GSD36narads_u:145": "NM2.5c/ ajātaś cāsmi tatkāla evaṃ mithyā caturvidhā // [ñ ṃā 2.5]",
  "GSD36narads_u:146": "NM2.6a/ mithyā ca viparītaṃ ca punaḥ śabdasamāgamam /",
  "GSD36narads_u:147": "NM2.6c/ pūrvapakṣārthasaṃbandham uttaraṃ syāc caturvidham // [ñ ṃā 2.6]",
  "GSD36narads_u:148": "NM2.7a/ bhāṣāyā uttaraṃ yāvat pratyarthī na niveśayet /",
  "GSD36narads_u:149": "NM2.7c/ arthī tu lekhayet tāvad yāvad vastu vivakṣitam // [ñ ṃā 2.7]",
  "GSD36narads_u:150": "NM2.8a/ anyārtham arthahīnaṃ ca pramāṇāgamavarjitam /",
  "GSD36narads_u:151": "NM2.8c/ lekhyaṃ hīnādhikaṃ bhraṣṭaṃ bhāṣādoṣās tūdāhṛtāḥ // [ñ ṃā 2.8]",
  "GSD36narads_u:152": "NM2.9a/ labdhavyaṃ yena yad yasmāt sa tat tasmād avāpnuyāt /",
  "GSD36narads_u:153": "NM2.9c/ na tv anyo 'anyad athānyasmād ity anyārtham idaṃ tridhā // [ñ ṃā 2.9]",
  "GSD36narads_u:154": "NM2.10a/ manasāham api dhyātas tvanmitreṇeha śatruvat /",
  "GSD36narads_u:155": "NM2.10c/ ato 'anyathā mahākṣāntyā tvam ihāvedito mayā // [ñ ṃā 2.10]",
  "GSD36narads_u:156": "NM2.11a/ dravyapramāṇahīnaṃ yat phalopāśrayavarjitam /",
  "GSD36narads_u:157": "NM2.11c/ pramāṇavarjitaṃ nāma lekhyadoṣaṃ tad utsṛjet // [ñ ṃā 2.11]",
  "GSD36narads_u:158": "NM2.12a/ āgamavarjitaṃ doṣaṃ pūrvapāde vivarjayet /",
  "GSD36narads_u:159": "NM2.12c/ ekasya bahubhiḥ sārdhaṃ purarāṣṭravirodhakam // [ñ ṃā 2.12]",
  "GSD36narads_u:160": "NM2.13a/ bindumātrāpadavarṇeṣv ekāvidhiṣṭayā (?) /",
  "GSD36narads_u:161": "NM2.13c/ hīnādhikā bhaved vyarthā tāṃ yatnena vivarjayet // [ñ ṃā 2.13]",
  "GSD36narads_u:162": "NM2.14a/ bhraṣṭaṃ tu duḥsthitaṃ yat syāj jalatailādibhir hatam /",
  "GSD36narads_u:163": "NM2.14c/ bhāṣāyāṃ tad api spaṣṭaṃ vispaṣṭārthaṃ vivarjayet // [ñ ṃā 2.14]",
  "GSD36narads_u:164": "NM2.15a/ satyā bhāṣā na bhavati yady api syāt pratiṣṭhitā /",
  "GSD36narads_u:165": "NM2.15c/ bahiś ced bhraśyate dharmān niyatād vyavahārikāt // [ñ ṃā 2.15, ṃanu",
  "GSD36narads_u:166": "8.164]",
  "GSD36narads_u:167": "NM2.16a/ gandhamādanasaṃsthasya mayāsyāsīt tad arpitam /",
  "GSD36narads_u:168": "NM2.16c/ vyavahārikadharmasya bāhyam etan na sidhyati // [ñ ṃā 2.16]",
  "GSD36narads_u:169": "NM2.17a/ anyākṣaraniveśena anyārthagamanena ca /",
  "GSD36narads_u:170": "NM2.17c/ ākulaṃ ca kriyādānaṃ kriyā caivākulā bhavet // [ñ ṃā 2.17]",
  "GSD36narads_u:171": "NM2.18a/ rāgādīnāṃ yad ekena kopitaḥ karaṇe vadet /",
  "GSD36narads_u:172": "NM2.18c/ tad ādau tu likhet sarvaṃ vādinaḥ phalakādiṣu // [ñ ṃā 2.18]",
  "GSD36narads_u:173": "NM2.19a/ nirākulāvabodhāya dharmasthaiḥ suvicāritam /",
  "GSD36narads_u:174": "NM2.19c/ tasmād anyad vyapohyaṃ syād vādinaḥ phalakādiṣu // [ñ ṃā 2.19]",
  "GSD36narads_u:175": "NM2.20a/ vādibhyām abhyanujñātaṃ śeṣaṃ ca phalake sthitam /",
  "GSD36narads_u:176": "NM2.20c/ sasākṣikaṃ likheyus te pratipattiṃ ca vādinoḥ // [ñ ṃā 2.20]",
  "GSD36narads_u:177": "NM2.21a/ vādibhyāṃ likhitāc cheṣaṃ yat punar vādinā smṛtam /",
  "GSD36narads_u:178": "NM2.21c/ tat pratyākalitaṃ nāma svapāde tasya likhyate // [ñ ṃā 2.21]",
  "GSD36narads_u:179": "NM2.22a/ arthinā saṃniyukto vā pratyarthiprahito 'api vā /",
  "GSD36narads_u:180": "NM2.22c/ yo yasyārthe vivadate tayor jayaparājayau // [ñ ṃā 2.22]",
  "GSD36narads_u:181": "NM2.23a/ yo na bhrātā na ca pitā na putro na niyogakṛt /",
  "GSD36narads_u:182": "NM2.23c/ parārthavādī daṇḍyaḥ syād vyavahāre 'api vibruvan // [ñ ṃā 2.23]",
  "GSD36narads_u:183": "NM2.24a/ pūrvavādaṃ parityajya yo 'anyam ālambate punaḥ /",
  "GSD36narads_u:184": "NM2.24c/ vādasaṃkramaṇāj jñeyo hīnavādī sa vai naraḥ // [ñ ṃā 2.24]",
  "GSD36narads_u:185": "NM2.25a/ sarveṣv api vivādeṣu vākchale nāpahīyate /",
  "GSD36narads_u:186": "NM2.25c/ paśustrībhūmyṛṇādāne śāsyo 'apy arthān na hīyate // [ñ ṃā 2.25]",
  "GSD36narads_u:187": "NM2.26a/ abhiyukto 'abhiyogasya yadi kuryād apahnavam /",
  "GSD36narads_u:188": "NM2.26c/ abhiyoktā diśed deśyaṃ pratyavaskandito na cet // [ñ ṃā 2.26]",
  "GSD36narads_u:189": "NM2.27a/ pūrvapāde hi likhitaṃ yathākṣaram aśeṣataḥ /",
  "GSD36narads_u:190": "NM2.27c/ arthī tṛtīyapāde tu kriyayā pratipādayet // [ñ ṃā 2.27]",
  "GSD36narads_u:191": "NM2.28a/ kriyāpi dvividhā proktā mānuṣī daivikī tathā /",
  "GSD36narads_u:192": "NM2.28c/ mānuṣī lekhyasākṣibhyāṃ dhaṭādir daivikī smṛtā // [ñ ṃā 2.28]",
  "GSD36narads_u:193": "NM2.29a/ divā kṛte kāryavidhau grāmeṣu nagareṣu vā /",
  "GSD36narads_u:194": "NM2.29c/ saṃbhave sākṣiṇāṃ caiva divyā na bhavati kriyā // [ñ ṃā 2.29]",
  "GSD36narads_u:195": "NM2.30a/ araṇye nirjane rātrāv antarveśmani sāhase /",
  "GSD36narads_u:196": "NM2.30c/ nyāsasyāpahnave caiva divyā saṃbhavati kriyā // [ñ ṃā 2.30]",
  "GSD36narads_u:197": "NM2.31a/ kāraṇapratipattyā ca pūrvapakṣe virodhite /",
  "GSD36narads_u:198": "NM2.31c/ abhiyuktena vai bhāvyaṃ vijñeyaṃ pūrvapakṣavat // [ñ ṃā 2.31]",
  "GSD36narads_u:199": "NM2.32a/ palāyate ya āhūto maunī sākṣiparājitaḥ /",
  "GSD36narads_u:200": "NM2.32c/ svayam abhyupapannaś ca avasannaś caturvidhaḥ // [ñ ṃā 2.32]",
  "GSD36narads_u:201": "NM2.33a/ anyavādī kriyādveṣī na-upasthātā niruttaraḥ /",
  "GSD36narads_u:202": "NM2.33c/ āhūtaprapalāyī ca hīnaḥ pañcavidhaḥ smṛtaḥ // [ñ ṃā 2.33]",
  "GSD36narads_u:203": "NM2.34a/ maṇayaḥ padmarāgādyā dīnārādi hiraṇmayam /",
  "GSD36narads_u:204": "NM2.34c/ muktāvidrumaśaṅkhādyāḥ praduṣṭāḥ svāmigāminaḥ // [ñ ṃā 2.34]",
  "GSD36narads_u:205": "NM2.35a/ gandhamālyam adattaṃ tu bhūṣaṇaṃ vāsa eva vā /",
  "GSD36narads_u:206": "NM2.35c/ pādukā-iti rājā-uktaṃ tad ākrāman vadham arhati // [ñ ṃā 2.35]",
  "GSD36narads_u:207": "NM2.36a/ paṇyamūlyaṃ bhṛtir nyāso daṇḍo yac cāvahārakam /",
  "GSD36narads_u:208": "NM2.36c/ vṛthādānākṣikapaṇā vardhante nāvivakṣitāḥ // [ñ ṃā 2.36]",
  "GSD36narads_u:209": "NM2.37a/ mithyābhiyogino ye syur dvijānāṃ śūdrayonayaḥ /",
  "GSD36narads_u:210": "NM2.37c/ teṣāṃ jihvāṃ samutkṛtya rājā śūle vidhāpayet // [ñ ṃā 2.37]",
  "GSD36narads_u:211": "NM2.38a/ ājñā lekhaḥ paṭṭakaḥ śāsanaṃ vā / ādhiḥ pattraṃ vikrayo vā krayo vā /",
  "GSD36narads_u:212": "NM2.38c/ rājñe kuryāt pūrvam āvedanaṃ yas / tasya jñeyaḥ pūrvapakṣaḥ vidhijñaiḥ",
  "GSD36narads_u:213": "// [ñ ṃā 2.38]",
  "GSD36narads_u:214": "NM2.39a/ sākṣikadūṣaṇe kāryaṃ pūrvasākṣiviśodhanam /",
  "GSD36narads_u:215": "NM2.39c/ śuddheṣu sākṣiṣu tataḥ paścāt sākṣyaṃ viśodhayet // [ñ ṃā 2.39]",
  "GSD36narads_u:216": "NM2.40a/ sākṣisabhyāvasannānāṃ dūṣaṇe darśanaṃ punaḥ /",
  "GSD36narads_u:217": "NM2.40c/ svacaryāvasitānāṃ tu nāsti paunarbhavo vidhiḥ // [ñ ṃā 2.40]",
  "GSD36narads_u:218": "NM2.41a/ svayam abhyupapanno 'api svacaryāvasito 'api san /",
  "GSD36narads_u:219": "NM2.41c/ kriyāvasanno 'apy arheta paraṃ sabhyāvadhāraṇam // [ñ ṃā 2.41]",
  "GSD36narads_u:220": "NM2.42a/ pakṣān utsārya kāryas tu sabhyaiḥ kāryaviniścayaḥ /",
  "GSD36narads_u:221": "NM2.42c/ anutsāritanirṇikte virodhaḥ pretya ceha ca // [ñ ṃā 2.42]",
  "GSD36narads_u:222": "NM2.43a/ sabhair eva jitaḥ paścād rājñā śāsyaḥ svaśāstrataḥ /",
  "GSD36narads_u:223": "NM2.43c/ jayine cāpi deyaṃ syād yathāvaj jayapatrakam // [ñ ṃā 2.43]",
  "GSD36narads_u:224": "NM2.44a/ vyavahāramukhaṃ caitat pūrvam uktaṃ svayaṃbhuvā /",
  "GSD36narads_u:225": "NM2.44c/ mukhaśuddhau hi śuddhiḥ syād vyavahārasya nānyathā // [ñ ṃā 2.44]",
  "GSD36narads_u:226": "mātṛkā 3",
  "GSD36narads_u:227": "[sabhā]",
  "GSD36narads_u:228": "NMṃ3.1c/ niyuktena tu vaktavyam apakṣapatitaṃ vacaḥ // 1",
  "GSD36narads_u:229": "NM3.2a/ yuktarūpaṃ bruvan sabhyo nāpnuyād dveṣakilbiṣe /",
  "GSD36narads_u:230": "NM3.2c/ bruvāṇas tv anyathā sabhyas tad eva-ubhayam āpnuyāt // 2",
  "GSD36narads_u:231": "NM3.3a/ rājā tu dhārmikān sabhyān niyuñjyāt suparīkṣitān /",
  "GSD36narads_u:232": "NM3.3c/ vyavahāradhuraṃ voḍhuṃ ye śaktāḥ sadgavā iva // 3",
  "GSD36narads_u:233": "NM3.4a/ dharmaśāstrārthakuśalāḥ kulīnāḥ satyavādinaḥ /",
  "GSD36narads_u:234": "NM3.4c/ samāḥ śatrau ca mitre ca nṛpateḥ syuḥ sabhāsadaḥ // 4",
  "GSD36narads_u:235": "NM3.5a/ tatpratiṣṭhaḥ smṛto dharmo dharmamūlaś ca pārthivaḥ /",
  "GSD36narads_u:236": "NM3.5c/ saha sadbhir ato rājā vyavahārān viśodhayet // 5",
  "GSD36narads_u:237": "NM3.6a/ śuddheṣu vyavahāreṣu śuddhiṃ yānti sabhāsadaḥ /",
  "GSD36narads_u:238": "NM3.6c/ śuddhiś ca teṣāṃ dharmād dhi dharmam eva vadet tataḥ // 6",
  "GSD36narads_u:239": "NM3.7a/ yatra dharmo hy adharmeṇa satyaṃ yatrānṛtena ca /",
  "GSD36narads_u:240": "NM3.7c/ hanyate prekṣamāṇānāṃ hatās tatra sabhāsadaḥ // 7",
  "GSD36narads_u:241": "NM3.8a/ viddho dharmo hy adharmeṇa sabhāṃ yatra-upatiṣṭhate /",
  "GSD36narads_u:242": "NM3.8c/ na ced viśalyaḥ kriyate viddhās tatra sabhāsadaḥ // 8",
  "GSD36narads_u:243": "NM3.9a/ sabhā vā na praveṣṭavyā vaktavyaṃ vā samañjasam /",
  "GSD36narads_u:244": "NM3.9c/ abruvan vibruvan vāpi naro bhavati kilbiṣī // 9",
  "GSD36narads_u:245": "NM3.10a/ ye tu sabhyāḥ sabhāṃ gatvā tūṣṇīṃ dhyāyanta āsate /",
  "GSD36narads_u:246": "NM3.10c/ yathāprāptaṃ na bruvate sarve te 'anṛtavādinaḥ // 10",
  "GSD36narads_u:247": "NM3.11a/ pādo 'adharmasya kartāraṃ pādaḥ sākṣiṇam ṛcchati /",
  "GSD36narads_u:248": "NM3.11c/ pādaḥ sabhāsadaḥ sarvān pādo rājānam ṛcchati // 11",
  "GSD36narads_u:249": "NM3.12a/ rājā bhavaty anenās tu mucyante ca sabhāsadaḥ /",
  "GSD36narads_u:250": "NM3.12c/ eno gacchati kartāraṃ nindārho yatra nindyate // 12",
  "GSD36narads_u:251": "NM3.13a/ andho matsyān ivāśnāti nirapekṣaḥ sakaṇṭakān /",
  "GSD36narads_u:252": "NM3.13c/ parokṣam arthavaikalyād bhāṣate yaḥ sabhāṃ gataḥ // 13",
  "GSD36narads_u:253": "NM3.14a/ tasmāt sabhyaḥ sabhāṃ prāpya rāgadveṣavivarjitaḥ /",
  "GSD36narads_u:254": "NM3.14c/ vacas tathāvidhaṃ brūyād yathā na narakaṃ patet // 14",
  "GSD36narads_u:255": "NM3.15a/ yathā śalyaṃ bhiṣag vidvān uddhared yantrayuktitaḥ /",
  "GSD36narads_u:256": "NM3.15c/ prāḍvivākas tathā śalyam uddhared vyavahārataḥ // 15",
  "GSD36narads_u:257": "NM3.16a/ yatra sabhyo janaḥ sarvaḥ sādhv etad iti manyate /",
  "GSD36narads_u:258": "NM3.16c/ sa niḥśalyo vivādaḥ syāt saśalyaḥ syād ato 'anyathā // 16",
  "GSD36narads_u:259": "NM3.17a/ na sā sabhā yatra na santi vṛddhā / vṛddhā na te ye na vadanti dharmam /",
  "GSD36narads_u:260": "NM3.17c/ nāsau dharmo yatra na satyam asti / na tat satyaṃ yac chalenānuviddham",
  "GSD36narads_u:261": "// 17",
  "GSD36narads_u:262": "vyavahārapadāni",
  "GSD36narads_u:263": "1. ṛṇādānam",
  "GSD36narads_u:264": "N1.01a/ ṛṇaṃ deyam adeyaṃ ca yena yatra yathā ca yat /",
  "GSD36narads_u:265": "N1.01c/ dānagrahaṇadharmāc ca ṛṇādānam iti smṛtam // 1",
  "GSD36narads_u:266": "N1.02a/ pitary uparate putrā ṛṇaṃ dadyur yathāṃśataḥ /",
  "GSD36narads_u:267": "N1.02c/ vibhaktā hy avibhaktā vā yas tām udvahate dhuram // 2",
  "GSD36narads_u:268": "N1.03a/ pitṛvyeṇāvibhaktena bhrātrā vā yad ṛṇaṃ kṛtam /",
  "GSD36narads_u:269": "N1.03c/ mātrā vā yat kuṭumbārthe dadyus tad rikthino 'akhilam // 3",
  "GSD36narads_u:270": "N1.04a/ kramād avyāhataṃ prāptaṃ putrair yan narṇam uddhṛtam /",
  "GSD36narads_u:271": "N1.04c/ dadyuḥ paitāmahaṃ pautrās tac caturthān nivartate // 4",
  "GSD36narads_u:272": "N1.05a/ icchanti pitaraḥ putrān svārthahetor yatas tataḥ /",
  "GSD36narads_u:273": "N1.05c/ uttamarṇādhamarṇebhyo mām ayaṃ mocayiṣyati // 5",
  "GSD36narads_u:274": "N1.06a/ ataḥ putreṇa jātena svārtham utsṛjya yatnataḥ /",
  "GSD36narads_u:275": "N1.06c/ pitā mokṣitavya ṛṇād yathā na narakaṃ patet // 6",
  "GSD36narads_u:276": "N1.07a/ tapasvī cāgnihotrī ca ṛṇavān mriyate yadi /",
  "GSD36narads_u:277": "N1.07c/ tapaś caivāgnihotraṃ ca sarvaṃ tad dhanināṃ dhanam // 7",
  "GSD36narads_u:278": "N1.08a/ na putrarṇaṃ pitā dadyād dadyāt putras tu paitṛkam /",
  "GSD36narads_u:279": "N1.08c/ kāmakrodhasurādyūtaprātibhāvyakṛtaṃ vinā // 8",
  "GSD36narads_u:280": "N1.09a/ pitur eva niyogād yat kuṭumbabharaṇāya ca /",
  "GSD36narads_u:281": "N1.09c/ kṛtaṃ vā yad ṛṇaṃ kṛcchre dadyāt putrasya tat pitā // 9",
  "GSD36narads_u:282": "N1.10a/ śiṣyāntevāsidāsastrīvaiyāvṛttyakaraiś ca yat /",
  "GSD36narads_u:283": "N1.10c/ kuṭumbahetor utkṣiptaṃ voḍhavyaṃ tat kuṭumbinā // 10",
  "GSD36narads_u:284": "N1.11a/ nārvāg viṃśatimād varṣāt pitari proṣite sutaḥ /",
  "GSD36narads_u:285": "N1.11c/ ṛṇaṃ dadyāt pitṛvye vā jyeṣṭhe bhrātary athāpi vā // 11",
  "GSD36narads_u:286": "N1.12a/ dāpyaḥ pararṇam eko 'api jīvatsv adhikṛtaiḥ kṛtam /",
  "GSD36narads_u:287": "N1.12c/ preteṣu tu na tatputraḥ pararṇaṃ dātum arhati // 12",
  "GSD36narads_u:288": "N1.13a/ na strī patikṛtaṃ dadyād ṛṇaṃ putrakṛtaṃ tathā /",
  "GSD36narads_u:289": "N1.13c/ abhyupetād ṛte yadvā saha patyā kṛtaṃ bhavet // 13",
  "GSD36narads_u:290": "N1.14a/ dadyād aputrā vidhavā niyuktā yā mumūrṣuṇā /",
  "GSD36narads_u:291": "N1.14c/ yo vā tadriktham ādadyād yato riktham ṛṇaṃ tataḥ // 14",
  "GSD36narads_u:292": "N1.15a/ na ca bhāryākṛtam ṛṇaṃ kathaṃcit patyur ābhavet /",
  "GSD36narads_u:293": "N1.15c/ āpatkṛtād ṛte puṃsāṃ kuṭumbārtho hi vistaraḥ // 15",
  "GSD36narads_u:294": "N1.16a/ anyatra rajakavyādhagopaśauṇḍikayoṣitām /",
  "GSD36narads_u:295": "N1.16c/ teṣāṃ tatpratyayā vṛttiḥ kuṭumbaṃ ca tadāśrayam // 16",
  "GSD36narads_u:296": "N1.17a/ putriṇī tu samutsṛjya putraṃ strī yānyam āśrayet /",
  "GSD36narads_u:297": "N1.17c/ ṛkthaṃ tasyā haret sarvaṃ niḥsvāyāḥ putra eva tu // 17",
  "GSD36narads_u:298": "N1.18a/ yā tu sapradhanaiva strī sāpatyā cānyam āśrayet /",
  "GSD36narads_u:299": "N1.18c/ so 'asyā dadyād ṛṇaṃ bhartur utsṛjed vā tathaiva tām // 18",
  "GSD36narads_u:300": "N1.19a/ adhanasya hy aputrasya mṛtasyopaiti yaḥ striyam /",
  "GSD36narads_u:301": "N1.19c/ ṛṇaṃ voḍhuḥ sa bhajate tad evāsya dhanaṃ smṛtam // 19",
  "GSD36narads_u:302": "N1.20a/ dhanastrīhāriputrāṇām ṛṇabhāg yo dhanaṃ haret /",
  "GSD36narads_u:303": "N1.20c/ putro 'asatoḥ strīdhaninoḥ strīhārī dhaniputrayoḥ // 20",
  "GSD36narads_u:304": "N1.21a/ uttamā svairiṇī yā syād uttamā ca punarbhuvām /",
  "GSD36narads_u:305": "N1.21c/ ṛṇaṃ tayoḥ patikṛtaṃ dadyād yas tām upāśnute // 21",
  "GSD36narads_u:306": "N1.22a/ strīkṛtāny apramāṇāni kāryāṇy āhur anāpadi /",
  "GSD36narads_u:307": "N1.22c/ viśeṣato gṛhakṣetradānādhamanavikrayāḥ // 22",
  "GSD36narads_u:308": "N1.23a/ etāny api pramāṇāni bhartā yady anumanyate /",
  "GSD36narads_u:309": "N1.23c/ putraḥ patyur abhāve vā rājā vā patiputrayoḥ // 23",
  "GSD36narads_u:310": "N1.24a/ bhartrā prītena yad dattaṃ striyai tasmin mṛte 'api tat /",
  "GSD36narads_u:311": "N1.24c/ sā yathākāmam aśnīyād dadyād vā sthāvarād ṛte // 24",
  "GSD36narads_u:312": "N1.25a/ tathā dāsakṛtaṃ kāryam akṛtaṃ paricakṣate /",
  "GSD36narads_u:313": "N1.25c/ anyatra svāmisaṃdeśān na dāsaḥ prabhur ātmanaḥ // 25",
  "GSD36narads_u:314": "N1.26a/ putreṇa ca kṛtaṃ kāryaṃ yat syāt pitur anicchataḥ /",
  "GSD36narads_u:315": "N1.26c/ tad apy akṛtam evāhur dāsaḥ putraś ca tau samau // 26",
  "GSD36narads_u:316": "N1.27a/ aprāptavyavahāraś cet svatantro 'api hi na rṇabhāk /",
  "GSD36narads_u:317": "N1.27c/ svātantryaṃ tu smṛtaṃ jyeṣṭhe jyaiṣṭhyaṃ guṇavayaḥkṛtam // 27",
  "GSD36narads_u:318": "N1.28a/ trayaḥ svatantrā loke 'asmin rājācāryas tathaiva ca /",
  "GSD36narads_u:319": "N1.28c/ prati prati ca varṇānāṃ sarveṣāṃ svagṛhe gṛhī // 28",
  "GSD36narads_u:320": "N1.29a/ asvatantrāḥ prajāḥ sarvāḥ svatantraḥ pṛthivīpatiḥ /",
  "GSD36narads_u:321": "N1.29c/ asvatantraḥ smṛtaḥ śiṣya ācārye tu svatantratā // 29",
  "GSD36narads_u:322": "N1.30a/ asvatantrāḥ striyaḥ putrā dāsāś ca saparigrahāḥ /",
  "GSD36narads_u:323": "N1.30c/ svatantras tatra tu gṛhī yasya yat syāt kramāgatam // 30",
  "GSD36narads_u:324": "N1.31a/ garbhasthaiḥ sadṛśo jñeya ā varṣād aṣṭamāc chiṣuḥ /",
  "GSD36narads_u:325": "N1.31c/ bāla ā ṣoḍaśāj jñeyaḥ pogaṇḍaś cāpi śabdyate // 31",
  "GSD36narads_u:326": "N1.32a/ parato vyavahārajñaḥ svatantraḥ pitarau vinā /",
  "GSD36narads_u:327": "N1.32c/ jīvator asvatantraḥ syāj jarayāpi samanvitaḥ // 32",
  "GSD36narads_u:328": "N1.33a/ tayor api pitā śreyān bījaprādhānyadarśanāt /",
  "GSD36narads_u:329": "N1.33c/ abhāve bījino mātā tadabhāve tu pūrvajaḥ // 33",
  "GSD36narads_u:330": "N1.34a/ svatantrāḥ sarva evaite paratantreṣu sarvadā /",
  "GSD36narads_u:331": "N1.34c/ anuśiṣṭau visarge ca vikraye ceśvarā matāḥ // 34",
  "GSD36narads_u:332": "N1.35a/ yad bālaḥ kurute kāryam asvatantras tathaiva ca /",
  "GSD36narads_u:333": "N1.35c/ akṛtaṃ tad iti prāhuḥ śāstre śāstravido janāḥ // 35",
  "GSD36narads_u:334": "N1.36a/ svatantro 'api hi yat kāryaṃ kuryād aprakṛtiṃ gataḥ /",
  "GSD36narads_u:335": "N1.36c/ tad apy akṛtam evāhur asvatantraḥ sa hetutaḥ // 36",
  "GSD36narads_u:336": "N1.37a/ kāmakrodhābhiyuktārtabhayavyasanapīḍitāḥ /",
  "GSD36narads_u:337": "N1.37c/ rāgadveṣaparītāś ca jñeyās tv aprakṛtiṃ gatāḥ // 37",
  "GSD36narads_u:338": "N1.38a/ kule jyeṣṭhas tathā śreṣṭhaḥ prakṛtisthaś ca yo bhavet /",
  "GSD36narads_u:339": "N1.38c/ tatkṛtaṃ syāt kṛtaṃ kāryaṃ nāsvatantrakṛtaṃ kṛtam // 38",
  "GSD36narads_u:340": "N1.39a/ dhanamūlāḥ kriyāḥ sarvā yatnas tatsādhane mataḥ /",
  "GSD36narads_u:341": "N1.39c/ rakṣaṇaṃ vardhanaṃ bhoga iti tasya vidhiḥ kramāt // 39",
  "GSD36narads_u:342": "N1.40a/ tat punas trividhaṃ jñeyaṃ śuklaṃ śabalam eva ca /",
  "GSD36narads_u:343": "N1.40c/ kṛṣṇaṃ ca tasya vijñeyaḥ prabhedaḥ saptadhā pṛthak // 40",
  "GSD36narads_u:344": "N1.41a/ śrutaśauryatapaḥkanyāśiṣyayājyānvayāgatam /",
  "GSD36narads_u:345": "N1.41c/ dhanaṃ saptavidhaṃ śuklam udayo 'apy asya tadvidhaḥ // 41",
  "GSD36narads_u:346": "N1.42a/ kusīdakṛṣivāṇijyaśulkaśilpānuvṛttibhiḥ /",
  "GSD36narads_u:347": "N1.42c/ kṛtopakārād āptaṃ ca śabalaṃ samudāhṛtam // 42",
  "GSD36narads_u:348": "N1.43a/ pārśvikadyūtadautyārtipratirūpakasāhasaiḥ/",
  "GSD36narads_u:349": "N1.43c/ vyājenopārjitaṃ yac ca tat kṛṣṇaṃ samudāhṛtam // 43",
  "GSD36narads_u:350": "N1.44a/ tena krayo vikrayaś ca dānaṃ grahaṇam eva ca /",
  "GSD36narads_u:351": "N1.44c/ vividhāś ca pravartante kriyāḥ saṃbhoga eva ca // 44",
  "GSD36narads_u:352": "N1.45a/ yathāvidhena dravyeṇa yatkiṃcit kurute naraḥ /",
  "GSD36narads_u:353": "N1.45c/ tathāvidham avāpnoti sa phalaṃ pretya ceha ca // 45",
  "GSD36narads_u:354": "N1.46a/ tat punar dvādaśavidhaṃ prativarṇāśrayāt smṛtam /",
  "GSD36narads_u:355": "N1.46c/ sādhāraṇaṃ syāt trividhaṃ śeṣaṃ navavidhaṃ smṛtam // 46",
  "GSD36narads_u:356": "N1.47a/ kramāgataṃ prītidāyaḥ prāptaṃ ca saha bhāryayā /",
  "GSD36narads_u:357": "N1.47c/ aviśeṣeṇa varṇānāṃ sarveṣāṃ trividhaṃ dhanam // 47",
  "GSD36narads_u:358": "N1.48a/ vaiśeṣikaṃ dhanaṃ jñeyaṃ brāhmaṇasya trilakṣaṇam /",
  "GSD36narads_u:359": "N1.48c/ pratigraheṇa yallabdhaṃ yājyataḥ śiṣyatas tathā // 48",
  "GSD36narads_u:360": "N1.49a/ trividhaṃ kṣatriyasyāpi prāhur vaiśeṣikaṃ dhanam /",
  "GSD36narads_u:361": "N1.49c/ yuddhopalabdhaṃ kāraś ca daṇḍaś ca vyavahārataḥ // 49",
  "GSD36narads_u:362": "N1.50a/ vaiśeṣikaṃ dhanaṃ jñeyaṃ vaiśyasyāpi trilakṣaṇam /",
  "GSD36narads_u:363": "N1.50c/ kṛṣigorakṣavāṇijyaiḥ śūdrasyaibhyas tv anugrahāt // 50",
  "GSD36narads_u:364": "N1.51a/ sarveṣām eva varṇānām eṣa dharmyo dhanāgamaḥ /",
  "GSD36narads_u:365": "N1.51c/ viparyayād adharmyaḥ syān na ced āpad garīyasī // 51",
  "GSD36narads_u:366": "N1.52a/ āpatsv anantarā vṛttir brāhmaṇasya vidhīyate /",
  "GSD36narads_u:367": "N1.52c/ vaiśyavṛttis tataś coktā na jaghanyā kathaṃcana // 52",
  "GSD36narads_u:368": "N1.53a/ na kathaṃcana kurvīta brāhmaṇaḥ karma vārṣalam /",
  "GSD36narads_u:369": "N1.53c/ vṛṣalaḥ karma na brāhmaṃ patanīye hi te tayoḥ // 53",
  "GSD36narads_u:370": "N1.54a/ utkṛṣṭaṃ cāpakṛṣṭaṃ ca tayoḥ karma na vidyate /",
  "GSD36narads_u:371": "N1.54c/ madhyame karmaṇī hitvā sarvasādhāraṇe hi te // 54",
  "GSD36narads_u:372": "N1.55a/ āpadaṃ brāhmaṇas tīrtvā kṣatravṛttyā hṛtair dhanaiḥ /",
  "GSD36narads_u:373": "N1.55c/ utsṛjet kṣatravṛttiṃ tāṃ kṛtvā pāvanam ātmanaḥ // 55",
  "GSD36narads_u:374": "N1.56a/ tasyām eva tu yo vṛttau brāhmaṇo ramate rasāt /",
  "GSD36narads_u:375": "N1.56c/ kāṇḍapṛṣṭhaś cyuto mārgāt so 'apāṅkteyaḥ prakīrtitaḥ // 56",
  "GSD36narads_u:376": "N1.57a/ vaiśyavṛttāv avikreyaṃ brāhmaṇasya payo dadhi /",
  "GSD36narads_u:377": "N1.57c/ ghṛtaṃ madhu madhūcchiṣṭaṃ lākṣākṣārarasāsavāḥ // 57",
  "GSD36narads_u:378": "N1.58a/ māṃsaudanatilakṣaumasomapuṣpaphalapalāḥ /",
  "GSD36narads_u:379": "N1.58c/ manuṣyaviṣaśastrāmbulavaṇāpūpavīrudhaḥ // 58",
  "GSD36narads_u:380": "N1.59a/ nīlīkauṣeyacarmāsthikutapaikaśaphā mṛdaḥ /",
  "GSD36narads_u:381": "N1.59c/ udaśvitkeśapiṇyākaśākādyauṣadhayas tathā // 59",
  "GSD36narads_u:382": "N1.60a/ brāhmaṇasya tu vikreyaṃ śuṣkaṃ dāru tṛṇāni ca /",
  "GSD36narads_u:383": "N1.60c/ gandhadravyairakāvetratūlamūlatuśād ṛte // 60",
  "GSD36narads_u:384": "N1.61a/ svayaṃ śīrṇaṃ ca vidalaṃ phalānāṃ badareṅgude /",
  "GSD36narads_u:385": "N1.61c/ rajjuḥ kārpāsikaṃ sūtraṃ tac ced avikṛtaṃ bhavet // 61",
  "GSD36narads_u:386": "N1.62a/ aśaktau bheṣajasyārthe yajñahetos tathaiva ca /",
  "GSD36narads_u:387": "N1.62c/ yady avaśyaṃ tu vikreyās tilā dhānyena tatsāmāḥ // 62",
  "GSD36narads_u:388": "N1.63a/ avikreyāṇi vikrīṇan brāhmaṇaḥ pracyutaḥ pathaḥ /",
  "GSD36narads_u:389": "N1.63c/ mārge punar avasthāpya rājñā daṇḍena bhūyasā // 63",
  "GSD36narads_u:390": "N1.64a/ pramāṇāni pramāṇasthaiḥ paripālyāni yatnataḥ /",
  "GSD36narads_u:391": "N1.64c/ sīdanti hi pramāṇāni pramāṇair avyavasthitaiḥ // 64",
  "GSD36narads_u:392": "N1.65a/ likhitaṃ sākṣiṇo bhuktiḥ pramāṇaṃ trividhaṃ smṛtaṃ /",
  "GSD36narads_u:393": "N1.65c/ dhanasvīkaraṇe yena dhanī dhanam upāśnute // 65",
  "GSD36narads_u:394": "N1.66a/ likhitaṃ balavan nityaṃ jīvantas tv eva sākṣiṇaḥ /",
  "GSD36narads_u:395": "N1.66c/ kālātiharaṇād bhuktir iti śāstreṣu niścayaḥ // 66",
  "GSD36narads_u:396": "N1.67a/ trividhasyāsya dṛṣṭasya pramāṇasya yathākramam /",
  "GSD36narads_u:397": "N1.67c/ pūrvaṃ pūrvaṃ guru jñeyaṃ bhuktir ebhyo garīyasī // 67",
  "GSD36narads_u:398": "N1.68a/ vidyamāne 'api likhite jīvatsv api hi sākṣiṣu /",
  "GSD36narads_u:399": "N1.68c/ viśeṣataḥ sthāvarāṇāṃ yan na bhuktaṃ na tat sthiram // 68",
  "GSD36narads_u:400": "N1.69a/ bhujyamānān parair arthān yaḥ svān maurkhyād upekṣate /",
  "GSD36narads_u:401": "N1.69c/ samakṣaṃ jīvato 'apy asya tān bhuktiḥ kurute vaśe // 69",
  "GSD36narads_u:402": "N1.70a/ yatkiṃcid daśa varṣāṇi saṃnidhau prekṣate dhanī /",
  "GSD36narads_u:403": "N1.70c/ bhujyamānaṃ parais tūṣṇīṃ na sa tal labdhum arhati // 70",
  "GSD36narads_u:404": "N1.71a/ upekṣāṃ kurvatas tasya tūṣṇīṃ bhūtasya tiṣṭhataḥ /",
  "GSD36narads_u:405": "N1.71c/ kāle 'atipanne pūrvokte vyavahāro na sidhyati // 71",
  "GSD36narads_u:406": "N1.72a/ ajaḍaś ced apogaṇḍo viṣaye cāsya bhujyate /",
  "GSD36narads_u:407": "N1.72c/ bhuktaṃ tad vyavahāreṇa bhoktā tad dhanam arhati // 72",
  "GSD36narads_u:408": "N1.73a/ ādhiḥ sīmā bāladhanaṃ nikṣepopanidhī striyaḥ /",
  "GSD36narads_u:409": "N1.73c/ rājasvaṃ śrotriyasvaṃ ca nopabhogena jīryate // 73",
  "GSD36narads_u:410": "N1.74a/ pratyakṣaparibhogāc ca svāmino dvidaśāḥ samāḥ /",
  "GSD36narads_u:411": "N1.74c/ ādhyādīny api jīryante strīnarendradhanād ṛte // 74",
  "GSD36narads_u:412": "N1.75a/ strīdhanaṃ ca narendrāṇāṃ na kadācana jīryate /",
  "GSD36narads_u:413": "N1.75c/ anāgamaṃ bhujyamānaṃ vatsarāṇāṃ śatair api // 75",
  "GSD36narads_u:414": "N1.76a/ nirbhogo yatra dṛśyeta na dṛśyetāgamaḥ kvacit /",
  "GSD36narads_u:415": "N1.76c/ āgamaḥ kāraṇaṃ tatra na bhogas tatra kāraṇam // 76",
  "GSD36narads_u:416": "N1.77a/ anāgamaṃ bhujyate yan na tad bhogo 'ativartate /",
  "GSD36narads_u:417": "N1.77c/ prete tu bhoktari dhanaṃ yāti tadvaṃśyabhogyatām // 77",
  "GSD36narads_u:418": "N1.78a/ āhartaivābhiyuktaḥ sann arthānām uddharet padam /",
  "GSD36narads_u:419": "N1.78c/ bhuktir eva viśuddhiḥ syāt prāptānāṃ pitṛtaḥ kramāt // 78",
  "GSD36narads_u:420": "N1.79a/ anvāhitaṃ hṛtaṃ nyastaṃ balāvaṣṭabdhaṃ yācitam /",
  "GSD36narads_u:421": "N1.79c/ apratyakṣaṃ ca yad bhuktaṃ ṣaḍ etāny āgamaṃ vinā // 79",
  "GSD36narads_u:422": "N1.80a/ tathārūḍhavivādasya pretasya vyavahāriṇaḥ /",
  "GSD36narads_u:423": "N1.80c/ putreṇa so 'arthaḥ saṃśodhyo na taṃ bhogo 'ativartate // 80",
  "GSD36narads_u:424": "N1.81a/ yad vināgamam apy ūrdhvaṃ bhuktaṃ pūrvais tribhir bhavet /",
  "GSD36narads_u:425": "N1.81c/ na tac chakyam apākartuṃ kramāt tripuruṣāgatam // 81",
  "GSD36narads_u:426": "N1.82a/ santo 'api na pramāṇaṃ syur mṛte dhanini sākṣiṇaḥ /",
  "GSD36narads_u:427": "N1.82c/ anyatra śrāvitaṃ yat syāt svayam āsannamṛtyunā // 82",
  "GSD36narads_u:428": "N1.83a/ na hi pratyarthini prete pramāṇaṃ sākṣiṇāṃ vacaḥ /",
  "GSD36narads_u:429": "N1.83c/ sākṣimat karaṇaṃ tatra pramāṇaṃ syād viniścaye // 83",
  "GSD36narads_u:430": "N1.84a/ śrāvitas tv ātureṇāpi yas tv artho dharmasaṃhitaḥ /",
  "GSD36narads_u:431": "N1.84c/ mṛte 'api tatra sākṣī syāt ṣaṭsu cānvāhitādiṣu // 84",
  "GSD36narads_u:432": "N1.85a/ kriya rṇādiṣu sarveṣu balavaty uttarottarā /",
  "GSD36narads_u:433": "N1.85c/ pratigrahādhikrīteṣu pūrvā pūrvā garīyasī // 85",
  "GSD36narads_u:434": "N1.86a/ sthānalābhanimittaṃ hi dānagrahaṇam iṣyate /",
  "GSD36narads_u:435": "N1.86c/ tat kusīdam iti proktaṃ tena vṛttiḥ kusīdinām // 86",
  "GSD36narads_u:436": "N1.87a/ kāyikā kālikā caiva kāritā ca tathā smṛtā /",
  "GSD36narads_u:437": "N1.87c/ cakravṛddhiś ca śāstreṣu tasya vṛddhiś caturvidhā // 87",
  "GSD36narads_u:438": "N1.88a/ kāyāvirodhinī śaśvat paṇapādyā tu kāyikā /",
  "GSD36narads_u:439": "N1.88c/ pratimāsaṃ sravati yā vṛddhiḥ sā kālikā smṛtā // 88",
  "GSD36narads_u:440": "N1.89a/ vṛddhiḥ sā kāritā nāma ya rṇikena svayaṃkṛtā /",
  "GSD36narads_u:441": "N1.89c/ vṛddher api punar vṛddhiś cakravṛddhir udāhṛtā // 89",
  "GSD36narads_u:442": "N1.90a/ ṛṇānāṃ sārvabhaumo 'ayaṃ vidhir vṛddhikaraḥ smṛtaḥ /",
  "GSD36narads_u:443": "N1.90c/ deśācāravidhis tv anyo yatra rṇam avatiṣṭhati // 90",
  "GSD36narads_u:444": "N1.91a/ dviguṇaṃ triguṇaṃ caiva tathānyasmiṃś caturguṇam /",
  "GSD36narads_u:445": "N1.91c/ tathāṣṭaguṇam anyasmin deśe deśe 'avatiṣṭhate // 91",
  "GSD36narads_u:446": "N1.92a/ hiraṇyadhānyavastrāṇāṃ vṛddhir dvitricaturguṇā /",
  "GSD36narads_u:447": "N1.92c/ ghṛtasyāṣṭaguṇā vṛddhiḥ strīpaśūnāṃ ca saṃtatiḥ // 92",
  "GSD36narads_u:448": "N1.93a/ sūtrakarpāsakiṇvānāṃ trapuṣaḥ sīsakasya ca /",
  "GSD36narads_u:449": "N1.93c/ āyudhānāṃ ca sarveṣāṃ carmaṇas tāmralohayoḥ // 93",
  "GSD36narads_u:450": "N1.94a/ anyeṣāṃ caiva sarveṣām iṣṭakānāṃ tathaiva ca /",
  "GSD36narads_u:451": "N1.94c/ akṣayyā vṛddhir eteṣāṃ manur āha prajāpatiḥ // 94",
  "GSD36narads_u:452": "N1.95a/ tailānāṃ caiva sarveṣāṃ madyānāṃ madhusarpiṣām /",
  "GSD36narads_u:453": "N1.95c/ vṛddhir aṣṭaguṇā jñeyā guḍasya lavaṇasya ca // 95",
  "GSD36narads_u:454": "N1.96a/ na vṛddhiḥ prītidattānāṃ syād anākāritā kvacit /",
  "GSD36narads_u:455": "N1.96c/ anākāritam apy ūrdhvaṃ vatsarārdhād vivardhate // 96",
  "GSD36narads_u:456": "N1.97a/ eṣa vṛddhividhiḥ proktaḥ prativṛddhasya dharmataḥ /",
  "GSD36narads_u:457": "N1.97c/ vṛddhis tu yoktā dhānyānāṃ vārdhuṣyaṃ tad udāhṛtam // 97",
  "GSD36narads_u:458": "N1.98a/ āpadaṃ nistared vaiśyaḥ kāmaṃ vārdhuṣakarmaṇā /",
  "GSD36narads_u:459": "N1.98c/ āpatsv api hi kaṣṭāsu brāhmaṇasya na vārdhuṣam // 98",
  "GSD36narads_u:460": "N1.99a/ brāhmaṇasya tu yad deyaṃ sānvayasya na cāsti saḥ /",
  "GSD36narads_u:461": "N1.99c/ svakulyasyāsya nivapet tadabhāve 'asya bandhuṣu // 99",
  "GSD36narads_u:462": "N1.100a/ yadā tu na svakulyāḥ syur na ca saṃbandhibāndhavāḥ /",
  "GSD36narads_u:463": "N1.100c/ tadā dadyāt svajātibhyas teṣv asatsv apsu nikṣipet // 100",
  "GSD36narads_u:464": "N1.101a/ gṛhītvopagataṃ dadyād ṛṇikāyodayaṃ dhanī /",
  "GSD36narads_u:465": "N1.101c/ adadad yācyamānas tu śeṣahānim avāpnuyāt // 101",
  "GSD36narads_u:466": "N1.102a/ lekhyaṃ dadyād ṛṇe śuddhe tadabhāve pratiśravam /",
  "GSD36narads_u:467": "N1.102c/ dhanikarṇikayor evaṃ viśuddhiḥ syāt parasparam // 102",
  "GSD36narads_u:468": "N1.103a/ viśrambhahetū dvāv atra pratibhūr ādhir eva ca /",
  "GSD36narads_u:469": "N1.103c/ likhitaṃ sākṣiṇaś ca dve pramāṇe vyaktikārake // 103",
  "GSD36narads_u:470": "N1.104a/ upasthānāya dānāya pratyayāya tathaiva ca /",
  "GSD36narads_u:471": "N1.104c/ trividhaḥ pratibhūr dṛṣṭas triṣv evārtheṣu sūribhiḥ //",
  "GSD36narads_u:472": "N1.105a/ ṛṇiṣv apratikurvatsu pratyaye vā vivādite /",
  "GSD36narads_u:473": "N1.105c/ pratibhūs tad ṛṇaṃ dadyād anupasthāpayaṃs tathā //",
  "GSD36narads_u:474": "N1.106a/ bahavaś cet pratibhuvo dadyus te 'arthaṃ yathākṛtam /",
  "GSD36narads_u:475": "N1.106c/ arthe 'aviśeṣite hy eṣu dhaninaś chandataḥ kriyā //",
  "GSD36narads_u:476": "N1.107a/ yaṃ cārthaṃ pratibhūr dadyād dhanikenopapīḍitaḥ /",
  "GSD36narads_u:477": "N1.107c/ ṛṇikas taṃ pratibhuve dviguṇaṃ pratipādayet // 107",
  "GSD36narads_u:478": "N1.108a/ adhikriyata ity ādhiḥ sa vijñeyo dvilakṣaṇaḥ /",
  "GSD36narads_u:479": "N1.108c/ kṛtakālopaneyaś ca yāvaddeyodyatas tathā // 108",
  "GSD36narads_u:480": "N1.109a/ sa punar dvividhaḥ prokto gopyo bhogyas tathaiva ca /",
  "GSD36narads_u:481": "N1.109c/ pratidānaṃ tathaivāsya lābhahānir viparyaye // 109",
  "GSD36narads_u:482": "N1.110a/ pramādād dhaninas tadvad ādhau vikṛtim āgate /",
  "GSD36narads_u:483": "N1.110c/vinaṣṭe mūlanāśaḥ syād daivarājakṛtād ṛte // 110",
  "GSD36narads_u:484": "N1.111a/ rakṣyamāṇo 'api yatrādhiḥ kāleneyād asāratām /",
  "GSD36narads_u:485": "N1.111c/ ādhir anyo 'adhikartavyo deyaṃ vā dhanine dhanam //",
  "GSD36narads_u:486": "N1.112a/ atha śaktivihīnaḥ syād ṛṇī kālaviparyayāt /",
  "GSD36narads_u:487": "N1.112c/ śakyaprekṣam ṛṇaṃ dāpyaḥ kāle kāle yathodayam // 112",
  "GSD36narads_u:488": "N1.113a/ śakto vā yadi daurātmyān na dadyād dhanine dhanam /",
  "GSD36narads_u:489": "N1.113c/ rājñā dāpayitavyaḥ syād gṛhītvāṃśaṃ tu viṃśakam //",
  "GSD36narads_u:490": "N1.114a/ naśyed ṛṇaparīmāṇaṃ kāleneha rṇikasya cet /",
  "GSD36narads_u:491": "N1.114c/ jātisaṃjñādhivāsānām āgamo lekhyataḥ smṛtaḥ // 114",
  "GSD36narads_u:492": "N1.115a/ lekhyaṃ tu dvividhaṃ jñeyaṃ svahastānyakṛtaṃ tathā /",
  "GSD36narads_u:493": "N1.115c/ asākṣimat sākṣimac ca siddhir deśasthites tayoḥ //",
  "GSD36narads_u:494": "N1.116a/ deśācārāviruddhaṃ yad vyaktādhikṛtalakṣaṇam /",
  "GSD36narads_u:495": "N1.116c/ tat pramāṇaṃ smṛtaṃ lekhyam aviluptakramākṣaram //",
  "GSD36narads_u:496": "N1.117a/ mattābhiyuktastrībālabalātkārakṛtaṃ ca yat /",
  "GSD36narads_u:497": "N1.117c/ tad apramāṇakaraṇaṃ bhītopadhikṛtaṃ tathā // 117",
  "GSD36narads_u:498": "N1.118a/ mṛtāḥ syuḥ sākṣiṇo yatra dhanikarṇikalekhakāḥ /",
  "GSD36narads_u:499": "N1.118c/ tad apy apārthaṃ likhitam ṛte tv ādheḥ sthirāśrayāt //",
  "GSD36narads_u:500": "N1.119a/ ādhir yo dvividhaḥ prokto jaṅgamaḥ sthāvaras tathā /",
  "GSD36narads_u:501": "N1.119c/ siddhir atrobhayasyāsya bhogo yady asti nānyathā // 119",
  "GSD36narads_u:502": "N1.120a/ darśitaṃ pratikālaṃ yac chrāvitaṃ śrāvitaṃ ca yat /",
  "GSD36narads_u:503": "N1.120c/ lekhyaṃ sidhyati sarvatra mṛteṣv api hi sākṣiṣu // 120",
  "GSD36narads_u:504": "N1.121a/ aśrutārtham adṛṣṭārthaṃ vyavahārārtham eva ca /",
  "GSD36narads_u:505": "N1.121c/ na lekhyaṃ siddhim āpnoti jīvatsv api hi sākṣiṣu // 121",
  "GSD36narads_u:506": "N1.122a/ lekhye deśāntaranyaste dagdhe durlikhite hṛte /",
  "GSD36narads_u:507": "N1.122c/ satas tatkālakaraṇam asato dṛṣṭadarśanam // 122",
  "GSD36narads_u:508": "N1.123a/ yasmin syāt saṃśayo lekhye bhūtābhūtakṛte kvacit /",
  "GSD36narads_u:509": "N1.123c/ tatsvahastakriyācihnaprāptiyuktibhir uddharet // 123",
  "GSD36narads_u:510": "N1.124a/ lekhyaṃ yac cānyanāmāṅkaṃ hetvantarakṛtaṃ bhavet /",
  "GSD36narads_u:511": "N1.124c/ vipratyaye parīkṣyaṃ tat saṃbandhāgamahetubhiḥ // 124",
  "GSD36narads_u:512": "N1.124-1a/ lekhyaṃ yac cānyanāmāṅkaṃ hetvantarakṛtaṃ bhavet /",
  "GSD36narads_u:513": "N1.124-1c/ vipratyaye parīkṣyaṃ tat saṃbandhāgamahetubhiḥ //",
  "GSD36narads_u:514": "N1.125a/ likhitaṃ likhitenaiva sākṣimat sākṣibhir haret /",
  "GSD36narads_u:515": "N1.125c/ sākṣibhyo likhitaṃ śreyo likhitena tu sākṣiṇaḥ // 125",
  "GSD36narads_u:516": "N1.126a/ chinnabhinnahṛtonmṛṣṭanaṣṭadurlikhiteṣu ca /",
  "GSD36narads_u:517": "N1.126c/ kartavyam anyal lekhyaṃ syād eṣa lekhyavidhiḥ smṛtaḥ //",
  "GSD36narads_u:518": "N1.127a/ saṃdigdheṣu tu kāryeṣu dvayor vivadamānayoḥ /",
  "GSD36narads_u:519": "N1.127c/ dṛṣṭaśrutānubhūtatvāt sākṣibhyo vyaktidarśanam //",
  "GSD36narads_u:520": "N1.128a/ samakṣadarśanāt sākṣī vijñeyaḥ śrotracakṣuṣoḥ /",
  "GSD36narads_u:521": "N1.128c/ śrotrasya yat paro brūte cakṣuṣaḥ kāyakarma yat //",
  "GSD36narads_u:522": "N1.129a/ ekādaśavidhaḥ sākṣī sa tu dṛṣṭo manīṣibhiḥ /",
  "GSD36narads_u:523": "N1.129c/ kṛtaḥ pañcavidhas teṣāṃ ṣaḍvidho 'akṛta ucyate // 129",
  "GSD36narads_u:524": "N1.130a/ likhitaḥ smāritaś caiva yadṛcchābhijña eva ca /",
  "GSD36narads_u:525": "N1.130c/ gūḍhaś cottarasākṣī ca sākṣī pañcavidhaḥ smṛtaḥ //",
  "GSD36narads_u:526": "N1.131a/ akṛtaḥ ṣaḍvidhaś cāpi sūribhiḥ parikīrtitaḥ /",
  "GSD36narads_u:527": "N1.131c/ grāmaś ca prāḍvivākaś ca rājā ca vyavahāriṇām //",
  "GSD36narads_u:528": "N1.132a/ kāryeṣv abhyantaro yaḥ syād arthinā prahitaś ca yaḥ /",
  "GSD36narads_u:529": "N1.132c/ kulaṃ kulavivādeṣu bhaveyus te 'api sākṣiṇaḥ //",
  "GSD36narads_u:530": "N1.133a/ kulīnā ṛjavaḥ śuddhā janmataḥ karmato 'arthataḥ /",
  "GSD36narads_u:531": "N1.133c/ tryavarāḥ sākṣiṇo 'anindyāḥ śucayaḥ syuḥ subuddhayaḥ //",
  "GSD36narads_u:532": "N1.134a/ brāhmaṇāḥ kṣatriyā vaiśyāḥ śūdrā ye cāpy aninditāḥ /",
  "GSD36narads_u:533": "N1.134c/ prativarṇaṃ bhaveyus te sarve sarveṣu vā punaḥ //",
  "GSD36narads_u:534": "N1.135a/ śreṇīṣu śreṇipuruṣāḥ sveṣu vargeṣu vargiṇaḥ /",
  "GSD36narads_u:535": "N1.135c/ bahirvāsiṣu bāhyāś ca striyaḥ striṣu ca sākṣiṇaḥ //",
  "GSD36narads_u:536": "N1.136a/ śreṇyādiṣu tu vargeṣu kaścic ced dveṣyatām iyāt /",
  "GSD36narads_u:537": "N1.136c/ tebhya eva na sākṣī syād dveṣṭāraḥ sarva eva te //",
  "GSD36narads_u:538": "N1.137a/ asākṣy api hi śāstreṣu dṛṣṭaḥ pañcavidho budhaiḥ /",
  "GSD36narads_u:539": "N1.137c/ vacanād doṣato bhedāt svayamukter mṛtāntaraḥ //",
  "GSD36narads_u:540": "N1.138a/ śrotriyādyā vacanataḥ stenādyā doṣadarśanāt /",
  "GSD36narads_u:541": "N1.138c/ bhedād vipratipattiḥ syād vivāde yatra sākṣiṇaḥ //",
  "GSD36narads_u:542": "N1.139a/ svayamukter anirdiṣṭaḥ svayam evaitya yo vadet /",
  "GSD36narads_u:543": "N1.139c/ mṛtāntaro 'arthini prete mumūrṣuśrāvitād ṛte //",
  "GSD36narads_u:544": "N1.140a/ śrotriyās tāpasā vṛddhā ye ca pravrajitā narāḥ /",
  "GSD36narads_u:545": "N1.140c/ asākṣiṇas te vacanān nātra hetur udāhṛtaḥ //",
  "GSD36narads_u:546": "N1.141a/ stenāḥ sāhasikāś caṇḍāḥ kitavā vadhakās tathā /",
  "GSD36narads_u:547": "N1.141c/ asākṣiṇas te duṣṭatvāt teṣu satyaṃ na vidyate //",
  "GSD36narads_u:548": "N1.142a/ rājñā parigṛhīteṣu sākṣiṣv ekārthaniścaye /",
  "GSD36narads_u:549": "N1.142c/ vacanaṃ yatra bhidyate te syur bhedād asākṣiṇaḥ //",
  "GSD36narads_u:550": "N1.143a/ anirdiṣṭas tu sākṣitve svayam evaitya yo vadet /",
  "GSD36narads_u:551": "N1.143c/ sūcīty uktaḥ sa śāstreṣu na sa sākṣitvam arhati //",
  "GSD36narads_u:552": "N1.144a/ yo 'arthaḥ śrāvayitavyaḥ syāt tasminn asati cārthini /",
  "GSD36narads_u:553": "N1.144c/ kva tad vadatu sākṣitvam ity asākṣī mṛtāntaraḥ //",
  "GSD36narads_u:554": "N1.144-1a/ yo 'arthaḥ śrāvayitavyaḥ syāt tasminn asati cārthini /",
  "GSD36narads_u:555": "N1.144-1c/ kva tad vadatu sākṣitvam ity asākṣī mṛtāntaraḥ //",
  "GSD36narads_u:556": "N1.145a/ dvayor vivadator arthe dvayoḥ satsu ca sākṣiṣu /",
  "GSD36narads_u:557": "N1.145c/ pūrvapakṣo bhaved yasya bhaveyus tasya sākṣiṇaḥ //",
  "GSD36narads_u:558": "N1.146a/ ādharyaṃ pūrvapakṣasya yasminn arthe vaśād bhavet /",
  "GSD36narads_u:559": "N1.146c/ praṣṭavyāḥ sākṣiṇas tatra vivāde prativādinaḥ //",
  "GSD36narads_u:560": "N1.147a/ na pareṇa samuddiṣṭam upeyāt sākṣiṇaṃ rahaḥ /",
  "GSD36narads_u:561": "N1.147c/ bhedayet taṃ na cānyena hīyetaivaṃ samācaran //",
  "GSD36narads_u:562": "N1.148a/ sākṣy uddiṣṭo yadi preyād gacched vāpi digantaram /",
  "GSD36narads_u:563": "N1.148c/ tacchrotāraḥ pramāṇaṃ syuḥ pramāṇaṃ hy uttarakriyā //",
  "GSD36narads_u:564": "N1.149a/ sudīrgheṇāpi kālena likhitaṃ siddhim āpnuyāt /",
  "GSD36narads_u:565": "N1.149c/ jānatā cātmanā lekhyaṃ ajānānas tu lekhayet //",
  "GSD36narads_u:566": "N1.150a/ siddhir uktāṣṭamād varṣāt smāritasyeha sākṣiṇaḥ /",
  "GSD36narads_u:567": "N1.150c/ ā pañcamāt tathā siddhir yadṛcchopagatasya tu //",
  "GSD36narads_u:568": "N1.151a/ ā tṛtīyāt tathā varṣāt siddhir gūḍhasya sākṣiṇaḥ /",
  "GSD36narads_u:569": "N1.151c/ ā vai saṃvatsarāt siddhiṃ vadanty uttarasākṣiṇaḥ //",
  "GSD36narads_u:570": "N1.152a/ athavā kālaniyamo na dṛṣṭaḥ sākṣiṇaṃ prati /",
  "GSD36narads_u:571": "N1.152c/ smṛtyapekṣaṃ hi sākṣitvam āhuḥ śāstravido janāḥ //",
  "GSD36narads_u:572": "N1.153a/ yasya nopahatā puṃsaḥ smṛtiḥ śrotraṃ ca nityaśaḥ /",
  "GSD36narads_u:573": "N1.153c/ sudīrgheṇāpi kālena sa sākṣī sākṣyam arhati //",
  "GSD36narads_u:574": "N1.154a/ asākṣipratyayās tv anye ṣaḍvivādāḥ prakīrtitāḥ /",
  "GSD36narads_u:575": "N1.154c/ lakṣaṇāny eva sākṣitvaṃ eṣām āhur manīṣiṇaḥ //",
  "GSD36narads_u:576": "N1.155a/ ulkāhasto 'agnido jñeyaḥ śastrapāṇis tu ghātakaḥ /",
  "GSD36narads_u:577": "N1.155c/ keśākeśigṛhītaś ca yugapat pāradārikaḥ //",
  "GSD36narads_u:578": "N1.156a/ kuddālapāṇir vijñeyaḥ setubhettā samīpagaḥ /",
  "GSD36narads_u:579": "N1.156c/ tathā kuṭhārapāṇiś ca vanachettā prakīrtitaḥ //",
  "GSD36narads_u:580": "N1.157a/ abhyagracihno vijñeyo daṇḍapāruṣyakṛn naraḥ /",
  "GSD36narads_u:581": "N1.157c/ asākṣipratyayā hy ete pāruṣye tu parīkṣaṇam //",
  "GSD36narads_u:582": "N1.158a/ kaścit kṛtvātmanaś cihnaṃ dveṣāt param upadravet /",
  "GSD36narads_u:583": "N1.158c/ hetvarthagatisāmarthyais tatra yuktaṃ parīkṣaṇam //",
  "GSD36narads_u:584": "N1.159a/ nārthasaṃbandhino nāptā na sahāyā na vairiṇaḥ /",
  "GSD36narads_u:585": "N1.159c/ na dṛṣṭadoṣāḥ praṣṭavyāś na vyādhyārtā na dūṣitāḥ //",
  "GSD36narads_u:586": "N1.160a/ dāsanaikṛtikāśraddhavṛddhastrībālacākrikāḥ /",
  "GSD36narads_u:587": "N1.160c/ mattonmattapramattārtakitavagrāmayājakāḥ //",
  "GSD36narads_u:588": "N1.161a/ mahāpathikasāmudravaṇikpravrajitāturāḥ /",
  "GSD36narads_u:589": "N1.161c/ lubdhakaśrotriyācārahīnaklībakuśīlavāḥ //",
  "GSD36narads_u:590": "N1.162a/ nāstikavrātyadārāgnityāgino 'ayājyayājakāḥ /",
  "GSD36narads_u:591": "N1.162c/ ekasthālīsahāyāricarajñātisanābhayaḥ //",
  "GSD36narads_u:592": "N1.163a/ prāgdṛṣṭadoṣaśailūṣaviṣajīvyahituṇḍikāḥ /",
  "GSD36narads_u:593": "N1.163c/ garadāgnidakīnāśaśūdrāputropapātikāḥ // a",
  "GSD36narads_u:594": "N1.164a/ klāntasāhasikaśrāntanirdhanāntyāvasāyinaḥ /",
  "GSD36narads_u:595": "N1.164c/ bhinnavṛttāsamāvṛttajaḍatailikamūlikāḥ //",
  "GSD36narads_u:596": "N1.165a/ bhūtāviṣṭanṛpadviṣṭavarṣanakṣatrasūcakāḥ /",
  "GSD36narads_u:597": "N1.165c/ aghaśaṃsyātmavikretṛhīnāṅgabhagavṛttayaḥ //",
  "GSD36narads_u:598": "N1.166a/ kunakhī śyāvadan śvitrimitradhrukśaṭhaśauṇḍikāḥ /",
  "GSD36narads_u:599": "N1.166c/ aindrajālikalubdhograśreṇīgaṇavirodhinaḥ //",
  "GSD36narads_u:600": "N1.167a/ vadhakṛccitrakṛnmaṅkhaḥ patitaḥ kūṭakārakaḥ /",
  "GSD36narads_u:601": "N1.167c/ kuhakaḥ pratyavasitas taskaro rājapūruṣaḥ /",
  "GSD36narads_u:602": "N1.168a/ manuṣyaviṣaśastrāmbulavaṇāpūpavīrudhām /",
  "GSD36narads_u:603": "N1.168c/ vikretā brāhmaṇaś caiva dvijo vārdhuṣikaś ca yaḥ //",
  "GSD36narads_u:604": "N1.169a/ cyutaḥ svadharmāt kulikaḥ stāvako hīnasevakaḥ /",
  "GSD36narads_u:605": "N1.169c/ pitrā vivadamānaś ca bhedakṛc cety asākṣiṇaḥ //",
  "GSD36narads_u:606": "N1.170a/ asākṣiṇo ye nirdiṣṭā dāsanaikṛtikādayaḥ /",
  "GSD36narads_u:607": "N1.170c/ kāryagauravam āsādya bhaveyus te 'api sākṣiṇaḥ //",
  "GSD36narads_u:608": "N1.171a/ sāhaseṣu ca sarveṣu steyasaṃgrahaṇeṣu ca /",
  "GSD36narads_u:609": "N1.171c/ pāruṣyayoś cāpy ubhayor na parīkṣeta sākṣiṇaḥ //",
  "GSD36narads_u:610": "N1.172a/ teṣām api na bālaḥ syān naiko na strī na kūṭakṛt /",
  "GSD36narads_u:611": "N1.172c/ na bāndhavo na cārātir brūyus te sākṣyam anyathā //",
  "GSD36narads_u:612": "N1.173a/ bālo 'ajñānād asatyāt strī pāpābhyāsāc ca kūṭakṛt /",
  "GSD36narads_u:613": "N1.173c/ vibrūyād bāndhavaḥ snehād vairaniryātanād ariḥ //",
  "GSD36narads_u:614": "N1.174a/ athavānumato yaḥ syād dvayor vivadamānayoḥ /",
  "GSD36narads_u:615": "N1.174c/ asākṣy eko 'api sākṣitve praṣṭavyaḥ syāt sa saṃsadi //",
  "GSD36narads_u:616": "N1.175a/ yas tv ātmadoṣabhinnatvād asvastha iva lakṣyate /",
  "GSD36narads_u:617": "N1.175c/ sthānāt sthānāntaraṃ gacched ekaikaṃ copadhāvati //",
  "GSD36narads_u:618": "N1.176a/ kāsate 'anibhṛto 'akasmād abhīkṣṇaṃ niśvasaty api /",
  "GSD36narads_u:619": "N1.176c/ bhūmiṃ likhati pādābhyāṃ bāhu vāso dhunoti ca //",
  "GSD36narads_u:620": "N1.177a/ bhidyate mukhavarṇo 'asya lalāṭaṃ svidyate tathā /",
  "GSD36narads_u:621": "N1.177c/ śoṣam āgacchataś coṣṭhāv ūrdhvaṃ tiryak ca vīkṣate //",
  "GSD36narads_u:622": "N1.178a/ tvaramāṇa ivābaddham apṛṣṭo bahu bhāṣate /",
  "GSD36narads_u:623": "N1.178c/ kūṭasākṣī sa vijñeyas taṃ pāpaṃ vinayen nṛpaḥ //",
  "GSD36narads_u:624": "N1.179a/ śrāvayitvā ca yo 'anyebhyaḥ sākṣitvaṃ tad vinihnute /",
  "GSD36narads_u:625": "N1.179c/ sa vineyo bhṛśataraṃ kūṭasākṣyadhiko hi saḥ //",
  "GSD36narads_u:626": "N1.180a/ āhūya sākṣiṇaḥ pṛcchen niyamya śapathair bhṛśam /",
  "GSD36narads_u:627": "N1.180c/ samastān viditācārān vijñātārthān pṛthak pṛthak //",
  "GSD36narads_u:628": "N1.181a/ satyena śāpayed vipraṃ kṣatriyaṃ vāhanāyudhaiḥ /",
  "GSD36narads_u:629": "N1.181c/ gobījakāñcanair vaiśyaṃ śūdraṃ sarvais tu pātakaiḥ //",
  "GSD36narads_u:630": "N1.182a/ purāṇair dharmavacanaiḥ satyamāhātmyakīrtanaiḥ /",
  "GSD36narads_u:631": "N1.182c/ anṛtasyāpavādaiś ca bhṛśam uttrāsya sākṣiṇaḥ //",
  "GSD36narads_u:632": "N1.183a/ nagno muṇḍaḥ kapālena bhikṣārthī kṣutpipāsitaḥ /",
  "GSD36narads_u:633": "N1.183c/ dīnaḥ śatrugṛhaṃ gacched yaḥ sākṣyam anṛtaṃ vadet //",
  "GSD36narads_u:634": "N1.184a/ nagare pratiruddhaḥ san bahirdvāre bubhukṣitaḥ /",
  "GSD36narads_u:635": "N1.184c/ amitrān bhūyaśaḥ paśyed yaḥ sākṣyam anṛtaṃ vadet //",
  "GSD36narads_u:636": "N1.185a/ yāṃ rātrim adhivinnā strī yāṃ caivākṣaparājitaḥ /",
  "GSD36narads_u:637": "N1.185c/ yāṃ ca bhārābhitaptāṅgo durvivaktā sa tāṃ vaset //",
  "GSD36narads_u:638": "N1.186a/ sākṣī sākṣyasamuddeśe gokarṇaśithilaṃ caran /",
  "GSD36narads_u:639": "N1.186c/ sahasraṃ vāruṇān pāśān ātmani pratimuñcati //",
  "GSD36narads_u:640": "N1.187a/ tasya varṣaśate pūrṇe pāśam ekaṃ pramucyate /",
  "GSD36narads_u:641": "N1.187c/ evaṃ sa bandhanāt tasmān mucyate niyutāḥ samāḥ //",
  "GSD36narads_u:642": "N1.188a/ yāvato bāndhavāṃs yasmin hanti sākṣye 'anṛtaṃ vadan /",
  "GSD36narads_u:643": "N1.188c/ tāvataḥ saṃkhyayā tasmin śṛṇu saumyānupūrvaśaḥ //",
  "GSD36narads_u:644": "N1.189a/ pañca paśvanṛte hanti daśa hanti gavānṛte /",
  "GSD36narads_u:645": "N1.189c/ śatam aśvānṛte hanti sahasraṃ puruṣānṛte //",
  "GSD36narads_u:646": "N1.190a/ hanti jātān ajātāṃś ca hiraṇyārthe 'anṛtaṃ vadan /",
  "GSD36narads_u:647": "N1.190c/ sarvaṃ bhūmyanṛte hanti mā sma bhūmyanṛtaṃ vadīḥ //",
  "GSD36narads_u:648": "N1.191a/ ekam evādvitīyaṃ tat prāhuḥ pāvanam ātmanaḥ /",
  "GSD36narads_u:649": "N1.191c/ satyaṃ svargasya sopānaṃ pārāvārasya naur iva //",
  "GSD36narads_u:650": "N1.192a/ aśvamedhasahasraṃ ca satyaṃ ca tulayā dhṛtam /",
  "GSD36narads_u:651": "N1.192c/ aśvamedhasahasrād dhi satyam eva viśiṣyate //",
  "GSD36narads_u:652": "N1.193a/ varaṃ kūpaśatād vāpi varaṃ vāpīśatāt kratuḥ /",
  "GSD36narads_u:653": "N1.193c/ varaṃ kratuśatāt putraḥ satyaṃ putraśatād varam //",
  "GSD36narads_u:654": "N1.194a/ bhūr dhārayati satyena satyenodeti bhāskaraḥ /",
  "GSD36narads_u:655": "N1.194c/ satyena vāyuḥ pavate satyenāpaḥ sravanti ca //",
  "GSD36narads_u:656": "N1.195a/ satyam eva paraṃ dānaṃ satyam eva paraṃ tapaḥ /",
  "GSD36narads_u:657": "N1.195c/ satyam eva paro dharmo lokānām iti naḥ śrutam //",
  "GSD36narads_u:658": "N1.196a/ satyaṃ devāḥ samāsena manuṣyās tv anṛtaṃ smṛtam /",
  "GSD36narads_u:659": "N1.196c/ ihaiva tasya devatvaṃ yasya satye sthitā matiḥ //",
  "GSD36narads_u:660": "N1.197a/ satyaṃ brūhy anṛtaṃ tyaktvā satyena svargam eṣyasi /",
  "GSD36narads_u:661": "N1.197c/ uktvānṛtaṃ mahāghoraṃ narakaṃ pratipatsyate //",
  "GSD36narads_u:662": "N1.198a/ nirayeṣu ca te śaśvaj jihvām utkṛtya dāruṇāḥ /",
  "GSD36narads_u:663": "N1.198c/ asibhiḥ śātayiṣyanti balino yamakiṃkarāḥ //",
  "GSD36narads_u:664": "N1.199a/ śūlair bhetsyanti cākruddhāḥ krośantam aparāyaṇam /",
  "GSD36narads_u:665": "N1.199c/ avākśirasam utkṣipya kṣepsyanty agnihradeṣu ca //",
  "GSD36narads_u:666": "N1.200a/ anubhūya ca duḥkhās tāś ciraṃ narakavedanāḥ /",
  "GSD36narads_u:667": "N1.200c/ iha yāsyasy abhavyāsu gṛdhrakākādiyoniṣu //",
  "GSD36narads_u:668": "N1.201a/ jñātvaitān anṛte doṣāñ jñātvā satye ca sadguṇān /",
  "GSD36narads_u:669": "N1.201c/ satyaṃ vadoddharātmānaṃ mātmānaṃ pātayiṣyasi //",
  "GSD36narads_u:670": "N1.202a/ na bāndhavā na suhṛdo na dhanāni mahānty api /",
  "GSD36narads_u:671": "N1.202c/alaṃ tārayituṃ śaktās tamasy ugre nimajjataḥ //",
  "GSD36narads_u:672": "N1.203a/ pitaras tv avalambante tvayi sākṣitvam āgate /",
  "GSD36narads_u:673": "N1.203c/ tārayiṣyati kiṃvāsmān ātmānaṃ pātayiṣyati //",
  "GSD36narads_u:674": "N1.204a/ satyam ātmā manuṣyasya satye sarvaṃ pratiṣṭhitam /",
  "GSD36narads_u:675": "N1.204c/ sarvathaivātmanātmānaṃ śreyasā yojayiṣyasi //",
  "GSD36narads_u:676": "N1.205a/ yāṃ ca rātrim ajaniṣṭhā yāṃ rātriṃ ca mariṣyasi /",
  "GSD36narads_u:677": "N1.205c/ vṛthā tadantaraṃ te syāt kuryāś cet satyam anyathā //",
  "GSD36narads_u:678": "N1.206a/ nāsti satyāt paro dharmo nānṛtāt pātakaṃ param /",
  "GSD36narads_u:679": "N1.206c/ sākṣidharme viśeṣeṇa satyam eva vadet tataḥ //",
  "GSD36narads_u:680": "N1.207a/ yaḥ parārthe praharati svāṃ vācaṃ puruṣādhamaḥ /",
  "GSD36narads_u:681": "N1.207c/ ātmārthe kiṃ na kuryāt sa pāpo narakanirbhayaḥ //",
  "GSD36narads_u:682": "N1.208a/ arthā vai vāci niyatā vāṅmūlā vāgviniḥsṛtāḥ /",
  "GSD36narads_u:683": "N1.208c/ yo hy etāṃ stenayed vācaṃ sa sarvasteyakṛn naraḥ //",
  "GSD36narads_u:684": "N1.209a/ sākṣivipratipattau tu pramāṇaṃ bahavo yataḥ /",
  "GSD36narads_u:685": "N1.209c/ tatsāmye śucayo grāhyās tatsāmye smṛtimattarāḥ //",
  "GSD36narads_u:686": "N1.210a/ smṛtimatsākṣisāmyaṃ tu vivāde yatra dṛśyate /",
  "GSD36narads_u:687": "N1.210c/ sūkṣmatvāt sākṣidharmasya sākṣyaṃ vyāvartate punaḥ //",
  "GSD36narads_u:688": "N1.211a/ nirdiṣṭeṣv arthajāteṣu sākṣī cet sākṣyam āgataḥ /",
  "GSD36narads_u:689": "N1.211c/ na brūyād akṣarasamaṃ na tan nigaditaṃ bhavet //",
  "GSD36narads_u:690": "N1.212a/ deśakālavayodravyapramāṇākṛtijātiṣu /",
  "GSD36narads_u:691": "N1.212c/ yatra vipratipattiḥ syāt sākṣyaṃ tad asad ucyate //",
  "GSD36narads_u:692": "N1.213a/ ūnam abhyadhikaṃ cārthaṃ prabrūyur yatra sākṣiṇaḥ /",
  "GSD36narads_u:693": "N1.213c/ tad apy anuktaṃ vijñeyam eṣa sākṣyavidhiḥ smṛtaḥ //",
  "GSD36narads_u:694": "N1.214a/ pramādād dhanino yatra na syāl lekhyaṃ na sākṣiṇaḥ /",
  "GSD36narads_u:695": "N1.214c/ arthaṃ cāpahnuyād vādī tatroktas trividho vidhiḥ //",
  "GSD36narads_u:696": "N1.215a/ codanā pratikālaṃ ca yuktileśas tathaiva ca /",
  "GSD36narads_u:697": "N1.215c/ tṛtīyaḥ śapathaś coktas tair evaṃ sādhayet kramāt //",
  "GSD36narads_u:698": "N1.216a/ abhīkṣṇaṃ codyamāno yaḥ pratihanyān na tadvacaḥ /",
  "GSD36narads_u:699": "N1.216c/ tricatuḥpañcakṛtvo vā parato 'arthaṃ tam āvahet //",
  "GSD36narads_u:700": "N1.217a/ codanāpratighāte tu yuktileśais tam anviyāt /",
  "GSD36narads_u:701": "N1.217c/ deśakālārthasaṃbandhaparimāṇakriyādibhiḥ //",
  "GSD36narads_u:702": "N1.218a/ yuktiṣv apy asamarthāsu śapathair enam ardayet /",
  "GSD36narads_u:703": "N1.218c/ arthakālabalāpekṣam agnyambusukṛtādibhiḥ //",
  "GSD36narads_u:704": "N1.219a/ dīptāgnir yaṃ na dahati yam antardhārayanty āpaḥ /",
  "GSD36narads_u:705": "N1.219c/ sa taraty abhiśāpaṃ taṃ kilbiṣī syād viparyaye //",
  "GSD36narads_u:706": "N1.220a/ strīṇāṃ śīlābhiyogeṣu steyasāhasayor api /",
  "GSD36narads_u:707": "N1.220c/ eṣa eva vidhir dṛṣṭaḥ sarvārthāpahnaveṣu ca //",
  "GSD36narads_u:708": "N1.221a/ śapathā hy api devānām ṛṣīṇām api ca smṛtāḥ /",
  "GSD36narads_u:709": "N1.221c/ vasiṣṭhaḥ śapathaṃ śepe yātudhāne tu śaṅkitaḥ //",
  "GSD36narads_u:710": "N1.222a/ saptarṣayas tathendrāya puṣkarārthe samāgatāḥ /",
  "GSD36narads_u:711": "N1.222c/ śepuḥ śapatham avyagrāḥ parasparaviśuddhaye //",
  "GSD36narads_u:712": "N1.223a/ ayuktaṃ sāhasaṃ kṛtvā pratyāpattiṃ bhajeta yaḥ /",
  "GSD36narads_u:713": "N1.223c/ brūyāt svayaṃ vā sadasi tasyārdhavinayaḥ smṛtaḥ //",
  "GSD36narads_u:714": "N1.224a/ gūhamānas tu daurātmyād yadi pāpaṃ sa jīyate /",
  "GSD36narads_u:715": "N1.224c/ sabhyāś cātra na tuṣyanti tīvro daṇḍaś ca pātyate //",
  "GSD36narads_u:716": "2.nikṣipaḥ",
  "GSD36narads_u:717": "N2.01a/ svadravyaṃ yatra viśrambhān nikṣipaty aviśaṅkitaḥ /",
  "GSD36narads_u:718": "N2.01c/ nikṣepo nāma tat proktaṃ vyavahārapadaṃ budhaiḥ //",
  "GSD36narads_u:719": "N2.02a/ anyadravyavyavahitaṃ dravyam avyākṛtaṃ ca yat /",
  "GSD36narads_u:720": "N2.02c/ nikṣipyate paragṛhe tad aupanidhikaṃ smṛtam //",
  "GSD36narads_u:721": "N2.03a/ sa punar dvividhaḥ proktaḥ sākṣimān itaras tathā /",
  "GSD36narads_u:722": "N2.03c/ pratidānaṃ tathaivāsya pratyayaḥ syād viparyaye //",
  "GSD36narads_u:723": "N2.04a/ yācyamānas tu yo dātrā nikṣepaṃ na prayacchati /",
  "GSD36narads_u:724": "N2.04c/ daṇḍyaḥ sa rājñā dāpyaś ca naṣṭe dāpyaś ca tatsamam //",
  "GSD36narads_u:725": "N2.05a/ yaś cārthaṃ sādhayet tena nikṣeptur ananujñayā /",
  "GSD36narads_u:726": "N2.05c/ tatrāpi daṇḍyaḥ sa bhavet tac ca sodayam āvahet //",
  "GSD36narads_u:727": "N2.06a/ grahītuḥ saha yo 'arthena naṣṭo naṣṭaḥ sa dāyinaḥ /",
  "GSD36narads_u:728": "N2.06c/ daivarājakṛte tadvan na cet taj jihmakāritam //",
  "GSD36narads_u:729": "N2.07a/ eṣa eva vidhir dṛṣṭo yācitānvāhitādiṣu /",
  "GSD36narads_u:730": "N2.07c/ śilpiṣūpanidhau nyāse pratinyāse tathaiva ca //",
  "GSD36narads_u:731": "N2.08a/ pratigṛhṇāti pogaṇḍaṃ yaś ca sapradhanaṃ naraḥ /",
  "GSD36narads_u:732": "N2.08c/ tasyāpy eṣa bhaved dharmaḥ ṣaḍ ete vidhayaḥ samāḥ //",
  "GSD36narads_u:733": "3.saṃbhūyasamutthānam",
  "GSD36narads_u:734": "N3.01a/ vaṇikprabhṛtayo yatra karma saṃbhūya kurvate /",
  "GSD36narads_u:735": "N3.01c/ tat saṃbhūyasamutthānaṃ vyavahārapadaṃ smṛtam //",
  "GSD36narads_u:736": "N3.02a/ phalahetor upāyena karma saṃbhūya kurvatām /",
  "GSD36narads_u:737": "N3.02c/ ādhārabhūtaḥ prakṣepas tenottiṣṭheyur aṃśataḥ //",
  "GSD36narads_u:738": "N3.03a/ samo 'atirikto hīno vā yatrāṃśo yasya yādṛśaḥ /",
  "GSD36narads_u:739": "N3.03c/ kṣayavyayau tathā vṛddhis tasya tatra tathāvidhāḥ //",
  "GSD36narads_u:740": "N3.04a/ bhāṇḍapiṇḍavyayoddhārabhārasārānvavekṣaṇam /",
  "GSD36narads_u:741": "N3.04c/ kuryus te 'avyabhicāreṇa samaye sve vyavasthitāḥ //",
  "GSD36narads_u:742": "N3.05a/ pramādān nāśitaṃ dāpyaḥ pratiṣiddhakṛtaṃ ca yat /",
  "GSD36narads_u:743": "N3.05c/ asaṃdiṣṭaś ca yat kuryāt sarvaiḥ saṃbhūyakāribhiḥ //",
  "GSD36narads_u:744": "N3.06a/ daivataskararājotthe vyasane samupasthite /",
  "GSD36narads_u:745": "N3.06c/ yas tat svaśaktyā saṃrakṣet tasyāṃśo daśamaḥ smṛtaḥ //",
  "GSD36narads_u:746": "N3.07a/ ekasya cet syād vyasanaṃ dāyādo 'asya tad āpnuyāt /",
  "GSD36narads_u:747": "N3.07c/ anyo vāsati dāyāde śaktāś cet sarva eva vā //",
  "GSD36narads_u:748": "N3.08a/ ṛtvijāṃ vyasane 'apy evam anyas tat karma nistaret /",
  "GSD36narads_u:749": "N3.08c/ labheta dakṣiṇābhāgaṃ sa tasmāt saṃprakalpitam //",
  "GSD36narads_u:750": "N3.09a/ ṛtvig yājyam aduṣṭaṃ yas tyajed anapakāriṇam /",
  "GSD36narads_u:751": "N3.09c/ aduṣṭaṃ va rtvijaṃ yājyo vineyau tāv ubhāv api //",
  "GSD36narads_u:752": "N3.10a/ ṛtvik tu trividho dṛṣṭaḥ pūrvajuṣṭaḥ svayaṃkṛtaḥ /",
  "GSD36narads_u:753": "N3.10c/ yadṛcchayā ca yaḥ kuryād ārtvijyaṃ prītipūrvakam //",
  "GSD36narads_u:754": "N3.11a/ kramāgateṣv eṣa dharmo vṛteṣv ṛtvikṣu ca svayam /",
  "GSD36narads_u:755": "N3.11c/ yādṛcchike tu saṃyājye tattyāge nāsti kilbiṣam //",
  "GSD36narads_u:756": "N3.12a/ śulkasthānaṃ vaṇik prāptaḥ śulkaṃ dadyād yathopagam /",
  "GSD36narads_u:757": "N3.12c/ na tad vyatihared rājñāṃ balir eṣa prakalpitaḥ //",
  "GSD36narads_u:758": "N3.13a/ śulkasthānaṃ pariharan na kāle krayavikrayī /",
  "GSD36narads_u:759": "N3.13c/ mithyoktvā ca parīmāṇaṃ dāpyo 'aṣṭaguṇam atyayam //",
  "GSD36narads_u:760": "N3.14a/ kaścic cet saṃcaran deśāt preyād abhyāgato vaṇik /",
  "GSD36narads_u:761": "N3.14c/ rājāsya bhāṇḍaṃ tad rakṣet yāvad dāyādadarśanam //",
  "GSD36narads_u:762": "N3.15a/ dāyāde 'asati bandhubhyo jñātibhyo vā tad arpayet /",
  "GSD36narads_u:763": "N3.15c/ tadabhāve suguptaṃ tad dhārayed daśatīḥ samāḥ //",
  "GSD36narads_u:764": "N3.16a/ asvāmikam adāyādaṃ daśavarṣasthitaṃ tataḥ /",
  "GSD36narads_u:765": "N3.16c/ rājā tad ātmasāt kuryād evaṃ dharmo na hīyate //",
  "GSD36narads_u:766": "4.dattāpradānikam",
  "GSD36narads_u:767": "N4.01a/ dattvā dravyam asamyag yaḥ punar ādātum icchati /",
  "GSD36narads_u:768": "N4.01c/ dattāpradānikaṃ nāma tad vivādapadaṃ smṛtam //",
  "GSD36narads_u:769": "N4.02a/ adeyam atha deyaṃ ca dattaṃ cādattam eva ca /",
  "GSD36narads_u:770": "N4.02c/ vyavahāreṣu vijñeyo dānamārgaś caturvidhaḥ //",
  "GSD36narads_u:771": "N4.03a/ tatra hyaṣṭāv adeyāni deyam ekavidhaṃ smṛtam /",
  "GSD36narads_u:772": "N4.03c/ dattaṃ saptavidhaṃ vidyād adattaṃ ṣoḍaśātmakam //",
  "GSD36narads_u:773": "N4.04a/ anvāhitaṃ yācitakam ādhiḥ sādhāraṇaṃ ca yat /",
  "GSD36narads_u:774": "N4.04c/ nikṣepaḥ putradāraṃ ca sarvasvaṃ cānvaye sati //",
  "GSD36narads_u:775": "N4.05a/ āpatsv api hi kaṣṭāsu vartamānena dehinā /",
  "GSD36narads_u:776": "N4.05c/ adeyāny āhur ācāryā yac cānyasmai pratiśrutam //",
  "GSD36narads_u:777": "N4.06a/ kuṭumbabharaṇād dravyaṃ yatkiṃcid atiricyate /",
  "GSD36narads_u:778": "N4.06c/ tad deyam upahṛtyānyad dadad doṣam avāpnuyāt //",
  "GSD36narads_u:779": "N4.07a/ paṇyamūlyaṃ bhṛtis tuṣṭyā snehāt pratyupakārataḥ /",
  "GSD36narads_u:780": "N4.07c/ strīśulkānugrahārthaṃ ca dattaṃ dānavido viduḥ //",
  "GSD36narads_u:781": "N4.08a/ adattaṃ tu bhayakrodhaśokavegarujānvitaiḥ /",
  "GSD36narads_u:782": "N4.08c/ tathotkocaparīhāsavyatyāsacchalayogataḥ //",
  "GSD36narads_u:783": "N4.09a/ bālamūḍhāsvatantrārtamattonmattāpavarjitam /",
  "GSD36narads_u:784": "N4.09c/ kartā mamāyaṃ karmeti pratilābhecchayā ca yat //",
  "GSD36narads_u:785": "N4.10a/ apātre pātram ity ukte kārye cādharmasaṃhite /",
  "GSD36narads_u:786": "N4.10c/ yad dattaṃ syād avijñānād adattaṃ tad api smṛtam //",
  "GSD36narads_u:787": "N4.11a/ gṛhṇāty adattaṃ yo lobhād yaś cādeyaṃ prayacchati /",
  "GSD36narads_u:788": "N4.11c/ adattādāyako daṇḍyas tathādeyasya dāyakaḥ //",
  "GSD36narads_u:789": "5.abhyupetyāśuśrūṣā",
  "GSD36narads_u:790": "N5.01a/ abhyupetya tu śuśrūṣāṃ yas tāṃ na pratipadyate /",
  "GSD36narads_u:791": "N5.01c/ aśuśrūṣābhyupetyaitad vivādapadam ucyate //",
  "GSD36narads_u:792": "N5.02a/ śuśrūṣakaḥ pañcavidhaḥ śāstre dṛṣṭo manīṣibhiḥ /",
  "GSD36narads_u:793": "N5.02c/ caturvidhaḥ karmakaras teṣāṃ dāsās tripañcakāḥ //",
  "GSD36narads_u:794": "N5.03a/ śiṣyāntevāsibhṛtakāś caturthas tv adhikarmakṛt /",
  "GSD36narads_u:795": "N5.03c/ ete karmakarāḥ proktā dāsās tu gṛhajādayaḥ //",
  "GSD36narads_u:796": "N5.04a/ sāmānyam asvatantratvam eṣām āhur manīṣiṇaḥ /",
  "GSD36narads_u:797": "N5.04c/ jātikarmakṛtas tūkto viśeṣo vṛttir eva ca //",
  "GSD36narads_u:798": "N5.05a/ karmāpi dvividhaṃ jñeyam aśubhaṃ śubham eva ca /",
  "GSD36narads_u:799": "N5.05c/ aśubhaṃ dāsakarmoktaṃ śubhaṃ karmakṛtāṃ smṛtam //",
  "GSD36narads_u:800": "N5.06a/ gṛhadvārāśucisthānarathyāvaskaraśodhanam /",
  "GSD36narads_u:801": "N5.06c/ guhyāṅgasparśanocchiṣṭaviṇmūtragrahaṇojjhanam //",
  "GSD36narads_u:802": "N5.07a/ iṣṭataḥ svāminaś cāṅgair upasthānam athāntataḥ /",
  "GSD36narads_u:803": "N5.07c/ aśubhaṃ karma vijñeyaṃ śubham anyad ataḥ param //",
  "GSD36narads_u:804": "N5.08a/ ā vidyāgrahaṇāc chiṣyaḥ śuśrūṣet prayato gurum /",
  "GSD36narads_u:805": "N5.08c/ tadvṛttir gurudāreṣu guruputre tathaiva ca //",
  "GSD36narads_u:806": "N5.09a/ brahmacārī cared bhaikṣam adhaḥśāyy analaṅkṛtaḥ /",
  "GSD36narads_u:807": "N5.09c/ jaghanyaśāyī sarveṣāṃ pūrvotthāyī guror gṛhe //",
  "GSD36narads_u:808": "N5.10a/ nāsaṃdiṣṭaḥ pratiṣṭheta tiṣṭhed vāpi guruṃ kvacit /",
  "GSD36narads_u:809": "N5.10c/ saṃdiṣṭaḥ karma kurvīta śaktaś ced avicārayan //",
  "GSD36narads_u:810": "N5.11a/ yathākālam adhīyīta yāvan na vimanā guruḥ /",
  "GSD36narads_u:811": "N5.11c/ āsīno 'adho guroḥ kūrce phalake vā samāhitaḥ //",
  "GSD36narads_u:812": "N5.12a/ anuśāsyaś ca guruṇā na ced anuvidhīyate /",
  "GSD36narads_u:813": "N5.12c/ avadhenāthavā hanyāt rajjvā veṇudalena vā //",
  "GSD36narads_u:814": "N5.13a/ bhṛśaṃ na tāḍayed enaṃ nottamāṅge na vakṣasi /",
  "GSD36narads_u:815": "N5.13c/ anuśāsyātha viśvāsyaḥ śāsyo rājñānyathā guruḥ //",
  "GSD36narads_u:816": "N5.14a/ samāvṛttaś ca gurave pradāya gurudakṣiṇām /",
  "GSD36narads_u:817": "N5.14c/ pratīyāt svagṛhān eṣā śiṣyavṛttir udāhṛtā //",
  "GSD36narads_u:818": "N5.15a/ svaśilpam icchann āhartuṃ bāndhavānām anujñayā /",
  "GSD36narads_u:819": "N5.15c/ ācāryasya vased ante kālaṃ kṛtvā suniścitam //",
  "GSD36narads_u:820": "N5.16a/ ācāryaḥ śikṣayed enaṃ svagṛhād dattabhojanam /",
  "GSD36narads_u:821": "N5.16c/ na cānyat kārayet karma putravac cainam ācaret //",
  "GSD36narads_u:822": "N5.17a/ śikṣayantam aduṣṭaṃ ca yas tv ācāryaṃ parityajet /",
  "GSD36narads_u:823": "N5.17c/ balād vāsayitavyaḥ syād vadhabandhau ca so 'arhati //",
  "GSD36narads_u:824": "N5.18a/ śikṣito 'api kṛtaṃ kālam antevāsī samāpnuyāt /",
  "GSD36narads_u:825": "N5.18c/ tatra karma ca yat kuryād ācāryasyaiva tatphalam //",
  "GSD36narads_u:826": "N5.19a/ gṛhītaśilpaḥ samaye kṛtvācāryaṃ pradakṣiṇam /",
  "GSD36narads_u:827": "N5.19c/ śaktitaś cānumānyainam antevāsī nivartayet //",
  "GSD36narads_u:828": "N5.20a/ bhṛtakas trividho jñeya uttamo madhyamo 'adhamaḥ /",
  "GSD36narads_u:829": "N5.20c/ śaktibhaktyanurūpā syād eṣāṃ karmāśrayā bhṛtiḥ //",
  "GSD36narads_u:830": "N5.21a/ uttamas tv āyudhīyo 'atra madhyamas tu kṛṣīvalaḥ /",
  "GSD36narads_u:831": "N5.21c/ adhamo bhāravāhaḥ syād ity evaṃ trividho bhṛtaḥ //",
  "GSD36narads_u:832": "N5.22a/ artheṣv adhikṛto yaḥ syāt kuṭumbasya tathopari /",
  "GSD36narads_u:833": "N5.22c/ so 'adhikarmakaro jñeyaḥ sa ca kauṭumbikaḥ smṛtaḥ //",
  "GSD36narads_u:834": "N5.23a/ śubhakarmakarās tv ete catvāraḥ samudāhṛtāḥ /",
  "GSD36narads_u:835": "N5.23c/ jaghanyakarmabhājas tu śeṣā dāsās tripañcakāḥ //",
  "GSD36narads_u:836": "N5.24a/ gṛhajātas tathā krīto labdho dāyād upāgataḥ /",
  "GSD36narads_u:837": "N5.24c/ anākālabhṛtas tadvad ādhattaḥ svāminā ca yaḥ //",
  "GSD36narads_u:838": "N5.25a/ mokṣito mahataś carṇāt prāpto yuddhāt paṇe jitaḥ /",
  "GSD36narads_u:839": "N5.25c/ tavāham ity upagataḥ pravrajyāvasitaḥ kṛtaḥ //",
  "GSD36narads_u:840": "N5.26a/ bhaktadāsaś ca vijñeyas tathaiva vaḍavābhṛtaḥ /",
  "GSD36narads_u:841": "N5.26c/ vikretā cātmanaḥ śāstre dāsāḥ pañcadaśā smṛtāḥ //",
  "GSD36narads_u:842": "N5.27a/ tatra pūrvaś caturvargo dāsatvān na vimucyate /",
  "GSD36narads_u:843": "N5.27c/ prasādād svāmino 'anyatra dāsyam eṣāṃ kramāgatam //",
  "GSD36narads_u:844": "N5.28a/ yaś caiṣāṃ svāminaṃ kaścin mokṣayet prāṇasaṃśayāt /",
  "GSD36narads_u:845": "N5.28c/ dāsatvāt sa vimucyeta putrabhāgaṃ labheta ca //",
  "GSD36narads_u:846": "N5.29a/ anākālabhṛto dāsyān mucyate goyugaṃ dadat /",
  "GSD36narads_u:847": "N5.29c/ saṃbhakṣitaṃ yad durbhikṣe na tac chudhyeta karmaṇā //",
  "GSD36narads_u:848": "N5.30a/ ādhatto 'api dhanaṃ dattvā svāmī yady enam uddharet /",
  "GSD36narads_u:849": "N5.30c/ athopagamayed enaṃ sa vikrītād anantaraḥ //",
  "GSD36narads_u:850": "N5.31a/ dattvā tu sodayam ṛṇaṃ ṛṇī dāsyāt pramucyate /",
  "GSD36narads_u:851": "N5.31c/ kṛtakālābhyupagamāt kṛtako 'api vimucyate //",
  "GSD36narads_u:852": "N5.32a/ tavāham ity upagato yuddhaprāptaḥ paṇe jitaḥ /",
  "GSD36narads_u:853": "N5.32c/ pratiśīrṣapradānena mucyate tulyakarmaṇā //",
  "GSD36narads_u:854": "N5.33a/ rājña eva tu dāsaḥ syāt pravrajyāvasito naraḥ /",
  "GSD36narads_u:855": "N5.33c/ na tasya pratimokṣo 'asti na viśuddhiḥ kathaṃcana //",
  "GSD36narads_u:856": "N5.34a/ bhaktasyopekṣaṇāt sadyo bhaktadāsaḥ pramucyate /",
  "GSD36narads_u:857": "N5.34c/ nigrahād vaḍavāyāś ca mucyate vaḍavābhṛtaḥ //",
  "GSD36narads_u:858": "N5.35a/ vikrīṇīte ya ātmānaṃ svatantraḥ san narādhamaḥ /",
  "GSD36narads_u:859": "N5.35c/ sa jaghanyataras teṣāṃ naiva dāsyāt pramucyate //",
  "GSD36narads_u:860": "N5.36a/ caurāpahṛtavikrītā ye ca dāsīkṛtā balāt /",
  "GSD36narads_u:861": "N5.36c/ rājñā mokṣayitavyās te dāsatvaṃ teṣu neṣyate //",
  "GSD36narads_u:862": "N5.37a/ varṇānāṃ prātilomyena dāsatvaṃ na vidhīyate /",
  "GSD36narads_u:863": "N5.37c/ svadharmatyāgino 'anyatra dāravad dāsatā matā //",
  "GSD36narads_u:864": "N5.38a/ tavāham iti cātmānaṃ yo 'asvatantraḥ prayacchati /",
  "GSD36narads_u:865": "N5.38c/ na sa taṃ prāpnuyāt kāmaṃ pūrvasvāmī labheta tam //",
  "GSD36narads_u:866": "N5.39a/ adhanās traya evoktā bhāryā dāsas tathā sutaḥ /",
  "GSD36narads_u:867": "N5.39c/ yat te samadhigacchanti yasya te tasya tad dhanam //",
  "GSD36narads_u:868": "N5.40a/ svadāsam icched yaḥ kartum adāsaṃ prītamānasaḥ /",
  "GSD36narads_u:869": "N5.40c/ skandhād ādāya tasyāpi bhindyāt kumbhaṃ sahāmbhasā //",
  "GSD36narads_u:870": "N5.41a/ akṣatābhiḥ sapuṣpābhir mūrdhany enam avākiret /",
  "GSD36narads_u:871": "N5.41c/ adāsa iti coktvā triḥ prāṅmukhaṃ tam athotsṛjet //",
  "GSD36narads_u:872": "N5.42a/ tataḥprabhṛti vaktavyaḥ svāmyanugrahapālitaḥ /",
  "GSD36narads_u:873": "N5.42c/ bhojyānnaḥ pratigṛhyaś ca bhavaty abhimataś ca saḥ //",
  "GSD36narads_u:874": "6.vetanasyānapākarma",
  "GSD36narads_u:875": "N6.1a/ bhṛtānāṃ vetanasyokto dānādānavidhikramaḥ /",
  "GSD36narads_u:876": "N6.1c/ vetanasyānapākarma tad vivādapadaṃ smṛtam //",
  "GSD36narads_u:877": "N6.2a/ bhṛtāya vetanaṃ dadyāt karmasvāmī yathākramam /",
  "GSD36narads_u:878": "N6.2c/ ādau madhye 'avasāne vā karmaṇo yad viniścitam //",
  "GSD36narads_u:879": "N6.3a/ bhṛtāvaniścitāyāṃ tu daśabhāgaṃ samāpnuyuḥ /",
  "GSD36narads_u:880": "N6.3c/ lābhagobījasasyānāṃ vaṇiggopakṛṣībalāḥ //",
  "GSD36narads_u:881": "N6.4a/ karmopakaraṇaṃ caiṣāṃ kriyāṃ prati yad āhṛtam /",
  "GSD36narads_u:882": "N6.4c/ āptabhāvena kurvīta na jihmena samācaret //",
  "GSD36narads_u:883": "N6.5a/ karmākurvan pratiśrutya kāryo dattvā bhṛtiṃ balāt /",
  "GSD36narads_u:884": "N6.5c/ bhṛtiṃ gṛhītvākurvāṇo dviguṇāṃ bhṛtim āvahet //",
  "GSD36narads_u:885": "N6.6a/ kāle 'apūrṇe tyajet karma bhṛtināśo 'asya cārhati /",
  "GSD36narads_u:886": "N6.6c/ svāmidoṣād apākrāman yāvat kṛtam avāpnuyāt //",
  "GSD36narads_u:887": "N6.7a/ bhṛtiṣaḍbhāgam ābhāṣya pathi yugyakṛtaṃ tyajan /",
  "GSD36narads_u:888": "N6.7c/ adadat kārayitvā tu karmaivaṃ sodayāṃ bhṛtim //",
  "GSD36narads_u:889": "N6.8a/ anayan bhāṭayitvā tu bhāṇḍavān yānavāhane /",
  "GSD36narads_u:890": "N6.8c/ dāpyo bhṛticaturbhāgaṃ samam ardhapathe tyajan //",
  "GSD36narads_u:891": "N6.9a/ anayan vāhako 'apy evaṃ bhṛtihānim avāpnuyāt /",
  "GSD36narads_u:892": "N6.9c/ dviguṇāṃ tu bhṛtiṃ dāpyaḥ prasthāne vighnam ācaran //",
  "GSD36narads_u:893": "N6.10a/ bhāṇḍaṃ vyasanam āgacched yadi vāhakadoṣataḥ /",
  "GSD36narads_u:894": "N6.10c/ dāpyo yat tatra naṣṭaṃ syād daivarājakṛtād ṛte //",
  "GSD36narads_u:895": "N6.11a/ gavāṃ śatād vatsatarī dhenuḥ syād dviśatād bhṛtiḥ /",
  "GSD36narads_u:896": "N6.11c/ prati samvatsaraṃ gope sadohaś cāṣṭame 'ahani //",
  "GSD36narads_u:897": "N6.12a/ upānayet gā gopāya pratyahaṃ rajanīkṣaye /",
  "GSD36narads_u:898": "N6.12c/ cīṛṇāḥ pītāś ca tā gopaḥ sāyāhne pratyupānayet //",
  "GSD36narads_u:899": "N6.13a/ syāc ced govyasanaṃ gopo vyāyacchet tatra śaktitaḥ /",
  "GSD36narads_u:900": "N6.13c/ aśaktas tūrṇam āgamya svāmine tan nivedayet //",
  "GSD36narads_u:901": "N6.14a/ avyāyac channavikrośan svāmine cānivedayan /",
  "GSD36narads_u:902": "N6.14c/ voḍhum arhati gopas tāṃ vinayaṃ cāpi rājani //",
  "GSD36narads_u:903": "N6.15a/ naṣṭavinaṣṭaṃ kṛmibhiḥ śvahataṃ viṣame mṛtam /",
  "GSD36narads_u:904": "N6.15c/ hīnaṃ puruṣakāreṇa gopāyaiva nipātayet //",
  "GSD36narads_u:905": "N6.16a/ ajāvike tathāruddhe vṛkaiḥ pāle tv anāyati /",
  "GSD36narads_u:906": "N6.16c/ yat prasahya vṛko hanyāt pāle tatkilbiṣam bhavet //",
  "GSD36narads_u:907": "N6.17a/ tāsāṃ caivāniruddhānāṃ carantīnāṃ mitho vane /",
  "GSD36narads_u:908": "N6.17c/ yām utpatya vṛko hanyān na pālas tatra kilbiṣī //",
  "GSD36narads_u:909": "N6.18a/ vighuṣya tu hṛtaṃ caurair na pālo dātum arhati /",
  "GSD36narads_u:910": "N6.18c/ yadi deśe ca kāle ca svāminaḥ svasya śaṃsati //",
  "GSD36narads_u:911": "N6.19a/ etena sarvapālānāṃ vivādaḥ samudāhṛtaḥ /",
  "GSD36narads_u:912": "N6.19c/ mṛteṣu ca viśuddhiḥ syāt pālasyāṅkādidarśanāt //",
  "GSD36narads_u:913": "N6.20a/ śulkaṃ gṛhītvā paṇyastrī necchantī dvis tad āvahet /",
  "GSD36narads_u:914": "N6.20c/ aprayacchaṃs tadā śulkam anubhūya pumān striyam //",
  "GSD36narads_u:915": "N6.21a/ ayonau kramate yas tu bahubhir vāpi vāsayet /",
  "GSD36narads_u:916": "N6.21c/ śulkam aṣṭaguṇaṃ dāpyo vinayas tāvad eva ca //",
  "GSD36narads_u:917": "N6.22a/ parājire gṛhaṃ kṛtvā stomaṃ dattvā vaset tu yaḥ /",
  "GSD36narads_u:918": "N6.22c/ sa tad gṛhītvā nirgacchet tṛṇakāṣṭheṣṭakādikam //",
  "GSD36narads_u:919": "N6.23a/ stomavāhīni bhāṇḍāni pūrṇakālāny upānayet /",
  "GSD36narads_u:920": "N6.23c/ grahītur ābhaved bhagnaṃ naṣṭaṃ cānyatra saṃplavāt //",
  "GSD36narads_u:921": "7.asvāmivikrayaḥ",
  "GSD36narads_u:922": "N7.1a/ nikṣiptaṃ vā paradravyaṃ naṣṭaṃ labdhvāpahṛtya vā /",
  "GSD36narads_u:923": "N7.1c/ vikrīyate 'asamakṣaṃ yad vijñeyo 'asvāmivikrayaḥ //",
  "GSD36narads_u:924": "N7.2a/ dravyam asvāmivikrītaṃ prāpya svāmī samāpnuyāt /",
  "GSD36narads_u:925": "N7.2c/ prakāśaṃ krayataḥ śuddhiḥ kretuḥ steyaṃ rahaḥ krayāt //",
  "GSD36narads_u:926": "N7.3a/ asvāmyanumatād dāsād asataś ca janād rahaḥ /",
  "GSD36narads_u:927": "N7.3c/ hīnamūlyam avelāyāṃ krīṇaṃs taddoṣabhāg bhavet //",
  "GSD36narads_u:928": "N7.4a/ na gūhetāgamaṃ kretā śuddhis tasya tadāgamāt /",
  "GSD36narads_u:929": "N7.4c/ viparyaye tulyadoṣaḥ steyadaṇḍaṃ ca so 'arhati //",
  "GSD36narads_u:930": "N7.5a/ vikretā svāmine 'arthaṃ ca kretur mūlyaṃ ca tatkṛtam /",
  "GSD36narads_u:931": "N7.5c/ dadyād daṇḍaṃ tathā rājñe vidhir asvāmivikraye //",
  "GSD36narads_u:932": "N7.6a/ pareṇa nihitaṃ labdhvā rājany upaharen nidhim /",
  "GSD36narads_u:933": "N7.6c/ rājagāmī nidhiḥ sarvaḥ sarveṣāṃ brāhmaṇād ṛte //",
  "GSD36narads_u:934": "N7.7a/ brāhmaṇo 'api nidhiṃ labdhvā kṣipraṃ rājñe nivedayet /",
  "GSD36narads_u:935": "N7.7c/ tena dattaṃ ca bhūñjīta stenaḥ syād anivedayan //",
  "GSD36narads_u:936": "N7.8a/ svam apy arthaṃ tathā naṣṭaṃ labdhvā rājñe nivedayet /",
  "GSD36narads_u:937": "N7.8c/ gṛhṇīyāt tatra taṃ śuddham aśuddhaṃ syāt tato 'anyathā //",
  "GSD36narads_u:938": "8.krītānuśayaḥ",
  "GSD36narads_u:939": "N8.1a/ vikrīya paṇyaṃ mūlyena kretur yan na pradīyate /",
  "GSD36narads_u:940": "N8.1c/ vikrīyāsaṃpradānaṃ tad vivādapadam ucyate //",
  "GSD36narads_u:941": "N8.2a/ loke 'asmin dvividhaṃ dravyaṃ jaṅgamaṃ sthāvaraṃ tathā /",
  "GSD36narads_u:942": "N8.2c/ krayavikrayadharmeṣu sarvaṃ tat paṇyam ucyate //",
  "GSD36narads_u:943": "N8.3a/ ṣaḍvidhas tasya tu budhair dānādānavidhiḥ smṛtaḥ /",
  "GSD36narads_u:944": "N8.3c/ gaṇimaṃ tulimaṃ meyaṃ kriyayā rūpataḥ śriyā //",
  "GSD36narads_u:945": "N8.4a/ vikrīya paṇyaṃ mūlyena kretur yo na prayacchati /",
  "GSD36narads_u:946": "N8.4c/ sthāvarasya kṣayaṃ dāpyo jaṅgamasya kriyāphalam //",
  "GSD36narads_u:947": "N8.5a/ arghaś ced apahīyeta sodayaṃ paṇyam āvahet /",
  "GSD36narads_u:948": "N8.5c/ sthāyinām eṣa niyamo diglābho digvicāriṇām //",
  "GSD36narads_u:949": "N8.6a/ upahanyeta vā paṇyaṃ dahyetāpahriyeta vā /",
  "GSD36narads_u:950": "N8.6c/ vikretur eva so 'anartho vikrīyāsamprayacchataḥ //",
  "GSD36narads_u:951": "N8.7a/ nirdoṣaṃ darśayitvā tu sadoṣaṃ yaḥ prayacchati /",
  "GSD36narads_u:952": "N8.7c/ mūlyaṃ taddviguṇaṃ dāpyo vinayaṃ tāvad eva ca //",
  "GSD36narads_u:953": "N8.8a/ tathānyahaste vikrīya yo 'anyasmai saṃprayacchati /",
  "GSD36narads_u:954": "N8.8c/ so 'api taddviguṇaṃ dāpyo vineyas tāvad eva ca //",
  "GSD36narads_u:955": "N8.9a/ dīyamānaṃ na gṛhṇāti krītaṃ paṇyaṃ ca yaḥ krayī /",
  "GSD36narads_u:956": "N8.9c/ vikrīṇānas tad anyatra vikretā nāparādhnuyāt //",
  "GSD36narads_u:957": "N8.10a/ dattamūlyasya paṇyasya vidhir eṣa prakīrtitaḥ /",
  "GSD36narads_u:958": "N8.10c/ adatte 'anyatra samayān na vikretur atikramaḥ //",
  "GSD36narads_u:959": "N8.11a/ lābhārthe vaṇijāṃ sarvapaṇyeṣu krayavikrayaḥ /",
  "GSD36narads_u:960": "N8.11c/ sa ca lābho 'argham āsādya mahān bhavati vā na vā //",
  "GSD36narads_u:961": "N8.12a/ tasmād deśe ca kāle ca vaṇig arghaṃ parākramet /",
  "GSD36narads_u:962": "N8.12c/ na jihmena pravarteta śreyān evaṃ vaṇikpathaḥ //",
  "GSD36narads_u:963": "9.vikrīyāsaṃpradānam",
  "GSD36narads_u:964": "N9.1a/ krītvā mūlyena yaḥ paṇyaṃ kretā na bahu manyate /",
  "GSD36narads_u:965": "N9.1c/ krītvānuśaya ity etad vivādapadam ucyate //",
  "GSD36narads_u:966": "N9.2a/ krītvā mūlyena yat paṇyaṃ duṣkrītaṃ manyate krayī /",
  "GSD36narads_u:967": "N9.2c/ vikretuḥ pratideyaṃ tat tasminn evāhny avikṣatam //",
  "GSD36narads_u:968": "N9.3a/ dvitīye 'ahni dadat kretā mūlyāt triṃśāṃśam āvahet /",
  "GSD36narads_u:969": "N9.3c/ dviguṇaṃ tat tṛtīye 'ahni parataḥ kretur eva tat //",
  "GSD36narads_u:970": "N9.4a/ kretā paṇyaṃ parīkṣeta prāk svayaṃ guṇadoṣataḥ /",
  "GSD36narads_u:971": "N9.4c/ parīkṣyābhimataṃ krītaṃ vikretur na bhavet punaḥ //",
  "GSD36narads_u:972": "N9.5a/ tryahād dohyaṃ parīkṣeta pañcāhād vāhyam eva tu /",
  "GSD36narads_u:973": "N9.5c/ muktāvajrapravālānāṃ saptāhaṃ syāt parīkṣaṇam //",
  "GSD36narads_u:974": "N9.6a/ dvipadām ardhamāsaṃ syāt puṃsāṃ taddviguṇaṃ striyāḥ /",
  "GSD36narads_u:975": "N9.6c/ daśāhaṃ sarvabījānām ekāhaṃ lohavāsasām //",
  "GSD36narads_u:976": "N9.7a/ paribhuktaṃ ca yad vāsaḥ kliṣṭarūpaṃ malīmasam /",
  "GSD36narads_u:977": "N9.7c/ sadoṣam api vikrītaṃ vikretur na bhavet punaḥ //",
  "GSD36narads_u:978": "N9.8a/ mūlyāṣṭabhāgo hīyeta sakṛd dhautasya vāsasaḥ /",
  "GSD36narads_u:979": "N9.8c/ dviḥ pādas tris tribhāgas tu catuḥkṛtvo 'ardham eva ca //",
  "GSD36narads_u:980": "N9.9a/ ardhakṣayāt tu parataḥ pādāṃśāpacayaḥ kramāt /",
  "GSD36narads_u:981": "N9.9c/ yāvat kṣīṇadaśaṃ jīrṇaṃ jīrṇasyāniyamaḥ kṣaye //",
  "GSD36narads_u:982": "N9.10a/ lohānām api sarveṣāṃ hetur agnikriyāvidhau /",
  "GSD36narads_u:983": "N9.10c/ kṣayaḥ saṃskriyamāṇānāṃ teṣāṃ dṛṣṭo 'agnisaṃgamāt //",
  "GSD36narads_u:984": "N9.11a/ suvarṇasya kṣayo nāsti rajate dvipalaṃ śatam /",
  "GSD36narads_u:985": "N9.11c/ śatam aṣṭapalaṃ jñeyaṃ kṣayas syāt trapusīsayoḥ //",
  "GSD36narads_u:986": "N9.12a/ tāmre pañcapalaṃ vidyād vikārā ye ca tanmayāḥ /",
  "GSD36narads_u:987": "N9.12c/ taddhātūnām anekatvād ayaso 'aniyamaḥ kṣaye //",
  "GSD36narads_u:988": "N9.13a/ tāntavasya ca saṃskāre kṣayavṛddhī udāhṛte /",
  "GSD36narads_u:989": "N9.13c/ sūtrakārpāsikorṇānāṃ vṛddhir daśapalaṃ śatam //",
  "GSD36narads_u:990": "N9.14a/ sthūlasūtravatāṃ teṣāṃ madhyānāṃ pañcakaṃ śatam /",
  "GSD36narads_u:991": "N9.14c/ tripalaṃ tu susūkṣmāṇām antaḥkṣaya udāhṛtaḥ //",
  "GSD36narads_u:992": "N9.15a/ triṃśāṃśo romaviddhasya kṣayaḥ karmakṛtasya tu /",
  "GSD36narads_u:993": "N9.15c/ kauṣeyavalkalānāṃ tu naiva vṛddhir na ca kṣayaḥ //",
  "GSD36narads_u:994": "N9.16a/ krītvā nānuśayaṃ kuryād vaṇik paṇyavicakṣaṇaḥ /",
  "GSD36narads_u:995": "N9.16c/ vṛddhikṣayau tu jānīyāt paṇyānām āgamaṃ tathā //",
  "GSD36narads_u:996": "10.samayasyānapākarma",
  "GSD36narads_u:997": "N10.1a/ pāṣaṇḍanaigamādīnāṃ sthitiḥ samaya ucyate /",
  "GSD36narads_u:998": "N10.1c/ samayasyānapākarma tad vivādapadaṃ smṛtam //",
  "GSD36narads_u:999": "N10.2a/ pāṣaṇḍanaigamaśreṇīpūgavrātagaṇādiṣu /",
  "GSD36narads_u:1000": "N10.2c/ saṃrakṣet samayaṃ rājā durge janapade tathā //",
  "GSD36narads_u:1001": "N10.3a/ yo dharmaḥ karma yac caiṣām upasthānavidhiś ca yaḥ /",
  "GSD36narads_u:1002": "N10.3c/ yac caiṣāṃ vṛttyupādānam anumanyeta tat tathā //",
  "GSD36narads_u:1003": "N10.4a/ pratikūlaṃ ca yad rājñaḥ prakṛtyavamataṃ ca yat /",
  "GSD36narads_u:1004": "N10.4c/ bādhakaṃ ca yad arthānāṃ tat tebhyo vinivartayet //",
  "GSD36narads_u:1005": "N10.5a/ mithaḥ saṃghātakaraṇam ahitaṃ śastradhāraṇam /",
  "GSD36narads_u:1006": "N10.5c/ parasparopaghātaṃ ca teṣāṃ rājā na marṣayet //",
  "GSD36narads_u:1007": "N10.6a/ pṛthag gaṇāṃś ca ye bhindyus te vineyā viśeṣataḥ /",
  "GSD36narads_u:1008": "N10.6c/ āvaheyur bhayaṃ ghoraṃ vyādhivat te hy upekṣitāḥ //",
  "GSD36narads_u:1009": "N10.7a/ doṣavat karaṇaṃ yat syād anāmnāyaprakalpitam /",
  "GSD36narads_u:1010": "N10.7c/ pravṛttam api tad rājā śreyaskāmo nivartayet //",
  "GSD36narads_u:1011": "11.kṣetrajavivādaḥ",
  "GSD36narads_u:1012": "N11.1a/ setukedāramaryādāvikṛṣṭākṛṣṭaniścayāḥ /",
  "GSD36narads_u:1013": "N11.1c/ kṣetrādhikārā yatra syur vivādaḥ kṣetrajas tu saḥ //",
  "GSD36narads_u:1014": "N11.2a/ kṣetrasīmāvirodheṣu sāmantebhyo viniścayaḥ /",
  "GSD36narads_u:1015": "N11.2c/ nagaragrāmagaṇino ye ca vṛddhatamā narāḥ //",
  "GSD36narads_u:1016": "N11.3a/ grāmasīmāsu ca bahir ye syus tatkṛṣijīvinaḥ /",
  "GSD36narads_u:1017": "N11.3c/ gopaśākunikavyādhā ye cānye vanagocarāḥ //",
  "GSD36narads_u:1018": "N11.4a/ samunnayeyus te sīmāṃ lakṣaṇair upalakṣitām /",
  "GSD36narads_u:1019": "N11.4c/ tuṣāṅgārakapālaiś ca kumbhair āyatanair drumaiḥ //",
  "GSD36narads_u:1020": "N11.5a/ abhijñātaiś ca valmīkasthalanimnonnatādibhiḥ /",
  "GSD36narads_u:1021": "N11.5c/ kedārārāmamārgaiś ca purāṇaiḥ setubhis tathā //",
  "GSD36narads_u:1022": "N11.6a/ nimnagāpahṛtotsṛṣṭanaṣṭacihnāsu bhūmiṣu /",
  "GSD36narads_u:1023": "N11.6c/ tatpradeśānumānāc ca pramāṇair bhogadarśanaiḥ //",
  "GSD36narads_u:1024": "N11.7a/ atha ced anṛtaṃ brūyuḥ sāmantās tadviniścaye /",
  "GSD36narads_u:1025": "N11.7c/ sarve pṛthak pṛthag daṇḍyā rājñā madhyamasāhasam //",
  "GSD36narads_u:1026": "N11.8a/ gaṇavṛddhādayas tv anye daṇḍaṃ dāpyāḥ pṛthak pṛthak /",
  "GSD36narads_u:1027": "N11.8c/ vineyāḥ prathamena syuḥ sāhasenānṛte sthitāḥ //",
  "GSD36narads_u:1028": "N11.9a/ naikaḥ samunnayet sīmāṃ naraḥ pratyayavān api /",
  "GSD36narads_u:1029": "N11.9c/ gurutvād asya dharmasya kriyaiṣā bahuṣu sthitā //",
  "GSD36narads_u:1030": "N11.10a/ ekaś ced unnayet sīmāṃ sopavāsaḥ samāhitaḥ /",
  "GSD36narads_u:1031": "N11.10c/ raktamālyāmbaradharaḥ kṣitim āropya mūrdhani //",
  "GSD36narads_u:1032": "N11.11a/ yadā ca na syur jñātāraḥ sīmāyā na ca lakṣaṇam /",
  "GSD36narads_u:1033": "N11.11c/ tadā rājā dvayoḥ sīmām uddhared iṣṭataḥ svayam //",
  "GSD36narads_u:1034": "N11.12a/ etenaiva gṛhodyānanipānāyatanādiṣu /",
  "GSD36narads_u:1035": "N11.12c/ vivādavidhir ākhyātas tathā grāmāntareṣu ca //",
  "GSD36narads_u:1036": "N11.13a/ avaskarasthalaśvabhrabhramasyandanikādibhiḥ /",
  "GSD36narads_u:1037": "N11.13c/ catuṣpathasurasthānarathyāmārgān na rodhayet //",
  "GSD36narads_u:1038": "N11.14a/ parakṣetrasya madhye tu setur na pratiṣidhyate /",
  "GSD36narads_u:1039": "N11.14c/ mahāguṇo 'alpabādhaś ca vṛddhir iṣṭā kṣaye sati //",
  "GSD36narads_u:1040": "N11.15a/ setus tu dvididho jñeyaḥ kheyo bandhyas tathaiva ca /",
  "GSD36narads_u:1041": "N11.15c/ toyapravartanān kheyo bandhyaḥ syāt tannivartanāt //",
  "GSD36narads_u:1042": "N11.16a/ nāntareṇodakaṃ sasyaṃ naśyed abhyudakena tu /",
  "GSD36narads_u:1043": "N11.16c/ ya evānudake doṣaḥ sa evābhyudake smṛtaḥ //",
  "GSD36narads_u:1044": "N11.17a/ pūrvapravṛttam utsannam apṛṣṭvā svāminaṃ tu yaḥ /",
  "GSD36narads_u:1045": "N11.17c/ setuṃ pravartayet kaścin na sa tatphalabhāg bhavet //",
  "GSD36narads_u:1046": "N11.18a/ mṛte tu svāmini punas tadvaṃśye vāpi mānave /",
  "GSD36narads_u:1047": "N11.18c/ rājānam āmantrya tataḥ prakuryāt setukarma tat //",
  "GSD36narads_u:1048": "N11.19a/ ato 'anyathā kleśabhāk syān mṛgavyādhānudarśanāt /",
  "GSD36narads_u:1049": "N11.19c/ iṣavas tasya naśyanti yo viddham anuvidhyati //",
  "GSD36narads_u:1050": "N11.20a/ aśaktapretanaṣṭeṣu kṣetrikeṣv anivāritaḥ /",
  "GSD36narads_u:1051": "N11.20c/ kṣetraṃ ced vikṛṣet kaścid aśnuvīta sa tatphalam //",
  "GSD36narads_u:1052": "N11.21a/ vikṛṣyamāṇe kṣetre cet kṣetrikaḥ punar āvrajet /",
  "GSD36narads_u:1053": "N11.21c/ khilopacāraṃ tat sarvaṃ dattvā svakṣetram āpnuyāt //",
  "GSD36narads_u:1054": "N11.22a/ tadaṣṭabhāgāpacayād yāvat sapta gatāḥ samāḥ /",
  "GSD36narads_u:1055": "N11.22c/ saṃprāpte tv aṣṭame varṣe bhuktaṃ kṣetraṃ labheta saḥ //",
  "GSD36narads_u:1056": "N11.23a/ saṃvatsareṇārdhakhilaṃ khilaṃ tad vatsarais tribhiḥ /",
  "GSD36narads_u:1057": "N11.23c/ pañcavarṣāvasannaṃ tu syāt kṣetram aṭavīsamam //",
  "GSD36narads_u:1058": "N11.24a/ kṣetraṃ tripuruṣaṃ yat syād gṛhaṃ vā syāt kramāgatam /",
  "GSD36narads_u:1059": "N11.24c/ rājaprasādād anyatra na tadbhogaḥ paraṃ nayet //",
  "GSD36narads_u:1060": "N11.25a/ utkramya tu vṛtiṃ yatra sasyaghāto gavādibhiḥ /",
  "GSD36narads_u:1061": "N11.25c/ pālaḥ śāsyo bhavet tatra na cec chaktyā nivārayet //",
  "GSD36narads_u:1062": "N11.26a/ samūlasasyanāśe tu tatsvāmī samam āpnuyāt /",
  "GSD36narads_u:1063": "N11.26c/ vadhena pālo mucyeta daṇḍaṃ svāmini pātayet //",
  "GSD36narads_u:1064": "N11.27a/ gauḥ prasūtā daśāhāt ca mahokṣājāvikuñjarāḥ /",
  "GSD36narads_u:1065": "N11.27c/ nivāryās tu prayatnena teṣāṃ svāmī na daṇḍabhāk //",
  "GSD36narads_u:1066": "N11.28a/ māṣaṃ gāṃ dāpayed daṇḍaṃ dvau māṣau mahiṣīṃ tathā /",
  "GSD36narads_u:1067": "N11.28c/ ajāvike savatse tu daṇḍaḥ syād ardhamāṣakaḥ //",
  "GSD36narads_u:1068": "N11.29a/ adaṇḍyā hastino 'aśvāś ca prajāpālā hi te smṛtāḥ /",
  "GSD36narads_u:1069": "N11.29c/ adaṇḍyā garbhiṇī gauś ca sūtikā cābhisāriṇī //",
  "GSD36narads_u:1070": "N11.30a/ proktas tu dvir niṣaṇṇānāṃ vasantyāṃ tu caturguṇam /",
  "GSD36narads_u:1071": "N11.30c/ pratyakṣacārakāṇāṃ tu cauradaṇḍaḥ smṛṭas tathā //",
  "GSD36narads_u:1072": "N11.31a/ yā naṣṭāḥ pāladoṣeṇa gāvaḥ kṣetraṃ samāśritāḥ /",
  "GSD36narads_u:1073": "N11.31c/ na tatra gomino daṇḍaḥ pālas taṃ daṇḍam arhati //",
  "GSD36narads_u:1074": "N11.32a/ rājagrāhagṛhīto vā vajrāśanihato 'api vā /",
  "GSD36narads_u:1075": "N11.32c/ atha sarpeṇa daṣṭo vā giry agrāt patito 'api vā //",
  "GSD36narads_u:1076": "N11.33a/ siṃhavyāghrahato vāpi vyādhibhiḥ caiva pātitaḥ /",
  "GSD36narads_u:1077": "N11.33c/ na tatra doṣaḥ pālasya na ca doṣo 'asti gominām //",
  "GSD36narads_u:1078": "N11.34a/ gobhis tu bhakṣitaṃ dhānyaṃ yo naraḥ pratimārgati /",
  "GSD36narads_u:1079": "N11.34c/ sāmantasya śado deyo dhānyaṃ yat tatra vāpitam /",
  "GSD36narads_u:1080": "N11.34e/ gavatraṃ gomine deyaṃ dhānyaṃ tatkarṣikasya tu //",
  "GSD36narads_u:1081": "N11.35a/ grāmopānte ca yat kṣetraṃ vivītānte mahāpathe /",
  "GSD36narads_u:1082": "N11.35c/ anāvṛte cet tannāśe na pālasya vyatikramaḥ //",
  "GSD36narads_u:1083": "N11.36a/ pathi kṣetre vṛtiḥ kāryā yām uṣṭro nāvalokayet /",
  "GSD36narads_u:1084": "N11.36c/ na laṅghayet paśur nāśvo na bhidyād yāṃ ca sūkaraḥ //",
  "GSD36narads_u:1085": "N11.37a/ gṛhaṃ kṣetraṃ ca vijñeyaṃ vāsahetuḥ kuṭumbinām /",
  "GSD36narads_u:1086": "N11.37c/ tasmāt tan nākṣiped rājā tad dhi mūlaṃ kuṭumbinām //",
  "GSD36narads_u:1087": "N11.38a/ vṛddhe janapade rājño dharmaḥ kośaś ca vardhate /",
  "GSD36narads_u:1088": "N11.38c/ hīyate hīyamāne ca vṛddhihetum ataḥ śrayet //",
  "GSD36narads_u:1089": "12.strīpuṃsayogaḥ",
  "GSD36narads_u:1090": "N12.1a/ vivāhādividhiḥ strīṇāṃ yatra puṃsāṃ ca kīrtyate /",
  "GSD36narads_u:1091": "N12.1c/ strīpuṃsayoganāmaitad vivādapadam ucyate //",
  "GSD36narads_u:1092": "N12.2a/ strīpuṃsayos tu saṃbandhād varaṇaṃ prāg vidhīyate /",
  "GSD36narads_u:1093": "N12.2c/ varaṇād grahaṇaṃ pāṇeḥ saṃskāro 'atha dvilakṣaṇaḥ //",
  "GSD36narads_u:1094": "N12.3a/ tayor aniyataṃ proktaṃ varaṇaṃ doṣadarśanāt /",
  "GSD36narads_u:1095": "N12.3c/ pāṇigrahaṇamantrābhyāṃ niyataṃ dāralakṣaṇam //",
  "GSD36narads_u:1096": "N12.4a/ brāhmaṇakṣatriyaviśāṃ śūdrāṇāṃ ca parigrahe /",
  "GSD36narads_u:1097": "N12.4c/ svajātyā śreyasī bhāryā svajātyaś ca patiḥ striyāḥ //",
  "GSD36narads_u:1098": "N12.5a/ brāhmaṇasyānulomyena striyo 'anyās tisra eva tu /",
  "GSD36narads_u:1099": "N12.5c/ śūdrāyāḥ prātilomyena tathānye patayas trayaḥ //",
  "GSD36narads_u:1100": "N12.6a/ dve bhārye kṣatriyasyānye vaiśyasyaikā prakīrtitā /",
  "GSD36narads_u:1101": "N12.6c/ vaiśyāyā dvau patī jñeyāv eko 'anyaḥ kṣatriyāpatiḥ //",
  "GSD36narads_u:1102": "N12.7a/ ā saptamāt pañcamād vā bandhubhyaḥ pitṛmātṛtāḥ /",
  "GSD36narads_u:1103": "N12.7c/ avivāhyāḥ sagotrāḥ syuḥ samānapravarās tathā //",
  "GSD36narads_u:1104": "N12.8a/ parīkṣyaḥ puruṣaḥ puṃstve nijair evāṅgalakṣaṇaiḥ /",
  "GSD36narads_u:1105": "N12.8c/ pumāṃś ced avikalpena sa kanyāṃ labdhum arhati //",
  "GSD36narads_u:1106": "N12.9a/ subaddhajatrujānvasthiḥ subaddhāṃsaśirodharaḥ /",
  "GSD36narads_u:1107": "N12.9c/ sthūlaghāṭas tanūrutvag avilagnagatisvaraḥ //",
  "GSD36narads_u:1108": "N12.10a/ viṭ cāsya plavate nāpsu hlādi mūtraṃ ca phenilam /",
  "GSD36narads_u:1109": "N12.10c/ pumān syāṃl lakṣaṇair etair viparītais tu paṇḍakaḥ //",
  "GSD36narads_u:1110": "N12.11a/ caturdaśavidhaḥ śāstre sa tu dṛṣṭo manīṣibhiḥ /",
  "GSD36narads_u:1111": "N12.11c/ cikitsyaś cācikitsyaś ca teṣām ukto vidhiḥ kramāt //",
  "GSD36narads_u:1112": "N12.12a/ nisargapaṇḍo vadhriś ca pakṣapaṇḍas tathaiva ca /",
  "GSD36narads_u:1113": "N12.12c/ abhiśāpād guro rogād devakrodhāt tathaiva ca //",
  "GSD36narads_u:1114": "N12.13a/ īrṣyāpaṇḍaś ca sevyaś ca vātaretā mukhebhagaḥ /",
  "GSD36narads_u:1115": "N12.13c/ ākṣipto moghabījaś ca śālīno 'anyapatis tathā //",
  "GSD36narads_u:1116": "N12.14a/ tatrādyāv apratīkarau pakṣākhyo māsam ācaret /",
  "GSD36narads_u:1117": "N12.14c/ anukramāt trayasyāsya kālaḥ saṃvatsaraḥ smṛtaḥ //",
  "GSD36narads_u:1118": "N12.15a/ īrṣyāpaṇḍādayo ye 'anye catvāraḥ samudāhṛtāḥ /",
  "GSD36narads_u:1119": "N12.15c/ saṃtyaktavyāḥ patitavat kṣatayonyā api striyāḥ //",
  "GSD36narads_u:1120": "N12.16a/ ākṣiptamoghabījābhyām patyāv apratikarmaṇi /",
  "GSD36narads_u:1121": "N12.16c/ patir anyaḥ smṛto nāryā vatsaraṃ saṃpratīkṣya tu //",
  "GSD36narads_u:1122": "N12.17a/ śālīnasyāpi dhṛṣṭastrīsaṃyogād bhajyate dhvajaḥ /",
  "GSD36narads_u:1123": "N12.17c/ taṃ hīnavegam anyastrībālādyābhir upakramet //",
  "GSD36narads_u:1124": "N12.18a/ anyasyām yo manuṣyaḥ syād amanuṣyaḥ svayoṣiti /",
  "GSD36narads_u:1125": "N12.18c/ labheta sānyaṃ bhartāram etat kāryaṃ prajāpateḥ //",
  "GSD36narads_u:1126": "N12.19a/ apatyārthaṃ striyaḥ sṛṣṭāḥ strī kṣetraṃ bījinaḥ prajāḥ /",
  "GSD36narads_u:1127": "N12.19c/ kṣetraṃ bījavate deyaṃ nābījī kṣetram arhati //",
  "GSD36narads_u:1128": "N12.20a/ pitā dadyāt svayaṃ kanyām bhrātā vānumate pituḥ /",
  "GSD36narads_u:1129": "N12.20c/ mātāmaho mātulaś ca sakulyā bāndhavās tathā //",
  "GSD36narads_u:1130": "N12.21a/ mātābhāve tu sarveṣāṃ prakṛtau yadi vartate /",
  "GSD36narads_u:1131": "N12.21c/ tasyām aprakṛtisthāyāṃ dadyuḥ kanyāṃ svajātayaḥ //",
  "GSD36narads_u:1132": "N12.22a/ yadā tu naiva kaścit syāt kanyā rājānam āvrajet /",
  "GSD36narads_u:1133": "N12.22c/ anujñayā tasya varaṃ pratītya varayet svayam //",
  "GSD36narads_u:1134": "N12.23a/ savarṇam anurūpaṃ ca kularūpavayaḥśrutaiḥ /",
  "GSD36narads_u:1135": "N12.23c/ saha dharmaṃ caret tena putrāṃś cotpādayet tataḥ //",
  "GSD36narads_u:1136": "N12.24a/ pratigṛhya ca yaḥ kanyāṃ naro deśāntaraṃ vrajet /",
  "GSD36narads_u:1137": "N12.24c/ trīn ṛtūn samatikramya kanyānyaṃ varayed varam //",
  "GSD36narads_u:1138": "N12.25a/ kanyā nartum upekṣeta bāndhavebhyo nivedayet /",
  "GSD36narads_u:1139": "N12.25c/ te cen na dadyus tāṃ bhartre te syur bhrūṇahabhiḥ samāḥ //",
  "GSD36narads_u:1140": "N12.26a/ yāvantaś ca rtavas tasyāḥ samatītā patiṃ vinā /",
  "GSD36narads_u:1141": "N12.26c/ tāvatyo bhrūṇahatyāḥ syus tasya yo na dadāti tām //",
  "GSD36narads_u:1142": "N12.27a/ ato 'apravṛtte rajasi kanyāṃ dadyāt pitā sakṛt /",
  "GSD36narads_u:1143": "N12.27c/ mahad enaḥ spṛśed enam anyathaiṣa vidhiḥ satām //",
  "GSD36narads_u:1144": "N12.28a/ sakṛd aṃśo nipatati sakṛt kanyā pradīyate /",
  "GSD36narads_u:1145": "N12.28c/ sakṛd āha dadānīti trīṇy etāni sakṛt sakṛt //",
  "GSD36narads_u:1146": "N12.29a/ brāhmādiṣu vivāheṣu pañcasv eṣu vidhiḥ smṛtaḥ /",
  "GSD36narads_u:1147": "N12.29c/ guṇāpekṣaṃ bhaved dānam āsurādiṣu ca triṣu //",
  "GSD36narads_u:1148": "N12.30a/ kanyāyām prāptaśulkāyāṃ jyāyāṃś ced vara āvrajet /",
  "GSD36narads_u:1149": "N12.30c/ dharmārthakāmasaṃyuktaṃ vācyaṃ tatrānṛtaṃ bhavet //",
  "GSD36narads_u:1150": "N12.31a/ nāduṣṭāṃ dūṣayet kanyāṃ nāduṣṭaṃ dūṣayed varam /",
  "GSD36narads_u:1151": "N12.31c/ doṣe tu sati nāgaḥ syād anyonyaṃ tyajatos tayoḥ //",
  "GSD36narads_u:1152": "N12.32a/ dattvā nyāyena yaḥ kanyāṃ varāya na dadāti tām /",
  "GSD36narads_u:1153": "N12.32c/ aduṣṭaś ced varo rājñā sa daṇḍyas tatra coravat //",
  "GSD36narads_u:1154": "N12.33a/ yas tu doṣavatīṃ kanyām anākhyāya prayacchati /",
  "GSD36narads_u:1155": "N12.33c/ tasya kuryān nṛpo daṇḍaṃ pūrvasāhasacoditam //",
  "GSD36narads_u:1156": "N12.34a/ akanyeti tu yaḥ kanyāṃ brūyād dveṣeṇa mānavaḥ /",
  "GSD36narads_u:1157": "N12.34c/ sa śataṃ prāpnuyād daṇḍaṃ tasyā doṣam adarśayan //",
  "GSD36narads_u:1158": "N12.35a/ pratigṛhya tu yaḥ kanyām aduṣṭām utsṛjed varaḥ /",
  "GSD36narads_u:1159": "N12.35c/ vineyaḥ so 'apy akāmo 'api kanyāṃ tām eva codvahet //",
  "GSD36narads_u:1160": "N12.36a/ dīrghakutsitarogārtā vyaṅgā saṃsṛṣṭamaithunā /",
  "GSD36narads_u:1161": "N12.36c/ dhṛṣṭānyagatabhāvā ca kanyādoṣāḥ prakīrtitāḥ //",
  "GSD36narads_u:1162": "N12.37a/ unmattaḥ patitaḥ klībo durbhagas tyaktabāndhavaḥ /",
  "GSD36narads_u:1163": "N12.37c/ kanyādoṣau ca yau pūrvau eṣa doṣagaṇo vare //",
  "GSD36narads_u:1164": "N12.38a/ aṣṭau vivāhā varṇānāṃ saṃskārārthaṃ prakīrtitāḥ /",
  "GSD36narads_u:1165": "N12.38c/ brāhmas tu prathamas teṣāṃ prājāpatyas tathaiva ca //",
  "GSD36narads_u:1166": "N12.39a/ ārṣaś caivātha daivaś ca gāndharvaś cāsuras tathā /",
  "GSD36narads_u:1167": "N12.39c/ rākṣaso 'anantaras tasmāt paiśācas tv aṣṭamaḥ smṛtaḥ //",
  "GSD36narads_u:1168": "N12.40a/ satkṛtyāhūya kanyāṃ tu brāhme dadyād tv alaṃkṛtām /",
  "GSD36narads_u:1169": "N12.40c/ saha dharmaṃ carety uktvā prājāpatyo vidhīyate //",
  "GSD36narads_u:1170": "N12.41a/ vastragomithune dattvā vivāhas tv ārṣa ucyate /",
  "GSD36narads_u:1171": "N12.41c/ antarvedyāṃ tu daivaḥ syād ṛtvije karma kurvate //",
  "GSD36narads_u:1172": "N12.42a/ icchantīm icchate prāhur gāndharvo nāma pañcamam /",
  "GSD36narads_u:1173": "N12.42c/ vivāhas tv āsuro jñeyaḥ śulkasaṃvyavahārataḥ //",
  "GSD36narads_u:1174": "N12.43a/ prasahya haraṇād ukto vivāho rākṣasas tathā /",
  "GSD36narads_u:1175": "N12.43c/ suptamattopagamanāt paiśācas tv aṣṭamo 'adhamaḥ //",
  "GSD36narads_u:1176": "N12.44a/ eṣāṃ tu dharmyās catvāro brāhmādyāḥ samudāhṛtāḥ /",
  "GSD36narads_u:1177": "N12.44c/ sādhāraṇaḥ syād gāndharvas trayo 'adharmyās tv ataḥ pare //",
  "GSD36narads_u:1178": "N12.45a/ parapūrvāḥ striyas tv anyāḥ sapta proktā yathākramam /",
  "GSD36narads_u:1179": "N12.45c/ punarbhūs trividhā tāsāṃ svairiṇī tu caturvidhā //",
  "GSD36narads_u:1180": "N12.46a/ kanyaivākṣatayonir yā pāṇigrahaṇadūṣitā /",
  "GSD36narads_u:1181": "N12.46c/ punarbhūḥ prathamā soktā punaḥ saṃskāram arhati //",
  "GSD36narads_u:1182": "N12.47a/ kaumāraṃ patim utsṛjya yānyaṃ puruṣam āśritā /",
  "GSD36narads_u:1183": "N12.47c/ punaḥ patyur gṛham yāyāt sā dvitīyā prakīrtitā //",
  "GSD36narads_u:1184": "N12.48a/ asatsu devareṣu strī bāndhavair yā pradīyate /",
  "GSD36narads_u:1185": "N12.48c/ savarṇāyāsapiṇḍāya sā tṛtīyā prakīrtitā //",
  "GSD36narads_u:1186": "N12.49a/ strī prasūtāprasūtā vā patyāv eva tu jīvati /",
  "GSD36narads_u:1187": "N12.49c/ kāmāt samāśrayed anyaṃ prathamā svairiṇī tu sā //",
  "GSD36narads_u:1188": "N12.50a/ mṛte bhartari yā prāptān devarān apy apāsya tu /",
  "GSD36narads_u:1189": "N12.50c/ upagacchet paraṃ kāmāt sā dvitīyā prakīrtitā //",
  "GSD36narads_u:1190": "N12.51a/ prāptā deśād dhanakrītā kṣutpipāsāturā ca yā /",
  "GSD36narads_u:1191": "N12.51c/ tavāham ity upagatā sā tṛtīyā prakīrtitā //",
  "GSD36narads_u:1192": "N12.52a/ deśadharmān apekṣya strī gurubhir yā pradīyate /",
  "GSD36narads_u:1193": "N12.52c/ utpannasāhasānyasmai sāntyā vai svairiṇī smṛtā //",
  "GSD36narads_u:1194": "N12.53a/ punarbhuvāṃ eṣa vidhiḥ svairiṇīnāṃ ca kīrtitaḥ /",
  "GSD36narads_u:1195": "N12.53c/ pūrvā pūrvājaghanyāsāṃ śreyasī tūttarottarā //",
  "GSD36narads_u:1196": "N12.54a/ apatyam utpādayitus tāsāṃ yā śulkato hṛtā /",
  "GSD36narads_u:1197": "N12.54c/ aśulkopanatāyāṃ tu kṣetrikasyaiva tat phalam //",
  "GSD36narads_u:1198": "N12.55a/ kṣetrikasya yad ajñātaṃ kṣetre bījaṃ pradīyate /",
  "GSD36narads_u:1199": "N12.55c/ na tatra bījino bhāgaḥ kṣetrikasyaiva tad bhavet //",
  "GSD36narads_u:1200": "N12.56a/ oghavātāhṛtaṃ bījaṃ kṣetre yasya prarohati /",
  "GSD36narads_u:1201": "N12.56c/ phalabhug yasya tat kṣetraṃ na bījī phalabhāg bhavet //",
  "GSD36narads_u:1202": "N12.57a/ mahokṣo janayed vatsān yasya goṣu vraje caran /",
  "GSD36narads_u:1203": "N12.57c/ tasya te yasya tā gāvo moghaṃ syanditam ārṣabham //",
  "GSD36narads_u:1204": "N12.58a/ kṣetrikānumataṃ bījaṃ yasya kṣetre pramucyate /",
  "GSD36narads_u:1205": "N12.58c/ tadapatyaṃ dvayor eva bījikṣetrikayor matam //",
  "GSD36narads_u:1206": "N12.59a/ narte kṣetraṃ bhavet sasyaṃ na ca bījaṃ vināsti tat /",
  "GSD36narads_u:1207": "N12.59c/ ato 'apatyaṃ dvayor iṣṭaṃ pitur mātuś ca dharmataḥ //",
  "GSD36narads_u:1208": "N12.60a/ nāthavatyā paragṛhe saṃyuktasya striyā saha /",
  "GSD36narads_u:1209": "N12.60c/ dṛṣṭaṃ saṃgrahaṇaṃ tajjñair nāgatāyāḥ svayaṃ gṛhe //",
  "GSD36narads_u:1210": "N12.61a/ praduṣṭatyaktadārasya klībasya kṣamakasya ca /",
  "GSD36narads_u:1211": "N12.61c/ svecchayopeyuṣo dārān na doṣaḥ sāhaso bhavet //",
  "GSD36narads_u:1212": "N12.62a/ parastriyā sahākāle 'adeśe vā bhavato mithaḥ /",
  "GSD36narads_u:1213": "N12.62c/ sthānasaṃbhāṣaṇāmodās trayaḥ saṃgrahaṇakramāḥ //",
  "GSD36narads_u:1214": "N12.63a/ nadīnāṃ saṃgame tīrtheṣv ārāmeṣu vaneṣu ca /",
  "GSD36narads_u:1215": "N12.63c/ strī pumāṃś ca sameyātāṃ grāhyaṃ saṃgrahaṇaṃ bhavet //",
  "GSD36narads_u:1216": "N12.64a/ dūtīprasthāpanaiś caiva lekhāsaṃpreṣaṇair api /",
  "GSD36narads_u:1217": "N12.64c/ anyair api vyabhicāraiḥ sarvaṃ saṃgrahaṇaṃ smṛtam //",
  "GSD36narads_u:1218": "N12.65a/ striyaṃ spṛśed adeśe yaḥ spṛṣṭo vā marśayet tathā /",
  "GSD36narads_u:1219": "N12.65c/ parasparasyānumate tac ca saṃgrahaṇaṃ bhavet //",
  "GSD36narads_u:1220": "N12.66a/ bhakṣair vā yadi vā bhojyair vastrair mālyais tathaiva ca /",
  "GSD36narads_u:1221": "N12.66c/ saṃpreṣyamānair gandhaiś ca sarvaṃ saṃgrahaṇaṃ smṛtam //",
  "GSD36narads_u:1222": "N12.67a/ darpād vā yadi vā mohāc chlāghayā vā svayaṃ vadet /",
  "GSD36narads_u:1223": "N12.67c/ mameyaṃ bhuktapūrveti sarvaṃ saṃgrahaṇaṃ smṛtam //",
  "GSD36narads_u:1224": "N12.68a/ pāṇau yaś ca nigṛhṇīyad veṇyāṃ vastrāntare 'api vā /",
  "GSD36narads_u:1225": "N12.68c/ tiṣṭha tiṣṭheti vā bruyāt sarvaṃ saṃgrahaṇaṃ smṛtam //",
  "GSD36narads_u:1226": "N12.69a/ svajātyatikrame puṃsāṃ uktam uttamasāhasam /",
  "GSD36narads_u:1227": "N12.69c/ viparyaye madhyamas tu prātilome pramāpaṇam //",
  "GSD36narads_u:1228": "N12.70a/ kanyāyām asakāmāyāṃ dvyāṅgulasyāvakartanam /",
  "GSD36narads_u:1229": "N12.70c/ uttamāyāṃ vadhas tv eva sarvasvaharaṇaṃ tathā //",
  "GSD36narads_u:1230": "N12.71a/ sakāmāyāṃ tu kanyāyāṃ savarṇe nāsty atikramaḥ /",
  "GSD36narads_u:1231": "N12.71c/ kiṃtv alaṃkṛtya satkṛtya sa evaināṃ samudvahet //",
  "GSD36narads_u:1232": "N12.72a/ mātā mātṛṣvasā śvaśrūr mātulānī pitṛṣvasā /",
  "GSD36narads_u:1233": "N12.72c/ pitṛvyasakhiśiṣyastrī bhaginī tatsakhī snuṣā //",
  "GSD36narads_u:1234": "N12.73a/ duhitācāryabhāryā ca sagotrā śaraṇāgatā /",
  "GSD36narads_u:1235": "N12.73c/ rājñī pravrajitā dhātrī sādhvī varṇottamā ca yā //",
  "GSD36narads_u:1236": "N12.74a/ āsām anyatamāṃ gatvā gurutalpaga ucyate /",
  "GSD36narads_u:1237": "N12.74c/ śiśnasyotkartanaṃ daṇḍo nānyas tatra vidhīyate //",
  "GSD36narads_u:1238": "N12.75a/ paśuyonyām atikrāman vineyaḥ sa damaṃ śatam /",
  "GSD36narads_u:1239": "N12.75c/ madhyamaṃ sāhasaṃ goṣu tad evāntyāvasāyiṣu //",
  "GSD36narads_u:1240": "N12.76a/ agamyāgāminaḥ śāsti daṇḍo rājñā pracoditaḥ /",
  "GSD36narads_u:1241": "N12.76c/ prāyaścittavidhāv atra prāyaścittaṃ viśodhanam //",
  "GSD36narads_u:1242": "N12.77a/ svairiṇy abrāhmaṇī veśyā dāsī niṣkāsinī ca yā /",
  "GSD36narads_u:1243": "N12.77c/ gamyāḥ syur ānulomyena striyo na pratilomataḥ //",
  "GSD36narads_u:1244": "N12.78a/ āsv eva tu bhujiṣyāsu doṣaḥ syāt paradāravat /",
  "GSD36narads_u:1245": "N12.78c/ gamyā api hi nopeyās tāś ced anyaparigrahāḥ //",
  "GSD36narads_u:1246": "N12.79a/ anutpannaprajāyās tu patiḥ preyād yadi striyāḥ /",
  "GSD36narads_u:1247": "N12.79c/ niyuktā gurubhir gacched devaraṃ putrakāmyayā //",
  "GSD36narads_u:1248": "N12.80a/ sa ca tāṃ pratipadyeta tathaivā putrajanmataḥ /",
  "GSD36narads_u:1249": "N12.80c/ putre jāte nivarteta viplavaḥ syād ato 'anyathā //",
  "GSD36narads_u:1250": "N12.81a/ ghṛtenābhyajya gātrāṇi tailenāvikṛtena vā /",
  "GSD36narads_u:1251": "N12.81c/ mukhān mukhaṃ pariharan gātrair gātrāṇy asaṃspṛśan //",
  "GSD36narads_u:1252": "N12.82a/ striyaṃ putravatīṃ vandhyāṃ nīrajaskām anicchantīm /",
  "GSD36narads_u:1253": "N12.82c/ na gacched garbhiṇīṃ nindyām aniyuktāṃ ca bandhubhiḥ //",
  "GSD36narads_u:1254": "N12.83a/ aniyuktā tu yā nārī devarāj janayet sutam /",
  "GSD36narads_u:1255": "N12.83c/ jārajātam arikthīyaṃ tam āhur dharmavādinaḥ //",
  "GSD36narads_u:1256": "N12.84a/ tathāniyukto bhāryāyāṃ yavīyāñ jyāyaso vrajet /",
  "GSD36narads_u:1257": "N12.84c/ yavīyaso vā yo jyāyān ubhau tau gurutalpagau //",
  "GSD36narads_u:1258": "N12.85a/ kule tadavaśeṣe tu saṃtānārthaṃ na kāmataḥ /",
  "GSD36narads_u:1259": "N12.85c/ niyukto gurubhir gacched bhrātṛbhāryāṃ yavīyasaḥ //",
  "GSD36narads_u:1260": "N12.86a/ avidyamāne tu gurau rājño vācyaḥ kulakṣayaḥ /",
  "GSD36narads_u:1261": "N12.86c/ tatas tadvacanād gacched anuśiṣya striyā saha //",
  "GSD36narads_u:1262": "N12.87a/ pūrvoktenaiva vidhinā snātāṃ puṃsavane śuciḥ /",
  "GSD36narads_u:1263": "N12.87c/ sakṛd ā garbhādhānād vā kṛte garbhe snuṣaiva sā //",
  "GSD36narads_u:1264": "N12.88a/ ato 'anyathā vartamānaḥ pumān strī vāpi kāmataḥ /",
  "GSD36narads_u:1265": "N12.88c/ vineyau subhṛśaṃ rājñā kilbiṣī syād anigrahāt //",
  "GSD36narads_u:1266": "N12.89a/ īrṣyāsūyasamutthe tu saṃrambhe rāgahetuke /",
  "GSD36narads_u:1267": "N12.89c/ dampatī vivadeyātāṃ na jñātiṣu na rājani //",
  "GSD36narads_u:1268": "N12.90a/ anyonyaṃ tyajator nāgaḥ syād anyonyaviruddhayoḥ /",
  "GSD36narads_u:1269": "N12.90c/ strīpuṃsayor nigūḍhāyā vyabhicārād ṛte striyāḥ //",
  "GSD36narads_u:1270": "N12.91a/ vyabhicāre striyā mauṇḍyam adhaḥśayanam eva ca /",
  "GSD36narads_u:1271": "N12.91c/ kadannaṃ vā kuvāsaś ca karma cāvaskaroñjhanam //",
  "GSD36narads_u:1272": "N12.92a/ strīdhanabhraṣṭasarvasvāṃ garbhavisraṃsinīṃ tathā /",
  "GSD36narads_u:1273": "N12.92c/ bhartuś ca vadham icchantīṃ striyaṃ nirvāsayed gṛhāt //",
  "GSD36narads_u:1274": "N12.93a/ anarthaśīlāṃ satataṃ tathaivāpriyavādinīm /",
  "GSD36narads_u:1275": "N12.93c/ pūrvāśinīṃ ca yā bhartuḥ striyaṃ nirvāsayed budhaḥ //",
  "GSD36narads_u:1276": "N12.94a/ vandhyāṃ strījananīṃ nindyāṃ pratikulāṃ ca sarvadā /",
  "GSD36narads_u:1277": "N12.94c/ kāmato nābhinandeta kurvann evaṃ sa doṣabhāk //",
  "GSD36narads_u:1278": "N12.95a/ anukūlām avāgduṣṭāṃ dakṣāṃ sādhvīṃ prajāvatīm /",
  "GSD36narads_u:1279": "N12.95c/ tyajan bhāryām avasthāpyo rājñā daṇḍena bhūyasā //",
  "GSD36narads_u:1280": "N12.96a/ ajñātadoṣeṇoḍhā yā nirgatā nānyam āśritā /",
  "GSD36narads_u:1281": "N12.96c/ bandhubhiḥ sā niyoktavyā nirbandhuḥ svayam āśrayet //",
  "GSD36narads_u:1282": "N12.97a/ naṣṭe mṛte pravrajite klībe ca patite patau /",
  "GSD36narads_u:1283": "N12.97c/ pañcasv āpatsu nārīṇāṃ patir anyo vidhīyate //",
  "GSD36narads_u:1284": "N12.98a/ aṣṭau varṣāṇy udīkṣeta brāhmaṇī proṣitaṃ patim /",
  "GSD36narads_u:1285": "N12.98c/ aprasūtā tu catvāri parato 'anyaṃ samāśrayet //",
  "GSD36narads_u:1286": "N12.99a/ kṣatriyā ṣaṭ samās tiṣṭhed aprasūtā samātrayam /",
  "GSD36narads_u:1287": "N12.99c/ vaiśyā prasūtā catvāri dve same tv itarā vaset //",
  "GSD36narads_u:1288": "N12.100a/ na śūdrāyāḥ smṛtaḥ kālo na ca dharmavyatikramaḥ /",
  "GSD36narads_u:1289": "N12.100c/ viśeṣato 'aprasūtāyāḥ saṃvatsaraparā sthitiḥ //",
  "GSD36narads_u:1290": "N12.101a/ apravṛttau smṛtaḥ dharma eṣa proṣitayoṣitām /",
  "GSD36narads_u:1291": "N12.101c/ jīvati śrūyamāṇe tu syād eṣa dviguṇo vidhiḥ //",
  "GSD36narads_u:1292": "N12.102a/ prajāpravṛttau bhūtānāṃ sṛṣṭir eṣā prajāpateḥ /",
  "GSD36narads_u:1293": "N12.102c/ ato 'anyagamane strīṇām evaṃ doṣo na vidyate //",
  "GSD36narads_u:1294": "N12.103a/ ānulomyena varṇānāṃ yaj janma sa vidhiḥ smṛtaḥ /",
  "GSD36narads_u:1295": "N12.103c/ prātilomyena yaj janma sa jñeyo varṇasaṃkaraḥ //",
  "GSD36narads_u:1296": "N12.104a/ anantaraḥ smṛtaḥ putraḥ putra ekāntaras tathā /",
  "GSD36narads_u:1297": "N12.104c/ dvyantaraś cānulomyena tathaiva pratilomataḥ //",
  "GSD36narads_u:1298": "N12.105a/ ugraḥ pāraśavaś caiva niṣādaś cānulomataḥ /",
  "GSD36narads_u:1299": "N12.105c/ uttamebhyas trayas tribhyaḥ śūdrāputrāḥ prakīrtitāḥ //",
  "GSD36narads_u:1300": "N12.106a/ brāhmaṇyā api cāṇḍālasūtavaidehakā api /",
  "GSD36narads_u:1301": "N12.106c/ aparebhyas trayas tribhyā vijñeyaḥ pratilomataḥ //",
  "GSD36narads_u:1302": "N12.107a/ ambaṣṭho māgadhaś caiva kṣattā ca kṣatriyāsutāḥ /",
  "GSD36narads_u:1303": "N12.107c/ ānulomyena tatraiko dvau jñeyau pratilomataḥ //",
  "GSD36narads_u:1304": "N12.108a/ vaiśyāputrās tu dauṣṣantayavanāyogavā api /",
  "GSD36narads_u:1305": "N12.108c/ prātilomyena yatraiko dvau jñeyau cānulomajau //",
  "GSD36narads_u:1306": "N12.109a/ sūtādyāḥ pratilomās tu ye jātipratilomajāḥ /",
  "GSD36narads_u:1307": "N12.109c/ te saṃkarāḥ śvapākādyās teṣāṃ triḥ saptako gaṇaḥ //",
  "GSD36narads_u:1308": "N12.110a/ savarṇo brāhmaṇīputraḥ kṣatriyāyām anantaraḥ /",
  "GSD36narads_u:1309": "N12.110c/ ambaṣṭhograu tathā putrāv evaṃ kṣatriyavaiśyayoḥ //",
  "GSD36narads_u:1310": "N12.111a/ ekāntaras tu dauṣṣanto vaiśyāyāṃ brāhmaṇāt sutaḥ /",
  "GSD36narads_u:1311": "N12.111c/ śūdrāyāṃ kṣatriyāt tadvan niṣādo nāma jāyate //",
  "GSD36narads_u:1312": "N12.112a/ śūdrā pāraśavaṃ sūte brāhmaṇād uttaraṃ sutam /",
  "GSD36narads_u:1313": "N12.112c/ ānulomyena varṇānāṃ putrā hy ete prakīrtitāḥ //",
  "GSD36narads_u:1314": "N12.113a/ sūtaś ca māgadhaś caiva putrāv āyogavas tathā /",
  "GSD36narads_u:1315": "N12.113c/ prātilomyena varṇānāṃ tadvad ete 'apy anantarāḥ //",
  "GSD36narads_u:1316": "N12.114a/ anantaraḥ smṛtaḥ sūto brāhmaṇyāṃ kṣatriyāt sutaḥ /",
  "GSD36narads_u:1317": "N12.114c/ māgadhāyogavau tadvad dvī putrau vaiśyaśūdrayoḥ //",
  "GSD36narads_u:1318": "N12.115a/ brāhmaṇy ekāntaraṃ vaiśyāt sūte vaidehakaṃ sutam /",
  "GSD36narads_u:1319": "N12.115c/ kṣattāraṃ kṣatriyā śūdrāt putram ekāntaraṃ tathā //",
  "GSD36narads_u:1320": "N12.116a/ dvyantaraḥ prātilomyena pāpiṣṭhaḥ sati saṃkare /",
  "GSD36narads_u:1321": "N12.116c/ cāṇḍālo jāyate śūdrād brāhmaṇī yatra muhyati //",
  "GSD36narads_u:1322": "N12.117a/ rājñā parīkṣyaṃ na yathā jāyate varṇasaṃkaraḥ /",
  "GSD36narads_u:1323": "N12.117c/ tasmād rājñā viśeṣeṇa trayī rakṣyā tu saṃkarāt //",
  "GSD36narads_u:1324": "13.dāyabhāgaḥ",
  "GSD36narads_u:1325": "N13.1a/ vibhāgo 'arthasya pitryasya putrair yatra prakalpyate /",
  "GSD36narads_u:1326": "N13.1c/ dāyabhāga iti proktaṃ tad vivādapadaṃ budhaiḥ //",
  "GSD36narads_u:1327": "N13.2a/ pitary ūrdhvaṃ mṛte putrā vibhajeyur dhanaṃ pituḥ /",
  "GSD36narads_u:1328": "N13.2c/ mātur duhitaro 'abhāve duhitāṃ tadanvayaḥ //",
  "GSD36narads_u:1329": "N13.3a/ mātur nivṛtte rajasi prattāsu bhaginīṣu ca /",
  "GSD36narads_u:1330": "N13.3c/ niraṣṭe vāpy amaraṇe pitary uparataspṛhe //",
  "GSD36narads_u:1331": "N13.4a/ pitaiva vā svayaṃ putrān vibhajed vayasi sthitaḥ /",
  "GSD36narads_u:1332": "N13.4c/ jyeṣṭhaṃ śreṣṭhavibhāgena yathā vāsya matir bhavet //",
  "GSD36narads_u:1333": "N13.5a/ bibhṛyād vecchataḥ sarvāñ jyeṣṭho bhrātā yathā pitā /",
  "GSD36narads_u:1334": "N13.5c/ bhrātā śaktaḥ kaniṣṭho vā śaktyapekṣaḥ kule kriyā //",
  "GSD36narads_u:1335": "N13.6a/ śauryabhāryādhane hitvā yac ca vidyādhanaṃ bhavet /",
  "GSD36narads_u:1336": "N13.6c/ trīṇy etāny avibhājyāni prasādo yaś ca paitṛkaḥ //",
  "GSD36narads_u:1337": "N13.7a/ mātrā ca svadhanaṃ dattaṃ yasmai syāt prītipūrvakam /",
  "GSD36narads_u:1338": "N13.7c/ tasyāpy eṣa vidhir dṛṣṭo mātāpīṣṭe yathā pitā //",
  "GSD36narads_u:1339": "N13.8a/ adhyagnyadhyāvahanikaṃ bhartṛdāyas tathaiva ca /",
  "GSD36narads_u:1340": "N13.8c/ bhrātṛmātṛpitṛbhyaś ca ṣaḍvidhaṃ strīdhanaṃ smṛtam //",
  "GSD36narads_u:1341": "N13.9a/ strīdhanaṃ tadapatyānāṃ bhartṛgāmy aprajāsu ca /",
  "GSD36narads_u:1342": "N13.9c/ brāhmādiṣu catuḥṣv āhuḥ pitṛgāmītareṣu tu //",
  "GSD36narads_u:1343": "N13.10a/ kuṭumbaṃ bibhṛyād bhrātur yo vidyām adhigacchataḥ /",
  "GSD36narads_u:1344": "N13.10c/ bhāgaṃ vidyādhanāt tasmāt sa labhetāśruto 'api san //",
  "GSD36narads_u:1345": "N13.11a/ vaidyo 'avaidyāya nākāmo dadyād aṃśaṃ svato dhanāt /",
  "GSD36narads_u:1346": "N13.11c/ pitṛdravyaṃ tad āśritya na cet tena tad āhṛtam //",
  "GSD36narads_u:1347": "N13.12a/ dvāv āṃśau pratipadyeta vibhajann ātmanaḥ pitā /",
  "GSD36narads_u:1348": "N13.12c/ samāṃśabhāginī mātā putrāṇāṃ syān mṛte patau //",
  "GSD36narads_u:1349": "N13.13a/ jyeṣṭhāyāṃśo 'adhiko deyaḥ jyeṣṭhāya tu varaḥ smṛtaḥ /",
  "GSD36narads_u:1350": "N13.13c/ samāṃśabhājaḥ śeṣāḥ syur aprattā bhaginī tathā //",
  "GSD36narads_u:1351": "N13.14a/ kṣetrajeṣv api putreṣu tadvaj jāteṣu dharmataḥ /",
  "GSD36narads_u:1352": "N13.14c/ varṇāvareṣv aṃśahānir ūḍhājāteṣv anukramāt //",
  "GSD36narads_u:1353": "N13.15a/ pitraiva tu vibhaktā ye hīnādhikasamair dhanaiḥ /",
  "GSD36narads_u:1354": "N13.15c/ teṣāṃ sa eva dharmaḥ syāt sarvasya hi pitā prabhuḥ //",
  "GSD36narads_u:1355": "N13.16a/ kānīnaś ca sahoḍhaś ca gūḍhāyāṃ yaś ca jāyate /",
  "GSD36narads_u:1356": "N13.16c/ teṣāṃ voḍhāpitā jñeyas te ca bhāgaharāḥ smṛtāḥ //",
  "GSD36narads_u:1357": "N13.17a/ ajñātapitṛko yaś ca kānīno 'anūḍhamātṛkaḥ /",
  "GSD36narads_u:1358": "N13.17c/ mātāmahāya dadyāt sa piṇḍaṃ rikthaṃ hareta ca //",
  "GSD36narads_u:1359": "N13.18a/ jātā ye tv aniyuktāyām ekena bahubhis tathā /",
  "GSD36narads_u:1360": "N13.18c/ arikthabhājas te sarve bījinām eva te sutāḥ //",
  "GSD36narads_u:1361": "N13.19a/ dadyus te bījine piṇḍaṃ mātā cec chulkato hṛtā /",
  "GSD36narads_u:1362": "N13.19c/ aśulkopagatāyāṃ tu piṇḍadā voḍhur eva te //",
  "GSD36narads_u:1363": "N13.20a/ pitṛdviṭ patitaḥ paṇḍo yaś ca syād aupapātikaḥ /",
  "GSD36narads_u:1364": "N13.20c/ aurasā api naite 'aṃśaṃ labheran kṣetrajāḥ kutaḥ //",
  "GSD36narads_u:1365": "N13.21a/ dīrghatīvrāmayagrastā jaḍonmattāndhapaṅgavaḥ /",
  "GSD36narads_u:1366": "N13.21c/ bhartavyāḥ syuḥ kule caite tatputrās tv aṃśabhāginaḥ //",
  "GSD36narads_u:1367": "N13.22a/ dvirāmuṣyāyaṇā dadyur dvābhyāṃ piṇḍodake pṛthak /",
  "GSD36narads_u:1368": "N13.22c/ rikthād ardhāṃśam ādadyur bījikṣetrikayos tathā //",
  "GSD36narads_u:1369": "N13.23a/ saṃsṛṣṭināṃ tu yo bhāgas teṣām eva sa iṣyate /",
  "GSD36narads_u:1370": "N13.23c/ ato 'anyathāṃśabhājo hi nirbījiṣv itarān iyāt //",
  "GSD36narads_u:1371": "N13.24a/ bhrātām aprajaḥ preyāt kaścic cet pravrajet tu vā /",
  "GSD36narads_u:1372": "N13.24c/ vibhajeyur dhanaṃ tasya śeṣās tu strīdhanaṃ vinā //",
  "GSD36narads_u:1373": "N13.25a/ bharaṇam cāsya kurvīran strīṇām ā jīvitakṣayāt /",
  "GSD36narads_u:1374": "N13.25c/ rakṣanti śayyāṃ bhartuś ced ācchindyur itarāsu tu //",
  "GSD36narads_u:1375": "N13.26a/ syād yasya duhitā tasyāḥ pitraṃśo bharaṇe mataḥ /",
  "GSD36narads_u:1376": "N13.26c/ ā saṃskārād bhajed enāṃ parato bibhṛyāt patiḥ //",
  "GSD36narads_u:1377": "N13.27a/ mṛte bhartary aputrāyāḥ patipakṣaḥ prabhuḥ striyāḥ /",
  "GSD36narads_u:1378": "N13.27c/ viniyogātmarakṣāsu bharaṇe ca sa īśvaraḥ //",
  "GSD36narads_u:1379": "N13.28a/ parikṣīṇe patikule nirmaṇuṣye nirāśraye /",
  "GSD36narads_u:1380": "N13.28c/ tatsapiṇḍeṣu vāsatsu pitṛpakṣaḥ prabhuḥ striyāḥ //",
  "GSD36narads_u:1381": "N13.29a/ pakṣadvayāvasāne tu rājā bhartā smṛtaḥ striyāḥ /",
  "GSD36narads_u:1382": "N13.29c/ sa tasyā bharaṇaṃ kuryān nigṛhṇīyāt pathaś cyutām //",
  "GSD36narads_u:1383": "N13.30a/ svātantryād vipraṇaśyanti kule jātā api striyaḥ /",
  "GSD36narads_u:1384": "N13.30c/ asvātantryam atas tāsāṃ prajāpatir akalpayat //",
  "GSD36narads_u:1385": "N13.31a/ pitā rakṣati kaumāre bhartā rakṣati yauvane /",
  "GSD36narads_u:1386": "N13.31c/ putrā rakṣanti vaidhavye na strī svātantryam arhati //",
  "GSD36narads_u:1387": "N13.32a/ yac chiṣṭaṃ pitṛdāyebhyo dattva rṇaṃ paitṛkaṃ ca yat /",
  "GSD36narads_u:1388": "N13.32c/ bhrātṛbhis tad vibhaktavyam ṛṇī na syād yathā pitā //",
  "GSD36narads_u:1389": "N13.33a/ yeṣāṃ ca na kṛtāḥ pitrā saṃskāravidhayaḥ kramāt /",
  "GSD36narads_u:1390": "N13.33c/ kartavyā bhrātṛbhis teṣāṃ paitṛkād eva te dhanāt //",
  "GSD36narads_u:1391": "N13.34a/ avidyamāne pitrye 'arthe svāṃśād uddhṛtya vā punaḥ /",
  "GSD36narads_u:1392": "N13.34c/ avaśyakāryāḥ saṃskārā bhrātāṃ pūrvasaṃskṛtaiḥ //",
  "GSD36narads_u:1393": "N13.35a/ kuṭumbārtheṣu codyuktas tatkāryaṃ kurute ca yaḥ /",
  "GSD36narads_u:1394": "N13.35c/ sa bhrātṛbhir bṛṃhaṇīyo grāsāchādanavāhanaiḥ //",
  "GSD36narads_u:1395": "N13.36a/ vibhāgadharmasaṃdehe dāyādānāṃ vinirṇaye /",
  "GSD36narads_u:1396": "N13.36c/ jñātibhir bhāgalekhyaiś ca pṛthakkāryapravartanāt //",
  "GSD36narads_u:1397": "N13.37a/ bhrātām avibhaktānām eko dharmaḥ pravartate /",
  "GSD36narads_u:1398": "N13.37c/ vibhāge sati dharmo 'api bhaved eṣāṃ pṛthak pṛthak //",
  "GSD36narads_u:1399": "N13.38a/ dānagrahaṇapaśvannagṛhakṣetraparigrahāḥ /",
  "GSD36narads_u:1400": "N13.38c/ vibhaktānāṃ pṛthag jñeyāḥ pākadharmāgamavyayāḥ //",
  "GSD36narads_u:1401": "N13.39a/ sākṣitvaṃ prātibhāvyaṃ ca dānaṃ grahaṇam eva ca /",
  "GSD36narads_u:1402": "N13.39c/ vibhaktā bhrātaraḥ kūryur nāvibhaktā parasparam //",
  "GSD36narads_u:1403": "N13.40a/ yeṣām etāḥ kriyā loke pravartante svarikthinām /",
  "GSD36narads_u:1404": "N13.40c/ vibhaktān avagaccheyur lekhyam apy antareṇa tān //",
  "GSD36narads_u:1405": "N13.41a/ yady ekajātā bahavaḥ pṛthagdharmāḥ pṛthakkriyāḥ /",
  "GSD36narads_u:1406": "N13.41c/ pṛthakkarmaguṇopetā na te kṛtyeṣu saṃmatāḥ //",
  "GSD36narads_u:1407": "N13.42a/ svān bhāgān yadi dadyus te vikrīṇīrann athāpi vā /",
  "GSD36narads_u:1408": "N13.42c/ kuryur yatheṣṭaṃ tat sarvam īśante svadhanasya te //",
  "GSD36narads_u:1409": "N13.43a/ aurasaḥ kṣetrajaś caiva putrikāputra eva ca /",
  "GSD36narads_u:1410": "N13.43c/ kānīnaś ca sahoḍhaś ca gūḍhotpannas tathaiva ca //",
  "GSD36narads_u:1411": "N13.44a/ paunarbhavo 'apaviddhaś ca labdhaḥ krītaḥ kṛtas tathā /",
  "GSD36narads_u:1412": "N13.44c/ svayaṃ copagataḥ putrā dvādaśaita udāhṛtāḥ //",
  "GSD36narads_u:1413": "N13.45a/ teṣāṃ ṣaḍ bandhudāyādāḥ ṣaḍ adāyādabāndhavāḥ /",
  "GSD36narads_u:1414": "N13.45c/ pūrvaḥ pūrvaḥ smṛtaḥ śreyāj jaghanyo yo ya uttaraḥ //",
  "GSD36narads_u:1415": "N13.46a/ kramād dhy ete prapadyeran mṛte pitari taddhanam /",
  "GSD36narads_u:1416": "N13.46c/ jyāyaso jyāyaso 'abhāve jaghanyas tad avāpnuyāt //",
  "GSD36narads_u:1417": "N13.47a/ putrābhāve tu duhitā tulyasaṃtānadarśanāt /",
  "GSD36narads_u:1418": "N13.47c/ putraś ca duhitā coktau pituḥ saṃtānakārakau //",
  "GSD36narads_u:1419": "N13.48a/ abhāve tu duhitṛṛṇāṃ sakulyā bāndhavās tataḥ /",
  "GSD36narads_u:1420": "N13.48c/ tataḥ sajātyāḥ sarveṣām abhāve rājagāmi tat //",
  "GSD36narads_u:1421": "N13.49a/ anyatra brāhmaṇāt kiṃtu rājā dharmaparāyaṇaḥ /",
  "GSD36narads_u:1422": "N13.49c/ sa strīṇāṃ jīvanaṃ dadyād eṣa dāyavidhiḥ smṛtaḥ //",
  "GSD36narads_u:1423": "14.sāhasam",
  "GSD36narads_u:1424": "N14.1a/ sahasā kriyate karma yatkiṃcid baladarpitaiḥ /",
  "GSD36narads_u:1425": "N14.1c/ tat sāhasam iti proktaṃ saho balam ihocyate //",
  "GSD36narads_u:1426": "N14.2a/ tat punas trividhaṃ jñeyaṃ prathamaṃ madhyamaṃ tathā /",
  "GSD36narads_u:1427": "N14.2c/ uttamaṃ ceti śāstreṣu tasyoktaṃ lakṣaṇaṃ pṛthak //",
  "GSD36narads_u:1428": "N14.3a/ phalamūlodakādīnāṃ kṣetropakaraṇasya ca /",
  "GSD36narads_u:1429": "N14.3c/ bhaṅgākṣepopamardādyaiḥ prathamaṃ sāhasaṃ smṛtam //",
  "GSD36narads_u:1430": "N14.4a/ vāsaḥpaśvannapānānām gṛhopakaraṇasya ca /",
  "GSD36narads_u:1431": "N14.4c/ etenaiva prakāreṇa madhyamaṃ sāhasaṃ smṛtam //",
  "GSD36narads_u:1432": "N14.5a/ vyāpādo viṣaśastrād yaiḥ paradārapradharṣaṇam /",
  "GSD36narads_u:1433": "N14.5c/ prāṇoparodhi yac cānyad uktam uttamasāhasam //",
  "GSD36narads_u:1434": "N14.6a/ tasya daṇḍaḥ kriyāpekṣaḥ prathamasya śatāvaraḥ /",
  "GSD36narads_u:1435": "N14.6c/ madhyamasya tu śāstrajñair jñeyaḥ pañcaśatāvaraḥ //",
  "GSD36narads_u:1436": "N14.7a/ vadhaḥ sarvasvaharaṇaṃ purān nirvāsanāṅkane /",
  "GSD36narads_u:1437": "N14.7c/ tadaṅgaccheda ity ukto daṇḍa uttamasāhase //",
  "GSD36narads_u:1438": "N14.8a/ aviśeṣeṇa sarveṣām eṣa daṇḍavidhiḥ smṛtaḥ /",
  "GSD36narads_u:1439": "N14.8c/ vadhād ṛte brāhmaṇasya na vadhaṃ brāhmaṇo 'arhati //",
  "GSD36narads_u:1440": "N14.9a/ śiraso muṇḍanaṃ daṇḍas tasya nirvāsanaṃ purāt /",
  "GSD36narads_u:1441": "N14.9c/ lalāṭe cābhiśastāṅkaḥ prayāṇaṃ gardabhena ca //",
  "GSD36narads_u:1442": "N14.10a/ syātāṃ saṃvyavahāryau tau dhṛtadaṇḍau tu pūrvayoḥ /",
  "GSD36narads_u:1443": "N14.10c/ dhṛtadaṇḍo 'apy asaṃbhojyo jñeya uttamasāhase //",
  "GSD36narads_u:1444": "N14.11a/ tasyaiva bhedaḥ steyaṃ syād viśeṣas tatra cocyate /",
  "GSD36narads_u:1445": "N14.11c/ atisāhasam ākramya steyam āhuś chalena tu //",
  "GSD36narads_u:1446": "N14.12a/ tad api trividhaṃ proktaṃ dravyāpekṣaṃ manīṣibhiḥ /",
  "GSD36narads_u:1447": "N14.12c/ kṣudramadhyottamānāṃ tu dravyāṇām apakarṣaṇāt //",
  "GSD36narads_u:1448": "N14.13a/ mṛdbhāṇḍāsanakhaṭvāsthidārucarmatṛṇādi yat /",
  "GSD36narads_u:1449": "N14.13c/ śamīdhānyamudgādīni kṣudradravyam udāhṛtam //",
  "GSD36narads_u:1450": "N14.14a/ vāsaḥ kauśeyavarjaṃ ca govarjaṃ paśavas tathā /",
  "GSD36narads_u:1451": "N14.14c/ hiraṇyavarjaṃ lohaṃ ca madhyaṃ vrīhiyavā api //",
  "GSD36narads_u:1452": "N14.15a/ hiraṇyaratnakauśeyastrīpuṃgogajavājinaḥ /",
  "GSD36narads_u:1453": "N14.15c/ devabrāhmaṇarājñāṃ ca dravyaṃ vijñeyam uttamam //",
  "GSD36narads_u:1454": "N14.16a/ upāyair vividhair eṣāṃ chalayitvāpakarṣaṇam /",
  "GSD36narads_u:1455": "N14.16c/ suptapramattamattebhyaḥ steyam āhur manīṣiṇaḥ //",
  "GSD36narads_u:1456": "N14.17a/ sahoḍhagrahaṇāt steyaṃ hoḍhe 'asaty upabhogataḥ /",
  "GSD36narads_u:1457": "N14.17c/ śaṅkā tv asajjanaikārthyād anāyavyayatas tathā //",
  "GSD36narads_u:1458": "N14.18a/ bhaktāvakāśadātāraḥ stenānāṃ ye prasarpatām /",
  "GSD36narads_u:1459": "N14.18c/ śaktāś ca ya upekṣante te 'api taddoṣabhāginaḥ //",
  "GSD36narads_u:1460": "N14.19a/ utkrośatāṃ janānāṃ ca hriyamāṇe dhane 'api ca /",
  "GSD36narads_u:1461": "N14.19c/ śrutvā ye nābhidhāvanti te 'api taddoṣabhāginaḥ //",
  "GSD36narads_u:1462": "N14.20a/ sāhaseṣu ya evoktas triṣu daṇḍo manīṣibhiḥ /",
  "GSD36narads_u:1463": "N14.20c/ sa eva daṇḍaḥ steye 'api dravyeṣu triṣv anukramāt //",
  "GSD36narads_u:1464": "N14.21a/ gavādiṣu praṇaṣṭeṣu dravyeṣv apahṛteṣu vā /",
  "GSD36narads_u:1465": "N14.21c/ padenānveṣaṇaṃ kuryur ā mūlāt tadvido janāḥ //",
  "GSD36narads_u:1466": "N14.22a/ grāme vraje vivīte vā yatra saṃnipatet padam /",
  "GSD36narads_u:1467": "N14.22c/ voḍhavyaṃ tad bhavet tena na cet so 'anyatra tan nayet //",
  "GSD36narads_u:1468": "N14.23a/ pade pramūḍhe bhagne vā viṣamatvāj janāntike /",
  "GSD36narads_u:1469": "N14.23c/ yas tv āsannataro grāmo vrajo vā tatra pātayet //",
  "GSD36narads_u:1470": "N14.24a/ same 'adhvani dvayor yatra tena prāyo 'aśucir janaḥ /",
  "GSD36narads_u:1471": "N14.24c/ pūrvāpadānair dṛṣṭo vā saṃsṛṣṭo vā durātmabhiḥ //",
  "GSD36narads_u:1472": "N14.25a/ grāmeṣv anveṣaṇaṃ kuryuś caṇḍālavadhakādayaḥ /",
  "GSD36narads_u:1473": "N14.25c/ rātrisaṃcāriṇo ye ca bahiḥ kuryur bahiścarāḥ //",
  "GSD36narads_u:1474": "N14.26a/ steneṣv alabhyamāneṣu rājā dadyāt svakād dhanāt /",
  "GSD36narads_u:1475": "N14.26c/ upekṣamāṇo hy enasvī dharmād arthāc ca hīyate //",
  "GSD36narads_u:1476": "15-16.vāgdaṇḍapāruṣye",
  "GSD36narads_u:1477": "N15-16.1a/ deśajātikulādīnām ākrośanyaṅgasaṃhitam /",
  "GSD36narads_u:1478": "N15-16.1c/ yad vacaḥ pratikūlārthaṃ vākpāruṣyaṃ tad ucyate //",
  "GSD36narads_u:1479": "N15-16.2a/ niṣṭhurāślīlatīvratvāt tad api trividhaṃ smṛtam /",
  "GSD36narads_u:1480": "N15-16.2c/ gauravānukramād asya daṇḍo 'apy atra kramād guruḥ //",
  "GSD36narads_u:1481": "N15-16.3a/ sākṣepaṃ niṣṭhuraṃ jñeyam aślīlaṃ nyaṅgasaṃyutam /",
  "GSD36narads_u:1482": "N15-16.3c/ pātanīyair upakrośais tīvram āhur manīṣiṇaḥ //",
  "GSD36narads_u:1483": "N15-16.4a/ paragātreṣv abhidroho hastapādāyudhādibhiḥ /",
  "GSD36narads_u:1484": "N15-16.4c/ bhasmādibhiś copaghāto daṇḍapāruṣyam ucyate //",
  "GSD36narads_u:1485": "N15-16.5a/ tasyāpi dṛṣṭaṃ traividhyaṃ mṛdumadhyottamaṃ kramāt /",
  "GSD36narads_u:1486": "N15-16.5c/ avagūraṇaniḥsaṅgapātanakṣatadarśanaiḥ //",
  "GSD36narads_u:1487": "N15-16.6a/ hīnamadhyottamānāṃ tu dravyāṇām samatikramāt /",
  "GSD36narads_u:1488": "N15-16.6c/ trīṇy eva sāhasāny āhus tatra kaṇṭakaśodhanam //",
  "GSD36narads_u:1489": "N15-16.7a/ vidhiḥ pañcavidhas tūkta etayor ubhayor api /",
  "GSD36narads_u:1490": "N15-16.7c/ viśuddhir daṇḍabhāktvaṃ ca tatra saṃbadhyate yathā //",
  "GSD36narads_u:1491": "N15-16.8a/ pāruṣye sati saṃrambhād utpanne kṣubdhayor dvayoḥ /",
  "GSD36narads_u:1492": "N15-16.8c/ sa manyate yaḥ kṣamate daṇḍabhāg yo 'ativartate //",
  "GSD36narads_u:1493": "N15-16.9a/ pāruṣyadoṣāvṛtayor yugapat saṃpravṛttayoḥ /",
  "GSD36narads_u:1494": "N15-16.9c/ viśeṣaś cen na dṛśyeta vinayaḥ syāt samas tayoḥ //",
  "GSD36narads_u:1495": "N15-16.10a/ pūrvam ākṣārayed yas tu niyataṃ syāt sa doṣabhāk /",
  "GSD36narads_u:1496": "N15-16.10c/ paścād yaḥ so 'apy asatkārī pūrve tu vinayo guruḥ //",
  "GSD36narads_u:1497": "N15-16.11a/ dvayor āpannayos tulyam anubadhnāti yaḥ punaḥ /",
  "GSD36narads_u:1498": "N15-16.11c/ sa tayor daṇḍam āpnoti pūrvo vā yadi vetaraḥ //",
  "GSD36narads_u:1499": "N15-16.12a/ śvapākapaṇḍacaṇḍālavyaṅgeṣu vadhavṛttiṣu /",
  "GSD36narads_u:1500": "N15-16.12c/ hastipavrātyadāreṣu gurvācāryāṅganāsu ca //",
  "GSD36narads_u:1501": "N15-16.13a/ maryādātikrame sadyo ghāta evānuśāsanam /",
  "GSD36narads_u:1502": "N15-16.13c/ na ca taddaṇḍapāruṣye doṣam āhur manīṣiṇaḥ //",
  "GSD36narads_u:1503": "N15-16.14a/ yam eva hy ativarterann ete santaṃ janaṃ nṛṣu /",
  "GSD36narads_u:1504": "N15-16.14c/ sa eva vinayaṃ kuryān na tadvinayabhāṅ nṛpaḥ //",
  "GSD36narads_u:1505": "N15-16.15a/ malā hy ete manuṣyeṣu dhanam eṣāṃ malātmakam /",
  "GSD36narads_u:1506": "N15-16.15c/ api tān ghātayed rājā nārthadaṇḍena daṇḍayet //",
  "GSD36narads_u:1507": "N15-16.16a/ śataṃ brāhmaṇam ākruśya kṣatriyo daṇḍam arhati /",
  "GSD36narads_u:1508": "N15-16.16c/ vaiśyo 'adhyardhaṃ śataṃ dve vā śūdras tu vadham arhati //",
  "GSD36narads_u:1509": "N15-16.17a/ vipraḥ pañcāśataṃ daṇḍyaḥ kṣatriyasyābhiśaṃsane /",
  "GSD36narads_u:1510": "N15-16.17c/ vaiśye syād ardhapañcāśac chūdre dvādaśako damaḥ //",
  "GSD36narads_u:1511": "N15-16.18a/ samavarṇadvijātīnāṃ dvādaśaiva vyatikrame /",
  "GSD36narads_u:1512": "N15-16.18c/ vādeṣv avacanīyeṣu tad eva dviguṇaṃ bhavet //",
  "GSD36narads_u:1513": "N15-16.19a/ kāṇam apy athavā khañjam anyaṃ vāpi tathāvidham /",
  "GSD36narads_u:1514": "N15-16.19c/ tathyenāpi bruvan dāpyo rājñā kārṣāpaṇāvaram //",
  "GSD36narads_u:1515": "N15-16.20a/ na kilbiṣeṇāpavadec chāstrataḥ kṛtapāvanam /",
  "GSD36narads_u:1516": "N15-16.20c/ na rājñā dhṛtadaṇḍaṃ ca daṇḍabhāk tadvyatikramāt //",
  "GSD36narads_u:1517": "N15-16.21a/ loke 'asmin dvāv avaktavyāv adaṇḍyau ca prakīrtitau /",
  "GSD36narads_u:1518": "N15-16.21c/ brāhmaṇaś caiva rājā ca tau hīdaṃ bibhṛto jagat //",
  "GSD36narads_u:1519": "N15-16.22a/ patitaṃ patitety uktvā cauraṃ caureti vā punaḥ /",
  "GSD36narads_u:1520": "N15-16.22c/ vacanāt tulyadoṣaḥ syān mithyā dvir doṣatāṃ vrajet //",
  "GSD36narads_u:1521": "N15-16.23a/ nāmajātigrahaṃ teṣām abhidroheṇa kurvataḥ /",
  "GSD36narads_u:1522": "N15-16.23c/ nikheyo 'ayomayaḥ śaṅkuḥ śūdrasyāṣṭādaśāṅgulaḥ //",
  "GSD36narads_u:1523": "N15-16.24a/ dharmāpadeśaṃ darpeṇa dvijānām asya kurvataḥ /",
  "GSD36narads_u:1524": "N15-16.24c/ taptam āsecayet tailaṃ vaktre śrotre ca pārthivaḥ //",
  "GSD36narads_u:1525": "N15-16.25a/ yenāṅgenāvaro varṇo brāhmaṇasyāparādhnuyāt /",
  "GSD36narads_u:1526": "N15-16.25c/ tad aṅgaṃ tasya chettavyam evaṃ śuddhim avāpnuyāt //",
  "GSD36narads_u:1527": "N15-16.26a/ sahāsanam abhiprepsur utkṛṣṭasyāvakṛṣṭajaḥ /",
  "GSD36narads_u:1528": "N15-16.26c/ kaṭyāṃ kṛṭāṅko nirvāsyaḥ sphigdeśaṃ vāsya kartayet //",
  "GSD36narads_u:1529": "N15-16.27a/ avaniṣṭhīvato darpād dvāv oṣṭhau chedayen nṛpaḥ /",
  "GSD36narads_u:1530": "N15-16.27c/ avamūtrayataḥ śiśnam avaśardhayato gudam //",
  "GSD36narads_u:1531": "N15-16.28a/ keśeṣu gṛhṇato hastau chedayed avicārayan /",
  "GSD36narads_u:1532": "N15-16.28c/ pādayor nāsikāyāṃ ca grīvāyāṃ vṛṣaṇeṣu ca //",
  "GSD36narads_u:1533": "N15-16.29a/ upakruśya tu rājānaṃ vartmani sve vyavasthitam /",
  "GSD36narads_u:1534": "N15-16.29c/ jihvāchedād bhavec chuddhiḥ sarvasvaharaṇena vā //",
  "GSD36narads_u:1535": "N15-16.30a/ rājani prahared yas tu kṛtāgasy api durmatiḥ /",
  "GSD36narads_u:1536": "N15-16.30c/ śūle tam agnau vipaced brahmahatyāśatādhikam //",
  "GSD36narads_u:1537": "N15-16.31a/ putrāparādhe na pitā na śvavāñ śuni daṇḍabhāk /",
  "GSD36narads_u:1538": "N15-16.31c/ na markaṭe ca tatsvāmī tair eva prahito na cet //",
  "GSD36narads_u:1539": "17.dyūtasamāhvayam",
  "GSD36narads_u:1540": "N17.1a/ akṣavardhraśalākādyair devanaṃ jihmakāritam /",
  "GSD36narads_u:1541": "N17.1c/ paṇakrīḍā vayobhiś ca padaṃ dyūtasamāhvayam //",
  "GSD36narads_u:1542": "N17.2a/ sabhikaḥ kārayed dyūtaṃ deyaṃ dadyāc ca tatkṛtam /",
  "GSD36narads_u:1543": "N17.2c/ daśakaṃ tu śataṃ vṛddhis tasya syād dyūtakāritā //",
  "GSD36narads_u:1544": "N17.3a/ dvirabhyastāḥ patanty akṣā glahe yasyākṣadevinaḥ /",
  "GSD36narads_u:1545": "N17.3c/ jayaṃ tasyāparasyāhuḥ kitavasya parājayam //",
  "GSD36narads_u:1546": "N17.4a/ kitaveṣv eva tiṣṭheyuḥ kitavāḥ saṃśayaṃ prati /",
  "GSD36narads_u:1547": "N17.4c/ ta eva tasya draṣṭāraḥ syus ta eva ca sākṣiṇaḥ //",
  "GSD36narads_u:1548": "N17.5a/ aśuddhaḥ kitavo nānyad āśrayed dyūtamaṇḍalam /",
  "GSD36narads_u:1549": "N17.5c/ pratihanyān na sabhikaṃ dāpayet tat svam iṣṭataḥ //",
  "GSD36narads_u:1550": "N17.6a/ kūṭākṣadevinaḥ pāpān nirbhajed dyūtamaṇḍalāt /",
  "GSD36narads_u:1551": "N17.6c/ kaṇṭhe 'akṣamālām āsajya sa hy eṣāṃ vinayaḥ smṛtaḥ //",
  "GSD36narads_u:1552": "18.prakīrṇakam",
  "GSD36narads_u:1553": "N18.1a/ prakīrṇake punar jñeyā vyavahārā nṛpāśrayāḥ /",
  "GSD36narads_u:1554": "N18.1c/ rājñām ājñāpratīghātas tatkarmakaraṇaṃ tathā //",
  "GSD36narads_u:1555": "N18.2a/ purapradānaṃ saṃbhedaḥ prakṛtīnāṃ tathaiva ca /",
  "GSD36narads_u:1556": "N18.2c/ pāṣaṇḍanaigamaśreṇīgaṇadharmaviparyayāḥ //",
  "GSD36narads_u:1557": "N18.3a/ pitṛputravivādaś ca prāyaścittavyatikramaḥ /",
  "GSD36narads_u:1558": "N18.3c/ pratigrahavilopaś ca kopa āśramiṇām api //",
  "GSD36narads_u:1559": "N18.4a/ varṇasaṃkaradoṣaś ca tadvṛttiniyamas tathā /",
  "GSD36narads_u:1560": "N18.4c/ na dṛṣṭaṃ yac ca pūrveṣu tat sarvaṃ syāt prakīrṇake //",
  "GSD36narads_u:1561": "N18.5a/ rājā tv avahitaḥ sarvān āśramān paripālayet /",
  "GSD36narads_u:1562": "N18.5c/ upāyaiḥ śāstravihitaiś caturbhiḥ prakṛtais tathā //",
  "GSD36narads_u:1563": "N18.6a/ yo yo varṇo 'avahīyeta yo vodrekam anuvrajet /",
  "GSD36narads_u:1564": "N18.6c/ taṃ taṃ dṛṣṭvā svato mārgāt pracyutaṃ sthāpayet pathi //",
  "GSD36narads_u:1565": "N18.7a/ aśāstrokteṣu cānyeṣu pāpayukteṣu karmasu /",
  "GSD36narads_u:1566": "N18.7c/ prasamīkṣyātmano rājā daṇḍaṃ daṇḍyeṣu pātayet //",
  "GSD36narads_u:1567": "N18.8a/ śrutismṛtiviruddhaṃ ca janānām ahitaṃ ca yat /",
  "GSD36narads_u:1568": "N18.8c/ na tat pravartayed rājā pravṛttaṃ ca nivartayet //",
  "GSD36narads_u:1569": "N18.9a/ nyāyāpetaṃ yad anyena rājñājñānakṛtaṃ ca yat /",
  "GSD36narads_u:1570": "N18.9c/ tad apy anyāyavihitaṃ punar nyāye niveśayet //",
  "GSD36narads_u:1571": "N18.10a/ rājñā pravartitān dharmānyo naro nānupālayet /",
  "GSD36narads_u:1572": "N18.10c/ daṇḍyaḥ sa pāpo vadhyaś ca lopayan rājaśāsanam //",
  "GSD36narads_u:1573": "N18.11a/ āyudhāny āyudhīyānāṃ vāhyādīn vāhyajīvinām /",
  "GSD36narads_u:1574": "N18.11c/ veśyāstrīṇām alaṃkāraṃ vādyātodyāni tadvidām //",
  "GSD36narads_u:1575": "N18.12a/ yac ca yasyopakaraṇaṃ yena jīvanti kārukāḥ /",
  "GSD36narads_u:1576": "N18.12c/ sarvasvaharaṇe 'apy etān na rājā hartum arhati //",
  "GSD36narads_u:1577": "N18.13a/ anādiś cāpy anantaś ca dvipadāṃ pṛthivīpatiḥ /",
  "GSD36narads_u:1578": "N18.13c/ dīptimatvāc chucitvāc ca yadi na syāt pathaś cyutaḥ //",
  "GSD36narads_u:1579": "N18.14a/ yadi rājā na sarveṣāṃ varṇānāṃ daṇḍadhāraṇam /",
  "GSD36narads_u:1580": "N18.14c/ kuryāt patho vyapetānāṃ vinaśyeyur imāḥ prajāḥ //",
  "GSD36narads_u:1581": "N18.15a/ brāhmaṇyaṃ brāhmaṇo jahyāt kṣatriyaḥ kṣātram utsṛjet /",
  "GSD36narads_u:1582": "N18.15c/ svakarma jahyād vaiśyas tu śūdraḥ sarvān viśeṣayet //",
  "GSD36narads_u:1583": "N18.16a/ rājānaś cen nābhaviṣyan pṛthivyāṃ daṇḍadhāraṇam /",
  "GSD36narads_u:1584": "N18.16c/ śūle matsyān ivāpakṣyan durbalān balavattarāḥ //",
  "GSD36narads_u:1585": "N18.17a/ satām anugraho nityam asatāṃ nigrahas tathā /",
  "GSD36narads_u:1586": "N18.17c/ eṣa dharmaḥ smṛto rājñām arthaś cāmitrapīḍanāt //",
  "GSD36narads_u:1587": "N18.18a/ na lipyate yathā vahnir dahañ chaśvad imāḥ prajāḥ /",
  "GSD36narads_u:1588": "N18.18c/ na lipyate tathā rājā daṇḍaṃ daṇḍyeṣu pātayan //",
  "GSD36narads_u:1589": "N18.19a/ ājñā tejaḥ pārthivānāṃ sā ca vāci pratiṣṭhitā /",
  "GSD36narads_u:1590": "N18.19c/ te yad brūyur asat sad vā sa dharmo vyavahāriṇām //",
  "GSD36narads_u:1591": "N18.20a/ rājā nāma caraty eṣa bhūmau sākṣāt sahasradṛk /",
  "GSD36narads_u:1592": "N18.20c/ na tasyājñām atikramya saṃtiṣṭheran prajāḥ kvacit //",
  "GSD36narads_u:1593": "N18.21a/ rakṣādhikārād īśatvād bhūtānugrahadarśanāt /",
  "GSD36narads_u:1594": "N18.21c/ yad eva rājā kurute tat pramāṇam iti sthitiḥ //",
  "GSD36narads_u:1595": "N18.22a/ nirguṇo 'api yathā strīṇāṃ pūjya eva patiḥ sadā /",
  "GSD36narads_u:1596": "N18.22c/ prajānāṃ viguṇo 'apy evaṃ pūjya eva narādhipaḥ //",
  "GSD36narads_u:1597": "N18.23a/ tapaḥkrītāḥ prajā rājñā prabhur āsāṃ tato nṛpaḥ /",
  "GSD36narads_u:1598": "N18.23c/ tatas tadvacasi stheyaṃ vārtā cāsāṃ tadāśrayā //",
  "GSD36narads_u:1599": "N18.24a/ pañca rūpāṇi rājāno dhārayanty amitaujasaḥ /",
  "GSD36narads_u:1600": "N18.24c/ agner indrasya somasya yamasya dhanadasya ca //",
  "GSD36narads_u:1601": "N18.25a/ kāraṇād animittaṃ vā yadā krodhavaśaṃ gataḥ /",
  "GSD36narads_u:1602": "N18.25c/ prajā dahati bhūpālas tadāgnir abhidhīyate //",
  "GSD36narads_u:1603": "N18.26a/ yadā tejaḥ samālambya vijigīṣur udāyudhaḥ /",
  "GSD36narads_u:1604": "N18.26c/ abhiyāti parān rājā tadendraḥ sa udāhṛtaḥ //",
  "GSD36narads_u:1605": "N18.27a/ vigatakrodhasaṃtāpo hṛṣṭarūpo yadā nṛpaḥ /",
  "GSD36narads_u:1606": "N18.27c/ prajānāṃ darśanaṃ yāti soma ity ucyate tadā //",
  "GSD36narads_u:1607": "N18.28a/ dharmāsanagataḥ śrīmān daṇḍaṃ dhatte yadā nṛpaḥ /",
  "GSD36narads_u:1608": "N18.28c/ samaḥ sarveṣu bhūteṣu tadā vaivasvataḥ yamaḥ //",
  "GSD36narads_u:1609": "N18.29a/ yadā tv arthiguruprājñabhṛtyādīn avanīpatiḥ /",
  "GSD36narads_u:1610": "N18.29c/ anugṛhṇāti dānena tadā sa dhanadaḥ smṛtaḥ //",
  "GSD36narads_u:1611": "N18.30a/ tasmāt taṃ nāvajānīyān nākrośen na viśeṣayet /",
  "GSD36narads_u:1612": "N18.30c/ ājñāyāṃ cāsya tiṣṭheta mṛtyuḥ syāt tadvyatikramāt //",
  "GSD36narads_u:1613": "N18.31a/ tasya vṛttiḥ prajārakṣā vṛddhaprājñopasevanam /",
  "GSD36narads_u:1614": "N18.31c/ darśanaṃ vyavahārāṇām ātmanaś cābhirakṣaṇam //",
  "GSD36narads_u:1615": "N18.32a/ brāhmaṇān upaseveta nityaṃ rājā samāhitaḥ /",
  "GSD36narads_u:1616": "N18.32c/ saṃyuktaṃ brāhmaṇaiḥ kṣatraṃ mūlaṃ lokābhirakṣaṇe //",
  "GSD36narads_u:1617": "N18.33a/ brāhmaṇasyāparīhāro rājanyāsanam agrataḥ /",
  "GSD36narads_u:1618": "N18.33c/ prathamaṃ darśanaṃ prātaḥ sarvebhyaś cābhivādanam //",
  "GSD36narads_u:1619": "N18.34a/ agraṃ navebhyaḥ sasyebhyo mārgadānaṃ ca gacchataḥ /",
  "GSD36narads_u:1620": "N18.34c/ bhaikṣahetoḥ parāgāre praveśas tv anivāritaḥ //",
  "GSD36narads_u:1621": "N18.35a/ samitpuṣpodakādāneṣv asteyaṃ saparigrahāt /",
  "GSD36narads_u:1622": "N18.35c/ anākṣepaḥ parebhyaś ca saṃbhāṣaś ca parastriyā //",
  "GSD36narads_u:1623": "N18.36a/ nadīṣv avetanas tāraḥ pūrvam uttaraṇaṃ tathā /",
  "GSD36narads_u:1624": "N18.36c/ tareṣv aśulkadānaṃ ca na ced vāṇijyam asya tat //",
  "GSD36narads_u:1625": "N18.37a/ vartamāno 'adhvani śrānto gṛhṇann anivasan svayam /",
  "GSD36narads_u:1626": "N18.37c/ brāhmaṇo nāparādhnoti dvāv ikṣū pañca mūlakān //",
  "GSD36narads_u:1627": "N18.38a/ nābhiśastān na patitān na dviṣo na ca nāstikāt /",
  "GSD36narads_u:1628": "N18.38c/ na sopadhān nānimittaṃ na dātāraṃ prapīḍya ca //",
  "GSD36narads_u:1629": "N18.39a/ arthānāṃ bhūribhāvāc ca deyatvāc ca mahātmanām /",
  "GSD36narads_u:1630": "N18.39c/ śreyān pratigraho rājñāṃ anyeṣāṃ brāhmaṇād ṛte //",
  "GSD36narads_u:1631": "N18.40a/ brāhmaṇaś caiva rājā ca dvāv apy etau dhṛtavratau /",
  "GSD36narads_u:1632": "N18.40c/ naitayor antaraṃ kiṃcit prajādharmābhirakṣaṇāt //",
  "GSD36narads_u:1633": "N18.41a/ dharmajñasya kṛtajñasya rakṣārthaṃ śāsato 'aśucīn /",
  "GSD36narads_u:1634": "N18.41c/ medhyam eva dhanaṃ prāhus tīkṣṇasyāpi mahīpateḥ //",
  "GSD36narads_u:1635": "N18.42a/ śucīnām aśucīnāṃ ca saṃnipāto yathāmbhasām /",
  "GSD36narads_u:1636": "N18.42c/ samudre samatāṃ yāti tadvad rājño dhanāgamaḥ //",
  "GSD36narads_u:1637": "N18.43a/ yathā cāgnau sthitaṃ dīpte śuddhim āyāti kāñcanam /",
  "GSD36narads_u:1638": "N18.43c/ evam evāgamā sarve śuddhim āyānti rājasu //",
  "GSD36narads_u:1639": "N18.44a/ ya eva kaścit svadravyaṃ brāhmaṇebhyaḥ prayacchati /",
  "GSD36narads_u:1640": "N18.44c/ tad rājñāpy anumantavyam eṣa dharmaḥ sanātanaḥ //",
  "GSD36narads_u:1641": "N18.45a/ anyaprakārād ucitād bhūmeḥ ṣaḍbhāgasaṃjñitāt /",
  "GSD36narads_u:1642": "N18.45c/ baliḥ sa tasya vihitaḥ prajāpālanavetanam //",
  "GSD36narads_u:1643": "N18.46a/ śakyaṃ tat punar ādātuṃ yad abrāhmaṇasātkṛtam /",
  "GSD36narads_u:1644": "N18.46c/ brāhmaṇāya tu yad dattaṃ na tasya haraṇaṃ punaḥ //",
  "GSD36narads_u:1645": "N18.47a/ dānam adhyayanaṃ yajñas tasya karma trilakṣaṇam /",
  "GSD36narads_u:1646": "N18.47c/ yājanādhyāpane vṛttis tṛtīyas tu pratigrahaḥ //",
  "GSD36narads_u:1647": "N18.48a/ svakarmaṇi dvijas tiṣṭhed vṛttim āhārayet kṛtām /",
  "GSD36narads_u:1648": "N18.48c/ nāsadbhyaḥ pratigṛhṇīyād varṇebhyo niyame 'asati //",
  "GSD36narads_u:1649": "N18.49a/ aśucir vacanād yasya śucir bhavati puruṣaḥ /",
  "GSD36narads_u:1650": "N18.49c/ śuciś caivāśuciḥ sadyaḥ kathaṃ rājā na daivatam //",
  "GSD36narads_u:1651": "N18.50a/ vidur ya eva devatvaṃ rājño hy amitatejasaḥ /",
  "GSD36narads_u:1652": "N18.50c/ tasya te pratigṛhṇanto na lipyante dvijātayaḥ //",
  "GSD36narads_u:1653": "N18.51a/ loke 'asmin maṅgalāny aṣṭau brāhmaṇo gaur hutāśanaḥ /",
  "GSD36narads_u:1654": "N18.51c/ hiraṇyaṃ sarpir āditya āpo rājā tathāṣṭamaḥ //",
  "GSD36narads_u:1655": "N18.52a/ etāni satataṃ paśyen namasyed arcayec ca tān /",
  "GSD36narads_u:1656": "N18.52c/ pradakṣiṇaṃ ca kurvīta tathā hy āyur na hīyate //",
  "GSD36narads_u:1657": "pariśiṣṭam",
  "GSD36narads_u:1658": "19.steyam",
  "GSD36narads_u:1659": "N19.1a/ dvividhās taskarā jñeyāḥ paradravyāpahāriṇaḥ /",
  "GSD36narads_u:1660": "N19.1c/ prakāśāś cāprakāśāś ca tān vidyād ātmavān nṛpaḥ //",
  "GSD36narads_u:1661": "N19.2a/ prakāśavañcakās tatra kūṭamānatulāśritāḥ /",
  "GSD36narads_u:1662": "N19.2c/ utkoṭakāḥ sāhasikāḥ kitavāḥ paṇyayoṣitaḥ //",
  "GSD36narads_u:1663": "N19.3a/ pratirūpakarāś caiva maṅgaloddeśavṛttayaḥ /",
  "GSD36narads_u:1664": "N19.3c/ ity evamādayo jñeyāḥ prakāśalokavañcakāḥ //",
  "GSD36narads_u:1665": "N19.4a/ aprakāśāś ca vijñeyā bahirabhyantarāśritāḥ /",
  "GSD36narads_u:1666": "N19.4c/ suptān pramattāṃś ca narā muṣṇanty ākramya caiva te //",
  "GSD36narads_u:1667": "N19.5a/ deśagrāmagṛhaghnāś ca pathighnā granthimocakāḥ /",
  "GSD36narads_u:1668": "N19.5c/ ity evamādayo jñeyā aprakāśāś ca taskarāḥ //",
  "GSD36narads_u:1669": "N19.6a/ tān viditvā sukuśalaiś cārais tatkarmakāribhiḥ /",
  "GSD36narads_u:1670": "N19.6c/ anusṛtya gṛhītavyā gūḍhapraṇihitair naraiḥ //",
  "GSD36narads_u:1671": "N19.7a/ sabhāprapāpūpaśālāveśamadyānnavikrayāḥ /",
  "GSD36narads_u:1672": "N19.7c/ catuṣpathāś caityavṛkṣāḥ samājāḥ prekṣaṇāni ca //",
  "GSD36narads_u:1673": "N19.8a/ śūnyāgārāṇy araṇyāni devatāyatanāni ca /",
  "GSD36narads_u:1674": "N19.8c/ cārair vineyāny etāni cauragrahaṇatatparaiḥ //",
  "GSD36narads_u:1675": "N19.9a/ tathaivānye praṇihitāḥ śraddheyāś citravādinaḥ /",
  "GSD36narads_u:1676": "N19.9c/ carā hy utsāhayeyus tāṃs taskarān pūrvataskarāḥ //",
  "GSD36narads_u:1677": "N19.10a/ annapānasamādānaiḥ samājotsavadarśanaiḥ /",
  "GSD36narads_u:1678": "N19.10c/ tathā cauryāpadeśaiś ca kuryus teṣāṃ samāgamam //",
  "GSD36narads_u:1679": "N19.11a/ ye tatra nopasarpanti sṛtāḥ praṇihitā api /",
  "GSD36narads_u:1680": "N19.11c/ te 'abhisārya gṛhītavyāḥ saputrapaśubāndhavāḥ //",
  "GSD36narads_u:1681": "N19.12a/ yāṃs tatra caurān gṛhṇīyāt tān vitāḍya viḍambya ca /",
  "GSD36narads_u:1682": "N19.12c/ avaghuṣya ca sarvatra vadhyāś citravadhena te //",
  "GSD36narads_u:1683": "N19.13a/ na tv ahoḍhānvitāś caurā rājñā vadhyā hy anāgamāḥ /",
  "GSD36narads_u:1684": "N19.13c/ sahoḍhān sopakaraṇān kṣipraṃ caurān praśāsayet //",
  "GSD36narads_u:1685": "N19.14a/ svadeśaghātino ye syus tathā panthāvarodhinaḥ /",
  "GSD36narads_u:1686": "N19.14c/ teṣāṃ sarvasvam ādāya bhūyo nindāṃ prakalpayet //",
  "GSD36narads_u:1687": "N19.15a/ ahoḍhān vimṛśec caurān gṛhītān pariśaṅkayā /",
  "GSD36narads_u:1688": "N19.15c/ bhayopadhābhiś citrābhir brūyus tathā yathākṛtam //",
  "GSD36narads_u:1689": "N19.16a/ deśaṃ kālaṃ diśaṃ jātiṃ nāma vā saṃpratiśrayam /",
  "GSD36narads_u:1690": "N19.16c/ kṛtyaṃ karmakarā vā syuḥ praṣṭavyās te vinigrahe //",
  "GSD36narads_u:1691": "N19.17a/ varṇasvarākārabhedāt sasaṃdigdhanivedanāt /",
  "GSD36narads_u:1692": "N19.17c/ adeśakāladṛṣṭatvād vāsasyāpy aviśodhanāt //",
  "GSD36narads_u:1693": "N19.18a/ asadvyayāt pūrvacauryād asatsaṃsargakāraṇāt /",
  "GSD36narads_u:1694": "N19.18c/ leśair apy avagantavyā na hoḍhenaiva kevalam //",
  "GSD36narads_u:1695": "N19.19a/ dasyuvṛtte yadi nare śaṅkā syāt taskare 'api vā /",
  "GSD36narads_u:1696": "N19.19c/ yadi spṛśyeta leśena kāryaḥ syāc chapathaḥ tataḥ //",
  "GSD36narads_u:1697": "N19.20a/ caurāṇāṃ bhaktadā ye syus tathāgnyudakadāyakāḥ /",
  "GSD36narads_u:1698": "N19.20c/ āvāsadā deśikadās tathaivottaradāyakāḥ //",
  "GSD36narads_u:1699": "N19.21a/ kretāraś caiva bhāṇḍānāṃ pratigrāhiṇa eva ca /",
  "GSD36narads_u:1700": "N19.21c/ samadaṇḍāḥ smṛtā hy ete ye ca pracchādayanti tān //",
  "GSD36narads_u:1701": "N19.22a/ rāṣṭreṣu rāṣṭrādhikṛtāḥ sāmantāś caiva coditāḥ /",
  "GSD36narads_u:1702": "N19.22c/ abhyāghāteṣu madhyasthā yathā caurās tathaiva te //",
  "GSD36narads_u:1703": "N19.23a/ gocare yasya muṣyeta tena caurāḥ prayatnataḥ /",
  "GSD36narads_u:1704": "N19.23c/ mṛgyā dāpyo 'anyathā moṣaṃ padaṃ yadi na nirgatam //",
  "GSD36narads_u:1705": "N19.24a/ nirgate tu pade tasmin naṣṭe 'anyatra nipātite /",
  "GSD36narads_u:1706": "N19.24c/ sāmantān mārgapālāṃś ca dikpālāṃś caiva dāpayet //",
  "GSD36narads_u:1707": "N19.25a/ gṛhe vai muṣite rājā cauragrāhāṃs tu dāpayet /",
  "GSD36narads_u:1708": "N19.25c/ ārakṣakān rāṣṭrikāṃś ca yadi cauro na labhyate //",
  "GSD36narads_u:1709": "N19.26a/ yadi vā dāpyamānānāṃ tasmin moṣe tu saṃśayaḥ /",
  "GSD36narads_u:1710": "N19.26c/ muṣitaḥ śapathaṃ śāpyo moṣe vaiśodhyakāraṇāt //",
  "GSD36narads_u:1711": "N19.27a/ acaure dāpite moṣaṃ cauryavaiśodhyakāraṇāt /",
  "GSD36narads_u:1712": "N19.27c/ caure labdhe labheyus te dviguṇaṃ pratipāditāḥ //",
  "GSD36narads_u:1713": "N19.28a/ caurahṛtaṃ prayatnena sarūpaṃ pratipādayet /",
  "GSD36narads_u:1714": "N19.28c/ tadabhāve tu mūlyaṃ syād daṇḍaṃ dāpyaś ca tatsamam //",
  "GSD36narads_u:1715": "N19.29a/ kāṣṭhakāṇḍatṛṇādīnāṃ mṛnmayānāṃ tathaiva ca /",
  "GSD36narads_u:1716": "N19.29c/ veṇuvaiṇavabhāṇḍānāṃ vetrasnāyvasthicarmaṇām //",
  "GSD36narads_u:1717": "N19.30a/ śākaharitamūlānāṃ haraṇe phalapuṣpayoḥ /",
  "GSD36narads_u:1718": "N19.30c/ gorasekṣuvikārāṇāṃ tathā lavaṇatailayoḥ //",
  "GSD36narads_u:1719": "N19.31a/ pakvānnānāṃ kṛtānnānāṃ madyānām āmiṣasya ca /",
  "GSD36narads_u:1720": "N19.31c/ sarveṣām alpamūlyānāṃ mūlyāt pañcaguṇo damaḥ //",
  "GSD36narads_u:1721": "N19.32a/ tulādharimameyānāṃ gaṇimānāṃ ca sarvaśaḥ /",
  "GSD36narads_u:1722": "N19.32c/ ebhyas tūtkṛṣṭamūlyānāṃ mūlyād daśaguṇo damaḥ //",
  "GSD36narads_u:1723": "N19.33a/ dhānyaṃ daśabhyaḥ kumbhebhyo harato 'abhyadhikaṃ vadhaḥ /",
  "GSD36narads_u:1724": "N19.33c/ nyūnaṃ tv ekādaśaguṇaṃ daṇḍaṃ dāpyo 'abravīn manuḥ //",
  "GSD36narads_u:1725": "N19.34a/ suvarṇarajatādīnām uttamānāṃ ca vāsasām /",
  "GSD36narads_u:1726": "N19.34c/ ratnānāṃ caiva mukhyānāṃ śatād abhyadhikaṃ vadhaḥ //",
  "GSD36narads_u:1727": "N19.35a/ puruṣaṃ harataḥ pātyo daṇḍa uttamasāhasaḥ /",
  "GSD36narads_u:1728": "N19.35c/ sarvasvaṃ strīṃ tu harataḥ kanyāṃ tu harato vadhaḥ //",
  "GSD36narads_u:1729": "N19.36a/ mahāpaśūn stenayato daṇḍa uttamasāhasaḥ /",
  "GSD36narads_u:1730": "N19.36c/ madhyamo madhyamapaśuṃ pūrvaḥ kṣudrapaśuṃ haran //",
  "GSD36narads_u:1731": "N19.37a/ caturviṃśāvaraḥ pūrvaḥ paraḥ ṣaṇṇavatir bhavet /",
  "GSD36narads_u:1732": "N19.37c/ śatāni pañca tu paro madhyamo dviśatāvaraḥ //",
  "GSD36narads_u:1733": "N19.38a/ sahasraṃ tūttamo jñeyaḥ paraḥ pañcaśatāvaraḥ /",
  "GSD36narads_u:1734": "N19.38c/ trividhaḥ sāhaseṣv eva daṇḍaḥ proktaḥ svayaṃbhuvā //",
  "GSD36narads_u:1735": "N19.39a/ prathame granthibhedānām aṅgulyaṅguṣṭhayor vadhaḥ /",
  "GSD36narads_u:1736": "N19.39c/ dvitīye caiva taccheṣaṃ daṇḍaḥ pūrvaś ca sāhasaḥ //",
  "GSD36narads_u:1737": "N19.40a/ goṣu brāhmaṇasaṃsthāsu sthūrāyāś chedanaṃ bhavet /",
  "GSD36narads_u:1738": "N19.40c/ dāsīṃ tu harato nityam ardhapādavikartanam //",
  "GSD36narads_u:1739": "N19.41a/ yena yena viśeṣeṇa stenāṅgena viceṣṭate /",
  "GSD36narads_u:1740": "N19.41c/ tat tad evāsya chettavyaṃ tan manor anuśāsanam //",
  "GSD36narads_u:1741": "N19.42a/ garīyasi garīyāṃsam agarīyasi vā punaḥ /",
  "GSD36narads_u:1742": "N19.42c/ stene nipātayed daṇḍaṃ na yathā prathame tathā //",
  "GSD36narads_u:1743": "N19.43a/ daśa sthānāni daṇḍasya manuḥ svāyaṃbhuvo 'abravīt /",
  "GSD36narads_u:1744": "N19.43c/ triṣu varṇeṣu yāni syur brāhmaṇo rakṣitaḥ sadā //",
  "GSD36narads_u:1745": "N19.44a/ upastham udaraṃ jihvā hastau pādau ca pañcamam /",
  "GSD36narads_u:1746": "N19.44c/ cakṣur nāsā ca karṇau ca dhanaṃ dehas tathaiva ca //",
  "GSD36narads_u:1747": "N19.45a/ aparādhaṃ parijñāya deśakālau ca tattvataḥ /",
  "GSD36narads_u:1748": "N19.45c/ sārānubandhāv ālokya daṇḍān etān prakalpayet //",
  "GSD36narads_u:1749": "N19.46a/ na mitrakāraṇād rājñā vipulād vā dhanāgamāt /",
  "GSD36narads_u:1750": "N19.46c/ utsraṣṭavyaḥ sāhasikas tyaktātmā manur abravīt //",
  "GSD36narads_u:1751": "N19.47a/ yāvān avadhyasya vadhe tāvān vadhyasya mokṣaṇe /",
  "GSD36narads_u:1752": "N19.47c/ bhavaty adharmo nṛpater dharmas tu viniyacchataḥ //",
  "GSD36narads_u:1753": "N19.48a/ na jātu brāhmaṇaṃ hanyāt sarvapāpeṣv api sthitam /",
  "GSD36narads_u:1754": "N19.48c/ nirvāsaṃ kārayet kāmam iti dharmo vyavasthitaḥ //",
  "GSD36narads_u:1755": "N19.49a/ sarvasvaṃ vā hared rājā caturthaṃ vāvaśeṣayet /",
  "GSD36narads_u:1756": "N19.49c/ bhṛtyebhyo 'anusmaran dharmaṃ prājāpatyam iti sthitiḥ //",
  "GSD36narads_u:1757": "N19.50a/ brāhmaṇasyāparādhe tu catuḥsv aṅko vidhīyate /",
  "GSD36narads_u:1758": "N19.50c/ gurutalpe surāpāne steye brāhmaṇahiṃsane //",
  "GSD36narads_u:1759": "N19.51a/ gurutalpe bhagaḥ kāryaḥ surāpāne dhvajaḥ smṛtaḥ /",
  "GSD36narads_u:1760": "N19.51c/ steye tu śvapadaṃ kṛtvā śikhipittena kūṭayet //",
  "GSD36narads_u:1761": "N19.52a/ viśirāḥ puruṣaḥ kāryo lalāṭe bhrūṇaghātinaḥ /",
  "GSD36narads_u:1762": "N19.52c/ asaṃbhāṣyaś ca kartavyas tan manor anuśāsanam //",
  "GSD36narads_u:1763": "N19.53a/ rājā stenena gantavyo muktakeśena dhāvatā /",
  "GSD36narads_u:1764": "N19.53c/ ācakṣāṇena tatsteyam evaṃ kartāsmi śādhi mām //",
  "GSD36narads_u:1765": "N19.54a/ anenā bhavati stenaḥ svakarmapratipādanāt /",
  "GSD36narads_u:1766": "N19.54c/ rājānaṃ tat spṛśed ena utsṛjantaṃ sakilbiṣam //",
  "GSD36narads_u:1767": "N19.55a/ rājabhir dhṛtadaṇḍās tu kṛtvā pāpāni mānavāḥ /",
  "GSD36narads_u:1768": "N19.55c/ nirmalāḥ svargam āyānti santaḥ sukṛtino yathā //",
  "GSD36narads_u:1769": "N19.56a/ śāsanād vā vimokṣād vā steno mucyate kilbiṣāt /",
  "GSD36narads_u:1770": "N19.56c/ aśāsanāt tu tad rājā stenasyāpnoti kilbiṣam //",
  "GSD36narads_u:1771": "N19.57a/ gurur ātmavatāṃ śāstā śāstā rājā durātmanām /",
  "GSD36narads_u:1772": "N19.57c/ atha pracchannapāpānāṃ śāstā vaivasvato yamaḥ //",
  "GSD36narads_u:1773": "N19.58a/ aṣṭāpādyaṃ tu śūdrasya steye bhavati kilbiṣam /",
  "GSD36narads_u:1774": "N19.58c/ dvir aṣṭāpādyaṃ vaiśyasya dvātriṃśat kṣatriyasya tu //",
  "GSD36narads_u:1775": "N19.59a/ brāhmaṇasya catuḥṣaṣṭīty evaṃ svāyaṃbhuvo 'abravīt /",
  "GSD36narads_u:1776": "N19.59c/ tatrāpi ca viśeṣeṇa vidvatsv abhyadhikaṃ bhavet //",
  "GSD36narads_u:1777": "N19.60a/ śārīraś cārthadaṇḍaś ca daṇḍas tu dvividhaḥ smṛtaḥ /",
  "GSD36narads_u:1778": "N19.60c/ śārīrā daśadhā proktā arthadaṇḍās tv anekadhā //",
  "GSD36narads_u:1779": "N19.61a/ kākaṇyādis tv arthadaṇḍaḥ sarvasvāntas tathaiva ca /",
  "GSD36narads_u:1780": "N19.61c/ śārīras tv avarodhādir jīvitāntas tathaiva ca //",
  "GSD36narads_u:1781": "N19.62a/ kākaṇyādis tu yo daṇḍaḥ sa tu māṣāparaḥ smṛtaḥ /",
  "GSD36narads_u:1782": "N19.62c/ māṣāvarādyo yaḥ proktaḥ kārṣāpaṇaparas tu saḥ //",
  "GSD36narads_u:1783": "N19.63a/ kārṣāpaṇāparādyas tu catuḥkārṣāpaṇaḥ paraḥ /",
  "GSD36narads_u:1784": "N19.63c/ dvyavaro 'aṣṭāparaś cānyas tryavaro dvādaśottaraḥ //",
  "GSD36narads_u:1785": "N19.64a/ kārṣāpaṇādyā ye proktāḥ sarve te syuś caturguṇāḥ /",
  "GSD36narads_u:1786": "N19.64c/ evam anye tu vijñeyāḥ prāk ca te pūrvasāhasāt //",
  "GSD36narads_u:1787": "N19.65a/ kārṣāpaṇo dakṣiṇasyāṃ diśi raupyaḥ pravartate /",
  "GSD36narads_u:1788": "N19.65c/ paṇair nibaddhaḥ pūrvasyāṃ ṣoḍaśaiva paṇāḥ sa tu //",
  "GSD36narads_u:1789": "N19.66a/ māṣo viṃśatibhāgas tu jñeyaḥ kārṣāpaṇasya tu /",
  "GSD36narads_u:1790": "N19.66c/ kākaṇī tu caturbhāgo māṣasya ca paṇasya ca //",
  "GSD36narads_u:1791": "N19.67a/ pāñcanadyāḥ pradeśe tu saṃjñā yā vyāvahārikī /",
  "GSD36narads_u:1792": "N19.67c/ kārṣāpaṇapramāṇaṃ tu nibaddham iha vai tayā //",
  "GSD36narads_u:1793": "N19.68a/ kārṣāpaṇo 'aṇḍikā jñeyāś catasras tās tu dhānakaḥ /",
  "GSD36narads_u:1794": "N19.68c/ taddvādaśa suvarṇasya dīnāraś citrakaḥ smṛtaḥ //",
  "GSD36narads_u:1795": "N19.69a/ vārttāṃ trayīṃ cāpy atha daṇḍanītim / rājānuvartet saṃtatāpramattaḥ /",
  "GSD36narads_u:1796": "N19.69c/ hanyād upāyair nipuṇair gṛhītān / pure ca rāṣṭre nigṛhṇīyāt pāpān //",
  "GSD36narads_u:1797": "20.divyāni",
  "GSD36narads_u:1798": "N20.1a/ yadā sākṣī na vidyate vivāde vadatāṃ nṛṇām /",
  "GSD36narads_u:1799": "N20.1c/ tadā divyaiḥ parīkṣeta śapathaiś ca pṛthagvidhaiḥ // 1",
  "GSD36narads_u:1800": "N20.2a/ satyaṃ vāhanaśastrāṇi gobījarajatāni ca /",
  "GSD36narads_u:1801": "N20.2c/ devatāpitṛpādāś ca dattāni sukṛtāni ca // 2",
  "GSD36narads_u:1802": "N20.3a/ mahāparādhe divyāni dāpayet tu mahīpatiḥ /",
  "GSD36narads_u:1803": "N20.3c/ alpeṣu ca naraḥ śreṣṭhaḥ śapathaiḥ śāpayen naram // 3",
  "GSD36narads_u:1804": "N20.4a/ ete hi śapathāḥ proktāḥ sukarās svalpasaṃśaye /",
  "GSD36narads_u:1805": "N20.4c/ sāhaseṣv abhiśāpe ca vidhir divyaḥ prakīrtitaḥ // 4",
  "GSD36narads_u:1806": "N20.5a/ saṃdigdhe 'arthe 'abhiyuktānāṃ pracchanneṣu viśeṣataḥ /",
  "GSD36narads_u:1807": "N20.5c/ divyaḥ pañcavidho jñeya ity āha bhagavān manuḥ // 5",
  "GSD36narads_u:1808": "N20.6a/ dhaṭo 'agnir udakaṃ caiva viṣaṃ kośaś ca pañcamaḥ /",
  "GSD36narads_u:1809": "N20.6c/ uktāny etāni divyāni dūṣitānāṃ viśodhane // 6",
  "GSD36narads_u:1810": "N20.7a/ saṃdigdheṣv abhiyuktānāṃ viśuddhyarthaṃ mahātmanā /",
  "GSD36narads_u:1811": "N20.7c/ nāradena punaḥ proktāḥ satyānṛtavibhāvanāḥ /",
  "GSD36narads_u:1812": "N20.7e/ vādino 'anumatenainaṃ kārayen nānyathā budhaḥ // 7",
  "GSD36narads_u:1813": "[dhaṭaḥ]",
  "GSD36narads_u:1814": "N20.8a/ caturhastau tulāpādāv ucchrayeṇa prakīrtitau /",
  "GSD36narads_u:1815": "N20.8c/ṣaḍḍhastaṃ tu tayor dṛṣṭaṃ pramāṇaṃ parimāṇataḥ // 8",
  "GSD36narads_u:1816": "N20.9a/ pādayor antaraṃ hastaṃ bhaved adhyardham eva ca /",
  "GSD36narads_u:1817": "N20.9c/ śikyadvayaṃ samāsajya dhaṭe karkaṭake dṛḍhe // 9",
  "GSD36narads_u:1818": "N20.10a/ tulayitvā naraṃ pūrvaṃ cihnaṃ kuryād dhaṭasya tu /",
  "GSD36narads_u:1819": "N20.10c/ kakṣāsthānena taṃ tulyam avatārya tato dhaṭāt // 10",
  "GSD36narads_u:1820": "N20.11a/ samayaiḥ parigṛhyainaṃ punar āropayen naraḥ /",
  "GSD36narads_u:1821": "N20.11c/ tasminn evaṃ kṛte sā cet kakṣe sthāpya suniścalā // 11",
  "GSD36narads_u:1822": "N20.12a/ tulito yadi vardheta śuddhaḥ syān nātre saṃśayaḥ /",
  "GSD36narads_u:1823": "N20.12c/ samo vā hīyamāno vā na viśuddho bhaven naraḥ // 12",
  "GSD36narads_u:1824": "N20.13a/ dharmaparyāyavacanair dhaṭa ity abhidhīyase /",
  "GSD36narads_u:1825": "N20.13c/ tvaṃ vetsi sarvabhūtānāṃ pāpāni sukṛtāni ca /",
  "GSD36narads_u:1826": "N20.13e/ tvam eva dhaṭa jānīṣe na vidur yāni mānuṣāḥ // 13",
  "GSD36narads_u:1827": "N20.14a/ vyavahārābhiśasto 'ayaṃ mānuṣas tulyate tathā /",
  "GSD36narads_u:1828": "N20.14c/ tad eva saṃśayāpannaṃ dharmatas trātum arhasi // 14",
  "GSD36narads_u:1829": "[agniḥ]",
  "GSD36narads_u:1830": "N20.15a/ ata ūrdhvaṃ pravakṣyāmi lohasya vidhim uttamam /",
  "GSD36narads_u:1831": "N20.15c/ dvātriṃśadaṅgulāni tu maṇḍalān maṇḍalāntaram // 15",
  "GSD36narads_u:1832": "N20.16a/ aṣṭābhir maṇḍalair evam aṅgulānāṃ śatadvayam /",
  "GSD36narads_u:1833": "N20.16c/ caturviṃśat samākhyātaṃ saṃkhyātattvārthadarśibhiḥ // 16",
  "GSD36narads_u:1834": "N20.17a/ kalpitair maṇḍalair evam uṣitasya śucer api /",
  "GSD36narads_u:1835": "N20.17c/ saptāśvatthasya pattrāṇi sūtreṇāveṣṭya hastayoḥ // 17",
  "GSD36narads_u:1836": "N20.18a/ vidadhyāt taptalohasya pañcāśatpalam saṃmitam /",
  "GSD36narads_u:1837": "N20.18c/ hastābhyāṃ piṇḍam ādāya śanaiḥ saptapadaṃ vrajet // 18",
  "GSD36narads_u:1838": "N20.19a/ na maṇḍalam atikrāmen nāpy arvāk pādayet padam /",
  "GSD36narads_u:1839": "N20.19c/ na ca pātayetāprāptaḥ yāvadbhūmir prakalpitā // 19",
  "GSD36narads_u:1840": "N20.20a/ tīrtvānena vidhānena maṇḍalāni samāhitaḥ /",
  "GSD36narads_u:1841": "N20.20c/ adagdhaḥ sarvato yas tu sa viśuddho bhaven naraḥ // 20",
  "GSD36narads_u:1842": "N20.21a/ bhayād vā pātayate yas tv adagdho yo vibhāvyate /",
  "GSD36narads_u:1843": "N20.21c/ punas taṃ hārayel lohaṃ sthitir eṣā purātanī /",
  "GSD36narads_u:1844": "N20.21e/ anena vidhinā kāryo hutāśasamayaḥ smṛtaḥ // 21",
  "GSD36narads_u:1845": "N20.22a/ tvam agne sarvabhūtānām antaścarasi sākṣivat /",
  "GSD36narads_u:1846": "N20.22c/ sukṛtaṃ duḥkṛtaṃ lokenājñātaṃ vidyate tvayā // 22",
  "GSD36narads_u:1847": "N20.23a/ pracchannāni manuṣyāṇāṃ pāpāni sukṛtāni ca /",
  "GSD36narads_u:1848": "N20.23c/ yathāvad eva jānīṣe na vidur yāni mānuṣāḥ // 23",
  "GSD36narads_u:1849": "N20.24a/ vyavahārābhiśasto 'ayaṃ puruṣaḥ śuddhim icchati /",
  "GSD36narads_u:1850": "N20.24c/ tad enaṃ saṃśayāpannaṃ dharmatas trātum arhasi // 24",
  "GSD36narads_u:1851": "[jalam]",
  "GSD36narads_u:1852": "N20.25a/ ataḥ paraṃ pravakṣyāmi toyasya vidhim uttamam /",
  "GSD36narads_u:1853": "N20.25c/ nātikrūreṇa dhanuṣā prerayet sāyakatrayam // 25",
  "GSD36narads_u:1854": "N20.26a/ madhyamas tu śaro grāhyaḥ puruṣeṇa yavīyasā /",
  "GSD36narads_u:1855": "N20.26c/ pratyānītasya tasyātha sa viśuddho bhaven naraḥ // 26",
  "GSD36narads_u:1856": "N20.27a/ anyathā na viśuddhaḥ syād ekāṅgam api darśayet /",
  "GSD36narads_u:1857": "N20.27c/ sthānād anyatra vā gacched yasmin pūrvaṃ niveṣitaḥ // 27",
  "GSD36narads_u:1858": "N20.28a/ striyas tu na balāt kāryā na pumān api durbalaḥ /",
  "GSD36narads_u:1859": "N20.28c/ bhīrutvād yoṣito mṛtyuḥ kṛśasyāpi balāt kuryāt /",
  "GSD36narads_u:1860": "N20.28e/ sahasā prāpnuyāt sarvāṃs tasmād etān na majjayet // 28",
  "GSD36narads_u:1861": "N20.29a/ toyamadhye manuṣyasya gṛhītvorū susaṃyataḥ // 29",
  "GSD36narads_u:1862": "N20.30a/ satyānṛtavibhāgasya toyāgnī spaṣṭakṛttamau /",
  "GSD36narads_u:1863": "N20.30c/ yataś cāgnir abhūd asmāt tatas toyaṃ viśiṣyate // 30",
  "GSD36narads_u:1864": "N20.31a/ kriyate dharmatattvajñair dūṣitānāṃ viśodhanam /",
  "GSD36narads_u:1865": "N20.31c/ tasmāt satyena bhagavañ jaleśa trātum arhasi // 31",
  "GSD36narads_u:1866": "[viṣam]",
  "GSD36narads_u:1867": "N20.32a/ ataḥ paraṃ pravakṣyāmi viṣasya vidhim uttamam /",
  "GSD36narads_u:1868": "N20.32c/ tulayitvā viṣaṃ pūrvaṃ deyam etad dhimāgame // 32",
  "GSD36narads_u:1869": "N20.33a/ na pūrvāhṇe na madhyāhne na saṃdhyāyāṃ tu dharmavit /",
  "GSD36narads_u:1870": "N20.33c/ śaradgrīṣmavasanteṣu varṣāsu ca na dāpayet // 33",
  "GSD36narads_u:1871": "N20.34a/ bhagnaṃ ca dāritaṃ caiva dhūpitaṃ miśritaṃ tathā /",
  "GSD36narads_u:1872": "N20.34c/ kālakūṭam alaṃbuṃ ca viṣaṃ yatnena varjayet // 34",
  "GSD36narads_u:1873": "N20.35a/ śārṅgahaimavataṃ śastaṃ gandhavarṇarasānvitam /",
  "GSD36narads_u:1874": "N20.35c/ mahādoṣavate deyaṃ rājñā tattvabubhutsayā // 35",
  "GSD36narads_u:1875": "N20.36a/ na bālāturavṛddheṣu naiva svalpāparādhiṣu /",
  "GSD36narads_u:1876": "N20.36c/ viṣasya tu yavān sapta dadyāc chodye ghṛtaplutān // 36",
  "GSD36narads_u:1877": "N20.37a/ viṣasya palaṣaḍbhāgād bhāgo viṃśatimas tu yaḥ /",
  "GSD36narads_u:1878": "N20.37c/ tam aṣṭabhāgahīnaṃ tu śodhye dadyād ghṛtaplutam // 37",
  "GSD36narads_u:1879": "N20.38a/ yathoktena vidhānena viprān sprṣṭvānumoditaḥ /",
  "GSD36narads_u:1880": "N20.38c/ sopavāsaś ca khādeta devabrāhmaṇasaṃnidhau // 38",
  "GSD36narads_u:1881": "N20.39a/ viṣaṃ vegaklamāpetaṃ sukhena yadi jīryate /",
  "GSD36narads_u:1882": "N20.39c/ viśuddham iti taṃ jñātvā rājā satkṛtya mokṣayet // 39",
  "GSD36narads_u:1883": "N20.40a/ tvaṃ viṣa brahmaṇaḥ putraḥ satyadharmaratau sthitaḥ /",
  "GSD36narads_u:1884": "N20.40c/ śodhayainaṃ naraṃ pāpāt satyenāsyāmṛtībhava // 40",
  "GSD36narads_u:1885": "[kośaḥ]",
  "GSD36narads_u:1886": "N20.41a/ ataḥ paraṃ pravakṣyāmi kośasya vidhim uttamam // 41",
  "GSD36narads_u:1887": "N20.42a/ pūrvāhṇe sopavāsasya snātasyārdrapaṭasya ca /",
  "GSD36narads_u:1888": "N20.42c/ saśūkasyāvyasaninaḥ kośapānaṃ vidhīyate // 42",
  "GSD36narads_u:1889": "N20.43a/ yadbhaktaḥ so 'abhiyuktaḥ syāt taddaivatyaṃ tu pāyayet /",
  "GSD36narads_u:1890": "N20.43c/ saptāhād yasya dṛśyate dvisaptāhena vā punaḥ /",
  "GSD36narads_u:1891": "N20.43e/ pratyātmikaṃ tu yatkiṃcit saiva tasya vibhāvanā // 43",
  "GSD36narads_u:1892": "N20.44a/ dvisaptāhāt paraṃ yasya mahad vā vaikṛtaṃ bhavet /",
  "GSD36narads_u:1893": "N20.44c/ nābhiyojyaḥ sa viduṣāṃ kṛtakālavyatikramāt // 44",
  "GSD36narads_u:1894": "N20.45a/ mahāparādhe nirdharme kṛtaghne klībakutsite /",
  "GSD36narads_u:1895": "N20.45c/ nāstikavrātyadāseṣu kośapānaṃ vivarjayet // 45",
  "GSD36narads_u:1896": "N20.46a/ yathoktena prakāreṇa pañca divyāni dharmavit /",
  "GSD36narads_u:1897": "N20.46c/ dadyād rājābhiyuktānāṃ pretya ceha ca nandati // 46",
  "GSD36narads_u:1898": "N20.47a/ na viṣaṃ brāhmaṇe dadyān na lohaṃ kṣatriyo haret /",
  "GSD36narads_u:1899": "N20.47c/ na nimajjyāpsu vaiśyaś ca śūdraḥ kośaṃ na pāyayet // 47",
  "GSD36narads_u:1900": "N20.48a/ varṣāsu na viṣaṃ dadyāt hemante nāpsu majjayet /",
  "GSD36narads_u:1901": "N20.48c/ na lohaṃ hārayed grīṣme na kośaṃ pāyayen niśi //",
  "GSD36narads_u:1902": "48nāradīyadharmaśāstraḥ samāptaḥ."
}