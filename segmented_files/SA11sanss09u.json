{
    "SA11sanss09u:0_0": "kṣāntipāramitā navamaḥ paricchedaḥ //",
    "SA11sanss09u:1_0": "tad evam aviratapravṛttāṃ bahusukhāṃ dauḥś-lyôtpattiṃ rakṣann evaṃ ca karmâvaraṇavibandham apanayan kleśaviśodhane prayateta /",
    "SA11sanss09u:2_0": "tatrâdau tāvat kṣameta /",
    "SA11sanss09u:3_0": "akṣamasya hi śrutâdau vīryaṃ pratihanyate 'khedasahatvāt /",
    "SA11sanss09u:4_0": "aśrutavāṃś ca na samādhyupāyaṃ jānāti /",
    "SA11sanss09u:5_0": "nâpi kleśaśodhanôpāyam /",
    "SA11sanss09u:6_0": "tasmād akhinnaḥ śrutam eṣeta /",
    "SA11sanss09u:7_0": "jñānato 'pi saṃkīrṇacāriṇaḥ samādhānaṃ duṣkaram iti /",
    "SA11sanss09u:8_0": "saṃśrayeta vanaṃ tataḥ /",
    "SA11sanss09u:9_0": "tatrâpi vikṣepapraśamanânabhiyuktasya cittaṃ na samādhīyatae iti /",
    "SA11sanss09u:10_0": "samādhānāya yujyeta /",
    "SA11sanss09u:11_0": "samāhitasya ca na kiñcit phalam anyatra kleśaśodhanād iti /",
    "SA11sanss09u:12_0": "bhāvayed aśubhâdikaṃ //",
    "SA11sanss09u:13_0": "ity etāni tāvat kleśaśuddher uddeśapadāni //",
    "SA11sanss09u:14_0": "idānīṃ nirdeśôcyate /",
    "SA11sanss09u:15_0": "tatra kṣāntis trividhā dharmasaṃgītisūtre 'bhihitā /",
    "SA11sanss09u:16_0": "duṣkhâdhivāsanakṣāntiḥ /",
    "SA11sanss09u:17_0": "dharmanidhyānakṣāntiḥ /",
    "SA11sanss09u:18_0": "parâpakāramarṣaṇakṣāntiś cêti /",
    "SA11sanss09u:19_0": "tatra duṣkhâdhivāsanakṣāntivipakṣo 'niṣṭâgamaprāptaduṣkhabhīrutā /",
    "SA11sanss09u:20_0": "iṣṭavighātaprāptaś ca sukhâbhiṣvaṅgas tābhyāṃ daurmanasyaṃ /",
    "SA11sanss09u:21_0": "tato dveṣo līnatā ca //",
    "SA11sanss09u:22_0": "atâivâha candrapradīpasūtre /",
    "SA11sanss09u:23_0": "sukhe 'nabhiṣvaṅgaḥ /",
    "SA11sanss09u:24_0": "duṣkhe 'vaimukhyam iti //",
    "SA11sanss09u:25_0": "ratnameghasūtre 'py uktaṃ /",
    "SA11sanss09u:26_0": "yae ime ādhyātmikāḥ śokaparidevaduṣkha daurmanasyôpāyāsās tān kṣamate 'dhivāsayatîti //",
    "SA11sanss09u:27_0": "[ Bendall ed p180 ---> ]",
    "SA11sanss09u:28_0": "āryôgradattaparipṛcchāyām apy uktaṃ /",
    "SA11sanss09u:29_0": "punar aparaṃ gṛhapate gṛhiṇā bodhisatvenânunayapratighâpagatena bhavitavyam aṣṭalokadharmânanuliptena /",
    "SA11sanss09u:30_0": "tena bhogalābhena vā bhāryāputralābhena vā dhanadhānyavittalābhena vā nônnamitavyaṃ na praharṣitavyaṃ /",
    "SA11sanss09u:31_0": "sarvavipattiṣu cânena nâvanamitavyaṃ /",
    "SA11sanss09u:32_0": "na durmanasā bhavitavyaṃ evaṃ cânena pratyavekṣitavyaṃ /",
    "SA11sanss09u:33_0": "māyākṛtaṃ sarvasaṃskṛtaṃ viṭhapanapratyupasthānalakṣ-",
    "SA11sanss09u:34_0": "[ Cambridge MS f86a ---> ]",
    "SA11sanss09u:35_0": "aṇaṃ /",
    "SA11sanss09u:36_0": "karmavipākanirvṛttā hy ete /",
    "SA11sanss09u:37_0": "yad idaṃ mātāpitṛputrabhāryādāsīdāsakarmakarapauruṣeyamitrâmātyajñātisālohitā /",
    "SA11sanss09u:38_0": "nâite mama svakāḥ /",
    "SA11sanss09u:39_0": "nâham eteṣām iti //",
    "SA11sanss09u:40_0": "api ca /",
    "SA11sanss09u:41_0": "yady asty eva pratīkāro daurmanasyena tatra kim /",
    "SA11sanss09u:42_0": "pratīkāre 'pi muhyeta durmanāḥ krodhamūrcchitaḥ //",
    "SA11sanss09u:43_0": "līnatvād vā hatôtsāho gṛhyate parayâpadā /",
    "SA11sanss09u:44_0": "taccintayā mudhā yānti hrasvam āyur muhur muhuḥ //",
    "SA11sanss09u:45_0": "tenâbhyāsāt tyajed etaṃ nirarthakam anarthavat //",
    "SA11sanss09u:46_0": "kathaṃ ca daurmanasyatyāgo 'bhyasyate /",
    "SA11sanss09u:47_0": "laghusukumāracittôtsargāt //",
    "SA11sanss09u:48_0": "yathôktam ugradattaparipṛcchāyāṃ /",
    "SA11sanss09u:49_0": "apagatatūlapicûpamatācittasyêti //",
    "SA11sanss09u:50_0": "āryagaṇḍavyūhe 'py uktaṃ /",
    "SA11sanss09u:51_0": "duryodhanaṃ cittaṃ te dārike utpādayitavyaṃ sarvakleśanirghātāya /",
    "SA11sanss09u:52_0": "aparājitacittaṃ sarvâbhiniveśavinirbhedāya /",
    "SA11sanss09u:53_0": "akṣobhyacittaṃ viṣamâśayatvasāgarâvartaprayāteṣv iti //",
    "SA11sanss09u:54_0": "na câbhyāsasya duṣkaraṃ nāma kiñcid asti /",
    "SA11sanss09u:55_0": "tathā hi mūḍhatarāṇām api tāvad bhārahāraka-",
    "SA11sanss09u:56_0": "[ Bendall ed p181 ---> ]",
    "SA11sanss09u:57_0": "kaivartakarṣakâdīnāṃ duṣkhâbhyāsāt kṣudrataraphale 'pi vastuni saṃrūḍhakiṇâṅkitaṃ cittam avasādena na paribhūyate /",
    "SA11sanss09u:58_0": "kiṃ punaḥ sarvasaṃsārasukhasarvabodhisatva sukhânuttarapadasamadhigamaphale karmaṇi /",
    "SA11sanss09u:59_0": "tathā prākṛtâpi kiñcid apakāriṣv ātmaduṣkṛtenâiva hateṣu svayaṃ mṛtyuṣu prahartuṃ gāḍhaprahāravedanâpi saṃgrāmayanty eva /",
    "SA11sanss09u:60_0_0": "ki.ṃ punar drāghiṣṭhakālâpakāriṣu duṣkhôpāttakuśaladhanalavastainyeṣu narakeṣu nâvadhyaghātakeṣu bhavacārakapālakeṣu niḥsaraṇadvāradignāśakeṣv",
    "SA11sanss09u:60_0_1": "ānukūlye 'pi dṛḍhataravādhākareṣv anapakṛtavairiṣv anavadhikalpâbaddhadṛḍhavaireṣu kleśaśatruṣu prahartum utsāho duṣkhasahanaṃ",
    "SA11sanss09u:60_0_2": "vā na bhavet /",
    "SA11sanss09u:61_0": "viśeṣatas tribhuvanavijayayā baddhaparikarasya māraśavarapratigṛhītajagadbandimokṣāya saṃgrāmayataḥ /",
    "SA11sanss09u:62_0": "tatrâtmaduṣkhâbhyāsapūrvakaṃ kaṣṭaṃ kaṣṭatarâbhyāsaḥ sidhyati /",
    "SA11sanss09u:63_0": "yathā câbhyāsavaśāt satvānāṃ duṣkhasukhasa/mjñā /",
    "SA11sanss09u:64_0": "tathā sarvaduṣkhôtpādeṣu sukhasaṃjñā pratyupasthānâbhyāsāt sukhasaṃjñâiva pratyupatiṣṭhate /",
    "SA11sanss09u:65_0": "etan niṣyandaphalaṃ ca sarvadharmasukhâkrāntaṃ nāma samādhiṃ pratila-",
    "SA11sanss09u:66_0": "[ Cambridge MS f86b ---> ]",
    "SA11sanss09u:67_0": "bhate //",
    "SA11sanss09u:68_0": "uktaṃ hi pitāputrasamāgame /",
    "SA11sanss09u:69_0": "asti bhagavan sarvadharmasukhakrānto nāma samādhiḥ /",
    "SA11sanss09u:70_0": "yasya samādheḥ pratilambhād bodhisatvaḥ sarvârambaṇavastuṣu sukhām eva vedanāṃ vedayate /",
    "SA11sanss09u:71_0": "nâduṣkhâsukhāṃ /",
    "SA11sanss09u:72_0": "tasya nairayikām api kāraṇāṃ kāryamāṇasya sukhasaṃjñâiva pratyupasthitā bhavati /",
    "SA11sanss09u:73_0": "mānuṣīm api kāraṇāṃ kāryamāṇasya hasteṣv api chidyamāneṣu pādeṣv api karṇeṣv api nāsāsv api sukhasaṃjñâiva pratyupasthitā bhavati /",
    "SA11sanss09u:74_0": "vetrair api tāḍyamānasyârddhavetrair api kaśābhir api tāḍyamānasya sukhasaṃ-",
    "SA11sanss09u:75_0": "[ Bendall ed p182 ---> ]",
    "SA11sanss09u:76_0": "jñâiva pravartate bandhanâgāreṣv api praks.iptasya //",
    "SA11sanss09u:77_0": "pe //",
    "SA11sanss09u:78_0": "tailapācikaṃ vā kriyamāṇasya /",
    "SA11sanss09u:79_0": "ikṣukuṭṭitavad vā kuṭṭhyamānasya /",
    "SA11sanss09u:80_0": "naḍacippitikaṃ vā cipyamānasya tailapradyotikaṃ vâdīpyamānasya sarpiḥpradyotikaṃ vā dadhipradyotikaṃ vâdīpyamānasya sukhasaṃjñâiva pratyupasthitā bhavati /",
    "SA11sanss09u:81_0": "ulkāmukhaṃ vā hriyamāṇasya siṃhamukhaṃ vā hriyamāṇasya śuṣkavarttikāṃ vā vartyamānasya //",
    "SA11sanss09u:82_0": "pe //",
    "SA11sanss09u:83_0": "kārṣāpaṇacchedikaṃ vā chidyamānasya piṣṭapācanikaṃ vā pācyamānasya hastibhir vā mardyamānasya sukhasaṃjñâiva pravartate /",
    "SA11sanss09u:84_0": "akṣiṇy-utpāṭhyamāne jīvaśūlikam api kriyamāṇasya sarvaśo vâghātaṃ nirṇīya śirasi vā prapātyamāne sukhasaṃjñâiva pravartate /",
    "SA11sanss09u:85_0": "na duṣkhasaṃjñā /",
    "SA11sanss09u:86_0": "nâduṣkhâsukhasaṃjñā //",
    "SA11sanss09u:87_0": "tat kasya hetoḥ /",
    "SA11sanss09u:88_0": "tathā hi bodhisatvasya mahāsatvasya dīrgharātraṃ caryāṃ caratâitat praṇidhānam abhūt /",
    "SA11sanss09u:89_0": "ye māṃ bhojayeran /",
    "SA11sanss09u:90_0": "te upaśamaśamasukhasya lābhino-",
    "SA11sanss09u:91_0": "[ Cambridge MS f87a ---> ]",
    "SA11sanss09u:92_0": "bhaveyuḥ /",
    "SA11sanss09u:93_0": "ye māṃ pālayeyuḥ satkuryur gurukuryur mānayeyuḥ pūjayeyuḥ sarve te upaśamasukhasya lābhino bhaveyuḥ /",
    "SA11sanss09u:94_0": "ye 'pi mām ākrośeyur visparśeyus tāḍayeyuḥ śastreṇâchindyur yāvat sarvaśo jīvitād vyaparopayeyuḥ sarve te saṃbodhisukhasya lābhino bhaveyuḥ /",
    "SA11sanss09u:95_0": "anuttarāṃ samyaksaṃbodhim abhisaṃbudhyerann iti //",
    "SA11sanss09u:96_0": "sâibhir manaskāraiḥ samanvāgatâitena karmaṇā /",
    "SA11sanss09u:97_0": "ebhiḥ praṇidhibhiḥ samanvāgataḥ sarvasatvânugatāṃ sukhasaṃjñām āsevate nisevate bhāvayati bahulīkaroti /",
    "SA11sanss09u:98_0": "sa tasya karmaṇo vipākena sarvadharmasukhâkrāntaṃ nāma samādhiṃ pratilabhate /",
    "SA11sanss09u:99_0": "yasmin samaye bodhisatvena sarvadharmasukhâkrānto nāma samādhiḥ pratilabdho bhavati tasmin samaye 'kṣobhyo bhavaty asaṃhāryaḥ sarvamārakarmabhir iti vistaraḥ /",
    "SA11sanss09u:100_0": "ayaṃ hi prayogaḥ sarvaparityāgapūraṇaḥ /",
    "SA11sanss09u:101_0": "sarvacaryāduṣkaracaryāsādhanaḥ sarvakṣāntidṛḍhīkaraṇaḥ sarvavīryâsaṃsādanaḥ /",
    "SA11sanss09u:101_1": "sarvadhyānaprajñâṅgasaṃbhāraḥ /",
    "SA11sanss09u:102_0": "tasmān nityamuditaḥ syāt //",
    "SA11sanss09u:103_0": "[ Bendall ed p183 ---> ]",
    "SA11sanss09u:104_0": "yathâha candrapradīpasūtre /",
    "SA11sanss09u:105_0": "sagauravaḥ prītamanāḥ sadā bhavet /",
    "SA11sanss09u:106_0": "saumyāya dṛṣṭīya sadā sthito bhaved /",
    "SA11sanss09u:107_0": "iti //",
    "SA11sanss09u:108_0": "uktaṃ câkṣayamatisūtre /",
    "SA11sanss09u:109_0": "tatra katamā muditā /",
    "SA11sanss09u:110_0": "yāvad dharmânusmaraṇāt prītiḥ prasādaḥ prāmodyaṃ cittasyânavalīnatânavamṛdyatâparitarṣaṇā /",
    "SA11sanss09u:111_0": "sarvakāmaratīnām apakarṣaṇā sarvadharmaratīnāṃ pratiṣṭhānaṃ /",
    "SA11sanss09u:112_0": "cittasya prāmodyaṃ kāyasyâudbilyaṃ buddheḥ saṃpraharṣaṇaṃ manasôtplavaḥ /",
    "SA11sanss09u:113_0": "tathāgatakāyâbhinandanaratir lakṣaṇânuvyañjanavibhūṣaṇaparyeṣṭikauśalyaṃ /",
    "SA11sanss09u:114_0": "kuśaladharmaśravaṇâparikhedatā /",
    "SA11sanss09u:115_0": "tatvadharmapratiśaraṇapratipattiprītiprasādapramodyaṃ muditasya dharmôtplavaḥ /",
    "SA11sanss09u:116_0": "satataṃ satveṣv apratihatabuddhitā /",
    "SA11sanss09u:117_0": "tīvracchandatā /",
    "SA11sanss09u:118_0": "buddhadharmaparyeṣṭiṣu tasya ca dharmacchandasyânutsṛjanatā /",
    "SA11sanss09u:119_0": "udāreṣu buddhadharmeṣv adhimuktiḥ /",
    "SA11sanss09u:120_0": "vimuktiḥ prādeśikayānâpakṛṣṭacittôtpādaḥ /",
    "SA11sanss09u:121_0": "mātsaryâsaṃkucitaś cittôtpādaḥ /",
    "SA11sanss09u:122_0": "yācitasya dātukāmatā /",
    "SA11sanss09u:123_0": "dadato dattvā ca trimaṇḍalapariśodhitaṃ dānaprāmodyaṃ /",
    "SA11sanss09u:124_0": "śīlavatsu sadā prasādaḥ /",
    "SA11sanss09u:125_0": "duḥśīleṣv anugrahaprītiḥ /",
    "SA11sanss09u:126_0": "svaśīlapariśuddhyā sarvadurgandham atikramâśvāsanaṃ /",
    "SA11sanss09u:127_0": "tathāgataśīlapariṇāmanatā /",
    "SA11sanss09u:128_0": "dṛḍhâbhedyatā /",
    "SA11sanss09u:129_0": "paraduruktadurāgateṣu vacanapatheṣv apratihatacittatā /",
    "SA11sanss09u:130_0": "kṣāntisauratyaṃ /",
    "SA11sanss09u:131_0": "nirmānatā /",
    "SA11sanss09u:132_0": "[ Cambridge MS f87b ---> ]",
    "SA11sanss09u:133_0": "guruṣu gauravâvanāmaś citrīkāraḥ /",
    "SA11sanss09u:134_0": "sadā smitamukhatā bhṛkuṭivigatatā /",
    "SA11sanss09u:135_0": "pūrvâbhilāpitâkuhanatâneṣyaiṣikatā śuddhâśayatā cittâkarkaśatâkuṭilatā /",
    "SA11sanss09u:136_0": "sarvatrânuśaṃsadarśitâtmaskhalitapratyavekṣitā /",
    "SA11sanss09u:137_0": "āpattiṣv acodanatā saṃrañjanīyadharmeṣv anuvartanatā /",
    "SA11sanss09u:138_0": "śāstṛprema bodhisatveṣu /",
    "SA11sanss09u:139_0": "ātmaprema dharmeṣu /",
    "SA11sanss09u:140_0": "jīvitaprema tathāga-",
    "SA11sanss09u:141_0": "[ Bendall ed p184 ---> ]",
    "SA11sanss09u:142_0": "teṣu /",
    "SA11sanss09u:143_0": "mātāpitṛprema guruṣu /",
    "SA11sanss09u:144_0": "putraprema satveṣu /",
    "SA11sanss09u:145_0": "buddhapremâcāryôpādhyāyeṣu /",
    "SA11sanss09u:146_0": "uttamâṅgaśiraḥprema pratipattiṣu /",
    "SA11sanss09u:147_0": "hastapādaprema pāramitāsu /",
    "SA11sanss09u:148_0": "sarvaratnaprema dharmabhāṇakeṣu /",
    "SA11sanss09u:149_0": "sarvaratikrīḍāpremânuśāsanīṣu /",
    "SA11sanss09u:150_0": "ārogyaprema saṃtuṣṭau /",
    "SA11sanss09u:151_0": "bhaiṣajyaprema dharmaparyeṣṭiṣu /",
    "SA11sanss09u:152_0": "vaidyaprema codakasmārakeṣu /",
    "SA11sanss09u:153_0": "iti hi yā sarvêndriyeṣv anavalīnêndriyatêyam ucyate muditêty ādi //",
    "SA11sanss09u:154_0": "atra ca śikṣitān bodhisatvān idaṃ vacanam alaṃkaroti yad uktam āryamahāmeghe /",
    "SA11sanss09u:155_0": "nirayagaticittanityasamādhānaśīlāś ca nirayagatipriyāś ca nirayagatipattanavaṇijaś ca bhavanti /",
    "SA11sanss09u:156_0": "nirayalolāś ca bhavanti nirayalobhamatsariṇaś ca nirayâgnicittapraguṇṇāḥ bhavantîti //",
    "SA11sanss09u:157_0": "uktā duṣkhâdhivāsanā kṣāntiḥ //",
    "SA11sanss09u:158_0": "āryasāgaramatisūtre tu trividhâpi kṣāntir uktā /",
    "SA11sanss09u:159_0": "iha sāgaramate bodhisatvo mahāsatvaḥ sarvajñatācittôtpādaratne /",
    "SA11sanss09u:160_0": "anāryair duḥśīlaiḥ satvair mārair mārakāyikābhir vā devatābhir mārâdhiṣṭhitair vā māradūtair vā viheṭhyamānaḥ samīryamāṇaḥ kṣobhyamānas tarjyamānas tāḍyamāno na bhidyate tato /",
    "SA11sanss09u:160_1": "adhyāśayacittôtpādo na bhidyate sarvasatvapramokṣamahākaruṇāvīryârambhāt /",
    "SA11sanss09u:161_0": "na bhidyate triratnavaṃśânupacchedaparākramāt /",
    "SA11sanss09u:162_0": "na bhidyate sarvadharmasamudānayanakuśalaprayogāt /",
    "SA11sanss09u:163_0": "na bhidyate lakṣaṇânuvyañjanapariniṣpattigatāt puṇyasaṃbhārôpacayāt /",
    "SA11sanss09u:164_0": "na bhidyate buddhakṣetrapariśuddhyabhinirhārâhṛtād autsukyāt /",
    "SA11sanss09u:165_0": "na bhidyate sarvadharmâparigrahâbhiyuktāt kāyajīvitôtsargāt /",
    "SA11sanss09u:166_0": "na bhidyate sarvasatvaparipācanâbhiyuktād ātmasaukhyânadhyavasānāt /",
    "SA11sanss09u:167_0": "sâivam adhyāśayasaṃpannâiva samānaḥ",
    "SA11sanss09u:168_0": "[ Bendall ed p185 ---> ]",
    "SA11sanss09u:169_0": "sarvasatvānām antikād uccaghanāṃ sahate /",
    "SA11sanss09u:170_0": "unmananāṃ kutsanāṃ sahate",
    "SA11sanss09u:171_0": "[ Cambridge MS f88a ---> ]",
    "SA11sanss09u:172_0": "sarvasatvānām ākrośaparibhāṣāṃ duruktadurāgatān vacanapathān sahate /",
    "SA11sanss09u:173_0": "sarvasatvapīḍāṃ sahate /",
    "SA11sanss09u:174_0": "sarvasatvabhārāṃś ca sahate uttārayati vā na ca khidyate /",
    "SA11sanss09u:175_0": "na ca līyate /",
    "SA11sanss09u:176_0": "na saṃlīyate /",
    "SA11sanss09u:177_0": "na viṣīdati /",
    "SA11sanss09u:178_0": "balam upadarśayati /",
    "SA11sanss09u:179_0": "sthāma saṃjanayati /",
    "SA11sanss09u:180_0": "vīryam ārabhate /",
    "SA11sanss09u:181_0": "parākramaṃ parākramate /",
    "SA11sanss09u:182_0": "utsāhaṃ janayati /",
    "SA11sanss09u:183_0": "unmūḍhacittaṃ nigṛhṇāti /",
    "SA11sanss09u:184_0": "sâkruṣṭo na pratyākrośati /",
    "SA11sanss09u:185_0": "tāḍito na pratitāḍayati /",
    "SA11sanss09u:186_0": "roṣito na pratiroṣayati /",
    "SA11sanss09u:187_0": "kruddhāya na pratikrudhyati /",
    "SA11sanss09u:188_0": "evaṃ cittagaṇanāsaṃnāhaṃ saṃnahyati / ...",
    "SA11sanss09u:189_0": "[ Bendall ed p186 ---> ]",
    "SA11sanss09u:190_0": "sacet punar ete satvā yāvanto daśasu dikṣu prabhāvyamānāḥ prabhāvyante te sarve 'siśaktitomarapāliyogena māṃ pṛṣṭhataḥ pṛṣṭhato 'nubadhnīyuḥ /",
    "SA11sanss09u:191_0_0": "yatrâiṣa pṛthivīpradeśe sthito vā niṣaṇṇo vā caṅkramyamāṇo vā śayāno vā bodhicittam utpādayiṣyati dānacittaṃ vā yāvat prajñācittaṃ",
    "SA11sanss09u:191_0_1": "vā śrutakuśalamūlacittaṃ vôtpādayiṣyati tatrâsya pṛthivīpradeśe śatadhābadarīpattrapramāṇaṃ kāyaṃ chetsyāmo vikariṣyāmo vidhvaṃsayiṣyāmas /",
    "SA11sanss09u:192_0_0": "te cet sarvasatvā mām ākrośayeyuḥ paribhāṣeran kutsayeyuḥ paṃsayeyur asatyābhir vāgbhiḥ paruṣābhir vāgbhiḥ samuccareyur adhiṣṭhitânarthakarmāṇaḥ",
    "SA11sanss09u:192_0_1": "śatadhābadarīpattrapramāṇaṃ mama kāyaṃ chindhyur bhindyur vikareyur vidhvaṃsayeyuḥ /",
    "SA11sanss09u:193_0": "evaṃ mayā na kasyacit satvasyântike kṣobhacittam utpādayitavyaṃ /",
    "SA11sanss09u:194_0": "tat kasya hetoḥ /",
    "SA11sanss09u:195_0_0": "pūrvā koṭiḥ saṃsārasyâpramāṇīkṛtā yatra me 'yam ātmabhāvo narakagatasyâpi tiryagyonigatasyâpi yamalokagatasyâpi manuṣyagatasyâpi",
    "SA11sanss09u:195_0_1": "kāmâhārapaliguddhasya dharmān aśrutavato viṣamâjīvagocarasya nirarthakajīvinaḥ aṅgapratyaṅgasya śatadhā chinno bhinno nikṛtto",
    "SA11sanss09u:195_0_2": "vividhābhiś ca kāraṇābhiḥ kārito na ca mayā tato nidānam ātmârthaṃ kṛto na parârthaḥ /",
    "SA11sanss09u:196_0": "sacet punar punar mamâite sarvasatvâparântakoṭiṃ chindyur bhindyur vikireyur vidhvaṃsayeyus tathâpi mayâparityaktâiva sarvajñatā /",
    "SA11sanss09u:197_0": "aparityaktâiva sarvasatvāḥ /",
    "SA11sanss09u:198_0": "aparityaktaḥ kuśalo charmachandaḥ /",
    "SA11sanss09u:199_0": "tat kasya hetoḥ /",
    "SA11sanss09u:200_0": "sarvā hy eṣā kāyapīḍā kāyavi-",
    "SA11sanss09u:201_0": "[ Bendall ed p187 ---> ]",
    "SA11sanss09u:202_0": "va-",
    "SA11sanss09u:203_0": "[ Cambridge MS f88b ---> ]",
    "SA11sanss09u:204_0": "rtanā /",
    "SA11sanss09u:205_0": "nairayikasya duṣkhasya śatatamīm api kalāṃ nôpaiti yāvad upaniṣadam api na kṣamate /",
    "SA11sanss09u:206_0": "narakâvāsam apy aham utsahe /",
    "SA11sanss09u:207_0": "na punar mayā buddhadharmāḥ parityaktavyā na sarvasatvârambaṇā mahākaruṇā //",
    "SA11sanss09u:208_0": "pe //",
    "SA11sanss09u:209_0": "yan nidānaṃ punar vyāpādôtpadyeta /",
    "SA11sanss09u:210_0": "taṃ vayaṃ dharmaṃ prahāsyāmaḥ /",
    "SA11sanss09u:211_0": "katamaś ca sa dharmo /",
    "SA11sanss09u:212_0": "yad uta kāyaprema kāyaniketaḥ kāyâdhyavasānaṃ /",
    "SA11sanss09u:213_0": "utsṛṣṭaś ca kāyôtsṛṣṭo vyāpādaḥ /",
    "SA11sanss09u:214_0": "evaṃ dharmagaṇanâviṣṭaḥ sāgaramate bodhisatvaḥ sarvasatvapīḍāṃ sahate //",
    "SA11sanss09u:215_0": "pe //",
    "SA11sanss09u:216_0": "yaḥ kāyasyôtsargaḥ kāyaparityāgaḥ kāyânavekṣā /",
    "SA11sanss09u:217_0": "iyam asya dānapāramitā //",
    "SA11sanss09u:218_0": "yat kāye chidyamāne sarvasatvān maitryā spharati /",
    "SA11sanss09u:219_0": "vedanābhiś ca na saṃhriyate /",
    "SA11sanss09u:220_0": "iyam asya śīlapāramitā //",
    "SA11sanss09u:221_0": "yat kāye chidyamāne yâivâsya kāyaṃ chindati teṣām eva pramokṣârthaṃ kṣamate /",
    "SA11sanss09u:222_0": "na ca cittena kṣaṇyate kṣāntibalaṃ côpadarśayatîyam asya kṣāntipāramitā //",
    "SA11sanss09u:223_0": "yena vīryeṇa taṃ sarvajñatāchandaṃ nôtsṛjati cittabalâdhīnaṃ ca pratigṛhṇāti /",
    "SA11sanss09u:224_0": "saṃsāram eva cânubadhnāti /",
    "SA11sanss09u:225_0": "kuśalamūlârambham eva cârabhate /",
    "SA11sanss09u:226_0": "iyam asya vīryapāramitā //",
    "SA11sanss09u:227_0": "yat kāye vikīryamāṇe tat sarvajñatācittôtpādaratnaṃ kartuṃ na saṃmuhyati bodhim evâpekṣate śāntapraśāntam eva pratyavekṣate /",
    "SA11sanss09u:228_0": "iyam asya dhyānapāramitā //",
    "SA11sanss09u:229_0": "yat kāye chidyamāne kāyasya tṛṇakāṣṭhakuḍyavatpratibhāsôpamatāṃ pratyavekṣate māyādharmatāṃ ca kāyasyâvatarati /",
    "SA11sanss09u:230_0": "bhūtânityatāṃ ca bhūtaduṣkhatāṃ ca bhūtânātmatāṃ ca bhūtaśāntatāṃ ca kāyasyôpanidhyāyati /",
    "SA11sanss09u:231_0": "iyam asya prajñāpāramitêti vistaraḥ //",
    "SA11sanss09u:232_0": "pe //",
    "SA11sanss09u:233_0": "punar aparam asyâivaṃ bhavati /",
    "SA11sanss09u:234_0": "eṣa satvaḥ kusīdaḥ śukladharmarahitaḥ /",
    "SA11sanss09u:235_0": "sa mām ākrośayati paribhāṣate /",
    "SA11sanss09u:236_0": "hanta vayam ārabdhavīryā bhaviṣyāmaḥ /",
    "SA11sanss09u:237_0": "atṛptāḥ kuśalamūlaparyeṣaṇâbhiyuktā /",
    "SA11sanss09u:238_0": "eṣâiva tāvan mayā satvaḥ pūrvataraṃ bodhimaṇḍe niṣādayitavyaḥ /",
    "SA11sanss09u:239_0": "paścān mayânuttarā samyaksaṃbodhir abhisaṃ-",
    "SA11sanss09u:240_0": "[ Bendall ed p188 ---> ]",
    "SA11sanss09u:241_0": "boddhavyêti //",
    "SA11sanss09u:242_0": "pe //",
    "SA11sanss09u:243_0": "īdṛśānām asmābhiḥ satvānām adāntānām aguptānām anupaśāntānām arthāya saṃnŌühŌüḥ saṃnaddhavyŌüḥ //",
    "SA11sanss09u:244_0": "pe //",
    "SA11sanss09u:245_0": "hanta vayaṃ dharmatāṃ pratisariṣyāmaḥ /",
    "SA11sanss09u:246_0": "ko 'trâkrośati vâkruśyate vā /",
    "SA11sanss09u:247_0": "sa parigave-",
    "SA11sanss09u:248_0": "[ Cambridge MS f89a ---> ]",
    "SA11sanss09u:249_0": "ṣamāṇo na taṃ dharmam upalabhate /",
    "SA11sanss09u:250_0": "yâkrośati vâkruśyate vā /",
    "SA11sanss09u:251_0": "sâtmaparânupalabdhôpalambhadṛṣṭivigataḥ kṣamatae iti //",
    "SA11sanss09u:252_0": "bhagavatyām apy uktaṃ /",
    "SA11sanss09u:253_0": "evaṃ cittam utpādayati /",
    "SA11sanss09u:254_0": "yena mayā sarvasatvānāṃ vivādôtsārayitavyaḥ /",
    "SA11sanss09u:255_0": "so 'haṃ svayam eva vivadāmi /",
    "SA11sanss09u:256_0": "lābhā me durlabdhā yo 'haṃ jalpite pratijalpāmi /",
    "SA11sanss09u:257_0": "yena mayā sarvasatvānāṃ saṃkramabhūtena bhavitavyaṃ so 'haṃ parasya tvam ity api vācaṃ bhāṣe /",
    "SA11sanss09u:258_0": "paruṣaṃ vā prativāco dadāmi /",
    "SA11sanss09u:259_0": "idaṃ mayā nâiva vaktavyaṃ jaḍasamena /",
    "SA11sanss09u:260_0": "eḍakamūkasamena mayā kalahavivādeṣu bhavitavyaṃ /",
    "SA11sanss09u:261_0": "parato duruktān durāgatān durbhāṣitān bhāṣyamāṇān vacanapathān śṛṇvatā cittaṃ nâghātayitavyaṃ /",
    "SA11sanss09u:262_0": "pareṣām antike na mamâitat sādhu na pratirūpaṃ yo 'haṃ parasya doṣântaraṃ saṃjanayeyam /",
    "SA11sanss09u:263_0": "etan na mama pratirūpaṃ yad ahaṃ pareṣāṃ doṣântaram api saṃśrotavyaṃ manye /",
    "SA11sanss09u:264_0": "tat kasya hetoḥ /",
    "SA11sanss09u:265_0": "na mayâśayo vikopayitavyo yena mayā sarvasatvāḥ sarvasukhôpadhānena sukhayitavyāḥ parinirvāpayitavyāś cânuttarāṃ samyaksaṃbodhim abhisaṃbudhya tatra nāmâhaṃ vyāpadye /",
    "SA11sanss09u:266_0": "na ca mayā pareṣāṃ svaparāddhānām api vyāpattavyaṃ /",
    "SA11sanss09u:267_0": "sa nāmâhaṃ mohaṃ kṣobhaṃ gacchāmi /",
    "SA11sanss09u:268_0": "idaṃ tu mayā karaṇīyaṃ /",
    "SA11sanss09u:269_0": "dṛḍhaparākramatayā parākrāntavyaṃ /",
    "SA11sanss09u:270_0": "na mayā jīvitântarāye 'pi kriyamāṇe kṣobhaḥ karaṇīyaḥ /",
    "SA11sanss09u:271_0": "na mayā bhṛkuṭī mukhe [[DOUBT]] utpādayitavyêti //",
    "SA11sanss09u:272_0": "bodhisatvaprātimokṣe 'py uktam /",
    "SA11sanss09u:273_0": "ye kruddhāḥ satvās tān āśvāsayati kṣamāpayati /",
    "SA11sanss09u:274_0": "anulomayati dharmeṇa toṣayatîti //",
    "SA11sanss09u:275_0": "iti śikṣāsamuccaye kṣāntipāramitā paricchedo navamaḥ //",
    "SA11sanss09u:276_0": "Copyright (c) 2002 by Jens Braarvig - Oslo"
}