{
  "S06vchedpgu:0": "TRANSCRIPTION OF THE GILGIT TEXT",
  "S06vchedpgu:1": "Folio 5a (G 1380;",
  "S06vchedpgu:2": "Chak 182.1-183.11;",
  "S06vchedpgu:3": "Du 151.3-152.15;",
  "S06vchedpgu:4": "MM 29.6-30.11;",
  "S06vchedpgu:5": "Cz 38.6-39.20;",
  "S06vchedpgu:6": "Par 182.10-183.10; Tib 253.1.3-2.5)",
  "S06vchedpgu:7": "1. ḥtaḥ bhagavān āha /",
  "S06vchedpgu:8": "yāvat subhūte trisāhasramahāsāhasre lokadhātau pṛthivīrajaḥ kaccit tad bahu /",
  "S06vchedpgu:9": "āha /",
  "S06vchedpgu:10": "bahu bhagavan tat pṛthivīrajaḥ arajas tathāgatena bhāṣitas tenocyate pṛthivīraja",
  "S06vchedpgu:11": "2. iti /",
  "S06vchedpgu:12": "yo 'py asau lokadhātur adhātuḥ sa tathāgatena bhāṣitas tenocyate lokadhātur iti //",
  "S06vchedpgu:13": "bhagavān āha /",
  "S06vchedpgu:14": "tat kiṃ manyase subhūte dvātṛṃśatā mahāpuruṣalakṣaṇais tathāgato draṣṭavyaḥ",
  "S06vchedpgu:15": "3. āha /",
  "S06vchedpgu:16": "no bhagavaṃs tat kasya heto tāni tāni dvātriṃśan mahāpuruṣalakṣaṇāni tathāgatena bhāṣitāny alakṣaṇāni tenocyante dvātriṃśan mahāpuruṣalakṣaṇānīti /",
  "S06vchedpgu:17": "bhagavān āha / yaś ca khalu",
  "S06vchedpgu:18": "4. punaḥ subhūte strī vā puruṣo vā gaṃgānadīvālukopamān ātmabhāvān parityajed yaś ceto dharmaparyāyād antaśaś catuṣpadikām api gāthām udgṛhya parebhyo deśayed ayam eva",
  "S06vchedpgu:19": "5. tatonidānaṃ bahu puṇyaṃ prasavetāprameyam asaṃkhyeyaṃ //",
  "S06vchedpgu:20": "atha khalv āyuṣmāṃ subhūtir dharmapravegenāsrūṇi prāmuṃcat so 'srūṇi prāmṛjya bhagavantam etad avocat* āścaryaṃ",
  "S06vchedpgu:21": "6. bhagavan paramāścaryaṃ sugata /",
  "S06vchedpgu:22": "yāvad ayaṃ dharmaparyāyas tathāgatena bhāṣito yato me bhagavaṃ jñānam utpannaṃ na me jātv ayaṃ dharmaparyāyaḥ śrūtapūrvaḥ parameṇa",
  "S06vchedpgu:23": "7. te bhagavann āścaryena samanvāgatā bhaviṣyanti ya iha sūtre bhāṣyamāṇe bhūtasaṃjñām utpādayiṣyanti /",
  "S06vchedpgu:24": "yā caiṣā bhagavan bhūtasaṃjñā saivā x-ṃj-x-ā x smāt tathāgato bhāṣate",
  "S06vchedpgu:25": "Folio 5b (G 1381;",
  "S06vchedpgu:26": "Chak 183.12-184.9;",
  "S06vchedpgu:27": "Du 152.15-154.11;",
  "S06vchedpgu:28": "MM 30.12-32.1;",
  "S06vchedpgu:29": "Cz 39.20-41.19;",
  "S06vchedpgu:30": "Par 183.10-184.20; Tib 253.2.5-3.8)",
  "S06vchedpgu:31": "1. bhū xxx bhūtasaṃjñeti /",
  "S06vchedpgu:32": "na me bhagavann āścaryaṃ yad aham imaṃ dharmaparyāyaṃ bhāṣyamāṇam avakalpayāmy adhimucya /",
  "S06vchedpgu:33": "ye te bhagavan satvā imaṃ dharmaparyāyam udgrahīṣyanti /",
  "S06vchedpgu:34": "yāvat paryavāpsyanti",
  "S06vchedpgu:35": "2. /",
  "S06vchedpgu:36": "te paramāścaryasamanvāgatā bhaviṣyanti /",
  "S06vchedpgu:37": "api tu khalu punar bhagavan na teṣām ātmasaṃjñā pravartsyate /",
  "S06vchedpgu:38": "na satvasaṃjñā na jīvasaṃjñā na pudgalasaṃjñā /",
  "S06vchedpgu:39": "tat kasya hetoḥ sarvasaṃjñāpagatāhi",
  "S06vchedpgu:40": "3. buddhā bhagavantaḥ bhagavān āha /",
  "S06vchedpgu:41": "evam etat subhūte paramāścaryasamanvāgatās te bhaviṣyanti ya imaṃ dharmaparyāyaṃ śrutvā nottrasiṣyanti /",
  "S06vchedpgu:42": "na saṃtrasiṣyanti /",
  "S06vchedpgu:43": "na saṃtrāsam āpatsyante",
  "S06vchedpgu:44": "4. /",
  "S06vchedpgu:45": "tat kasya hetoḥ paramapāramiteyaṃ subhūte tathāgatena bhāṣitā/",
  "S06vchedpgu:46": "yāṃ ca tathāgataḥ paramapāramitāṃ bhāṣate /",
  "S06vchedpgu:47": "tām aparimāṇā buddhā bhagavanto bhāṣante /",
  "S06vchedpgu:48": "tenocyate paramapāramiteti",
  "S06vchedpgu:49": "5. //",
  "S06vchedpgu:50": "api tu khalu punaḥ subhūte ya tathāgatasya kṣāntipāramitā saivāpāramitā /",
  "S06vchedpgu:51": "tat kasya hetoḥ yadā subhūte kalirājāṅgapratyaṃgamāṃsāny acchaitsīt nāsīn",
  "S06vchedpgu:52": "6. me tasmin samaye ātmasaṃjñā vā satvasaṃjñā vā jīvasaṃjñā vā pudgalasaṃjñā vā /",
  "S06vchedpgu:53": "vyāpādasaṃjñā vāpi me tasmin samaye 'bhaviṣyad abhijānāmy ahaṃ subhūte atīte 'dhvani paṃca jātiśatāni",
  "S06vchedpgu:54": "7. yo 'haṃ kṣāntivādī ṛṣir abhūvaṃs tatrāpi me nātmasaṃjñābhūn na satvasaṃjñā na jīvasaṃjñā na pudgalasaṃjñā /",
  "S06vchedpgu:55": "tasmāt tarhi subhūte bodhisatvena mahāsatvena sarvasaṃjñā varjayitvā",
  "S06vchedpgu:56": "Folio 7a (G 1382;",
  "S06vchedpgu:57": "Chak 184.9-185.4;",
  "S06vchedpgu:58": "Du 156.14-157.13;",
  "S06vchedpgu:59": "MM 34.2-35.2;",
  "S06vchedpgu:60": "Cz 44.6-45.11;",
  "S06vchedpgu:61": "Par 186.11-187.7;",
  "S06vchedpgu:62": "Tib 253.5.7-254.1.7)",
  "S06vchedpgu:63": "1. ḥrimāṇena /",
  "S06vchedpgu:64": "sarve te satvā mamāṃsena bodhiṃ dhārayiṣyanti /",
  "S06vchedpgu:65": "tat kasya hetoḥ na hi śakyaṃ subhūte ayaṃ dharmaparyāyo hīnādhimuktikaiḥ satvaiḥ śrotuṃ/",
  "S06vchedpgu:66": "nātmadṛṣṭikair na satvajīvapudgaladṛṣṭikaiḥ",
  "S06vchedpgu:67": "2. śakyaṃ śrotuṃ udgrahītuṃ vā /",
  "S06vchedpgu:68": "yāvat paryavāptuṃ vā nedaṃ sthānaṃ vidyate /",
  "S06vchedpgu:69": "api tu khalu punaḥ subhūte yatra pṛthivīpradeśe idaṃ sūtraṃ prakāśayiṣyati / pūjanīyaḥ sa",
  "S06vchedpgu:70": "3. pṛthivīpradeśo bhaviṣyati /",
  "S06vchedpgu:71": "sadevamānuṣāsurasya lokasya vandanīyaḥ pradakṣiṇīkaraṇīyaś caityabhūta sa pṛthivīpradeśo bhaviṣyati /",
  "S06vchedpgu:72": "ye te subhūte kulaputrā",
  "S06vchedpgu:73": "4. vā kuladuhitaro vā /",
  "S06vchedpgu:74": "imān evaṃrūpān sūtrāntān udgrahīṣyanti yāvat paryavāpsyanti /",
  "S06vchedpgu:75": "te paribhūtā bhaviṣyanti suparibhūtāḥ yāni ca teṣāṃ satvānāṃ pūrvajanmikāny aśubhāni karmāṇy",
  "S06vchedpgu:76": "5. apāyasaṃvartanīyāni tāni dṛṣṭa eva dharme paribhūtatayā kṣapayiṣyanti buddabodhiṃ cānuprāpsyanti /",
  "S06vchedpgu:77": "abhijānāmy ahaṃ subhūte atīte 'dhvany asaṃkhyeyaiḥ kalpair asaṃkhyeyatarair",
  "S06vchedpgu:78": "6. dīpaṃkarasya tathāgatasyārhataḥ samyaksaṃbuddhasya pareṇa caturaśītir buddhakoṭīniyutaśatasahasrāṇy abhūvan yāni mayā ārāgitāni ārāgya ca na virāgitāni /",
  "S06vchedpgu:79": "Folio 7b (G 1383;",
  "S06vchedpgu:80": "Chak 185.4-27;",
  "S06vchedpgu:81": "Du 157.13-159.2;",
  "S06vchedpgu:82": "MM 35.2-36.3;",
  "S06vchedpgu:83": "Cz 45.11-47.5;",
  "S06vchedpgu:84": "Par 187.7-deest; Tib 254.1.7-2.6)",
  "S06vchedpgu:85": "1. yac ca mayā subhūte te buddhā bhagavanta ārāgya na virāgitā yac ca carime kāle paścimāyāṃ paṃcāśatyāṃ vartamānāyām imāṃ sūtrāntān udgrahīṣyanti /",
  "S06vchedpgu:86": "yāvat paryavāpsyanti / asya subhūte",
  "S06vchedpgu:87": "2. puṇyaskandhasyāsau pūrvakaḥ puṇyaskandhaḥ śatatamīm api kalān nopaiti /",
  "S06vchedpgu:88": "sahasratamīm api /",
  "S06vchedpgu:89": "śatasahasratamīm api /",
  "S06vchedpgu:90": "saṃkhyām api kalām api gaṇanām apy upamām apy upaniśām",
  "S06vchedpgu:91": "3. api na kṣamate /",
  "S06vchedpgu:92": "sacet subhūte teṣāṃ kulaputrāṇāṃ kuladuhitrīṇāṃ ca puṇyaskandhaṃ bhāṣeyaṃ yāvantas te satvā kulaputrāḥ kuladuhitaraś ca tasmin samaye puṇyaskandhaṃ",
  "S06vchedpgu:93": "4. parigrahīṣyanti /",
  "S06vchedpgu:94": "unmādaṃ satvā anuprāpnuyuś cittavikṣepaṃ vā gaccheyuḥ api tu khalu punaḥ subhūte acintyo 'yaṃ dharmaparyāyaḥ asyācintya eva vipākaḥ //",
  "S06vchedpgu:95": "5. āha /",
  "S06vchedpgu:96": "kathaṃ bhagavan bodhisatvayānasaṃprasthitena sthātavyaṃ kathaṃ pratipattavyaṃ kathaṃ cittaṃ pragṛhītavyaṃ /",
  "S06vchedpgu:97": "bhagavān āha /",
  "S06vchedpgu:98": "iha subhūte bodhisatvayānasaṃprasthitenaivaṃ cittam utpādayitavyaṃ",
  "S06vchedpgu:99": "6. sarvasatvā mayā anupadhiśeṣe nirvāṇadhātau parinirvāpayitavyāḥ evaṃ ca satvān parinirvāpya na kaścit satvaḥ parinirvāpito bhavati /",
  "S06vchedpgu:100": "tat kasya hetoḥ sacet",
  "S06vchedpgu:101": "Folio 8a (G 1384;",
  "S06vchedpgu:102": "Chak 185.27-186.22;",
  "S06vchedpgu:103": "Du 159.2-160.10;",
  "S06vchedpgu:104": "MM 36.3-37.16;",
  "S06vchedpgu:105": "Cz 47.5-49.5;",
  "S06vchedpgu:106": "Par deest-188.10; Tib 254.2.6-4.4)",
  "S06vchedpgu:107": "1. subhūte bodhisatvasya satvasaṃjñā pravarteta /",
  "S06vchedpgu:108": "jīvasaṃjñā pudgalasaṃjñā vā na sa bodhisatva iti vaktavyaḥ tat kasya hetoḥ nāsti subhūte sa dharmo yo bodhisatvayānasaṃprasthito nāma / tat kiṃ manyase",
  "S06vchedpgu:109": "2. subhūte asti sa kaścid dharmo yas tathāgatena dīpaṃkarasya tathāgatasyāntikād anuttarāṃ samyaksaṃbodhim abhisaṃbuddhaḥ āha /",
  "S06vchedpgu:110": "nāsti sa bhagavan kaścid dharmo yas tathāgatena dīpaṃkarasya",
  "S06vchedpgu:111": "3. tathāgatasyāntikād anuttarā samyaksaṃbodhim abhisaṃbuddhaḥ āha /",
  "S06vchedpgu:112": "tasmād ahaṃ dīpaṃkareṇa tathāgatena vyākṛto bhaviṣyasi tvaṃ māṇavānāgate 'dhvani śākyamunir nāma tathāgato",
  "S06vchedpgu:113": "4. 'rhan samyaksaṃbuddhas tat kasya hetos tathāgata iti subhūte tathatāyā etad adhivacanaṃ yaḥ kaścit subhūte evaṃ vadet tathāgatenānuttarā samyaksaṃbodhir abhisaṃbuddheti /",
  "S06vchedpgu:114_0": "5. nāsti subhūte sa kaścid dharmo yas tathāgatenānuttarā samyaksaṃbodhir abhisaṃbuddhaḥ",
  "S06vchedpgu:114_1": "yaḥ subhūte tathāgatena dharmo 'bhisaṃbuddhas tatra na satyaṃ na mṛṣāḥ tasmāt tathāgato",
  "S06vchedpgu:114_2": "bhāṣate / sarvadharmā",
  "S06vchedpgu:115": "6. buddhadharmā iti /",
  "S06vchedpgu:116": "sarvadharmā iti subhūte sarve te adharmās tenocyante sarvadharmā iti //",
  "S06vchedpgu:117": "tadyathāpi nāma subhūte puruṣo bhaved upetakāyo mahākāyaḥ subhūtir āha / yo",
  "S06vchedpgu:118": "Folio 8b (G 1385;",
  "S06vchedpgu:119": "Chak 186.22-187.15;",
  "S06vchedpgu:120": "Du 160.10-162.1;",
  "S06vchedpgu:121": "MM 37.16-39.2;",
  "S06vchedpgu:122": "Cz 49.5-50.14;",
  "S06vchedpgu:123": "Par 188.10-189.9;",
  "S06vchedpgu:124": "Tib 254.4.4-255.1.1)",
  "S06vchedpgu:125": "1. 'sau tathāgatena puruṣo bhāṣita upetakāyo mahākāyaḥ akāyaḥ sa bhagavaṃs tathāgatena bhāṣitas tenocyate upetakāyo mahākāyaḥ bhagavān āha / evam etat subhūte",
  "S06vchedpgu:126": "2. yo bodhisatva evaṃ vaded ahaṃ satvān parinirvāpayiṣyāmīti /",
  "S06vchedpgu:127": "na sa bodhisatva iti vaktavyaḥ tat kasya hetoḥ asti subhūte sa kaścid dharmo yo bodhisatvo nāma /",
  "S06vchedpgu:128": "āha / no hīdaṃ bhagavan",
  "S06vchedpgu:129": "3. bhagavān āha /",
  "S06vchedpgu:130": "tasmāt tathāgato bhāṣate niḥsatvāḥ sarvadharmāḥ nirjīvā niṣpudgalāḥ yaḥ subhūte bodhisatva evaṃ vaded ahaṃ kṣetravyūhān niṣpādayiṣyāmīti / so 'pi tathaiva",
  "S06vchedpgu:131": "4. vaktavyaḥ tat kasya hetoḥ kṣetravyūhāḥ kṣetravyūhā iti subhūte avyūhās te tathāgatena bhāṣitās tenocyante kṣetravyūhā iti /",
  "S06vchedpgu:132": "yaḥ subhūte bodhisatvo nirātmāno dharmā nirātmāno",
  "S06vchedpgu:133_0": "5. dharmā ity adhimucyate sa tathāgatenārhatā samyaksaṃbuddhena bodhisatvo bodhisatva",
  "S06vchedpgu:133_1": "ity ākhyātas tat kiṃ manyase subhūte saṃvidyate tathāgatasya māṃsacakṣuḥ āha / evam etad bhagavan",
  "S06vchedpgu:134": "6. saṃvidyate tathāgatasya māṃsacakṣuḥ //",
  "S06vchedpgu:135": "bhagavān āha /",
  "S06vchedpgu:136": "tat kiṃ manyase subhūte saṃvidyate tathāgatasya divyaṃ cakṣuḥ prajñācakṣur dharmacakṣur buddhacakṣuḥ āhaivam etad bhagavan saṃvidyate tathāgatasya",
  "S06vchedpgu:137": "Folio 9a (G 1386;",
  "S06vchedpgu:138": "Chak 187.14-188.7;",
  "S06vchedpgu:139": "Du 162.1-163.5;",
  "S06vchedpgu:140": "MM 39.2-40.8;",
  "S06vchedpgu:141": "Cz 50.14-52.14;",
  "S06vchedpgu:142": "Par 189.10-190.7; Tib 255.1.1-2.1)",
  "S06vchedpgu:143": "1. divyaṃ cakṣuḥ prajñācakṣur dharmacakṣur buddhacakṣuḥ //",
  "S06vchedpgu:144": "bhagavān āha /",
  "S06vchedpgu:145": "tat kiṃ manyase subhūte yāvantyo gaṃgānadyāṃ vālukās tāvantya gaṃgānadyo bhaveyus tāsu yā vālukās tāvanta eva lokadhātavo",
  "S06vchedpgu:146": "2. bhaveyuḥ kaccid bahavas te lokadhātavo bhaveyuḥ bhagavān āha /",
  "S06vchedpgu:147": "yāvantaḥ subhūte teṣu lokadhātuṣu satvās teṣām ahaṃ nānābhāvāṃ cittadhārāṃ jānīyās tat kasya hetoś",
  "S06vchedpgu:148": "3. cittadhārā cittadhārā iti subhūte adhārās tās tathāgatena bhāṣitās tenocyante cittadhārā iti /",
  "S06vchedpgu:149": "tat kasya hetor atītaṃ subhūte cittaṃ nopalabhyate /",
  "S06vchedpgu:150": "anāgataṃ cittaṃ nopalabhyate",
  "S06vchedpgu:151": "4. /",
  "S06vchedpgu:152": "pratyutpannaṃ nopalabhyate /",
  "S06vchedpgu:153": "tat kiṃ manyase subhūte ya imaṃ trisāhasramahāsāhasraṃ lokadhātuṃ saptaratnaparipūrṇaṃ kṛtvā dānaṃ dadyād api nu sa kulaputro vā kuladuhitā",
  "S06vchedpgu:154": "5. vā tatonidānaṃ bahu puṇyaṃ prasaveta /",
  "S06vchedpgu:155": "āha /",
  "S06vchedpgu:156": "bahu bhagavan bahu sugata /",
  "S06vchedpgu:157": "bhagavān āha /",
  "S06vchedpgu:158": "evam etat subhūte evam etad bahu sa kulaputro vā kuladuhitā vā tatonidānaṃ",
  "S06vchedpgu:159": "6. bahu puṇyaṃ prasaveta /",
  "S06vchedpgu:160": "sacet subhūte puṇyaskandho 'bhaviṣyan na tathāgato 'bhāṣiṣyat puṇyaskandhaḥ puṇyaskandha iti /",
  "S06vchedpgu:161": "tat kiṃ manyase subhūte rūpakāyapariniṣpattyā tathāgato draṣṭavyaḥ",
  "S06vchedpgu:162": "Folio 9b (G 1387;",
  "S06vchedpgu:163": "Chak 188.8-189.21;",
  "S06vchedpgu:164": "Du 163.5-164.9;",
  "S06vchedpgu:165": "MM 40.8-41.9;",
  "S06vchedpgu:166": "Cz 52.14-54.1;",
  "S06vchedpgu:167": "Par 190.7-191.7; Tib 255.2.1-3.3)",
  "S06vchedpgu:168": "1. āha /",
  "S06vchedpgu:169": "no bhagavan na rūpakāyapariniṣpattyā tathāgato draṣṭavyaḥ tat kasya hetoḥ rūpakāyapariniṣpattī rūpakāyapariniṣpattir ity apariniṣpattir eṣā tathāgatena",
  "S06vchedpgu:170": "2. bhāṣitā tenocyate rūpakāyapariniṣpattir iti /",
  "S06vchedpgu:171": "bhagavan āha /",
  "S06vchedpgu:172": "tat kiṃ manyase subhūte lakṣaṇasaṃpadā tathāgato draṣṭavyaḥ āha /",
  "S06vchedpgu:173": "no bhagavan na lakṣaṇasaṃpadā tathāgato",
  "S06vchedpgu:174": "3. draṣṭavyaḥ tat kasya hetoḥ yaiṣā lakṣaṇasaṃpat tathāgatena bhāṣitā alakṣaṇasaṃpad eṣā tathāgatena bhāṣitā tenocyate lakṣaṇasaṃpad iti /",
  "S06vchedpgu:175": "bhagavān āha / tat kiṃ manyase",
  "S06vchedpgu:176": "4. subhūte api nu tathāgatasyaivaṃ bhavati na mayā dharmo deśita iti /",
  "S06vchedpgu:177": "yaḥ subhūte evaṃ vadet tathāgatena dharmo deśita iti /",
  "S06vchedpgu:178": "abhyācakṣīta māṃsa subhūte asatād udgṛhītena",
  "S06vchedpgu:179": "5. /",
  "S06vchedpgu:180": "tat kasya hetor dharmadeśanā dharmadeśaneti subhūte nāsti sa kaścid dharmo yo dharmadeśanā nāmopalabhyate /",
  "S06vchedpgu:181": "āhāsti bhagavan kecit satvā bhaviṣyanty anāgate 'dhvani ya imān",
  "S06vchedpgu:182": "6. evaṃrūpān dharmān bhāṣyamāṇāṃ cchrutvābhiśraddadhāsyanti /",
  "S06vchedpgu:183": "bhagavān āha /",
  "S06vchedpgu:184": "na te subhūte satvā nāsatvās tat kasya hetoḥ sarvasatvā iti subhūte asatvās te tathāgatena bhāṣitās tenocyante",
  "S06vchedpgu:185": "Folio 10a (G 1388;",
  "S06vchedpgu:186": "Chak 188.30-189.21;",
  "S06vchedpgu:187": "Du 164.9-165.12;",
  "S06vchedpgu:188": "MM 41.9-42.7;",
  "S06vchedpgu:189": "Cz 54.1-55.8;",
  "S06vchedpgu:190": "Par 191.7-192.3; Tib 255.3.3-4.3)",
  "S06vchedpgu:191": "1. sarvasatvā iti /",
  "S06vchedpgu:192": "tat kiṃ manyase subhūte api tv asti sa kaścid dharmo yas tathāgatenānuttarā samyaksaṃbodhir abhisaṃbuddhaḥ āha /",
  "S06vchedpgu:193": "nāsti sa bhagavan kaścid dharmo yas tathāgatenānuttarā",
  "S06vchedpgu:194": "2. samyaksaṃbodhir abhisaṃbuddhaḥ bhagavān āha /",
  "S06vchedpgu:195": "evam etat subhūte evam etat aṇur api tatra dharmo na saṃvidyate nopalabhyate tenocyate 'nuttarā samyaksaṃbodhir iti / api",
  "S06vchedpgu:196": "3. tu khalu punaḥ subhūte samaḥ sa dharmo na tatra kiṃcid viṣamas tenocyate 'nuttarā samyaksaṃbodhir iti /",
  "S06vchedpgu:197": "nirjīvatvena niḥsatvatvena niṣpudgalatvena samā sānuttarā samyaksaṃbodhiḥ",
  "S06vchedpgu:198": "4. sarvaiḥ kuśalair dharmair abhisaṃbudhyate /",
  "S06vchedpgu:199": "kuśalā dharmāḥ kuśalā dharmā iti subhūte adharmāś caiva te tathāgatena bhāṣitās tenocyante kuśalā dharmā iti / yaś ca khalu",
  "S06vchedpgu:200": "5. punaḥ subhūte yāvantas trisāhasramahāsāhasre lokadhātau sumeravaḥ parvatarājās tāvato rāśīn saptānāṃ ratnānām abhisaṃhṛtya dānaṃ dadyād yaś cetaḥ prajñāpāramitāyā",
  "S06vchedpgu:201": "6. antaśaś catuṣpadikām api gāthām udgṛhya parebhyo deśayed asya subhūte puṇyaskandhasyāsau pūrvakaḥ puṇyaskandhaḥ śatatamīm api kalān nopaiti / yāvad upaniśām",
  "S06vchedpgu:202": "Folio 10b (G 1389;",
  "S06vchedpgu:203": "Chak 189.21-190.11;",
  "S06vchedpgu:204": "Du 165.12-166.14;",
  "S06vchedpgu:205": "MM 42.7-43.7;",
  "S06vchedpgu:206": "Cz 55.8-56.20;",
  "S06vchedpgu:207": "Par 192.3-192.21; Tib 255.4.3-5.4)",
  "S06vchedpgu:208": "1. api na kṣamate /",
  "S06vchedpgu:209": "tat kiṃ manyase subhūte api nu tathāgatasyaivaṃ bhavati /",
  "S06vchedpgu:210": "mayā satvā mocitā iti /",
  "S06vchedpgu:211": "na khalu punaḥ subhūte-r-evaṃ draṣṭavyaṃ /",
  "S06vchedpgu:212": "tat kasya hetoḥ na sa kaścit satvo",
  "S06vchedpgu:213": "2. yas tathāgatena mocitaḥ yadi punaḥ subhūte kaścit satvo 'bhaviṣyad yas tathāgatena mocitaḥ sa eva tasyātmagrāho 'bhaviṣyat satvagrāho jīvagrāhaḥ pudgalagrāhaḥ",
  "S06vchedpgu:214": "3. ātmagrāha iti subhūte agrāha eṣa tathāgatena bhāṣitaḥ sa ca bālapṛthagjanair udgṛhītaḥ bālapṛthagjanā iti subhūte ajanā ete tathāgatena",
  "S06vchedpgu:215": "4. bhāṣitās tenocyaṃte bālapṛthagjanā iti /",
  "S06vchedpgu:216": "tat kiṃ manyase subhūte lakṣaṇasaṃpadā tathāgato draṣṭavyaḥ āhaivam etad bhagaval lakṣaṇasaṃpadā tathāgato draṣṭavyaḥ",
  "S06vchedpgu:217": "5. bhagavān āha /",
  "S06vchedpgu:218": "sacet punaḥ subhūte lakṣaṇasaṃpadā tathāgato draṣṭavyo 'bhaviṣyad rājāpi cakravartī tathāgato 'bhaviṣyat* āha /",
  "S06vchedpgu:219": "yathāhaṃ bhagavato bhāṣitasyārtham ājānāmi",
  "S06vchedpgu:220": "6. /",
  "S06vchedpgu:221": "na lakṣaṇasaṃpadā tathāgato draṣṭavyaḥ //",
  "S06vchedpgu:222": "atha khalu bhagavāṃs tasyāṃ velāyām imā gāthā abhāṣataḥ //",
  "S06vchedpgu:223": "ye māṃ rūpeṇa adrākṣur ye māṃ ghoṣeṇa anvayuḥ mithyāprahāṇaprasṛtā",
  "S06vchedpgu:224": "Folio 11a (G 1390;",
  "S06vchedpgu:225": "Chak 190.12-191.4;",
  "S06vchedpgu:226": "Du 166.14-168.3;",
  "S06vchedpgu:227": "MM 43.7-44.6;",
  "S06vchedpgu:228": "Cz 56.20-59.1;",
  "S06vchedpgu:229": "Par 192.21-193.13;",
  "S06vchedpgu:230": "Tib 255.5.4-256.1.4)",
  "S06vchedpgu:231": "1. na māṃ drakṣyanti te janāḥ draṣṭavyo dharmato buddho dharmakāyas tathāgataḥ dharmatā cāpy avijñeyā na sā śakyaṃ vijānituṃ //",
  "S06vchedpgu:232": "tat kiṃ manyase subhūte lakṣaṇasaṃpadā tathāgatenānuttarā",
  "S06vchedpgu:233": "2. samyaksaṃbodhir abhisaṃbuddhāḥ na khalu punaḥ subhūte evaṃ draṣṭavyaṃ na subhūte lakṣaṇasaṃpadā tathāgatenānuttarā samyaksaṃbodhir abhisaṃbuddhā/ yat khalu punaḥ",
  "S06vchedpgu:234": "3. subhūte syād evaṃ bodhisatvayānasaṃprasthitaiḥ kasyacid dharmasya vināśaḥ prajñapta ucchedo vā na khalu punaḥ subhūte evaṃ draṣṭavyaṃ /",
  "S06vchedpgu:235": "na bodhisatvayānasaṃprasthitaiḥ kasyacid",
  "S06vchedpgu:236": "4. dharmasya vināśaḥ prajñapto nocchedaḥ yaś ca khalu punaḥ subhūte kulaputro vā kuladuhitā vā gaṃgānadīvālukopamāl lokadhātūn saptaratnapratipūrṇān kṛtvā tathāgatebhyo",
  "S06vchedpgu:237": "5. 'rhadbhyaḥ samyaksaṃbuddhebhyo dānaṃ dadyād yaś ca bodhisatvo nirātmakeṣu dharmeṣu kṣāntiṃ pratilabheta /",
  "S06vchedpgu:238": "ayam eva tato bahutaraṃ puṇyaṃ prasaveta /",
  "S06vchedpgu:239": "na khalu punaḥ subhūte bodhisatvena",
  "S06vchedpgu:240": "6. puṇyaskandhaḥ parigrahītavyaḥ āha /",
  "S06vchedpgu:241": "puṇyaskandho bhagavan parigrahītavyaḥ bhagavān āha /",
  "S06vchedpgu:242": "parigrahītavyaḥ subhūte nodgrahītavyaḥ tenocyate parigrahītavyaḥ",
  "S06vchedpgu:243": "Folio 11b (G 1391; Chak 191.5-26; Du 168.3-169.4; MM 44.7-45,",
  "S06vchedpgu:244": "4; Cz 54.1-60.7; Par 193.13-194.5; Tib 256.1.4-2.4)",
  "S06vchedpgu:245": "1. api tu khalu punaḥ subhūte yaḥ kaścid evaṃ vadet tathāgato gacchati vāgacchati vā /",
  "S06vchedpgu:246": "tiṣṭhati vā niṣīdati vā śayyāṃ vā kalpayati /",
  "S06vchedpgu:247": "na me sa bhāṣitasyārtham ājānāti / tat kasya hetoḥ",
  "S06vchedpgu:248": "2. tathāgata iti subhūte na kutaścid āgato na kvacid gataḥ tenocyate tathāgato 'rhan samyaksaṃbuddha iti /",
  "S06vchedpgu:249": "yaś ca khalu punaḥ subhūte kulaputro vā kuladuhitā vā yāvantas trisāhasramahāsāhasre",
  "S06vchedpgu:250": "3. lokadhātau pṛthivīrajāṃsi tāvato lokadhātūn maṣiṃ kuryāt tadyathāpi nāma paramāṇusaṃcayas tat kiṃ manyase subhūte bahu sa paramāṇusaṃcayo bhavet āhaivam",
  "S06vchedpgu:251": "4. etad bhagavan bahu sa paramāṇusaṃcayo bhavet tat kasya hetoḥ saced bhagavan saṃcayo 'bhaviṣyan na bhagavān avakṣyat paramāṇusaṃcaya iti /",
  "S06vchedpgu:252": "tat kasya hetoḥ yo 'sau paramāṇusaṃcayo",
  "S06vchedpgu:253": "5. bhāṣitaḥ asaṃcayaḥ sa bhagavatā bhāṣitas tenocyate paramāṇusaṃcaya iti /",
  "S06vchedpgu:254": "yac ca tathāgato bhāṣati tṛsāhasramahāsāhasro lokadhātur iti /",
  "S06vchedpgu:255": "adhātuḥ sa tathāgatena",
  "S06vchedpgu:256": "6. bhāṣitas tenocyate trisāhasramahāsāhasro lokadhātur iti /",
  "S06vchedpgu:257": "tat kasya hetoḥ saced bhagavan dhātur abhaviṣyat sa eva bhagavan piṇḍagrāho 'bhaviṣyad yaś caiva tathāgatena piṇḍagrāho",
  "S06vchedpgu:258": "Folio 12a (G 1392;",
  "S06vchedpgu:259": "Chak 191.27-192.15;",
  "S06vchedpgu:260": "Du 169.4-170.7;",
  "S06vchedpgu:261": "MM 45.4-46.2;",
  "S06vchedpgu:262": "Cz 6O.7-61.12;",
  "S06vchedpgu:263": "Par 194.5-194.22; Tib 256.2.4-3.4)",
  "S06vchedpgu:264": "1. bhāṣitaḥ agrāhaḥ sa tathāgatena bhāṣitas tenocyate piṇḍagrāha iti /",
  "S06vchedpgu:265": "bhagavān āha /",
  "S06vchedpgu:266": "piṇḍagrāhaś caivāvyavahāro 'nabhilāpyaḥ subhūte sa dharmaḥsa bālapṛthagjanair",
  "S06vchedpgu:267": "2. udgṛhītaḥ tat kasya hetoḥ yaḥ kaścit subhūte evaṃ vaded ātmadṛṣṭis tathāgatena bhāṣitā satvadṛṣṭir jīvadṛṣṭiḥ pudgaladṛṣṭiḥ api nu subhūte sa samyag vadan vadet",
  "S06vchedpgu:268": "3. āha /",
  "S06vchedpgu:269": "no bhagavaṃs tat kasya hetoḥ yā sā bhagavann ātmadṛṣṭis tathāgatena bhāṣitā adṛṣṭiḥ sā tathāgatena bhāṣitā tenocyate ātmadṛṣṭir iti / bhagavān āha /",
  "S06vchedpgu:270": "4. evaṃ subhūte bodhisatvayānasaṃprasthitena sarvadharmā jñātavyā adhimoktavyās tathā cādhimoktavyā yathā na dharmasaṃjñāpi pratyupatiṣṭhet tat kasya hetoḥ dharmasaṃjñā",
  "S06vchedpgu:271": "5. dharmasaṃjñeti subhūte asaṃjñaiṣā tathāgatena bhāṣitā tenocyate dharmasaṃjñeti /",
  "S06vchedpgu:272": "yaś ca khalu punaḥ subhūte bodhisatvo mahāsatvaḥ aprameyāsaṃkhyeyāl lokadhātūn saptaratnaparipūrṇān",
  "S06vchedpgu:273": "6. kṛtvā dānaṃ dadyād yaś ca kulaputro vā kuladuhitā vā itaḥ prajñāpāramitāyā antaśaś catuṣpadikām api gāthām udgṛhya dhārayed deśayet paryavāpnuyād ayam",
  "S06vchedpgu:274": "Folio 12b (G 1393;",
  "S06vchedpgu:275": "Chak 192.16-25;",
  "S06vchedpgu:276": "Du 170.7-15;",
  "S06vchedpgu:277": "MM 46.2-11;",
  "S06vchedpgu:278": "Cz 61.12-62.8;",
  "S06vchedpgu:279": "Par 194.22-195.7; Tib 256.3.4-3.8)",
  "S06vchedpgu:280": "1. eva tato bahutaraṃ puṇyaṃ prasavetāprameyam asaṃkhyeyaṃ /",
  "S06vchedpgu:281": "kaṭhaṃ ca saṃprakāśayed yathā na prakāśayet tenocyate saṃprakāśaye iti //",
  "S06vchedpgu:282": "tārakā timiraṃ dīpo māyāvaśyāya",
  "S06vchedpgu:283": "2. budbudaḥ supinaṃ vidyud abhraṃ ca evaṃ draṣṭavya saṃskṛtaṃ //",
  "S06vchedpgu:284": "idam avocad bhagavān āttamanā sthavirasubhūtis te ca bhikṣubhikṣuṇyupāsakopāsikāḥ sadevamānuṣāsuragandharvaś",
  "S06vchedpgu:285": "3. ca loko bhagavato bhāṣitam abhyanandan // // vajracchedikā prajñāpāramitā samāptāḥ // //"
}