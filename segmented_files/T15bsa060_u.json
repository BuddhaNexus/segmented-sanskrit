{
    "T15bsa060_u:0": " Śatagāthā",
    "T15bsa060_u:1": " kaumārye paṭhyatāṃ vidyā śaitye saṃpālyatāṃ ca gauḥ /",
    "T15bsa060_u:2": " kṣettraṃ ca karṣyatāṃ pītaṃ trayaḥ suphalahetavaḥ // 1 //",
    "T15bsa060_u:3": " gate 'pi vayasi grāhyā vidyā sarvātmanā budhaiḥ /",
    "T15bsa060_u:4": " yadyapi phaladā syānna sulabhā sānyajanmani // 2 //",
    "T15bsa060_u:5": " guṇeṣu kriyatāṃ yatnaḥ kimāṭopaiḥ prayojanam /",
    "T15bsa060_u:6": " vikrīyante na ghaṇṭābhirgāvaḥ kṣīravivarjitāḥ // 3 //",
    "T15bsa060_u:7": " guṇini guṇajño ramate nāguṇaśīlasya guṇini paritoṣaḥ /",
    "T15bsa060_u:8": " alireti vanātkamalaṃ na dardurasya tannivāso 'pi // 4 //",
    "T15bsa060_u:9": " guṇiṣu durlabhā āḍhayā āḍhayeṣu guṇinastathā // 5 //",
    "T15bsa060_u:10": " aneke santi bhūbhāgā ratnavantastu durlabhāḥ /",
    "T15bsa060_u:11": " durlabhāḥ praṇināṃ santi mātṛpitṛyutastu ca // 6 //",
    "T15bsa060_u:12": " guṇāḥ kurvanti dūtatvaṃ dūre 'pi basatāṃ satām /",
    "T15bsa060_u:13": " ketakīgandhamāghrātuṃ svayamāyānti ṣaṭpadāḥ // 7 //",
    "T15bsa060_u:14": " vidvatvaṃ ca nṛpatvaṃ ca naiva tulyaṃ kadācana /",
    "T15bsa060_u:15": " svadeśe pūjyate rājā vidvān sarvatra pūjyate // 8 //",
    "T15bsa060_u:16": " alpastu kālo vividhāśca vidhā ḥ simāyuṣo yā kiyatī? na buddhā /",
    "T15bsa060_u:17": " haṃsā labhante ca yathā payo 'dbhyas tathaiva tatvaṃ labhatāṃ ca yattat // 9 //",
    "T15bsa060_u:18": " ekasthānanivāsino 'tisamayāt syuste viyuktāḥ kila",
    "T15bsa060_u:19": " vicchedānna hi cāntaraṃ kimapi tat tyājyaṃ na kiṃ tatsthalam /",
    "T15bsa060_u:20": " vaivaśyāddhi viyogato manasi jāyante vidhātā ati",
    "T15bsa060_u:21": " tatsthānaṃ yadi hīyate sahajataḥ syāccātiśāntiḥ sukham // 10 //",
    "T15bsa060_u:22": " saha vasatāmapyasatāṃ jalaruhajalavadbhavatyasaṃśleṣaḥ /",
    "T15bsa060_u:23": " dūre 'pi satāṃ vasatāṃ prītiḥ kumudenduvadbhavati // 11 //",
    "T15bsa060_u:24": " prapañcā yatnaoto heyāḥ saṃsargaḥ kriyatāṃ satām /",
    "T15bsa060_u:25": " dinaṃ rogabhayānmuktaṃ śatābdāccāpi tad varam // 12 //",
    "T15bsa060_u:26": " sarvathehāḥ parityājyāścedaśakyaṃ tadā punaḥ /",
    "T15bsa060_u:27": " nirvāṇāptyunmukho bhūyāt tadiyaṃ tasya bheṣajam // 13 //",
    "T15bsa060_u:28": " udayantvamūni subahūni mahāmahāṃsi cando cando 'pyalaṃ bhuvanamaṇḍalamaṇḍanāya /",
    "T15bsa060_u:29": " sūryādūte na tadudeti na cāstameti yenoditena dinamastamitena rātriḥ // 14 //",
    "T15bsa060_u:30": " yadudeti vinā sūrya tejasvi tanna jāyate /",
    "T15bsa060_u:31": " sūryodayo varaṃ cāsti hyanyeṣāmudayena kim // 15 //",
    "T15bsa060_u:32": " kusumastabakasyeva dve gatī tu mahātmanām /",
    "T15bsa060_u:33": " mūdhni vā sarvalokasya śīryate vana eva vā // 16 /",
    "T15bsa060_u:34": " vāṇi kaṭhorā bhaṇitā hi duṣṭairyā sarparūpā sujanān hinasti /",
    "T15bsa060_u:35": " te bheṣajaṃ kṣāntimayaṃ ca prajñāṃ saṃsevya cintārahitā bhavanti // 17 //",
    "T15bsa060_u:36": " dhīrāḥ kaṣṭamanuprāptā na bhavanti viṣādinaḥ /",
    "T15bsa060_u:37": " praviśya vadanaṃ rāhoḥ kiṃ nodeti punaḥ śaśī // 18 //",
    "T15bsa060_u:38": " yasya cittaṃ dravībhūtaṃ kṛpayā sarvajantuṣu /",
    "T15bsa060_u:39": " tasya jñānena mokṣeṇa kiṃ jaṭābhasmacivaraiḥ // 19 //",
    "T15bsa060_u:40": " vanāni dahato vahneḥ sakhā bhavati mārutaḥ /",
    "T15bsa060_u:41": " sa eva dīpanāśāya kṛśe kasyāsti sauhṛdam // 20 //",
    "T15bsa060_u:42": " parastutaguṇairyastu nirguṇo 'pi guṇī bhavet /",
    "T15bsa060_u:43": " indro 'pi laghutāṃ yāti svayaṃ prakhyāpitairguṇaiḥ // 21 //",
    "T15bsa060_u:44": " kulīno 'pi bhaved garvī kārpāṇyasahito dhanī /",
    "T15bsa060_u:45": " devatāstāṃśca nindanti sargo 'yaṃ jalavahnivat // 22 //",
    "T15bsa060_u:46": " dūrastho 'pi samīpastho yo yasya manasi sthitaḥ /",
    "T15bsa060_u:47": " yo yasya hṛdaye nāsti samīpastho 'pidūrataḥ // 23 //",
    "T15bsa060_u:48": " pareṣāṃ vaibhavaṃ dṛṣṭvā mano yasya prakupyati /",
    "T15bsa060_u:49": " na tasyārthopalabdhistu citaṃ puṇyaṃ ca naśyati // 24 //",
    "T15bsa060_u:50": " rāgopamaṃ nāsti malaṃ hi loke īrṣyopamā nāsti ca kāpi hāniḥ /",
    "T15bsa060_u:51": " yāñcāsamo nāsti ca ko 'pi bandhurdānopamo nāsti ca mitravargaḥ // 25 //",
    "T15bsa060_u:52": " kṣudhāsamā nāsti śarīravedanā cintāsamā nāsti śarīraśoṣaṇā /",
    "T15bsa060_u:53": " guṇaiḥ samā nāsti śarīrabhūṣaṇā kṣāntyā samaṃ nāsti śarīravarmaṃ vai // 26 //",
    "T15bsa060_u:54": " dhanena kiṃ kṣudrajanasya mitraiḥ kiṃ vañcakasyāpi ca matsarasya /",
    "T15bsa060_u:55": " kiṃ hānidasyātiguṇagrahaiśca kiṃ vā vipattau vimukhātmajena // 27 //",
    "T15bsa060_u:56": " sarvathā svahitamācaraṇīyaṃ kiṃ kariṣyati jano bahujalpaḥ /",
    "T15bsa060_u:57": " bidyate hi na sa kaścidupāyaḥ sarvalokaparitoṣakaro yaḥ // 28 //",
    "T15bsa060_u:58": " prasaṅgasyānukūlo yaḥ prajña eva sa pālayet /",
    "T15bsa060_u:59": " satyāsatye ca maitridveṣau kuryāt svaparaiḥ saha // 29 //",
    "T15bsa060_u:60": " na dviṣantaḥ kṣayaṃ yānti yāvajjīvamapi ghnataḥ /",
    "T15bsa060_u:61": " krodhameva tu yo hanti tena sarve dviṣo hatāḥ // 30 //",
    "T15bsa060_u:62": " satkāro guṇināṃ śreyān durjanasya vinītatā /",
    "T15bsa060_u:63": " kośapūrtiḥ sadācāraiḥ śreyo deśaparīkṣaṇam // 31 //",
    "T15bsa060_u:64": " yāvanmārgo bhavet dṛṣṭo yāvaccaraṇapuṣṭatā /",
    "T15bsa060_u:65": " prajñā hrāso na yāvaddhi tāvatkuryāt svayaṃ hitam // 32 //",
    "T15bsa060_u:66": " vyabhicāreṣvāsattaḥ rājā tasya hi nirakṣaro mantri /",
    "T15bsa060_u:67": " tadā dhanāśā kutra rakṣyā asavaḥ prayatnena // 33 //",
    "T15bsa060_u:68": " sarva yatra vinetāraḥ sarve paṇḍitamāninaḥ /",
    "T15bsa060_u:69": " sarve prabhutvamicchanti tad vṛndamavasīdati // 34 //",
    "T15bsa060_u:70": " mūṣako rakṣayedannaṃ mārjārī navanītakam /",
    "T15bsa060_u:71": " kākaścālayet pākaṃ vastūnāṃ tatra kā kathā // 35 //",
    "T15bsa060_u:72": " mālākāra ivārāme na yathāṅgārakārakaḥ /",
    "T15bsa060_u:73": " puṣpaṃ puṣpaṃ vicinvīta mūlocchedaṃ na kārayet // 36 //",
    "T15bsa060_u:74": " valmīkaṃ madhujātaṃ ca śuklapakṣe ca candramāḥ /",
    "T15bsa060_u:75": " bhikṣādravyaṃ nṛpadravyaṃ stokaṃ stokena vardhate // 37 //",
    "T15bsa060_u:76": " hīnatā yācane yatra syāttatra na ca yācyatām /",
    "T15bsa060_u:77": " kāmaṃ hi na bhavedindro himājjīvati tittariḥ // 38 //",
    "T15bsa060_u:78": " mayūra / grīṣmasya tu tāpayukta āśāyutaḥ khasya jale bhavestvam /",
    "T15bsa060_u:79": " kaṇṭhantu no nāmaya gauraveṇa nīre taḍāgasya tu dūṣitasya // 39 //",
    "T15bsa060_u:80": " siṃho balī hariṇaraktapāmāṃsabhojī saṃvatsareṇa kurute ratimekavāram /",
    "T15bsa060_u:81": " yo gardabhaḥ khalu rajaḥkaṇamātrabhojī kāmī bhavedanudinaṃ vada ko 'tra hetuḥ // 40 //",
    "T15bsa060_u:82": " sarpāḥ pibanti pavanaṃ na ca durbalāste śuṣkaistṛṇairvanagajā balino bhavanti /",
    "T15bsa060_u:83": " kandaiḥ phalairmunivarā gamayanti kālam saṃtoṣa eva puruṣasya paraṃ nidhānam // 41 //",
    "T15bsa060_u:84": " sa śobhate puṣpitapuṣpavacca sumaṇḍitaṃ yasya mukhaṃ suvarṇaiḥ /",
    "T15bsa060_u:85": " anakṣaraṃ yasya mukhaṃ bhavecvet tannetravaktre bhubi chidravacca // 42 //",
    "T15bsa060_u:86": " muktāmaṇibhyāṃ ca hi gardabhasya kiṃ śūkarasya priyabhojanena /",
    "T15bsa060_u:87": " andhasyadīptyā badhirasya gītaimūrkhasya dharmeṇa kimasti kṛtyam // 43 //",
    "T15bsa060_u:88": " kātantraśābdavettā hi vaidyaśca siddhasāravit /",
    "T15bsa060_u:89": " kāṣṭhakhaṅgadharaścopahāsaṃ yānti trayo 'pi te // 44 //",
    "T15bsa060_u:90": " dehīdaṃ vacanaṃ nimnaṃ na dāsyāmyatinimnakam /",
    "T15bsa060_u:91": " gṛhāṇetyuttamaṃ vākyaṃ na gṛhṇāmyatiśobhanam // 45 //",
    "T15bsa060_u:92": " kṣatiṃ bihāya yenāpi prayogeṇa hitasya kim /",
    "T15bsa060_u:93": " svakāyarakṣaṇenāpi kiñcaiva dhanatṛṣṇayā // 46 //",
    "T15bsa060_u:94": " kiṃśukasya phalaprāptiryathā vyartha bubhukṣave /",
    "T15bsa060_u:95": " dhaninaśca tathādāturjīvanaṃ niṣprayojanam // 47 //",
    "T15bsa060_u:96": " kāmāturāṇāṃ na bhayaṃ na lajjā kṣudhāturāṇāṃ na balaṃ na tejaḥ /",
    "T15bsa060_u:97": " rogāturāṇāṃ na sukhaṃ na nidrā mārgāturāṇāṃ na bhayaṃ na vīryam // 48 //",
    "T15bsa060_u:98": " dhanalipsuḥ suhrit tyājyā bhāryā ca vyabhicāriṇī /",
    "T15bsa060_u:99": " adharmī ca nṛpaḥ krūro mantrī piśuna eva ca // 49 //",
    "T15bsa060_u:100": " kupradeśo hi durvyavasāyo duṣṭo 'tha vai suhṛt /",
    "T15bsa060_u:101": " baidyo 'dakṣo 'pi duḥsevyam vastu heyā ime 'pi ca // 50 //",
    "T15bsa060_u:102": " ahitaṃ hitamācāraśūnyabuddheḥ śrutisamayairbahubhirvahiṣkṛtasya /",
    "T15bsa060_u:103": " udarabharaṇamātne kevalecchormanujapaśośca ko viśeṣaḥ // 51 //",
    "T15bsa060_u:104": " ardhajalabharaḥ kumbho mūrdhni yatnena dhāryate /",
    "T15bsa060_u:105": " krudhyanti durjanā nūnaṃ satkāreṇātisevayā // 52 //",
    "T15bsa060_u:106": " stokenonnatimāyāti stoke nāyātyadhogatim /",
    "T15bsa060_u:107": " aho / susadṛśī ceṣṭā tulāyaṣṭeḥ khalasya ca // 53 //",
    "T15bsa060_u:108": " yathā bāryo na laśunasya gandhaḥ kastūrikācandanacandrasaṃjñaiḥ /",
    "T15bsa060_u:109": " tathā na vāryā varaśāstraśikṣābhyāsena duṣṭasya ca duṣṭatāpi // 54 //",
    "T15bsa060_u:110": " durjanaḥ parihartavyo vidyayālaṅkṛto 'pi san /",
    "T15bsa060_u:111": " maṇinā bhūṣitaḥ sarpaḥ kimasau na bhayaṅkaraḥ // 55 //",
    "T15bsa060_u:112": " durjanā durbalā yāvat tāvat sādhusvabhāvakāḥ /",
    "T15bsa060_u:113": " nyūne śaradi nīre hi nadīṃ sarve taranti ca // 56 //",
    "T15bsa060_u:114": " jvarādatyuṣṇatā raukṣāt kaphaśca vardhate yathā /",
    "T15bsa060_u:115": " guṇācārasvabhāvaiḥ syurduṣṭā na parivartitāḥ // 57 //",
    "T15bsa060_u:116": " duṣṭā narā bhṛtyagaṇo 'vamānī praśikṣitā naiva hayāḥ kubhāryā /",
    "T15bsa060_u:117": " pratāḍanenaiva bhavanti namrāḥ sukarmayogyā na kadāpi caite // 58 //",
    "T15bsa060_u:118": " vṛthā vṛṣṭiḥ samudrasya vṛthā tṛptasya bhojanam /",
    "T15bsa060_u:119": " vṛthā dānaṃ samarthasya vṛthā hīnasya satkṛtiḥ // 59 //",
    "T15bsa060_u:120": " padmāni satputramukhe lasanti rohanti nūnaṃ kulaṭāsutasya /",
    "T15bsa060_u:121": " viṣasya patrāṇi yathā karoti duṣkarma yo vai labhate phalantat // 60 //",
    "T15bsa060_u:122": " abhracchāyā khale prītiḥ siddhamannaṃ ca yoṣitaḥ /",
    "T15bsa060_u:123": " tṛṇāgnirhimabinduśca ṣaḍete budbudopamāḥ // 61 //",
    "T15bsa060_u:124": " śuṣkaṃ māṃsaṃ striyo vṛddhā madyaṃ ca taruṇaṃ dadhi /",
    "T15bsa060_u:125": " nakte bhojo divā svāpaḥ ṣaḍete prāṇahāriṇaḥ // 62 //",
    "T15bsa060_u:126": " sadyo māsaṃ navaṃ sarpirbālāstrī payasaudanam /",
    "T15bsa060_u:127": " uṣṇodakaṃ tarucchāyā ṣaḍete prāṇakāriṇaḥ // 63 //",
    "T15bsa060_u:128": " kāntāviyogaḥ svajanāpamāno ṛṇasya śeṣaḥ kunarasya sevā /",
    "T15bsa060_u:129": " dāridrabhātpravimukta mitraṃ vināgninaiete pradahanti pañca // 64 //",
    "T15bsa060_u:130": " karmī hyalābhī balino 'pakartā darpī ca bhikṣurhyadhanaḥ sukhārthī /",
    "T15bsa060_u:131": " kaṭūktibhāṣī priyasundarīṇāmete mṛṣācārijanāśca pañca // 65 //",
    "T15bsa060_u:132": " dharmadātānnatrdātā ca bhayatrātopadeśakaḥ /",
    "T15bsa060_u:133": " śarīrotpādakaśceti pañcaite hitakāriṇaḥ // 66 //",
    "T15bsa060_u:134": " prārāvṛto hi sanyāsāt srī patitrayadarśikā /",
    "T15bsa060_u:135": " jambūko jālamuktaśca trayo 'mī vañcakā matāḥ // 67 //",
    "T15bsa060_u:136": " bhojanāpācakā vaiddyā nṛpāścāsatyavādinaḥ /",
    "T15bsa060_u:137": " pāpina uccavaṃśīyā ayogyāḥ syustrayo janāḥ // 68 //",
    "T15bsa060_u:138": " yācakaḥ svādubhoji ca darpī bhikṣāparo bhavet /",
    "T15bsa060_u:139": " śāstrārthī bhavatādajñastrayo hāsaṃ bhajanti ca // 69 //",
    "T15bsa060_u:140": " sakṛjjalpanti rājānaḥ āryo hi dṛśyate sakṛt /",
    "T15bsa060_u:141": " sakṛtkanyāḥ pradīyante trīṇyetāni sakṛtsakṛt // 70 //",
    "T15bsa060_u:142": " sthūlavapustapasvī ca śūraścāpyakṛtavraṇaḥ /",
    "T15bsa060_u:143": " śayānaikākinī ca strī trayametanna viśavaset // 71 //",
    "T15bsa060_u:144": " anyeṣāṃ hiṃsako vipro mithyācārinṛpo 'pi ca /",
    "T15bsa060_u:145": " bhogī kāmarato bhikṣurnindābhājastrayo bhuvi // 72 //",
    "T15bsa060_u:146": " vidvān vinayasampanno vīro 'tiśānta eva ca /",
    "T15bsa060_u:147": " tyāgārambhaṃ dhanī kuryāt kīrtanīyāstrayo 'pi ca // 73 //",
    "T15bsa060_u:148": " dayī parahite līno duṣṭaśca paranāśakaḥ /",
    "T15bsa060_u:149": " icchābhirbālaka nūnaṃ trayo 'tṛptā ime bhuvi // 74 //",
    "T15bsa060_u:150": " arthanāśānmanastāpaṃ duścaritāṃ gṛhe striyam /",
    "T15bsa060_u:151": " vañcanaṃ cāpamānaṃ ca matimānna prakāśayet // 75 //",
    "T15bsa060_u:152": " vijñāyate 'dhvā śaśitārakāṇāṃ jyotirvidādhvā gaṇitena khasya /",
    "T15bsa060_u:153": " na dṛśyate tena gṛhe tu patnyāḥ kāmādimithyācaraṇaṃ kukṛtam // 76 //",
    "T15bsa060_u:154": " garuṇā tattvavettuḥ kiṃ vaidyenārogiṇaśca kim /",
    "T15bsa060_u:155": " pāre gatasya kiṃ nāvā kāntayā kiṃ virāgiṇaḥ // 77 //",
    "T15bsa060_u:156": " devasujanaviprāṇāṃ satye vidvadgaṇasya hi /",
    "T15bsa060_u:157": " gūḍhe vacasi bhojye 'sti prīti pṛthagjanasya ca // 78 //",
    "T15bsa060_u:158": " śaile śaile na māṇikyaṃ mīne mīne na mauktim /",
    "T15bsa060_u:159": " sādhavo he na sarvatra candanaṃ na vane vane // 79 //",
    "T15bsa060_u:160": " haṃso na bhāti caturo bakayūthamadhye gomāyumaṇḍalagato na vibhāti siṃhaḥ /",
    "T15bsa060_u:161": " jātyo na bhāti turagaḥ kharayūthamadhye vidvān na bhāti puruṣeṣu nirakṣareṣu // 80 //",
    "T15bsa060_u:162": " kokilānāṃ svaro rūpaṃ nārīrupamapatrapā ca /",
    "T15bsa060_u:163": " vidyārūpaṃ vidagdhānāṃ kṣamārūpaṃ tapasvinām // 81 //",
    "T15bsa060_u:164": " prabhāvaśāline puṃse kā kṣamāpratikāriṇe /",
    "T15bsa060_u:165": " vinītāya ca śāntāya janāya kā sahiṣṇutā // 82 //",
    "T15bsa060_u:166": " paro 'pi hitavān bandhurbandhurapyahitaḥ paraḥ /",
    "T15bsa060_u:167": " ahito dehajo vyādhiḥ hitamāraṇyamauṣadham // 83 //",
    "T15bsa060_u:168": " mahājanasya saṃsargaḥ kasya nonnatikārakaḥ /",
    "T15bsa060_u:169": " puṣpamālānuṣaṅgeṇa sūtraṃ śirasi dhāryate // 84 //",
    "T15bsa060_u:170": " viśvāsapratipannānāṃ vañcane kā vidagdhatā /",
    "T15bsa060_u:171": " aṅkamāruhya suptasya hantuḥ kiṃ nāma pauruṣam // 85 //",
    "T15bsa060_u:172": " kaumāre pitarau pātaḥ bhartrī rakṣati yauvane /",
    "T15bsa060_u:173": " rakṣanti vārddhake putrā nājñaḥ svātantryamarhati // 86 //",
    "T15bsa060_u:174": " āsaktirna bhaveddyāvat tāvattu guṇa eva saḥ /",
    "T15bsa060_u:175": " praviṣṭe 'syāṃ mahāsaktau guṇādānaṃ kuto bhavet // 87 //",
    "T15bsa060_u:176": " nijarītyā janāḥ prāyo 'parānākalayanti hi /",
    "T15bsa060_u:177": " ṛṣayaḥ pretamālokya bruvanti taṃ tapasvinam // 88 //",
    "T15bsa060_u:178": " durjanadūṣitamanasāṃ puṃsāṃ sujane 'pi nāsti viśvāsaḥ /",
    "T15bsa060_u:179": " bālaḥ payasā dagdho dadhyapi phūtkṛtya bhakṣayati // 89 //",
    "T15bsa060_u:180": " araghaṭṭaghaṭī yuktā vaśībhavati yoṣitaḥ /",
    "T15bsa060_u:181": " bhavatyārambhiko yo 'pi bhavatyeva tadadbhutaḥ // 90 //",
    "T15bsa060_u:182": " satkṛto mahatāṃ yo 'sti vetti tamadhamastṛṇam /",
    "T15bsa060_u:183": " paṇḍitaiḥ pūjitastūpe kākaḥ karoti cāsanam // 91 //",
    "T15bsa060_u:184": " phalaṃ ketakavṛkṣasya yadyapyambu prasādakam /",
    "T15bsa060_u:185": " na nāmagrahaṇādeva tasya vāri prasīdati // 92 //",
    "T15bsa060_u:186": " śiṣṭā na gṛhṇanti purā pratijñāṃ gṛhṇanti cet te kaṭhinapratijñām /",
    "T15bsa060_u:187": " aṅgikṛtāṃ tāṃ paripālayanti pāṣāṇarekhāmiva te tadānīm // 93 //",
    "T15bsa060_u:188": " prāpnoti vittaṃ hyadhamo ti kiñcid garvī pareṣāmavamānanāyām /",
    "T15bsa060_u:189": " saṃjāyate labdhadhanaḥ sumartyaḥ supakvadhānyena samaṃ vinamraḥ // 94 //",
    "T15bsa060_u:190": " nāsti prajñāsamaṃ cakṣurnāsti mohasamaṃ tamaḥ /",
    "T15bsa060_u:191": " nāsti rogasamaḥ śatrurnāsti mṛtyusamaṃ bhayam // 95 //",
    "T15bsa060_u:192": " ata eva kaṭhorātimṛtyuḥ sambhāvyate dhruvam /",
    "T15bsa060_u:193": " kāmāccittamapāvṛtya saddharme 'pekṣyate spṛhā // 96 //",
    "T15bsa060_u:194": " guṇā guṇajñeṣu guṇā bhavanti te nirguṇaṃ prāpya bhavanti doṣāḥ /",
    "T15bsa060_u:195": " susvādu toyāḥ prabhavanti nadyaḥ samudramāsādya bhavantyapeyāḥ // 97 //",
    "T15bsa060_u:196": " kāryamālocitāpāyaṃ matimadbhirviceṣṭitam /",
    "T15bsa060_u:197": " nāpattirbhavitā tatra jātā parihṛtāpi sā // 98 //",
    "T15bsa060_u:198": " alpā dṛḍhā ye mṛdubhāṣiṇaśca tebhyo 'vadhānaṃ karaṇīyameva /",
    "T15bsa060_u:199": " niryāti sūryaḥ saghanāddhi meghāt syāt tatprakāśastu tadātitīkṣṇaḥ // 99 //",
    "T15bsa060_u:200": " śāntipriyāḥ syuḥ khalu yauvane 'pi vaiduṣya evaṃ vinatā bhaveyuḥ /",
    "T15bsa060_u:201": " sahiṣṇavastejasi cātinamrāḥ sudurlabhā evamarindamāḥ syuḥ // 100 //",
    "T15bsa060_u:202": " mleccheṣvapi samṛddhāḥ syurvīrā evaṃ paśuṣvapi /",
    "T15bsa060_u:203": " vaktāraḥ sārthakoktīnāṃ sajjanāḥ syuḥ sudurlabhāḥ // 101 //",
    "T15bsa060_u:204": " sampaccalaṃ naśvarayauvanaṃ ca prāṇā bhaveyuryamadantamadhye /",
    "T15bsa060_u:205": " upekṣate tatra sukhaṃ na ceha janaḥ prapātastha ivāsti cāndhaḥ // 102 //",
    "T15bsa060_u:206": " ye kleśarogiṇo bhuktvā na ca saddharmabheṣajam /",
    "T15bsa060_u:207": " pramattā viṣayāsaktā bhavābdhiṃ na taranti te // 103 //",
    "T15bsa060_u:208": " jagatā gatiśīlena śiraḥstho dṛśyate 'ntakaḥ /",
    "T15bsa060_u:209": " tadāpriyaṃ bhavedannaṃ kriyāntarasya kā kathā // 104 //",
    "T15bsa060_u:210": " pratīkṣate kriyāṇāṃ na pūrti cāpūrtimantakaḥ /",
    "T15bsa060_u:211": " śvastanaṃ cādya kuryācca pūrva madhyāhnikaṃ varam // 105 //",
    "T15bsa060_u:212": " asthiraṃ jīvanaṃ loke yauvanaṃ dhanamasthiraṃ /",
    "T15bsa060_u:213": " asthiere putrapatnyau ca dharmasatyahitāḥ sthirāḥ // 106 //",
    "T15bsa060_u:214": " rājño 'tijīvitaṃ yuktaṃ drutamṛtyurvaraṃ ṛṣeḥ /",
    "T15bsa060_u:215": " sato jīvanamanto vā varaṃ tvākheṭakasya na // 107 //",
    "T15bsa060_u:216": " ācāryavararucikṛtā śatagāthā samāptā /",
    "T15bsa060_u:217": " gātheyaṃ bhāratīyopādhyāyavinayacandreṇa bhoṭadeśīya lokacakṣu bhikṣuṇā dharmaprajñenānūditā nirṇītāceti /"
}