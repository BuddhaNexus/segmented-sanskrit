{
    "S06bsu056_u:0_0": "[Vaidya_90]",
    "S06bsu056_u:0_1": "naya - dvyardhaśatikā - ardhaśatikādyaparaparyāyā",
    "S06bsu056_u:0_2": "Adhyardhaśatikā prajñāpāramitā /",
    "S06bsu056_u:1_0": "om namo bhagavatyai prajñāpāramitāyai namaḥ /",
    "S06bsu056_u:2_0": "evaṃ mayā śrutam / ekasmin samaye bhagavān* * * * * * * vajrapāṇinā bodhisattvena mahāsattvena,",
    "S06bsu056_u:2_1": "avalokiteśvareṇa ca bodhisattvena mahāsattvena,",
    "S06bsu056_u:2_2": "ākāśagarbheṇa ca, vajramuṣṭinā ca, mañjuśriyā, ca sacittotpādadharmacakrapravarta(rti)nā(?) ca,",
    "S06bsu056_u:2_3": "gaganagañjena ca, sarvamārapramardinā ca bodhisattvena mahāsattvena /",
    "S06bsu056_u:2_4": "evaṃpramukhairaṣṭābhirbodhisattvakoṭibhiḥ* * * ādau kalyāṇaṃ madhye kalyāṇaṃ paryavasāne kalyāṇaṃ sadarthaṃ supadākṣaraṃ paryavadātam,",
    "S06bsu056_u:2_5": "sarvadharmaviśuddhinirhāraṃ deśayati sma - kāmaviśuddhipadametat yaduta bodhisattvapadam /",
    "S06bsu056_u:2_6": "dṛṣṭiviśuddhipadametat yaduta bodhisattvapadam /",
    "S06bsu056_u:2_7": "rativiśuddhipadametat yaduta bodhisattvapadam /",
    "S06bsu056_u:2_8": "tṛṣṇāviśuddhipadametat yaduta bodhisattvapadam /",
    "S06bsu056_u:2_9": "bhūṣaṇaviśuddhipadametat yaduta bodhisattvapadam /",
    "S06bsu056_u:2_10": "āhlādanaviśuddhipadametat yaduta bodhisattvapadam /",
    "S06bsu056_u:2_11": "ālokaviśuddhipadametat yaduta bodhisattvapadam /",
    "S06bsu056_u:2_12": "kāyasukhaviśuddhipadematat yaduta bodhisattvapadam /",
    "S06bsu056_u:2_13": "[vāksukha] viśuddhipadametat yaduta bodhisattvapadam /",
    "S06bsu056_u:2_14": "manoviśuddhipadametat yaduta bodhisattvapadam /",
    "S06bsu056_u:2_15": "śabdaviśuddhipadametat yaduta bodhisattvapadam /",
    "S06bsu056_u:2_16": "gandhaviśuddhipadametat yaduta bodhisattvapadam /",
    "S06bsu056_u:2_17": "rasaviśuddhipadametat yaduta bodhisattvapadam /",
    "S06bsu056_u:2_18": "sparśaviśuddhipadametat yaduta bodhisattvapadam /",
    "S06bsu056_u:2_19": "tatkasya hetoḥ? tadyathā sarvadharmāḥ svabhāvaviśuddhāḥ /",
    "S06bsu056_u:2_20": "sarvadharmāḥ [svabhāvaśūnyāḥ] /",
    "S06bsu056_u:2_21": "svabhāvaśūnyatayā prajñāpāramitāviśuddhirbhavati /",
    "S06bsu056_u:3_0_0": "atha bhagavān vairocanastathāgataḥ punarapīdaṃ prajñāpāramitānayaṃ sarvatathāgataśāntadharmatābhisaṃbodhinirhāraṃ deśayati",
    "S06bsu056_u:3_0_1": "sma - vajrasamatābhisaṃbodhi(dhau?) mahābodhivajradṛḍhatayā /",
    "S06bsu056_u:3_1": "arthasamatābhisaṃbodhau mahābodhirekārthatayā /",
    "S06bsu056_u:3_2": "dharmasamatābhisaṃbodhau mahābodhiḥ svabhāvaśuddhatayā(?) /",
    "S06bsu056_u:3_3": "sarvasamatābhisaṃbodhau mahābodhiḥ sarvāvikalpanatayeti /",
    "S06bsu056_u:4_0": "atha bhagavān sarvaduṣṭavinayaśākyamunistathāgataḥ punarapi sarvadharmasamatāvijayasaṃgrahaṃ nāma prajñāpāramitānirhāraṃ deśayāmāsa - rāgāprapañcatayā* * * /",
    "S06bsu056_u:4_1": "dveṣāprapañcatayā* * * mohāprapañcatā,",
    "S06bsu056_u:4_2": "mohāprapañcatayā sarvadharmāprapañcatā,",
    "S06bsu056_u:4_3": "sarvadharmāprapañcatayā prajñāpāramitāprapañcatā veditavyā iti /",
    "S06bsu056_u:5_0_0": "(Adhś, Vaidya 91) atha bhagavān svabhāvaśuddhastathāgataḥ punarapīdaṃ sarvadharmasamatāvalokiteśvarajñānamudraṃ nāma prajñāpāramitānayaṃ",
    "S06bsu056_u:5_0_1": "deśayāmāsa - sarvarāgaviśuddhitā loke dveṣaviśuddhitāyai saṃvartate /",
    "S06bsu056_u:5_1": "sarvamalaviśuddhitā loke dveṣavi[śu]ddhitāyai saṃvartate /",
    "S06bsu056_u:5_2": "sarvamalaviśuddhitā loke sarvapāpaviśuddhitāyai saṃvartate /",
    "S06bsu056_u:5_3": "sarvadharmaviśuddhitā loke sarvasattvaviśuddhitāyai saṃvartate /",
    "S06bsu056_u:5_4": "sarvajñānaviśuddhitā loke prajñāpāramitāviśuddhyai saṃvartate iti /",
    "S06bsu056_u:6_0_0": "atha bhagavān sarvatraidhātukādhipatistathāgataḥ punarapi sarvatathāgatābhiṣekasaṃbhavajñānagarbhaṃ nāma prajñāpāramitānayaṃ",
    "S06bsu056_u:6_0_1": "deśayāmāsa - abhiṣekadānaṃ sarvatraidhātukarājyapratilambhāya saṃvartate /",
    "S06bsu056_u:6_1": "arthadānaṃ sarvāśāparipūraye saṃvartate /",
    "S06bsu056_u:6_2": "dharmadānaṃ sarvadharmatāprāptaye saṃvartate /",
    "S06bsu056_u:6_3": "āmiṣadānaṃ sarvakāyavākcittasukhapratilambhāya saṃvartate iti /",
    "S06bsu056_u:7_0_0": "atha bhagavān sarvatathāgatajñānamudrāprāptasarvatathāgatamuṣṭidharastathāgataḥ [śāśvata](?) punarapi sarvatathāgatajñānamudrādhiṣṭhānavajraṃ",
    "S06bsu056_u:7_0_1": "nāma prajñāpāramitānayaṃ deśayāmāsa - sarvatathāgatakāyamudrāparigrahaḥ sarvatathāgatatvāya saṃvartate /",
    "S06bsu056_u:7_1": "vāgmudrāparigrahaḥ sarvadharmapratilambhāya saṃvartate /",
    "S06bsu056_u:7_2": "cittamudrāparigrahaḥ sarvasamādhipratilambhāya saṃvartate /",
    "S06bsu056_u:7_3": "vajramudrāpratigrahaḥ sarvakāyavākcittavajrasattvasarvottamasiddhaye saṃvartate iti /",
    "S06bsu056_u:8_0": "atha bhagavān sarvadharmāprapañcastathāgataḥ punarapi cakrākṣaraparivartaṃ nāma prajñāpāramitānayaṃ deśayāmāsa - śūnyāḥ sarvadharmā niḥsvabhāvayogena,",
    "S06bsu056_u:8_1": "nirnimittāḥ sarvadharmā nirnimittatāmupādāya,",
    "S06bsu056_u:8_2": "apraṇihitāḥ sarvadharmā apraṇidhānayogena,",
    "S06bsu056_u:8_3": "prakṛtiprabhāsvarāḥ prajñāpāramitāpariśuddhyā iti /",
    "S06bsu056_u:9_0": "atha bhagavān sarvatathāgatacakrāntargatastathāgataḥ punarapi mahācakrapraveśaṃ nāma prajñāpāramitānayaṃ deśayāmāsa - vajrasamatāpraveśaḥ sarvatathāgatacakrapraveśāya saṃvartate /",
    "S06bsu056_u:9_1": "arthasamatāpraveśo mahābodhisattvacakrapraveśāya saṃvartate /",
    "S06bsu056_u:9_2": "dharmasamatāpraveśaḥ sarvadharmacakrapraveśāya saṃvartate /",
    "S06bsu056_u:9_3": "sarvasamatāpraveśaḥ sarvacakrapraveśāya saṃvartate iti /",
    "S06bsu056_u:10_0": "atha bhagavān sarvapūjāvidhivistarabhājanastathāgataḥ punarapi sarvapūjāgryaṃ nāma prajñāpāramitānayaṃ deśayāmāsa - bodhicittotpādanatā sarvatathāgatapūjāvidhivistaraḥ /",
    "S06bsu056_u:10_1": "sarvasattvadhātuparitrāṇatā sarvatathāgatapūjāvidhivistaraḥ /",
    "S06bsu056_u:10_2": "saddharmaparigrahaḥ sarvatathāgatapūjāvidhivistaraḥ /",
    "S06bsu056_u:10_3": "prajñāpāramitālikhanalekhanadhāraṇavācanoccāraṇabhāvanapūjanakarmaṇa(karma?) sarvatathāgatapūjāvidhivistaraḥ iti /",
    "S06bsu056_u:11_0_0": "atha khalu bhagavān sarvavinayasamarthastathāgataḥ punarapīdaṃ jñānamuṣṭiparigrahaṃ sarva[sa]ttvavinayajñānagarbhaṃ nāma",
    "S06bsu056_u:11_0_1": "prajñāpāramitānayaṃ deśayāmāsa - sarvasattvasamatāyāṃ krodhasamatā,",
    "S06bsu056_u:11_1": "sarvasattvavinayanatāyāṃ krodhavinayanatā,",
    "S06bsu056_u:11_2": "sarvasattvadharmatāyāṃ krodhadharmatā,",
    "S06bsu056_u:11_3": "sarvasattvavajratāyāṃ krodhavajratā /",
    "S06bsu056_u:11_4": "tatkasya hetoḥ? sarvasattvavinayo bodhiriti /",
    "S06bsu056_u:12_0": "(Adhś, Vaidya 92) atha bhagavān sarvadharmasamatāpratiṣṭhitastathāgataḥ punarapīdaṃ sarvadharmāgryaṃ nāma prajñāpāramitānayaṃ deśayāmāsa - sarvasamatayā prajñāpāramitāsamatā,",
    "S06bsu056_u:12_1": "sarvārthatayā prajñāpāramitārthatā,",
    "S06bsu056_u:12_2": "sarvadharmatayā prajñāpāramitādharmatā,",
    "S06bsu056_u:12_3": "sarvakarmatayā prajñāpāramitākarmatā veditavyā iti /",
    "S06bsu056_u:13_0": "atha bhagavāṃstathāgato vairocanaḥ punarapi sarvasattvādhiṣṭhānaṃ nāma prajñāpāramitānayaṃ deśayāmāsa - sarvasattvāstathāgatagarbhāḥ samantabhadramahābodhisattvasarvātmatayo(yā?) /",
    "S06bsu056_u:13_1": "vajragarbhā sarvasattvā vajragarbhābhiṣiktatayā,",
    "S06bsu056_u:13_2": "dharmagarbhāḥ sarvasattvāḥ sarvavākpravartanatayā,",
    "S06bsu056_u:13_3": "karmagarbhāḥ sarvasattvāḥ sarvasattvakaraṇatāprayogatayā iti /",
    "S06bsu056_u:14_0_0": "atha bhagavānanantāparyantāniṣṭhastathāgato 'nantāparyantāniṣṭhadharmā punarapyasya kalpasya pariniṣṭhādhiṣṭhānārthamidaṃ",
    "S06bsu056_u:14_0_1": "sarvadharmasamatāparininadhiṣṭhānavajraṃ nāma prajñāpāramitānayaṃ deśayāmāsaprajñāpāramitānantatayā sarvatathāgatānantatā,",
    "S06bsu056_u:14_1": "prajñāpāramitāparyantatayā sarvatathāgatāparyantatā,",
    "S06bsu056_u:14_2": "prajñāpāramitānaikatayā sarvadharmānaikatā,",
    "S06bsu056_u:14_3": "prajñāpāramitāpariniṣṭhatayā sarvadharmāpariniṣṭhatā bhavati /",
    "S06bsu056_u:15_0_0": "atha bhagavān vairocanaḥ sarvatathāgataguhyadharmatāprāptasarvadharmāprapañcaḥ punarapi idaṃ mahāsukhavajrāmogha* * * nāma",
    "S06bsu056_u:15_0_1": "vajrāmoghadharmatāprajñāpāramitāmukhaṃ paramamanādinidhanamadhyaṃ deśayāmāsa - mahārogottamasiddhirmahābodhisattvānāṃ mahāsukhottamasiddhyai",
    "S06bsu056_u:15_0_2": "saṃvartate /",
    "S06bsu056_u:15_1": "mahāsukhottamasiddhirmahābodhisattvānāṃ sarvatathāgatamahābodhyuttamasiddhyai saṃvartate /",
    "S06bsu056_u:15_2": "sarvatathāgatamahābodhyuttamasiddhirmahābodhisattvānāṃ sarvamahāmārapramardanottamasiddhyai saṃvartate /",
    "S06bsu056_u:15_3": "sarvamahāmārapramardanottamasiddhirmahābodhisattvānāṃ sakalamahātraidhātukaiśvaryottamasiddhyai saṃvartate /",
    "S06bsu056_u:15_4": "sakalamahātraidhātukaiśvaryottamasiddhirmahābodhisattvānāmaśeṣānavaśeṣasarvasattvadhātuparitrāṇasarvasattvahita - sukhaparamātyantamahāsukhottamasiddhyai saṃvartate iti /",
    "S06bsu056_u:16_0": "yāvadbhavādhiṣṭhāne 'tra bhavanti varasūrayaḥ /",
    "S06bsu056_u:16_1": "tāvatsattvārthamatulaṃ śakyā kartumanirvṛtāḥ // 1 //",
    "S06bsu056_u:17_0": "prajñāpāramitopāyajñānādhiṣṭhānasādhitā /",
    "S06bsu056_u:17_1": "sarvakarmaviśuddhyā tu bhavaśuddhā bhavanti ha // 2 //",
    "S06bsu056_u:18_0": "rāgādivinayo loke ābhavātmāsakṛtsadā /",
    "S06bsu056_u:18_1": "teṣāṃ viśodhanārthaṃ tu vinayaṃ jñātavān svayam // 3 //",
    "S06bsu056_u:19_0": "yathā padmaṃ suraktaṃ tu rāgadoṣairna lipyate /",
    "S06bsu056_u:19_1": "vāsadoṣairbhave nityaṃ na lipyante jagaddhitām(?) // 4 //",
    "S06bsu056_u:20_0": "mahārāgaviśuddhāstu mahāsaukhyā mahādhanāḥ /",
    "S06bsu056_u:20_1": "tridhātvīśvaratāṃ prāptā arthaṃ kurvantu taṃ dṛḍham // 5 //iti //",
    "S06bsu056_u:21_0": "adhyardhaśatikā prajñāpāramitā samāptā //"
}