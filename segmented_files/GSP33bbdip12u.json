{
    "GSP33bbdip12u:0": "atha dvitīyaḥ pādaḥ //",
    "GSP33bbdip12u:1": "1. sarvagatatvādhikaraṇam //",
    "GSP33bbdip12u:2": "liṅgātmakānāṃ śabdānāṃ viṣṇau pravṛttiṃ darśayatyasmin pāde prādhānyena/",
    "GSP33bbdip12u:3": "pūrvottarapādabhedasya svasminnekavākyatāyāśca siddhaye etatpādapratipādyaṃ darśayati - liṅgeti // liṅgānumāpako dharmaḥ /",
    "GSP33bbdip12u:4": "saḥ ātmevātmā pravṛttinimittaṃ yeṣāṃ te tathoktāḥ /",
    "GSP33bbdip12u:5": "'nimittanimittinorabhedopacārāt'; iti sudhokteḥ /",
    "GSP33bbdip12u:6": "svarūpārtho vā ātmaśabdaḥ /",
    "GSP33bbdip12u:7": "pūrvayojanāyāmātmapratipādake gauṇī vṛttiḥ /",
    "GSP33bbdip12u:8": "dvitīyāyāṃ tu sāmānādhikaraṇyamiti bhedaḥ /",
    "GSP33bbdip12u:9": "svārthe kaḥ /",
    "GSP33bbdip12u:10": "tathā ca vyāpyadharmadvārā dharmibodhakānāmāpātato yaugikānāmityarthaḥ /",
    "GSP33bbdip12u:11": "viṣṇoranyatra prasiddhānāmiti ca saṃyojyam 'śabdānāmiti';",
    "GSP33bbdip12u:12": "ekaprātipadikarūpāṇāmanekapadasamabhivyāhārarūpāṇāṃ cetyarthaḥ /",
    "GSP33bbdip12u:13": "'viṣṇau",
    "GSP33bbdip12u:14": "pravṛttiṃ'; prakarṣeṇa vṛttiṃ mahāyogavidvadrūḍhibhyāṃ viṣṇuparatvamiti yāvat /",
    "GSP33bbdip12u:15": "'pradarśayati'; prakarṣeṇa sādhayati sūtrakāra ityarthaḥ /",
    "GSP33bbdip12u:16": "vaiśvānarādhikaraṇe nāmasamanvayakaraṇādavyāptinirāsāya prādhānyena ityuktam /",
    "GSP33bbdip12u:17": "tathā ca tatrāpi nāmasamanvayamukhena prādhānyena phalato bahuliṅgasamanvayasyaiva karaṇānnāvyāptiriti bhāvaḥ /",
    "GSP33bbdip12u:18": "'brahma tatamam'; iti sarvagatatvamuktaṃ viṣṇoḥ /",
    "GSP33bbdip12u:19": "tacca",
    "GSP33bbdip12u:20": "'tasyaitasyāsāvādityo rasaḥ'; (ai.ā. 3-2-3.) ityādinā'dityasya pratīyate /",
    "GSP33bbdip12u:21": "yadyapi pūrvapādāntyadhikaraṇenaitatpādādyasya nāvāntarasaṅgatyapakṣeti na sā pradarśanīyā",
    "GSP33bbdip12u:22_0": "tathāpi iha tasyāḥ sambhavātphalasyāvaśyavaktavyatvācca sā pradarśyata ityāśayena pūrvādhikaraṇasaṅgatiṃ viṣayādikaṃ ca darśayati",
    "GSP33bbdip12u:22_1": "brahmeti // iti vākye viṣṇoḥ nivadhikasarvagatatvamuktamityarthaḥ tataḥ kimityata āha - tacceti // tadityāvartate, uktamiti",
    "GSP33bbdip12u:22_2": "ca vartate /",
    "GSP33bbdip12u:23_0": "tathā ca 'brahma tatamam'; iti yattatamatvamuktaṃ prāṇākhyaviṣṇostattadekadeśabhūtaṃ sarvagatatvāntargataṃ sarvaprāṇihṛdayasthatvaṃ",
    "GSP33bbdip12u:23_1": "tatraivaitareyake 'etaṃ hyeva bahvṛcāmahatyukte mīmāṃsanta etamagnāvadhvaryava etaṃ mahāvrate chandogāḥ etamasyāmetaṃ",
    "GSP33bbdip12u:24": "divyetaṃ vāyāvetamākāśa etamapsu etamoṣadhīṣvetaṃ vanaspatiṣvetaṃ candramasyetaṃ nakṣatreṣvetaṃ sarveṣu bhūteṣvetameva brahmetyācakṣate';",
    "GSP33bbdip12u:25": "ityādau etamityuttaravākyena uktamityarthaḥ /",
    "GSP33bbdip12u:26": "tato 'pi kimityataḥ sayuktikaṃ pūrvapakṣamāha - tacceti // co 'vadhāraṇe /",
    "GSP33bbdip12u:27": "ādiśabdena 'sa",
    "GSP33bbdip12u:28": "yaścāyamaśarīraḥ prajñātmā yaścāsāvāditya ekametaditi vidyāt tasmāt puruṣaṃ puruṣaṃ pratyādityo bhavati ..... sūrya ātmā jagatastasthuṣaśca",
    "GSP33bbdip12u:29": "... etaṃ sarveṣu bhūteṣu'; (ai. 3-2-3.) ityādivākyaṃ gṛhyate /",
    "GSP33bbdip12u:30": "atra tasyetyāderupanyāsaḥ etamiti parāmaraśanīyasamarpakatayāvaśyakatvātpūrvapakṣayuktipradarśanārthaṃ ca kṛtaḥ /",
    "GSP33bbdip12u:31": "tathā ca yatha etamityuttaravākyenoktaṃ sarvaprāṇihṛdayasthatvaṃ tasyetyādinā pūrvavākyena prakṛtatvāttasyādityasyaiva pratīyate,",
    "GSP33bbdip12u:32": "atastasyaiva tatpūrvoktaṃ tatamatvamapi bhavet /",
    "GSP33bbdip12u:33": "na viṣṇoriti yojanā /",
    "GSP33bbdip12u:34": "atra pūrvapakṣe tatamatvaṃ saṅkucitaṃ sarvabhūtagatatvarūpaṃ vivakṣitam /",
    "GSP33bbdip12u:35": "na caivaṃ siddhāntyabhimataniravadhikasarvagatatvākṣepāprāptiriti vācyam /",
    "GSP33bbdip12u:36": "pūrvapakṣe 'etameva'; iti avadhāraṇena viṣṇoranyatrākṣepāt",
    "GSP33bbdip12u:37": "tenāsyākṣepikīsaṅgatiḥ, viṣayasaṃśayau, viṣṇoranyasyaiva sarvaprāṇigatatvamiti sayuktikapūrvapakṣaśca darśito bhavati /",
    "GSP33bbdip12u:38": "siddhānete śrutyarthastu - 'tasya'; prakṛtasya 'etasya'; saṃvatsaranāmakasya caturmukhasya sarvāditvatatamatvaniyāmakatvanimittairādityanāmā pradyumno rasaḥ sārabhūtaḥ /",
    "GSP33bbdip12u:39": "sa yaścāyaṃ puruṣadehagataḥ prākṛtadehavarjanādaśarīraḥ",
    "GSP33bbdip12u:40": "'prajñātmā'; jñānarūpo 'niruddhaḥ /",
    "GSP33bbdip12u:41": "yaścāsāvāditye sthitaḥ pradyumna etatsthānadvayagataṃ rūpamekamiti vidyāt /",
    "GSP33bbdip12u:42": "tasmātpuruṣādityagatāniruddhapradyumnayoraikyādādityaḥ 'puruṣaṃ puruṣaṃ",
    "GSP33bbdip12u:43": "prati'; pratipuruṣaṃ 'bhavati'; abhimukho bhavati /",
    "GSP33bbdip12u:44": "pratigṛhaṃ kūpa itivatsarvapuruṣagato bhavatīti ceti /",
    "GSP33bbdip12u:45": "'jagato'; jaṅgamasya 'tasthuṣaḥ';",
    "GSP33bbdip12u:46": "sthāvarasya 'ātmā'; ādānādikartā 'sūryaḥ'; sūriprāpyo viṣṇurdivaṃ pṛthivīmantarikṣaṃ ca 'āprāḥ'; āsamantādapūrayadityarthaḥ /",
    "GSP33bbdip12u:47": "etamityādīnāṃ saptamyantapadaiḥ pratyekaṃ sambandhaḥ /",
    "GSP33bbdip12u:48": "tathā ca 'bahvṛcāḥ'; ṛgvedinaḥ",
    "GSP33bbdip12u:49": "'etaṃ hyeva'; etameva puruṣādityagatameva hi viṣṇuṃ 'mahatyukthe';",
    "GSP33bbdip12u:50": "mahadukthanāmakabṛhatīsahasre taddevatāviṣaye taddevatāmiti yāvat",
    "GSP33bbdip12u:51": "'mīmāṃsante'; jānanti /",
    "GSP33bbdip12u:52": "'adhvaryavo'; yajurvedinaḥ 'agnau';",
    "GSP33bbdip12u:53": "cayanasādhaneṣṭakādevatāviṣaye taddevatāṃ mīmāṃsante /",
    "GSP33bbdip12u:54": "'chandogāḥ';",
    "GSP33bbdip12u:55": "sāmavedino 'mahāvrate'; tadākhyastotrasya devatāṃ stotre mīmāṃsante /",
    "GSP33bbdip12u:56": "'asyāṃ'; pṛthivyāṃ etaṃ 'divi'; antarikṣe vāyvādau caivaṃ etameva 'sarveṣu",
    "GSP33bbdip12u:57": "bhūteṣu'; sarvaprāṇiṣu antaḥ vyāptamācakṣate vidvāṃśa ityarthaḥ /",
    "GSP33bbdip12u:58": "sarveṣvityeva pūrteḥ punarbhūteṣvityuktiratra bhūtavṛttitvamātraṃ pratipādyatayābhipretamiti jñāpayitum /",
    "GSP33bbdip12u:59": "etaṃ sarvabhūtagatameva viṣṇuṃ guṇapūrṇatvādvyāptatvācca etaṃ mukhyato brahmetyācakṣate iti vākyaśeṣārthaḥ /",
    "GSP33bbdip12u:60": "na sthānādhikaraṇaṭīkāyāṃ tu - sarveṣu bhūteṣu cakṣurādisthāneṣu etamekameva brahma guṇapūrṇamācakṣate iti vyākhyātam /",
    "GSP33bbdip12u:61": "pūrvapakṣī tu tasyaitasya prakṛtaprasiddhasaṃvatsarasyāsau prasiddha ādityaḥ sūryo rasaḥ sārabhūto 'dhipatirityarthaṃ manyate /",
    "GSP33bbdip12u:62": "ato 'bravīt -",
    "GSP33bbdip12u:63": "sū - oṃ//",
    "GSP33bbdip12u:64": "sarvatra prasiddhopadeśāt |",
    "GSP33bbdip12u:65": "// oṃ//",
    "GSP33bbdip12u:66": "atha siddhāntayatsūtramavatārayati - ata iti // iti saṅgatisambhavādākṣepasadbhāvācca atastatparihārāyottaramabravīdbādarāyaṇa",
    "GSP33bbdip12u:67": "ityarthaḥ /",
    "GSP33bbdip12u:68": "tadeva sūtraṃ paṭhati - sarvatreti /",
    "GSP33bbdip12u:69": "'sa yaścāyamaśarīraḥ prajñātmā'; (ai.ā. 3-2-4.)",
    "GSP33bbdip12u:70": "ityādinā sarvatrocyamāno nārāyaṇa eva /",
    "GSP33bbdip12u:71": "atra samanvayasūtrāttattvityasyānuvṛttiṃ liṅgavyatyayam 'ucyamānam';",
    "GSP33bbdip12u:72": "ityadhyāhāraṃ cābhipretya pratijñāṃśaṃ vyācaṣṭe - sa yaśceti // vākyeneti śeṣaḥ /",
    "GSP33bbdip12u:73": "yadyapi 'tasyaitasyāsau'; ityādineti vaktavyam /",
    "GSP33bbdip12u:74": "pūrvavākyatvāt /",
    "GSP33bbdip12u:75": "tathāpi tasya pūrvapakṣayuktipradarśanārthatvenopanyastatvāttadvihāya siddhāntayuktipradarśakavākyajñāpanāya 'sa yaścāyamaśarīraḥ prajñātmā';",
    "GSP33bbdip12u:76": "ityādinetyevoktam /",
    "GSP33bbdip12u:77": "vastutastu - na 'tasyaitasyāsau'; ityasyeva 'sa",
    "GSP33bbdip12u:78": "yaśca'; ityasya yuktipradarśanamātratātparyeṇopanyāsaḥ, nāpi viṣayamātrapradarśanatātparyeṇa",
    "GSP33bbdip12u:79": "api tu pūrvaṃ viṣayavākyasya anudāhṛtatvāttadarthatayā tadgataitacchabdaparāmarśanayasamarpaṇārthamananyasādhāraṇasvato",
    "GSP33bbdip12u:80": "'śarīratvayuktipradarśanārthaṃ ceti dhyeyam /",
    "GSP33bbdip12u:81": "'sarvatra';",
    "GSP33bbdip12u:82": "sarvaprāṇihṛdayeṣvantargatatayocyamāno nārāyaṇa eveti /",
    "GSP33bbdip12u:83": "nārāyaṇaśabdaprayegena -",
    "GSP33bbdip12u:84": "yacca kiñcijjagatsarvaṃ dṛśyate śrūyate 'pi vā /",
    "GSP33bbdip12u:85": "antarbahiśca tatsarvaṃ vyāpya nārāyaṇassthitaḥ //",
    "GSP33bbdip12u:86": "iti vākyamapi saṅgṛhītaṃ bhavati /",
    "GSP33bbdip12u:87": "tena ca sūtre saṅkucitavṛttinā sarvatretyanena sarvabhūtahṛdgatatvasyaivābhipretatvenānyatra bahirneti prāptaśaṅkā nirastā bhavati /",
    "GSP33bbdip12u:88": "'tadeva brahma paramaṃ kavīnām'; (mahānā. 1-6.)",
    "GSP33bbdip12u:89": "'paramaṃ yo mahadbrahma'",
    "GSP33bbdip12u:90": "hetvaṃśaṃ vyācaṣṭe - tadeveti // vyākhyātametajjijñāsānayer /",
    "GSP33bbdip12u:91": "iśvarabrahmaṇorabhedabodhanārthaṃ pravṛttasya 'paramaṃ yo mahadbrahma paramaṃ yaḥ parāyaṇam'; iti bhāratavākyasya yaḥ paramaṃ mahadbrahma yaḥ",
    "GSP33bbdip12u:92": "paramaṃ parāyaṇaṃ tasya lokapradhānasya jagannāthasya nāmnāmityuttaravākyenānvayaḥ /",
    "GSP33bbdip12u:93": "vāsudevātparaḥ ko nu brahmaśabdodito bhavat /",
    "GSP33bbdip12u:94": "sa hi sarvaguṇaiḥ pūrṇaḥ tadanye tūpacārataḥ // iti /",
    "GSP33bbdip12u:95": "tasminneva prasiddhabrahmaśabdopadeśāt // 1 //",
    "GSP33bbdip12u:96": "vāsudevādityaparā smṛtiḥ /",
    "GSP33bbdip12u:97": "'vāsudevāt'; kṛṣṇādanyaḥ ko vā",
    "GSP33bbdip12u:98": "brahmaśabdamukhyavācyo bhavet, na ko 'pi /",
    "GSP33bbdip12u:99": "kintu sa eva mukhyavācyaḥ /",
    "GSP33bbdip12u:100": "kutaḥ? 'hi'; yasmāt 'saḥ'; vāsudevaḥ sarvaguṇaiḥ pūrṇastadanye tvapūrṇāḥ tasmāt /",
    "GSP33bbdip12u:101": "tarhi 'brahmāṇi jīvāḥ sarve 'pi'; ityādi kathamityata āha tadanya iti // vāsudevādanye jīvāḥ 'upacārataḥ'; amukhyata eva brahmaśabdoditāḥ,",
    "GSP33bbdip12u:102": "na tu mukhyata ityarthaḥ /",
    "GSP33bbdip12u:103": "itīti /",
    "GSP33bbdip12u:104": "vākyeṣviti śeṣaḥ /",
    "GSP33bbdip12u:105": "anena sarvatretyasya hetāvapyanvayo darśitaḥ /",
    "GSP33bbdip12u:106": "tathā ca sarvatrodāhṛtavākyeṣu 'tasminneva';",
    "GSP33bbdip12u:107": "viṣṇāveva 'prasiddhasya'; rūḍhatvenāvagatasya 'brahmaśabdasyopadeśāt';",
    "GSP33bbdip12u:108": "sarvagate vastuni śravaṇādityarthaḥ /",
    "GSP33bbdip12u:109": "tasminnevetyanena śruterniravakāśatvamuktaṃ bhavati /",
    "GSP33bbdip12u:110": "anena 'sa yaścāyamaśarīraḥ prajñātmā';",
    "GSP33bbdip12u:111": "(ai.ā. 3-2-3.) ityādinā 'sarveṣu bhūteṣvetameva brahmetyācakṣate'; (ai.ā.",
    "GSP33bbdip12u:112": "3-2-3.) iti śākhāśeṣeṇa sarvatra sarveṣu bhūteṣu antargatatayocyamāno",
    "GSP33bbdip12u:113": "nārāyaṇa eva na tvādityādiḥ /",
    "GSP33bbdip12u:114": "kutaḥ? 'etameva brahmetyācakṣate'; iti sarvabhūtagate vastuni nārāyaṇaikaniṣṭhatvena śrutyādiprasiddhabrahmaśabdopadeśācchruteriti sūtrārtha ukto bhavati /",
    "GSP33bbdip12u:115": "sū - oṃ//",
    "GSP33bbdip12u:116": "vivakṣitaguṇopapatteśca |",
    "GSP33bbdip12u:117": "// oṃ//",
    "GSP33bbdip12u:118": "'sa yo 'to 'śrutaḥ'; (ai.ā. 3-2-4.) ityādi /",
    "GSP33bbdip12u:119": "yuktyantareṇa viṣṇorevātroktasarvagatatvaṃ pratipādayatsūtramupanyasya tadupāttaśrutimevodāharati - vivakṣiteti/ ādipadena 'agato 'mato 'nato",
    "GSP33bbdip12u:120": "'dṛṣṭo 'vijñāto 'nādiṣṭaḥ /",
    "GSP33bbdip12u:121": "śrotā mantā draṣṭādeṣṭā ghoṣṭā vijñātā prajñātā sarveṣāṃ bhūtānāmantarapuruṣaḥ sama ātmeti vidyāt'; (ai.ā.",
    "GSP33bbdip12u:122": "3-2-4.) iti vākyaśeṣo gṛhyate /",
    "GSP33bbdip12u:123": "ityādīti luptatṛtīyavibhaktikaṃ padam /",
    "GSP33bbdip12u:124": "asya vivakṣiteti sūtrapadenānvayaḥ /",
    "GSP33bbdip12u:125": "ata eva sūtrabhāṣyayorekībhāva iti tattvapradīpoktiḥ /",
    "GSP33bbdip12u:126": "anena sūtre śrutyeti śeṣaḥ sūcitaḥ /",
    "GSP33bbdip12u:127": "caḥ pūrvoktahetusamuccaye 'vadhāraṇe ca /",
    "GSP33bbdip12u:128": "yato vaktuṃ yogye vivakṣā bhavati /",
    "GSP33bbdip12u:129": "ato vivakṣitāḥ vaktuṃ yogyāḥ vakṣyamāṇā iti vā /",
    "GSP33bbdip12u:130": "ye tu śrutīnāṃ brahmaguṇeṣu tātparyābhāvaṃ vadanti, tannirāsāya vivakṣitapadamupanibabandha sūtrakṛditi tattvapradīpokteḥ śrutitātparyaviṣayabhūtā iti vā /",
    "GSP33bbdip12u:131": "sarvatretyanuvartate /",
    "GSP33bbdip12u:132": "gate iti śeṣaḥ /",
    "GSP33bbdip12u:133_0": "tathā ca sarvatra gate vivakṣitānāṃ śrutyā sarvatra gataniṣṭhatayā vaktuṃ yogyānāṃ itaḥparaṃ śrutyā sarvagataniṣṭhatayā vakṣyamāṇānāṃ",
    "GSP33bbdip12u:133_1": "śrutitātparyaviṣayībhūtānāṃ vā guṇānāmupasaṃhāragatāśrutatvādīnāṃ viṣṇoreva yogyatvena tasminnevopapatteḥ anyatrānupapatteśca",
    "GSP33bbdip12u:133_2": "sarvatrocyamāno nārāyaṇa eva iti sūtrārtha ukto bhavati /",
    "GSP33bbdip12u:134": "yaḥ prakṛto viṣṇuḥ saḥ 'ataḥ'; deśakālaguṇairvyāptaḥ /",
    "GSP33bbdip12u:135": "ata sātatyagamane iti dhātuvyākhyānāt 'santato hyata ucyate'; iti vacanācca /",
    "GSP33bbdip12u:136": "yadvā - ato",
    "GSP33bbdip12u:137": "'tistṛtīye 'tiśaye adhika ityarthaḥ /",
    "GSP33bbdip12u:138": "'aśrutaḥ'; sarvātmanā śrotumaśakyaḥ /",
    "GSP33bbdip12u:139": "svayameva svātmānaṃ svātantryeṇa śṛṇoti /",
    "GSP33bbdip12u:140": "'narte tvat'; (ṛ. 10-112-9.)",
    "GSP33bbdip12u:141": "iti śruteḥ /",
    "GSP33bbdip12u:142": "'agataḥ'; aprāptaḥ pūrṇatvātsarvātmanājñāta iti vā /",
    "GSP33bbdip12u:143": "sarvātmanā mananaviṣayo na bhavatītyamataḥ /",
    "GSP33bbdip12u:144": "anato netṛrahitaḥ svatantra iti yāvat /",
    "GSP33bbdip12u:145": "'adṛṣṭaḥ'; pratyakṣeṇa kenacit, sarvātmanā pūrṇatvāt /",
    "GSP33bbdip12u:146": "ata eva sarvātmanā 'avijñātaḥ'; viśeṣato na jñātaḥ /",
    "GSP33bbdip12u:147": "'anādiṣṭaḥ'; niyojakaśūnyo",
    "GSP33bbdip12u:148": "'nyairanājñapta iti vā /",
    "GSP33bbdip12u:149": "yathānyaiḥ svayamaśrutādirna tathānye, sarvātmanā śrutyādyā ityāha - śroteti /",
    "GSP33bbdip12u:150": "'śrotā'; yugapatsvātantryeṇa śravaṇakartā /",
    "GSP33bbdip12u:151": "'mantā'; svātantryeṇa sarvamananakartā /",
    "GSP33bbdip12u:152": "svātantryeṇa sarvadraṣṭā /",
    "GSP33bbdip12u:153": "'ādeṣṭā'; niyojanakartā /",
    "GSP33bbdip12u:154": "'āghoṣṭā'; samyagvaktā /",
    "GSP33bbdip12u:155": "'vijñātā'; viśeṣeṇa jñātā /",
    "GSP33bbdip12u:156": "prakarṣeṇa jñātā /",
    "GSP33bbdip12u:157": "'sarveṣāṃ bhūtānāṃ'; jīvānām 'antaraḥ';",
    "GSP33bbdip12u:158": "antasthaḥ 'puruṣaḥ'; pūrṇaḥ 'samaḥ'; samānaḥ, sarvarūpeṇa 'ātmā';",
    "GSP33bbdip12u:159": "ādānādikarteti vidyādityaitareyabhāṣyatattvapradīpaviśveśvaratīrthīyadiśā śrutyarthaḥ /",
    "GSP33bbdip12u:160": "sa hi 'na te viṣṇoḥ jāyamāno na jāto devaḥ'; (ṛ. 7-99-2.)",
    "GSP33bbdip12u:161": "ityādināśrutatvādiguṇakaḥ /",
    "GSP33bbdip12u:162": "nanvetacchrutyuktānām aśrutatvādiguṇānāṃ kuto viṣṇuniṣṭhatvamityata āha -",
    "GSP33bbdip12u:163": "sa hīti // hiśabdaḥ prasiddhau /",
    "GSP33bbdip12u:164": "'saḥ'; viṣṇuḥ 'na te'; ityādinā vākyenāśrutatvādiguṇaḥ tadvattayā prasiddha ityarthaḥ /",
    "GSP33bbdip12u:165": "śrutau",
    "GSP33bbdip12u:166": "'śrotrādinā'; iti padādhyāhāreṇeti bhāvaḥ /",
    "GSP33bbdip12u:167": "yadyapi śrutāvatatvasya prathamoktatvādatatvādiguṇa iti vaktavyam /",
    "GSP33bbdip12u:168": "tathāpi tasya sarvagatatvarūpatvena viṣṇuniṣṭhatayā sādhyatvāt asiddhatvāt sa viṣṇuratatvādiguṇakaḥ prasiddha iti siddhanirdeśāyogāt aśrutatvādītyuktam /",
    "GSP33bbdip12u:169": "yadvā - viṣṇuratatvādiguṇakaḥ 'na te viṣṇo'; (ṛ. 7-99-2.)",
    "GSP33bbdip12u:170": "ityādiśruteriti prayoge sarvagatatvarūpasyātatvasya sāodhyatvāttasya ca 'na te viṣṇo'; ityādāvanukterhetvananvayādaśrutatvādītyuktam /",
    "GSP33bbdip12u:171": "'sa savitā sa vāyuḥ sa indraḥ so 'śrutaḥ so 'dṛṣṭo",
    "GSP33bbdip12u:172": "yo hariryaḥ paramo yo viṣṇuryo 'nantaḥ'; ityādicaturvedaśikhāyām // 2 //",
    "GSP33bbdip12u:173": "'na te'; ityādiśrutau mukhato 'śrutatvādikaṃ viṣṇorna pratīyate ityato",
    "GSP33bbdip12u:174": "'traivārthe spaṣṭaśrutiṃ cāha - sa iti /",
    "GSP33bbdip12u:175": "yaḥ 'savitā'; jagadutpādakaḥ sa harireva /",
    "GSP33bbdip12u:176": "yo 'vāyuḥ'; balajñānarūpo devaḥ sa paramaḥ paramātmaiva /",
    "GSP33bbdip12u:177": "yaḥ",
    "GSP33bbdip12u:178": "'indraḥ'; paramaiśvaryavān sa viṣṇureva, na prasiddhādiḥ /",
    "GSP33bbdip12u:179": "yo 'śruto",
    "GSP33bbdip12u:180": "'dṛṣṭaḥ so 'nanto 'parimito harireva nānya ityarthaḥ /",
    "GSP33bbdip12u:181": "yadvā - yo haryādiśabdavācyaḥ prasiddhaḥ, sa eva savitṛtvādiguṇavāciśabdavācya",
    "GSP33bbdip12u:182": "ityarthaḥ /",
    "GSP33bbdip12u:183": "ityādīti /",
    "GSP33bbdip12u:184": "yataḥ caturvedaśikhāyāmityādyuktamato 'pi sa evāśrutatvādiguṇa ityanvayaḥ /",
    "GSP33bbdip12u:185": "na cādityaśabdāccakṣurmayatvādeva jīva iti vācyam /",
    "GSP33bbdip12u:186": "nanu yathā brahmaśabdādaśrutatvādiliṅgaiśca viṣṇuḥ sarvagata ityucyate /",
    "GSP33bbdip12u:187_0": "tathādityādiśabdātsarvajīvaliṅgāccādityaḥ sarvajīvā vā sarvagatāḥ kiṃ na syurityata āha - na ceti // 'ādityo rasaḥ'; ityādityaśabdāt",
    "GSP33bbdip12u:187_1": "sarvagatatvaprakaraṇe 'cakṣurmayaḥ śrotramayaḥ chandomayo manomayo vāṅmaya",
    "GSP33bbdip12u:188": "ātmā'; (ai.ā. 3-2-1) iti śrutau jñānakaraṇacakṣurādyātmakadehābhimānitvena",
    "GSP33bbdip12u:189": "jīve prasiddhāccakṣurmayatvādeścetyarthaḥ /",
    "GSP33bbdip12u:190": "hetusamuccaye caśabdaḥ/",
    "GSP33bbdip12u:191": "'jīvaḥ'; ityanena sūtragataṃ śārīrapadaṃ vyākhyātam /",
    "GSP33bbdip12u:192": "'śārīrau tāvubhau proktau jīvaśca paramastathā'; iti smṛteḥ /",
    "GSP33bbdip12u:193": "śarīrābhimānitvācca jīvasya śārītvaṃ yuktam /",
    "GSP33bbdip12u:194": "jīva ityekavacanaṃ samudāyābhiprāyam /",
    "GSP33bbdip12u:195": "jīvaścetyapi caśabdānvayaḥ /",
    "GSP33bbdip12u:196": "tenādityapratijñā samuccīyate /",
    "GSP33bbdip12u:197": "sarvatra gata iti śeṣaḥ /",
    "GSP33bbdip12u:198": "iti na vācyamiti sambandhaḥ /",
    "GSP33bbdip12u:199": "sū - oṃ//",
    "GSP33bbdip12u:200": "anupapattestu na śārīraḥ |",
    "GSP33bbdip12u:201": "// oṃ//",
    "GSP33bbdip12u:202": "ekasya sarvaśarīrasthatvānupapattereva // 3 //",
    "GSP33bbdip12u:203": "kuto na vācyamityatra hetvākāṅkṣāyāṃ sūtramupanyasya pratijñābhāgasyāvatārikābhāṣyeṇaiva vyākhyātatvāddhetvaṃśameva vyācaṣṭe -",
    "GSP33bbdip12u:204": "anupapatteriti // ekasyaikaikasya jīvasyeti vipariṇāmenānuvartate /",
    "GSP33bbdip12u:205": "sarvaśarīreti /",
    "GSP33bbdip12u:206": "sarvaśarīrasthatvasyānupapatteḥ sarvajīvasya samānabhogaprāptirūpopapattiviruddhatvādevetyarthaḥ",
    "GSP33bbdip12u:207": "na tvanyaprāpakābhāvāditi hetvantaramanveṣaṇīyamityevaśabdārthaḥ /",
    "GSP33bbdip12u:208": "evetyanena sautratuśabdo vyākhyātaḥ /",
    "GSP33bbdip12u:209": "anupapattistu ṭīkāyāmeva sahetukamupapāditā /",
    "GSP33bbdip12u:210": "sū - oṃ//",
    "GSP33bbdip12u:211": "karmakartṛvyapadeśācca |",
    "GSP33bbdip12u:212": "// oṃ//",
    "GSP33bbdip12u:213": "'ātmānaṃ parasmai śaṃsati'; (ai.ā. 3-2-3.) ityādi // 4 //",
    "GSP33bbdip12u:214": "yuktyantareṇa śārīrasya sarvagatatvaṃ nirākurvatsūtramupanyasya tadupāttaśrutimevodāharati - karmeti // bhāvapradhāno 'yaṃ, caḥ samuccaye /",
    "GSP33bbdip12u:215": "'sarvatroktaḥ śārīraḥ'; iti padatrayaṃ vipariṇāmenānuvartate /",
    "GSP33bbdip12u:216": "tathā ca sarvatroktasya sarvagatasya prakṛtasya 'etamātmānaṃ parasmai śaṃsati';",
    "GSP33bbdip12u:217_0": "ityaitareyaśrutau śaṃsanakriyāyāṃ sa etamātmānamiti karmatvena śārīrasya jīvasya ca tasyāmeva kartṛtvena vyapadeśāt ekasyāṃ",
    "GSP33bbdip12u:217_1": "kriyāyāṃ tayorutsargato bhinnatvaniyamāt apavādakāraṇābhāvācca na sarvatrocyamānaḥ śārīra ityarthaḥ /",
    "GSP33bbdip12u:218": "tattvapradīpe tu - cakārāt 'parasmai'; iti sampradānavyapadeśāccetyabhiprāya ityuktam /",
    "GSP33bbdip12u:219": "yaḥ 'etamātmānaṃ';",
    "GSP33bbdip12u:220": "cakṣurmayatvādiguṇakaṃ paramātmānam 'anyasmai'; ayogyāya 'śaṃsati';",
    "GSP33bbdip12u:221": "upadiśati tasya vedāḥ 'dugdhadohāḥ'; phalavidhurā bhavantītyarthaḥ /",
    "GSP33bbdip12u:222": "ityādītyasya pūrvavatsūtreṇānvayaḥ /",
    "GSP33bbdip12u:223": "ādipadena 'ātmānaṃ veda'; iti ṭīkoktaṃ 'yastityāja sacividaṃ sakhāyaṃ na tasya vācyapi bhāgo",
    "GSP33bbdip12u:224": "(ai.ā. 3-2-4.) iti tattvapradīpodāhṛtavākyaṃ ca gṛhyate /",
    "GSP33bbdip12u:225": "'sacividaṃ';",
    "GSP33bbdip12u:226": "karmasañcayavettāraṃ prītyā ekadeśasthatvāt sakhāyaṃ hariṃ 'yastityāja';",
    "GSP33bbdip12u:227": "tatyāja anyathā veda, tasya 'vāci'; vedādhyayanādau tasmāt 'bhāgaḥ';",
    "GSP33bbdip12u:228": "phalaṃ nāsti narakaṃ ca syādityarthaḥ /",
    "GSP33bbdip12u:229": "sū - oṃ//",
    "GSP33bbdip12u:230": "śabdaviśeṣāt |",
    "GSP33bbdip12u:231": "// oṃ//",
    "GSP33bbdip12u:232": "'etameva brahmetyācakṣate'; (ai.ā. 3-2-3.) iti /",
    "GSP33bbdip12u:233": "yaduktaṃ brahmaśabdāt viṣṇureva sarvagata iti /",
    "GSP33bbdip12u:234": "tadayuktam, brahmaśabdasya jīve 'pi vṛtteḥ /",
    "GSP33bbdip12u:235": "na cāsau jīve 'mukhya iti tadagrahaḥ /",
    "GSP33bbdip12u:236": "cakṣurmayatvādibādhakabalenāmukhyārthasyāpi grahaṇopapatteḥ /",
    "GSP33bbdip12u:237": "na ca dvitīyasūtroktabādhakānna jīvaḥ 'śrutvāpyenaṃ veda na caiva kaścit'; iti gītāyāṃ jīvasyāśrutatvādiśravaṇāt, tṛtīyoktasya ca viṣṇāvapi sāmyāt /",
    "GSP33bbdip12u:238": "nāpi",
    "GSP33bbdip12u:239": "turīyoktacakṣurmayatvādibādhakena, ekasyaiva karmatvakartṛtvayoḥ upapatterityāśaṅkāṃ pariharatsūtramupanyasya tadupāttaśrutimevodāharati -",
    "GSP33bbdip12u:240": "śabdeti // bhāṣyasya sūtreṇānvayaḥ /",
    "GSP33bbdip12u:241": "tathā ca 'etameva brahmetyācakṣate';",
    "GSP33bbdip12u:242": "iti vākye hetutvena prakṛtabrahmaśabdasya 'viśeṣāt';",
    "GSP33bbdip12u:243": "sāvadhāraṇatvarūpaviśeṣavattvādityarthaḥ /",
    "GSP33bbdip12u:244": "asya nānena brahmaśabdena śārīra ucyate iti labdhasādhyenānvayaḥ/ anenaivakāro vidheyapadasaṅgataḥ,",
    "GSP33bbdip12u:245": "tacchiraskabrahmaśabdaśca mukhyabrahmatvārthakaḥ/ sa ca jīve na yukta ityuktaṃ bhavati",
    "GSP33bbdip12u:246": "yadvā - evakāra emityuddeśyavācipadenaiva saṅgato",
    "GSP33bbdip12u:247": "'nyayogavyavacchedārthakaḥ /",
    "GSP33bbdip12u:248": "na caivaṃ brahmaśabdasya sāvadhāraṇatvāprāptiriti vācyam /",
    "GSP33bbdip12u:249": "evakārārthāvadhāraṇasyānyayogavyavacchedasyānyasmin brahmatvayogavyavaccheda iti vivaraṇe brahmaśabdārthabrahmatvasambandhāt brahmaśabdasya sāvadhāraṇatvaprāpteḥ /",
    "GSP33bbdip12u:250": "yadyapi na śārīra etacchabdārthaḥ /",
    "GSP33bbdip12u:251": "kutaḥ? tasya evakārārthapratiyogivācakabrahmaśabdenaiva viśeṣitatvāditi",
    "GSP33bbdip12u:252": "sūtravṛttissambhavati /",
    "GSP33bbdip12u:253": "tathāpi na sā ṭīkokteti na kairapi pradarśitā /",
    "GSP33bbdip12u:254": "na hi jīvameva brahmetyācakṣate /",
    "GSP33bbdip12u:255": "sāvadhāraṇatve 'pi brahmaśabdasya kuto na jīve vṛttirityata āha - na hīti/",
    "GSP33bbdip12u:256": "hiśabdaḥ prasiddhau hetau ca/ kavaya iti śeṣaḥ /",
    "GSP33bbdip12u:257": "kuta iti cet evakāraśiraskabrahmaśabdavācyatve jīvasya mukhyabrahmatvaṃ syāt, tacca nopapadyate",
    "GSP33bbdip12u:258": "tasyāmukhyabrahmatvena prasiddhatvāditi bhāvaḥ /",
    "GSP33bbdip12u:259": "evamevakārasyoddeśyasambandhonānyayogavyavacchedakatve 'pi pūrvapakṣe etacchabdārthatvena abhimatajīvādanyasya brahmatvaṃ niṣiddhaṃ syāt /",
    "GSP33bbdip12u:260": "tacca nopapadyate /",
    "GSP33bbdip12u:261": "jīvādanyasya paramātmāno mukhyabrahmaṇo jātyāderamukhyabrahmaṇaśca sattvenānyasya brahmatvasambandhaniṣedhāyogādityapi draṣṭavyam /",
    "GSP33bbdip12u:262": "tattvapradīpe tu -",
    "GSP33bbdip12u:263": "jīvasya brahmatve tasya bhūtatvena bhūteṣvityuktaṃ bhūtasthatvaṃ na yujyata ityuktam /",
    "GSP33bbdip12u:264": "'eṣa u eva brahmaiṣa u evātmaiṣa u eva savitaiṣa u evendra eṣa u",
    "GSP33bbdip12u:265": "eva harirharati paraḥ parānandaḥ'; iti cendradyumnaśākhāyām // 5 //",
    "GSP33bbdip12u:266": "viṣṇāvapi sāvadhāraṇabrahmaśabdasya vṛttiḥ kuta ityata āha - eṣa iti // u eva /",
    "GSP33bbdip12u:267": "yadvā - uśabdo viṣṇuparaḥ /",
    "GSP33bbdip12u:268": "tathā caiṣa viṣṇureva brahmetyarthaḥ /",
    "GSP33bbdip12u:269": "'ātmānam'; ityuktamātmatvaṃ 'sa savitā'; ityuktasavitṛtvādikamapi viṣṇorevetyāha - eṣa u evātmetyādinā",
    "GSP33bbdip12u:270": "ya u yo viṣṇureva hariḥ /",
    "GSP33bbdip12u:271": "tatra nimittamāha - haratīti /",
    "GSP33bbdip12u:272": "yajñagṛheṣviḍopahūtaṃ bhāgaṃ svīkarotītyarthaḥ /",
    "GSP33bbdip12u:273": "yadvā - satāṃ pāpaṃ haratītyarthaḥ /",
    "GSP33bbdip12u:274": "evameṣa eva para uttamaḥ pūrṇānandaśceti yojanā /",
    "GSP33bbdip12u:275": "indradyumnaśākhāyāmityasya 'ya etaṃ sarvabhūtasthaṃ viṣṇumeva brahmetyācakṣate indradyumnāḥ';",
    "GSP33bbdip12u:276": "ityupaskṛtenānvayaḥ /",
    "GSP33bbdip12u:277": "asya ca hetoravatārikāgatasādhyenānvayaḥ /",
    "GSP33bbdip12u:278": "sū - oṃ//",
    "GSP33bbdip12u:279": "smṛteśca |",
    "GSP33bbdip12u:280": "// oṃ//",
    "GSP33bbdip12u:281": "ahamātmā guḍākeśa sarvabhūtāśayasthitaḥ /",
    "GSP33bbdip12u:282": "(bha.gī. 10-20.)",
    "GSP33bbdip12u:283": "gāmāviśya ca bhūtāni dhārayāmyahamojasā /",
    "GSP33bbdip12u:284": "(bha.gī. 15-13.)",
    "GSP33bbdip12u:285": "ityādi /",
    "GSP33bbdip12u:286": "smṛtisamākhyayāpi viṣṇoratroktasarvagatatvaṃ sādhayatsūtraṃ paṭhitvā tāṃ smṛtimudāharati - smṛteśceti // ityādismṛteśca sarvatrocyamāno nārāyaṇa",
    "GSP33bbdip12u:287": "evetyanvayaḥ /",
    "GSP33bbdip12u:288": "na kevalamuktahetubhya iti cakārārthaḥ /",
    "GSP33bbdip12u:289": "smṛteḥ svavacanatve 'pi paroktānuvādarūpatvāt taduktiryuktā /",
    "GSP33bbdip12u:290": "evamagre 'pi /",
    "GSP33bbdip12u:291": "he",
    "GSP33bbdip12u:292": "'guḍākeśa'; guḍākā nidrā tadīśastadrahita iti yāvat /",
    "GSP33bbdip12u:293": "guḍavadāsamantātkeśā yasya saḥ ślakṣṇakeśeti vā /",
    "GSP33bbdip12u:294": "ahamantaryāmitayā sarvahṛdayasthita ityarthaḥ",
    "GSP33bbdip12u:295": "'gāṃ'; bhūmiṃ āviśya tatrāvatīrya 'bhūtāni'; jīvān 'ojasā'; sāmarthyena dhārayāmītyanyavākyasyārthaḥ",
    "GSP33bbdip12u:296": "ime ca gītāyāmarjunaṃ prati kṛṣṇavākye /",
    "GSP33bbdip12u:297": "pūrvavākye sarvabhūtāśayastho ya ātmā jīvaḥ so",
    "GSP33bbdip12u:298": "'hamityabhedapratītinirāsāya dvitīyavākyodāharaṇam /",
    "GSP33bbdip12u:299": "tadgatatvenaiva taddhārakatvamabhipretam /",
    "GSP33bbdip12u:300": "ato nāsaṅgatiḥ /",
    "GSP33bbdip12u:301": "ādipadātsmṛtyantarasaṅgrahaḥ /",
    "GSP33bbdip12u:302": "na cāprāmāṇikaṃ kalpyam // 6 //",
    "GSP33bbdip12u:303": "anye tu 'manomayaḥ prāṇaśarīro bhārūpaḥ satyasaṅkalpaḥ'; iti vākye manomayatvādiguṇar iśvara eva, na jīva iti siddhāntite jīveśayoraikyāt kathametadityāśaṅkya asti bhedaḥ /",
    "GSP33bbdip12u:304": "na cāpasiddhāntaḥ, yato 'yaṃ na",
    "GSP33bbdip12u:305": "pāramārthikaḥ, kintu, mithyābhūta eva sūtrakṛtā vivakṣita iti samādhāya",
    "GSP33bbdip12u:306": "bhedamithyātve sūtratātparyaṃ varṇayanti /",
    "GSP33bbdip12u:307": "teṣāṃ matamāśaṅkya dūṣayati -",
    "GSP33bbdip12u:308": "na ceti // castvarthe /",
    "GSP33bbdip12u:309": "nañ ca tadviruddhatadabhāvārthaḥ /",
    "GSP33bbdip12u:310": "tathā ca 'aprāmāṇikaṃ'; bhedamithyātvaṃ 'na kalpyaṃ'; sūtrakṛdvivakṣāviṣayatvena na kalpanīyam /",
    "GSP33bbdip12u:311": "kutaḥ? yatastadaprāmāṇikaṃ pramāṇaśūnyaṃ 'dvā suparṇā';",
    "GSP33bbdip12u:312": "ityādipramāṇaviruddhaṃ ca ata iti yojanā /",
    "GSP33bbdip12u:313": "sū - oṃ//",
    "GSP33bbdip12u:314": "arbhakaukastvāttadvyapadeśācca neti cenna nicāyyatvādevaṃ vyomavacca |",
    "GSP33bbdip12u:315": "// oṃ //",
    "GSP33bbdip12u:316": "sarveṣu bhūteṣvityalpaukastvāt cakṣurmayatvādinā jīvavyapadeśācca neti cenna /",
    "GSP33bbdip12u:317": "uktārthamākṣipya samādadhatsūtraṃ paṭhitvākṣepāṃśaṃ tāvadvyācaṣṭe -",
    "GSP33bbdip12u:318": "arbhaketi // vākya iti śeṣaḥ /",
    "GSP33bbdip12u:319": "arbhaketyasya vyākhyālpeti /",
    "GSP33bbdip12u:320": "alpamokaḥ sthānaṃ yasya tasya bhāvastattvaṃ tasmāt /",
    "GSP33bbdip12u:321": "tathācālpasthānasthitatvokterityarthaḥ /",
    "GSP33bbdip12u:322": "sarvajīvahṛdayasuṣirāṇāmalpatvāditi bhāvaḥ /",
    "GSP33bbdip12u:323": "sūtragatatacchabdasya prakāraprakāryubhayārthatvaṃ matvāha - cakṣuriti, jīva iti ca /",
    "GSP33bbdip12u:324": "ādipadena śrotramayatvādi gṛhyate /",
    "GSP33bbdip12u:325": "cakārādādiśabdādvā ādityaśrutirapi gahyate /",
    "GSP33bbdip12u:326": "ata eva jīvapadamādityasādhāraṇaṃ prāyoji /",
    "GSP33bbdip12u:327": "jīvasya vyapadeśo vacanaṃ jīvavyapadeśaḥ 'cakṣurmayaśśrotramayaḥ'; iti śrutāviti śeṣaḥ /",
    "GSP33bbdip12u:328": "co hetusamuccaye /",
    "GSP33bbdip12u:329": "neti /",
    "GSP33bbdip12u:330": "sarvatrocyamāno nārāyaṇa eveti yaduktaṃ tannetyarthaḥ /",
    "GSP33bbdip12u:331": "paramātmapakṣe 'pi jīvapakṣa iva bādhakasadbhāvāditi",
    "GSP33bbdip12u:332": "bhāvaḥ // parihārāṃśaṃ vyācaṣṭe - neti /",
    "GSP33bbdip12u:333": "uktabādhakādviṣṇoḥ sarvatrocyamānatvābhāvo netyarthaḥ /",
    "GSP33bbdip12u:334": "arbhakaukastvena cakṣurmayatvādirūpeṇa ca tasyaiva viṣṇornicāyyatvāt /",
    "GSP33bbdip12u:335_0": "kuto netyato 'tra bādhakābhāvāditi hetum arbhakaukastvādīnāṃ ca viṣṇāvevopapannatvenābādhakatvāditi tadupapādakahetuṃ copaskṛtya",
    "GSP33bbdip12u:335_1": "tarhi viṣṇāvarbhakaukastvādikathanavaiyarthyamityāśaṅkya tatparihāratvenoktamevaṃnicāyyatvādityaṃśaṃ vyākhyāti - arbhakaukastveneti",
    "GSP33bbdip12u:336": "/ ādiśabdenmanomayatvena ityāha /",
    "GSP33bbdip12u:337": "anena sautraivaṃśabdaḥ prakārārthatayā vyākhyātaḥ /",
    "GSP33bbdip12u:338": "siddhāntāṃśe 'pi viṣṇvarthakasya vyatyastatacchabdasya sāvadhāraṇasyānvayamabhipretyāha - tasyaiveti /",
    "GSP33bbdip12u:339": "yadvā - pradhānasūtre",
    "GSP33bbdip12u:340": "'nuvṛttasya tadityasyeha vipariṇatasyāvṛttiṃ matvāha - tasyaiva viṣṇoriti /",
    "GSP33bbdip12u:341": "evakāro 'pyarthaḥ /",
    "GSP33bbdip12u:342": "tathā ca sarvagatasyāpi jīvavilakṣaṇasyāpītyarthaḥ /",
    "GSP33bbdip12u:343": "na tu jīvasya, ityanyaniṣedhārtho vā evakāraḥ /",
    "GSP33bbdip12u:344": "'nicāyyatvāt'; upāsyatvāt",
    "GSP33bbdip12u:345": "/ anenāparichinne alpaukastvoktiḥ jīvavilakṣaṇe",
    "GSP33bbdip12u:346": "cakṣurmayatvādyuktivyartheti śaṅkā nistā bhavati /",
    "GSP33bbdip12u:347": "sarvagatatve 'pyalpaukastvaṃ ca yujyate vyomavat /",
    "GSP33bbdip12u:348": "idānīṃ sarvagatasyālpaukastvamayuktamiti śaṅkānirāsāya sūtragṛhītaṃ dṛṣṭāntāṃśaṃ evamityasya caśabdenāpyanvayaṃ vyatyastatatpadasya āvṛttasya",
    "GSP33bbdip12u:349": "'yujyate'; iti adhyāhṛtenāpi sambandhamabhipretya vyākhyāti - sarvagatatva iti // apīti dvitīyacaśabdavyākhyānam",
    "GSP33bbdip12u:350": "sarvendriyamayo viṣṇuḥ sarvaprāṇiṣu ca sthitaḥ /",
    "GSP33bbdip12u:351": "sarvanāmābhidheyaśca sarvavedoditaśca saḥ // iti skānde // 7 //",
    "GSP33bbdip12u:352": "yadapi jīvavilakṣaṇasya nityajñānavato jñānakaraṇacakṣurādiprācuryarūpacakṣurmayatvādikathanamayuktamiti",
    "GSP33bbdip12u:353": "tat caśabdasūcitasmṛtyā nirāha - sarvendriyamaya iti // viṣṇuryataḥ sarvaprāṇiṣu saṃsthitaḥ",
    "GSP33bbdip12u:354": "prāṇā indriyāṇi tadvantaḥ prāṇinaḥ teṣvindriyaniyāmakatvena sthitaḥ /",
    "GSP33bbdip12u:355": "sarvendriyasvāmīti yāvat /",
    "GSP33bbdip12u:356": "ataḥ sarvendriyamaya ityukta ityarthaḥ/ svāmitvaṃ mayaḍartha iti bhāvaḥ /",
    "GSP33bbdip12u:357": "caśabdaḥ prathamapādārthe dvitīyapādārthaṃ hetumāha /",
    "GSP33bbdip12u:358": "evaṃ dvitīyatṛtīyapādadvayamapi ādityādisarvaprāṇisthitatvādādityādisarvanāmābhidheya iti hetuhetumadbhāvena vyākhyeyam /",
    "GSP33bbdip12u:359": "ata eva caśabdaḥ dvitīyatṛtīyacaśabdavat viśeṣaṇāntarasamuccayepyanveyaḥ /",
    "GSP33bbdip12u:360": "anena prathamapādena 'cakṣurmayaḥ",
    "GSP33bbdip12u:361": "śrotramayo manomayo vāṅmayaḥ'; ityādikaṃ brahmaṇi tatsvāmitvena nimittena prayuktamiti vyākhyātaṃ bhavati /",
    "GSP33bbdip12u:362": "evaṃ dvitīyatṛtīyapādābhyāṃ tattadgatatvenādityāditattannāmavācyatvakathanamukhenādityaśruterīśvaravācitvamuktaṃ bhavati /",
    "GSP33bbdip12u:363": "anenaivāditye 'nuktiyuktivirodhaśca parihṛtaḥ /",
    "GSP33bbdip12u:364": "caturthapādena chandaḥpadoktavedamukhyārthatvācchandomayatvaṃ ca viṣṇoryuktamitiyuktaṃ bhavati",
    "GSP33bbdip12u:365_0": "aitareyabhāṣye - 'sampūrṇadarśanaśakteḥ cakṣurmayaḥ sampūrṇaśravaṇaśakteḥ śrotramayaḥ satyakāmatvāt chandomayaḥ sarvamantṛtvānmanomayaḥ",
    "GSP33bbdip12u:365_1": "sarvavaktṛtvādvāṅmayaḥ pūrṇaphalarūpatvādātmā'; iti /",
    "GSP33bbdip12u:367": "tathā bṛhadbhāṣye - 'mayaṭprāyuryārthaḥ svarūpe ca'; iti pratijñāya -",
    "GSP33bbdip12u:368": "sarvadraṣṭṛsvarūpatvāccakṣurmaya itīryate /",
    "GSP33bbdip12u:369": "sarvaśrotṛsvarūpatvātsa śrotramayar iritaḥ // iti /",
    "GSP33bbdip12u:370": "tathā bhāgavatatātparye -",
    "GSP33bbdip12u:371": "sarve viṣṇau sthitā yasmādatassarvamayo hyasau /",
    "GSP33bbdip12u:372": "iti prakārāntareṇa bhagavati cakṣurmayatvādikaṃ vyākhyātam /",
    "GSP33bbdip12u:373": "skānde ityanantaraṃ uktvāditi śeṣaḥ /",
    "GSP33bbdip12u:374": "asya jīvavilakṣaṇasyāpi indriyasvāmitvādinā cakṣurmayatvādi yujyate iti na tadayoga ityupaskṛtasādhyenānvayaḥ",
    "GSP33bbdip12u:375_0": "anena 'sarveṣu bhūteṣu'; ityātrārbhakaukastvokteḥ 'cakṣurmayaḥ'; ityādau ca tasya jīvasya tena cakṣurmayatvādinā prakāreṇoktatvāt",
    "GSP33bbdip12u:375_1": "ādityavyapadeśācca asmādeva bādhakānna sarvatrokto nārāyaṇa iti cet - na,",
    "GSP33bbdip12u:376": "kutaḥ? atra bādhakābhāvāt, arbhakaukastvādeśca viṣṇāvevopapatteḥ /",
    "GSP33bbdip12u:377": "na cāparicchinnasyārbhakaukastvoktiḥ jīvavilakṣaṇasya cakṣurmayatvādyuktiśca vyartheti vācyam",
    "GSP33bbdip12u:378": "evaṃ nicāyyatvāt /",
    "GSP33bbdip12u:379": "cāyṛ pūjāniśāmanayoḥ /",
    "GSP33bbdip12u:380": "tasyaiva tasyāparicchinnasyāpi viṣṇoḥ alpaukastvacakṣurmayatvādinā prakāreṇopāsyatvena upāsanārthaṃ taduktisārthakyāt /",
    "GSP33bbdip12u:381": "na cāparicchinne jīvavilakṣaṇe ca brahmāṇi arbhakaukastvādyuktirna yujyata iti vācyam/",
    "GSP33bbdip12u:382": "yataḥ 'evaṃ ca'; evamapi sarvagatatve 'pi 'vyomavat'; tadalpaukastvaṃ cakṣurmayatvādi yujyate",
    "GSP33bbdip12u:383": "yathā vyāptasyāpi vyomno 'vyākṛtākāśasya",
    "GSP33bbdip12u:384": "maṭhādyekadeśāvasthitiḥ tathā brahmaṇo bhūtāśayādau sthitiryuktā /",
    "GSP33bbdip12u:385": "yataścaivaṃ viṣṇorjīvavilakṣaṇatve 'pi indriyasvāmitvādinā cakṣurmayatvādyuktiryuktāta iti sūtrārtha ukto bhavati /",
    "GSP33bbdip12u:386": "sū - oṃ//",
    "GSP33bbdip12u:387": "sambhogaprāptiriti cenna vaiśeṣyāt |",
    "GSP33bbdip12u:388": "// oṃ//",
    "GSP33bbdip12u:389": "jīvaparayorekaśarīrasthatve samānabhogaprāptiriti cenna /",
    "GSP33bbdip12u:390": "punaruktamākṣipya samādadhatsūtramupanyasyati - sambhogeti /",
    "GSP33bbdip12u:391": "atra pūrvasūtrādevaṃśabdamanuvartya tadbodhitamāpādakaṃ darśayan pūrvapakṣāṃśaṃ tāvadvyācaṣṭe - jīveti // jīvaparamātmanorityarthaḥ /",
    "GSP33bbdip12u:392": "eketi // viṣṇoḥ sarvaśarīrasthatve jīvena sahaikaśarīrasthatvaprāpteriti bhāvaḥ /",
    "GSP33bbdip12u:393": "saṃśabdasya 'vyavahṛpaṇossamarthayoḥ'; ityatreva samānārthatvamāśrityāha -",
    "GSP33bbdip12u:394": "samāneti /",
    "GSP33bbdip12u:395": "iveśvarapakṣe 'pi bādhakasāmyānnāyaṃ sarvagata iti vākyaśeṣaḥ /",
    "GSP33bbdip12u:396": "parihārāṃśaṃ vyācaṣṭe - neti/ neśvarasya samānabhogaprāptirityarthaḥ /",
    "GSP33bbdip12u:397": "sāmarthyavaiśeṣyāt /",
    "GSP33bbdip12u:398": "kuto netyastatra hetutvena vaiśeṣyādityaṃśaṃ yojayati - sāmarthyeti //",
    "GSP33bbdip12u:399": "svārthe ṣyañ /",
    "GSP33bbdip12u:400": "viśeṣiṇo bhāva iti vā /",
    "GSP33bbdip12u:401": "tathā ca parasya samānabhogāprāptau jīvādapi sāmarthyavaiśeṣyādityarthaḥ /",
    "GSP33bbdip12u:402": "uktaṃ ca gāruḍe -",
    "GSP33bbdip12u:403": "sarvajñālpajñatābhedātsarvaśaktyalpaśaktitaḥ /",
    "GSP33bbdip12u:404": "svātantryapāratantryābhyāṃ sambhogo neśajīvayoḥ // iti ca // 8 //",
    "GSP33bbdip12u:405": "// iti sarvagatatvādhikaraṇam //",
    "GSP33bbdip12u:406": "kiṃ tatsāmarthyavaiśeṣyaṃ, yena samānabhogāprāptirityata āha - uktamiti //",
    "GSP33bbdip12u:407": "na kevalaṃ sūtre jīveśayorbhogasāmyābhāvaḥ, tatra hetutvena sāmarthyavaiśeṣyaṃ coktam, kintu gāruḍe ceti samuccayārthaścaḥ /",
    "GSP33bbdip12u:408": "kimuktamityatastatpaṭhati - sarvajñeti //",
    "GSP33bbdip12u:409": "sarvajñatvālpajñatvarūpabhedakadharmābhyāmityarthaḥ /",
    "GSP33bbdip12u:410": "prāptasya bādhakasya parihārāya viṣṇoḥ sāmarthye satyapi prathamaṃ prāptistāvatsyādeva agnistambhavato dāhaprāptivat /",
    "GSP33bbdip12u:411": "sāpi bhagavati na sambhavati /",
    "GSP33bbdip12u:412": "tasya sārvajñenaiṣyadbādhakaparihartṛtvasambhavāditi bhāveneha sārvajñoktiḥ, na jīvena sahekaśarīrasthatve 'pi duḥkhaparityāgena sukhamātrabhoge svātantrayaṃ hetuḥ /",
    "GSP33bbdip12u:413": "jīvasya cobhayānubhave pāratantryaṃ heturiti vivektavyam /",
    "GSP33bbdip12u:414": "sambhogaḥ samānabhogaḥ /",
    "GSP33bbdip12u:415": "gāruḍa ityanvayaḥ /",
    "GSP33bbdip12u:416": "'iti ca'; iti caśabdapāṭhe tatra pūrvoktena samuccayārthaścakāraḥ/ anena yato yathā",
    "GSP33bbdip12u:417": "ekasya jīvasya sarvaśarīrasthatve sarvasamānabhogaprāptiḥ bādhikānupapattiḥ sūtroktāsti /",
    "GSP33bbdip12u:418": "tathā evamīśasya sarvabhūtagatatvamaṅgīkṛtya jīveśvarayorekaśarīrasthatve parasya jīvasamānabhogaprāptirbādhikāsti",
    "GSP33bbdip12u:419": "ato neśvaraḥ sarvabhūtagata iti cenna,",
    "GSP33bbdip12u:420": "kutaḥ tasya tadaprāptau jīvādapi sāmarthyavaiśeṣyāt agnistambhavato dāhābhāvavaditi sūtrārtha ukto bhavati // 1 //",
    "GSP33bbdip12u:421": "// iti sarvagatatvādhikaraṇam //",
    "GSP33bbdip12u:422": "// 2. attṛtvādhikaraṇam //",
    "GSP33bbdip12u:423": "'janmādyasya yataḥ'; ityuktam /",
    "GSP33bbdip12u:424": "tatrāttṛtvaṃ 'sa yadyadevāsṛjata tattadattumadhriyata sarvaṃ vā attīti tadaditeradititvam';",
    "GSP33bbdip12u:425": "(bṛ. 3-2-5.) ityaditeḥ pratīyate /",
    "GSP33bbdip12u:426": "atrādhikaraṇe lokato 'nyatra prasiddhāditiśabdena sahoktāttṛtvaliṅgasya harau samanvayaḥ kriyate /",
    "GSP33bbdip12u:427": "śrutyādisaṅgatiḥ viṣayavākyamudāhṛtya viṣayasaṃśayau sayuktikapūrvapakṣaṃ ca sūcayati - janmeti // janmādisūtre janmādikartṛtvaṃ viṣṇoruktamityarthaḥ /",
    "GSP33bbdip12u:428": "tatreti /",
    "GSP33bbdip12u:429": "uktalakṣaṇeṣu madhya ityarthaḥ /",
    "GSP33bbdip12u:430": "praviṣṭamiti śeṣaḥ /",
    "GSP33bbdip12u:431": "attṛtvamiti //",
    "GSP33bbdip12u:432": "sa sargakāle ca karoti sarvaṃ saṃhārakāle tu tadatti bhūyaḥ /",
    "GSP33bbdip12u:433": "sraṣṭā pātā tathaivāttā (skānde)",
    "GSP33bbdip12u:434": "ityādāvadidhātuprakṛtikānekaśabdavācyaṃ saṃhartṛtvāparaparyāyaśabdabodhyaṃ ūrṇanābhyādivadattṛtvaṃ tadityarthaḥ /",
    "GSP33bbdip12u:435": "anena aderbhakṣaṇārthatvādaditerattṛtve 'pi na saṃhartṛtvalakṣaṇasyātivyāptiriti śaṅkā nirastā /",
    "GSP33bbdip12u:436": "prathametiśabdaḥ śrutigataḥ /",
    "GSP33bbdip12u:437": "dvitīyastu bhāṣyakārīyaḥ /",
    "GSP33bbdip12u:438": "aditerityāvartate /",
    "GSP33bbdip12u:439": "tatraikaṃ bhāvapradhānam /",
    "GSP33bbdip12u:440": "tathā ca iti bṛhadāraṇyakavākye yadattṛtvaṃ pratīyate tat aditeḥ devamātureva bhavet /",
    "GSP33bbdip12u:441": "kutaḥ? 'aditeḥ'; aditiśruteḥ /",
    "GSP33bbdip12u:442": "tathā adititvaliṅgācceti yojanā /",
    "GSP33bbdip12u:443": "adititvaṃ ca gotvādivadaditimātradhramo, na viṣṇau sāvakāśam /",
    "GSP33bbdip12u:444": "anena janmādisūtroktalakṣaṇasyātivyāptyasambhavākṣepāttenāsyākṣepikī saṅgatiḥ /",
    "GSP33bbdip12u:445": "śrutyuktamattṛtvaṃ viṣayaḥ /",
    "GSP33bbdip12u:446": "viṣṇoranyasya veti sandehaḥ /",
    "GSP33bbdip12u:447": "devamāturaditereveti pūrvaḥ pakṣaḥ /",
    "GSP33bbdip12u:448": "aditiśrutiradititvayuktiśca sūcitā bhavati /",
    "GSP33bbdip12u:449": "pūrvapakṣe śrutyarthastu - 'saḥ'; aditirdevamātā saṃvatsaranāmnā caturmukhena 'yadyadasṛjata tattadattumadhriyata'; manaḥ /",
    "GSP33bbdip12u:450": "ādacceti śeṣaḥ /",
    "GSP33bbdip12u:451": "kutaḥ sarvāttṛtvamaditeḥ? yasmātsarvātrī sā sarvamattīti yat tadeva hyaditerdevamātuḥ 'adititvam'; aditiśabdavācyatve nimittam, anyathā tanna syāditi /",
    "GSP33bbdip12u:452": "asmin pakṣe 'pi sthalāntarasthāditiśabdasya nirvacanamidam /",
    "GSP33bbdip12u:453": "atra sarvaśabdaḥ sudhārītyā adityadanayogyasarvaparaḥ /",
    "GSP33bbdip12u:454": "ṭīkārītyā saṅkucitasarvaparo vā/ siddhānte śrutyarthastu - 'saḥ'; saṃvatsaranāmakaḥ caturmukho 'yadyadevāsṛjata tattatsarvamattuṃ'; sa mṛtyunāmā janārdano",
    "GSP33bbdip12u:455": "'dhriyata /",
    "GSP33bbdip12u:456": "ādacca /",
    "GSP33bbdip12u:457": "kutaḥ sarvasaṃhartṛtvaṃ viṣṇoḥ? 'aditeḥ'; aditiśabdāt",
    "GSP33bbdip12u:458": "/ aditirhi 'idaṃ sarvaṃ......yadidaṃ kiñca'; (tai.2-6) 'aditirdevatāmayī';",
    "GSP33bbdip12u:459": "(kaṭha. 4-7) iti śrutyantare brahmaṇyaditiśabdaprayogāditi yāvat /",
    "GSP33bbdip12u:460": "tāvatāpi kutaḥ sarvāttṛtvaṃ viṣṇoḥ? sarvamattīti yattadeva hi 'aditeḥ';",
    "GSP33bbdip12u:461": "strīliṅgāditiśabdavācyasya 'adititvam'; aditiśabdavācyatvaṃ anyathā sa",
    "GSP33bbdip12u:462": "nirnimittakaḥ syāditi bhāvaḥ /",
    "GSP33bbdip12u:463": "anena viṣṇoḥ sarvāttṛtāyāṃ tannimittakaśrutyantaragatāditiśabdo heturityuktaṃ bhavati /",
    "GSP33bbdip12u:464": "uktaṃ hi candrikāyām /",
    "GSP33bbdip12u:465": "'tattadattumiti pūrvapratijñātasarvāttṛtāyāṃ śrutyantare brahmaṇi prayuktasya sarvāttṛtvanimittakasyāditiśabdahetūkaraṇe",
    "GSP33bbdip12u:466": "sambhavati'; iti /",
    "GSP33bbdip12u:467": "ata eva ṛgbhāṣye 'atti viśvaṃ tena caivāditiriti",
    "GSP33bbdip12u:468": "viṣṇuḥ'; ityuktam /",
    "GSP33bbdip12u:469": "tatraiva 'guṇataḥ kālataścānantyarūpamakhaṇḍitatvaṃ",
    "GSP33bbdip12u:470": "cāditiśabdapravṛttinimittam'; iti coktam /",
    "GSP33bbdip12u:471": "'sa yadyadevāsṛjata'; iti pulliṅgaṃ ca 'kūṭastho 'kṣara ucyate';",
    "GSP33bbdip12u:472": "(bha.gī. 15-16.) ityādivat //",
    "GSP33bbdip12u:473": "nanvetadattṛtvamaditeścetkathaṃ tarhi tasyāṃ sa iti pulliṅgaṃ yuktaṃ syāt /",
    "GSP33bbdip12u:474": "atastena śrutyādibādha ityata āha - sa iti // iti vākye śrutamityarthaḥ",
    "GSP33bbdip12u:475": "/ ityādivadityānantaraṃ adityāṃ yujyata iti śeṣaḥ /",
    "GSP33bbdip12u:476": "castvarthaḥ /",
    "GSP33bbdip12u:477": "ādipadena 'so 'haṃ vāyuṃ diśāṃ vatsaṃ veda'; iti chandogavākyaṃ gṛhyate /",
    "GSP33bbdip12u:478": "kūṭamākāśaṃ tadvannirvikāratayā tiṣṭhatīti kūṭasthaḥ /",
    "GSP33bbdip12u:479": "prakṛtiḥ 'akṣaro';",
    "GSP33bbdip12u:480": "dehato 'vināśitvāducyate iti gītāvākyasyārthaḥ /",
    "GSP33bbdip12u:481": "dikśabditānāṃ pūrvādi caturdigavasthitabhagavadbāhūnāṃ 'vatsaṃ'; tato jātaṃ 'vāyuṃ';",
    "GSP33bbdip12u:482": "mukhyaprāṇamahaṃ 'veda'; jānāmītyarthaḥ /",
    "GSP33bbdip12u:483": "lakṣmīvākyametat /",
    "GSP33bbdip12u:484": "atrocyate -",
    "GSP33bbdip12u:485": "sū - oṃ//",
    "GSP33bbdip12u:486": "attā carācaragrahaṇāt |",
    "GSP33bbdip12u:487": "// oṃ//",
    "GSP33bbdip12u:488": "siddhāntayatsūtramavatārayati - atreti // iti codye samādhānamucyate",
    "GSP33bbdip12u:489": "sūtrakṛtā iti śeṣaḥ /",
    "GSP33bbdip12u:490": "anena sūtre 'trocyate iti śeṣo darśitaḥ /",
    "GSP33bbdip12u:491": "tatsūtraṃ paṭhati - atteti /",
    "GSP33bbdip12u:492": "tattvityanuvartate, vipariṇamyate ca /",
    "GSP33bbdip12u:493": "tathā cātra vākye yaḥ 'attā'; saṃhartocyate sa viṣṇureva /",
    "GSP33bbdip12u:494": "kutaḥ? 'sarvaṃ vā atti';",
    "GSP33bbdip12u:495": "iti 'carācarasya'; cetanācetanarūpasya viśvasyādyatayā saṃhāryatayā",
    "GSP33bbdip12u:496": "'grahaṇāt'; carācarāttṛtvaliṅgāditi yāvaditi sūtrārthaḥ /",
    "GSP33bbdip12u:497": "na hi carācarasya sarvasyāttṛtvamaditeḥ /",
    "GSP33bbdip12u:498": "carācarasyādyatayā grahaṇe 'pi kuto nāditestadattṛtvamiti liṅgasya",
    "GSP33bbdip12u:499": "sāvakāśatvaśaṅkāṃ nirāha - na hīti// hiśabdaḥ prasiddhau /",
    "GSP33bbdip12u:500": "carācarasyeti sūtrākṣarāṇyanūdya śrutyanusāreṇa sarvasyeti vyākhyānam /",
    "GSP33bbdip12u:501": "na ca sāmānyapadena vyākhyānaṃ vyarthamiti vācyam /",
    "GSP33bbdip12u:502": "sūtrasya śrutivisaṃvādapratītinirāsārthatvāt /",
    "GSP33bbdip12u:503": "'aditeḥ'; devamātuḥ /",
    "GSP33bbdip12u:504": "sraṣṭā pātā tathaivāttā nikhilasyaika eva tu /",
    "GSP33bbdip12u:505": "vāsudevaḥ paraḥ puṃsāmitare 'lpasya vā na vā // iti skānde /",
    "GSP33bbdip12u:506": "carācarāttṛtvaṃ viṣṇorapi kutaḥ siddhamityata āha - sraṣṭeti // 'puṃsāṃ",
    "GSP33bbdip12u:507": "paraḥ'; tebhyaḥ uttamo 'vāsudevaḥ'; kṛṣṇaḥ 'eka eva'; nikhilajagataḥ ekaḥ svatantraḥ 'sraṣṭā'; sṛṣṭikartā tathā 'pātā'; rakṣitā tuścārthaḥ /",
    "GSP33bbdip12u:508": "atrā ca /",
    "GSP33bbdip12u:509": "'vasudevetare'; brahmādyāstu 'alpasya'; jagadekadeśasyāsvātantryeṇa sṛṣṭyādi kartāro bhavanti/ svātantryāpekṣayā netyarthaḥ/ iti skānde ityanantaram uktatvāditi vākyaśeṣaḥ /",
    "GSP33bbdip12u:510": "ekaḥ purastādya idaṃ babhūva yato babhūva bhavanasya gopā /",
    "GSP33bbdip12u:511": "yamapyeti bhuvanaṃ sāmparāye sa no harirghṛtamihāyuṣe 'ttudevaḥ /",
    "GSP33bbdip12u:512": "(ghṛtasū.) iti śrutiḥ // 9 //",
    "GSP33bbdip12u:513": "spaṣṭārthatvātprathamaṃ smṛtimudāhṛtyātraivārthe śrutimapyāha - eka iti //",
    "GSP33bbdip12u:514": "eka ityasyāvṛttiḥ, idamityasyāpyāvṛttipariṇāmau /",
    "GSP33bbdip12u:515": "tathā ca ya ekaḥ 'idam';",
    "GSP33bbdip12u:516": "asya jagataḥ 'purastāt'; pralaye babhūva /",
    "GSP33bbdip12u:517": "yataśca sṛṣṭau 'idaṃ'; jagat",
    "GSP33bbdip12u:518": "'babhūva'; jātam /",
    "GSP33bbdip12u:519": "atha yaścaiko bhavanasya 'gopāḥ'; goptā babhūva /",
    "GSP33bbdip12u:520": "yaṃ ca 'sāmparāye'; muktipralayayoḥ bhuvanaṃ praviśati nigīrṇaudanavat /",
    "GSP33bbdip12u:521": "'saḥ",
    "GSP33bbdip12u:522": "devo'; hariḥ naḥ 'āyuṣe'; āyurarthe 'iha'; yajñasthāne āgatya 'ghṛtam';",
    "GSP33bbdip12u:523": "āhutirūpam 'attu'; svīkarotviti taittirīyaśrutyarthaḥ /",
    "GSP33bbdip12u:524": "mantradraṣṭṛṛṣivākyametat /",
    "GSP33bbdip12u:525": "iti śrutyanantaraṃ yata iti śeṣaḥ /",
    "GSP33bbdip12u:526": "asyāto 'pi",
    "GSP33bbdip12u:527": "viṣṇoścarācarāttṛtvaṃ siddhamityanvayaḥ /",
    "GSP33bbdip12u:528": "sū - oṃ//",
    "GSP33bbdip12u:529": "prakaraṇācca |",
    "GSP33bbdip12u:530": "// oṃ//",
    "GSP33bbdip12u:531": "yadā niravakāśasarvāttṛtvaliṅgamātrātsāvakāśāditiśrutyadititvaliṅgayorbādhena attā viṣṇureveti siddhyati /",
    "GSP33bbdip12u:532_0": "tadā kimu vācyaṃ niravakāśaprakaraṇasamuccitālliṅgādityarthaṃ pratipādayatsūtraṃ paṭhitvā vyācaṣṭe - prakaraṇācceti // 'naivehaṃ",
    "GSP33bbdip12u:532_1": "kiñcana'; (bṛ. 3-2.) iti niravakāśaviṣṇuprakaraṇabalāccāttā viṣṇureveti sūtrārthaḥ /",
    "GSP33bbdip12u:533": "apsaṃvatsarasṛṣṭyādinā tatprakaraṇatvācca /",
    "GSP33bbdip12u:534": "prakaraṇasya vaiṣṇavatvāsiddhimāśaṅkyāha - apsaṃvatsarasṛṣṭyādineti //",
    "GSP33bbdip12u:535": "apsṛṣṭiḥ saṃvatsaranāmakacaturmukhasṛṣṭiśca te ādī yasya tat tathoktam /",
    "GSP33bbdip12u:536": "ādipadena saṃvatsarādanodyamādiliṅgaṃ gṛhyate /",
    "GSP33bbdip12u:537": "'tatprakaraṇatvāt';",
    "GSP33bbdip12u:538": "viṣṇuprakaraṇatvādityarthaḥ /",
    "GSP33bbdip12u:539": "etatprakaraṇasyeti śeṣaḥ /",
    "GSP33bbdip12u:540": "avagamopalakṣakametat /",
    "GSP33bbdip12u:541": "asyātaḥ prakaraṇādviṣṇureva atrocyate iti prakṛtasādhyenānvayaḥ /",
    "GSP33bbdip12u:542": "co hetusamuccaye /",
    "GSP33bbdip12u:543": "prakaraṇaṃ nāmaikaprameyapratipādakānekavākyāni /",
    "GSP33bbdip12u:544": "bṛhadāraṇyake hi - 'naiveha",
    "GSP33bbdip12u:545": "kiñcanāgra āsīt /",
    "GSP33bbdip12u:546": "mṛtyunaivedamāvṛtamāsīt /",
    "GSP33bbdip12u:547": "aśanāyayāśanāyā hi mṛtyustanmano 'kurutātmanvī syāmiti/ so 'rcannacaratatasyārcata āpo",
    "GSP33bbdip12u:548": "'jāyanta....tadyadapāṃ śara āsīttatsamahanyata sā pṛthivyabhavat",
    "GSP33bbdip12u:549": "tasyāmaśrāmyat.... so 'kāmayata dvitīyo ma ātmā jāyeteti sa manasā vācā mithunaṃ samabhavadaśanāyā hi mṛtyustadreta āsīttatsaṃvatso 'bhavat ....",
    "GSP33bbdip12u:550": "taṃ jātamabhivyādadātsa bhāṇamakarotsaiva vāgabhavatsa aikṣata yadi ha vā imamabhimaṃsye kanīyo 'nnaṃ kariṣya iti sa tayā vācā tenātmanā idaṃ",
    "GSP33bbdip12u:551": "sarvamasṛjata'; (bṛ. 1-2.) iti viṣṇuviṣayāṇyanekavākyāni śrūyante /",
    "GSP33bbdip12u:552": "'agre'; pralaye 'iha'; asvatantravarge, gagana iti vā /",
    "GSP33bbdip12u:553": "'kiñcana';",
    "GSP33bbdip12u:554": "jīvajaḍarūpaṃ vastu naivāsīditi /",
    "GSP33bbdip12u:555": "nanu - sarvasaṃhārakaṃ viṣṇuṃ devīṃ jīvāṃstathaiva ca /",
    "GSP33bbdip12u:556": "kālaṃ triguṇasāmyaṃ ca karmāṇi prāṇamindriyam /",
    "GSP33bbdip12u:557": "saṃskāraṃ caiva vedāṃśca narte kiñcillaye tvabhūt //",
    "GSP33bbdip12u:558": "iti bṛhadbhāṣyodāhṛtavacanānnityānāṃ jīvānāmapi sattvātkathamiyamuktirityata uktaṃ - mṛtyunaiveti",
    "GSP33bbdip12u:559": "'idaṃ'; jīvādikaṃ",
    "GSP33bbdip12u:560": "'mṛtyunā'; tannāmakena janārdanena 'āvṛtam'; ācchāditamāsīt /",
    "GSP33bbdip12u:561": "mṛtyorāvarakatve hetuḥ - aśanāyayeti /",
    "GSP33bbdip12u:562": "aśaṃ jagattannetryetyarthaḥ /",
    "GSP33bbdip12u:563": "mṛtyoraśanāyātvaṃ śrutiprasiddhamityāha - aśanāyā hīti /",
    "GSP33bbdip12u:564": "'tat';",
    "GSP33bbdip12u:565": "tasmādekākitvānmṛtyuḥ 'ātmanvī'; jagadrūpaśarīravān syāmityaicchat /",
    "GSP33bbdip12u:566": "evaṃ sa mṛtyuḥ 'arcan'; svātmānaṃ pūjayan sañcacāra tasyārcata āpo 'jāyanta /",
    "GSP33bbdip12u:567": "tā eva tāsāmarcanasādhanamiti bhāvaḥ /",
    "GSP33bbdip12u:568": "tatrāpsu yo 'pāṃ 'śaraḥ'; phenarūpo maṇḍa āsīttaccharaḥ /",
    "GSP33bbdip12u:569": "sa śaro mṛtyunāsvaretasā 'samahanyata'; saṅghātatvaṃ prāpitaḥ /",
    "GSP33bbdip12u:570": "yassaṅghātaḥ sā 'pṛthivī'; brahmāṇḍarūpābhavat 'tasyāṃ';",
    "GSP33bbdip12u:571": "pṛthivyāṃ śvetadvīpe 'aśrāmyat'; śiśye mṛtyuḥ /",
    "GSP33bbdip12u:572": "sa mṛtyuḥ 'me'; mama",
    "GSP33bbdip12u:573": "'ātmā'; brahmā dvitīyo vāyvapekṣayā jāyeteti akāmayata /",
    "GSP33bbdip12u:574": "atha 'aśanāyā';",
    "GSP33bbdip12u:575": "sa mṛtyuḥ 'manasā'; svecchayā 'vācā'; vedābhimāniśriyā 'mithunaṃ';",
    "GSP33bbdip12u:576": "dvandvībhāvaṃ 'samabhavat'; prāpat /",
    "GSP33bbdip12u:577": "tena mithunībhāvena yadreta āsīt",
    "GSP33bbdip12u:578": "'tatsaṃvatsaraḥ'; tupādānakadehavān saṃvatsaranāmakaścaturmukho 'bhavat /",
    "GSP33bbdip12u:579": "atha jātaṃ saṃvatsaramabhilakṣya attuṃ 'vyādadāt'; vidadāra svamukhaṃ mṛtyuḥ /",
    "GSP33bbdip12u:580": "sa saṃvatsaro bhayāt viṣṇudīptyānandabodhakabhāṇiti śabdamakarot /",
    "GSP33bbdip12u:581": "yadbhāṇiti vacastadabhimāninī saiva vāṅnāmnī sarasvatyabhavat /",
    "GSP33bbdip12u:582": "sa mṛtyuḥ aikṣata ālocitavān /",
    "GSP33bbdip12u:583": "kimiti? 'yadīmaṃ'; saṃvatsaram 'abhimaṃsye';",
    "GSP33bbdip12u:584": "līnaṃ kariṣye tattadā me 'kanīyaḥ'; alpamannaṃ kariṣye /",
    "GSP33bbdip12u:585": "tato bahvannaṃ bhavatvityālocya sa mṛtyuḥ 'tayā vācā'; sarasvatyā 'tenātmanā';",
    "GSP33bbdip12u:586": "caturmukhenedaṃ sarvamasṛjata /",
    "GSP33bbdip12u:587": "janayāmāseti śrutyarthaḥ /",
    "GSP33bbdip12u:588": "nehāsītkiñcanāpyādau mṛtyurāsīddharistadā /",
    "GSP33bbdip12u:589": "so ''tmano manasāsrā kṣīdapa eva janārdanaḥ //",
    "GSP33bbdip12u:590": "śayānastāsu bhagavānnirmame 'ṇḍaṃ mahattaram /",
    "GSP33bbdip12u:591": "tatra saṃvatsaraṃ nāma brahmāṇamasṛjatprabhuḥ //",
    "GSP33bbdip12u:592": "tamattuṃ vyādadādāsyaṃ tadāsau virurāva ha /",
    "GSP33bbdip12u:593": "atha tatkṛpayā viṣṇuḥ sṛṣṭikarmaṇyayojayat //",
    "GSP33bbdip12u:594": "so 'sṛjadbhuvanaṃ viśvamadyārthaṃ haraye vibhuḥ //",
    "GSP33bbdip12u:595": "iti brahmavaivarte // 10 //",
    "GSP33bbdip12u:596": "// iti attṛtvādhikaraṇam // 2 //",
    "GSP33bbdip12u:597": "nanvapsaṃvatsasṛṣṭyādinātrocyamānenāpi kathamasya viṣṇuprakaraṇatvaniścaya ityato 'psaṃvatsarasṛṣṭyāderviṣṇuliṅgatvāditi bhāvena tasya talliṅgatve",
    "GSP33bbdip12u:598": "smṛtimāha - nehāsīditi // 'ādau'; pralaye 'iha'; asvatantravarge",
    "GSP33bbdip12u:599": "'kiñcināpi'; jīvo jaḍaṃ vā nāsīt /",
    "GSP33bbdip12u:600": "nanvidamayuktaṃ, jīvādeḥ nityasya sattvādityata āha - mṛtyuriti /",
    "GSP33bbdip12u:601": "pralaye mṛtyunāmā hariḥ jīvādyāvarakatvenāsīt /",
    "GSP33bbdip12u:602": "ata āvṛtatvānnāsīdityuktamiti nānupapattiriti bhāvaḥ /",
    "GSP33bbdip12u:603": "'saḥ ātmanaḥ'; iti padacchedaḥ /",
    "GSP33bbdip12u:604": "'mantreṣvāṅyāderātmanaḥ';",
    "GSP33bbdip12u:605": "ityāllopaḥ /",
    "GSP33bbdip12u:606": "tathā ca 'saḥ'; prabhurviṣṇurātmano 'manasā'; svecchayaivāpo",
    "GSP33bbdip12u:607": "'srākṣīt /",
    "GSP33bbdip12u:608": "'tāsu'; apsu 'mahattaraṃ'; svārthe tarap /",
    "GSP33bbdip12u:609": "mahat sthūlam 'aṇḍaṃ'; brahmāṇḍaṃ nirmame /",
    "GSP33bbdip12u:610": "'tatra'; aṇḍe saṃvatsarākhyaṃ brahmāṇamasṛjadityanvayaḥ nāmetyanena samyagvatsabhūtān ramayatīti vyutpattyā saṃvatsaraśabdaścaturmukhe prasiddha ityucyate /",
    "GSP33bbdip12u:611": "atrāsāmarthyaparihārāya - prabhuriti /",
    "GSP33bbdip12u:612": "'taṃ'; caturmukham 'attuṃ';",
    "GSP33bbdip12u:613": "bhakṣayituṃ 'vyādadāt'; vyāvṛtat viṣṇuḥ /",
    "GSP33bbdip12u:614": "tadā brahmā 'virurāva';",
    "GSP33bbdip12u:615": "bhāṇitiśabdamakarodityarthaḥ /",
    "GSP33bbdip12u:616": "heti asyārthasya śrutiprasiddhatāṃ sūcayati",
    "GSP33bbdip12u:617": "/ atha ārāvakaraṇānantaraṃ 'tatkṛpayā'; tasmin caturmukhe kṛpayā",
    "GSP33bbdip12u:618": "viṣṇustamajagdhvā sṛṣṭikriyāyāmayojayat /",
    "GSP33bbdip12u:619": "'sa vibhuḥ'; caturmukho haraye hareradyārthaṃ bhuvanamasṛjat /",
    "GSP33bbdip12u:620": "yadvā - bhuvanamasṛjat, sṛṣṭaṃ taddharaye 'rpitavāniti śeṣeṇa yojanā brahmavaivarta ityanantaraṃ yata uktamiti śeṣaḥ",
    "GSP33bbdip12u:621": "/ asyāto",
    "GSP33bbdip12u:622": "'psaṃvatsarasṛṣṭyāderviṣṇuliṅgatvasiddhirityadhyāhṛtasādhyenānvayaḥ /",
    "GSP33bbdip12u:623": "// iti attṛtvādhikaraṇam // 2 //",
    "GSP33bbdip12u:624": "// 3. guhādhikaraṇam //",
    "GSP33bbdip12u:625": "sarvāttaikaḥ para uktaḥ /",
    "GSP33bbdip12u:626": "ṛtaṃ pibantau sukṛtasya loke guhāṃ praviṣṭau parame parārdhe /",
    "GSP33bbdip12u:627": "chāyātapau brahmavido vadanti pañcāgnayo ye ca trināciketāḥ (kaṭha.",
    "GSP33bbdip12u:628": "iti pibantau pratīyate tau kāviti //",
    "GSP33bbdip12u:629": "atrādhikaraṇe lokato 'nyatra prasiddhakarmaphalabhoktṛtvaliṅgasya viṣṇau samanvayaḥ pratipādyate",
    "GSP33bbdip12u:630": "pūrvādhikaraṇaśrutisaṅgatiṃ viṣayavākyodāharaṇapūrvakaṃ viṣayaṃ sūcayati - sarveti // yasmāt",
    "GSP33bbdip12u:631": "paramātmā 'ekaḥ'; ekatvasaṅkhyāyuktaḥ 'sarvāttā'; sarvasaṃhartā ca,",
    "GSP33bbdip12u:632": "tasmātprakṛtipratyayārthayostatra yogāt sarvāttetyādikriyāliṅgabodhakaśabdavācyatvenokta ityarthaḥ",
    "GSP33bbdip12u:633": "sarvāttetyuktyaiva arthātpātetyapyukta iti bhāvaḥ /",
    "GSP33bbdip12u:634": "tataḥ kimityata āha -",
    "GSP33bbdip12u:635": "ṛtamiti /",
    "GSP33bbdip12u:636": "tatretyādau saṃyojyam /",
    "GSP33bbdip12u:637": "tathā ca 'tatra'; sarvāttṛtvamadhye praviṣṭaṃ tadviśeṣabhūtaṃ pātṛtvaṃ yatroktaṃ tatra kāṭhake",
    "GSP33bbdip12u:638": "pibantau'; ityatra 'pibantau'; karmaphalasārabhoktārau dvau pratīyete iti yojanā /",
    "GSP33bbdip12u:639": "dvivacanena dvitvabodhāditi bhāvaḥ /",
    "GSP33bbdip12u:640": "anena yuktamattṛtvaṃ bhagavatastatra prakṛtipratyayārthayorupapatteḥ /",
    "GSP33bbdip12u:641_0": "iha tu karmabandhavidhure paramātmani prakṛtyarthasya nirbhede pratyayārthasya cāyogānna tasya dvivacanāntapibacchandavācyateti",
    "GSP33bbdip12u:641_1": "pūrvavaiṣamyeṇa pratyavasthānādvā pūrvamarthāduktasya pātṛtvasyānyamātraniṣṭhatve",
    "GSP33bbdip12u:642": "'sambhavasyānyasminnapi sattve 'tivyāptervā ākṣepādvā pūrvādhikaraṇenāsya saṅgatiḥ, pātṛtvākhyaviṣayaśca sūcito bhavati /",
    "GSP33bbdip12u:643_0": "viṣayavākye janyajanakabhāvaḥ ṣaṣṭhyarthaḥ tathā ca 'sukṛtasya loke'; sukṛtanirmite puṇyakārye tattvapradīparītyā sukṛtanimitte",
    "GSP33bbdip12u:643_1": "śarīre hṛdayaguhāṃ praviṣṭau guhāyāmapi 'parame'; sarvajīvottame ā ṛddha ārdhaḥ parebhyo rudrādibhya",
    "GSP33bbdip12u:644": "ārdhaḥ parārdhaḥ /",
    "GSP33bbdip12u:645": "tasminnatipūrṇe vāyāviti śeṣaḥ /",
    "GSP33bbdip12u:646": "tathā ca tatra praviṣṭau hṛdayaguhāśritavāyvadhiṣṭhānāviti yāvat /",
    "GSP33bbdip12u:647": "'sa hāyastaḥ",
    "GSP33bbdip12u:648": "piturardhameyāya'; (chāṃ. 5-3-4.) iti tattvapradīpodāhṛtaśruteḥ parabrahmāvāsatvāttadanyajīvābhimanyamānatvātparārdhaṃ śarīramiti vā /",
    "GSP33bbdip12u:649": "ṛtaṃ satyaṃ tathā dharmaḥ sukṛtaṃ cābhidhīyate /",
    "GSP33bbdip12u:650": "ṛtaṃ tu mānaso dharmaḥ ....... iti gītābhāṣyodāhṛtasmṛteḥ śāstravihitakarmabhirāgataṃ phalamupalakṣaṇayā ṛtamityucyate /",
    "GSP33bbdip12u:651": "tathā ca 'ṛtaṃ pibantau'; bhuñjānau yāvātmāntarātmākhyabhagavadrūpaviśeṣau vartete",
    "GSP33bbdip12u:652": "tau 'brahmavido'; brahmajñāninaḥ 'pañcāgnayo';",
    "GSP33bbdip12u:653": "devapitṛbhūtamanuṣyabrahmayajñākhyapañcamahāyajñavantaḥ /",
    "GSP33bbdip12u:654": "'sa eṣa yajñaḥ pañcavidho 'gnihotraṃ darśapūrṇamāsau cāturmāsyāni paśuḥ somaḥ'; ()",
    "GSP33bbdip12u:655": "ityaitareyoktapañcamahāyajñā vā /",
    "GSP33bbdip12u:656": "dyuparjanyadharāpuṃstryākhyapañcāgnividyāniṣṭhā vā /",
    "GSP33bbdip12u:657": "naciketā nāma ṛṣiḥ naciketasa idaṃ nāciketamagnicayanaviśeṣaḥ /",
    "GSP33bbdip12u:658": "trināciketāstrivāramanuṣṭhitanāciketeṣṭakācayanavanto ye vartante viduṣāṃ pāpināṃ ca krameṇa 'chāyātapau'; sukhaduḥkhakāraṇabhūtau vadantītyarthaḥ /",
    "GSP33bbdip12u:659": "sukhaduḥkhahetutvarūpaṃ gauṇaṃ chāyātapatvaṃ ca pratiyogibhedādaviruddham /",
    "GSP33bbdip12u:660": "yathoktaṃ tattvapradīpe amarāṇāmāhlādakāvasurāṇāṃ tāpakāvityartha iti /",
    "GSP33bbdip12u:661": "praśnarūpakāryadvārā tanmūlasandehaprakāraṃ darśayati - 'tau';",
    "GSP33bbdip12u:662": "śrutyuktapibantāviti /",
    "GSP33bbdip12u:663": "iti vākye pibantau yau pratīyete tau kāvityanvayaḥ",
    "GSP33bbdip12u:664": "/ anena pibantau kiṃ jīvaparau uta pararūpe eveti saṃśayaḥ sūcito bhavati",
    "GSP33bbdip12u:665": "/ itītyanantaraṃ iti saṃśaye jīvasahitar iśvaraḥ pāteti pūrvapakṣe ca satīti vākyaśeṣaḥ",
    "GSP33bbdip12u:666": "ucyate -",
    "GSP33bbdip12u:667": "sū - oṃ//",
    "GSP33bbdip12u:668": "guhāṃ praviṣṭāvātmānau hi taddarśanāt |",
    "GSP33bbdip12u:669": "// oṃ//",
    "GSP33bbdip12u:670": "guhāṃ praviṣṭau pibantau viṣṇurūpe eva /",
    "GSP33bbdip12u:671": "atha siddhāntayatsūtramavatārya vyācaṣṭe - ucyate iti // sūtrātparata itiśabdo 'dhyāhāryaḥ",
    "GSP33bbdip12u:672": "guhāṃ praviṣṭāviti hetugarbhaṃ viśeṣaṇam /",
    "GSP33bbdip12u:673": "pibantāvityātmapadavyākhyānam /",
    "GSP33bbdip12u:674": "ṛtamityādāvadhyāhāryam /",
    "GSP33bbdip12u:675": "viṣṇurūpe ityātmānāvityasya vyākhyānāntaram /",
    "GSP33bbdip12u:676": "tathā ca - yāvātmānau ṛtaṃ pibantau",
    "GSP33bbdip12u:677": "tāvātmānau viṣṇurūpe eva /",
    "GSP33bbdip12u:678": "kutaḥ? yato guhāṃ praviṣṭāviti yojanā /",
    "GSP33bbdip12u:679": "evetyanenānuvṛttatuśabdārtha uktaḥ /",
    "GSP33bbdip12u:680": "viṣṇū iti vaktavye viṣṇurūpe evetyuktiḥ dvivacanasya rūpadvayavivakṣayā sāvakāśatoktyarthā",
    "GSP33bbdip12u:681": "'gharmā samantā trivṛtaṃ vyāpatustayorjuṣṭiṃ mātariśvā jagāma'; (ṛ.",
    "GSP33bbdip12u:682": "10-114-1.) ityādinā taddarśanāt //",
    "GSP33bbdip12u:683_0": "nanu viṣṇossarvaśarīreṣvekaikarūpeṇaiva praveśātkathaṃ rūpadvayābhiprāyeṇāpi dvivacanopapattirityataḥ taddarśanāditi sūtrāṃśasūcitaśrutimudāharati",
    "GSP33bbdip12u:683_1": "- gharmeti // bhagavantāviti, kartumiti ca śeṣaḥ /",
    "GSP33bbdip12u:684": "trivṛtamityāvartate /",
    "GSP33bbdip12u:685": "tathā ca 'gharmā'; gharmau dīptau gharṣakau",
    "GSP33bbdip12u:686": "saṅkocakāviti vā /",
    "GSP33bbdip12u:687": "'gharṣaṇātsarvalokasya nṛsiṃho gharma ucyate';",
    "GSP33bbdip12u:688": "ityaitareyabhāṣyokteḥ, ghṛṣṭatvena ca mitāviti tattvapradīpokteśca /",
    "GSP33bbdip12u:689": "'samantā'; samantau vyāptau prakṛtipuruṣakālavyāpinau /",
    "GSP33bbdip12u:690": "deśataḥ kālataḥ śaktitaśca sampūrṇau yau bhagavantau trivṛtaṃ tejobannātmakaṃ śarīraṃ",
    "GSP33bbdip12u:691": "'vyāpatuḥ'; viśeṣeṇāpatuḥ dehahṛdayaguhāsthānaṃ prāptau /",
    "GSP33bbdip12u:692": "tayoḥ 'juṣṭiṃ';",
    "GSP33bbdip12u:693": "sevāṃ kartuṃ 'mātariśvā'; mukhyavāyurapi trivṛtaṃ jagāma /",
    "GSP33bbdip12u:694": "'divo'; devyā vāyupatnyāḥ stanyaṃ 'payoḥ'; 'didhiṣāṇāḥ'; pipāsanto devāḥ dvirūpaṃ",
    "GSP33bbdip12u:695": "tamekam 'aveṣan'; anvaicchan /",
    "GSP33bbdip12u:696": "tam 'arkam'; aram alaṃ kaṃ sukharūpaṃ",
    "GSP33bbdip12u:697": "'sahasāmānaṃ'; sahavāyuṃ viduriti śrutyarthaḥ /",
    "GSP33bbdip12u:698": "gurvarthadīpikāyāṃ tu samantāditi padacchedaṃ kṛtvā vidyamānāviti cādhyāhṛtya samantādvidyamānau vyāptāviti vyākhyātam/ taccintyam/ ityādineti /",
    "GSP33bbdip12u:699": "vākyeneti śeṣaḥ /",
    "GSP33bbdip12u:700": "ādipadena 'divaspayaḥ'; ityuttarārdhaṃ, tathā -",
    "GSP33bbdip12u:701": "ekaḥ suparṇaḥ sa samudramāviveśa sa idaṃ viśvaṃ bhuvanaṃ vicaṣṭe /",
    "GSP33bbdip12u:702": "taṃ pākena manasāpaśyamantitastaṃ mātā relhi sa u relhi mātaram //",
    "GSP33bbdip12u:703": "suparṇaṃ viprāḥ kavayo vacobhirekaṃ santaṃ bahudhā kalpayanti /",
    "GSP33bbdip12u:704": "ityādikaṃ ca gṛhyate /",
    "GSP33bbdip12u:705": "'ekaḥ suparṇaḥ'; suṣṭhu paramānandarūpo bhagavān",
    "GSP33bbdip12u:706": "samudramāviveśa /",
    "GSP33bbdip12u:707": "sa idaṃ sarvaṃ jagat 'vicaṣṭe'; paśyati /",
    "GSP33bbdip12u:708": "'taṃ';",
    "GSP33bbdip12u:709": "paramātmānaṃ pakvena manasā ahamapaśyam /",
    "GSP33bbdip12u:710": "'taṃ mātā'; vyañjakatvādvāk sarasvatī 'relhi'; lihyata iva /",
    "GSP33bbdip12u:711": "sa paramātmā mātaraṃ relhi /",
    "GSP33bbdip12u:712": "tāvanyonyaṃ sambaddhau bhavataḥ /",
    "GSP33bbdip12u:713": "tathā ca - bhagavadvyañjakavāco 'pi",
    "GSP33bbdip12u:714": "taddhyaṅgyatvamiti bhāvaḥ /",
    "GSP33bbdip12u:715": "tameva suparṇamekaṃ santaṃ 'viprāḥ'; viśeṣeṇa prakṛṣṭāḥ kavayo 'vacobhiḥ'; śabdaiḥ 'bahudhā'; keśavādidvādaśadhā sthitaṃ kalpayanti cintayanti ityarthaḥ /",
    "GSP33bbdip12u:716": "taddarśanāditi /",
    "GSP33bbdip12u:717": "tasya viṣṇoḥ dvirūpatayā sarvaśarīrapraveśasya uktatvādityarthaḥ /",
    "GSP33bbdip12u:718": "tathā ca -",
    "GSP33bbdip12u:719": "ekasminnapi viṣṇau yuktaṃ rūpadvayābhiprāyeṇa dvivacanamiti bhāvaḥ /",
    "GSP33bbdip12u:720_0": "evaṃ taddarśanāt ityetat tattvapradīparītyā uktaviśeṣaṇe nirṇīte viṣṇau dvivacanadarśanāt 'ekaḥ suparṇaḥ'; ityādinā tacchabdenaikavacanena",
    "GSP33bbdip12u:720_1": "parāmarśadarśanāt tasyaiva samudraniveśino nikhilabhuvanadarśinaḥ",
    "GSP33bbdip12u:721": "'apaśyamantitaḥ'; iti guhāpraviṣṭatvadarśanādekasyaiva bahunāmarūpadarśanāt ityapi vyākhyeyam",
    "GSP33bbdip12u:722": "ātmāntarātmeti harireka eva dvidhā sthitaḥ /",
    "GSP33bbdip12u:723": "niviṣṭo hṛdaye nityaṃ rasaṃ pibati karmajam //",
    "GSP33bbdip12u:724": "iti ca bṛhatsaṃhitāyām /",
    "GSP33bbdip12u:725_0": "nanu viṣṇau rūpadvayavivakṣayā pratyayārthopapattāvapi prātipadikārthakarmaphalabhoktṛtvāyogāt na 'ṛtam'; iti vākyapratipādyatvaṃ",
    "GSP33bbdip12u:725_1": "tasyetyata āha - ātmeti // eka eva hariḥ dehajīvarūpopādhibhedāt ātmāntarātmeti rūpabhedena 'dvidhā sthito'; dvidhā bhūtaḥ /",
    "GSP33bbdip12u:726": "dehajīvayorhṛdaye niviṣṭaḥ /",
    "GSP33bbdip12u:727": "yaddhā - ṭīkārītyā upādhibhedavivakṣāmantareṇaiva dvirūpatayā dehaniviṣṭaḥ 'karmajaṃ rasaṃ';",
    "GSP33bbdip12u:728": "phalaṃ 'nityaṃ'; niyamena 'pibati'; bhuṅkte ityarthaḥ /",
    "GSP33bbdip12u:729": "smṛta iti pāṭhe kīrtitaḥ ityarthaḥ /",
    "GSP33bbdip12u:730": "rasaśabdena jīvābhogyaguṇabhoktaiveśvaraḥ, na tu tadbhogyadravyabhokteti prameyaṃ sūcitam",
    "GSP33bbdip12u:731": "bṛhatsaṃhitāyāmityasya taddarśanādityanuvṛttavākyenānvayaḥ /",
    "GSP33bbdip12u:732": "karmaphalabhogasyoktatvāditi tadarthaḥ /",
    "GSP33bbdip12u:733": "tathā ca - na tadanupapattiriti bhāvaḥ /",
    "GSP33bbdip12u:734": "na kevalaṃ bṛhatsaṃhitāyām /",
    "GSP33bbdip12u:735": "kintu -",
    "GSP33bbdip12u:736": "śrotraṃ cakṣuḥ sparśanaṃ ca rasanaṃ ghrāṇameva ca /",
    "GSP33bbdip12u:737": "adhiṣṭhāya manaścāyaṃ viṣayānupasevate // (bha.gī. 15.9.)",
    "GSP33bbdip12u:738": "iti gītāsvapīti cārthaḥ /",
    "GSP33bbdip12u:739": "śubhaṃ pibatyasau nityaṃ nāśubhaṃ sa hariḥ pibet /",
    "GSP33bbdip12u:740": "pūrṇānandamayasyāsya ceṣṭā na jñāyate kvacit // iti pādme //",
    "GSP33bbdip12u:741": "nanu kimīśvaro duḥkhaṃ pāpakarmaphalaṃ bhuṅkte? puṇyajaṃ sukhaṃ vā?",
    "GSP33bbdip12u:742": "nādyadvitīyau, pūrṇānandatvādityata āha - śubhamiti // 'asau';",
    "GSP33bbdip12u:743": "sarvaśarīragataprāṇe sthito 'hariḥ'; yajñe havissvīkartā pāpahartā",
    "GSP33bbdip12u:744": "bhagavān 'nityaṃ'; niyamena śubhakarmaphalameva 'pibati'; bhuṅkte /",
    "GSP33bbdip12u:745": "hariḥ aśubhakarmaphalaṃ 'na pibet'; na bhuṅkte ityarthaḥ /",
    "GSP33bbdip12u:746": "'puṇyamevāmuṃ",
    "GSP33bbdip12u:747": "gacchati (bṛ. 3-5-20.) parame parārdhe'; (kaṭha. 3-1.) iti śruteḥ /",
    "GSP33bbdip12u:748": "pibatīti ṛtapānakartari advitīyatvamabhyupaiti /",
    "GSP33bbdip12u:749": "anenārthena dvitīyapakṣamaṅgīkṛtya ādyapakṣo 'nabhyupagamena parihṛtaḥ /",
    "GSP33bbdip12u:750": "pūrṇānandasya sukhabhogāyoga iti dvitīyaṃ dūṣaṇaṃ pariharati - pūrṇānandamayasyeti /",
    "GSP33bbdip12u:751": "tādātmyārthe mayaṭ /",
    "GSP33bbdip12u:752": "'tādātmyārthe vikārārthe prācuryārthe mayaṭ tridhā';",
    "GSP33bbdip12u:753": "iti gītābhāṣyokteḥ /",
    "GSP33bbdip12u:754": "tathā ca - pūrṇānandarūpasyāsya viṣṇoḥ 'ceṣṭā';",
    "GSP33bbdip12u:755": "aiśvaryaṃ kvacitkāle deśe kenāpi sākalyena 'na jñāyate'; na cintyate ityarthaḥ /",
    "GSP33bbdip12u:756": "tathā ca - aiśvaryabalena pūrṇānandasyāpi sukhabhogo yukta iti bhāvaḥ /",
    "GSP33bbdip12u:757": "yadvā - viṣṇorbhoktṛtvābhyupagame 'anaśnannanyaḥ'; (mu. 3-1-1.)",
    "GSP33bbdip12u:758": "iti śrutivirodha ityata āha - śubhamiti // parādhīnabhogābhāvaviṣayam aśubhabhogābhāvaviṣayaṃ vā tadvākyamiti bhāvaḥ /",
    "GSP33bbdip12u:759": "na ca 'nīcoccataiva",
    "GSP33bbdip12u:760": "duḥkhāderbhoga ityabhidhīyate /",
    "GSP33bbdip12u:761": "nāsau nīcoccatāṃ yāti'; iti vākyavirodhaḥ,",
    "GSP33bbdip12u:762": "sukhabhogasyoccatārūpatvāditi vācyam /",
    "GSP33bbdip12u:763": "viṣṇau jīvasamavete bhoge svīkārāmātrābhyupagamena uccatāsampādakavikriyāviśeṣānabhyupagamāt",
    "GSP33bbdip12u:764": "uktaṃ hi tattvapradīpe - na ca 'anaśnannanyaḥ'; iti śrutivirodhaḥ /",
    "GSP33bbdip12u:765": "na hi parādhīnatayā bhogo, nāpyapriyabhogo na ca tannimittoccanīcatā viṣṇoḥ,",
    "GSP33bbdip12u:766": "kintu - jīvasamavete bhoge svīkāramātramucyata iti /",
    "GSP33bbdip12u:767": "yadvā -",
    "GSP33bbdip12u:768": "nīcoccatāsampādako bhogaḥ svīyatayā sākṣātkāraḥ, sa cābhimānayuto vivakṣitaḥ, na cāsāvīśvare iti na virodhaḥ /",
    "GSP33bbdip12u:769": "pādma ityanantaraṃ uktatvāditi śeṣaḥ /",
    "GSP33bbdip12u:770": "tathā ca - na śrutiyuktivirodha iti bhāvaḥ /",
    "GSP33bbdip12u:771": "yo veda nihitaṃ guhāyām (tai. 2-1.) ityādinā prasiddhaṃ hiśabdena",
    "GSP33bbdip12u:772": "darśayati // 11 //",
    "GSP33bbdip12u:773": "nanu kathaṃ guhāniviṣṭatvaliṅgātpibato viṣṇutvaniścayaḥ, tasya jīve 'pi",
    "GSP33bbdip12u:774": "yogādityata āha - yo vedeti /",
    "GSP33bbdip12u:775": "viṣṇoreva guhānihitatvamatra grāhyamiti copaskartavyam /",
    "GSP33bbdip12u:776": "ādiśabdena 'ātmāntarātmā'; iti 'śrotraṃ cakṣuḥ'; iti",
    "GSP33bbdip12u:777": "'ahaṃ vaiśvānaro bhūtvā'; ityādismṛtirgṛhyate /",
    "GSP33bbdip12u:778": "tathā ca ityādinā viṣṇoreva prasiddhaṃ guhānihitatvamatra grāhyamiti imamarthaṃ sūtrakāro hiśabdena darśayatītyarthaḥ /",
    "GSP33bbdip12u:779": "tathā ca - hṛdayaguhāsthatvamātrasya jīve sambhave 'pi na tadiha hetutvena gṛhyate /",
    "GSP33bbdip12u:780": "kintu - śrutyādiprasiddhaṃ mokṣajanakajñānaprakārībhūtaṃ prādhānyena guhānihitatvameva /",
    "GSP33bbdip12u:781": "tacca jīve niravakāśamiti bhāvaḥ/",
    "GSP33bbdip12u:782": "sūtre samanvayasūtrāttuśabdamātramanuvartate /",
    "GSP33bbdip12u:783": "ātmānāvityāvartate /",
    "GSP33bbdip12u:784": "tathā ca 'ātmānau'; ādeyaṃ sukhaṃ mātyanubhavatīti vyutpattyā ātmaśabdoktaśubhakarmaphalabhoktārau 'ātmānāveva'; ātmāntarātmākhye viṣṇurūpe eva, na tu jīveśvarau /",
    "GSP33bbdip12u:785": "kutaḥ? hi yasmāttau hṛdayaguhāṃ",
    "GSP33bbdip12u:786": "praviṣṭau tasmāt /",
    "GSP33bbdip12u:787": "na hi jīve 'pi guhāniviṣṭatvaliṅgaṃ sambhavatīti vācyam",
    "GSP33bbdip12u:788": "/ tasya śrutyādyaprasiddhatvāt /",
    "GSP33bbdip12u:789": "tatra prasiddhasyaiva grāhyatvāt /",
    "GSP33bbdip12u:790": "viṣṇostu 'yo veda'; iti śrutyādyaprasiddhatvāditi hiśabdārthaḥ /",
    "GSP33bbdip12u:791": "nanu viṣṇau pibantāviti dvivacanānapapattiḥ /",
    "GSP33bbdip12u:792": "na ca rūpapraveśena dvirūpeṇa praveśasyāsiddhatvādityāśaṅkyāha - taddarśanāditi /",
    "GSP33bbdip12u:793": "tasya harerdvirūpatayā śarīrahṛdayaguhāsthatvasya liṅgasya darśanāt 'gharmā'; iti śrutyuktatvāditi sūtrārthaḥ /",
    "GSP33bbdip12u:794": "atra tattvityasyānuvṛtyā śrautapadānuvṛttyā ca ānandamayastadbrahmetyādivadihāpi pratijñāsiddheḥ ātmānāvityuktiḥ /",
    "GSP33bbdip12u:795": "śrautadvivacanasya gatimāha - ātmeti // smṛtisamākhyāṃ śrautapadānuvṛttiṃ vinā ādeyaṃ mātīti vyutpattyā śubhakarmaphalabhoktṛtvarūpaliṅgaṃ ca vaktum",
    "GSP33bbdip12u:796": "/ uktaṃ hi candrikāyām - ādeyaṃ mātīti vyutpattyā ātmaśabdoktaṃ śubhabhoktṛtvaṃ mūlayuktiriti",
    "GSP33bbdip12u:797": "na caivamṛtapātṛtvasamānādhikaraṇaguhāpraviṣṭatvoktidvārā taduktiriti tadvākyāntaravirodhaḥ śaṅkyaḥ /",
    "GSP33bbdip12u:798": "tasya sūtre avaśyavaktavyaguhāpraviṣṭatvaliṅgāpakadvivacanāntarapadānvayayogyatādṛśaviśeṣyoktimukhenetyarthābhyupagamāt",
    "GSP33bbdip12u:799": "/ tathā - yadyapi samanvetavyamṛtapātṛtvaṃ sākṣādeva vaktavyamiti tadvākyāntarasyāpyādeyaṃ mātīti vyutpattimantareṇāntaryāmītivat ṛtaṃ pibantāviti spaṣṭaśabdenaiva vaktavyam /",
    "GSP33bbdip12u:800": "na tvātmaśabdenetyarthāśrayaṇānna virodhaḥ /",
    "GSP33bbdip12u:801": "anyathā uktavākyavirodhāpātāt /",
    "GSP33bbdip12u:802": "evaṃ cātra keṣāñcidanyathā",
    "GSP33bbdip12u:803": "candrikābhiprāyakathanam, tathā teṣāmeva samanvayasūtrāttadityatrāpyanuvartate iti candrikāvirodhoktirapi cintyā /",
    "GSP33bbdip12u:804_0": "sautradvivacanopapattyartham uddeśyasamarpaṇārthaṃ cāvaśyavaktavyātmānāviti padenaiva vidheyasyāpi bodhanasambhavenetaravyāvartakāvadhāraṇārthakatuśabdamātrasyaivar",
    "GSP33bbdip12u:804_1": "ikṣatisūtra ivātrānuvṛttyaucityāt na ca tadityanuktau tuśabdasyānvayaḥ pratyetuṃ śakyate iti samanvayādhikaraṇīyasudhāvirodhaḥ",
    "GSP33bbdip12u:805": "uddeśyavidheyapadāntarābhāva ityāśayāt /",
    "GSP33bbdip12u:806": "sū - oṃ//",
    "GSP33bbdip12u:807": "viśeṣaṇācca |",
    "GSP33bbdip12u:808": "// oṃ//",
    "GSP33bbdip12u:809": "'yaḥ seturījānānāmakṣaraṃ brahma yatparam'; (kaṭha. 1-3-2.) iti //",
    "GSP33bbdip12u:810": "evaṃ yadā niravakāśaguhānihitatvaliṅgasya sāvakāśāddvivacanaśrutito 'pi",
    "GSP33bbdip12u:811": "prābalyādviṣṇoḥ prakṛtyarthabhoktṛtvasambhavācca sa eva pāteti siddhyati /",
    "GSP33bbdip12u:812": "kimu punarniravakāśaśrutyāpītyarthaṃ pratipādayatsūtraṃ paṭhitvā tadabhipretaśrutimevodāharati - viśeṣaṇācceti // iti viśeṣaṇādityanvayaḥ /",
    "GSP33bbdip12u:813": "sūtre pibatoriti vipariṇāmenānuvartate /",
    "GSP33bbdip12u:814": "co yuktisamuccaye /",
    "GSP33bbdip12u:815": "tathā ca 'yaḥ",
    "GSP33bbdip12u:816": "setuḥ'; iti śrutau pibatorekavacanabodhyenaikatvena viśeṣaṇādeka eva pātā",
    "GSP33bbdip12u:817": "/ sa ca yajamānasetutvabrahmatvākṣaratvādinā viśeṣaṇāt brahmaṇaśca paratvena viśeṣaṇādviṣṇureva, na jīva iti sūtrārthaḥ /",
    "GSP33bbdip12u:818": "na kevalaṃ liṅgāt,",
    "GSP33bbdip12u:819": "kintu - setvādiśrutito 'pīti cārthaḥ /",
    "GSP33bbdip12u:820": "'yaḥ'; ātmāntarātmākhyadvirūpo bhagavārn 'ijānānāṃ'; viṣṇumuddiśya yāgaṃ kurvāṇānāṃ 'setuḥ'; āśrayaḥ yadakṣaraṃ paraṃ brahma, taṃ dhyātuṃ naciketasaṃ prati sādhanaṃ vaktuṃ",
    "GSP33bbdip12u:821": "'śakemahi'; śaktāssma iti kāṭhakaśrutyarthaḥ /",
    "GSP33bbdip12u:822": "pṛthagvaktuṃ guṇāstasya na śakyante 'mitatvataḥ /",
    "GSP33bbdip12u:823": "yato 'to brahmaśabdena sarveṣāṃ grahaṇaṃ bhavet //",
    "GSP33bbdip12u:824": "etasmādbrahmaśabdo 'yaṃ viṣṇoreva viśeṣaṇam /",
    "GSP33bbdip12u:825": "amitā hi guṇā yasmānnānyeṣāṃ tamṛte prabhum /",
    "GSP33bbdip12u:826": "iti brāhme /",
    "GSP33bbdip12u:827": "brahmaśabdasya bhagavadekavācitvaṃ smārayati - pṛthagiti // atra yata ityāvartate /",
    "GSP33bbdip12u:828": "tathā ca yataḥ 'tasya'; viṣṇorguṇāḥ 'amitatvataḥ';",
    "GSP33bbdip12u:829": "asaṅkhyātatvato nimittāt 'pṛthak'; vivicya vaktuṃ na śakyante /",
    "GSP33bbdip12u:830": "jñātavyāśca sarvairadhikāribhiḥ sarve guṇā iti śeṣaḥ /",
    "GSP33bbdip12u:831": "yato brahmaśabdena sarveṣāṃ guṇānāṃ 'grahaṇaṃ'; jñānaṃ bhavet ataḥ sarvaguṇajñānārthaṃ tasmin viṣṇau brahmaśabdaḥ prayujyate iti śeṣaḥ /",
    "GSP33bbdip12u:832": "yato brahmaśabdena sarveṣāṃ guṇānāṃ grahaṇaṃ bhavet /",
    "GSP33bbdip12u:833": "evaṃ ca sarvaguṇavācī brahmaśabdo bhavati, tatra vṛttimantareṇa tajjñānajanakatvāyogāditi bhāvaḥ /",
    "GSP33bbdip12u:834": "yasmādvibhuṃ taṃ viṣṇumṛte anyeṣāṃ jīvānāṃ nāmitā guṇāḥ, kintu - viṣṇoreva pramāṇasiddham,",
    "GSP33bbdip12u:835": "etasmātkāraṇādayaṃ brahmaśabdo viṣṇoreva 'viśeṣaṇaṃ'; mukhyavācako nānyeṣāmityarthaḥ /",
    "GSP33bbdip12u:836": "brāhma ityanantaraṃ brahmaśabdasya bhagavadekavācitvamuktamiti śeṣaḥ /",
    "GSP33bbdip12u:837": "na ca jīve samanvayo 'bhidhīyate /",
    "GSP33bbdip12u:838": "atra paraiḥ pibantau buddhijīvāviti pūrvapakṣe prāpte jīveśvarāveveti",
    "GSP33bbdip12u:839": "vyākhyātaṃ, tannirākaroti - na ceti// atreti śeṣaḥ /",
    "GSP33bbdip12u:840": "asminnadhyāye iti tadarthaḥ /",
    "GSP33bbdip12u:841": "hetau, svavyānena saha paravyākhyānanirākaraṇasya samuccaye vā caśabdaḥ tathā cāsaṅgatiriti bhāvaḥ /",
    "GSP33bbdip12u:842": "satya ātmā satyo jīvaḥ satyaṃ bhidā satyaṃ bhidā satyaṃ bhidā maivāruvaṇyo maivāruvaṇyo maivāruvaṇyaḥ // iti paiṅgiśrutiḥ /",
    "GSP33bbdip12u:843": "nanu nātra jīve samanvayakathanamasaṅgatam /",
    "GSP33bbdip12u:844": "jīveśvarabhedasyāsatyatvena tayoraikyāt /",
    "GSP33bbdip12u:845": "jīvasamanvayasyaiva brahmasamanvayarūpatvādityata āha -",
    "GSP33bbdip12u:846": "satya iti /",
    "GSP33bbdip12u:847": "'satyaṃ'; satyā 'bhidā'; bhedaḥ /",
    "GSP33bbdip12u:848": "yadyapyatrātmajīvayoḥ satyatvavacanenaiva tatsvarūpabhedasyāpi satyatvamuktaṃ bhavati /",
    "GSP33bbdip12u:849": "tathāpi punaḥ 'satyaṃ bhidā'; ityuktirdarśanapratītābhedapratītinirāsatātparyārthā śapathāvṛttiḥ",
    "GSP33bbdip12u:850": "kecidbhedamasatyamāhuḥ tatkathametadityatasteṣāṃ pakṣe śrutirabhīkṣṇaṃ dūṣaṇamabhidhatte - maiveti /",
    "GSP33bbdip12u:851": "'āruvaṇyaḥ'; arā",
    "GSP33bbdip12u:852": "doṣāstadvantaḥ, āsamantādaraśīlā vā āravaḥ tairasatyabhedajñānibhiḥ viṣṇuḥ sarvathā vanyo bhajanīyo netyarthaḥ /",
    "GSP33bbdip12u:853": "iti paiṅgiśrutirityanantaraṃ yata iti śeṣaḥ /",
    "GSP33bbdip12u:854": "asya nāsatyo bheda ityuttareṇānvayaḥ evaṃ bhāllaveyaśrutirityasyāpi /",
    "GSP33bbdip12u:855": "atra yadyapi bhāgavatatātparye - 'satyatvaṃ ca bhedasyoktaṃ bhāllaveyaśrutau /",
    "GSP33bbdip12u:856": "sthāṇurheccakrāma sa prajāpatimuvāca ko",
    "GSP33bbdip12u:857": "'si ke smaḥ kaḥ saḥ iti /",
    "GSP33bbdip12u:858": "sahovāca yo 'smi ye stha yaḥ sa iti /",
    "GSP33bbdip12u:859": "athainamupākrośat satyaṃ bhidā satyaṃ bhidā satyaṃ bhidā'; ityādinā",
    "GSP33bbdip12u:860": "'satyam'; iti vākyaṃ bhāllaveyaśrutyantargatatayā paṭhyate /",
    "GSP33bbdip12u:861": "bhāṣyapustake",
    "GSP33bbdip12u:862": "'pi kvacit 'satyam'; iti vākyam 'ātmā hi'; iti vākyaṃ ca",
    "GSP33bbdip12u:863": "bhāllaveyaśrutitvenaiva paṭhyate /",
    "GSP33bbdip12u:864": "na tu śrutidvayasthatvena /",
    "GSP33bbdip12u:865": "tathāpi",
    "GSP33bbdip12u:866": "anayostātparyānusāreṇaikaśrutisthatvaṃ, bahutarapāṭhabalāt 'satya ātmā';",
    "GSP33bbdip12u:867": "iti paiṅgiśrutiḥ /",
    "GSP33bbdip12u:868": "'ātmā hi'; iti bhāllaveyaśrutiḥ /",
    "GSP33bbdip12u:869": "tātparyodāhṛtā tu anyā tatsamākhyā rūpā cetyadoṣaḥ /",
    "GSP33bbdip12u:870": "'sthāṇuḥ'; rudraḥ 'uccakrāma'; ūrdhvaṃ",
    "GSP33bbdip12u:871": "jagāma/ 'saḥ'; rudraḥ 'prajāpatiṃ'; brahmāṇam upākrośaduvāca /",
    "GSP33bbdip12u:872": "kimiti?",
    "GSP33bbdip12u:873": "tvaṃ 'kaḥ'; kīdṛśaḥ /",
    "GSP33bbdip12u:874": "vayaṃ 'ke'; kīdṛśāḥ /",
    "GSP33bbdip12u:875": "saḥ viṣṇuḥ 'kaḥ'; kīdṛśaḥ /",
    "GSP33bbdip12u:876": "kiṃ bhinna utābhinna ityāśayaḥ /",
    "GSP33bbdip12u:877": "krameṇottaramāha - ahaṃ 'yo'; yādṛśo 'gre",
    "GSP33bbdip12u:878": "sarvadā tādṛśo 'smi /",
    "GSP33bbdip12u:879": "yūyaṃ 'ye'; yādṛśāḥ tādṛśāḥ stha /",
    "GSP33bbdip12u:880": "'saḥ';",
    "GSP33bbdip12u:881": "viṣṇuryādṛśo mayā bhavadādibhiśca bhinnastādṛśa eveti śrutyarthaḥ /",
    "GSP33bbdip12u:882": "'ātmā hi paramassvatantro 'dhiguṇo jīvo 'lpaśaktirasvatantro 'varaḥ'; iti ca bhāllaveyaśrutiḥ",
    "GSP33bbdip12u:883": "(12) yatheśvarasya jīvasya bhedassatyo viniścayāt /",
    "GSP33bbdip12u:884": "evameva hi me vācaṃ satyāṃ kartumihārhasi //",
    "GSP33bbdip12u:885": "yatheśvaraśca jīvaśca satyabhedau parasparam /",
    "GSP33bbdip12u:886": "tena satyena māṃ devāstrāyantu sahakeśavāḥ //",
    "GSP33bbdip12u:887": "ityādernāsatyo bhedaḥ // 12 //",
    "GSP33bbdip12u:888": "// iti guhādhikaraṇam // 3 //",
    "GSP33bbdip12u:889": "atroktabhedasādhakapramāṇatvena viruddhaguṇopanyāsāya 'ātmā'; iti dvitīyavākyaṃ pravṛttam",
    "GSP33bbdip12u:890": "'ātmā'; paramātmā 'paramaḥ'; svatantraḥ /",
    "GSP33bbdip12u:891": "'adhiguṇaḥ'; pūrṇaśaktiḥ /",
    "GSP33bbdip12u:892": "ata evottaratra paramatvasvatantratvapūrṇaśaktitvaviruddhānāṃ dharmāṇām alpaśaktirityādipadairyutkrameṇābhidhānaṃ kṛtam /",
    "GSP33bbdip12u:893": "atraivārthe purāṇavākye paṭhati - yatheti // atra ṣaṣṭhyantaṃ vākyaṃ",
    "GSP33bbdip12u:894": "pādmasthaṃ, prathamāntaṃ skāndagatamiti tattvapradīpokteḥ /",
    "GSP33bbdip12u:895": "'me mām';",
    "GSP33bbdip12u:896": "ityābhyāṃ tatprakṛto grāhyaḥ /",
    "GSP33bbdip12u:897": "'viniścayāt'; evārtho 'yaṃ śabdaḥ /",
    "GSP33bbdip12u:898": "satyabhedāviti bahuvrīhiḥ /",
    "GSP33bbdip12u:899": "yathā satyabhedau tathaiva vidyamānānatikrameṇa jñātena 'satyena'; satyabhedena bhedasatyatvajñānākhyakāraṇeneti yāvat /",
    "GSP33bbdip12u:900": "sahakeśavā ityekaṃ padaṃ,",
    "GSP33bbdip12u:901": "keśavasahitā devāḥ 'trāyantu'; asmān rakṣantvityarthaḥ /",
    "GSP33bbdip12u:902": "ityādervākyānnāsatyo bhedaḥ, kintu - satya eveti jñāyata ityarthaḥ /",
    "GSP33bbdip12u:903": "atra pūrvavākye jīveśabhedasya dṛṣṭāntatvenopādānātprāmāṇikatvaṃ jñāyate,",
    "GSP33bbdip12u:904": "tādṛśasyaiva dṛṣṭāntatvāt /",
    "GSP33bbdip12u:905": "dvitīye tu viṣayānatikrameṇa bhedasatyatvajñānasya trāṇakāraṇatvoktyā bheda satyatvamapi jñāyata iti prakṛtasaṅgatiḥ /",
    "GSP33bbdip12u:906": "ādipadena grāhyavacanāni tattvapradīpe udāhṛtāni /",
    "GSP33bbdip12u:907": "tathāhi - dvau bhūtasargau loke 'smin daiva āsura eva ca /",
    "GSP33bbdip12u:908": "daivo vistaraśaḥ proktaḥ āsuraṃ pārtha me śṛṇu //",
    "GSP33bbdip12u:909": "asatyamapratiṣṭhaṃ te jagadāhuranīśvaram /",
    "GSP33bbdip12u:910": "ityārabhya -",
    "GSP33bbdip12u:911": "tānahaṃ dviṣataḥ krūrān saṃsāreṣu narādhamān /",
    "GSP33bbdip12u:912": "kṣipāmyajasramaśubhānāsurīṣveva yoniṣu //",
    "GSP33bbdip12u:913": "iti bhagavadvacanam (bha.gī. 16-6, 19.)",
    "GSP33bbdip12u:914": "asatyamapratiṣṭhaṃ te jagadāhuranīśvaram /",
    "GSP33bbdip12u:915": "ta āsurāḥ svayaṃ naṣṭāḥ jagataḥ kṣayakāriṇaḥ // iti vyāsasmṛtiḥ /",
    "GSP33bbdip12u:916": "indrāsomā tapataṃ rakṣa ujjataṃ nyarpayataṃ vṛṣaṇā tamovṛdhaḥ /",
    "GSP33bbdip12u:917": "parāśṛṇītamacito nyoṣataṃ hataṃ nudethāṃ niśiśītamatriṇaḥ // (ṛ. 7-104-1.)",
    "GSP33bbdip12u:918": "indrā somā vartayataṃ divasparyagnitaptebhiryuvamaśmahanmabhiḥ /",
    "GSP33bbdip12u:919": "tapurvadhebhirajarebhiratriṇaḥ ; (ṛ. 7-104-5.) ityādikā śrutiḥ /",
    "GSP33bbdip12u:920": "yeṣāṃ bhijjagadīśvarajīvānāṃ nāsti te 'triṇaḥ /",
    "GSP33bbdip12u:921": "svājñānakalpitajagatparameśvarasya jīvasya bhedakaluṣīkṛtabhūmabhāve /",
    "GSP33bbdip12u:922": "iti hi māyino vadanti /",
    "GSP33bbdip12u:923": "ācchādya vikṣipati saṃsphuradātmattvam /",
    "GSP33bbdip12u:924": "jīveśvarasya jagadākṛti tanmṛṣaiva /",
    "GSP33bbdip12u:925": "ityādi ca /",
    "GSP33bbdip12u:926": "triryātudhānaḥ prasitiṃ tayetvṛtaṃ yo agne anṛtena hanti /",
    "GSP33bbdip12u:927": "vācā stenaṃ śarava ṛcchantu marman viśvasyaitu prasitiṃ yātudhānaḥ /",
    "GSP33bbdip12u:928": "atha jñānopasargāḥ ityārabhya yecānye mithyātarkairdṛṣṭāntaiḥ kuhakendrajālairvaidikeṣu paristhātumicchanti taiḥ saha na saṃvaset /",
    "GSP33bbdip12u:929": "prakāśyāhyete taskarā asvargyāḥ (maitrī. 7-8.) ityādiśrutiśatairandhaṃ tama eva māyināṃ gatiriti niścīyate /",
    "GSP33bbdip12u:930": "tathā ca skānde -",
    "GSP33bbdip12u:931": "sarvabrahmatvavettāro jīvabrahmatvavedinaḥ /",
    "GSP33bbdip12u:932": "anyasāmyavido viṣṇoḥ viṣṇudveṣṭāra eva ca /",
    "GSP33bbdip12u:933": "sarve yānti tamo ghoraṃ na teṣāṃ utthitiḥ kvacit // iti //",
    "GSP33bbdip12u:934": "// iti guhādhikaraṇam // 3 //",
    "GSP33bbdip12u:935": "// 4. antarādhikaraṇam //",
    "GSP33bbdip12u:936": "āditye viṣṇurityuktam /",
    "GSP33bbdip12u:937": "'ya eṣa āditye puruṣaḥ so 'hamasmi sa evāhamasmi'; (chāṃ. 4-11.)",
    "GSP33bbdip12u:938": "ityādāvagnīnāmevādityādisthatvamucyate /",
    "GSP33bbdip12u:939": "atrādhikaraṇe cakṣurantaḥsthatvaliṅgaṃ brahmaṇi samanvīyate /",
    "GSP33bbdip12u:940": "śrutyādisaṅgatiṃ viṣayavākyaṃ viṣayasaṃśayau sayuktikaṃ pūrvapakṣaṃ ca darśayati - āditya iti // 'yaścāsāvāditye';",
    "GSP33bbdip12u:941": "ityānandamayādhikaraṇodāhṛtāyāṃ tathā 'antarāditye'; ityantarnayodāhṛtāyāṃ ca śrutāvānandamayo 'ntasstho viṣṇurāditye 'stītyuktamityarthaḥ /",
    "GSP33bbdip12u:942": "tataḥ kimityata āha - ya iti /",
    "GSP33bbdip12u:943": "tadityādau saṃyojyam /",
    "GSP33bbdip12u:944": "'so 'haṃ sa evāham';",
    "GSP33bbdip12u:945": "ityabhyāsopanyāsaḥ pūrvapakṣayuktipradarśanārthaḥ /",
    "GSP33bbdip12u:946": "prathamādipadena athainamanvāhāryapacano 'nuśaśāsa /",
    "GSP33bbdip12u:947": "ya eṣa candramasi puruṣo dṛśyate /",
    "GSP33bbdip12u:948": "so",
    "GSP33bbdip12u:949": "'hamasmi sa evāhamasmi /",
    "GSP33bbdip12u:950": "athainamāhavanīyo 'nuśaśāsa /",
    "GSP33bbdip12u:951": "ya eṣa vidyuti puruṣo dṛśyate so 'hamasmi sa evāhamasmīti ca vākyadvaṃ gṛhyate /",
    "GSP33bbdip12u:952": "dvitīyādipadena candravidyutsthatvam /",
    "GSP33bbdip12u:953": "yadyapi ādityasthatvasyeva candravidyutsthatvayoragnerakṣisthatvasādhakatvābhāvāttadupādānaṃ na prakṛtopayuktam /",
    "GSP33bbdip12u:954": "tathā agnīnāmiti bahuvacanaṃ cānupayuktam, pūrvapakṣe gārhapatyasyaiva akṣisthatvasādhanena gārhapatyādīnāṃ trayāṇāṃ tasyāsādhanāt /",
    "GSP33bbdip12u:955": "candravidyutorakṣyekavidhatvābhāvena tatsthatvasyākṣisthatvāsādhakatvācca /",
    "GSP33bbdip12u:956": "tathāpi ādiśabdadvayaṃ bahuvacanaṃ ca pūrvapakṣe gārhapatyādibahvagniśrutirūpayuktisūcanārtham",
    "GSP33bbdip12u:957": "yathā anvāhāryapacanākhyadakṣiṇāgnyāhavanīyayoḥ candravidyutsthatvamucyate, evaṃ gārhaptayasyāpi ādityasthatvamucyate iti dṛṣṭāntārthaṃ gārhapatyādīnāṃ",
    "GSP33bbdip12u:958": "trayāṇāṃ krameṇādityāditritayasthatve prasiddhagārhapatyasyaivādityasthatvamukhenākṣisthatvamāgacchatīti yuktipradarśanārthaṃ vā tadupādānamiti na vaiyarthyamiti dhyeyam/",
    "GSP33bbdip12u:959": "ato 'kṣyādityayoraikyāt 'ya eṣo 'ntarakṣiṇi",
    "GSP33bbdip12u:960": "puruṣo dṛśyate'; (chāṃ. 4-15.) ityatrāpyagnirevocyate /",
    "GSP33bbdip12u:961": "tato 'pi kimityata āha - ata iti // asya na sannihitena 'aikyāt';",
    "GSP33bbdip12u:962": "ityanenānvayaḥ /",
    "GSP33bbdip12u:963": "prakṛtasya ata ityanena parāmṛṣṭāsyādityāntaḥ sthatvasya aikye hetutvāyogāt /",
    "GSP33bbdip12u:964": "kintu vyavahitena 'atrāpyagnirevocyate';",
    "GSP33bbdip12u:965": "ityanenānvayaḥ /",
    "GSP33bbdip12u:966": "na kevalamādityavākya ityaperarthaḥ /",
    "GSP33bbdip12u:967": "tathā ca -",
    "GSP33bbdip12u:968_0": "yadānandamayākhyaviṣṇuniṣṭhatayoktamādityasthatvaṃ tacchāndogye 'ya eṣa āditye puruṣaḥ so 'hamasmi'; ityādāvāgnīnāṃ gārhaptayākhyāgnereva",
    "GSP33bbdip12u:968_1": "'ucyate'; pratīyate na viṣṇoḥ / kutaḥ? yato 'tra 'agnīnāṃ';",
    "GSP33bbdip12u:969": "gārhapatyadakṣiṇāgnyāhavanīyānāṃ trayāṇāṃ krameṇa ādityādisthatvamucyate,",
    "GSP33bbdip12u:970": "ataḥ /",
    "GSP33bbdip12u:971": "tataḥ kim? yato 'tra gārhapatyākhyāgnerevādityasthatvamucyate 'to",
    "GSP33bbdip12u:972": "'ya eṣo 'ntarakṣiṇi puruṣo dṛśyate'; iti vākye 'pyakṣisthatvena",
    "GSP33bbdip12u:973": "gārhapatyāgnirevocyate, na sa viṣṇuḥ /",
    "GSP33bbdip12u:974": "śrutigatāhaṃśabdenāpi sa evocyate iti yojanā /",
    "GSP33bbdip12u:975": "tathā ca pūrvapakṣaśrutigatāhaṃśabdo agnāveva mukhya iti tasyaiva grahaṇamiti bhāvaḥ /",
    "GSP33bbdip12u:976": "nanvagnerādityasthatve 'pi kuto",
    "GSP33bbdip12u:977": "'kṣisthatvaprāptirityata āha - akṣyādityayoriti /",
    "GSP33bbdip12u:978": "'ādityaścakṣurbhūtvākṣiṇī prāviśat';",
    "GSP33bbdip12u:979": "ityaitareyaśruteracetanākṣyādityamaṇḍalayorādityacakṣuḥpadoditaikacetanādhiṣṭhitatvarūpaikadharmeṇaikavidhatvādityarthaḥ",
    "GSP33bbdip12u:980": "/ yadvā - 'aśanayodāhṛtādityastrivṛdiva vai cakṣuḥ śuklaṃ kṛṣṇaṃ",
    "GSP33bbdip12u:981": "kanīnikā'; () iti śrutyanusāreṇa tayostrivṛttvadharmeṇaikavidhatvādityarthaḥ /",
    "GSP33bbdip12u:982": "tathā ca - ādityasthatvoktyā arthādakṣisthatvamapi prāptameveti bhāvaḥ /",
    "GSP33bbdip12u:983": "yadyapi 'sayaścāyam'; iti pūrvodāhṛtataittirīyaśrutisthādityaśabdaḥ utkṛṣṭacetanamātropalakṣakatayā",
    "GSP33bbdip12u:984": "vyākhyātaḥ /",
    "GSP33bbdip12u:985": "tathāpi atrādhikaraṇe sūryābhimanyamānādityamaṇḍalaparatvamapyasyāṅgīkṛtya ākṣepaparihārau",
    "GSP33bbdip12u:986": "/ ata eva ṭīkāyāmakṣyādityayarekavidhatvādyuktam /",
    "GSP33bbdip12u:987": "tattvapradīpe tu -",
    "GSP33bbdip12u:988": "akṣīndriyaprerakādityayorekatvāditi yathāśrutameva vyākhyātam /",
    "GSP33bbdip12u:989": "candrikāyāmapi tattvapradīpānusāreṇa devatāparamevākṣipadam /",
    "GSP33bbdip12u:990": "ata eva bhāṣye sannyāyaratnāvalyāṃ ca akṣyādityayoraikyādityevoktam, na tvekavidhatvāditi",
    "GSP33bbdip12u:991": "akṣyādityayorekavidhatvāditi ṭīkāpi bhāṣyānusāreṇa prakārabhedaniṣedhamukhena prakāryaikyaparā neyeti pakṣāntaramapyuktam /",
    "GSP33bbdip12u:992": "tathā ca - devatāparatve 'āditye viṣṇurityuktam'; iti bhāṣyaśrutisthākṣyādityapadayośca yathāśruta evārthaḥ /",
    "GSP33bbdip12u:993": "maṇḍalaparatve tadbhāṣyasthādityapadaṃ pūrvodāhṛtataittirīyaśrutisthādityapadaṃ ca maṇḍalaparatayā vyākhyeyamiti vivekaḥ /",
    "GSP33bbdip12u:994_0": "anena chandogaśrutyuktākṣisthatvasyānyaniṣṭhatvākṣepamukhenānandamayanayodāhṛtāyāṃ taittirīyaśrutāvarthāduktasyāpi tasyānyaniṣṭhatvākṣepādānandamayādhikaraṇenāsyākṣepikī",
    "GSP33bbdip12u:994_1": "saṅgatiruktā bhavati /",
    "GSP33bbdip12u:995": "akṣisthatvaṃ viṣayaḥ /",
    "GSP33bbdip12u:996": "kimagnerviṣṇorveti sandehaḥ /",
    "GSP33bbdip12u:997": "agnīnāmeva akṣisthatvamiti pūrvaḥ pakṣaḥ /",
    "GSP33bbdip12u:998": "atra ādityasthatvarūpayuktiścoktā bhavati",
    "GSP33bbdip12u:999": "/ atra 'ya eṣa āditye puruṣaḥ'; 'ya eṣo 'ntarakṣiṇi puruṣaḥ';",
    "GSP33bbdip12u:1000_0": "ityanayorvākyayoḥ 'ādityaścakṣurbhūtvā'; iti vākyadvārā ekārthatvamupapādya tanmukhena 'ya eṣa āditye'; iti vākyena 'yaścāsāvāditye';",
    "GSP33bbdip12u:1000_1": "iti vākyasya saṅgatiṃ sampādya taddvārārthākṣiptatadarthārthakasya 'ya eṣo 'ntarakṣiṇi'; iti vākyasyāpi tena saṅgatirityevaṃ",
    "GSP33bbdip12u:1000_2": "vakrasaṅgatyaitadadhikaraṇārambhaḥ",
    "GSP33bbdip12u:1001": "ādityasthatvaliṅgasyāpi samanvayasiddhyartham /",
    "GSP33bbdip12u:1002": "anyathā 'netaro",
    "GSP33bbdip12u:1003_0": "'nupapatteḥ'; ityādau viṣṇujñānānmokṣa ityuktam, sa mokṣaḥ 'tadyathā'; iti vākyena 'ya eṣo 'ntarakṣiṇi'; ityuktākṣisthajñānātpratīyata",
    "GSP33bbdip12u:1003_1": "iti vakṣyamāṇaṛjusaṅgatyaiva adhikaraṇamārambhaṇīyaṃ syāditi dhyeyam /",
    "GSP33bbdip12u:1004": "ataḥ 'tadyathā puṣkarapalāśa āpo na śliṣyanta evamevaṃvidi pāpaṃ karma na śliṣyate'; (chāṃ.",
    "GSP33bbdip12u:1005": "ityagnijñānādeva sarvapāpāśleṣānmokṣopapattiriti /",
    "GSP33bbdip12u:1006": "na kevalamakṣisthatvasiddhāvagnerānandamayatvaprāptiḥ /",
    "GSP33bbdip12u:1007": "kintu yatpūrvaṃ 'netaraḥ'; ityādau viṣṇujñānānmokṣa ityuktaṃ, tadapi bādhitaṃ syādityata",
    "GSP33bbdip12u:1008": "āha - ata iti // 'agnijñānādityetat'; 'sarvapāpāśleṣāt'; ityaneneva",
    "GSP33bbdip12u:1009": "'mokṣaḥ'; ityanenāpi sambadhyate /",
    "GSP33bbdip12u:1010": "tathā ca yato 'gnirakṣistho",
    "GSP33bbdip12u:1011": "'tastajjñānādeva mokṣo 'pi bhavet na viṣṇujñānāt /",
    "GSP33bbdip12u:1012": "kuta etat?",
    "GSP33bbdip12u:1013": "akṣisthāgnijñānātsarvapāpāśleṣāt /",
    "GSP33bbdip12u:1014": "na ca tasyāsiddhiḥ /",
    "GSP33bbdip12u:1015": "'tadyathā'; iti tadarthavāde 'gnijñānādeva sarvapāpāśleṣokteḥ /",
    "GSP33bbdip12u:1016": "na ca tajjñānātsarvapāpāśleṣamātreṇa kathaṃ mokṣa iti vācyam /",
    "GSP33bbdip12u:1017": "yatastajjñānānmokṣaṃ vinā sarvapāpāśleṣāsambhavena tadanyathānupapattyaiva mokṣasyāpyupapattiriti yojanā /",
    "GSP33bbdip12u:1018": "evaṃ ca pūrvapakṣe agnerakṣisthatvena",
    "GSP33bbdip12u:1019": "'tadyathā'; ityakṣisthasyoktaṃ muktihetujñānaviṣayatvamapi tasyaiva",
    "GSP33bbdip12u:1020": "prāpnotīti 'netaraḥ'; ityuktamayuktamiti bhāvaḥ /",
    "GSP33bbdip12u:1021": "anena ṛjusaṅgatirapyasya darśitā bhavati /",
    "GSP33bbdip12u:1022": "chāndogyehītthamākhyāyikā - (chāṃ. 4-10-5.)",
    "GSP33bbdip12u:1023": "kamalāyanasyāpatyaṃ kāmalāyanaḥ nāmataḥ upakosalaḥ satyakāmākhye gurau brahmacaryamuddiśyovāsa",
    "GSP33bbdip12u:1024": "sa ācāryasyāgnīn gārhapatyādīn dvādaśavarṣaparyantaṃ paryacārīt /",
    "GSP33bbdip12u:1025": "satyakāmastvantevāsinaḥ svādhyāyaṃ grāhayan enamekameva nādhyāpayat /",
    "GSP33bbdip12u:1026": "punaḥ punaḥ svajāyayokto 'pi anuktvaiva vidyāṃ pravāsāya prātiṣṭhata /",
    "GSP33bbdip12u:1027": "tadopakosalo vyādhipīḍito vidyāprāpticintayā svācāryabhāryayā aśānetyukto 'pi nāśnāt /",
    "GSP33bbdip12u:1028": "evaṃ brahmacāriṇyanaśnati tūṣṇīṃbhūte sati tadā gārhapatyādyagnayaḥ kāruṇyāviṣṭāḥ trayo 'pi vayamasmai brahmacāriṇo vidyāṃ prabravāmeti pratijñāya militāssanto vidyāmūcuḥ /",
    "GSP33bbdip12u:1029": "'prāṇo brahma kaṃ brahma khaṃ",
    "GSP33bbdip12u:1030": "brahma'; ityādi /",
    "GSP33bbdip12u:1031": "evaṃ sambhūyopadeśānantaramenaṃ pratyekam agnaya upadidiśuḥ ityucyate vedapuruṣeṇa 'atha hainaṃ gārhapatyo 'nuśaśāsa ......",
    "GSP33bbdip12u:1032": "ya eṣa āditye puruṣo dṛśyate so 'hamasmi sa evāhamasmi'; ityādinā /",
    "GSP33bbdip12u:1033": "evaṃ tribhiragnibhiḥ pratyekamupadiṣṭa upakosalaḥ athāsmābhiruktaṃ jñeyameva,",
    "GSP33bbdip12u:1034": "nopāsyam, tattu tavadācārya āgatya vakṣyatīti tairukto 'bhūt /",
    "GSP33bbdip12u:1035": "evaṃ sthite 'thācāryaḥ satyakāma ājagāma /",
    "GSP33bbdip12u:1036": "āgatya copakosaloktaṃ śrutvā pratyuvāca /",
    "GSP33bbdip12u:1037": "kimiti? yadagnibhistubhyamupadiṣṭaṃ tattvayā jñeyameva na tūpāsyaṃ,",
    "GSP33bbdip12u:1038": "tattvamahamupadekṣye ityevaṃ pratijñāyādarajananāya vakṣyamāṇamastaut",
    "GSP33bbdip12u:1039": "'yathā puṣkarapalāśa āpo na śliṣyanta evamevaṃvidi pāpaṃkarma na",
    "GSP33bbdip12u:1040": "śliṣyata'; iti /",
    "GSP33bbdip12u:1041": "evaṃ stutvopakosalāya vidyāmupādiśatsatyakāmaḥ /",
    "GSP33bbdip12u:1042": "kimiti?",
    "GSP33bbdip12u:1043": "'ya eṣo 'ntarakṣiṇi puruṣo dṛśyate eṣa ātmeti hovāca /",
    "GSP33bbdip12u:1044": "etadamṛtametadabhayametadbrahmeti'; /",
    "GSP33bbdip12u:1045": "atha sambhūyopadeśānantaraṃ enamupakosalaṃ gārhapatyo 'nuśaśāsa /",
    "GSP33bbdip12u:1046": "kimiti? pṛthivyagnyannākhyaṃ brahmeti /",
    "GSP33bbdip12u:1047": "evaṃ vyāptavidyāmuktvāntaryāmividyāmāha - ya iti /",
    "GSP33bbdip12u:1048": "asya so 'hamasmītyasya dvikartukatvādgārhapatyādyantaryāmī bhagavān svasyādityādyantaryāmiṇā gārhapatyādiḥ svāntaryāmiṇaḥ ādityādyantaryāmiṇā aikyamāhetyucyate /",
    "GSP33bbdip12u:1049": "tathā ca - aheyatvāt pratyaktvāccāhaṃ madantaryāmī /",
    "GSP33bbdip12u:1050": "āditye ca eṣa puruṣaḥ pūrṇaṣaḍguṇo bhagavān dṛśyate divyadṛṣṭyā so",
    "GSP33bbdip12u:1051": "'smītyarthaḥ /",
    "GSP33bbdip12u:1052": "ādityasthasya viṣṇormadantaryāmiṇaśca viduradharmādivadabhedamātraṃ na ; kintu viśeṣābhāvaścetyāha - sa eveti /",
    "GSP33bbdip12u:1053": "evamupāsakasya phalamāha - 'sa etadevaṃ vidvānupāste 'pahate pāpakṛtyāṃ lokī bhavati sarvamāyureti jyogjīvatīti'; /",
    "GSP33bbdip12u:1054": "'pāpakṛtyāṃ'; pāpakāryaṃ",
    "GSP33bbdip12u:1055": "'lokī'; bhagavallokī bhavati /",
    "GSP33bbdip12u:1056": "'sarvaṃ'; sampūrṇaṃ cāyuḥ prāpnoti /",
    "GSP33bbdip12u:1057": "'jyok'; sarvajñassan jīvatīti /",
    "GSP33bbdip12u:1058": "evaṃ 'ya eṣa candramasi'; 'ya eṣa",
    "GSP33bbdip12u:1059": "vidyuti'; ityanayoḥ artho 'vagantavyaḥ /",
    "GSP33bbdip12u:1060": "'tat'; tatrārthe vakṣyamāṇadṛṣṭānto yathā 'puṣkarapalāśe'; padmapatre āpo yathā 'na",
    "GSP33bbdip12u:1061": "śliṣyante'; na sajjante 'tathevaṃvidi'; vakṣyamāṇākṣisthatvena brahmāparokṣajñānini jñānottaraṃ pāpaṃ karma na śliṣyate ityarthaḥ /",
    "GSP33bbdip12u:1062": "ya eṣo 'kṣiṇyantaḥpuruṣo dṛśyate divyadṛṣṭyā eṣa ātmā vāmanākhya iti hovāca upakosalaṃ prati satyakāmaḥ /",
    "GSP33bbdip12u:1063": "'etadamṛtaṃ'; svato mṛtiśūnyaṃ nityamuktaṃ,",
    "GSP33bbdip12u:1064": "'etadabhayaṃ'; svato bhūyaśūnyaṃ 'etadbrahma'; guṇapūrṇamiti sidbhāntarītyā śrutyarthaḥ /",
    "GSP33bbdip12u:1065": "pūrvapakṣī tvetatprakaraṇamagniparaṃ manyate",
    "GSP33bbdip12u:1066": "ato bravīti -",
    "GSP33bbdip12u:1067": "sū - oṃ//",
    "GSP33bbdip12u:1068": "antara upapatteḥ |",
    "GSP33bbdip12u:1069": "// oṃ//",
    "GSP33bbdip12u:1070": "cakṣurantasstho viṣṇureva /",
    "GSP33bbdip12u:1071": "siddhāntayatsūtramavatārya vyācaṣṭe - ata iti // iti saṅgatisambhavāt śaṅkāsadbhāvācca",
    "GSP33bbdip12u:1072": "ataḥ tatparihārāya uttaramabravīt sūtrakāra ityarthaḥ /",
    "GSP33bbdip12u:1073": "cakṣurantaḥstha ityanena antara ityaṃśo viṣṇurevetyanena anuvṛttastattvityaṃśaśca vyākhyātaḥ",
    "GSP33bbdip12u:1074": "yadyapi anuvyākhyāne śabdavaiyarthyaparihārāya antassthitvā ramaṇakṛditi vyākhyānāt atrāpi tadanusāreṇa ramaṇakṛcceti vaktavyam /",
    "GSP33bbdip12u:1075": "tathāpyatra ramaṇakriyābodhakātmaśabdasya hetukaraṇānna tadarthasya pratijñāyāmanvayaḥ sambhavatīti antastha ityevoktam /",
    "GSP33bbdip12u:1076": "tatratvātmaśabdārthasya hetutvāvivakṣāṇātsādhyānvayo na yujyata iti ramaṇakṛdityapyuktam /",
    "GSP33bbdip12u:1077": "vastutastu - sūtre antarityanuktyā antara ityadhikokteḥ sārthakyāya atrāpi",
    "GSP33bbdip12u:1078": "ramaṇakṛccetyapi upalakṣaṇayā vācyam /",
    "GSP33bbdip12u:1079": "avayavārthavivakṣāvivakṣābhyām ātmaśabdasya sādhyasamarpakatāhetutvaṃ ca yujyate iti dhyeyam",
    "GSP33bbdip12u:1080": "'tripādasyāmṛtaṃ divi'; (ṛ. 10-90-3.)",
    "GSP33bbdip12u:1081": "ityādinā tasyaiva amṛtatvādyupapatteḥ /",
    "GSP33bbdip12u:1082": "upapatterityetadanekaliṅgaparatayā liṅgānāṃ niravakāśatvoktiparatayā ca vyāṣṭe - tripāditi // ityādinā vākyena uktasyeti śeṣaḥ /",
    "GSP33bbdip12u:1083": "tasyeti vipariṇataṃ padamāvartate /",
    "GSP33bbdip12u:1084": "amṛtatvādityetadihāpi ṣaṣṭhyantatayā buddhyā viviktaṃ sambadhyate /",
    "GSP33bbdip12u:1085": "prathamenādipadena 'abhayaṃ? titīrṣatāṃ pāram';",
    "GSP33bbdip12u:1086": "(kaṭha.u.3-2.) 'amṛtaivaiṣā devatā'; () 'ātmājaro 'mṛto 'bhayo brahma';",
    "GSP33bbdip12u:1087": "(bṛ. 6-4-25.) ityādivākyaṃ dvitīyena abhayatvādikaṃ gṛhyate /",
    "GSP33bbdip12u:1088": "tathā ca -",
    "GSP33bbdip12u:1089": "tripādityādinā śrutyantaravākyena tasya viṣṇoreva uktasya 'etadamṛtam';",
    "GSP33bbdip12u:1090": "iti vākye 'ntaḥsthaniṣṭhatvenoktasyāmṛtatvādyupapatterliṅgasya tasmin viṣṇāveva upapatteryuktatvādanyatrāyuktatvāditi yojanā /",
    "GSP33bbdip12u:1091": "anena liṅgasya niravakāśatvānekatvābhyāṃ prābālyamuktaṃ bhavati /",
    "GSP33bbdip12u:1092": "'amṛtaṃ'; mṛtiharitaṃ",
    "GSP33bbdip12u:1093": "'yadabhayaṃ'; bhayarahitaṃ yacca 'titīrṣatāṃ'; saṃsārataraṇecchūnāṃ",
    "GSP33bbdip12u:1094": "'pāraṃ'; saṃsārasya pārasthaṃ taduttarāvadhibhūte śvetadvīpādau sthitaṃ muktaprāpyaṃ paraṃ brahma tat dhyātuṃ sādhanaṃ vaktuṃ vayaṃ 'śakemahi';",
    "GSP33bbdip12u:1095": "śaktāḥ sma iti kaṭhaśrutyarthaḥ /",
    "GSP33bbdip12u:1096": "brahmaśabdādyupapatteśca /",
    "GSP33bbdip12u:1097": "yadaivaṃ niravakāśatvānekatvābhyāṃ balavalliṅgabalāccakṣurantaḥsthasya",
    "GSP33bbdip12u:1098_0": "viṣṇutvaniścayaḥ, kimu tadobhayathā svabhāvaniravakāśatvābhyām anekatvācca balavacchrutito 'pīti bhāvena sautramupapatterityaṃśaṃ",
    "GSP33bbdip12u:1098_1": "brahmādiśrutirūpahetvantaraparatayā tasya prābālyopayoginiravakāśatvopapādanaparatayā ca prakārāntareṇa vyācaṣṭe -",
    "GSP33bbdip12u:1099": "brahmeti /",
    "GSP33bbdip12u:1100": "ādipadenātmaśabdo gṛhyate /",
    "GSP33bbdip12u:1101": "brahmātmādīti pāṭhe ādiśabdena puruṣaśabdo grāhyaḥ /",
    "GSP33bbdip12u:1102": "atra śrutetyādau saṃyojyam /",
    "GSP33bbdip12u:1103": "tasyaivetyanuṣajyate /",
    "GSP33bbdip12u:1104": "tathā ca - atrāntasthaprakaraṇe śrutabrahmaśabdādestasya viṣṇorevopapatteranyasyānupapatterityarthaḥ",
    "GSP33bbdip12u:1105": "guṇapūrtivācibrahmaśabdasya viṣṇāveva mukhyatvādātmaśabdasyāpi ādeyamupādeyaṃ sukhaṃ mātyanubhavatīti vyutpattyā tatraiva mukhyatvāditi bhāvaḥ //",
    "GSP33bbdip12u:1106": "anena 'ya eṣo 'ntarakṣiṇi'; iti śrutyukto 'ntaraḥ tattu tattajjīvaprerakatvena tattaccakṣurantassthito viṣṇureva, na tvagniḥ /",
    "GSP33bbdip12u:1107": "kutaḥ? upapatteḥ /",
    "GSP33bbdip12u:1108": "atra 'etadamṛtamabhayametadbrahmaiṣa ātmā';",
    "GSP33bbdip12u:1109": "ityamṛtatvābhayatvādiliṅgaśravaṇādbrahmādiśabdaśruteśca teṣāṃ viṣṇāvevopapatteḥ, anyatrānupapatteriti sūtrārtha ukto bhavati /",
    "GSP33bbdip12u:1110": "'so 'hamasmi'; ityādi tvantaryāmyapekṣayā /",
    "GSP33bbdip12u:1111": "nanu niravakāśaśrutiliṅgabalādyadi viṣṇureva akṣisthastadādityastho 'pi sa eva syāt /",
    "GSP33bbdip12u:1112": "tarhi 'so 'hamasmi sa evāhamasmi'; ityahamādiśruteḥ kā gatirityata āha - so 'hamasmītyādīti",
    "GSP33bbdip12u:1113": "ādipadena gārhapatyādiśabdānāṃ grahaṇam/ tathā ca ityādivākyasthamahamādipadajātamityarthaḥ",
    "GSP33bbdip12u:1114": "apekṣayetyanantaraṃ pravṛttamiti śeṣaḥ/",
    "GSP33bbdip12u:1115": "antaryāmiṇamīśeśamapekṣyāhaṃ tvamityapi /",
    "GSP33bbdip12u:1116": "sarve śabdāḥ prayujyante sati bhede 'pi vastuṣu /",
    "GSP33bbdip12u:1117": "iti mahākaurme //",
    "GSP33bbdip12u:1118": "antaryāmiṇi ahamādiśabdapravṛttiṃ smārayati - antaryāmiṇamiti // ādyo 'pi",
    "GSP33bbdip12u:1119": "samuccaye /",
    "GSP33bbdip12u:1120": "dvitīyo yadyapi tathāpītyarther /",
    "GSP33bbdip12u:1121": "iśānāṃ brahmādīnārṃ iśamityantaryāmitvopapādakam /",
    "GSP33bbdip12u:1122": "tathā ca - 'vastuṣu'; agnyādijīveṣur iśādbhede satyapi tadabhedabodhako 'hamitiśabdaḥ tvamitiśabdaḥ/ kiṃ bahunābhedasādhakāḥ sarve tattacchabdāḥ prayujyante /",
    "GSP33bbdip12u:1123": "katham? yato",
    "GSP33bbdip12u:1124": "'ntaryāmiṇamapekṣyaivaite śabdāḥ prayujyante naitāvatā agnyādijīvānārṃ iśābhedaḥ śaṅkyaḥ /",
    "GSP33bbdip12u:1125": "yataḥ so 'ntaryāmīr iśeśo brahmādyuttama ityarthaḥ /",
    "GSP33bbdip12u:1126": "mahākaurme ityasya uktatvādityadhyāhāreṇa so 'hamiti pūrvavākyenānvayaḥ /",
    "GSP33bbdip12u:1127": "sū - oṃ//",
    "GSP33bbdip12u:1128": "sthānādivyapadeśācca |",
    "GSP33bbdip12u:1129": "// oṃ//",
    "GSP33bbdip12u:1130": "'tadyadasmin sarpirvodakaṃ vā siñcati vartmanī eva gacchati'; (chāṃ.",
    "GSP33bbdip12u:1131": "4-15.) ityādisthānaśaktiḥ /",
    "GSP33bbdip12u:1132": "vāmanirbhāmanirityādyātmaśaktiścocyate /",
    "GSP33bbdip12u:1133": "tasya hyetalliṅgam /",
    "GSP33bbdip12u:1134": "yuktyantareṇa viṣṇoścakṣurantaḥsthatvaṃ sādhayatsūtramupanyasya vyācaṣṭe -",
    "GSP33bbdip12u:1135": "sthānādīti /",
    "GSP33bbdip12u:1136": "sarpirityataḥ pūrvaṃ 'tadyadasmin'; iti śrutivākyapāṭhaḥ /",
    "GSP33bbdip12u:1137": "tattvapradīpe tu - 'yadidaṃ cakṣuṣi'; iti pāṭhabhedena pūrvavākyamudāhṛtam",
    "GSP33bbdip12u:1138": "/ ityādīti luptavibhaktikam /",
    "GSP33bbdip12u:1139": "ityādāvityarthaḥ /",
    "GSP33bbdip12u:1140": "evamuttaratrāpi /",
    "GSP33bbdip12u:1141": "ādipadena 'vartmanī eva gacchati'; ityādergrahaṇam/ sthānaśaktiriti /",
    "GSP33bbdip12u:1142": "brahmasthānabhūtayorakṣṇorakṣisthaparamapuruṣasambandhādasaṅgatvākhyaśaktirityarthaḥ ucyata ityatrāpi sambadhyate /",
    "GSP33bbdip12u:1143": "anena sautraṃ sthānapadaṃ paramātmasthānaśaktayupalakṣakatayā vyākhyātam /",
    "GSP33bbdip12u:1144": "ucyate ityanena asiddhiparihārakavyapadeśaśabdārtho darśitaḥ /",
    "GSP33bbdip12u:1145": "ādipadena 'etaṃ saṃyadvāma ityācakṣate /",
    "GSP33bbdip12u:1146": "etaṃ hi sarvāṇi vāmānyabhisaṃyanti .... eṣa u eva vāmanireṣa hi sarvāṇi vāmāni nayati /",
    "GSP33bbdip12u:1147": "eṣa u eva bhāmanireṣa hi sarveṣu lokeṣu bhāti';",
    "GSP33bbdip12u:1148": "iti samagravākyaṃ gṛhyate /",
    "GSP33bbdip12u:1149": "ātmaśaktiriti /",
    "GSP33bbdip12u:1150": "saṃyadvāmatvarūpātmasāmarthamityarthaḥ /",
    "GSP33bbdip12u:1151": "anena sautrādiśabdo hyadhiṣṭhātṛparamātmaparassan tacchaktyupalakṣaka iti vyākhyāto bhavati",
    "GSP33bbdip12u:1152": "co hetusamuccaye śaktisamuccaye cādyo bhinnakramaḥ /",
    "GSP33bbdip12u:1153": "ucyate yata iti śeṣaḥ",
    "GSP33bbdip12u:1154": "/ asyāto 'pi cakṣurantaḥstho viṣṇureva iti pūrvapratijñāvākyenānvayaḥ /",
    "GSP33bbdip12u:1155": "yasmādasaṅgo 'yaṃ puruṣo 'kṣiṇi vidyate niyāmakatayā tattasmādyadi",
    "GSP33bbdip12u:1156": "'asmin'; cakṣuṣi 'sarpiḥ'; ghṛtamudakaṃ vā 'siñcati'; siñcetkaścidapi tarhi tadvartmanī ubhayamārgau pratyeva gacchati na cakṣuḥ spṛśatītyarthaḥ",
    "GSP33bbdip12u:1157": "/ evaṃ cākṣuṣaṃ vāmanākhyaṃ viṣṇuṃ saṃyadvāma ityācakṣate vidvāṃśaḥ /",
    "GSP33bbdip12u:1158": "kutaḥ? hi yasmāt etaṃ 'sarvāṇi vāmāni'; strīrūpāṇi abhisaṃyanti prāpnuvanti /",
    "GSP33bbdip12u:1159": "anena saṃyanti vāmāni enamiti vigraho darśitaḥ /",
    "GSP33bbdip12u:1160": "'eṣa u';",
    "GSP33bbdip12u:1161": "cakṣurgata eva mukhyato vāmanirityucyate /",
    "GSP33bbdip12u:1162": "kutaḥ hi yasmādeṣaḥ 'sarvāṇi",
    "GSP33bbdip12u:1163": "vāmāni'; sundararamādistrīrūpāṇi 'nayati'; prerayati /",
    "GSP33bbdip12u:1164": "eṣa u eva cākṣuṣaḥ puruṣo 'bhāmaniḥ'; mukhyataḥ tacchabdavācyaḥ /",
    "GSP33bbdip12u:1165": "kutaḥ? hi yasmādeva 'sarveṣu lokeṣu'; puruṣeṣu bhāti tadīyatejaḥprakāśakatayā tatra dīpyate ityarthaḥ /",
    "GSP33bbdip12u:1166": "yathoktaṃ tattvapradīpe - vāmaṃ saundaryaṃ bhāmaṃ tejaḥ tatpradhānatvāt strīpuruṣā vāmabhāmaśabditāstannetā vāmanirbhāmaniśceti /",
    "GSP33bbdip12u:1167": "etalliṅgadvayasadbhāve 'pi kuto 'kṣisthasya viṣṇutvaniścaya ityata āha -",
    "GSP33bbdip12u:1168": "tasyeti /",
    "GSP33bbdip12u:1169": "'hi'; yasmāt 'tasya'; viṣṇoḥ 'etat'; svasambandhena akṣṇorasaṅgatvāpādakatvaṃ sarvasaundaryādhiṣṭhānastrīrūpanetṛtvaṃ",
    "GSP33bbdip12u:1170": "'liṅgaṃ'; asādhāraṇo dharmaḥ tasmānnāprayojakatvamiti tena viṣṇutvaniścayopapattiriti vākyaśeṣaḥ",
    "GSP33bbdip12u:1171": "'sar iśaḥ so 'sapatnaḥ sa hariḥ saḥ paraḥ sa parovarīyān",
    "GSP33bbdip12u:1172": "yadidaṃ cakṣuṣi sarpirvodakaṃ vā siñcati vartmanī eva gacchati sa vāmanaḥ sa bhāmanaḥ na ānandaḥ so 'cyutaḥ'; iti caturvedaśikhāyām //",
    "GSP33bbdip12u:1173": "kuta etasya talliṅgamiti jñāyate ityata āha - sa iti // liṅgasya viṣṇuniṣṭhatājñāpanāya 'sa hariḥ'; ityādeḥ 'so 'cyutaḥ'; ityaṃśasya coktiḥ /",
    "GSP33bbdip12u:1174": "idaṃcakṣuṣīti samastaṃ padam /",
    "GSP33bbdip12u:1175": "anyathā sarpirādiviśeṣaṇatvaṃ pratīyate,",
    "GSP33bbdip12u:1176": "tataśca pratyakṣasiddhagokaviśeṣaṇatvaṃ na jñāyeta /",
    "GSP33bbdip12u:1177": "asmin cakṣuṣītyetatprakaraṇagataśrutivisaṃvādaśca syāt /",
    "GSP33bbdip12u:1178": "cettarhyeradhyāhāraḥ /",
    "GSP33bbdip12u:1179": "tathā ca - yadyasmātsannihitādhiṣṭhātuḥ yasya sāmarthyāditi yāvat /",
    "GSP33bbdip12u:1180": "'idaṃcakṣuṣi'; asmiṃścakṣuṣi sarpirudakaṃ vā siñcati cetkaścit tarhi",
    "GSP33bbdip12u:1181": "tadvartmanī pratyeva gacchati sar iśaḥ 'so 'sapatnaḥ'; śatrurahitaḥ /",
    "GSP33bbdip12u:1182": "'saparaḥ'; lokavilakṣaṇaḥ /",
    "GSP33bbdip12u:1183": "parovarīyān /",
    "GSP33bbdip12u:1184": "idamekaṃ padam /",
    "GSP33bbdip12u:1185": "rudrādeḥ parato vāṇyāḥ parāccaturmukhātparataḥ śrītattvādva uttamaḥ /",
    "GSP33bbdip12u:1186": "sa eva vāmanabhāmanānandācyutaśabdavācya ityarthaḥ /",
    "GSP33bbdip12u:1187": "vidheyānekatvātsa ityasakṛdāvṛttiḥ /",
    "GSP33bbdip12u:1188": "parovarīyānityatrāpi tacchabdo 'nuṣañjanīyaḥ /",
    "GSP33bbdip12u:1189": "ekadeśavikṛtasyānanyatvādvāmanibhāmaniśabdārtha eva vāmanabhāmanaśabdayorarthaḥ /",
    "GSP33bbdip12u:1190": "caturvedaśikhāyāmityanantaraṃ uktatvāditi śeṣaḥ /",
    "GSP33bbdip12u:1191": "asya tasyaitalliṅgamiti jñāyate iti pūrveṇānvayaḥ /",
    "GSP33bbdip12u:1192": "yatsthānatvādidaṃ cakṣurasaṅgaṃ sarvavastubhiḥ /",
    "GSP33bbdip12u:1193": "sa vāmanaḥ paro 'smākaṃ gatirityeva cintayet // iti vāmane // 14 //",
    "GSP33bbdip12u:1194": "liṅgasvarūpasya tasya viṣṇurūpavyaktiviśeṣaniṣṭhatāyāśca śrutāvasphuṭatvāttadarthamatrārthe smṛtiṃ cāha - yaditi // yasya sthānatvādityarthaḥ /",
    "GSP33bbdip12u:1195": "asya yacchabdasya sa iti tacchabdenānvayaḥ /",
    "GSP33bbdip12u:1196_0": "'sarvavastubhiḥ'; sarpirādibhiḥ / 'vāmanaḥ'; sundarastrīneteti vāmanākhyo viṣṇureva 'asmākaṃ'; bhaktānāṃ 'paraḥ'; parā 'gatiḥ';",
    "GSP33bbdip12u:1196_1": "prāpya iti cintayedityarthaḥ / yadvā - vāmana ityanena prāptālpatvaśaṅkāvāraṇāya",
    "GSP33bbdip12u:1197": "'paraḥ'; pūrṇa ityuktam /",
    "GSP33bbdip12u:1198": "vāmana iti /",
    "GSP33bbdip12u:1199": "vāmanākhyapurāṇa ityarthaḥ /",
    "GSP33bbdip12u:1200": "asya caturvedaśikhāyāmitivadanvayaḥ /",
    "GSP33bbdip12u:1201": "spaṣṭaḥ sūtrārthaḥ /",
    "GSP33bbdip12u:1202": "sū - oṃ//",
    "GSP33bbdip12u:1203": "sukhaviśiṣṭābhidhānādeva ca |",
    "GSP33bbdip12u:1204": "// oṃ//",
    "GSP33bbdip12u:1205": "'prāṇo brahma kaṃ brahma khaṃ brahmeti'; (chāṃ. 4-10.)",
    "GSP33bbdip12u:1206_0": "prakaraṇabalāccakṣurantaḥsthatvaṃ viṣṇoḥ pratipādayatsūtramupanyasya tadupāttaśrutimevodāharati - sukheti // 'khaṃ brahmeti';",
    "GSP33bbdip12u:1206_1": "ityantasya sūtreṇānvayaḥ upakrame prāṇasya śrutatve 'pi naitatprakaraṇasya",
    "GSP33bbdip12u:1207": "tatparatvam, pūrvasūtroktaviṣṇuśrutiliṅgādibādhakasadbhāvāditi pratipādayitum uttaratra śrautakarmaśabdena prāṇabrahmaṇostantreṇopādānātsūcanārthaṃ ca 'prāṇo brahma';",
    "GSP33bbdip12u:1208": "ityaṃśodāharaṇam /",
    "GSP33bbdip12u:1209": "sūtre caśabdaḥ pūrvoktahetoriha prakaraṇabalāccetyadhyāhṛtahetośca samuccaye /",
    "GSP33bbdip12u:1210": "sūtrodāhṛtahetostvadhyāhṛtasādhyenānvayaḥ /",
    "GSP33bbdip12u:1211": "viśiṣṭaṃ ca tatsukhaṃ ca sukhaviśiṣṭam /",
    "GSP33bbdip12u:1212": "viśeṣaṇasya paranipātaḥ /",
    "GSP33bbdip12u:1213": "sukhena viśiṣṭa iti vā, sukheṣu viśiṣṭa iti vā, vigrahaḥ /",
    "GSP33bbdip12u:1214": "tatra dvitīye śraiṣṭhyarūpaṃ vaiśiṣṭyamarthātsukhe 'pyanveti /",
    "GSP33bbdip12u:1215": "atra prakaraṇe hi mukhyaprāṇobrahmākhilajīvebhyaḥ pūrṇaḥ iti mukhyaprāṇasya pūrṇatvamuktvā 'kaṃ brahma khaṃ brahma'; ityanena 'kaṃ'; sukhaṃ 'brahma'; pūrṇaṃ 'khaṃ';",
    "GSP33bbdip12u:1216": "jñānaṃ pūrṇamiti sukhasaṃvidorapi pūrṇatvamucyate /",
    "GSP33bbdip12u:1217": "tathā ca na kevalamuktahetubalāccakṣurantaḥstho viṣṇuḥ, kintu - prakaraṇabalācca /",
    "GSP33bbdip12u:1218": "na ca prakaraṇasya vaiṣṇavatvāsiddhiḥ /",
    "GSP33bbdip12u:1219": "asyopakrame 'sukhaviśiṣṭābhidhānāt';",
    "GSP33bbdip12u:1220": "pūrṇasukhokteriti sūtrārthaḥ /",
    "GSP33bbdip12u:1221": "yadaivamupakrame kaṃ brahma iti pūrṇasukhābhidhānādevāsya prakaraṇasya vaiṣṇavatvaṃ siddhyati kimuta tadā",
    "GSP33bbdip12u:1222": "'khaṃ brahma'; iti pūrṇajñānādapīti kaimutyanyāyasūcanāya sūtre evakāraḥ /",
    "GSP33bbdip12u:1223": "yadyapi chāndogyabhāṣye 'prāṇo brahma'; balarūpaṃ brahma /",
    "GSP33bbdip12u:1224": "'kaṃ';",
    "GSP33bbdip12u:1225": "pūrṇānandarūpaṃ brahma /",
    "GSP33bbdip12u:1226": "'khaṃ'; pūrṇajñānarūpaṃ 'brahma'; paraṃ brahmeti vyākhyātam /",
    "GSP33bbdip12u:1227": "tathāpi tadbrahmaśabdasya parāparayo rūḍhyā vṛttyā vyākhyānāntaramityadoṣaḥ/",
    "GSP33bbdip12u:1228": "'vijñānamānandaṃ brahma'; (bṛ. 5-9-28.) 'ānando brahmeti",
    "GSP33bbdip12u:1229": "vyajānāt'; (tai. 3-6.) ityādestasyaiva hi tallakṣaṇam /",
    "GSP33bbdip12u:1230_0": "nanu upakrame pūrṇasukhasaṃvidorabhidhāne 'pi kuto 'sya prakaraṇasya vaiṣṇavatvamityāśaṅkya tayosatallakṣaṇatvāt tadrūpatvāt",
    "GSP33bbdip12u:1230_1": "upakrame tadabhidhāne brahmaivopakrāntaṃ syāditi bhāvena pūrṇasukhajñānayorbrahmalakṣaṇatvaṃ śrutyā darśayati - vijñānamiti //",
    "GSP33bbdip12u:1231": "vijñānādirūpaṃ brahmetyarthaḥ /",
    "GSP33bbdip12u:1232": "atra vijñānādipadaṃ pūrṇajñānādivāci,",
    "GSP33bbdip12u:1233": "saṅkoce kāraṇābhāvāditi prakṛtasaṅgatiḥ /",
    "GSP33bbdip12u:1234": "idaṃ vājasaneye śrutam /",
    "GSP33bbdip12u:1235": "'ānando",
    "GSP33bbdip12u:1236": "brahma'; iti /",
    "GSP33bbdip12u:1237": "taittirīyavākyāditi śeṣaḥ /",
    "GSP33bbdip12u:1238": "ādiśabdena 'athaiṣa eva parama ānandaḥ'; 'satyaṃ jñānam'; ityādikaṃ gṛhyate /",
    "GSP33bbdip12u:1239": "tathā ca ityādervākyāt",
    "GSP33bbdip12u:1240": "'tasya'; brahmaṇaḥ 'tat'; pūrṇānandādikaṃ 'lakṣaṇaṃ'; svalakṣaṇaṃ jñāyata ityarthaḥ /",
    "GSP33bbdip12u:1241": "tathā ca - śrutyantare brahmalakṣaṇatvenāvagatayoḥ pūrṇajñānasukhayoratra prakaraṇe 'bhidhānāt asya vaiṣṇavatvasiddhiriti bhāvaḥ /",
    "GSP33bbdip12u:1242": "lakṣaṇaṃ paramānando viṣṇoreva na saṃśayaḥ /",
    "GSP33bbdip12u:1243": "avyaktāditṛṇāntāstu vipruḍānandabhāginaḥ // iti brahmavaivarte /",
    "GSP33bbdip12u:1244": "nanu sakalacetanānāmapi pūrṇānandatvātkathametadviṣṇulakṣaṇamityata āha -",
    "GSP33bbdip12u:1245": "lakṣaṇamiti // svarūpadharmobhayārthako 'yam /",
    "GSP33bbdip12u:1246": "'paramānandaḥ';",
    "GSP33bbdip12u:1247": "niravadhikapūrṇānanda eva lakṣaṇam /",
    "GSP33bbdip12u:1248": "iha lakṣaṇatvenābhipretaḥ na pūrṇānandamātram /",
    "GSP33bbdip12u:1249": "sa ca viṣṇoreva nānyeṣām /",
    "GSP33bbdip12u:1250": "anyeṣāṃ tvāpekṣikameva pūrṇaṃ sukhaṃ na viṣṇuvanniravadhikaṃ pūrṇamityarthaḥ /",
    "GSP33bbdip12u:1251": "kuta ityata āha -",
    "GSP33bbdip12u:1252": "yataḥ avyaktādīti /",
    "GSP33bbdip12u:1253": "avyaktā śrīḥ saivādiryeṣāṃ te tathoktāḥ /",
    "GSP33bbdip12u:1254": "tṛṇajīvā manuṣyottamā evānte viśeṣārthaḥ /",
    "GSP33bbdip12u:1255": "'vipruḍānandabhāginaḥ'; tāratamyena brahmānandapratibimbatvāpekṣikānandayuktā ityarthaḥ /",
    "GSP33bbdip12u:1256": "cetanā iti śeṣaḥ /",
    "GSP33bbdip12u:1257": "'na saṃśayaḥ'; ityasyārthasya sāvadhāraṇatvamāha /",
    "GSP33bbdip12u:1258": "brahmavaivarta ityasyoktatvādityadhyāhāreṇa 'tasyaiva tallakṣaṇam'; iti sāvadhāraṇapūrvavākyenānvayaḥ",
    "GSP33bbdip12u:1259": "na ca mukhye satyamukhyaṃ yujyate // 15//",
    "GSP33bbdip12u:1260": "nanvagyādisukhasyāpekṣikatayāpi pūrṇatvasadbhāvātteṣāṃ pūrṇasukhamidaṃ kiṃ na syāt /",
    "GSP33bbdip12u:1261": "tathā teṣāṃ tallakṣaṇaṃ kiṃ na syāt /",
    "GSP33bbdip12u:1262": "tathā teṣāmevedaṃ prakaraṇaṃ kiṃ na syāt ityata āha - na ceti // 'mukhye';",
    "GSP33bbdip12u:1263": "niravadhikapūrṇatve 'kaṃ brahma'; iti śrutyarthatayā tallakṣaṇe sambhavati sati 'amukhyam'; āpekṣikamanyādhīnaṃ pūrṇatvaṃ na yujyate ityarthaḥ /",
    "GSP33bbdip12u:1264": "sū - oṃ//",
    "GSP33bbdip12u:1265": "śrutopaniṣatkagatyabhidhānācca |",
    "GSP33bbdip12u:1266": "// oṃ //",
    "GSP33bbdip12u:1267": "'sa enān brahma gamayati'; (chāṃ. 4-15) iti /",
    "GSP33bbdip12u:1268": "nanvetadupakrame sukhajñānayorabhidhāne 'pi nākṣisthaprakaraṇasya vaiṣṇavatvaṃ yuktam /",
    "GSP33bbdip12u:1269": "chāndogye 'prāṇo brahma kam'; iti vidyāṃ 'ya eṣa āditye puruṣaḥ'; iti vidyāṃ coktvāgnibhirupakosalaṃ prati 'upakosalaiṣā",
    "GSP33bbdip12u:1270": "somya te 'smadvidhā cātmavidyā coktā'; ityuktatvena 'kam'; ityādyavidyāyā viṣṇuviṣayatvasya 'ya eṣaḥ'; iti dvitīyāyāścāgniviṣayatvasyaiva yuktatvāt",
    "GSP33bbdip12u:1271": "/ na ca 'asmadvidyā'; ityuktādityavidyāyā agniviṣayatve 'pi",
    "GSP33bbdip12u:1272": "nākṣisthavidyāyāstadyuktamiti vācyam /",
    "GSP33bbdip12u:1273": "'ya eṣontarakṣiṇi';",
    "GSP33bbdip12u:1274": "ityakṣisthavidyāyā ādityavidyayaikārthatvāt /",
    "GSP33bbdip12u:1275": "na copakramavirodhaḥ /",
    "GSP33bbdip12u:1276": "yathā",
    "GSP33bbdip12u:1277": "'hvayāmyagniṃ prathamaṃ svastaye'; ityatrāgnerupakrame 'pi",
    "GSP33bbdip12u:1278": "'savitāramūtaye'; 'hiraṇyayena savitā rathena'; ityādisavitṛśrutiliṅgādinā tatprakaraṇaṃ sāvitramiti prakaraṇavicchedaḥ, tathātrāpi brahmaṇa upakrame",
    "GSP33bbdip12u:1279": "'pi 'asmadvidyā'; ityagnerasmacchabdenoktatvādagnīnāmevedaṃ prakaraṇaṃ na",
    "GSP33bbdip12u:1280": "viṣṇoḥ /",
    "GSP33bbdip12u:1281": "na ca 'asmadvidyā'; ityetadantaryāmiparatayā yojyam /",
    "GSP33bbdip12u:1282": "tathāsati",
    "GSP33bbdip12u:1283": "'ātmavidyā'; iti pṛthaguktyayogāt /",
    "GSP33bbdip12u:1284": "tasmādagniviṣayatvameva cakṣurantaḥsthavidyāyā ityāśaṅkāṃ pariharatsūtraṃ paṭhitvā tadupāttaśrutimevodāharati - śruteti // itītasya sūtreṇānvayaḥ /",
    "GSP33bbdip12u:1285": "atra sūtre śrutetyulakṣaṇaṃ, matadhyātetyapi draṣṭavyam /",
    "GSP33bbdip12u:1286": "keti vāyurucyate /",
    "GSP33bbdip12u:1287": "'ko vāyuriti śabditaḥ'; iti abhidhānāt /",
    "GSP33bbdip12u:1288": "kaśabdasyāvṛttyā gatirityanenāpi sambandhe kagatiriti parabrahmagatirucyate /",
    "GSP33bbdip12u:1289": "'kaṃ brahma'; iti vākyabodhitaparabrahmaprakaraṇādetadarthaniścayāt /",
    "GSP33bbdip12u:1290": "tathā ca -",
    "GSP33bbdip12u:1291": "śrutopaniṣadāṃ śrutamatadhyātaitadvidyānāṃ puṃsāṃ kena vāyunā kagateḥ 'kaṃ",
    "GSP33bbdip12u:1292": "brahma'; iti vākyabodhitabrahmaprāpteḥ 'sa enān brahma gamayati';",
    "GSP33bbdip12u:1293": "ityupasaṃhāre 'bhidhānāt viṣṇuviṣayaivākṣisthavidyā, na tvagniviṣayeti sūtrārthaḥ /",
    "GSP33bbdip12u:1294": "yadvā - śrutopaniṣadamupakosalaṃ pratyagnibhiretadvidyāphalatvena brahmagatyabhidhānādvaiṣṇavamevedaṃ",
    "GSP33bbdip12u:1295": "prakaraṇaṃ, natvagniviṣayamityarthaḥ /",
    "GSP33bbdip12u:1296": "tattvapradīpe tu - 'sa enān brahma gamayati'; iti śrutopaniṣatkānāṃ śrutopaniṣadgatopāsanānāṃ",
    "GSP33bbdip12u:1297": "brahmagatyabhidhānācca āntaro viṣṇureva /",
    "GSP33bbdip12u:1298": "asyāmupaniṣīdati brahmetyupaniṣat upāsanā /",
    "GSP33bbdip12u:1299": "anayā brahma upaniṣīdatīti vetyuktam /",
    "GSP33bbdip12u:1300": "śrutaviṣayiṇī yā upaniṣat matidhyānarūpopāsanā tatkānāṃ tadgataṃ tadviṣayakaṃ dhyānarūpopāsanaṃ tadvatāmityarthaḥ /",
    "GSP33bbdip12u:1301": "anena upaniṣacchabdo matidhyānarūpopāsanāparaḥ /",
    "GSP33bbdip12u:1302": "brahmetyanena bahuvrīhisamāsāvayavabhūtaḥ kaśabda āvṛtto brahmavācaka ityuktaṃ bhavati /",
    "GSP33bbdip12u:1303": "ata evāha ṭīkākṛt -",
    "GSP33bbdip12u:1304": "śrutapadaṃ manananididhyāsanayorupalakṣakamityādinā /",
    "GSP33bbdip12u:1305": "tattvapradīpapakṣe -",
    "GSP33bbdip12u:1306": "upaniṣacchabda upāsanāparaḥ /",
    "GSP33bbdip12u:1307": "ṭīkākṛtpakṣe vidyāparaḥ /",
    "GSP33bbdip12u:1308": "ṭīkāyāṃ vāśabdaścārthaḥ /",
    "GSP33bbdip12u:1309": "yadyapyasya sūtrasya prakaraṇavicchedaśaṅkāparihārāyopasaṃhārasthaliṅgoktiparatvaṃna paramasādhye yuktyantarapratipādakatvābhāvādatra caśabdo na prayojyaḥ /",
    "GSP33bbdip12u:1310": "tathāpi 'sa enān brahma'; ityupasaṃhārasthasyaitadvidyāvettṛṇāṃ brahmaprāptirūpaliṅgasya cakṣurantaro viṣṇureveti paramasādhye 'pi",
    "GSP33bbdip12u:1311_0": "sākṣādanvayādasya ca liṅgasya ādyasūtroktāmṛtatvaliṅgāpekṣayottaravākyasthadvitīyasūtroktaliṅgāpekṣayā tṛtīyasūtroktaprakaraṇāpekṣayā",
    "GSP33bbdip12u:1311_1": "yuktyantaratvāttadvivakṣayā sūtre caśabdaprayogopapattiriti kecidāhuḥ /",
    "GSP33bbdip12u:1312_0": "vastutastu - atra prakaraṇavicchedaśaṅkāparihāre 'pi pūrvasūtre 'tra caitatprakaraṇasya vaiṣṇavatvarūpadhyāhṛtāvāntarasādhyasyaikatvenatatrānena",
    "GSP33bbdip12u:1312_1": "yuktyantarābhidhānāccaśabdopapattiḥ /",
    "GSP33bbdip12u:1313": "'atha yadu caivāsmiñchavyaṃ kurvanti",
    "GSP33bbdip12u:1314": "yadi canārciṣamevābhisambhavanti /",
    "GSP33bbdip12u:1315_0": "arciṣoharanha āpūryamāṇapakṣaṃ āpūryamāṇapakṣādyān ṣaḍudaṅṅeti māsānstānmāsebhyaḥ saṃvatsaraṃ saṃvatsarādādityamāditiyāccandramasaṃ",
    "GSP33bbdip12u:1315_1": "candramaso vidyutaṃ tatpuruṣo mānavaḥ sa enān brahma gamayati'; iti chandogaśruterayamarthaḥ -",
    "GSP33bbdip12u:1316": "athetyarthāntare /",
    "GSP33bbdip12u:1317": "'atha'; avasitakarmaṇi 'asmin'; jñāniviṣaye putrādayo yadi 'śavyaṃ'; śavayogyaṃ dahanādikarma kurvanti /",
    "GSP33bbdip12u:1318": "'yadi ca na'; yadi vā na kurvanti 'tadārciṣam'; arcirnāmakadevalokaṃ sambhavanti prāpnuvantyeveme jñānina iti vipariṇāmenānvayaḥ /",
    "GSP33bbdip12u:1319": "saṃviśatītyekavacanāntaviśidhātupāṭhaḥ 'te'; iti pāṭhaśca prameyadīpachandogapāṭhaviruddhaḥ",
    "GSP33bbdip12u:1320": "tato 'harlokaṃ, tata",
    "GSP33bbdip12u:1321": "'āpūryamāṇapakṣaṃ'; śuklapakṣalokaṃ, tataḥ sūryo 'yān'; ṣaṇmāsān udaṅṅeti tanmāsadevalokam uttarāyaṇalokaṃ ca, tataḥ saṃvatsarādādityacandravidyudabhimānilokānkrameṇa prāpnuvanti /",
    "GSP33bbdip12u:1322": "tataḥ",
    "GSP33bbdip12u:1323": "'tasyāḥ'; vidyunnāmnyā bhāratyāḥ 'puruṣo'; bhartā 'mānavo'; manusaṃjñasya viṣṇoḥ priyo mukhyavāyustaṃ gacchanti /",
    "GSP33bbdip12u:1324": "'saḥ'; vāyuḥ 'enān'; svamāptān pratīkālambanān caturmukhākhyaṃ kāryaṃ brahmāpratīkālambanāṃstu",
    "GSP33bbdip12u:1325": "brahma gamayatīti /",
    "GSP33bbdip12u:1326": "na hyanyavidyayānyagatiryuktā //",
    "GSP33bbdip12u:1327": "astvetadvidyāyāḥ phalatvena brahmaprāptyabhidhānaṃ, tathāpi kuto nāgniviṣayatvamasyā ityata āha - na hīti // 'hi';",
    "GSP33bbdip12u:1328": "yasmādanyasyāgnervidyayānyagatiranyasya brahmaṇaḥ prāptirna yuktā /",
    "GSP33bbdip12u:1329": "yasmāccātra parabrahmaprāptiḥ phalatvenocyate ityarthaḥ /",
    "GSP33bbdip12u:1330": "tasmānnānyavidyeyaṃ brahmavidyaiveti vākyaśeṣaḥ /",
    "GSP33bbdip12u:1331": "hiśabdena vipakṣe -",
    "GSP33bbdip12u:1332": "'devān devayajo yānti madbhaktā yānti māmapi'; iti smṛtivirodhaṃ sūcayati",
    "GSP33bbdip12u:1333": "/ 'asmadvidyātmavidyā'; iti vacanavirodhastu tayorantaryāmisarvagatarūpadvayaviṣayakatvena pariharaṇīyaḥ /",
    "GSP33bbdip12u:1334": "sāvakāśaśruterapi niravakāśaśruteḥ prābalyāditi bhāvaḥ /",
    "GSP33bbdip12u:1335": "sū - oṃ//",
    "GSP33bbdip12u:1336": "anavasthiterasambhavācca netaraḥ |",
    "GSP33bbdip12u:1337": "// oṃ//",
    "GSP33bbdip12u:1338": "jīvasya jīvāntaraniyāmakatve 'navasthiteḥ, sāmyādasambhavācca na jīvaḥ /",
    "GSP33bbdip12u:1339": "evamupapattyādibhirviṣṇorakṣisthatvaṃ pratipādya vipakṣe bādhakenāpi tatsamarthayatsūtraṃ paṭhati - anavasthiteriti /",
    "GSP33bbdip12u:1340": "atrāntarastattajjīvaprerakatayā tattaccakṣussthitaḥ 'itaraḥ';",
    "GSP33bbdip12u:1341": "pūrvaprakṛtāt kaśabdoditāt brahmaṇo 'nyo 'gnijīvo na /",
    "GSP33bbdip12u:1342": "kutaḥ? yataḥ sa itaro jīva iti hetusādhyayojanāmabhipretya atra vipakṣe",
    "GSP33bbdip12u:1343": "'niṣṭaprasaṅgābhidhāyakatayānavasthiterityaṃśaṃ yojayati - jīvasyeti /",
    "GSP33bbdip12u:1344": "'sāmyāt'; iti sūtre 'dhyāhṛtaṃ padam, idaṃ ca tattvapradīparītyā",
    "GSP33bbdip12u:1345": "dehalīdīpanyāyenobhayatra sambadhyate /",
    "GSP33bbdip12u:1346": "jīvasya jīvāntaraniyāmakatve ityetadvipariṇatamasambhavādityanenāpi sambadhyate /",
    "GSP33bbdip12u:1347": "co hetusamuccaye /",
    "GSP33bbdip12u:1348": "itara ityasyāgnirityarthe vācye jīva iti sāmānyenoktiḥ sādhyahetvostantreṇābhidhānārtham /",
    "GSP33bbdip12u:1349": "na jīva ityasya āntara ityuddeśyasamarpakānuvṛttapadenānvayaḥ /",
    "GSP33bbdip12u:1350": "anena tattajjīvaprerakatayā tattaccakṣurantaro netaraḥ nāgniḥ /",
    "GSP33bbdip12u:1351": "kutaḥ? yataḥ sa itaro jīvaḥ jīvatvāditi yāvat /",
    "GSP33bbdip12u:1352_0": "na ca vipakṣe bādhakābhāvaḥ, jīvasya jīvāntaraniyāmakatve prerakatve āntarajīvasyāpi jīvatvasāmyatāttasyāpi niyāmakaṃ jīvāntaraṃ",
    "GSP33bbdip12u:1352_1": "vācyamityanavasthiterasiddhaparamparākalpanarūpānavasthākhyāniṣṭāpatteḥ abhyupagamya cedamuditam /",
    "GSP33bbdip12u:1353": "vastutastu - jīvasya jīvāntaraniyāmakatvāsambhavācca netaro 'gnirantaraḥ /",
    "GSP33bbdip12u:1354": "kuto 'sambhavaḥ?",
    "GSP33bbdip12u:1355": "agnerjīvasya preryajīvāntareṇa saha paratantrarūpajīvatvasāmyāditi sūtravṛttirdarśitā bhavati",
    "GSP33bbdip12u:1356": "niyamapramāṇābhāvāt /",
    "GSP33bbdip12u:1357": "anīśvarāpekṣatvācca // 17 //",
    "GSP33bbdip12u:1358": "// iti antarādhikaraṇam // 4 //",
    "GSP33bbdip12u:1359": "nanu jīvaprerakāgneḥ svātantryābhyupagamānnānavasthā /",
    "GSP33bbdip12u:1360": "na caivaṃ jīvāntarasyāpi svātantryaṃ syāt jīvatvasāmyādityuktamiti vācyam /",
    "GSP33bbdip12u:1361": "jīvatvasāmye 'pyagnereva svātantryaṃ nānyeṣāmiti niyamābhyupagamādityata",
    "GSP33bbdip12u:1362": "āha - niyameti // jīvatvasāmyepyagnereva svātantryaṃ nānyeṣāmiti niyame pramāṇābhāvādityarthaḥ",
    "GSP33bbdip12u:1363": "ato 'gneḥ svātantryāyogātsusthaivānavasthitiriti bhāvaḥ /",
    "GSP33bbdip12u:1364": "nanvastvagnerasvātantryaṃ, tathāpi tatprerakasyeśvarasya svātantryasambhavānnānavasthetyata āha - anīśvaretir /",
    "GSP33bbdip12u:1365": "iśvaraṃ jagatprerakatvena yo 'pekṣate 'bhyupaiti sar iśvarāpekṣaḥ, sa na bhavatītyanīśvarāpekṣaḥ, tasya bhāvastattvaṃ tasmādityarthaḥ /",
    "GSP33bbdip12u:1366": "pūrvavādina iti śeṣaḥ /",
    "GSP33bbdip12u:1367": "hetusamuccaye caśabdaḥ /",
    "GSP33bbdip12u:1368": "evaṃ vā - nanu paratantratvasāmye 'pi",
    "GSP33bbdip12u:1369": "jīvānāṃ jīvāntaraniyāmakatvātkathaṃ tadasambhava ityata āha - anīśvareti /",
    "GSP33bbdip12u:1370": "vyākhyānaṃ pūrvavat /",
    "GSP33bbdip12u:1371": "tathā ca - yathāsmatpakṣe sati rājñi maṇḍaleśe prajānāṃ rājaśaktyā niyamyaniyāmakabhāvavart iśvaraśaktyā jīvānāṃ",
    "GSP33bbdip12u:1372": "jīvāntaraniyāmakatvasambhavaḥ, na tathā parapakṣe sambhavati, pareṇar iśvarānabhyupagamāditi bhāvaḥ /",
    "GSP33bbdip12u:1373": "idaṃ ca vākyadvayasya yojanādvayam /",
    "GSP33bbdip12u:1374": "ṭīkāyāṃ tattvapradīpoktamevoktam /",
    "GSP33bbdip12u:1375": "uktaṃ hi tattvapradīpe -",
    "GSP33bbdip12u:1376": "niyamapramāṇābhāvo 'nīśvarāpekṣatvaṃ cetyubhau ubhayatra heturiti /",
    "GSP33bbdip12u:1377": "'ubhayatra'; anavasthityasambhavayorityarthaḥ /",
    "GSP33bbdip12u:1378": "// iti antarādhikaraṇam //",
    "GSP33bbdip12u:1379": "// 5. antaryāmyādhikaraṇam //",
    "GSP33bbdip12u:1380": "'yaḥ pṛthivyāṃ tiṣṭhan pṛthivyā antaro yaṃ pṛthivī na veda yasya",
    "GSP33bbdip12u:1381": "pṛthivī śarīraṃ yaḥ pṛthivīmantaro yamayatyeṣa ta ātmāntaryāmyamṛtaḥ';",
    "GSP33bbdip12u:1382": "(bṛ. 5-7-3.) ityādi antaryāmyucyate /",
    "GSP33bbdip12u:1383": "atrādhikaraṇe 'ntaḥsthatvarūpabhāvasahitaṃ niyamanakriyātmakaṃ liṅgaṃ brahmaṇi samanvīyate",
    "GSP33bbdip12u:1384": "viṣayavākyodāharaṇapūrvakaṃ viṣayaṃ darśayati - ya iti // ityādīti prathamā saptamyarthe /",
    "GSP33bbdip12u:1385": "tṛtīyārthe vā /",
    "GSP33bbdip12u:1386": "'saptasu",
    "GSP33bbdip12u:1387": "prathamā'; iti sūtrāt /",
    "GSP33bbdip12u:1388": "'kriyāviśeṣaṇaṃ vā'; iti tattvapradīpokteḥ 'ityādinā'; iti pāṭhastadviruddhaḥ /",
    "GSP33bbdip12u:1389": "vākye, vākyeneti vā śeṣaḥ/ 'yo 'psu",
    "GSP33bbdip12u:1390": "tiṣṭhan'; 'yo bhūteṣu tiṣṭhan'; ityādikamādiśabdena gṛhyate /",
    "GSP33bbdip12u:1391": "antaryāmītyanena viṣayo darśitaḥ /",
    "GSP33bbdip12u:1392": "bṛhadāraṇyake uddālakaṃ prati yājñyavalkyenoktaṃ idaṃ vākyam /",
    "GSP33bbdip12u:1393": "'yaḥ pṛthivyāṃ'; pṛthuṃ viṣṇumūḍhvā vāti",
    "GSP33bbdip12u:1394": "gacchatīti pṛthivī garuḍaḥ tasmin tiṣṭhan 'pṛthivyāḥ'; tadabhimānicetanāt",
    "GSP33bbdip12u:1395": "'antaro'; viviktaḥ /",
    "GSP33bbdip12u:1396": "'yaṃ ca pṛthivī'; tadabhimānī cetano na veda sākalyena /",
    "GSP33bbdip12u:1397": "'yasya ca pṛthivī'; tadvaśatvanimittāt śarīrabhūtā /",
    "GSP33bbdip12u:1398": "na kevalaṃ tatra sthitimātraṃ, kintu 'yo 'ntaraḥ'; antaḥsthitvā bāhyaviṣayāpekṣāṃ vinā ramamāṇaḥ",
    "GSP33bbdip12u:1399": "svato nityatṛptaḥ -",
    "GSP33bbdip12u:1400": "bāhyāpekṣāṃ vinā yastu ramate so 'ntarassmṛtaḥ'; //",
    "GSP33bbdip12u:1401": "iti bṛhadbhāṣyokteḥ /",
    "GSP33bbdip12u:1402": "yadvā -",
    "GSP33bbdip12u:1403": "atipriyatvācca harerantaratvamudāhṛtam //",
    "GSP33bbdip12u:1404": "iti tatraivokteḥ /",
    "GSP33bbdip12u:1405": "'preyaḥ putrāt'; ityādiśrutyā paramapreyorūpatvāt 'antaraḥ'; atipriyaḥ san 'pṛthivīṃ'; garuḍaṃ 'yamayati'; niyamayati /",
    "GSP33bbdip12u:1406": "eṣaḥ",
    "GSP33bbdip12u:1407": "'te'; tava 'antaryāmyātmā'; niyāmakaḥ puruṣaḥ 'amṛtaḥ'; nitya iti śrutyarthaḥ /",
    "GSP33bbdip12u:1408": "etena antaro vivikta iti ṭīkāyā bṛhadbhāṣyavirodho nirastaḥ",
    "GSP33bbdip12u:1409": "/ bṛhadbhāṣyasya 'ya ātmānam'; ityatrasthāntaraśabdaviṣayatvāt /",
    "GSP33bbdip12u:1410": "ata eva na śrutau paunaruktyam /",
    "GSP33bbdip12u:1411": "dvayorbhinnārthatvāt /",
    "GSP33bbdip12u:1412": "pūrvapakṣī tvidaṃ vākyamanyaparaṃ manyate /",
    "GSP33bbdip12u:1413": "tatra ca 'etadamṛtam'; (chāṃ. 4-15.1.) ityuktamamṛtatvamucyate /",
    "GSP33bbdip12u:1414": "sa ca 'yasya pṛthivī śarīram'; ityādinā sarvātmakatvāt prakṛtistattajjīvo",
    "GSP33bbdip12u:1415": "vā yuktaḥ /",
    "GSP33bbdip12u:1416": "pūrvādhikaraṇatadviṣayavākyasaṅgatiṃ darśayati - tatreti // iyamatra tattvapradīpoktā yojanā - 'yaḥ pṛthivyāṃ tiṣṭhan';",
    "GSP33bbdip12u:1417": "ityādivākyeṣvantaryāmyucyate /",
    "GSP33bbdip12u:1418": "tatra tadvākyeṣveva tasminnevāntaryāmiṇi",
    "GSP33bbdip12u:1419": "'etadamṛtametadabhayam'; iti pūrvanayodāhṛtachāndogyavākye 'kṣipuruṣasyoktamamṛtatvaṃ 'eṣa ta ātmāntaryāmyamṛtaḥ'; ityanena ucyate iti /",
    "GSP33bbdip12u:1420_0": "anena bṛhadāraṇyakoktāntaryāmiṇi viṣṇvanyatvākṣepamukhena taduktāmṛtatvasyāpyanyaniṣṭhatvaṃ sampādya tasya pūrvādhikaraṇoktākṣisthatvasya",
    "GSP33bbdip12u:1420_1": "viṣṇutvasādhakatvākṣepātpūrveṇākṣepikī saṅgatiruktā bhavati /",
    "GSP33bbdip12u:1421": "tataḥ kimityataḥ sayuktikaṃ pūrvapakṣayati - sa ceti /",
    "GSP33bbdip12u:1422": "caśabdo hetusamuccaye /",
    "GSP33bbdip12u:1423": "ādipadena 'yasyāpaḥ śarīram'; ityādeḥ saṅgrahaḥ /",
    "GSP33bbdip12u:1424": "tacchabdasya vipariṇāmena hetuvākyena sambandhaḥ /",
    "GSP33bbdip12u:1425": "ātmaśabdaḥ svarūpaśarīrobhayārthaḥ /",
    "GSP33bbdip12u:1426": "tathā ca so 'ntaryāmī jaḍacetanobhayarūpā prakṛtiḥ pṛthivyāditattajjīvo vā yuktaḥ /",
    "GSP33bbdip12u:1427": "kutaḥ? śrautaśarīraśabdasya idaṃ pūrvapakṣaśarīramityādāviva svarūpārthatvāt /",
    "GSP33bbdip12u:1428": "jaḍaprakṛteśca sarvopādānatvena sarvātmakatvāt /",
    "GSP33bbdip12u:1429": "citprakṛteśca sarvābhimānitvena sarvātmakatvāt pṛthivyādijīvasya pṛthivyādisarvaśarīratvāditi yojanā /",
    "GSP33bbdip12u:1430": "na hi viṣṇoḥ pṛthivyādiśarīratvamaṅgīkriyate iti /",
    "GSP33bbdip12u:1431": "nanu yathā prakṛtyādiliṅgena teṣāmantaryāmitvaṃ tathā amṛtatvaliṅgena viṣṇostatkiṃ na syādityata āha - na hīti // pṛthivyādi śarīraṃ yasya sa",
    "GSP33bbdip12u:1432": "tathoktaḥ, tasya bhāvastattvaṃ tvapratyayāpāṭhe tvanvayaḥ ṛjuḥ /",
    "GSP33bbdip12u:1433": "aṅgīkriyate /",
    "GSP33bbdip12u:1434": "siddhāntineti śeṣaḥ /",
    "GSP33bbdip12u:1435": "tasya pṛthivyādijaḍabhinnaciccharīratvāditi hiśabdābhiprāyaḥ /",
    "GSP33bbdip12u:1436": "tathā ca -",
    "GSP33bbdip12u:1437": "saiddhāntikaliṅgāpekṣayā pūrvapakṣaliṅgasya niravakāśatayā balavattvādanena tasya bādhānnāntaryāmī viṣṇuriti bhāvaḥ /",
    "GSP33bbdip12u:1438": "ata āha -",
    "GSP33bbdip12u:1439": "sū - oṃ//",
    "GSP33bbdip12u:1440": "antaryāmyadhidaivādiṣu taddharmavyapadeśāt |",
    "GSP33bbdip12u:1441": "// oṃ//",
    "GSP33bbdip12u:1442": "'yaṃ pṛthivī na veda, yaḥ pṛthivyā antaraḥ'; (bṛ. 5-7-3.) ityādinā adhidaivādiṣu taddharmavyapadeśāt viṣṇurevāntaryāmī /",
    "GSP33bbdip12u:1443": "siddhāntayatsūtramavatārya vyācaṣṭe - ata iti // ityādinā vākyena iti",
    "GSP33bbdip12u:1444": "śeṣaḥ /",
    "GSP33bbdip12u:1445": "tatra yadyapi sautravyapadeśapadena abhipretaṃ 'yaṃ pṛthivī na veda yaḥ pṛthivīmantaro yamayati'; iti vākyamevodāhartavyam /",
    "GSP33bbdip12u:1446": "atroktāntaratvasyaiva sautradharmaśabdārthatvāt, na tu 'pṛthivyāmantaraḥ';",
    "GSP33bbdip12u:1447": "iti vākyam /",
    "GSP33bbdip12u:1448": "atrātyantaraśabdasya viviktārthatvena taduktārthasyāhetutvāt",
    "GSP33bbdip12u:1449": "/ tathā ca tadudāharaṇaṃ na prakṛtopayuktam /",
    "GSP33bbdip12u:1450": "tathāpi tatpratīkatvenodāhṛtamityadoṣaḥ /",
    "GSP33bbdip12u:1451": "ādiśabdena prakaraṇatrayavākyaṃ gṛhyate",
    "GSP33bbdip12u:1452": "/ adhidaivādiṣu /",
    "GSP33bbdip12u:1453": "prakaraṇeṣviti śeṣaḥ /",
    "GSP33bbdip12u:1454": "prakaraṇaṃ nāma ekaprameyapratipādakānekavākyāni /",
    "GSP33bbdip12u:1455": "tatra 'yaḥ pṛthivyāṃ tiṣṭhan';",
    "GSP33bbdip12u:1456": "ityadhidaivataprakaraṇam /",
    "GSP33bbdip12u:1457": "'yassarveṣu bhūteṣu tiṣṭhan';",
    "GSP33bbdip12u:1458": "ityādibhūtaprakaraṇam /",
    "GSP33bbdip12u:1459": "'yaḥ prāṇe tiṣṭhan'; ityadhyātmaprakaraṇam /",
    "GSP33bbdip12u:1460": "sūtre bhāṣye cādhidaivetyuktyā pṛthivyādīnāṃ jaḍatvena tadaviditatvaṃ sarvasyāpi sambhavatīti śaṅkā vāritā /",
    "GSP33bbdip12u:1461": "atroktānāṃ pṛthivyādīnāṃ adhidaivatvena cetanatvāt 'prāṇe'; iti śrutau prāṇaśabdaḥ prāṇavāyudevatāparaḥ, saiva prameyadīparītyā prāṇendriyadevatā /",
    "GSP33bbdip12u:1462": "adhidaivādiṣvityanekaprakaraṇagrahaṇena na kevalamekatra taddharmoktiḥ,",
    "GSP33bbdip12u:1463": "kintu - bahuṣu sthaleṣviti sūcitam /",
    "GSP33bbdip12u:1464": "anuvṛttasya tattvityasyārthamāha -",
    "GSP33bbdip12u:1465": "viṣṇureveti /",
    "GSP33bbdip12u:1466": "tadityasya napuṃsakatve 'pi",
    "GSP33bbdip12u:1467": "antaryāmītyuddeśyasamarpakasautrapadānusāreṇa viṣṇureveti vyākhyātam /",
    "GSP33bbdip12u:1468": "anena 'eṣa ta ātmā'; (bṛ. 5-7-3.) ityuktāntaryāmī sa viṣṇureva /",
    "GSP33bbdip12u:1469": "kutaḥ?",
    "GSP33bbdip12u:1470": "adhidaivādiṣu prakaraṇeṣu 'taddharmavyapadeśāt'; tasya viṣṇoḥ dharmasya",
    "GSP33bbdip12u:1471": "aviditatvāntaratvādeḥ 'yaṃ pṛthivī na veda'; ityādinoktatvāditi sūtrārtha ukto bhavati",
    "GSP33bbdip12u:1472": "sa hi 'na te viṣṇo jāyamāno na jātaḥ'; (ṛ. 7-99-2.)",
    "GSP33bbdip12u:1473": "'sa yo 'to 'śruto 'gato 'mato 'nato 'dṛṣṭo 'vijñāto 'nādiṣṭaḥ sarveṣāṃ",
    "GSP33bbdip12u:1474": "bhūtānāmantarapuruṣaḥ'; (ai.ā. 3-2-4.) ityādināvidito 'ntaraśca // 18 //",
    "GSP33bbdip12u:1475": "aviditatvādeḥ kuto viṣṇudharmatvamityata āha - sa hīti // 'saḥ'; viṣṇuḥ /",
    "GSP33bbdip12u:1476": "'ityādinā'; vākyeneti śeṣaḥ /",
    "GSP33bbdip12u:1477": "ādipadena 'divyo deva eko nārāyaṇaḥ';",
    "GSP33bbdip12u:1478_0": "(subāla. 7.) ityupakramya 'yasya pṛthivī śarīraṃ yaḥ pṛthivīmantaraḥ sañcaran yaṃ pṛthivī na veda eṣa sarvabhūtāntarātmā",
    "GSP33bbdip12u:1478_1": "apahatapāpmā divyo deva eko nārāyaṇaḥ'; ityupasaṃhṛtyādhītaṃ śrutyantaraṃ gṛhyate /",
    "GSP33bbdip12u:1479": "'aviditaḥ'; sākalyenājñātaḥ 'antaraḥ'; antassthitvā ramaṇakṛtprasiddha iti",
    "GSP33bbdip12u:1480": "śeṣaḥ /",
    "GSP33bbdip12u:1481": "ca samuccaye /",
    "GSP33bbdip12u:1482": "'na te'; iti vākyaṃ ca te devamahimnaḥ paramantaṃ",
    "GSP33bbdip12u:1483": "mahimānaṃ śrotrādinā nāpa iti prakṛtānuguṇyena sarvatrādhikaraṇe vyākhyātam /",
    "GSP33bbdip12u:1484": "'saḥ'; iti vākyamapi tatraiva vyākṛtam /",
    "GSP33bbdip12u:1485": "sū - oṃ//",
    "GSP33bbdip12u:1486": "na ca smārtamataddharmābhilāpāt |",
    "GSP33bbdip12u:1487": "// oṃ//",
    "GSP33bbdip12u:1488": "triguṇatvādipradhānadharmānukterna smṛtyuktaṃ pradhānamantaryāmī // 19 //",
    "GSP33bbdip12u:1489_0": "evaṃ niravakāśaliṅgena viṣṇorantaryāmitvaṃ samarthya yaduktaṃ pūrvapakṣiṇā prakṛtyāderantaryāmitvaṃ tatprakṛtijīvasādhāraṇaṃ",
    "GSP33bbdip12u:1489_1": "yuktyā nirākurvatsūtramupanyasyati - na ceti // atra 'ataddharmābhilāpāt';",
    "GSP33bbdip12u:1490": "ityetat 'atacchabdāt'; itivadavyayībhāvasamāsarūpam /",
    "GSP33bbdip12u:1491": "ata eva avyayamityāśayenāniyamābhiprāyeṇādau hetuvākyaṃ vyākhyāti - triguṇatvādīti",
    "GSP33bbdip12u:1492": "/ sattvādirūpāstrayo guṇā yasya kāryabhūtāstattriguṇaṃ, tasya bhāvastriguṇatvaṃ tadādiryeṣāṃ te tathoktāḥ, pradhānasya prakṛterdharmāḥ,",
    "GSP33bbdip12u:1493": "triguṇatvādayaścate pradhānadharmāśca te jaḍatvasaṃsāritvādīnāṃ grahaṇam /",
    "GSP33bbdip12u:1494": "pradhānapadaṃ jīvasyāpyupalakṣakam /",
    "GSP33bbdip12u:1495": "ādiśabdo vātra saṃyojyaḥ /",
    "GSP33bbdip12u:1496": "sādhyadharmapratiyoginirdeśāya pūrvapakṣe yuktisūcanāya ca prayuktaṃ smārtamityedvyācaṣṭe - smṛtyuktamiti /",
    "GSP33bbdip12u:1497": "pṛthivyādyātmakatayā kāpilasmṛtipratipāditamityarthaḥ /",
    "GSP33bbdip12u:1498": "smṛtyuktamevaitanna śrutyuktamiti jñāpanāyedam /",
    "GSP33bbdip12u:1499": "paryavasitārthamāha - pradhānamiti /",
    "GSP33bbdip12u:1500": "jīvasyāpyupalakṣakamidam /",
    "GSP33bbdip12u:1501": "śārīraśceti vakṣyamāṇasyātrāpyanvayo darśitaḥ /",
    "GSP33bbdip12u:1502": "antaryāmiṇo 'nyarūpatvaniṣedhāya pravṛtte sūtre 'pekṣitaṃ sādhyadharmiṇaṃ darśayati - antaryāmīti",
    "GSP33bbdip12u:1503": "antaryāmī na pradhānamiti yojanā /",
    "GSP33bbdip12u:1504": "na pradhānamantaryāmītyanena sautracaśabdaḥ antaryāmī viṣṇureva na tu pradhānamiti tuśabdārthaḥ",
    "GSP33bbdip12u:1505": "sa ca na śārīra ityādāviva parapakṣaniṣedhamātraṃ na kriyate, kintu, svapakṣavidhirapīti parapakṣaniṣedhasya svapakṣavidhipūrvakatvarūpaviśeṣārtha iti sūcitaṃ bhavati /",
    "GSP33bbdip12u:1506": "anenāntaryāmī viṣṇureva, na tu smārtaṃ pṛthivyādyātmakatayā smṛtau pratipāditaṃ pradhānam",
    "GSP33bbdip12u:1507": "śārīro jīvaḥ /",
    "GSP33bbdip12u:1508": "kutaḥ? atra",
    "GSP33bbdip12u:1509": "'ataddharmābhilāpāt';",
    "GSP33bbdip12u:1510": "triguṇatvasaṃsāritvādirūpapradhānajīvadharmoktyabhāvāditi sūtravṛttirdarśitābhavati /",
    "GSP33bbdip12u:1511": "tattvapradīpe tu -",
    "GSP33bbdip12u:1512": "nañastadviruddhārthatvamāśrityātmatvāmṛtatvādṛṣṭatvadraṣṭṛtvādyataddharmābhilāpācca iti hetuvākyasya vṛttyantaramapi darśitam/",
    "GSP33bbdip12u:1513": "sū - oṃ//",
    "GSP33bbdip12u:1514": "śārīraścobhaye 'pi hi bhedenainamadhīyate |",
    "GSP33bbdip12u:1515": "// oṃ//",
    "GSP33bbdip12u:1516": "'ya ātmani tiṣṭhannātmano 'ntaro yamātmāna veda yasyātmā śarīraṃ ya ātmānamantaro yamayatyeṣa ta ātmāntaryāmyamṛtaḥ';",
    "GSP33bbdip12u:1517": "(bṛ.mādhyandinapāṭhaḥ) 'yo vijñāne tiṣṭhan vijñānādantaro yaṃ vijñānaṃ na",
    "GSP33bbdip12u:1518": "veda yasya vijñānaṃ śarīram'; (bṛ. 5-7-22.) ityubhaye 'pi hi śākhino bhedenainaṃ jīvamadhīyate",
    "GSP33bbdip12u:1519": "yajjīvo 'ntaryāmītyuktam /",
    "GSP33bbdip12u:1520": "tatsādhakābhāvena nirastamapi punarbādhakākhyaviśeṣayuktyā nirākurvatsūtramupanyasya vyācaṣṭe - śārīra iti // ityabhidhīyate ityanvayaḥ /",
    "GSP33bbdip12u:1521": "ubhaye ityasya viśeṣyapadaṃ darśayati -",
    "GSP33bbdip12u:1522": "śākhina iti /",
    "GSP33bbdip12u:1523": "kāṇvā mādhyandināścetyarthaḥ /",
    "GSP33bbdip12u:1524": "ātmano 'ntara iti mādhyandināḥ vijñānādantara iti kāṇvāḥ /",
    "GSP33bbdip12u:1525": "apiśabdaḥ śākhāsamuccaye /",
    "GSP33bbdip12u:1526": "antaryāmiṇaḥ iti vipariṇatamatrānuvartate /",
    "GSP33bbdip12u:1527": "enamityanūdyajīvamiti vyākhyātam /",
    "GSP33bbdip12u:1528": "ato na śārīraścāntaryāmīti śeṣaḥ /",
    "GSP33bbdip12u:1529": "tena sautracaśabdo nañaḥ samākarṣakaḥ /",
    "GSP33bbdip12u:1530": "na kevalaṃ na smārtaṃ, kintu śārīraśceti samuccaye",
    "GSP33bbdip12u:1531": "'pītyuktaṃ bhavati /",
    "GSP33bbdip12u:1532": "tattvapradīpe tu - citprakṛterapyatra pūrvapakṣaviṣayatāmāśritya śrībhūdurgārūpāyāḥ tasyāḥ 'yastejasi tiṣṭhan';",
    "GSP33bbdip12u:1533": "(bṛ. 5-7-14.) 'yastamasi tiṣṭhan'; (bṛ. 5-7-13.) ityādyantaryāmiṇaḥ sakāśādbhedenādhyayanānna sāpyantaryāmīti samuccayārthaścaśabda ityuktam /",
    "GSP33bbdip12u:1534": "anena 'hi'; yasmāt 'ubhaye 'pi'; śākhinaḥ 'enaṃ'; jīvamantaryāmiṇaḥ sakāśādbhedena 'adhīyate'; āmananti /",
    "GSP33bbdip12u:1535": "tasmādbādhakānnāntaryāmī 'śārīraḥ';",
    "GSP33bbdip12u:1536": "śarīrābhimānī jīva iti sūtrārtha ukto bhavati /",
    "GSP33bbdip12u:1537": "śrutau 'yaḥ pṛthivyāḥ';",
    "GSP33bbdip12u:1538": "iti vākyasyāditve 'pi",
    "GSP33bbdip12u:1539": "tadvihāyātmavijñānavākyayoścetanaparatvenobhayaparatvādaikārthyācca te evātrobhayakartṛkabhedādhyayanatayodāhṛte",
    "GSP33bbdip12u:1540": "'ātmano'; jīvāt 'antaro';",
    "GSP33bbdip12u:1541": "viviktaḥ /",
    "GSP33bbdip12u:1542": "evaṃ vijñānaśabdo 'pi 'ya ātmani'; iti śrutisamākhyānājjīvasāmānyaparaḥ /",
    "GSP33bbdip12u:1543": "yadyapi bṛhadbhāṣye ātmādiśabdasya caturmukhākhyajīvaparatayā vyākhyātatvādidaṃ sūtraṃ jīvaviśeṣasya yogino 'ntaryāmitvanirāsakamiti /",
    "GSP33bbdip12u:1544": "ata eva tattvapradīpe yogino 'ntaryāmitvaṃ",
    "GSP33bbdip12u:1545": "nirākarotītyuktam /",
    "GSP33bbdip12u:1546_0": "tathāpi yadā sarvajīvābhimānicaturmukhādapi tanniyāmakatvādinā bhinno 'ntaryāmī tadā kimu tadabhimanyamānasarvajīvāditi kaimutyadyotanāya",
    "GSP33bbdip12u:1546_1": "tatra tathoktiriti candrikāyāmuktatvājjīvasāmānyāntaryāmitvaniṣedhaparatayā pravṛttāyā",
    "GSP33bbdip12u:1547": "etatsūtraṭīkāyāḥ bṛhadbhāṣyatattvapradīpavirodhaḥ /",
    "GSP33bbdip12u:1548": "śāryate nityamevāsmādviṣṇostu jagadīdṛśam /",
    "GSP33bbdip12u:1549": "ramate ca parohyasmin śarīraṃ tasya tajjagat /",
    "GSP33bbdip12u:1550": "iti vacanānna śarīratvavirodhaḥ // 20 //",
    "GSP33bbdip12u:1551": "// iti antaryāmyadhikaraṇam // 5 //",
    "GSP33bbdip12u:1552": "nanu na viṣṇorantaryāmitvaṃ yuktam /",
    "GSP33bbdip12u:1553": "pṛthivyādiśarīratvasya pradhānadharmasyātrokteḥ tasya viṣṇāvasambhavāt /",
    "GSP33bbdip12u:1554": "kathaṃ pradhānadharmānuktiḥ pṛthivyādiśarīratvasyaiva taddharmatvādityata āha -",
    "GSP33bbdip12u:1555": "śīryata iti // tuśabdo 'vadhāraṇe /",
    "GSP33bbdip12u:1556": "tathā ca 'hi'; yasmārt 'idṛśaṃ';",
    "GSP33bbdip12u:1557": "vartamānajagatsadṛśaṃ kālatrayābādhyaṃ vā 'jagat'; pṛthivyādi asmāt viṣṇoreva 'nityaṃ'; niyataṃ pratikalpaṃ 'śīryate'; naśyati /",
    "GSP33bbdip12u:1558": "ātmādicetanānāmapi dehadvārā śīryatā satyaiva /",
    "GSP33bbdip12u:1559": "yasmācca 'paraḥ';",
    "GSP33bbdip12u:1560": "paramātmā 'asmin'; jagati sthitassan ramate 'tat'; tasmādeva 'tasya';",
    "GSP33bbdip12u:1561": "viṣṇoḥ 'jagat'; pṛthivyādikaṃ śarīramucyate, na rūḍhyetyarthaḥ /",
    "GSP33bbdip12u:1562": "'na",
    "GSP33bbdip12u:1563": "śarīratvāvirodhaḥ'; iti /",
    "GSP33bbdip12u:1564": "na pṛthivyādiśarīratvavirodha ityarthaḥ /",
    "GSP33bbdip12u:1565": "viṣṇvantaryāmitāyā ataddharmābhilāpokterveti śeṣaḥ /",
    "GSP33bbdip12u:1566_0": "viṣṇoḥ pṛthivyādyātmakatvataccharīratvābhyāṃ pṛthivyādiśarīratvānupapattāvapi śarīraśabdasya pṛthivyādiṣu yogavṛttimāśritya",
    "GSP33bbdip12u:1566_1": "tasmin pṛthivyādiśarīratvavyapadeśopapatteritaratra tadanupapatteriti bhāvaḥ /",
    "GSP33bbdip12u:1567": "yattu bṛhadāraṇyabhāṣye -",
    "GSP33bbdip12u:1568": "pṛthivyādyā devatāstu dehavadyadvaśatvataḥ /",
    "GSP33bbdip12u:1569": "śarīramiti cocyante yasya viṣṇoḥ mahātmanaḥ //",
    "GSP33bbdip12u:1570": "iti pramāṇānusāreṇa pṛthivyāderbrahmaśarīratvaṃ gauṇamityuktam /",
    "GSP33bbdip12u:1571": "tatpurāṇādiṣu prapañce brahmakāyatvādyuktisamarthanāyeti na tadvirodhaḥ //",
    "GSP33bbdip12u:1572": "// iti antaryāmyadhikaraṇam // 5 //",
    "GSP33bbdip12u:1573": "// 6. adṛśyatvādhikaraṇam //",
    "GSP33bbdip12u:1574": "adṛśyatvādiguṇā viṣṇoruktāḥ /",
    "GSP33bbdip12u:1575": "atrādhikaraṇe dṛśyatvādyābhāvākhyaliṅgaṃ brahmaṇi samanvīyate /",
    "GSP33bbdip12u:1576": "pūrvādhikaraṇatadviṣayasaṅgativiṣayavākyodāharaṇapūrvakaṃ viṣayasaṃśayau sayuktikaṃ pūrvapakṣaṃ ca sūcayati - adṛśyatvādīti/ 'guṇāḥ'; śubhadharmāḥ",
    "GSP33bbdip12u:1577": "/ ādipadenānātmyādigrahaṇam /",
    "GSP33bbdip12u:1578": "uktā iti /",
    "GSP33bbdip12u:1579": "ānandamayasya 'adṛśye'; iti vākyeneti śeṣaḥ /",
    "GSP33bbdip12u:1580": "upalakṣaṇametat /",
    "GSP33bbdip12u:1581": "antaḥsthasya 'na vijānanti'; (tai.ā.",
    "GSP33bbdip12u:1582": "3-11) ityanena sarvagatasya 'sa yo 'to 'śrutaḥ'; (ai.ā. 3-2-4.) ityanena antaryāmiṇo 'yaṃ pṛthivī na veda'; (bṛ. 5-7-3.)",
    "GSP33bbdip12u:1583": "ityavyavahitapūrvādhikaraṇodāhṛtavākyena cetyapi draṣṭavyam /",
    "GSP33bbdip12u:1584": "tatra 'yattadadreśyamagrāhyamagotramavarṇamacakṣuḥśrotraṃ tadapāṇipādam /",
    "GSP33bbdip12u:1585": "nityaṃ vibhuṃ sarvagataṃ tadavyayaṃ tadbhūtayoniṃ paripaśyanti",
    "GSP33bbdip12u:1586": "dhīrāḥ'; // (muṃ. 1-1-6.) ityuktvā -",
    "GSP33bbdip12u:1587": "uktā ityāvartate /",
    "GSP33bbdip12u:1588": "'uktvā'; ityanantaram āmnāta iti śeṣaḥ /",
    "GSP33bbdip12u:1589": "tena ktvāpratyayopapattiḥ /",
    "GSP33bbdip12u:1590_0": "candrikāyāṃ tu - ityuktvā pratīyata iti bhāṣye kriyayoḥ samānakartṛkatvābhāve 'pi ktvāpratyayo 'yadorvaṃśaṃ naraḥ śrutvā",
    "GSP33bbdip12u:1590_1": "sarvapāpaiḥ pramucyate'; itivaddraṣṭavyamityukterapyayamevābhiprāyaḥ para itītyanantaraṃ vākya iti śeṣaḥ /",
    "GSP33bbdip12u:1591": "'tasmācca'; iti padadvayaṃ bhāṣyakārīyam /",
    "GSP33bbdip12u:1592": "tathocetthaṃ yojanā - pūrvaṃ ye adṛśyatvādiguṇā",
    "GSP33bbdip12u:1593": "viṣṇoruktāste yatra kasyacidakṣarasyoktāstatrātharvaṇe",
    "GSP33bbdip12u:1594": "'dṛśyatvādiguṇakākṣaraviṣaye 'yattadadreśyamagrāhyam'; ityādyuktvā tathā tatraiva 'yathorṇanābhiḥ'; ityādi 'viśvam'; ityantaṃ vākyaṃ coktvā",
    "GSP33bbdip12u:1595": "paṭhitvā anantaramāmnāte -",
    "GSP33bbdip12u:1596": "divyo hyamūrtaḥ puruṣaḥ sa bāhyābhyantaro hyajaḥ /",
    "GSP33bbdip12u:1597": "aprāṇo hyamanāḥ śubhrohyakṣarātparataḥ paraḥ //",
    "GSP33bbdip12u:1598": "iti uttaravākye 'tasmādakṣarāt'; prakṛtādakṣarādapi 'paraḥ'; uttamaḥ",
    "GSP33bbdip12u:1599": "'pratīyate'; pratipādyatayā jñāyata iti /",
    "GSP33bbdip12u:1600": "anena pūrvoktādṛśyatvasya viṣṇvanyaniṣṭatvākṣepātpūrveṇānandamayādyadhikaraṇena asyākṣepikī",
    "GSP33bbdip12u:1601": "/ adṛśyatvādirūpo viṣayaḥ /",
    "GSP33bbdip12u:1602": "kiṃ viṣṇoranyasya veti sandehaḥ /",
    "GSP33bbdip12u:1603": "na viṣṇoradṛśyatvādīti pūrvaḥ pakṣaḥ /",
    "GSP33bbdip12u:1604": "adṛśyatvādiviśiṣṭe",
    "GSP33bbdip12u:1605": "'akṣarātsambhavati'; ityakṣaraśabdaśravaṇāttasya ca tatparatvoktyā viṣṇoḥ niravakāśatvāditi pūrvapakṣayuktiśca sūcitā bhavatīti /",
    "GSP33bbdip12u:1606": "śrutyarthastu -",
    "GSP33bbdip12u:1607": "'yat'; paravidyāgamyamakṣaraṃ 'tadadreśyaṃ';",
    "GSP33bbdip12u:1608": "dṛśyaśabditacakṣurādijñeyabhinnam /",
    "GSP33bbdip12u:1609": "'agrāhyaṃ'; manogrāhyabhinnam /",
    "GSP33bbdip12u:1610": "'agotraṃ'; na vidyate gotrādikaṃ yasya taddhi tathocyate iti sudhoktervaśiṣṭhādigotrahīnam",
    "GSP33bbdip12u:1611": "'avarṇaṃ'; prākṛtaśuklādivarṇahīnam /",
    "GSP33bbdip12u:1612": "adṛśyatvādiśabdairdṛśyādyanyonyābhāvābhidhīyate iti sudhokteḥ gotravarṇabhinnatvaṃ cārthaḥ",
    "GSP33bbdip12u:1613": "yat 'acakṣuḥśrotraṃ';",
    "GSP33bbdip12u:1614": "prākṛtajñānendriyādiśūnyam /",
    "GSP33bbdip12u:1615": "tat 'apāṇipādaṃ'; prākṛtakarmendriyaśūnyaṃ",
    "GSP33bbdip12u:1616": "'nityaṃ'; svarūpanāśarahitaṃ 'vibhuṃ'; samarthaṃ 'sarvagataṃ'; vyāptaṃ",
    "GSP33bbdip12u:1617": "'susukṣmam'; atyantāvyaktaṃ 'yadbhūtayoniṃ'; 'dhīrāḥ'; jñāninaḥ paripaśyanti 'tadakṣaram'; avyayaṃ dehato nāśaśūnyamiti /",
    "GSP33bbdip12u:1618": "atra tacchabdasya sarvatrānvayāya trirgrahaṇam /",
    "GSP33bbdip12u:1619": "bhūtayonipadaṃ ca sattarkadīpāvalyāṃ bhūtānām ākāśādīnāṃ brahmādicetanānāṃ vā keṣāṃcit strīvyavadhānena vinā svasvadehādevotpādakamiti vyākhyātam /",
    "GSP33bbdip12u:1620": "dhīrā ityanenādṛśyatvadṛśyatvayorvirodhaḥ parihṛtaḥ /",
    "GSP33bbdip12u:1621": "yathorṇanābhissṛjate gṛhṇate ca yathā pṛthivyāmoṣadhayaḥ sambhavanti /",
    "GSP33bbdip12u:1622": "yathā sataḥ puruṣātkeśalomāni tathākṣarātsambhavatīha viśvam /",
    "GSP33bbdip12u:1623": "ityuktvā tasmācca 'akṣarātparataḥ paraḥ'; (muṃ. 2-1-2.)",
    "GSP33bbdip12u:1624": "iti paraḥ pratīyate -",
    "GSP33bbdip12u:1625": "etadeva dṛṣṭāntoktyā spaṣṭayati - yatheti // 'yathorṇanābhiḥ'; tantuvāyaḥ",
    "GSP33bbdip12u:1626": "'sṛjate'; svopabhuktavastūni tantvātmanā pariṇatāni svadehānniṣkāsayati /",
    "GSP33bbdip12u:1627": "'gṛhṇate'; cakrādyākāratayā bahirniṣkāsitaṃ vastu punarantaḥ svodare gṛhṇāti /",
    "GSP33bbdip12u:1628": "tathā viśvaṃ pralaye nigīrṇaṃ sṛṣṭau akṣarātsambhavati /",
    "GSP33bbdip12u:1629": "dṛṣṭāntāntaramāha - yatheti /",
    "GSP33bbdip12u:1630": "'oṣadhayaḥ'; aṅkurādayaḥ /",
    "GSP33bbdip12u:1631": "dṛṣṭāntāntaramāha",
    "GSP33bbdip12u:1632": "- yatheti /",
    "GSP33bbdip12u:1633": "'sato'; jīvavataḥ puruṣāccharīrāt śirasthāḥ keśāḥ, anyāni lomāni tāni /",
    "GSP33bbdip12u:1634": "'iha'; loke 'viśvaṃ'; nānāvidhakāryaṃ 'sambhavati'; jāyate ityarthaḥ /",
    "GSP33bbdip12u:1635": "atra brahmaṇo bhūtakāraṇatvaṃ tatkartṛtvarūpaṃ na tūpādānatvamiti vaktumādyo dṛṣṭāntaḥ /",
    "GSP33bbdip12u:1636": "aṅkurādijanane pṛthivī bījamiva viśvasṛṣṭau brahma tatkarmāpekṣata iti vaktuṃ dvitīyaḥ /",
    "GSP33bbdip12u:1637": "anāyāsena sṛṣṭiriti vaktuṃ tṛtīyaḥ /",
    "GSP33bbdip12u:1638": "divya ityādivākyaṃ tu 'divyaḥ'; adbhutaḥ",
    "GSP33bbdip12u:1639": "'amūrto'; niyataparicchinnaparimāṇarahitaḥ /",
    "GSP33bbdip12u:1640": "kintu bāhya ābhyantaraśca /",
    "GSP33bbdip12u:1641": "aprāṇo hyamanā iti padābhyāṃ ṣoḍaśakalārāhityamucyate /",
    "GSP33bbdip12u:1642": "'śubhraḥ'; śuddhaḥ jaḍāt 'parataḥ akṣarāt'; citprakṛteḥ para iti karmanirṇayaṭīkāyāṃ",
    "GSP33bbdip12u:1643": "vyākhyātam/",
    "GSP33bbdip12u:1644": "ato bravīti -",
    "GSP33bbdip12u:1645": "sū - oṃ//",
    "GSP33bbdip12u:1646": "adṛśyatvādiguṇako dharmokteḥ |",
    "GSP33bbdip12u:1647": "// oṃ//",
    "GSP33bbdip12u:1648": "siddhāntayatsūtramavatārayati - ata iti // itisaṅgatisambhavāt iti śaṅkāsadbhāvācca taduttararūpaṃ sūtramabravīdbādarāyaṇaḥ ityarthaḥ /",
    "GSP33bbdip12u:1649": "tatsūtraṃ paṭhati - adṛśyatvādīti //",
    "GSP33bbdip12u:1650": "pṛthivyādidṛṣṭāntamuktvā 'akṣarātsambhavatīha viśvam'; (muṃ. 1-1-7.)",
    "GSP33bbdip12u:1651": "ityataḥ paraṃ tatparataḥ parābhidhānāt 'kūṭastho 'kṣara ucyate'; (bha.gī.",
    "GSP33bbdip12u:1652": "15-16.) iti smṛteśca prakṛteḥ prāptiḥ /",
    "GSP33bbdip12u:1653": "nanvadṛśyatvādikaṃ viṣṇorna cet - tarhi vākyasya nirviṣayatayā aprāmāṇyaṃ syāt ityataḥ pūrvapakṣaṃ viśadayati - pṛthivyādīti //",
    "GSP33bbdip12u:1654": "śrutāvūrṇanābhidṛṣṭāntasya prāthamye 'pi tatra sṛjata ityanena",
    "GSP33bbdip12u:1655": "kartṛtvamātrapratīteḥ pūrvapakṣānukūlasyopādānatayā jagatkāraṇatvasyāpratīteḥ taṃ parityajya pṛthivyādītyuktam /",
    "GSP33bbdip12u:1656": "caḥ samuccaye /",
    "GSP33bbdip12u:1657": "tathācetthaṃ yojanā - pṛthivyādidṛṣṭāntamuktvā anantaramuktāt 'akṣarātsaṃbhavatīha viśvam'; ityato vākyāt 'param'; anantaramadhītena",
    "GSP33bbdip12u:1658": "'akṣarātparataḥ paraḥ'; iti vākyena 'tatparataḥ';",
    "GSP33bbdip12u:1659": "tasmātkāraṇībhūtādakṣarātparataḥ parasyottamasyoktatvāt, tathā 'kūṭastho",
    "GSP33bbdip12u:1660": "'kṣara ucyate'; iti smṛteśca jaḍaprakṛteścitprakṛteścādṛśyatvādiprāptiriti",
    "GSP33bbdip12u:1661": "/ atrāyaṃ vivekaḥ - yadā jaḍaprakṛteḥ pūrvapakṣaviṣayatā",
    "GSP33bbdip12u:1662": "tadākṣaraśabdastatparo hetuḥ tatparataḥ parābhidhānaṃ ca /",
    "GSP33bbdip12u:1663": "tasya niravakāśatve akṣarātparata iti ca vyadhikaraṇe pañcamyau /",
    "GSP33bbdip12u:1664": "yadā ca citprakṛtestadākṣaraśabdastatparohetuḥ /",
    "GSP33bbdip12u:1665": "samānādhikaraṇe pañcamyau /",
    "GSP33bbdip12u:1666": "smṛteścetyapi heturiti /",
    "GSP33bbdip12u:1667": "smṛtiścātrādhikaraṇe vyākhyātā /",
    "GSP33bbdip12u:1668": "brahmaśabdāttatparataḥ parābhidhānādeva ca hiraṇyagarbhasya /",
    "GSP33bbdip12u:1669": "pūrvapakṣāntaraṃ vakti - brahmaśabdāditi // 'sa brahmavidyām'; ityādau śrutabrahmaśabdādityarthaḥ",
    "GSP33bbdip12u:1670": "brahmaśabdo viṣṇāveva mukhya iti tasyaiva sādhako netarasyetyato hetvantaramāha - parata iti // vyadhikaraṇe pañcamyau /",
    "GSP33bbdip12u:1671": "tathā ca - hiraṇyagarbhākhyādakṣarāt 'parataḥ';",
    "GSP33bbdip12u:1672": "śrītattvātparasya viṣṇorabhidhānādityarthaḥ /",
    "GSP33bbdip12u:1673": "evaśabdena hetorniravakāśatvaṃ nātra hetvantaraṃ gaveṣaṇīyamiti sūcayati /",
    "GSP33bbdip12u:1674": "hiraṇyagarbhasya prāptirityanvayaḥ /",
    "GSP33bbdip12u:1675": "upalakṣaṇametat /",
    "GSP33bbdip12u:1676": "'kartāramīśam';",
    "GSP33bbdip12u:1677": "itīśaśabdaśravaṇāt rudrasya vā adṛśyatvādiprāptiriti vakṣyamāṇamatrāpi draṣṭavyam /",
    "GSP33bbdip12u:1678": "asmin pakṣer iśaśabdasya viṣṇau sāvakāśatvaśaṅkāyāmanantaraṃ tatparataḥ parābhidhānādityapi yojyam /",
    "GSP33bbdip12u:1679": "atrāpi vyadhikaraṇe pañcamyau /",
    "GSP33bbdip12u:1680": "'tamevaṃ vidvānamṛta iha bhavati'; (tai.ā. 3-12-7.) tatkarma haritoṣaṃ yatsā vidyā tanmatiryayā",
    "GSP33bbdip12u:1681": "atha dve vāva vidye veditavye parācaivāparā ca /",
    "GSP33bbdip12u:1682": "tatra ye vedā yānyaṅgāni yānyupāṅgāni yāni pratyaṅgāni sāparā /",
    "GSP33bbdip12u:1683": "atha parā yayā sa harirveditavyo yo 'sāvadṛśyo nirguṇaḥ paraḥ paramātmā ()",
    "GSP33bbdip12u:1684": "ityādinā taddharmatvenāvagataparavidyāviṣayatvokterviṣṇurevādṛśyatvādiguṇakaḥ // 21",
    "GSP33bbdip12u:1685": "evaṃ prāptaṃ pūrvapakṣaṃ pratikṣeptuṃ sūtraṃ vyācaṣṭe - tamevamiti //",
    "GSP33bbdip12u:1686": "'tamevam'; ityekaṃ śrutivākyam /",
    "GSP33bbdip12u:1687": "'tat'; ityaparaṃ smṛtivākyam /",
    "GSP33bbdip12u:1688": "'atha';",
    "GSP33bbdip12u:1689": "ityanyacchrutivākyam /",
    "GSP33bbdip12u:1690": "ādipadena 'tadetadbrahma'; (bṛ.4-5-19.)",
    "GSP33bbdip12u:1691": "'tripādasyāmṛtam'; (ṛ. 10-90-3.) ityādikaṃ gṛhyate /",
    "GSP33bbdip12u:1692": "tasya viṣṇordharmastaddharmaḥ tasya bhāvasatattvaṃ teneti vigrahaḥ /",
    "GSP33bbdip12u:1693": "prakāre tṛtīyā /",
    "GSP33bbdip12u:1694": "avagatatvaṃ prasiddhatvaṃ viṣayatvaviśeṣaṇam /",
    "GSP33bbdip12u:1695": "amṛtatvāderupalakṣakametat /",
    "GSP33bbdip12u:1696": "atreti śeṣaḥ /",
    "GSP33bbdip12u:1697": "sūtre 'nuvṛttasya",
    "GSP33bbdip12u:1698": "tattvityasyārtho viṣṇureveti atrādṛśyatvaṃ dṛśyabhinnatvam /",
    "GSP33bbdip12u:1699": "tacca",
    "GSP33bbdip12u:1700": "svarūpam, na tu gotrādyatyantābhāvavadbrahmabhinnam /",
    "GSP33bbdip12u:1701": "tatra tadvattvaṃ brahmasvarūpamiti viśeṣaṃ vaktum adṛśyatvādayo guṇā yasyeti bahuvrīhitvaṃ ca sūcayituṃ śubhadharmārthakaguṇaśabdaprayogaḥ kapratyayaśca /",
    "GSP33bbdip12u:1702": "tathācetthaṃ sūtrabhāṣyayojanā - adṛśyatvādiguṇakastattu viṣṇureva /",
    "GSP33bbdip12u:1703": "kutaḥ? atra prakaraṇe 'atha parā yayā tadakṣaramadhigamyate'; (muṃ.",
    "GSP33bbdip12u:1704": "1-1-5.) 'tadetadakṣaraṃ brahma'; (muṃ. 2-2-2.) 'puruṣa evedaṃ viśvaṃ karma",
    "GSP33bbdip12u:1705": "tapobrahma parāmṛtam'; (muṃ. 2-1-10.) iti vākyeṣu tasyādṛśyatvādiguṇakasya",
    "GSP33bbdip12u:1706": "paravidyāviṣayatvarūpadharmokteḥ /",
    "GSP33bbdip12u:1707": "na ca tasya paravidyāviṣayatvoktāvapi kuto viṣṇutvamiti vācyam /",
    "GSP33bbdip12u:1708": "yatastat 'tamevam'; ityādinā taddharmatvenāvagatamiti /",
    "GSP33bbdip12u:1709": "atra 'tamevam'; iti śrutau mokṣasādhanajñānaviṣayatvoktyā viṣṇoḥ paravidyāviṣayatvamuktaṃ bhavati /",
    "GSP33bbdip12u:1710": "mokṣasādhanavidyāyā eva paravidyātvāt /",
    "GSP33bbdip12u:1711": "tatkarmeti smṛtāvapi yaddharituṣṭikaraṃ tadeva karma /",
    "GSP33bbdip12u:1712": "yayā 'tanmatiḥ'; hareḥ jñānaṃ bhavati,",
    "GSP33bbdip12u:1713": "saiva vidyetyuktatvena tasya paravidyāviṣayatvamucyate /",
    "GSP33bbdip12u:1714": "'dve vidye",
    "GSP33bbdip12u:1715": "veditavye'; (muṃ. 1-1-4.) ityatrāpi viṣṇoḥ paravidyāviṣayatvamucyate iti na hetuviśeṣaṇāsiddhiḥ",
    "GSP33bbdip12u:1716": "atheti prakaraṇārambhe /",
    "GSP33bbdip12u:1717": "vāvetyavadhāraṇe /",
    "GSP33bbdip12u:1718": "cau parasparasamuccaye /",
    "GSP33bbdip12u:1719": "tathā ca parā cāparā ca dve vidye jñātavye /",
    "GSP33bbdip12u:1720": "'tatra';",
    "GSP33bbdip12u:1721": "parāparayormadhye 'ye vedāḥ'; ṛgādyāḥ yāni śikṣādiṣaḍaṅgāni",
    "GSP33bbdip12u:1722": "'yānyupāṅgāni'; āyurvedagāndharvādīni /",
    "GSP33bbdip12u:1723": "'yāni pratyaṅgāni'; śiṣṭāḥ kalā vidyāḥ sāparā /",
    "GSP33bbdip12u:1724": "athetyarthāntare /",
    "GSP33bbdip12u:1725": "yo 'sau 'adṛśyo'; dṛśyādanyo",
    "GSP33bbdip12u:1726": "'nirguṇaḥ'; sattvādihīnaḥ 'paro'; vilakṣaṇaḥ 'paramātmā'; svottamo vyāptaḥ sa hariryayā veditavyaḥ sā ṛgādirūpaiva pareti śrutyarthaḥ /",
    "GSP33bbdip12u:1727_0": "yathaikasya karmaṇaḥ sakāmatvaniṣkāmatvarūpopādhibhedāt pravṛttinivṛttapadoditatvaṃ tathā viṣṇuviṣayakatvakarmādiviṣayakatvarūpopādhibhedādṛgādīnām",
    "GSP33bbdip12u:1727_1": "eva parāparavidyātvopapattiriti bhāvaḥ /",
    "GSP33bbdip12u:1728": "na cānuvyākhyāne brahmasūtrasya paravidyātvoktivirodhaḥ /",
    "GSP33bbdip12u:1729": "anugrāhyatayā ṛgādīnāmanugrāhakatayā brahmasūtrasya ca paravidyātvopapatteḥ /",
    "GSP33bbdip12u:1730": "sū - oṃ//",
    "GSP33bbdip12u:1731": "viśeṣaṇabhedavyapadeśābhyāṃ ca netarau |",
    "GSP33bbdip12u:1732": "// oṃ//",
    "GSP33bbdip12u:1733_0": "taduktaṃ prakṛtiviriñcayoradṛśyatvādiguṇakatvamiti tatsiddhāntahetoḥ parapakṣanirāse 'pi vyāpārāt taddharmokterityanenoktasya",
    "GSP33bbdip12u:1733_1": "paravidyāviṣayatvasya viṣṇoranyatra niravakāśatvānyathānupapattyā",
    "GSP33bbdip12u:1734": "nirākṛtamapi viśeṣayuktyā nirākurvatsūtraṃ paṭhitvā vyācaṣṭe - viśeṣaṇeti",
    "GSP33bbdip12u:1735": "// vyapadeśaśabda ubhayānvayītyāśayenobhayaśrutimāha - ya iti /",
    "GSP33bbdip12u:1736": "'bhedaḥ';",
    "GSP33bbdip12u:1737": "anyatvam /",
    "GSP33bbdip12u:1738": "caśabdasya na kevalaṃ dharmokteḥ, arthāt kintu viśeṣaṇabhedavyapadeśābhyām iti samuccayārthatvasya spaṣṭatvānna tasyārtha uktaḥ /",
    "GSP33bbdip12u:1739": "prakṛtiḥ viriñca ityanena itarā itaraśceti vigrahāśrayeṇetaraśabdārtho 'bhihitaḥ /",
    "GSP33bbdip12u:1740": "ubhayatrādṛśyatvādiguṇaka ityanuṣajyate /",
    "GSP33bbdip12u:1741": "prakṛtipakṣe liṅgavipariṇāmaḥ /",
    "GSP33bbdip12u:1742": "tathā ca 'yassarvajñaḥ';",
    "GSP33bbdip12u:1743": "iti vākye tasyādṛśyatvādiguṇakasya 'viśeṣaṇāt'; sārvajñyādiviśeṣaṇokterna dṛśyatvādiguṇā jaḍaprakṛtiḥ",
    "GSP33bbdip12u:1744": "evaṃ 'tasmāt'; iti vākye viriñcasya",
    "GSP33bbdip12u:1745": "tasmādakṣarājjanyatvarūpabhedakadharmoktyā bhedavyapadeśānnādṛśyatvādiguṇo viriñca iti yojanā",
    "GSP33bbdip12u:1746": "'yassarvajñassarvavidyasya jñānamayaṃ tapaḥ'; (muṃ. 1-1-9.) iti viśeṣaṇānna prakṛtiḥ /",
    "GSP33bbdip12u:1747": "'tasmādetadbrahma nāma rūpamannaṃ ca jāyate'; (muṃ.",
    "GSP33bbdip12u:1748": "1-1-9.) iti bhedavyapadeśānna viriñcaḥ /",
    "GSP33bbdip12u:1749": "ātharvaṇe 'yaḥ sarvajñaḥ sarvavit'; ityataḥ pūrvavākye 'tapasā cīyate",
    "GSP33bbdip12u:1750": "brahma'; (muṃ 1-1-8.) ityatra parabrahmatapasā sambadhyata ityuktam /",
    "GSP33bbdip12u:1751": "tat tapaśśabdasyālocanārthatayājñānapratītau tannirāsāya 'yasya jñānamayaṃ",
    "GSP33bbdip12u:1752": "tapaḥ'; iti vākyāntaraṃ pravṛttam /",
    "GSP33bbdip12u:1753": "tasya yasya 'tapaḥ'; ālocanakriyā",
    "GSP33bbdip12u:1754": "'jñānamayaṃ'; tadātmakameva na saṃśayādyātmakamityarthaḥ /",
    "GSP33bbdip12u:1755": "kutastapasaḥ santāpānyapūrṇayathārthajñānātmakatvamityākāṅkṣāyāṃ tasya sarvajñatvādāptakāmatvāditi hetupradarśanāya 'yassarvajñaḥ'; iti pūrvavākyopanyāsaḥ /",
    "GSP33bbdip12u:1756": "tadarthastu - 'yassarvajñaḥ';",
    "GSP33bbdip12u:1757": "sarvaviṣayakasāmānyajñānavān 'sarvavit'; sarvaviṣayakaviśeṣajñānavāṃśca /",
    "GSP33bbdip12u:1758": "sarvasya labdhā sarvakāmaḥ sarvotpādakoveti /",
    "GSP33bbdip12u:1759": "tattvapradīpe tu -",
    "GSP33bbdip12u:1760": "vidasattāyāmiti dhātuvyākhyānāt sarvatra vidyate iti sarvavidityuktam /",
    "GSP33bbdip12u:1761": "'yasya yaḥ'; iti yacchabdadvayasya 'tasmāt'; akṣarāt 'etadbrahma';",
    "GSP33bbdip12u:1762": "caturmukhākhyaṃ 'nāma rūpamannaṃ'; tadabhimānidaivataṃ cotpadyata iti",
    "GSP33bbdip12u:1763": "uttaravākyagatatacchabdenānvayaḥ /",
    "GSP33bbdip12u:1764": "aparaṃ tvakṣaraṃ yā sā prakṛtirjaḍarūpikā /",
    "GSP33bbdip12u:1765": "śrīḥ parā prakṛtiḥ proktā cetanā viṣṇusaṃśrayā //",
    "GSP33bbdip12u:1766": "tāmakṣaraṃ paraṃ prāhuḥ parataḥ paramakṣaram /",
    "GSP33bbdip12u:1767": "harimevākhilaguṇamakṣaratrayamīritam //",
    "GSP33bbdip12u:1768": "iti skānde tryakṣarābhidhānādakṣarātparataḥ para ityapi viśeṣaṇameva /",
    "GSP33bbdip12u:1769": "nanu na viṣṇoradṛśyatvādiguṇakatvaṃ, parataḥ parābhidhānenākṣaraśruteḥ tatra niravakāśatvādityato",
    "GSP33bbdip12u:1770": "sūtrakhaṇḍasyārthāntaramāha - aparamiti // tuśabdo 'vadhāraṇe /",
    "GSP33bbdip12u:1771": "'akṣaratrayam'; akṣarasya trayarm 'iritam'; akṣaraṃ trividhaṃ proktam iti yāvat /",
    "GSP33bbdip12u:1772": "tisro vidhāḥ vyaktinirdeśapūrvakaṃ darśayati - aparamiti /",
    "GSP33bbdip12u:1773": "yā yadaparamakṣaraṃ sā jaḍarūpikā prakṛtireva /",
    "GSP33bbdip12u:1774": "yā yatparamakṣaraṃ 'proktā';",
    "GSP33bbdip12u:1775": "proktaṃ vṛddhaistāṃ tat yā viṣṇusaṃśrayā parā uttamā cetanā prakṛtiḥ śrīḥ lakṣmīḥ tāṃ prāhuḥ",
    "GSP33bbdip12u:1776": "yatparataḥ paramakṣaramīritaṃ tajjaḍaprakṛteḥ parāchrītattvādakhilaguṇaṃ harimeva prāhuriti smṛtyarthaḥ /",
    "GSP33bbdip12u:1777": "iti skānde ityasya 'tryakṣarābhidhānāt'; akṣaratraividhyasyoktatvādityanenānvayaḥ /",
    "GSP33bbdip12u:1778": "akṣarātparataḥ para ityapīti /",
    "GSP33bbdip12u:1779": "itivākyoktamakṣarātparataḥ paratvaṃ viruddhamiti vācyam /",
    "GSP33bbdip12u:1780": "'aparam'; iti skānde tryakṣarābhidhānāt",
    "GSP33bbdip12u:1781": "akṣarāntarātparādasyākṣarasya paratvopapatteriti yojanā /",
    "GSP33bbdip12u:1782": "akṣaratrayābhidhānena akṣarātparataḥ para ityatra sāmānādhikaraṇyena vaiyadhikaraṇyena vā anvayo darśitaḥ /",
    "GSP33bbdip12u:1783": "prameyadīpe tu -",
    "GSP33bbdip12u:1784": "akṣarācchrītatvātparataḥ paro 'tyuttama iti tadbhāṣyadiśā śrutyartha uktaḥ",
    "GSP33bbdip12u:1785": "/ anenākṣarātparataḥ para ityapi tasyaiva viśeṣaṇaṃ, na tu anyasya /",
    "GSP33bbdip12u:1786": "na cākṣarātparataḥ paratvaṃ viruddhamiti vācyam /",
    "GSP33bbdip12u:1787": "bhedavyapadeśāt /",
    "GSP33bbdip12u:1788_0": "'akṣaratrayamīritam'; ityakṣarāṇāmavāntarabhedokteḥ pāṇḍavasyārjunasya svādhamakārtavīryārjunādiva akṣarātparādakṣarāntarādasyākṣarasya",
    "GSP33bbdip12u:1788_1": "paratvopapattiriti sūtrakhaṇḍasyārthāntaramuktaṃ bhavati 'juṣṭaṃ yadā paśyatyanyamīśasya mahimānamiti vītaśokaḥ';",
    "GSP33bbdip12u:1789": "(muṃ. 3-1-2.) iti bhedavyapadeśādīśapadaprāpto 'pi na rudraḥ // 22 //",
    "GSP33bbdip12u:1790": "nanu 'anyam'; itiśabdaśravaṇādadṛśyatvādiguṇako rudraḥ kiṃ na syāditi śaṅkottaratayāpi bhedavyapadeśānnetara iti sūtrāṃśaṃ vyācaṣṭe - juṣṭamiti",
    "GSP33bbdip12u:1791": "// yadyapi tathāpītyarthe 'piśabdaḥ /",
    "GSP33bbdip12u:1792": "rudro 'pīti samuccaye vā /",
    "GSP33bbdip12u:1793": "na kevalaṃ pūrvahetoḥ, kintu bhedavyapadeśādapīti samuccaye vā /",
    "GSP33bbdip12u:1794": "rudra itītaraśabdasyārthāntaroktiḥ /",
    "GSP33bbdip12u:1795": "na cetaraśabdasya jaḍaprakṛtiviriñcarudraparatve dvivacanānupapattiriti vācyam /",
    "GSP33bbdip12u:1796": "viriñcirudrayoścetanatvenaikīkṛtatvāt /",
    "GSP33bbdip12u:1797": "tathā ca yadyapīśaśabdādrudro",
    "GSP33bbdip12u:1798": "'pyadṛśyatvādiguṇakatvena 'prāptaḥ'; pratītaḥ tathāpi 'juṣṭam'; iti vākye pravṛttaviṣṇvākhyākṣarasyeśaśabditarudrādanyatvavyapadeśādapi nādṛśyatvādiguṇako rudra iti yojanā /",
    "GSP33bbdip12u:1799": "śrutistu - ānandamayādhikaraṇe vyākhyātā /",
    "GSP33bbdip12u:1800": "sū - oṃ//",
    "GSP33bbdip12u:1801": "rūponyāsācca |",
    "GSP33bbdip12u:1802": "// oṃ//",
    "GSP33bbdip12u:1803": "'yadā paśyaḥ paśyate rukmavarṇaṃ kartāramīśaṃ puruṣaṃ brahmayonim'; (muṃ.",
    "GSP33bbdip12u:1804": "3-1-3.) iti /",
    "GSP33bbdip12u:1805": "yuktyantareṇa viṣṇorevādṛśyatvādiguṇakatvaṃ sādhayatsūtraṃ paṭhitvā tadupāttaśrutimevodāharati - rūpopanyāseti // iti rūpopanyāsādityanvayaḥ /",
    "GSP33bbdip12u:1806": "sūtre caśabdo yuktisamuccaye /",
    "GSP33bbdip12u:1807": "tathā ca - na kevalaṃ dharmokteḥ,",
    "GSP33bbdip12u:1808": "kintvadṛśyatvādiguṇakasya 'yadā'; iti śrutau śuddharukmarūpokteścādṛśyatvādiguṇako viṣṇureveti yojanā /",
    "GSP33bbdip12u:1809": "atra yadeti vākyasya 'tadā vidvān puṇyapāpe vidhūya nirañjanaḥ paramaṃ sāmyamupaiti';",
    "GSP33bbdip12u:1810": "(muṃ. 3-1-3.) iti vākyaśeṣeṇānvayaḥ /",
    "GSP33bbdip12u:1811": "paśyatīti paśyo draṣṭā jīvaḥ /",
    "GSP33bbdip12u:1812": "yadā",
    "GSP33bbdip12u:1813": "'rukmavarṇaṃ'; śuddhahemavarṇaṃ 'brahmayoniṃ'; hiraṇyagarabhakāraṇaṃ, ata eva jagataḥ kartāraṃ 'puruṣaṃ'; pūrṇaṣaḍguṇam /",
    "GSP33bbdip12u:1814": "'svasyeśaṃ'; viṣṇuṃ",
    "GSP33bbdip12u:1815": "'paśyate'; paśyati tadāsau 'vidvān'; jīvanmuktaḥ 'puṇyapāpe'; aprārabdhe aniṣṭapuṇyaṃ pāpaṃ ca vidhūya 'nirañjanaḥ';",
    "GSP33bbdip12u:1816_0": "jñānottaravikarmakṛtāśucitvādidoṣarahitaḥ añjanākhyāvidyārahita iti sudhokterajñānarahito vā 'paramaṃ sāmyaṃ'; pūrṇānandatvādisāmyaṃ",
    "GSP33bbdip12u:1816_1": "nirduḥkhatvādisāmyaṃ vā 'upaiti'; prāpnotīti śrutyarthaḥ tattvodyotaṭīkāyāṃ tu iyaṃ śrutiḥ muktaparatayā vyākhyātā /",
    "GSP33bbdip12u:1817": "paramamityetadabhivyaktamiti ca vyākhyātam /",
    "GSP33bbdip12u:1818": "'eko nārāyaṇa āsīnna brahmā na ca śaṅkaraḥ /",
    "GSP33bbdip12u:1819": "sa munirbhūtvā samacintayat /",
    "GSP33bbdip12u:1820": "tata ete vyajāyanta viśvo hiraṇyagarbho 'gniryamo",
    "GSP33bbdip12u:1821": "varuṇarudrendrā iti /",
    "GSP33bbdip12u:1822": "tasya haitasya paramasya nārāyaṇasya catvāri rūpāṇi śuklaṃ raktaṃ raukmaṃ kṛṣṇamiti /",
    "GSP33bbdip12u:1823": "sa etānyetebhyo 'bhyacīkḷpat /",
    "GSP33bbdip12u:1824": "vimiśrāṇi",
    "GSP33bbdip12u:1825": "vyamiśrayat'; /",
    "GSP33bbdip12u:1826": "nanu brahmādīnāmapi rūpasadbhāvātkuto rūpopanyāsenāsya viṣṇutvaniścaya ityata āha - eka iti // 'idamagre'; ityupaskriyate /",
    "GSP33bbdip12u:1827": "ata eva nyāyadīpikāyāṃ jagadādāvityuktam /",
    "GSP33bbdip12u:1828": "hetyāsvādane /",
    "GSP33bbdip12u:1829": "etebhya iti tādarthye caturthī /",
    "GSP33bbdip12u:1830": "tathā ca idamasya jagato 'gre pralaye nārāyaṇaḥ 'ekaḥ';",
    "GSP33bbdip12u:1831": "svatantra āsīt /",
    "GSP33bbdip12u:1832": "na tadā caturmukhaśaṅkarau, na svasvavyāpārāvāstām /",
    "GSP33bbdip12u:1833": "'saḥ'; viṣṇustadā 'muniḥ'; mananaśīlo maunī vā bhūtvā 'samacintayat'; ete jāyantāmiti dhyānarūpāṃ cintāmakarot /",
    "GSP33bbdip12u:1834": "'tataḥ'; tasya cintanādete vyajāyanta /",
    "GSP33bbdip12u:1835": "ke te? yo 'viśvo'; vāyuḥ, yaśca hiraṇyagarbhaḥ, ye 'gnyādaya",
    "GSP33bbdip12u:1836": "eta ityarthaḥ /",
    "GSP33bbdip12u:1837": "tataḥ kimityata āha - 'tasya'; śrutyādiprasiddhasya",
    "GSP33bbdip12u:1838": "'etasya'; sarvajīvaśarīragasya 'paramasya'; sarvottamasya nārāyaṇasya 'rūpāṇi'; varṇāścatvāri bhavanti /",
    "GSP33bbdip12u:1839": "kāni tāni? śuklādīni /",
    "GSP33bbdip12u:1840": "kiñjātaḥ? 'saḥ';",
    "GSP33bbdip12u:1841": "nārāyaṇaḥ pūrvameva 'vimiśrāṇi'; svena miśrīkṛtāni rūpāṇi 'etebhyo';",
    "GSP33bbdip12u:1842": "vāyuprabhṛtyuktadevānāmarthe 'abhyacākḷpat'; kḷptānyakarot /",
    "GSP33bbdip12u:1843": "tāni vimiśrāṇi punarapi 'vyamiśrayat'; mānuṣādau viśeṣeṇa miśrīcakāra yadvā -",
    "GSP33bbdip12u:1844": "sa etāni rūpāṇi vyamiśrayat, vimiśrāṇi caitebhyo 'bhyacīkḷpadityarthaḥ /",
    "GSP33bbdip12u:1845": "śuddhāni rūpāṇi tu svasyaivākaroditi bhāvaḥ /",
    "GSP33bbdip12u:1846": "atrādyayojanā tattvapradīpaṭīkayoruktā /",
    "GSP33bbdip12u:1847": "dvitīyā tu ṭīkāyāmiti dhyeyam /",
    "GSP33bbdip12u:1848": "ata etādṛgetadrūpamiti tasyaiva hi rūpāṇyabhidhīyante // 23 //",
    "GSP33bbdip12u:1849": "// iti adṛśyatvādhikaraṇam // 6 //",
    "GSP33bbdip12u:1850": "tataḥ kimityata āha - ata iti // ato miśrīkaraṇāt tadrūpaṃ tasya viṣṇo rūpam 'etādṛgeva'; śuddhaṃ śuklādisvarūpameva /",
    "GSP33bbdip12u:1851": "na tu vāyvādirūpamiva miśramityarthaḥ /",
    "GSP33bbdip12u:1852": "yadyapyatra 'tasya haitasya'; ityādikamevodāharaṇīyam,",
    "GSP33bbdip12u:1853": "prakṛtopayuktatvāt, na tu 'eko nārāyaṇaḥ'; ityādikam /",
    "GSP33bbdip12u:1854": "tathāpi 'etebhyaḥ';",
    "GSP33bbdip12u:1855": "ityasyārthasya pratyayārthaṃ tadaṃśodāharaṇaṃ kṛtam /",
    "GSP33bbdip12u:1856": "itīti /",
    "GSP33bbdip12u:1857": "'hi'; yasmāt iti udāhṛtavākyena 'rūpāṇi'; śuddharaukmādirūpāṇi tasya viṣṇoreva",
    "GSP33bbdip12u:1858": "abhidhīyante, netareṣāṃ, tasmānnāprayojakatā śaṅkayetyarthaḥ /",
    "GSP33bbdip12u:1859": "anena sūtre sāmānyenoktatve 'pi rūpaśabdaḥ śuddharūpaparaḥ /",
    "GSP33bbdip12u:1860": "taccānyatra nāsti /",
    "GSP33bbdip12u:1861": "'dhyeyaḥ sadā'; iti sūrye pratītamapi miśrameveti liṅgasyānyatra niravakāśatvamuktaṃ bhavati",
    "GSP33bbdip12u:1862": "// iti adṛśyatvādhikaraṇam // 6 //",
    "GSP33bbdip12u:1863": "// 7. vaiśvānarādhikaraṇam //",
    "GSP33bbdip12u:1864": "adṛśyatvādiguṇeṣu sarvagatatvaṃ 'yastvetamevaṃ",
    "GSP33bbdip12u:1865": "prādeśamātramabhivimānamātmānaṃ vaiśvānaramupāste'; (chāṃ. 5-18-1.) iti vaiśvānarasyoktamiti",
    "GSP33bbdip12u:1866": "atrādhikaraṇe pācakatvādyanekaliṅgasamanvayasiddhyarthaṃ brahmaṇi vaiśvānaranāmasamanvayaḥ kriyate /",
    "GSP33bbdip12u:1867": "pūrvādhikaraṇasaṅagtiṃ viṣayavākyodāharaṇapūrvakaṃ viṣayādikaṃ sūcayati - adṛśyatvādīti //",
    "GSP33bbdip12u:1868": "uktamityasyāvṛttiḥ śrutāviti śeṣaḥ /",
    "GSP33bbdip12u:1869": "tathā ca -",
    "GSP33bbdip12u:1870": "gatādhikaraṇodāhṛtamuṇḍakaśrutyuktādṛśyatvādiguṇeṣu madhye 'nityaṃ vibhuṃ",
    "GSP33bbdip12u:1871": "sarvagatam'; (muṃ. 1-1-6.) ityanena yatsarvagatatvamuktaṃ tacchabdogaśrutau 'yastvetam'; ityanena vaiśvānarasyoktamiti yojanā /",
    "GSP33bbdip12u:1872": "anena chandogaśrutisthavaiśvānaraśabdasyānyaniṣṭhatvākṣepamukhena pūrvoktasarvagatatvāderanyaniṣṭhatvākṣepātpūrveṇāsyākṣepikī saṅgatiruktā bhavati /",
    "GSP33bbdip12u:1873": "vaiśvānaro viṣayaḥ, viṣṇuranyo veti sandehaśca sūcitaḥ /",
    "GSP33bbdip12u:1874": "śrutyarthastu - 'yastu'; adhikārī 'prādeśamātraṃ'; dehahṛdaye tāvatparimāṇakam /",
    "GSP33bbdip12u:1875": "tattvapradīparītyādhikāryapekṣayā prādeśamātramiti vā /",
    "GSP33bbdip12u:1876": "'abhivimānam'; abhito vigataṃ mānaṃ maryādā yasya taṃ, sarvagatam iti yāvat /",
    "GSP33bbdip12u:1877": "'ātmānam'; ātataguṇam 'etaṃ'; śarīrasthaṃ 'vaiśvānaraṃ';",
    "GSP33bbdip12u:1878": "tadākhyaviṣṇum 'evaṃ'; vakṣyamāṇarītyā upāste 'so 'nnamatti'; (chāṃ.",
    "GSP33bbdip12u:1879": "5-18-1.) svayogyabhogyamanubhavatīti /",
    "GSP33bbdip12u:1880": "ata āha -",
    "GSP33bbdip12u:1881": "sū - oṃ//",
    "GSP33bbdip12u:1882": "vaiśvānaraḥ sādhāraṇaśabdaviśeṣāt |",
    "GSP33bbdip12u:1883": "// oṃ//",
    "GSP33bbdip12u:1884": "agnāviṣṇvoḥ sādhāraṇasya vaiśvānaraśabdasya viṣṇāveva prasiddhātmaśabdena viśeṣaṇādvaiśvānaro viṣṇureva // 24 //",
    "GSP33bbdip12u:1885": "siddhāntayatsūtramavatārayati - ata iti // sādhāraṇasyetyanantaramapīti śeṣaḥ /",
    "GSP33bbdip12u:1886": "sādhāraṇyaṃ sāmyam /",
    "GSP33bbdip12u:1887": "tatra śruternobhayatra prasiddhatvarūpaṃ,",
    "GSP33bbdip12u:1888": "vaiśvānaraśabdasyānyatraiva prasiddhatvāt /",
    "GSP33bbdip12u:1889_0": "kintu śruteḥ prasiddhato liṅgena sāmyarūpaṃ, tadapi niravakāśatvena prakāreṇa, vaiśvānaraśruteḥ viṣṇau prasiddhyabhāvena",
    "GSP33bbdip12u:1889_1": "tatra niravakāśatvātpūrvoktasarvagatatvasyāpi viṣṇoranyatra niravakāśatvāt tathā ca - yadyapi agnāviṣṇvoḥ pratijñāviṣayayoḥ",
    "GSP33bbdip12u:1889_2": "satoḥ pūrvapakṣasādhakavaiśvānaraśabdo niravakāśatvena prakāreṇottarapakṣasādhakaliṅgasādhāraṇaḥ /",
    "GSP33bbdip12u:1890": "śrutiliṅgayorniravakāśatvena sāmye 'pi liṅgācchrutiḥ prabalā tasmādagnireveti prāptam /",
    "GSP33bbdip12u:1891": "tathāpi sādhāraṇasyāpi vaiśvānaraśabdasya viṣṇvekaniṣṭhatayā śrutyādisiddhena 'ātmānaṃ vaiśvānaram'; ityātmaśabdena 'viśeṣaṇāt';",
    "GSP33bbdip12u:1892": "viśeṣitatvādviṣṇuparatvasambhavāt /",
    "GSP33bbdip12u:1893": "prasiddhyāderanyathopapannatvena nirṇayakāraṇābhāvācchabdaviśeṣādātmaśabdādvaiśvānaro viṣṇureva,",
    "GSP33bbdip12u:1894": "devatābhūtaṃ ca'; ityāvṛttyā sūtrabhāṣyayoryojanā /",
    "GSP33bbdip12u:1895": "anena nirṇayenaiva pūrvapakṣaḥ sūcitaḥ /",
    "GSP33bbdip12u:1896": "atra pakṣe liṅgaprābalyanirāsāya sādhāraṇyoktiḥ /",
    "GSP33bbdip12u:1897": "siddhāntaśruteḥ sāvakāśatvajñāpanāya sādhāraṇyoktiriti kecit /",
    "GSP33bbdip12u:1898": "yadvā -",
    "GSP33bbdip12u:1899": "bhāṣyaṭīkāsvārasyādanirṇayenaiva pūrvapakṣaḥ /",
    "GSP33bbdip12u:1900": "atra pakṣe sādhāraṇyaṃ prati dharmitvaṃ śabdasyaiva, na liṅgasyāpi /",
    "GSP33bbdip12u:1901": "naraśabdaḥ sādhāraṇaḥ sambhavadvṛttikaḥ /",
    "GSP33bbdip12u:1902": "tathāpi prasiddhamukhena niravakāśatvena liṅgasya sādhāraṇaśca /",
    "GSP33bbdip12u:1903": "tataḥ pūrvottarapakṣasādhakayoḥ samabalatvādanirṇayaḥ /",
    "GSP33bbdip12u:1904": "tathāpyubhayatra sādhāraṇasyāpi vaiśvānaraśabdasyetyādikā yojanā draṣṭavyā /",
    "GSP33bbdip12u:1905": "sū - oṃ//",
    "GSP33bbdip12u:1906": "smaryamāṇamanumānaṃ syāditi |",
    "GSP33bbdip12u:1907": "// oṃ//",
    "GSP33bbdip12u:1908": "ahaṃ vaiśvānaro bhūtvā prāṇināṃ dehamāśritaḥ /",
    "GSP33bbdip12u:1909": "(bha.gī. 15-14.) iti smaryamāṇamatrāpi sa evocyate ityasyānumāpakam /",
    "GSP33bbdip12u:1910_0": "nanvātmaśabdasyāgnyādiṣvamukhyatvābhyupagamena sāmānādhikaraṇyāvirodhātteṣāmeva vaiśvānaratvaṃ kiṃ na syādityāśaṅkāṃ parihartuṃ",
    "GSP33bbdip12u:1910_1": "samākhyarūpahetvantareṇa vaiśvānarasya viṣṇutvaṃ niścāyayatsūtraṃ paṭhitvā vyācaṣṭe - smaryamāṇamiti // sūtrabhāṣyayoḥ",
    "GSP33bbdip12u:1911_0": "'smaryamāṇam'; 'ahaṃ vaiśvānaro bhūtvā'; iti gītāsmṛtyuktaṃ viṣṇorvaiśvānaratvam 'atra'; vaiśvānaravidyāyāmapi 'saḥ'; gītokto",
    "GSP33bbdip12u:1911_1": "bhagavāneva vaiśvānarapadena ucyate 'ityasya'; evaṃrūpasyārthasya",
    "GSP33bbdip12u:1912": "'anumānam'; anumāpakaṃ 'syāt'; bhavediti yojanā /",
    "GSP33bbdip12u:1913": "samākhyānāt /",
    "GSP33bbdip12u:1914": "itiśabdaḥ samākhyāpradarśakaḥ // 25 //",
    "GSP33bbdip12u:1915": "nanvahamiti viṣṇunā kṛṣṇenokteḥ smṛtyuktavaiśvānarasya viṣṇutve 'pi",
    "GSP33bbdip12u:1916": "atroktavaiśvānarasya kuto viṣṇutvamityata āha - samākhyānāditi // asyāḥ smṛteriti śeṣaḥ /",
    "GSP33bbdip12u:1917": "tathā ca gītāsmṛteḥ vaiśvānaravidyāsamānoktirūpatvādasyāstatsamākhyānānniścayo bhavatītyarthaḥ samākhyāyuktirna sūtroktetyata āha - iti śabda iti /",
    "GSP33bbdip12u:1918": "'pradarśakaḥ';",
    "GSP33bbdip12u:1919": "sūcakaḥ /",
    "GSP33bbdip12u:1920": "tathā ca - itismaryamāṇamityasya itisamākhyāyamānamityarthābhyupagamāditiśabdaḥ samānoktirūpasamākhyālakṣaṇaliṅgajñāpaka iti bhāvaḥ /",
    "GSP33bbdip12u:1921": "atra sūtresamākhyārūpahetvantaroktāvapi tasyātmaśabdākhyapūrvahetoraniścāyakatvaśaṅkāmukhena tannirāsāya pravṛttatvāccaśabdābhāvaḥ /",
    "GSP33bbdip12u:1922": "sū - oṃ//",
    "GSP33bbdip12u:1923": "śabdādibhyo 'ntaḥpratiṣṭhānānneti cenna tathā dṛṣṭyupadeśādasambhavātpuruṣavidhamapi cainamadhīyate",
    "GSP33bbdip12u:1924": "// oṃ//",
    "GSP33bbdip12u:1925": "'ayamagnirvaiśvānaraḥ'; (bṛ.7-9-1.) 'vaiśvānaramṛta ājātamagnim';",
    "GSP33bbdip12u:1926": "(ṛ. 6-7-1.) ityādiśabdaḥ /",
    "GSP33bbdip12u:1927": "'vaiśvānare taddhutaṃ bhavati'; (chāṃ. 5-24-4.)",
    "GSP33bbdip12u:1928": "'hṛdayaṃ gārhapatyo mano 'nvāhāryapacana āsyamāhavanīyaḥ'; (chāṃ. 5-18-2.)",
    "GSP33bbdip12u:1929": "ityādyagniliṅgamādiśabdoktam /",
    "GSP33bbdip12u:1930": "'yenedamannaṃ pacyate'; (bṛ. 7-9-1.)",
    "GSP33bbdip12u:1931": "'tadyadbhaktaṃ prathamamāgacchettaddhomīyam'; (chāṃ. 5-19-1.) ityādinā pācakatvenāntaḥpratiṣṭhānaṃ ca pratīyate /",
    "GSP33bbdip12u:1932": "tasmānna viṣṇuriti cet -",
    "GSP33bbdip12u:1933": "vaiśvānarasya viṣṇutvamākṣipya samādadhatsūtramupanyasya ākṣepāṃśaṃ tāvadvyācaṣṭe - śabdādibhya iti // 'ayamagnirvaiśvānaro yo",
    "GSP33bbdip12u:1934": "'yamantaḥpuruṣe'; (bṛ. 7-9.) iti bṛhadāraṇyakavākyam 'mūrdhānaṃ divo aratiṃ pṛthivyāṃ vaiśvānarama-ta ājātamagnim /",
    "GSP33bbdip12u:1935": "kaviṃ saṃrājamatithiṃ janānāmāsannā pātraṃ janayanta devāḥ //'; (ṛ.",
    "GSP33bbdip12u:1936": "iti ṛgvedavākyam /",
    "GSP33bbdip12u:1937": "ityādīti karmadhārayaḥ /",
    "GSP33bbdip12u:1938": "tathā ca ityādirūpaḥ śabdaḥ sautraśabdapadenokta ityarthaḥ /",
    "GSP33bbdip12u:1939": "yadvā - 'ityādi'; evamādivākyajātaṃ",
    "GSP33bbdip12u:1940": "'śabdaḥ'; sautraśabdapadena gṛhīta ityarthaḥ /",
    "GSP33bbdip12u:1941": "ādiśabdenaitajjātīyakaṃ śrutyantaravākyaṃ gṛhyate /",
    "GSP33bbdip12u:1942": "'vaiśvānare'; iti śrutyantaravākyam /",
    "GSP33bbdip12u:1943": "hṛdayamityādichandogaśrutiḥ /",
    "GSP33bbdip12u:1944": "ityādyagniliṅgamiti /",
    "GSP33bbdip12u:1945": "evamādivākyoktāgniliṅgamityarthaḥ /",
    "GSP33bbdip12u:1946": "ādiśabdena 'nābhiṃ yajñānāṃ sadanaṃ rayīṇām'; (ṛ. 6-7-2.) ityādivākyoktāni gṛhyante /",
    "GSP33bbdip12u:1947": "'ādiśabdoktaṃ';",
    "GSP33bbdip12u:1948": "sautrādiśabdoktamityarthaḥ /",
    "GSP33bbdip12u:1949": "'yenedamannaṃ pacyate yadidamadyate';",
    "GSP33bbdip12u:1950": "ityetadapi 'ayamagnirvaiśvānaro yo 'yamantaḥ puruṣe'; (bṛ. 7-9.) ityataḥ paraṃ bṛhadāraṇyakaśrutam",
    "GSP33bbdip12u:1951": "'tadyadbhaktam'; iti chandogyavākyam /",
    "GSP33bbdip12u:1952": "ityādineti /",
    "GSP33bbdip12u:1953": "vākyeneti śeṣaḥ /",
    "GSP33bbdip12u:1954": "kurupāṇḍavanyāyena 'sarvakarmā",
    "GSP33bbdip12u:1955": "sarvaliṅgaḥ'; iti śrutyanusārādādipadoktaliṅgātpārthakyena karma",
    "GSP33bbdip12u:1956": "bodhayituṃ sūtre 'ntaḥpratiṣṭhānādityuktam /",
    "GSP33bbdip12u:1957": "yadvā -",
    "GSP33bbdip12u:1958": "'pācakatvenāntaḥpratiṣṭhānaṃ pradhānaliṅgatvenābhimatatvātpṛthaguktam';",
    "GSP33bbdip12u:1959": "iti tattvapradīpokteḥ pradhānaliṅgatvādidaṃ pṛthaguktamityabhipretya talliṅgaṃ tatkarmoktyā darśayati pācakatveneti /",
    "GSP33bbdip12u:1960": "itthaṃbhūtalakṣaṇe tṛtīyā /",
    "GSP33bbdip12u:1961": "anena sūtre 'ntaḥpratiṣṭhānapadena na kevalaṃ tattaddhṛdayāntaravasthānamātraṃ vivakṣitaṃ, kintu savyāpāramityuktaṃ bhavati /",
    "GSP33bbdip12u:1962": "ata eva 'yenedamannaṃ pacyate'; 'tadyadbhaktam';",
    "GSP33bbdip12u:1963": "ityubhayabodhakaśrutyudāharaṇam /",
    "GSP33bbdip12u:1964": "caḥ samuccaye/ tataḥ kimityata āha -",
    "GSP33bbdip12u:1965_0": "tasmāditi // yasmādevamagnipakṣe 'pi śrutiliṅgādyasti, viṣṇupakṣe tu tvayaivātmaśabdaḥ samākhyānaṃ coktam, tasmādubhayatra",
    "GSP33bbdip12u:1965_1": "śrutyādisāmyādvaiśvānaro viṣṇureveti niścayo na yujyate ityarthaḥ /",
    "GSP33bbdip12u:1966": "nanu",
    "GSP33bbdip12u:1967_0": "'yastvetam'; iti vicāryavākye vaiśvānaraśabdasamānādhikṛtāgniśabdābhāvādvākyāntaragatāgniśabdasya kathaṃ śaṅkāhetutvamiti",
    "GSP33bbdip12u:1967_1": "cet - na, atra sarvavaiśvānaravidyānāṃ vicāryatvāt, ata evānekavākyoddhāraḥ yadvā - pūrvapakṣe 'pi siddhānta iva samākhyāṃ",
    "GSP33bbdip12u:1968": "pradarśayituṃ samākhyārūpeṇa tattadvākyoddhāro yuktaḥ /",
    "GSP33bbdip12u:1969": "ayamiti vākye 'yamityuktaḥ ka ityata āha - yo 'yamiti // tathā ca - 'yo 'yamantaḥ",
    "GSP33bbdip12u:1970": "puruṣe'; puruṣasyāntaḥsthito bhagavān ayamagniḥ",
    "GSP33bbdip12u:1971": "aṅgaśabditaśarīranetṛtvāttacchabdavācyaḥ /",
    "GSP33bbdip12u:1972": "viśvaguṇasambandhī narīyate ceti vaiśvānaraśceti yojanā /",
    "GSP33bbdip12u:1973": "tadvyāpāramāha - yeneti idaṃ kimityata āha -",
    "GSP33bbdip12u:1974": "yadidamiti /",
    "GSP33bbdip12u:1975": "adyate bhakṣyate prāṇibhiḥ /",
    "GSP33bbdip12u:1976": "'mūrdhānam'; iti mantre ṣaṣṭhyarthaḥ kāryakāraṇabhāvasambandhaḥ /",
    "GSP33bbdip12u:1977": "'mūrdhatvaṃ viṣṇoraṅgāṅgyabhedāt'; iti tattvapradīpokteḥ mūrdhānamaratimityabhedoktiḥ /",
    "GSP33bbdip12u:1978": "ṛtāyeti vedāntare pāṭhādṛci ṛta iti saptamī tādarthye /",
    "GSP33bbdip12u:1979_0": "tathā ca divaḥ kāraṇabhūtamūrdhānaṃ loke gamanenāratidarśanāt rativiruddhagatisādhanatvādgauṇyā vṛttyā 'aramalamatati gacchati",
    "GSP33bbdip12u:1979_1": "yena puruṣaḥ so 'ratiḥ pādaḥ'; iti tattvapradīpokteḥ mukhyayā vṛttyā aratiḥ pādaḥ /",
    "GSP33bbdip12u:1980": "ṛgatāvityasmātkaraṇe atipratyaye niṣpanno 'ratiśabdaḥ pāde mukhya evetyapi kecit /",
    "GSP33bbdip12u:1981": "tattu tattvapradīpacandrikānuktam /",
    "GSP33bbdip12u:1982": "tattvapradīpe",
    "GSP33bbdip12u:1983": "araśabdopapadādatateḥ, candrikāyāṃ nañupapadādramerasya niṣpatteruktatvāt",
    "GSP33bbdip12u:1984": "/ tathā ca - pṛthivyāḥ aratiṃ kāraṇībhūtapādaṃ janānām āṛte samyagjñānāya",
    "GSP33bbdip12u:1985": "'jātam'; abhivyaktaṃ 'kaviṃ'; sarvajñaṃ 'samrājam'; akhaṇḍeśam 'annaṃ",
    "GSP33bbdip12u:1986": "tham'; () iti śruteḥthaśabdo 'nnavācī /",
    "GSP33bbdip12u:1987": "tṛtīye 'tiśaye /",
    "GSP33bbdip12u:1988": "tathā ca 'atithim'; atyannam /",
    "GSP33bbdip12u:1989": "pātramityanenāpi janānāmityetatsambadhyate /",
    "GSP33bbdip12u:1990": "tathā ca janānāṃ 'pātāraṃ'; rakṣakaṃ 'vaiśvānaraṃ'; viśvajīvāntaratvayogena tacchabdavācyam 'agnim'; aṅganetāraṃ viṣṇuṃ prasiddhaṃ ca devā āsan /",
    "GSP33bbdip12u:1991": "avibhaktiko 'yaṃ nirdeśaḥ /",
    "GSP33bbdip12u:1992": "āsyaśabdasyāsannādeśaḥ /",
    "GSP33bbdip12u:1993": "tathā ca āsan svāsyatayā ājanayanta /",
    "GSP33bbdip12u:1994": "aḍabhāvaśchāndasaḥ /",
    "GSP33bbdip12u:1995": "āsamantātsarvakarmasvakurvanniti siddhāntarītyā śrutyarthaḥ /",
    "GSP33bbdip12u:1996": "tattvapradīpe tu - viśvanarastham ṛte vede 'ā samantājjātaṃ'; vyaktam",
    "GSP33bbdip12u:1997": "'agnim'; aṅganetāraṃ 'saṃrājaṃ'; samyagrājantam 'atithiṃ'; sarvānatiśayya sthitaṃ pātāram agniṃ janānām 'āsan'; āśrayam ājanayanta āsamantājjanayāṃcakruḥ /",
    "GSP33bbdip12u:1998": "agnyādidevā iti viśeṣārtha uktaḥ /",
    "GSP33bbdip12u:1999": "kecittu -",
    "GSP33bbdip12u:2000": "janibādhakāṅyogādājanayanta akurvannityuktamityāhuḥ /",
    "GSP33bbdip12u:2001": "tattūdāhṛtatattvapradīpaviruddham /",
    "GSP33bbdip12u:2002": "ato 'nekārthatvāddhātūnāṃ viṣṇujanye",
    "GSP33bbdip12u:2003": "'gnau devajanyatvāyogāt janerutpattyarthāyogācca akurvannityuktamiti",
    "GSP33bbdip12u:2004": "āṅviśleṣeṇaiva ṭīkā vyākhyeyā /",
    "GSP33bbdip12u:2005": "pūrvapakṣī tu śrutigatāgnyādiśabdānprasiddhāgniparāneva manyate /",
    "GSP33bbdip12u:2006": "'vaiśvānare taddhutam'; iti vākyārthastu - 'tasmāduhaivaṃ vidyadyapi caṇḍālayocchiṣṭaṃ prayacchedātmani haivāsya vaiśvānare hutaṃ syāt'; (chāṃ.",
    "GSP33bbdip12u:2007": "5-24-4.) iti chandogasamākhyāvākyādavagantavyaḥ /",
    "GSP33bbdip12u:2008": "tadarthastu - yadi",
    "GSP33bbdip12u:2009": "'evaṃvit'; uktarītyā vaiśvānarajñānī ucchiṣṭādyanarhāyāpi",
    "GSP33bbdip12u:2010": "caṇḍālāyocchiṣṭaṃ 'prayacchet'; dadyāt /",
    "GSP33bbdip12u:2011": "tadā taddattamucchiṣṭaṃ caṇḍālāntaryāmiṇi vaiśvānare hutaṃ syānna pāpakaraṃ bhavati /",
    "GSP33bbdip12u:2012": "pratyuta mahāphalameveti /",
    "GSP33bbdip12u:2013": "anenāhutisthānatvaliṅagamucyate /",
    "GSP33bbdip12u:2014": "'hṛdayaṃ'; hṛdayastho viṣṇurgārhapatyapadavācya ityarthaḥ /",
    "GSP33bbdip12u:2015": "evamuttaratrāpi /",
    "GSP33bbdip12u:2016": "'anvāhāryapacano'; dakṣiṇāgniranvāhārya odano 'tra",
    "GSP33bbdip12u:2017": "pacyata iti vyutpatti sambhavāt /",
    "GSP33bbdip12u:2018": "pūrvapakṣe tu garhapatyaṃ vaiśvānarasya prasiddhāgnerhṛdayasthānīyamityādirarthaḥ /",
    "GSP33bbdip12u:2019": "'tadyadbhaktam'; iti vākyārthastu - 'tat'; tadā bhojanavelāyāṃ 'yadyadbhaktam'; annaṃ 'prathamamāgacchet'; āsyaṃ prati prāṇāhutirūpeṇa /",
    "GSP33bbdip12u:2020": "'taddhomīyaṃ'; pācakatvenāntaḥsthitasyāgnerhemadravyamiti /",
    "GSP33bbdip12u:2021": "anenāgnau hūyamānadravyasyāgniḥ pācaka iti siddhamiti pācakatvākhyaliṅgamuktaṃ bhavati /",
    "GSP33bbdip12u:2022": "yadyapi 'yenedam'; iti pūrvavākye 'ayamagniḥ'; iti tatpūrvavākyasāhityāt pācakatvenāntaḥpratiṣṭhānoktāvapi",
    "GSP33bbdip12u:2023": "'tadyadbhaktam'; iti vākye tatpratīyate /",
    "GSP33bbdip12u:2024": "tathāpi 'taddhomīyam';",
    "GSP33bbdip12u:2025": "ityanenāntassthitasya homyamityuktatvāttatpratyāyakatvopapattiḥ /",
    "GSP33bbdip12u:2026": "na, 'atha hemamātmānamaṇoraṇīyāṃsaṃ parataḥ paraṃ viśvaṃ harimupāsīteti /",
    "GSP33bbdip12u:2027": "sarvanāmā sarvakarmā sarvaliṅgaḥ sarvaguṇaḥ sarvakāmaḥ sarvadharmaḥ sarvarūpa iti'; /",
    "GSP33bbdip12u:2028": "parihārasūtrāṃśaṃ vyācaṣṭe - neti // tasmānna viṣṇuriti pūrvavākyenāsya",
    "GSP33bbdip12u:2029": "nañarthasyānvayaḥ /",
    "GSP33bbdip12u:2030": "kuto netyatastatra bhāṣye 'tasmādityuktam'; ityāvṛttyā hetutvena saṃyojyam /",
    "GSP33bbdip12u:2031": "sūtretu ata ityākarṣaṇīyam /",
    "GSP33bbdip12u:2032": "ātmaśabdādipūrvahetoreveti tadarthaḥ /",
    "GSP33bbdip12u:2033": "na cetaratrāpyasti śrutyādikamityanirṇayaḥ /",
    "GSP33bbdip12u:2034": "teṣāmanyatra mukhyato yogena viṣṇāveva sāvakāśatvopapatterityadhyāhāraḥ /",
    "GSP33bbdip12u:2035": "kuto 'gnyādināmakarmaṇāṃ viṣṇāveva sāvakāśatvaṃ jñāyata ityatastatra hetusamarpakaṃ 'tathādṛṣṭyupadeśāt';",
    "GSP33bbdip12u:2036": "ityaṃśam upadeśapadoktaśrutyudāharaṇapūrvakaṃ vyācaṣṭe - atheti /",
    "GSP33bbdip12u:2037": "prakaraṇāntarārambhārtho 'yamathaśabdaḥ/ prathametiśabdo vidhisamāptau /",
    "GSP33bbdip12u:2038": "dvitīyasya ityupāsītetyanvayaḥ /",
    "GSP33bbdip12u:2039": "tathā ca 'etamātmānam'; ādānādikartāram",
    "GSP33bbdip12u:2040": "'aṇoraṇīyāṃsaṃ'; sūkṣmādapi sūkṣmaṃ 'parato'; mahataḥ paraṃ 'viśvaṃ';",
    "GSP33bbdip12u:2041": "pūrṇaṃ harimupāsītetyarthaḥ /",
    "GSP33bbdip12u:2042": "kimitītyataḥ upāsanāprakāramāha - sarveti /",
    "GSP33bbdip12u:2043": "itiśabdaḥ pratyekaṃ sambadhyate /",
    "GSP33bbdip12u:2044": "tathā ca mukhyataḥ indrādisarvanāmavānityupāsīta /",
    "GSP33bbdip12u:2045": "'sarvakarmā'; 'nar te tvatkriyate';",
    "GSP33bbdip12u:2046": "ityādeḥ svātantryeṇa sarvakriyākartetyupāsīta/ liṅgaṃ lakṣaṇaṃ,",
    "GSP33bbdip12u:2047": "vajradharatvādisarvaliṅga ityupāsīta/ jñānānandādisarvaguṇapūrṇa ityupāsīta /",
    "GSP33bbdip12u:2048": "etadicchayaiva sarvaṃ bhavatīti sarvakāmaḥ pūrṇakāma ityupāsīta /",
    "GSP33bbdip12u:2049": "bhedasaṃyogavibhāgādisarvadharmāstadadhīnā iti vā,",
    "GSP33bbdip12u:2050": "sarvajñatvādisarvadharmavatvādvā sarvadharma ityupāsīta /",
    "GSP33bbdip12u:2051": "sarvatra rūpamasya iti vā sarvaṃ jagadasya rūpaṃ pratimeti vā sarvarūpa ityupāsīta /",
    "GSP33bbdip12u:2052_0": "'sa ya etamevamātmānaṃ viśvaṃ harimārādaramupāste tasya sarveṣu lokeṣu sarveṣu bhūteṣu deveṣu sarveṣu vedeṣu kāmacāro bhavati';",
    "GSP33bbdip12u:2052_1": "iti tattannāmaliṅgādinā tasyaiva dṛṣṭyupadeśānmahopaniṣadi evamupāsakasya phalamāha - sa iti // 'saḥ'; prasiddhaḥ yo 'dhikārī",
    "GSP33bbdip12u:2053": "etamātmānam aṇoraṇīyāṃsaṃ parataḥparameva viśvaṃ harimeva, nānyam, 'ārāt';",
    "GSP33bbdip12u:2054": "samīpe svahṛdaye 'aram'; alaṃ samyagupāste tasyaivamavyāpte",
    "GSP33bbdip12u:2055": "vyāptarūpopāsakasya sarveṣu lokeṣu sarveṣu 'bhūteṣu'; prāṇiṣu sarveṣu lokeṣu sthiteṣu bhūteṣviti vā /",
    "GSP33bbdip12u:2056": "vedeṣu sarveṣu, vedeṣu yatheṣṭasañcāraḥ kāmasañcaraṇasarvapūjyatvasarvajñatvādiḥ syāt ityarthaḥ",
    "GSP33bbdip12u:2057": "'bhihitaḥ /",
    "GSP33bbdip12u:2058": "'iti'; mahopaniṣadītyanvayaḥ /",
    "GSP33bbdip12u:2059": "sautratathāśabdārthamāha -",
    "GSP33bbdip12u:2060": "tattaditi /",
    "GSP33bbdip12u:2061": "agnyādināmaliṅgādimattvenetyarthaḥ /",
    "GSP33bbdip12u:2062": "ādipadena tattatkarmādergrahaṇam /",
    "GSP33bbdip12u:2063": "pradhānasūtre 'bhihitaṃ tattvityetadatrāpi vipariṇāmena saṃyojyamityāśayenāha - tasyaiveti",
    "GSP33bbdip12u:2064": "viṣṇorevetyarthaḥ /",
    "GSP33bbdip12u:2065": "na tvagnyāderityevārthaḥ /",
    "GSP33bbdip12u:2066": "'dṛṣṭyupadeśāt'; upāsanopadeśāt /",
    "GSP33bbdip12u:2067": "śrutau harimeva upāsta ityavadhāraṇenānyavyāvṛttyavagamāditi bhāvaḥ /",
    "GSP33bbdip12u:2068": "anāttatvādanātmāna ūnatvādguṇarāśitaḥ /",
    "GSP33bbdip12u:2069": "abrahmāṇaḥ pare sarve brahmātmā viṣṇureva hi /",
    "GSP33bbdip12u:2070": "ityādinā, 'ko na ātmā kiṃ brahma'; (chāṃ. 5-11-1.)",
    "GSP33bbdip12u:2071": "ityārambhācca anyeṣāmasambhavāt viṣṇureva vaiśvānaraḥ /",
    "GSP33bbdip12u:2072_0": "evamanyaśrutiliṅgadīnāṃ viṣṇau sāvakāśatvopapādakatayā tathetyaṃśaṃ vyākhyāya ātmaśabdāderanyatra niravakāśoktiparatayāsambhavādityaṃśaṃ",
    "GSP33bbdip12u:2072_1": "pramāṇodāharaṇapūrvakaṃ vyākhyāti - anāttatvāditi // yojanātu - ityādinā pramāṇena viṣṇoranyeṣām ātmatvabrahmatvāsambhavokteḥ",
    "GSP33bbdip12u:2072_2": "ata eva",
    "GSP33bbdip12u:2073": "ātmaśabdāderanyatrāsambhavāditi /",
    "GSP33bbdip12u:2074": "yadvā - na",
    "GSP33bbdip12u:2075": "kevalamātmaśabdaśrutisamākhyābhyāṃ, kintu prakaraṇabalācca vaiśvānarasya",
    "GSP33bbdip12u:2076": "viṣṇutvaniścayo bhavatītyāha - anāttatvāditi /",
    "GSP33bbdip12u:2077": "ādiśabdena 'brahmaśabdaḥ",
    "GSP33bbdip12u:2078": "pare viṣṇau'; ityādikaṃ gṛhyate /",
    "GSP33bbdip12u:2079": "tathācetthaṃ yojanā - 'ko na ātmā kiṃ",
    "GSP33bbdip12u:2080": "brahma'; 'ityārambhācca'; ityārabhyādhītātprakaraṇācca viṣṇureva vaiśvānaraḥ /",
    "GSP33bbdip12u:2081": "brahmātmaśabdayoretadupakrame śravaṇe 'pi kuto 'syāḥ",
    "GSP33bbdip12u:2082": "vaiśvānaravidyāyāḥ viṣṇuprakaraṇatvam? 'anāttatvāt'; ityādinā pramāṇena viṣṇoranyeṣāmātmaśabdārthavyāptatvaguṇapūrṇatvayorasambhavāvagamāditi",
    "GSP33bbdip12u:2083": "anena sūtre ārambhāditi padamadhyāhṛtya tenāpiśabdaḥ saṃyojyaḥ /",
    "GSP33bbdip12u:2084": "asambhavāditi hetustu ātmaśabdāderanyatrānavakāśatvasādhakatayobhayatra saṃyojyaḥ ityuktaṃ bhavati /",
    "GSP33bbdip12u:2085_0": "ata eva bhāṣye agniśrutyādīnāṃ viṣṇau sāvakāśatvasādhakatayetyādivyākhyānantaraṃ viṣṇupakṣasādhakātmaśabdāderanyatrānavakāśatvasādhakāsambhavāditi",
    "GSP33bbdip12u:2085_1": "hetau vyākhyātavye 'pi tadvihāyārambhādityadhyāhṛtahetūpanyātrāstyavakāśa iti pratijñāya prakaraṇabalāccetyadhyāhāryahetuṃ",
    "GSP33bbdip12u:2085_2": "ca pradarśya,",
    "GSP33bbdip12u:2086": "anantaramātmaśabdaprakaraṇayorniravakāśatvasādhakāsambhavādityaṃśo vyākhyātaḥ /",
    "GSP33bbdip12u:2087": "tathādṛṣṭyupadeśādasambhavāditivat",
    "GSP33bbdip12u:2088": "nādhyāhṛtahetoravāntarasādhyenānvayaḥ, kintu pradhānenaiveti jñāpanāya",
    "GSP33bbdip12u:2089": "viṣṇureva vaiśvānara iti punaruktiḥ /",
    "GSP33bbdip12u:2090": "uddeśyavidheyanirdeśasyaicchikatvādvyatyāsaḥ /",
    "GSP33bbdip12u:2091": "'hi'; yasmādviṣṇoḥ 'pare';",
    "GSP33bbdip12u:2092": "anye guṇaiḥ 'anāttatvāt'; avyāptatvāt sarvotkṛṣṭatvena vaidikairasvīkṛtatvādvā 'anātmānaḥ'; anātmaśabdamukhyārthāḥ /",
    "GSP33bbdip12u:2093": "yasmācca guṇarāśita ūnatvādabrahmāṇaśca /",
    "GSP33bbdip12u:2094": "tasmāt 'brahmātmā'; tacchabdamukhyavācyo viṣṇureva siddha ityarthaḥ /",
    "GSP33bbdip12u:2095_0": "chāndogye hi 'ko na ātmā kiṃ brahma'; iti militvā mīmāṃsamānaiḥ pratyabdayajñakṛttvanimittānmahāśālasaṃjñaiḥ pañcabhirmahāmunibhiḥ",
    "GSP33bbdip12u:2095_1": "uddālakoddiṣṭaistadyuktaiḥ paripṛṣṭo rājāśvapatirvaiśvānaramupadideśa 'naḥ'; asmākam upāsya ātmā 'kaḥ';",
    "GSP33bbdip12u:2096": "kiṃlakṣaṇaḥ /",
    "GSP33bbdip12u:2097": "brahma ca 'kiṃ'; kiṃlakṣaṇamityarthaḥ /",
    "GSP33bbdip12u:2098": "'candramā manaso jātaḥ /",
    "GSP33bbdip12u:2099": "cakṣossūryo ajāyata'; (tai.ā. 3-12.) ityādinā yaḥ puruṣākhyo viṣṇubhihitastadvidhamevātra 'mūrdhaiva sutejāścakṣurviśvarūpaḥ prāṇaḥ pṛthagvartmā'; (chāṃ. 5-18-2.)",
    "GSP33bbdip12u:2100": "ityādinā enaṃ vaiśvānaramadhīyate //",
    "GSP33bbdip12u:2101": "śrutisamākhyayā ca vaiśvānarasya viṣṇutvamupapādayituṃ pravṛttaṃ 'puruṣavidhamapyenamadhīyate'; ityaṃśaṃ vyācaṣṭe - candramā iti // atra",
    "GSP33bbdip12u:2102": "'candramāḥ'; iti vākyaṃ pratīkatvena gṛhītam /",
    "GSP33bbdip12u:2103": "udāharaṇavākyaṃ tu 'cakṣossūryo ajāyata'; itīti dhyeyam /",
    "GSP33bbdip12u:2104": "prathamādipadena",
    "GSP33bbdip12u:2105": "'śīrṣṇodyaussamavartata, prāṇādvāyurajāyata, ... padbhyāṃ bhūmiḥ', (tai.ā.",
    "GSP33bbdip12u:2106": "3-12.) ityādikaṃ dvitīyādipadena 'sandoho bahulo vastireva rayiḥ",
    "GSP33bbdip12u:2107": "pṛthivyeva pādau'; (chāṃ. 5-18-2.) ityādikaṃ gṛhyate /",
    "GSP33bbdip12u:2108": "etamityasya vyākhyānaṃ - vaiśvānaramiti /",
    "GSP33bbdip12u:2109": "tathā ca - yasmātpuruṣasūkte",
    "GSP33bbdip12u:2110": "'śīrṣṇodyaussamavartata, cakṣossūryo ajāyata'; ityādinā śabdena yaḥ",
    "GSP33bbdip12u:2111": "puruṣākhyo viṣṇuḥ yadvidho dyubhvādijanakaśīrṣādimānabhihitaḥ,",
    "GSP33bbdip12u:2112": "tadvidhameva dyubhvādijanakaśīrṣādimattvaprakāropetamevātra chāndogye",
    "GSP33bbdip12u:2113": "'mūrdhaiva sutejāḥ'; ityādinā vākyenainaṃ vaiśvānaramadhīyate chandogāḥ tasmātpuruṣasūktasamākhyayāpi vaiśvānaro viṣṇureveti yojanā /",
    "GSP33bbdip12u:2114": "caśabdena sakalavedatantrapurāṇādiṣu viṣṇuparatvaṃ puruṣasūktasya darśayati /",
    "GSP33bbdip12u:2115": "nanu puruṣasūktasya viṣṇuparatve bhavettatsamākhyayā etadvidyāyā viṣṇuparatvaṃ, tadeva kuta ityata āha - caśabdeneti //",
    "GSP33bbdip12u:2116": "śruterādhikyātprathamaṃ pratijñā /",
    "GSP33bbdip12u:2117": "'puruṣasūktasya'; ityanantaraṃ",
    "GSP33bbdip12u:2118": "'prasiddhamiti'; śeṣaḥ /",
    "GSP33bbdip12u:2119": "'darśayati'; sūcayati sūtrakāra ityarthaḥ /",
    "GSP33bbdip12u:2120": "ātmaśabdasmṛtisamākhyāprakaraṇasamuccayasyeva prakaraṇaśrutisamuccayasyāpi apipadenaiva siddhatvānna tatropakṣīṇaścaśabda iti bhāvaḥ //",
    "GSP33bbdip12u:2121": "tathā ca brāhme -",
    "GSP33bbdip12u:2122": "yathaiva pauruṣaṃ sūktaṃ nityaṃ viṣṇuparāyaṇam /",
    "GSP33bbdip12u:2123": "tathaiva me mano nityaṃ bhūyādviṣṇuparāyaṇam // iti /",
    "GSP33bbdip12u:2124": "kiṃ tadvedādītyataśśruteḥ sākṣātpratijñātārthāsādhakatvātpratijñākramamatikramya sākṣātpratijñātārthasādhakatvādādau purāṇavākyaṃ paṭhati - tathā ceti //",
    "GSP33bbdip12u:2125": "sūtre puruṣasūktasya viṣṇuparatvaṃ siddhamiti yathoktaṃ tathā brāhme coktamityarthaḥ /",
    "GSP33bbdip12u:2126": "caḥ samuccaye /",
    "GSP33bbdip12u:2127": "evam uttaratrāpi 'uktam'; iti padādhyāhāreṇa saptamyantapadānāmanvayo draṣṭavyaḥ /",
    "GSP33bbdip12u:2128": "'nityaṃ'; niyamena",
    "GSP33bbdip12u:2129": "'viṣṇuparāyaṇaṃ'; viṣṇau mahātātparyavat /",
    "GSP33bbdip12u:2130": "dvitīyasya nityamityasya sadetyarthaḥ /",
    "GSP33bbdip12u:2131": "'iti brāhma iti'; iti śabdānvayaḥ siddhārthasyaiva",
    "GSP33bbdip12u:2132": "dṛṣṭāntatvādanena brāhmavacanena vivakṣitārtho jñāyate //",
    "GSP33bbdip12u:2133": "caturvedaśikhāyāṃ ca - sahasraśīrṣā puruṣassahasrākṣassahasrapāt /",
    "GSP33bbdip12u:2134": "iti eṣa hyaivācintyaḥ paraḥ paramo harirādiranādirananto 'nantaśīrṣo 'nantākṣo",
    "GSP33bbdip12u:2135": "'nantabāhuranantaguṇo 'nantarūpa iti /",
    "GSP33bbdip12u:2136": "pratijñātāṃ śrutiṃ darśayituṃ prathamameva tatsthānamāha -",
    "GSP33bbdip12u:2137": "caturvedaśikhāyāṃ ceti // atra caturvedaśikhāśrutiḥ 'sahasra'; ityārabhya",
    "GSP33bbdip12u:2138": "'sahasrapāt'; ityantena puruṣasūktamupanyasya 'eṣahyeva'; ityanena",
    "GSP33bbdip12u:2139": "'sahasraśīrṣā puruṣaḥ'; ityukto harireva nānya ityetatsūktaṃ viṣṇuparatayā vyākhyātīti prakṛtasaṅgatiḥ /",
    "GSP33bbdip12u:2140": "supa ākāro vaidikaḥ /",
    "GSP33bbdip12u:2141": "eṣaḥ ka ityato yaḥ",
    "GSP33bbdip12u:2142": "'paro'; vilakṣaṇaḥ ata eva 'acintyo'; manasā 'paramaḥ'; uttamaḥ 'ādiḥ';",
    "GSP33bbdip12u:2143": "kāraṇabhūtaḥ 'anādiḥ'; utpattiśūnyaḥ 'anantaḥ'; nāśaśūnyaḥ, svarūpato",
    "GSP33bbdip12u:2144": "'paricchinno vā hariḥ sa ityāha /",
    "GSP33bbdip12u:2145": "kutaḥ ayaṃ puruṣaḥ sahasraśīrṣā? 'hi';",
    "GSP33bbdip12u:2146": "yasmādanantaśīrṣā /",
    "GSP33bbdip12u:2147": "kutaḥ sahasrākṣaḥ? yasmādayamanantākṣaḥ /",
    "GSP33bbdip12u:2148": "kutaḥ ayaṃ sahasrapāt? yasmādanantabāhuḥ /",
    "GSP33bbdip12u:2149": "anantapādityasyāpyupalakṣakametat /",
    "GSP33bbdip12u:2150": "evaṃ pūrvavākye 'pi 'sa bhūmim'; ityuttaravākyepyupapādakamāha - anantaguṇo",
    "GSP33bbdip12u:2151": "'nantarūpo 'nantākāra iti /",
    "GSP33bbdip12u:2152": "caturvedaśikhāyāmityanvayaḥ /",
    "GSP33bbdip12u:2153": "bṛhatsaṃhitāyāṃ ca -",
    "GSP33bbdip12u:2154": "yathā hi pauruṣaṃ sūktaṃ viṣṇorevābhidhāyakam /",
    "GSP33bbdip12u:2155": "na tathā sarvavedāśca vedāṅgāni ca nārada // ityādi /",
    "GSP33bbdip12u:2156_0": "brāhmavākyasya puruṣasūktasya lakṣaṇayā viṣṇuparatve 'nyaparatve 'pi vā sāvakāśatvānnatatpratijñātārthaniścāyakamityato vyākhyānavyākheyabhāvākhyadvāramantareṇa",
    "GSP33bbdip12u:2156_1": "puruṣasūktaṃ mukhyato",
    "GSP33bbdip12u:2157": "viṣṇorevābhidhāyakamiti sākṣātpratijñātārthasādhakaṃ smṛtivākyaṃ tatsthānanirdeśapūrvakaṃ paṭhati - bṛhatsaṃhitāyāṃ ceti /",
    "GSP33bbdip12u:2158": "cakāraḥ pūrvasamuccayārthaḥ /",
    "GSP33bbdip12u:2159": "'vedāṅgāni'; śikṣādīni brahmavākyametat /",
    "GSP33bbdip12u:2160": "ityādi /",
    "GSP33bbdip12u:2161": "bṛhatsaṃhitāyāmuktamityanvayaḥ /",
    "GSP33bbdip12u:2162": "ādipadena 'sarvataḥ pauruṣe sūkte guṇā",
    "GSP33bbdip12u:2163": "viṣṇorudīritāḥ'; iti brahmatarkādigrahaṇam /",
    "GSP33bbdip12u:2164": "'sarvataḥ'; sarve guṇāḥ /",
    "GSP33bbdip12u:2165": "sāmānyeneti śeṣaḥ /",
    "GSP33bbdip12u:2166": "sarvasmin, sarvasmāt vedatadaṅgebhyo 'tiśayeneti vā /",
    "GSP33bbdip12u:2167": "yasmādyajjāyate cāṅgāllokavedādikaṃ hareḥ /",
    "GSP33bbdip12u:2168": "tannāmavācyamaṅgaṃ tadyathā brahmādikaṃ mukham //",
    "GSP33bbdip12u:2169": "iti nāradīyavacanānnābhedoktivirodhaḥ // 26 //",
    "GSP33bbdip12u:2170": "nanu puruṣasūkte dyubhvādijanakaśīrṣādimatvaṃ puruṣasyocyate /",
    "GSP33bbdip12u:2171": "vaiśvānaravidyāyāṃ tu vaiśvānarasya tadabheda ucyate /",
    "GSP33bbdip12u:2172": "tadubhayorviruddhārthatvānneyaṃ samākhyetyata āha - yasmāditi // 'lokaḥ';",
    "GSP33bbdip12u:2173": "svargādiḥ 'vedaḥ'; ṛgādiḥ /",
    "GSP33bbdip12u:2174": "yadyapi nātra chāndogye vedābheda ucyate iti na tadgatirvaktavyā /",
    "GSP33bbdip12u:2175": "tathāpi śrutyantaragatābhedavākyārthanirṇayāyāyamaṃśaḥ pravṛttaḥ/ yadvā -",
    "GSP33bbdip12u:2176": "vedaśabdena 'ura eva vediḥ'; ityuktā vedirgṛhyate /",
    "GSP33bbdip12u:2177": "'tṛtīyo 'tiśaye';",
    "GSP33bbdip12u:2178": "ityuktatvāt /",
    "GSP33bbdip12u:2179": "'vedyādikam'; iti pāṭhaḥ svarasaḥ /",
    "GSP33bbdip12u:2180_0": "tathā ca yasmādyasmāt hareraṅgāt yadyat lokavedādikaṃ jāyate, yadāśritya tiṣṭhati, yatra līyate ca tajjanakamaṅgaṃ tasmāt",
    "GSP33bbdip12u:2180_1": "'tannāmavācyaṃ'; tasya lokāderyannāma vācakaśabdaḥ tena mukhyavācyaṃ bhavati /",
    "GSP33bbdip12u:2181": "ata eva tadabhinnatvena pratīyate ca /",
    "GSP33bbdip12u:2182": "na tāvatā tayorabhedo mantavya ityarthaḥ /",
    "GSP33bbdip12u:2183": "atra dṛṣṭāntamāha -",
    "GSP33bbdip12u:2184": "yatheti /",
    "GSP33bbdip12u:2185": "mukhamityupalakṣaṇam /",
    "GSP33bbdip12u:2186": "tathā ca -",
    "GSP33bbdip12u:2187": "bhagavanmukhādirbrāhmaṇādijātijanakatvāt brāhmaṇādināmnocyate 'brāhmaṇo",
    "GSP33bbdip12u:2188": "'sya mukhamāsīt'; (tai.ā.3-12.) ityādau /",
    "GSP33bbdip12u:2189": "ata eva tadabhinnatvena pratīyate ca sāmānādhikaraṇyāt /",
    "GSP33bbdip12u:2190": "tadvadrāpītyarthaḥ /",
    "GSP33bbdip12u:2191": "na hyatra puruṣottamamukhādibhirabhedo brāhmaṇādīnāmucyate, 'padbhyāṃ śūdro",
    "GSP33bbdip12u:2192": "ajāyata'; (tai.ā. 3-12.) ityuttaravākyavirodhāt /",
    "GSP33bbdip12u:2193": "iti vacanādityuktatvādvaiśvānarāṅgānāṃ 'mūrdhaiva'; iti lokādyabhedoktinimitto virodho netyarthaḥ /",
    "GSP33bbdip12u:2194": "abhedapratyāyakoktestajjanyajanakabhāvavivakṣāpūrvakatvāditi bhāvaḥ /",
    "GSP33bbdip12u:2195": "anena bhagavato mūrdhā sutejastvādiguṇayogātsutejaḥśabditasvargajanakatvāt sutejā ityucyate",
    "GSP33bbdip12u:2196": "evaṃ 'cakṣurviśvarūpaḥ'; sarvaprakāśakatvaguṇayogāt viśvarūpaśabditasūryajanakatvāttacchabdenocyate",
    "GSP33bbdip12u:2197": "'prāṇaḥ",
    "GSP33bbdip12u:2198": "pṛthagvartmātmā'; (chāṃ. 5-18-2.) vāyujanakatvāttacchabdita iti śrutyarthassūcitaḥ /",
    "GSP33bbdip12u:2199": "ātmaśabdaḥ svarūpārtho madhyadehārtho vā /",
    "GSP33bbdip12u:2200": "chāndogyabhāṣye tu - 'mūrdhā viṣṇośśiraḥ svargādhāraṃ dyunāmakam';",
    "GSP33bbdip12u:2201": "atitejasā suptejonāmakaṃ ca /",
    "GSP33bbdip12u:2202": "viśvāni rūpāṇi viṣayatvena yasyeti vigrahāśrayeṇa sarvarūpātidarśanāt cakṣurviśvarūpākhyam",
    "GSP33bbdip12u:2203": "evaṃ viṣṇoḥ prāṇo nṛsiṃhākhyo vāyvādiprāṇaśakyaṃ yanna bhavati tasya pṛthagvartmātmā pṛthagvilakṣaṇo mārgo yasya sa cāsāvātmā ceti, iti nimittāntareṇa śrutirvyākhyātā /",
    "GSP33bbdip12u:2204_0": "evaṃ bahularayipṛthivīśabditākāśavārivasundharādevatājanakatvāt sandohavastipādapadoktāni madhyadehakaṭiprapadarūpāṇi bhagavato",
    "GSP33bbdip12u:2204_1": "vaiśvānarasyāṅgāni tattacchabdavācyānītyapi jñātavyam anena 'śabdādibhyaḥ'; agnyādiśruteḥ gārhapatyādyaṅgavatvādiliṅgācca",
    "GSP33bbdip12u:2204_2": "pācakatvenāntaḥpratiṣṭhānācca vaiśvānaro viṣṇureveti niścayo na yujyata",
    "GSP33bbdip12u:2205": "iti cet - na, anyaśrutiliṅgādīnāṃ viṣṇau sāvakāśatvena ātmaśabdādereva niścayopapatteḥ /",
    "GSP33bbdip12u:2206": "kutaḥ sāvakāśatvam? 'tathādṛṣṭyupadeśāt ';",
    "GSP33bbdip12u:2207": "agnyādināmaliṅgakarmavatvena viṣṇorupāsanopadeśāt /",
    "GSP33bbdip12u:2208": "na",
    "GSP33bbdip12u:2209": "cātmaśabdāderanyatrāstyavakāśaḥ, anyatrātmatvāderasambhavāt /",
    "GSP33bbdip12u:2210": "na kevalamātmaśabdasmṛtisamākhyānādvaiśvānaro viṣṇureveti niścayaḥ, api tu ārambhācca prakaraṇabalācca/ na ca vaiśvānaravidyāyā",
    "GSP33bbdip12u:2211": "viṣṇuprakaraṇatvasiddhiḥ, 'ko na ātmā kiṃ brahma'; iti",
    "GSP33bbdip12u:2212": "vicārapūrvakamasyārabhyādhītatvāt/ na cātmatvabrahmatvopakrame 'pi kuto",
    "GSP33bbdip12u:2213": "'sya viṣṇuparatā, ātmatvabrahmatvādīnāmagnyādāvasambhavāt /",
    "GSP33bbdip12u:2214": "na kevalaṃ smṛtisamākhyāprakaraṇabalādvaiśvānaro viṣṇureveti niścīyate, kintu yataḥ puruṣasūkte puruṣo yadvidho 'bhihitaḥ tadvidhamevainaṃ viṣṇuṃ 'mūrdhaiva';",
    "GSP33bbdip12u:2215": "ityādinādhīyate chandogāḥ /",
    "GSP33bbdip12u:2216": "ataḥ śrutisamākhyānādapi caśabdaḥ puruṣasūktasya viṣṇuparatvaṃ bahupramāṇasiddhamiti dyotayatīti sūtravṛttirdarśitā bhavati /",
    "GSP33bbdip12u:2217": "sū - oṃ//",
    "GSP33bbdip12u:2218": "ata eva na devatā bhūtaṃ ca |",
    "GSP33bbdip12u:2219": "// oṃ//",
    "GSP33bbdip12u:2220": "agnivaiśvānarādiśabdastejasi bhūte agnidevatāyāṃ ca prasiddho 'pyataḥ",
    "GSP33bbdip12u:2221": "pūrvoktahetuta evātra na sā taccābhidhīyate // 27 //",
    "GSP33bbdip12u:2222_0": "nanu vaiśvānaraśabdasya devatābhūtayoḥ prasiddhatvādatrāpyasau tatparaḥ kiṃ na syādityāśaṅkāṃ pariharatsūtramupanyasyati",
    "GSP33bbdip12u:2222_1": "- ata eveti // atra caśabdasya samuccayārthatvaṃ yadyapi tathāpītyarthatvaṃ cāśritya sūtraṃ vyācaṣṭe - agnīti /",
    "GSP33bbdip12u:2223": "samudāyaikavacanametat /",
    "GSP33bbdip12u:2224": "ādiśabdena jātaveda ādiśabdo gṛhyate /",
    "GSP33bbdip12u:2225": "vidyāntaropalakṣaṇayāgniśabdādiśabdayorgrahaṇam /",
    "GSP33bbdip12u:2226": "na cāgnyādītyanenaivopalakṣaṇasambhavātkiṃ śabdadvayagrahaṇeneti vācyam /",
    "GSP33bbdip12u:2227": "vaiśvānaraśabdasyeha vicāryatvena atiprasiddhatvādagniśabdasya ca grahaṇopapatteḥ /",
    "GSP33bbdip12u:2228_0": "yadvā - ādiśabdasyobhayatrānvayena agnyādīti ādhibhautikavidyāntarasya vaiśvānarādītyādhyātmikavidyāntarasyopalakṣaṇārthamagnyādivaiśvānarādigrahaṇam",
    "GSP33bbdip12u:2228_1": "'tejasi bhūte'; iti sāmānādhikaraṇyam /",
    "GSP33bbdip12u:2229": "caḥ samuccaye 'prasiddhaḥ';",
    "GSP33bbdip12u:2230": "ityanena pūrvapakṣe prasiddhatvāditi yuktiḥ sūcitā /",
    "GSP33bbdip12u:2231": "sautramataḥśabdamanūdya vyākhyāti - ata iti /",
    "GSP33bbdip12u:2232": "pūrvokteti /",
    "GSP33bbdip12u:2233": "ātmaśabdāditihetuta ityarthaḥ /",
    "GSP33bbdip12u:2234": "na tatra hetvantaraṃ gaveṣaṇīyamityevārthaḥ /",
    "GSP33bbdip12u:2235": "'atra'; vaiśvānaravidyāyāṃ vidyāntare ca 'sā';",
    "GSP33bbdip12u:2236": "agnidevatā 'tat'; tejobhūtaṃ prasiddhiprādhānyābhyāṃ nirdeśavyatyāsaḥ /",
    "GSP33bbdip12u:2237": "caśabdaḥ samuccaye /",
    "GSP33bbdip12u:2238": "abhidhīyate 'tena'; iti śeṣaḥ /",
    "GSP33bbdip12u:2239": "vaiśvānarādiśabdeneti tadarthaḥ /",
    "GSP33bbdip12u:2240": "'atra'; iti pāṭhābhāve tadapyadhyāhāryam /",
    "GSP33bbdip12u:2241": "sū - oṃ//",
    "GSP33bbdip12u:2242": "sākṣādapyavirodhaṃ jaiminiḥ |",
    "GSP33bbdip12u:2243": "// oṃ//",
    "GSP33bbdip12u:2244": "nāgnyādayaḥ śabdā agnyādivācakāstathāpi sākṣādevānanyayogena brahmavācakaiśśabdaiḥ vyavahārārthamanabhijñānācca anyatra vyavaharantītyabhyupagame 'virodhaṃ jaiminirvakti /",
    "GSP33bbdip12u:2245": "nanu loke vede ca agnyādipadānārm iśādanyatra vyavahāraprasiddhidarśanāt tasya ca kāraṇāntarābhāvāttadanyathānupapattyānyeṣāṃ vāṭcvamaṅgīkāryam /",
    "GSP33bbdip12u:2246": "anyathā tadvirodhaḥ syādityāśaṅkāṃ pariharatsūtramupanyasya vyācaṣṭe -",
    "GSP33bbdip12u:2247": "sākṣāditi // atra tathāpītyapiśabdavyākhyānādyadyapīti labhyate /",
    "GSP33bbdip12u:2248": "agniśabdaḥ svaparaḥ /",
    "GSP33bbdip12u:2249": "agniśabda eva ādiryeṣāṃ te 'gnyādaya iti vigrahaḥ /",
    "GSP33bbdip12u:2250": "apiravadhāraṇe 'pītyāśayena sākṣādevetyuktam /",
    "GSP33bbdip12u:2251": "arthāntarāvyavadhānenetyarthaḥ /",
    "GSP33bbdip12u:2252": "phalitārthamāha - ananyeti //",
    "GSP33bbdip12u:2253": "śakyarūpānyasambandhamantareṇa mukhyavṛttyetyarthaḥ /",
    "GSP33bbdip12u:2254": "yadvā -",
    "GSP33bbdip12u:2255": "tattvapradīparītyānyatra yogavṛttyabhāvena brahmaṇi samyagyogenetyarthaḥ /",
    "GSP33bbdip12u:2256": "brahmavācakairapītyapiśabdānvayaḥ /",
    "GSP33bbdip12u:2257": "'tairagnyādiśabdaiḥ'; iti śeṣaḥ /",
    "GSP33bbdip12u:2258": "'vyavahārārthaṃ'; hānādivyavahārasiddhyarthaṃ 'anabhijñānāt';",
    "GSP33bbdip12u:2259": "mukhyavācyajñānābhāvāt /",
    "GSP33bbdip12u:2260": "caśabdo na kevalaṃ vyavahārārthaṃ kintvanabhijñānācceti samuccaye /",
    "GSP33bbdip12u:2261": "'anyatra'; agnyādiṣu tān tatra",
    "GSP33bbdip12u:2262": "vyavaharanti jñānino 'jñāninaśceti krameṇa śeṣaḥ /",
    "GSP33bbdip12u:2263": "'ityabhyupagame'; iti nimittasaptamī /",
    "GSP33bbdip12u:2264": "evamaṅgīkārāt 'avaridhaṃ';",
    "GSP33bbdip12u:2265": "jñānyajñānivyavahāravirodhābhāvaṃ jaiminirācāryo vaktītyarthaḥ /",
    "GSP33bbdip12u:2266": "'yatnānavasaraḥ'; ityuktervaktītyuktam /",
    "GSP33bbdip12u:2267": "anenāgnyādiśabdāḥ",
    "GSP33bbdip12u:2268": "nāgnyādivācakāḥ, kintu brahmavācakā eva/ tathāpi nānyatra prasiddhivirodhaḥ /",
    "GSP33bbdip12u:2269": "na vānyathānupapatyānyeṣāṃ vācyatvaṃ kalpyam /",
    "GSP33bbdip12u:2270": "kutaḥ?",
    "GSP33bbdip12u:2271_0": "yato vācyārthadhīvyavahitaṃ lakṣaṇādikaṃ vinā sākṣānmukhyavṛttyāpi brahmavācakānagnyādiśabdān mukhyārthajñāninaḥ ajāmilacaramatanaye",
    "GSP33bbdip12u:2271_1": "nārāyaṇaśabdamiva hānādisiddhyarthaṃ tadajñāninastvanabhijñānādeva tān jvalanādiṣu vyavaharantītyabhyupagamenānyatrāvirodhaṃ",
    "GSP33bbdip12u:2271_2": "vyavahāravirodhābhāvaṃ prasiddhivilopābhāvaṃ vaktyasya iti sūtrārtha ukto bhavati //",
    "GSP33bbdip12u:2272": "vyāsacittasthitākāśādavacchinnāni kānicit /",
    "GSP33bbdip12u:2273": "anye vyavaharantyetānyūrīkṛtya gṛhādivat //",
    "GSP33bbdip12u:2274": "iti skāndavacanānna matānāṃ parasparavirodhaḥ // 28 //",
    "GSP33bbdip12u:2275": "nanu jaiminyādimatānāṃ bhagavanmatāvirodhitve jaiminyādigrahaṇavaiyarthyāt tadvirodhitve vā kathaṃ viruddharāddhāntena parihāra ityata āha - vyāseti",
    "GSP33bbdip12u:2276": "// vyāsacittasthitaṃ matāparaparyāyaṃ jñānākhyamahākāśamapekṣya",
    "GSP33bbdip12u:2277": "gṛhādyavacchinnākāśavat 'avacchinnāni'; viviktāni parimitaviṣayāṇi kānicidetāni matānyūrīkṛtya 'anye'; kecana jaiminyādyāḥ vyavaharantītyarthaḥ /",
    "GSP33bbdip12u:2278": "yathoktaṃ sattarkadīpāvalyām -",
    "GSP33bbdip12u:2279": "ākāśavadvyāptatvātprakāśamānatvācca vyāsacittasthitamatākhyākāśāt 'avacchinnāni'; svasvamatyā viviktāni tāni matāni idaṃ madīyaṃ idaṃ madīyaṃ ityūrīkṛtyānye vyavaharanti /",
    "GSP33bbdip12u:2280": "yathā gṛhanagarādibhirākāśapradeśānavacchidyāyaṃ madīyaḥ pradeśo 'yaṃ madīyaḥ pradeśa iti janāḥ vyavaharantīti /",
    "GSP33bbdip12u:2281": "matānāmiti bahuvacanaṃ vakṣyamāṇamatavivakṣayā /",
    "GSP33bbdip12u:2282": "tathā ca jaiminyādimatānāṃ vyāsamatena parasparaṃ cāvirodha ityarthaḥ /",
    "GSP33bbdip12u:2283": "sū - oṃ//",
    "GSP33bbdip12u:2284": "abhivyakterityāśmarathyaḥ |",
    "GSP33bbdip12u:2285": "// oṃ//",
    "GSP33bbdip12u:2286": "tatra tatra prasiddhāvapyagnyādiṣu brahmaṇo 'bhivyakteragnyādisūktaniyama",
    "GSP33bbdip12u:2287": "ityāśmarathyaḥ // 29 //",
    "GSP33bbdip12u:2288": "nanu laukikaprasiddherajñānādimūlatvenānyathopapattāvapi vaidikāgnyādisūktamantrādiprasiddhyanyathānupapattyāgnyādīnāṃ sūktādigatāgnyādiśabdavācyatvaṃ syāt,",
    "GSP33bbdip12u:2289": "tatrājñānādimūlakatvakalpanāyogenānyathopapattyabhāvāt /",
    "GSP33bbdip12u:2290": "nāpi vyavahārārthatvena anyathopapattiḥ, anāditvādityāśaṅkāṃ pariharatsūtraṃ paṭhati - abhivyakteriti // atra pūrvasmādapiranuvartanīyaḥ /",
    "GSP33bbdip12u:2291": "tacchabdaścānuvṛtto 'nekadhā vipariṇetavya ityāśayena tadvyācaṣṭe -",
    "GSP33bbdip12u:2292": "tatreti /",
    "GSP33bbdip12u:2293": "'tatra tatra'; sūktādau tasya brahmaṇa eva 'prasiddhāvapi';",
    "GSP33bbdip12u:2294": "pratipādyatve 'pi agnyādīnāmapratipādyatve 'pītyarthaḥ /",
    "GSP33bbdip12u:2295": "agnyādiṣviti sāvadhāraṇam /",
    "GSP33bbdip12u:2296": "sūtre avirodhamiti anuṣaktapadatātparyamāha - agnyādīti /",
    "GSP33bbdip12u:2297": "ādiśabdaḥ ubhayatra yojyaḥ /",
    "GSP33bbdip12u:2298": "yujyata iti vaktīti śeṣaḥ /",
    "GSP33bbdip12u:2299": "anenāpi -",
    "GSP33bbdip12u:2300": "tattatsūktādau brahmaṇa eva pratipādyatve 'pi agnivāyvādīnāmapratipādyatve",
    "GSP33bbdip12u:2301": "'pi avirodhaḥ /",
    "GSP33bbdip12u:2302": "agnyādisūktaniyamaḥ idamagnisūktam idaṃ vāyusūktam iti sūktaniyamaḥ, iyamagnividyā iyaṃ vāyuvidyeti vidyāniyamaśca yujyate /",
    "GSP33bbdip12u:2303": "kathaṃ? tairagnyādisūktādibhistasya brahmaṇastasyāmupāstau kṛtāyāṃ",
    "GSP33bbdip12u:2304": "tatrāgnyādiṣveva tasya brahmaṇaḥ 'abhi';",
    "GSP33bbdip12u:2305": "svecchayābhivyaktiniyamāttadabhiprāyeṇa tatprasiddherupapatterityevaṃ vaidikāgnyādisūktādiprasiddhyavirodhamāśmarathyācāryo vaktīti sūtrārtha ukto bhavati //",
    "GSP33bbdip12u:2306": "sū - oṃ//",
    "GSP33bbdip12u:2307": "anusmṛterbādariḥ |",
    "GSP33bbdip12u:2308": "// oṃ//",
    "GSP33bbdip12u:2309": "tatra tatroktasya viṣṇoragnyādiṣvanusmaryamāṇatvāttanniyama iti bādariḥ //",
    "GSP33bbdip12u:2310": "prakārāntareṇa sūktādiniyamasyānyathopapattiṃ kathayatsūtramupanyasya vyācaṣṭe - anusmṛteriti // atra pūrvavadadhyāhārādiḥ /",
    "GSP33bbdip12u:2311": "'tatra tatra';",
    "GSP33bbdip12u:2312": "agnyādividyāsu /",
    "GSP33bbdip12u:2313": "sūtre 'virodhamityanuṣaktapadatātparyamāha - tanniyama iti // anenāpi - viṣṇoreva agnyādividyāpratipādyatve",
    "GSP33bbdip12u:2314": "yatastasyāgnyādividyāsu uktasya viṣṇostaistattatsūktādyupāsakaistatrāgnyādiṣveva 'anusmṛteḥ';",
    "GSP33bbdip12u:2315": "anusmartavyatvāt pratipattavyatvāt avirodhastanniyamaḥ agnyādisūktādivyavasthā yujyate /",
    "GSP33bbdip12u:2316": "ato naitadanyathānupapattyānyeṣāṃ vācyatvaṃ kalpyamiti sūktādiprasiddhyavirodhaṃ 'bādariḥ'; bādarātmajaḥ śukācāryo vaktīti sūtravṛttirdarśitā bhavati /",
    "GSP33bbdip12u:2317": "sū - oṃ//",
    "GSP33bbdip12u:2318": "sampatteriti jaiministathā hi darśayati |",
    "GSP33bbdip12u:2319": "// oṃ//",
    "GSP33bbdip12u:2320": "sākṣādapyavirodhaṃ vadan jaiminiḥ sūktādiniyamamagnyādisamprāptyā manyate //",
    "GSP33bbdip12u:2321": "rītyantareṇa sūktādiniyamasyānyathopapattiṃ kathayatsūtramupanyasyati -",
    "GSP33bbdip12u:2322": "sampatteriti // jaiminimatasya pūrvamupanyastatvātkimarthaṃ punarvacanamiti mandāśaṅkānirāsāya",
    "GSP33bbdip12u:2323": "śabdaparāmṛṣṭapūrvoktānuvādena viṣayabhedaṃ darśayan sūtraṃ vyācaṣṭe -",
    "GSP33bbdip12u:2324": "sākṣāditi // agnyādiśabdānāṃ mukhyato brahmavācakatve 'pi 'avirodhaṃ';",
    "GSP33bbdip12u:2325": "laukikavyavahāravirodhābhāvaṃ vadannityarthaḥ /",
    "GSP33bbdip12u:2326": "atrāpyanuvṛttasya avirodhamityasyārthamāha - sūktādīti // niyamo vyavasthā /",
    "GSP33bbdip12u:2327": "saṃprāptyā nimittabhūtayeti śeṣaḥ /",
    "GSP33bbdip12u:2328": "'taṃ tathā yathopāsate tadeva bhavati'; iti darśayati // 31 //",
    "GSP33bbdip12u:2329": "nanvagnyādiṣu bhagavadupāstau agnyādiprāptirbhavatītyetatkuta ityataḥ sūtrasūcitāṃ śrutimudāharati - tamiti // 'taṃ'; paramātmānaṃ yena yena",
    "GSP33bbdip12u:2330": "prakāreṇa upāsate adhikāriṇaḥ tena prakāreṇa tadeva rūpaṃ 'bhavati';",
    "GSP33bbdip12u:2331": "prāpnuvantītyarthaḥ /",
    "GSP33bbdip12u:2332": "tattvapradīpe 'pi 'yādṛśo bhāvitastvīśastādṛśo jīva ābhavet'; iti tṛtīyatātparyokteḥ 'tadeva bhavati'; tathaiva bhavati /",
    "GSP33bbdip12u:2333": "yatprakāreṇopāste tatprakāreṇa bhavatītyayamevārtha uktaḥ /",
    "GSP33bbdip12u:2334": "tattvapradīpakārapakṣe upāsate ityekavacanaṃ dhātvantarametat /",
    "GSP33bbdip12u:2335": "anena yato 'gnyādisūktādiṣu mukhyataḥ parabrahmaṇa eva pratipādyatve 'pyavirodhaḥ,",
    "GSP33bbdip12u:2336": "sūktādiniyamo yujyate /",
    "GSP33bbdip12u:2337": "ataḥ na tadanyathānupapattyānyeṣāṃ vācyatvaṃ mantavyam /",
    "GSP33bbdip12u:2338": "kathamidaṃ yujyate? tairagnyādiṣu bhagavadupāsakānām agnyādisampatteḥ prāpteḥ /",
    "GSP33bbdip12u:2339": "na ca tadasiddhiḥ /",
    "GSP33bbdip12u:2340": "'hi'; yasmāttamiti prasiddhā śrutiḥ /",
    "GSP33bbdip12u:2341": "'tathā'; agnyādyadhikaraṇakopāstyā agnyādiprāptirbhavatīti 'darśayati'; pratipādayati /",
    "GSP33bbdip12u:2342": "sākṣāditi laukikavyavahāre 'virodhaṃ vadan jaiminiḥ sūtreṣu 'avirodham';",
    "GSP33bbdip12u:2343": "aniyamākhyavirodhābhāvaṃ niyamaṃ 'manyate'; varṇayatīti sūtrārtha ukto",
    "GSP33bbdip12u:2344": "bhavati /",
    "GSP33bbdip12u:2345": "yadyapyuttarasūtradvaye sādhakavyāpārokteralpākṣaratvācca dṛṣṭeriti vācyam, na tvabhivyakteriti, tasyār iśvaravyāpāratvāt /",
    "GSP33bbdip12u:2346": "tathāpyabhivyaktiṃ vinā dṛṣṭerayogāttadgrahaṇenobhayalābhātprādhānyādīśvaravyāpāra evoktaḥ",
    "GSP33bbdip12u:2347": "yadyapyanusmṛtiśabditopāstyanantaramabhivyakteḥ tadanantaraṃ tatsampatteḥ prathamamanusmṛteriti vaktavyam /",
    "GSP33bbdip12u:2348": "tathāpyabhivyaktisampatyubhayānantaramapyupāstiḥ kāryeti darśayitumanusmṛtermadhye niveśa iti draṣṭavyam /",
    "GSP33bbdip12u:2349": "yadyapi ṛgbhāṣye -",
    "GSP33bbdip12u:2350": "pṛthagrūpāṇi viṣṇostu devātāntaragāṇi tu /",
    "GSP33bbdip12u:2351": "agnyādiśabdavācyāni nāmnā sūktabhidā bhavet //",
    "GSP33bbdip12u:2352": "ityagnyādyantargataviṣṇuvācakāgnyādiśabdayogaḥ sūktasya vyavasthāpaka uktaḥ /",
    "GSP33bbdip12u:2353": "tathā cāgnyādiśabdāstattatsūktāni ca agnyādigatabrahmarūpeṣveva mukhyāni /",
    "GSP33bbdip12u:2354_0": "evaṃ bahirgatarūpeṣu ca atītānāgatavartamānāgnyādisūktopāsakairagnyādigatatvena anusmartavyatvaṃ vā saṃprāptirvā tattatsūktavyavasthāpakamityanuṣṭhānaviśeṣopayogitayā",
    "GSP33bbdip12u:2354_1": "saurasāvitravāmanaviṣṇvādisūktādivyavasthārthaṃ ca vyavasthāpakāntaramuktamityavirodhaḥ /",
    "GSP33bbdip12u:2355": "laukikavaidikavyavahārayoragnyādāvupacaritatvabījaṃ tu tayostatra mukhyatvāṅgīkāre 'tathā dṛṣṭyupadeśāt'; ityanena sūcita 'sarvanāma';",
    "GSP33bbdip12u:2356": "ityādiśrutivirodhādirūpaprāguktānupapattiriti ṭīkāyāmevoktam /",
    "GSP33bbdip12u:2357": "na hyanyopāsako 'nyaṃ prāpnuta iti yujyata ityata āha -",
    "GSP33bbdip12u:2358": "sū - oṃ//",
    "GSP33bbdip12u:2359": "āmananti cainamasmin |",
    "GSP33bbdip12u:2360": "// oṃ//",
    "GSP33bbdip12u:2361": "enaṃ viṣṇumasminnagnyādāvāmananti /",
    "GSP33bbdip12u:2362": "yaduktamagnyādisūktādibhiḥ brahmopāsakasyāgnyādiprāptirbhavatīti tacchrutyuktamapi na yuktam",
    "GSP33bbdip12u:2363": "'madbhaktā yānti māmapi';",
    "GSP33bbdip12u:2364": "ityāderanyopāsakasyānyaprāpterayogāt /",
    "GSP33bbdip12u:2365": "'śrutopaniṣatkagatyabhidhānāt';",
    "GSP33bbdip12u:2366": "ityādau tadanabhyupagamācceti bhāvenāśaṅkya tatparihāratayā sūtramavatārya vyācaṣṭe - na hīti // ṭīkāyāmāśaṅkyāvatāryetyanvayaḥ /",
    "GSP33bbdip12u:2367": "śaṅkārūpasūtrāvatārikāṃ pradarśyetyarthaḥ /",
    "GSP33bbdip12u:2368": "'hi'; yasmādanyopāsako 'nyaṃ",
    "GSP33bbdip12u:2369": "prāpnuta ityetatpramāṇavirodhānna yujyate /",
    "GSP33bbdip12u:2370": "tasmāduktamayuktamityarthaḥ /",
    "GSP33bbdip12u:2371": "enamityanuvādena viṣṇumiti vyākṛtam /",
    "GSP33bbdip12u:2372": "asminnityasya vyākhyānamagnyādāviti /",
    "GSP33bbdip12u:2373": "'āmananti'; pratipādayanti śrutaya iti śeṣaḥ /",
    "GSP33bbdip12u:2374": "caśabdaḥ viṣṇūpāsakasyāgnyādiprāptirayukteti pūrvapakṣiśaṅkāvyāvartakaḥ /",
    "GSP33bbdip12u:2375": "tena",
    "GSP33bbdip12u:2376": "siddhāntipratijñā, agnyādiprāptipadena tadantargatabhagavatprāptereva vivakṣitatvāditi sākṣāddhetuśca sūcitaḥ /",
    "GSP33bbdip12u:2377": "tattvapradīpe tu - na kevalamekatraivāmananti paṭhanti vājasaneyāḥ, kintvanyatra 'sa",
    "GSP33bbdip12u:2378": "yaścāyamasmin'; ityādau, evamanye āmananti 'ya eṣa etasmin'; ityādau, anye cāmananti 'etasyām'; ityādau, anye ca 'tatsṛṣṭvā'; /",
    "GSP33bbdip12u:2379": "tadevānuprāviśat ityādau /",
    "GSP33bbdip12u:2380": "smaranti ca smṛtikartāraḥ 'yaccandramasi yaccāgnau'; ityādīni /",
    "GSP33bbdip12u:2381": "samuccayārthaścaśabda ityuktam /",
    "GSP33bbdip12u:2382": "'yo 'gnau tiṣṭhan'; (bṛ. 5-7-5.) 'ya eṣa etasminnagnau tejomayo 'mṛtamayaḥ",
    "GSP33bbdip12u:2383": "puruṣaḥ'; (bṛ. 4-5-3.) ityādinā // 32 //",
    "GSP33bbdip12u:2384": "// iti vaiśvānarādhikaraṇam // 7 //",
    "GSP33bbdip12u:2385": "iti śrīmadānandatīrthabhagavatpādācāryaviracite brahmasūtrabhāṣye prathamādhyāyasya dvitīyaḥ pādaḥ // om //",
    "GSP33bbdip12u:2386": "tāḥ śrutīḥ darśayati - ya iti // 'yo 'gnau tiṣṭhan'; ityekaṃ vājasaneyaṃ vākyam /",
    "GSP33bbdip12u:2387": "'ya eṣaḥ'; ityaparaṃ chāndogyavākyam /",
    "GSP33bbdip12u:2388": "ubhayatra yacchabdasya tatratyatacchabdenānvayaḥ /",
    "GSP33bbdip12u:2389": "'tejomayaḥ'; tejorūpaḥ 'amṛtamayaḥ'; nityātmā",
    "GSP33bbdip12u:2390": "/ ādiśabdena 'etamagnāvadhvaryavaḥ'; ityādikaṃ gṛhyate /",
    "GSP33bbdip12u:2391": "ityādinā āmanantītyanvayaḥ /",
    "GSP33bbdip12u:2392": "anena - na viṣṇūpāsakasyāgnyādiprāptyukitirayuktā /",
    "GSP33bbdip12u:2393": "kutaḥ? agnyādiprāptipadena tadantargatabhagavatprāptervivakṣitatvāt /",
    "GSP33bbdip12u:2394": "na ca viṣṇoragnyādyantargatatvāsiddhiḥ /",
    "GSP33bbdip12u:2395": "yata 'enaṃ'; viṣṇuṃ 'asmin';",
    "GSP33bbdip12u:2396": "agnyādau āmananti śrutayo 'ta iti sūtrārtha ukto bhavati /",
    "GSP33bbdip12u:2397": "// iti vaiśvānarādhikaraṇam // 7 //",
    "GSP33bbdip12u:2398_0": "iti śrīmatparamahaṃsaparivrājakācāryāṇāṃ sarvatantrasvatantrāṇāṃ śrīmadraghunāthatīrthapūjyapādānāṃ śiṣyeṇa śrīmajjagannāthayatinā",
    "GSP33bbdip12u:2398_1": "kṛtāyāṃ śrīmadbrahmasūtrabhāṣyadīpikāyāṃ prathamādhyāyasya dvitīyaḥ pādaḥ // om //"
}