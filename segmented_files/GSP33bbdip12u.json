{
  "GSP33bbdip12u:0": "atha dvitīyaḥ pādaḥ //",
  "GSP33bbdip12u:1": "1. sarvagatatvādhikaraṇam //",
  "GSP33bbdip12u:2": "__________",
  "GSP33bbdip12u:3": "BBsBh_1,2.1.1:",
  "GSP33bbdip12u:4": "liṅgātmakānāṃ śabdānāṃ viṣṇau pravṛttiṃ darśayatyasmin pāde prādhānyena/",
  "GSP33bbdip12u:5": "BBsBhDīp_1,2.1.1:",
  "GSP33bbdip12u:6_0": "pūrvottarapādabhedasya svasminnekavākyatāyāśca siddhaye etatpādapratipādyaṃ darśayati",
  "GSP33bbdip12u:6_1": "- liṅgeti // liṅgānumāpako dharmaḥ / saḥ ātmevātmā pravṛttinimittaṃ yeṣāṃ te tathoktāḥ /",
  "GSP33bbdip12u:6_2": "'nimittanimittinorabhedopacārāt';",
  "GSP33bbdip12u:7_0": "iti sudhokteḥ / svarūpārtho vā ātmaśabdaḥ / pūrvayojanāyāmātmapratipādake gauṇī vṛttiḥ /",
  "GSP33bbdip12u:7_1": "dvitīyāyāṃ tu sāmānādhikaraṇyamiti bhedaḥ / svārthe kaḥ / tathā ca vyāpyadharmadvārā",
  "GSP33bbdip12u:7_2": "dharmibodhakānāmāpātato yaugikānāmityarthaḥ / viṣṇoranyatra prasiddhānāmiti ca saṃyojyam 'śabdānāmiti';",
  "GSP33bbdip12u:8": "ekaprātipadikarūpāṇāmanekapadasamabhivyāhārarūpāṇāṃ cetyarthaḥ / 'viṣṇau pravṛttiṃ';",
  "GSP33bbdip12u:9": "prakarṣeṇa vṛttiṃ mahāyogavidvadrūḍhibhyāṃ viṣṇuparatvamiti yāvat / 'pradarśayati';",
  "GSP33bbdip12u:10_0": "prakarṣeṇa sādhayati sūtrakāra ityarthaḥ / vaiśvānarādhikaraṇe nāmasamanvayakaraṇādavyāptinirāsāya",
  "GSP33bbdip12u:10_1": "prādhānyena ityuktam / tathā ca tatrāpi nāmasamanvayamukhena prādhānyena phalato",
  "GSP33bbdip12u:10_2": "bahuliṅgasamanvayasyaiva karaṇānnāvyāptiriti bhāvaḥ /",
  "GSP33bbdip12u:11": "__________",
  "GSP33bbdip12u:12": "BBsBh_1,2.1.2:",
  "GSP33bbdip12u:13": "'brahma tatamam'; iti sarvagatatvamuktaṃ viṣṇoḥ / tacca 'tasyaitasyāsāvādityo rasaḥ'; (ai.ā. 3-2-3.)",
  "GSP33bbdip12u:14": "ityādinā'dityasya pratīyate /",
  "GSP33bbdip12u:15": "BBsBhDīp_1,2.1.2:",
  "GSP33bbdip12u:16_0": "yadyapi pūrvapādāntyadhikaraṇenaitatpādādyasya nāvāntarasaṅgatyapakṣeti na sā pradarśanīyā /",
  "GSP33bbdip12u:16_1": "tathāpi iha tasyāḥ sambhavātphalasyāvaśyavaktavyatvācca sā pradarśyata ityāśayena",
  "GSP33bbdip12u:16_2": "pūrvādhikaraṇasaṅgatiṃ viṣayādikaṃ ca darśayati brahmeti // iti vākye viṣṇoḥ nivadhikasarvagatatvamuktamityarthaḥ /",
  "GSP33bbdip12u:16_3": "tataḥ kimityata āha - tacceti // tadityāvartate,",
  "GSP33bbdip12u:17": "uktamiti ca vartate / tathā ca 'brahma tatamam';",
  "GSP33bbdip12u:18_0": "iti yattatamatvamuktaṃ prāṇākhyaviṣṇostattadekadeśabhūtaṃ sarvagatatvāntargataṃ sarvaprāṇihṛdayasthatvaṃ",
  "GSP33bbdip12u:18_1": "tatraivaitareyake 'etaṃ hyeva bahvṛcāmahatyukte mīmāṃsanta etamagnāvadhvaryava etaṃ",
  "GSP33bbdip12u:18_2": "mahāvrate chandogāḥ etamasyāmetaṃ divyetaṃ vāyāvetamākāśa etamapsu etamoṣadhīṣvetaṃ",
  "GSP33bbdip12u:18_3": "vanaspatiṣvetaṃ candramasyetaṃ nakṣatreṣvetaṃ sarveṣu bhūteṣvetameva brahmetyācakṣate';",
  "GSP33bbdip12u:19_0": "ityādau etamityuttaravākyena uktamityarthaḥ / tato 'pi kimityataḥ sayuktikaṃ pūrvapakṣamāha",
  "GSP33bbdip12u:19_1": "- tacceti // co 'vadhāraṇe / ādiśabdena 'sa yaścāyamaśarīraḥ prajñātmā yaścāsāvāditya",
  "GSP33bbdip12u:19_2": "ekametaditi vidyāt tasmāt puruṣaṃ puruṣaṃ pratyādityo bhavati ..... sūrya ātmā jagatastasthuṣaśca",
  "GSP33bbdip12u:19_3": "... etaṃ sarveṣu bhūteṣu'; (ai. 3-2-3.)",
  "GSP33bbdip12u:20_0": "ityādivākyaṃ gṛhyate / atra tasyetyāderupanyāsaḥ etamiti parāmaraśanīyasamarpakatayāvaśyakatvātpūrvapakṣayuktipradarśanārthaṃ",
  "GSP33bbdip12u:20_1": "ca kṛtaḥ / tathā ca yatha etamityuttaravākyenoktaṃ sarvaprāṇihṛdayasthatvaṃ tasyetyādinā",
  "GSP33bbdip12u:20_2": "pūrvavākyena prakṛtatvāttasyādityasyaiva pratīyate,",
  "GSP33bbdip12u:21_0": "atastasyaiva tatpūrvoktaṃ tatamatvamapi bhavet / na viṣṇoriti yojanā / atra pūrvapakṣe",
  "GSP33bbdip12u:21_1": "tatamatvaṃ saṅkucitaṃ sarvabhūtagatatvarūpaṃ vivakṣitam / na caivaṃ siddhāntyabhimataniravadhikasarvagatatvākṣepāprāptiriti",
  "GSP33bbdip12u:21_2": "vācyam / pūrvapakṣe 'etameva';",
  "GSP33bbdip12u:22": "iti avadhāraṇena viṣṇoranyatrākṣepāt tenāsyākṣepikīsaṅgatiḥ,",
  "GSP33bbdip12u:23": "viṣayasaṃśayau,",
  "GSP33bbdip12u:24": "viṣṇoranyasyaiva sarvaprāṇigatatvamiti sayuktikapūrvapakṣaśca darśito bhavati / siddhānete śrutyarthastu - 'tasya';",
  "GSP33bbdip12u:25": "prakṛtasya 'etasya';",
  "GSP33bbdip12u:26_0": "saṃvatsaranāmakasya caturmukhasya sarvāditvatatamatvaniyāmakatvanimittairādityanāmā",
  "GSP33bbdip12u:26_1": "pradyumno rasaḥ sārabhūtaḥ / sa yaścāyaṃ puruṣadehagataḥ prākṛtadehavarjanādaśarīraḥ 'prajñātmā';",
  "GSP33bbdip12u:27": "jñānarūpo 'niruddhaḥ / yaścāsāvāditye sthitaḥ pradyumna etatsthānadvayagataṃ rūpamekamiti vidyāt / tasmātpuruṣādityagatāniruddhapradyumnayoraikyādādityaḥ 'puruṣaṃ puruṣaṃ prati';",
  "GSP33bbdip12u:28": "pratipuruṣaṃ 'bhavati';",
  "GSP33bbdip12u:29": "abhimukho bhavati / pratigṛhaṃ kūpa itivatsarvapuruṣagato bhavatīti ceti / 'jagato';",
  "GSP33bbdip12u:30": "jaṅgamasya 'tasthuṣaḥ';",
  "GSP33bbdip12u:31": "sthāvarasya 'ātmā';",
  "GSP33bbdip12u:32": "ādānādikartā 'sūryaḥ';",
  "GSP33bbdip12u:33": "sūriprāpyo viṣṇurdivaṃ pṛthivīmantarikṣaṃ ca 'āprāḥ';",
  "GSP33bbdip12u:34": "āsamantādapūrayadityarthaḥ / etamityādīnāṃ saptamyantapadaiḥ pratyekaṃ sambandhaḥ / tathā ca 'bahvṛcāḥ';",
  "GSP33bbdip12u:35": "ṛgvedinaḥ 'etaṃ hyeva';",
  "GSP33bbdip12u:36": "etameva puruṣādityagatameva hi viṣṇuṃ 'mahatyukthe';",
  "GSP33bbdip12u:37": "mahadukthanāmakabṛhatīsahasre taddevatāviṣaye taddevatāmiti yāvat 'mīmāṃsante';",
  "GSP33bbdip12u:38": "jānanti / 'adhvaryavo';",
  "GSP33bbdip12u:39": "yajurvedinaḥ 'agnau';",
  "GSP33bbdip12u:40": "cayanasādhaneṣṭakādevatāviṣaye taddevatāṃ mīmāṃsante / 'chandogāḥ';",
  "GSP33bbdip12u:41": "sāmavedino 'mahāvrate';",
  "GSP33bbdip12u:42": "tadākhyastotrasya devatāṃ stotre mīmāṃsante / 'asyāṃ';",
  "GSP33bbdip12u:43": "pṛthivyāṃ etaṃ 'divi';",
  "GSP33bbdip12u:44": "antarikṣe vāyvādau caivaṃ etameva 'sarveṣu bhūteṣu';",
  "GSP33bbdip12u:45_0": "sarvaprāṇiṣu antaḥ vyāptamācakṣate vidvāṃśa ityarthaḥ / sarveṣvityeva pūrteḥ punarbhūteṣvityuktiratra",
  "GSP33bbdip12u:45_1": "bhūtavṛttitvamātraṃ pratipādyatayābhipretamiti jñāpayitum / etaṃ sarvabhūtagatameva",
  "GSP33bbdip12u:45_2": "viṣṇuṃ guṇapūrṇatvādvyāptatvācca etaṃ mukhyato brahmetyācakṣate iti vākyaśeṣārthaḥ /",
  "GSP33bbdip12u:45_3": "na sthānādhikaraṇaṭīkāyāṃ tu - sarveṣu bhūteṣu cakṣurādisthāneṣu etamekameva brahma",
  "GSP33bbdip12u:45_4": "guṇapūrṇamācakṣate iti vyākhyātam / pūrvapakṣī tu tasyaitasya prakṛtaprasiddhasaṃvatsarasyāsau",
  "GSP33bbdip12u:45_5": "prasiddha ādityaḥ sūryo rasaḥ sārabhūto 'dhipatirityarthaṃ manyate /",
  "GSP33bbdip12u:46": "__________",
  "GSP33bbdip12u:47": "BBsBh_1,2.1.3:",
  "GSP33bbdip12u:48": "ato 'bravīt -",
  "GSP33bbdip12u:49": "sū - oṃ//",
  "GSP33bbdip12u:50": "sarvatra prasiddhopadeśāt | BBs_1,2.1 |",
  "GSP33bbdip12u:51": "// oṃ//",
  "GSP33bbdip12u:52": "BBsBhDīp_1,2.1.3:",
  "GSP33bbdip12u:53": "atha siddhāntayatsūtramavatārayati - ata iti // iti saṅgatisambhavādākṣepasadbhāvācca atastatparihārāyottaramabravīdbādarāyaṇa ityarthaḥ / tadeva sūtraṃ paṭhati - sarvatreti /",
  "GSP33bbdip12u:54": "__________",
  "GSP33bbdip12u:55": "BBsBh_1,2.1.4:",
  "GSP33bbdip12u:56": "'sa yaścāyamaśarīraḥ prajñātmā'; (ai.ā. 3-2-4.)",
  "GSP33bbdip12u:57": "ityādinā sarvatrocyamāno nārāyaṇa eva /",
  "GSP33bbdip12u:58": "BBsBhDīp_1,2.1.4:",
  "GSP33bbdip12u:59": "atra samanvayasūtrāttattvityasyānuvṛttiṃ liṅgavyatyayam 'ucyamānam';",
  "GSP33bbdip12u:60": "ityadhyāhāraṃ cābhipretya pratijñāṃśaṃ vyācaṣṭe - sa yaśceti // vākyeneti śeṣaḥ / yadyapi 'tasyaitasyāsau';",
  "GSP33bbdip12u:61_0": "ityādineti vaktavyam / pūrvavākyatvāt / tathāpi tasya pūrvapakṣayuktipradarśanārthatvenopanyastatvāttadvihāya",
  "GSP33bbdip12u:61_1": "siddhāntayuktipradarśakavākyajñāpanāya 'sa yaścāyamaśarīraḥ prajñātmā';",
  "GSP33bbdip12u:62": "ityādinetyevoktam / vastutastu - na 'tasyaitasyāsau';",
  "GSP33bbdip12u:63": "ityasyeva 'sa yaśca';",
  "GSP33bbdip12u:64": "ityasya yuktipradarśanamātratātparyeṇopanyāsaḥ,",
  "GSP33bbdip12u:65_0": "nāpi viṣayamātrapradarśanatātparyeṇa / api tu pūrvaṃ viṣayavākyasya anudāhṛtatvāttadarthatayā",
  "GSP33bbdip12u:65_1": "tadgataitacchabdaparāmarśanayasamarpaṇārthamananyasādhāraṇasvato 'śarīratvayuktipradarśanārthaṃ",
  "GSP33bbdip12u:65_2": "ceti dhyeyam / 'sarvatra';",
  "GSP33bbdip12u:66": "sarvaprāṇihṛdayeṣvantargatatayocyamāno nārāyaṇa eveti / nārāyaṇaśabdaprayegena -",
  "GSP33bbdip12u:67": "yacca kiñcijjagatsarvaṃ dṛśyate śrūyate 'pi vā /",
  "GSP33bbdip12u:68": "antarbahiśca tatsarvaṃ vyāpya nārāyaṇassthitaḥ //",
  "GSP33bbdip12u:69": "iti vākyamapi saṅgṛhītaṃ bhavati / tena ca sūtre saṅkucitavṛttinā sarvatretyanena sarvabhūtahṛdgatatvasyaivābhipretatvenānyatra bahirneti prāptaśaṅkā nirastā bhavati /",
  "GSP33bbdip12u:70": "__________",
  "GSP33bbdip12u:71": "BBsBh_1,2.1.5:",
  "GSP33bbdip12u:72": "'tadeva brahma paramaṃ kavīnām'; (mahānā. 1-6.)",
  "GSP33bbdip12u:73": "'paramaṃ yo mahadbrahma'",
  "GSP33bbdip12u:74": "BBsBhDīp_1,2.1.5:",
  "GSP33bbdip12u:75": "hetvaṃśaṃ vyācaṣṭe - tadeveti // vyākhyātametajjijñāsānayer / iśvarabrahmaṇorabhedabodhanārthaṃ pravṛttasya 'paramaṃ yo mahadbrahma paramaṃ yaḥ parāyaṇam';",
  "GSP33bbdip12u:76": "iti bhāratavākyasya yaḥ paramaṃ mahadbrahma yaḥ paramaṃ parāyaṇaṃ tasya lokapradhānasya jagannāthasya nāmnāmityuttaravākyenānvayaḥ /",
  "GSP33bbdip12u:77": "__________",
  "GSP33bbdip12u:78": "BBsBh_1,2.1.6:",
  "GSP33bbdip12u:79": "vāsudevātparaḥ ko nu brahmaśabdodito bhavat /",
  "GSP33bbdip12u:80": "sa hi sarvaguṇaiḥ pūrṇaḥ tadanye tūpacārataḥ // iti /",
  "GSP33bbdip12u:81": "tasminneva prasiddhabrahmaśabdopadeśāt // 1 //",
  "GSP33bbdip12u:82": "BBsBhDīp_1,2.1.6:",
  "GSP33bbdip12u:83": "vāsudevādityaparā smṛtiḥ / 'vāsudevāt'; kṛṣṇādanyaḥ ko vā brahmaśabdamukhyavācyo bhavet,",
  "GSP33bbdip12u:84": "na ko 'pi / kintu sa eva mukhyavācyaḥ / kutaḥ?",
  "GSP33bbdip12u:85": "'hi';",
  "GSP33bbdip12u:86": "yasmāt 'saḥ';",
  "GSP33bbdip12u:87": "vāsudevaḥ sarvaguṇaiḥ pūrṇastadanye tvapūrṇāḥ tasmāt / tarhi 'brahmāṇi jīvāḥ sarve 'pi';",
  "GSP33bbdip12u:88": "ityādi kathamityata āha tadanya iti // vāsudevādanye jīvāḥ 'upacārataḥ';",
  "GSP33bbdip12u:89": "amukhyata eva brahmaśabdoditāḥ,",
  "GSP33bbdip12u:90": "na tu mukhyata ityarthaḥ / itīti / vākyeṣviti śeṣaḥ / anena sarvatretyasya hetāvapyanvayo darśitaḥ / tathā ca sarvatrodāhṛtavākyeṣu 'tasminneva';",
  "GSP33bbdip12u:91": "viṣṇāveva 'prasiddhasya';",
  "GSP33bbdip12u:92": "rūḍhatvenāvagatasya 'brahmaśabdasyopadeśāt';",
  "GSP33bbdip12u:93": "sarvagate vastuni śravaṇādityarthaḥ / tasminnevetyanena śruterniravakāśatvamuktaṃ bhavati / anena 'sa yaścāyamaśarīraḥ prajñātmā'; (ai.ā. 3-2-3.)",
  "GSP33bbdip12u:94": "ityādinā 'sarveṣu bhūteṣvetameva brahmetyācakṣate'; (ai.ā. 3-2-3.)",
  "GSP33bbdip12u:95": "iti śākhāśeṣeṇa sarvatra sarveṣu bhūteṣu antargatatayocyamāno nārāyaṇa eva na tvādityādiḥ / kutaḥ?",
  "GSP33bbdip12u:96": "'etameva brahmetyācakṣate';",
  "GSP33bbdip12u:97": "iti sarvabhūtagate vastuni nārāyaṇaikaniṣṭhatvena śrutyādiprasiddhabrahmaśabdopadeśācchruteriti sūtrārtha ukto bhavati /",
  "GSP33bbdip12u:98": "__________",
  "GSP33bbdip12u:99": "BBsBh_1,2.1.7:",
  "GSP33bbdip12u:100": "sū - oṃ//",
  "GSP33bbdip12u:101": "vivakṣitaguṇopapatteśca | BBs_1,2.2 |",
  "GSP33bbdip12u:102": "// oṃ//",
  "GSP33bbdip12u:103": "'sa yo 'to 'śrutaḥ'; (ai.ā. 3-2-4.) ityādi /",
  "GSP33bbdip12u:104": "BBsBhDīp_1,2.1.7:",
  "GSP33bbdip12u:105_0": "yuktyantareṇa viṣṇorevātroktasarvagatatvaṃ pratipādayatsūtramupanyasya tadupāttaśrutimevodāharati",
  "GSP33bbdip12u:105_1": "- vivakṣiteti / ādipadena 'agato 'mato 'nato 'dṛṣṭo 'vijñāto 'nādiṣṭaḥ / śrotā mantā",
  "GSP33bbdip12u:105_2": "draṣṭādeṣṭā ghoṣṭā vijñātā prajñātā sarveṣāṃ bhūtānāmantarapuruṣaḥ sama ātmeti vidyāt'; (ai.ā. 3-2-4.)",
  "GSP33bbdip12u:106_0": "iti vākyaśeṣo gṛhyate / ityādīti luptatṛtīyavibhaktikaṃ padam / asya vivakṣiteti",
  "GSP33bbdip12u:106_1": "sūtrapadenānvayaḥ / ata eva sūtrabhāṣyayorekībhāva iti tattvapradīpoktiḥ / anena",
  "GSP33bbdip12u:106_2": "sūtre śrutyeti śeṣaḥ sūcitaḥ / caḥ pūrvoktahetusamuccaye 'vadhāraṇe ca / yato vaktuṃ",
  "GSP33bbdip12u:106_3": "yogye vivakṣā bhavati / ato vivakṣitāḥ vaktuṃ yogyāḥ vakṣyamāṇā iti vā / ye tu śrutīnāṃ",
  "GSP33bbdip12u:106_4": "brahmaguṇeṣu tātparyābhāvaṃ vadanti,",
  "GSP33bbdip12u:107_0": "tannirāsāya vivakṣitapadamupanibabandha sūtrakṛditi tattvapradīpokteḥ śrutitātparyaviṣayabhūtā",
  "GSP33bbdip12u:107_1": "iti vā / sarvatretyanuvartate / gate iti śeṣaḥ / tathā ca sarvatra gate vivakṣitānāṃ",
  "GSP33bbdip12u:107_2": "śrutyā sarvatra gataniṣṭhatayā vaktuṃ yogyānāṃ itaḥparaṃ śrutyā sarvagataniṣṭhatayā",
  "GSP33bbdip12u:107_3": "vakṣyamāṇānāṃ śrutitātparyaviṣayībhūtānāṃ vā guṇānāmupasaṃhāragatāśrutatvādīnāṃ viṣṇoreva",
  "GSP33bbdip12u:107_4": "yogyatvena tasminnevopapatteḥ anyatrānupapatteśca sarvatrocyamāno nārāyaṇa eva iti",
  "GSP33bbdip12u:107_5": "sūtrārtha ukto bhavati / yaḥ prakṛto viṣṇuḥ saḥ 'ataḥ';",
  "GSP33bbdip12u:108": "deśakālaguṇairvyāptaḥ / ata sātatyagamane iti dhātuvyākhyānāt 'santato hyata ucyate';",
  "GSP33bbdip12u:109": "iti vacanācca / yadvā - ato 'tistṛtīye 'tiśaye adhika ityarthaḥ / 'aśrutaḥ';",
  "GSP33bbdip12u:110": "sarvātmanā śrotumaśakyaḥ / svayameva svātmānaṃ svātantryeṇa śṛṇoti / 'narte tvat'; (ṛ. 10-112-9.)",
  "GSP33bbdip12u:111": "iti śruteḥ / 'agataḥ';",
  "GSP33bbdip12u:112": "aprāptaḥ pūrṇatvātsarvātmanājñāta iti vā / sarvātmanā mananaviṣayo na bhavatītyamataḥ / anato netṛrahitaḥ svatantra iti yāvat / 'adṛṣṭaḥ';",
  "GSP33bbdip12u:113": "pratyakṣeṇa kenacit,",
  "GSP33bbdip12u:114": "sarvātmanā pūrṇatvāt / ata eva sarvātmanā 'avijñātaḥ';",
  "GSP33bbdip12u:115": "viśeṣato na jñātaḥ / 'anādiṣṭaḥ';",
  "GSP33bbdip12u:116": "niyojakaśūnyo 'nyairanājñapta iti vā / yathānyaiḥ svayamaśrutādirna tathānye,",
  "GSP33bbdip12u:117": "sarvātmanā śrutyādyā ityāha - śroteti / 'śrotā';",
  "GSP33bbdip12u:118": "yugapatsvātantryeṇa śravaṇakartā / 'mantā';",
  "GSP33bbdip12u:119": "svātantryeṇa sarvamananakartā / svātantryeṇa sarvadraṣṭā / 'ādeṣṭā';",
  "GSP33bbdip12u:120": "niyojanakartā / 'āghoṣṭā';",
  "GSP33bbdip12u:121": "samyagvaktā / 'vijñātā';",
  "GSP33bbdip12u:122": "viśeṣeṇa jñātā / prakarṣeṇa jñātā / 'sarveṣāṃ bhūtānāṃ';",
  "GSP33bbdip12u:123": "jīvānām 'antaraḥ';",
  "GSP33bbdip12u:124": "antasthaḥ 'puruṣaḥ';",
  "GSP33bbdip12u:125": "pūrṇaḥ 'samaḥ'; samānaḥ,",
  "GSP33bbdip12u:126": "sarvarūpeṇa 'ātmā';",
  "GSP33bbdip12u:127": "ādānādikarteti vidyādityaitareyabhāṣyatattvapradīpaviśveśvaratīrthīyadiśā śrutyarthaḥ /",
  "GSP33bbdip12u:128": "__________",
  "GSP33bbdip12u:129": "BBsBh_1,2.1.8:",
  "GSP33bbdip12u:130": "sa hi 'na te viṣṇoḥ jāyamāno na jāto devaḥ'; (ṛ. 7-99-2.)",
  "GSP33bbdip12u:131": "ityādināśrutatvādiguṇakaḥ /",
  "GSP33bbdip12u:132": "BBsBhDīp_1,2.1.8:",
  "GSP33bbdip12u:133": "nanvetacchrutyuktānām aśrutatvādiguṇānāṃ kuto viṣṇuniṣṭhatvamityata āha - sa hīti // hiśabdaḥ prasiddhau / 'saḥ';",
  "GSP33bbdip12u:134": "viṣṇuḥ 'na te';",
  "GSP33bbdip12u:135": "ityādinā vākyenāśrutatvādiguṇaḥ tadvattayā prasiddha ityarthaḥ / śrutau 'śrotrādinā';",
  "GSP33bbdip12u:136_0": "iti padādhyāhāreṇeti bhāvaḥ / yadyapi śrutāvatatvasya prathamoktatvādatatvādiguṇa",
  "GSP33bbdip12u:136_1": "iti vaktavyam / tathāpi tasya sarvagatatvarūpatvena viṣṇuniṣṭhatayā sādhyatvāt asiddhatvāt",
  "GSP33bbdip12u:136_2": "sa viṣṇuratatvādiguṇakaḥ prasiddha iti siddhanirdeśāyogāt aśrutatvādītyuktam / yadvā",
  "GSP33bbdip12u:136_3": "- viṣṇuratatvādiguṇakaḥ 'na te viṣṇo'; (ṛ. 7-99-2.)",
  "GSP33bbdip12u:137": "ityādiśruteriti prayoge sarvagatatvarūpasyātatvasya sāodhyatvāttasya ca 'na te viṣṇo';",
  "GSP33bbdip12u:138": "ityādāvanukterhetvananvayādaśrutatvādītyuktam /",
  "GSP33bbdip12u:139": "__________",
  "GSP33bbdip12u:140": "BBsBh_1,2.1.9:",
  "GSP33bbdip12u:141": "'sa savitā sa vāyuḥ sa indraḥ so 'śrutaḥ so 'dṛṣṭo",
  "GSP33bbdip12u:142": "yo hariryaḥ paramo yo viṣṇuryo 'nantaḥ'; ityādicaturvedaśikhāyām // 2 //",
  "GSP33bbdip12u:143": "BBsBhDīp_1,2.1.9:",
  "GSP33bbdip12u:144": "'na te';",
  "GSP33bbdip12u:145": "ityādiśrutau mukhato 'śrutatvādikaṃ viṣṇorna pratīyate ityato 'traivārthe spaṣṭaśrutiṃ cāha - sa iti / yaḥ 'savitā';",
  "GSP33bbdip12u:146": "jagadutpādakaḥ sa harireva / yo 'vāyuḥ';",
  "GSP33bbdip12u:147": "balajñānarūpo devaḥ sa paramaḥ paramātmaiva / yaḥ 'indraḥ';",
  "GSP33bbdip12u:148": "paramaiśvaryavān sa viṣṇureva,",
  "GSP33bbdip12u:149": "na prasiddhādiḥ / yo 'śruto 'dṛṣṭaḥ so 'nanto 'parimito harireva nānya ityarthaḥ / yadvā - yo haryādiśabdavācyaḥ prasiddhaḥ,",
  "GSP33bbdip12u:150": "sa eva savitṛtvādiguṇavāciśabdavācya ityarthaḥ / ityādīti / yataḥ caturvedaśikhāyāmityādyuktamato 'pi sa evāśrutatvādiguṇa ityanvayaḥ /",
  "GSP33bbdip12u:151": "__________",
  "GSP33bbdip12u:152": "BBsBh_1,2.1.10:",
  "GSP33bbdip12u:153": "na cādityaśabdāccakṣurmayatvādeva jīva iti vācyam /",
  "GSP33bbdip12u:154": "BBsBhDīp_1,2.1.10:",
  "GSP33bbdip12u:155_0": "nanu yathā brahmaśabdādaśrutatvādiliṅgaiśca viṣṇuḥ sarvagata ityucyate / tathādityādiśabdātsarvajīvaliṅgāccādityaḥ",
  "GSP33bbdip12u:155_1": "sarvajīvā vā sarvagatāḥ kiṃ na syurityata āha - na ceti // 'ādityo rasaḥ';",
  "GSP33bbdip12u:156": "ityādityaśabdāt sarvagatatvaprakaraṇe 'cakṣurmayaḥ śrotramayaḥ chandomayo manomayo vāṅmaya ātmā'; (ai.ā. 3-2-1)",
  "GSP33bbdip12u:157": "iti śrutau jñānakaraṇacakṣurādyātmakadehābhimānitvena jīve prasiddhāccakṣurmayatvādeścetyarthaḥ / hetusamuccaye caśabdaḥ/ 'jīvaḥ';",
  "GSP33bbdip12u:158": "ityanena sūtragataṃ śārīrapadaṃ vyākhyātam / 'śārīrau tāvubhau proktau jīvaśca paramastathā';",
  "GSP33bbdip12u:159_0": "iti smṛteḥ / śarīrābhimānitvācca jīvasya śārītvaṃ yuktam / jīva ityekavacanaṃ samudāyābhiprāyam /",
  "GSP33bbdip12u:159_1": "jīvaścetyapi caśabdānvayaḥ / tenādityapratijñā samuccīyate / sarvatra gata iti śeṣaḥ /",
  "GSP33bbdip12u:159_2": "iti na vācyamiti sambandhaḥ /",
  "GSP33bbdip12u:160": "__________",
  "GSP33bbdip12u:161": "BBsBh_1,2.1.11:",
  "GSP33bbdip12u:162": "sū - oṃ//",
  "GSP33bbdip12u:163": "anupapattestu na śārīraḥ | BBs_1,2.3 |",
  "GSP33bbdip12u:164": "// oṃ//",
  "GSP33bbdip12u:165": "ekasya sarvaśarīrasthatvānupapattereva // 3 //",
  "GSP33bbdip12u:166": "BBsBhDīp_1,2.1.11:",
  "GSP33bbdip12u:167_0": "kuto na vācyamityatra hetvākāṅkṣāyāṃ sūtramupanyasya pratijñābhāgasyāvatārikābhāṣyeṇaiva",
  "GSP33bbdip12u:167_1": "vyākhyātatvāddhetvaṃśameva vyācaṣṭe - anupapatteriti // ekasyaikaikasya jīvasyeti",
  "GSP33bbdip12u:167_2": "vipariṇāmenānuvartate / sarvaśarīreti / sarvaśarīrasthatvasyānupapatteḥ sarvajīvasya",
  "GSP33bbdip12u:167_3": "samānabhogaprāptirūpopapattiviruddhatvādevetyarthaḥ / na tvanyaprāpakābhāvāditi hetvantaramanveṣaṇīyamityevaśabdārthaḥ /",
  "GSP33bbdip12u:167_4": "evetyanena sautratuśabdo vyākhyātaḥ / anupapattistu ṭīkāyāmeva sahetukamupapāditā /",
  "GSP33bbdip12u:168": "__________",
  "GSP33bbdip12u:169": "BBsBh_1,2.1.12:",
  "GSP33bbdip12u:170": "sū - oṃ//",
  "GSP33bbdip12u:171": "karmakartṛvyapadeśācca | BBs_1,2.4 |",
  "GSP33bbdip12u:172": "// oṃ//",
  "GSP33bbdip12u:173": "'ātmānaṃ parasmai śaṃsati'; (ai.ā. 3-2-3.) ityādi // 4 //",
  "GSP33bbdip12u:174": "BBsBhDīp_1,2.1.12:",
  "GSP33bbdip12u:175": "yuktyantareṇa śārīrasya sarvagatatvaṃ nirākurvatsūtramupanyasya tadupāttaśrutimevodāharati - karmeti // bhāvapradhāno 'yaṃ,",
  "GSP33bbdip12u:176": "caḥ samuccaye / 'sarvatroktaḥ śārīraḥ';",
  "GSP33bbdip12u:177": "iti padatrayaṃ vipariṇāmenānuvartate / tathā ca sarvatroktasya sarvagatasya prakṛtasya 'etamātmānaṃ parasmai śaṃsati';",
  "GSP33bbdip12u:178_0": "ityaitareyaśrutau śaṃsanakriyāyāṃ sa etamātmānamiti karmatvena śārīrasya jīvasya",
  "GSP33bbdip12u:178_1": "ca tasyāmeva kartṛtvena vyapadeśāt ekasyāṃ kriyāyāṃ tayorutsargato bhinnatvaniyamāt",
  "GSP33bbdip12u:178_2": "apavādakāraṇābhāvācca na sarvatrocyamānaḥ śārīra ityarthaḥ / tattvapradīpe tu - cakārāt 'parasmai';",
  "GSP33bbdip12u:179": "iti sampradānavyapadeśāccetyabhiprāya ityuktam / yaḥ 'etamātmānaṃ';",
  "GSP33bbdip12u:180": "cakṣurmayatvādiguṇakaṃ paramātmānam 'anyasmai';",
  "GSP33bbdip12u:181": "ayogyāya 'śaṃsati';",
  "GSP33bbdip12u:182": "upadiśati tasya vedāḥ 'dugdhadohāḥ';",
  "GSP33bbdip12u:183": "phalavidhurā bhavantītyarthaḥ / ityādītyasya pūrvavatsūtreṇānvayaḥ / ādipadena 'ātmānaṃ veda';",
  "GSP33bbdip12u:184": "iti ṭīkoktaṃ 'yastityāja sacividaṃ sakhāyaṃ na tasya vācyapi bhāgo 'sti'; (ai.ā. 3-2-4.)",
  "GSP33bbdip12u:185": "iti tattvapradīpodāhṛtavākyaṃ ca gṛhyate / 'sacividaṃ';",
  "GSP33bbdip12u:186": "karmasañcayavettāraṃ prītyā ekadeśasthatvāt sakhāyaṃ hariṃ 'yastityāja';",
  "GSP33bbdip12u:187": "tatyāja anyathā veda,",
  "GSP33bbdip12u:188": "tasya 'vāci'; vedādhyayanādau tasmāt 'bhāgaḥ'; phalaṃ nāsti narakaṃ ca syādityarthaḥ /",
  "GSP33bbdip12u:189": "__________",
  "GSP33bbdip12u:190": "BBsBh_1,2.1.13:",
  "GSP33bbdip12u:191": "sū - oṃ//",
  "GSP33bbdip12u:192": "śabdaviśeṣāt | BBs_1,2.5 |",
  "GSP33bbdip12u:193": "// oṃ//",
  "GSP33bbdip12u:194": "'etameva brahmetyācakṣate'; (ai.ā. 3-2-3.) iti /",
  "GSP33bbdip12u:195": "BBsBhDīp_1,2.1.13:",
  "GSP33bbdip12u:196": "yaduktaṃ brahmaśabdāt viṣṇureva sarvagata iti / tadayuktam,",
  "GSP33bbdip12u:197_0": "brahmaśabdasya jīve 'pi vṛtteḥ / na cāsau jīve 'mukhya iti tadagrahaḥ / cakṣurmayatvādibādhakabalenāmukhyārthasyāpi",
  "GSP33bbdip12u:197_1": "grahaṇopapatteḥ / na ca dvitīyasūtroktabādhakānna jīvaḥ 'śrutvāpyenaṃ veda na caiva kaścit';",
  "GSP33bbdip12u:198": "iti gītāyāṃ jīvasyāśrutatvādiśravaṇāt,",
  "GSP33bbdip12u:199": "tṛtīyoktasya ca viṣṇāvapi sāmyāt / nāpi turīyoktacakṣurmayatvādibādhakena,",
  "GSP33bbdip12u:200": "ekasyaiva karmatvakartṛtvayoḥ upapatterityāśaṅkāṃ pariharatsūtramupanyasya tadupāttaśrutimevodāharati - śabdeti // bhāṣyasya sūtreṇānvayaḥ / tathā ca 'etameva brahmetyācakṣate';",
  "GSP33bbdip12u:201": "iti vākye hetutvena prakṛtabrahmaśabdasya 'viśeṣāt';",
  "GSP33bbdip12u:202": "sāvadhāraṇatvarūpaviśeṣavattvādityarthaḥ / asya nānena brahmaśabdena śārīra ucyate iti labdhasādhyenānvayaḥ/ anenaivakāro vidheyapadasaṅgataḥ,",
  "GSP33bbdip12u:203_0": "tacchiraskabrahmaśabdaśca mukhyabrahmatvārthakaḥ / sa ca jīve na yukta ityuktaṃ bhavati /",
  "GSP33bbdip12u:203_1": "yadvā - evakāra emityuddeśyavācipadenaiva saṅgato 'nyayogavyavacchedārthakaḥ / na",
  "GSP33bbdip12u:203_2": "caivaṃ brahmaśabdasya sāvadhāraṇatvāprāptiriti vācyam / evakārārthāvadhāraṇasyānyayogavyavacchedasyānyasmin",
  "GSP33bbdip12u:203_3": "brahmatvayogavyavaccheda iti vivaraṇe brahmaśabdārthabrahmatvasambandhāt brahmaśabdasya",
  "GSP33bbdip12u:203_4": "sāvadhāraṇatvaprāpteḥ / yadyapi na śārīra etacchabdārthaḥ / kutaḥ?",
  "GSP33bbdip12u:204": "tasya evakārārthapratiyogivācakabrahmaśabdenaiva viśeṣitatvāditi sūtravṛttissambhavati / tathāpi na sā ṭīkokteti na kairapi pradarśitā /",
  "GSP33bbdip12u:205": "__________",
  "GSP33bbdip12u:206": "BBsBh_1,2.1.14:",
  "GSP33bbdip12u:207": "na hi jīvameva brahmetyācakṣate /",
  "GSP33bbdip12u:208": "BBsBhDīp_1,2.1.14:",
  "GSP33bbdip12u:209_0": "sāvadhāraṇatve 'pi brahmaśabdasya kuto na jīve vṛttirityata āha - na hīti / hiśabdaḥ",
  "GSP33bbdip12u:209_1": "prasiddhau hetau ca / kavaya iti śeṣaḥ / kuta iti cet evakāraśiraskabrahmaśabdavācyatve",
  "GSP33bbdip12u:209_2": "jīvasya mukhyabrahmatvaṃ syāt,",
  "GSP33bbdip12u:210_0": "tacca nopapadyate / tasyāmukhyabrahmatvena prasiddhatvāditi bhāvaḥ / evamevakārasyoddeśyasambandhonānyayogavyavacchedakatve",
  "GSP33bbdip12u:210_1": "'pi pūrvapakṣe etacchabdārthatvena abhimatajīvādanyasya brahmatvaṃ niṣiddhaṃ syāt /",
  "GSP33bbdip12u:210_2": "tacca nopapadyate / jīvādanyasya paramātmāno mukhyabrahmaṇo jātyāderamukhyabrahmaṇaśca",
  "GSP33bbdip12u:210_3": "sattvenānyasya brahmatvasambandhaniṣedhāyogādityapi draṣṭavyam / tattvapradīpe tu",
  "GSP33bbdip12u:210_4": "- jīvasya brahmatve tasya bhūtatvena bhūteṣvityuktaṃ bhūtasthatvaṃ na yujyata ityuktam /",
  "GSP33bbdip12u:211": "__________",
  "GSP33bbdip12u:212": "BBsBh_1,2.1.15:",
  "GSP33bbdip12u:213": "'eṣa u eva brahmaiṣa u evātmaiṣa u eva savitaiṣa u evendra eṣa u",
  "GSP33bbdip12u:214": "eva harirharati paraḥ parānandaḥ'; iti cendradyumnaśākhāyām // 5 //",
  "GSP33bbdip12u:215": "BBsBhDīp_1,2.1.15:",
  "GSP33bbdip12u:216": "viṣṇāvapi sāvadhāraṇabrahmaśabdasya vṛttiḥ kuta ityata āha - eṣa iti // u eva / yadvā - uśabdo viṣṇuparaḥ / tathā caiṣa viṣṇureva brahmetyarthaḥ / 'ātmānam';",
  "GSP33bbdip12u:217": "ityuktamātmatvaṃ 'sa savitā';",
  "GSP33bbdip12u:218_0": "ityuktasavitṛtvādikamapi viṣṇorevetyāha - eṣa u evātmetyādinā / ya u yo viṣṇureva",
  "GSP33bbdip12u:218_1": "hariḥ / tatra nimittamāha - haratīti / yajñagṛheṣviḍopahūtaṃ bhāgaṃ svīkarotītyarthaḥ /",
  "GSP33bbdip12u:218_2": "yadvā - satāṃ pāpaṃ haratītyarthaḥ / evameṣa eva para uttamaḥ pūrṇānandaśceti yojanā /",
  "GSP33bbdip12u:218_3": "indradyumnaśākhāyāmityasya 'ya etaṃ sarvabhūtasthaṃ viṣṇumeva brahmetyācakṣate indradyumnāḥ';",
  "GSP33bbdip12u:219": "ityupaskṛtenānvayaḥ / asya ca hetoravatārikāgatasādhyenānvayaḥ /",
  "GSP33bbdip12u:220": "__________",
  "GSP33bbdip12u:221": "BBsBh_1,2.1.16:",
  "GSP33bbdip12u:222": "sū - oṃ//",
  "GSP33bbdip12u:223": "smṛteśca | BBs_1,2.6 |",
  "GSP33bbdip12u:224": "// oṃ//",
  "GSP33bbdip12u:225": "ahamātmā guḍākeśa sarvabhūtāśayasthitaḥ / (bha.gī. 10-20.)",
  "GSP33bbdip12u:226": "gāmāviśya ca bhūtāni dhārayāmyahamojasā / (bha.gī. 15-13.)",
  "GSP33bbdip12u:227": "ityādi /",
  "GSP33bbdip12u:228": "BBsBhDīp_1,2.1.16:",
  "GSP33bbdip12u:229_0": "smṛtisamākhyayāpi viṣṇoratroktasarvagatatvaṃ sādhayatsūtraṃ paṭhitvā tāṃ smṛtimudāharati",
  "GSP33bbdip12u:229_1": "- smṛteśceti // ityādismṛteśca sarvatrocyamāno nārāyaṇa evetyanvayaḥ / na kevalamuktahetubhya",
  "GSP33bbdip12u:229_2": "iti cakārārthaḥ / smṛteḥ svavacanatve 'pi paroktānuvādarūpatvāt taduktiryuktā / evamagre",
  "GSP33bbdip12u:229_3": "'pi / he 'guḍākeśa';",
  "GSP33bbdip12u:230": "guḍākā nidrā tadīśastadrahita iti yāvat / guḍavadāsamantātkeśā yasya saḥ ślakṣṇakeśeti vā / ahamantaryāmitayā sarvahṛdayasthita ityarthaḥ 'gāṃ';",
  "GSP33bbdip12u:231": "bhūmiṃ āviśya tatrāvatīrya 'bhūtāni';",
  "GSP33bbdip12u:232": "jīvān 'ojasā';",
  "GSP33bbdip12u:233_0": "sāmarthyena dhārayāmītyanyavākyasyārthaḥ / ime ca gītāyāmarjunaṃ prati kṛṣṇavākye /",
  "GSP33bbdip12u:233_1": "pūrvavākye sarvabhūtāśayastho ya ātmā jīvaḥ so 'hamityabhedapratītinirāsāya dvitīyavākyodāharaṇam /",
  "GSP33bbdip12u:233_2": "tadgatatvenaiva taddhārakatvamabhipretam / ato nāsaṅgatiḥ / ādipadātsmṛtyantarasaṅgrahaḥ /",
  "GSP33bbdip12u:234": "__________",
  "GSP33bbdip12u:235": "BBsBh_1,2.1.17:",
  "GSP33bbdip12u:236": "na cāprāmāṇikaṃ kalpyam // 6 //",
  "GSP33bbdip12u:237": "BBsBhDīp_1,2.1.17:",
  "GSP33bbdip12u:238": "anye tu 'manomayaḥ prāṇaśarīro bhārūpaḥ satyasaṅkalpaḥ'; iti vākye manomayatvādiguṇar iśvara eva,",
  "GSP33bbdip12u:239": "na jīva iti siddhāntite jīveśayoraikyāt kathametadityāśaṅkya asti bhedaḥ / na cāpasiddhāntaḥ,",
  "GSP33bbdip12u:240": "yato 'yaṃ na pāramārthikaḥ,",
  "GSP33bbdip12u:241": "kintu,",
  "GSP33bbdip12u:242_0": "mithyābhūta eva sūtrakṛtā vivakṣita iti samādhāya bhedamithyātve sūtratātparyaṃ varṇayanti /",
  "GSP33bbdip12u:242_1": "teṣāṃ matamāśaṅkya dūṣayati - na ceti // castvarthe / nañ ca tadviruddhatadabhāvārthaḥ /",
  "GSP33bbdip12u:242_2": "tathā ca 'aprāmāṇikaṃ';",
  "GSP33bbdip12u:243": "bhedamithyātvaṃ 'na kalpyaṃ';",
  "GSP33bbdip12u:244": "sūtrakṛdvivakṣāviṣayatvena na kalpanīyam / kutaḥ?",
  "GSP33bbdip12u:245": "yatastadaprāmāṇikaṃ pramāṇaśūnyaṃ 'dvā suparṇā'; ityādipramāṇaviruddhaṃ ca ata iti yojanā /",
  "GSP33bbdip12u:246": "__________",
  "GSP33bbdip12u:247": "BBsBh_1,2.1.18:",
  "GSP33bbdip12u:248": "sū - oṃ//",
  "GSP33bbdip12u:249": "arbhakaukastvāttadvyapadeśācca neti cenna nicāyyatvādevaṃ vyomavacca | BBs_1,2.7 |",
  "GSP33bbdip12u:250": "// oṃ //",
  "GSP33bbdip12u:251": "sarveṣu bhūteṣvityalpaukastvāt cakṣurmayatvādinā jīvavyapadeśācca neti cenna /",
  "GSP33bbdip12u:252": "BBsBhDīp_1,2.1.18:",
  "GSP33bbdip12u:253_0": "uktārthamākṣipya samādadhatsūtraṃ paṭhitvākṣepāṃśaṃ tāvadvyācaṣṭe - arbhaketi //",
  "GSP33bbdip12u:253_1": "vākya iti śeṣaḥ / arbhaketyasya vyākhyālpeti / alpamokaḥ sthānaṃ yasya tasya bhāvastattvaṃ",
  "GSP33bbdip12u:253_2": "tasmāt / tathācālpasthānasthitatvokterityarthaḥ / sarvajīvahṛdayasuṣirāṇāmalpatvāditi",
  "GSP33bbdip12u:253_3": "bhāvaḥ / sūtragatatacchabdasya prakāraprakāryubhayārthatvaṃ matvāha - cakṣuriti,",
  "GSP33bbdip12u:254_0": "jīva iti ca / ādipadena śrotramayatvādi gṛhyate / cakārādādiśabdādvā ādityaśrutirapi",
  "GSP33bbdip12u:254_1": "gahyate / ata eva jīvapadamādityasādhāraṇaṃ prāyoji / jīvasya vyapadeśo vacanaṃ jīvavyapadeśaḥ",
  "GSP33bbdip12u:254_2": "'cakṣurmayaśśrotramayaḥ';",
  "GSP33bbdip12u:255_0": "iti śrutāviti śeṣaḥ / co hetusamuccaye / neti / sarvatrocyamāno nārāyaṇa eveti yaduktaṃ",
  "GSP33bbdip12u:255_1": "tannetyarthaḥ / paramātmapakṣe 'pi jīvapakṣa iva bādhakasadbhāvāditi bhāvaḥ // parihārāṃśaṃ",
  "GSP33bbdip12u:255_2": "vyācaṣṭe - neti / uktabādhakādviṣṇoḥ sarvatrocyamānatvābhāvo netyarthaḥ /",
  "GSP33bbdip12u:256": "__________",
  "GSP33bbdip12u:257": "BBsBh_1,2.1.19:",
  "GSP33bbdip12u:258": "arbhakaukastvena cakṣurmayatvādirūpeṇa ca tasyaiva viṣṇornicāyyatvāt /",
  "GSP33bbdip12u:259": "BBsBhDīp_1,2.1.19:",
  "GSP33bbdip12u:260_0": "kuto netyato 'tra bādhakābhāvāditi hetum arbhakaukastvādīnāṃ ca viṣṇāvevopapannatvenābādhakatvāditi",
  "GSP33bbdip12u:260_1": "tadupapādakahetuṃ copaskṛtya tarhi viṣṇāvarbhakaukastvādikathanavaiyarthyamityāśaṅkya",
  "GSP33bbdip12u:260_2": "tatparihāratvenoktamevaṃnicāyyatvādityaṃśaṃ vyākhyāti - arbhakaukastveneti / ādiśabdenmanomayatvena",
  "GSP33bbdip12u:260_3": "ityāha / anena sautraivaṃśabdaḥ prakārārthatayā vyākhyātaḥ / siddhāntāṃśe 'pi viṣṇvarthakasya",
  "GSP33bbdip12u:260_4": "vyatyastatacchabdasya sāvadhāraṇasyānvayamabhipretyāha - tasyaiveti / yadvā - pradhānasūtre",
  "GSP33bbdip12u:260_5": "'nuvṛttasya tadityasyeha vipariṇatasyāvṛttiṃ matvāha - tasyaiva viṣṇoriti / evakāro",
  "GSP33bbdip12u:260_6": "'pyarthaḥ / tathā ca sarvagatasyāpi jīvavilakṣaṇasyāpītyarthaḥ / na tu jīvasya,",
  "GSP33bbdip12u:261": "ityanyaniṣedhārtho vā evakāraḥ / 'nicāyyatvāt';",
  "GSP33bbdip12u:262": "upāsyatvāt / anenāparichinne alpaukastvoktiḥ jīvavilakṣaṇe cakṣurmayatvādyuktivyartheti śaṅkā nistā bhavati /",
  "GSP33bbdip12u:263": "__________",
  "GSP33bbdip12u:264": "BBsBh_1,2.1.20:",
  "GSP33bbdip12u:265": "sarvagatatve 'pyalpaukastvaṃ ca yujyate vyomavat /",
  "GSP33bbdip12u:266": "BBsBhDīp_1,2.1.20:",
  "GSP33bbdip12u:267": "idānīṃ sarvagatasyālpaukastvamayuktamiti śaṅkānirāsāya sūtragṛhītaṃ dṛṣṭāntāṃśaṃ evamityasya caśabdenāpyanvayaṃ vyatyastatatpadasya āvṛttasya 'yujyate';",
  "GSP33bbdip12u:268": "iti adhyāhṛtenāpi sambandhamabhipretya vyākhyāti - sarvagatatva iti // apīti dvitīyacaśabdavyākhyānam /",
  "GSP33bbdip12u:269": "__________",
  "GSP33bbdip12u:270": "BBsBh_1,2.1.21:",
  "GSP33bbdip12u:271": "sarvendriyamayo viṣṇuḥ sarvaprāṇiṣu ca sthitaḥ /",
  "GSP33bbdip12u:272": "sarvanāmābhidheyaśca sarvavedoditaśca saḥ // iti skānde // 7 //",
  "GSP33bbdip12u:273": "BBsBhDīp_1,2.1.21:",
  "GSP33bbdip12u:274": "yadapi jīvavilakṣaṇasya nityajñānavato jñānakaraṇacakṣurādiprācuryarūpacakṣurmayatvādikathanamayuktamiti codyaṃ,",
  "GSP33bbdip12u:275_0": "tat caśabdasūcitasmṛtyā nirāha - sarvendriyamaya iti // viṣṇuryataḥ sarvaprāṇiṣu",
  "GSP33bbdip12u:275_1": "saṃsthitaḥ / prāṇā indriyāṇi tadvantaḥ prāṇinaḥ teṣvindriyaniyāmakatvena sthitaḥ /",
  "GSP33bbdip12u:275_2": "sarvendriyasvāmīti yāvat / ataḥ sarvendriyamaya ityukta ityarthaḥ / svāmitvaṃ mayaḍartha",
  "GSP33bbdip12u:275_3": "iti bhāvaḥ / caśabdaḥ prathamapādārthe dvitīyapādārthaṃ hetumāha / evaṃ dvitīyatṛtīyapādadvayamapi",
  "GSP33bbdip12u:275_4": "ādityādisarvaprāṇisthitatvādādityādisarvanāmābhidheya iti hetuhetumadbhāvena vyākhyeyam /",
  "GSP33bbdip12u:275_5": "ata eva caśabdaḥ dvitīyatṛtīyacaśabdavat viśeṣaṇāntarasamuccayepyanveyaḥ / anena",
  "GSP33bbdip12u:275_6": "prathamapādena 'cakṣurmayaḥ śrotramayo manomayo vāṅmayaḥ';",
  "GSP33bbdip12u:276_0": "ityādikaṃ brahmaṇi tatsvāmitvena nimittena prayuktamiti vyākhyātaṃ bhavati / evaṃ",
  "GSP33bbdip12u:276_1": "dvitīyatṛtīyapādābhyāṃ tattadgatatvenādityāditattannāmavācyatvakathanamukhenādityaśruterīśvaravācitvamuktaṃ",
  "GSP33bbdip12u:276_2": "bhavati / anenaivāditye 'nuktiyuktivirodhaśca parihṛtaḥ / caturthapādena chandaḥpadoktavedamukhyārthatvācchandomayatvaṃ",
  "GSP33bbdip12u:276_3": "ca viṣṇoryuktamitiyuktaṃ bhavati / aitareyabhāṣye - 'sampūrṇadarśanaśakteḥ cakṣurmayaḥ",
  "GSP33bbdip12u:276_4": "sampūrṇaśravaṇaśakteḥ śrotramayaḥ satyakāmatvāt chandomayaḥ sarvamantṛtvānmanomayaḥ",
  "GSP33bbdip12u:276_5": "sarvavaktṛtvādvāṅmayaḥ pūrṇaphalarūpatvādātmā';",
  "GSP33bbdip12u:277": "iti / tathā bṛhadbhāṣye - 'mayaṭprāyuryārthaḥ svarūpe ca'; iti pratijñāya -",
  "GSP33bbdip12u:278": "sarvadraṣṭṛsvarūpatvāccakṣurmaya itīryate /",
  "GSP33bbdip12u:279": "sarvaśrotṛsvarūpatvātsa śrotramayar iritaḥ // iti /",
  "GSP33bbdip12u:280": "tathā bhāgavatatātparye -",
  "GSP33bbdip12u:281": "sarve viṣṇau sthitā yasmādatassarvamayo hyasau /",
  "GSP33bbdip12u:282_0": "iti prakārāntareṇa bhagavati cakṣurmayatvādikaṃ vyākhyātam / skānde ityanantaraṃ",
  "GSP33bbdip12u:282_1": "uktvāditi śeṣaḥ / asya jīvavilakṣaṇasyāpi indriyasvāmitvādinā cakṣurmayatvādi yujyate",
  "GSP33bbdip12u:282_2": "iti na tadayoga ityupaskṛtasādhyenānvayaḥ /",
  "GSP33bbdip12u:283": "anena 'sarveṣu bhūteṣu';",
  "GSP33bbdip12u:284": "ityātrārbhakaukastvokteḥ 'cakṣurmayaḥ';",
  "GSP33bbdip12u:285": "ityādau ca tasya jīvasya tena cakṣurmayatvādinā prakāreṇoktatvāt ādityavyapadeśācca asmādeva bādhakānna sarvatrokto nārāyaṇa iti cet - na, kutaḥ?",
  "GSP33bbdip12u:286": "atra bādhakābhāvāt,",
  "GSP33bbdip12u:287_0": "arbhakaukastvādeśca viṣṇāvevopapatteḥ / na cāparicchinnasyārbhakaukastvoktiḥ jīvavilakṣaṇasya",
  "GSP33bbdip12u:287_1": "cakṣurmayatvādyuktiśca vyartheti vācyam / evaṃ nicāyyatvāt / cāyṛ pūjāniśāmanayoḥ /",
  "GSP33bbdip12u:287_2": "tasyaiva tasyāparicchinnasyāpi viṣṇoḥ alpaukastvacakṣurmayatvādinā prakāreṇopāsyatvena",
  "GSP33bbdip12u:287_3": "upāsanārthaṃ taduktisārthakyāt / na cāparicchinne jīvavilakṣaṇe ca brahmāṇi arbhakaukastvādyuktirna",
  "GSP33bbdip12u:287_4": "yujyata iti vācyam / yataḥ 'evaṃ ca';",
  "GSP33bbdip12u:288": "evamapi sarvagatatve 'pi 'vyomavat';",
  "GSP33bbdip12u:289_0": "tadalpaukastvaṃ cakṣurmayatvādi yujyate / yathā vyāptasyāpi vyomno 'vyākṛtākāśasya",
  "GSP33bbdip12u:289_1": "maṭhādyekadeśāvasthitiḥ tathā brahmaṇo bhūtāśayādau sthitiryuktā / yataścaivaṃ viṣṇorjīvavilakṣaṇatve",
  "GSP33bbdip12u:289_2": "'pi indriyasvāmitvādinā cakṣurmayatvādyuktiryuktāta iti sūtrārtha ukto bhavati /",
  "GSP33bbdip12u:290": "__________",
  "GSP33bbdip12u:291": "BBsBh_1,2.1.22:",
  "GSP33bbdip12u:292": "sū - oṃ//",
  "GSP33bbdip12u:293": "sambhogaprāptiriti cenna vaiśeṣyāt | BBs_1,2.8 |",
  "GSP33bbdip12u:294": "// oṃ//",
  "GSP33bbdip12u:295": "jīvaparayorekaśarīrasthatve samānabhogaprāptiriti cenna /",
  "GSP33bbdip12u:296": "BBsBhDīp_1,2.1.22:",
  "GSP33bbdip12u:297_0": "punaruktamākṣipya samādadhatsūtramupanyasyati - sambhogeti / atra pūrvasūtrādevaṃśabdamanuvartya",
  "GSP33bbdip12u:297_1": "tadbodhitamāpādakaṃ darśayan pūrvapakṣāṃśaṃ tāvadvyācaṣṭe - jīveti // jīvaparamātmanorityarthaḥ /",
  "GSP33bbdip12u:297_2": "eketi // viṣṇoḥ sarvaśarīrasthatve jīvena sahaikaśarīrasthatvaprāpteriti bhāvaḥ /",
  "GSP33bbdip12u:297_3": "saṃśabdasya 'vyavahṛpaṇossamarthayoḥ';",
  "GSP33bbdip12u:298_0": "ityatreva samānārthatvamāśrityāha - samāneti / iveśvarapakṣe 'pi bādhakasāmyānnāyaṃ",
  "GSP33bbdip12u:298_1": "sarvagata iti vākyaśeṣaḥ / parihārāṃśaṃ vyācaṣṭe - neti / neśvarasya samānabhogaprāptirityarthaḥ /",
  "GSP33bbdip12u:299": "__________",
  "GSP33bbdip12u:300": "BBsBh_1,2.1.23:",
  "GSP33bbdip12u:301": "sāmarthyavaiśeṣyāt /",
  "GSP33bbdip12u:302": "BBsBhDīp_1,2.1.23:",
  "GSP33bbdip12u:303_0": "kuto netyastatra hetutvena vaiśeṣyādityaṃśaṃ yojayati - sāmarthyeti // svārthe ṣyañ /",
  "GSP33bbdip12u:303_1": "viśeṣiṇo bhāva iti vā / tathā ca parasya samānabhogāprāptau jīvādapi sāmarthyavaiśeṣyādityarthaḥ /",
  "GSP33bbdip12u:304": "__________",
  "GSP33bbdip12u:305": "BBsBh_1,2.1.24:",
  "GSP33bbdip12u:306": "uktaṃ ca gāruḍe -",
  "GSP33bbdip12u:307": "sarvajñālpajñatābhedātsarvaśaktyalpaśaktitaḥ /",
  "GSP33bbdip12u:308": "svātantryapāratantryābhyāṃ sambhogo neśajīvayoḥ // iti ca // 8 //",
  "GSP33bbdip12u:309": "// iti sarvagatatvādhikaraṇam //",
  "GSP33bbdip12u:310": "BBsBhDīp_1,2.1.24:",
  "GSP33bbdip12u:311": "kiṃ tatsāmarthyavaiśeṣyaṃ,",
  "GSP33bbdip12u:312": "yena samānabhogāprāptirityata āha - uktamiti // na kevalaṃ sūtre jīveśayorbhogasāmyābhāvaḥ,",
  "GSP33bbdip12u:313": "tatra hetutvena sāmarthyavaiśeṣyaṃ coktam,",
  "GSP33bbdip12u:314_0": "kintu gāruḍe ceti samuccayārthaścaḥ / kimuktamityatastatpaṭhati - sarvajñeti // sarvajñatvālpajñatvarūpabhedakadharmābhyāmityarthaḥ /",
  "GSP33bbdip12u:314_1": "prāptasya bādhakasya parihārāya viṣṇoḥ sāmarthye satyapi prathamaṃ prāptistāvatsyādeva",
  "GSP33bbdip12u:314_2": "agnistambhavato dāhaprāptivat / sāpi bhagavati na sambhavati / tasya sārvajñenaiṣyadbādhakaparihartṛtvasambhavāditi",
  "GSP33bbdip12u:314_3": "bhāveneha sārvajñoktiḥ,",
  "GSP33bbdip12u:315_0": "na jīvena sahekaśarīrasthatve 'pi duḥkhaparityāgena sukhamātrabhoge svātantrayaṃ",
  "GSP33bbdip12u:315_1": "hetuḥ / jīvasya cobhayānubhave pāratantryaṃ heturiti vivektavyam / sambhogaḥ samānabhogaḥ /",
  "GSP33bbdip12u:315_2": "gāruḍa ityanvayaḥ / 'iti ca';",
  "GSP33bbdip12u:316_0": "iti caśabdapāṭhe tatra pūrvoktena samuccayārthaścakāraḥ / anena yato yathā ekasya",
  "GSP33bbdip12u:316_1": "jīvasya sarvaśarīrasthatve sarvasamānabhogaprāptiḥ bādhikānupapattiḥ sūtroktāsti /",
  "GSP33bbdip12u:316_2": "tathā evamīśasya sarvabhūtagatatvamaṅgīkṛtya jīveśvarayorekaśarīrasthatve parasya",
  "GSP33bbdip12u:316_3": "jīvasamānabhogaprāptirbādhikāsti / ato neśvaraḥ sarvabhūtagata iti cenna,",
  "GSP33bbdip12u:317": "kutaḥ tasya tadaprāptau jīvādapi sāmarthyavaiśeṣyāt agnistambhavato dāhābhāvavaditi sūtrārtha ukto bhavati // 1 //",
  "GSP33bbdip12u:318": "// iti sarvagatatvādhikaraṇam //",
  "GSP33bbdip12u:319": "______________________________________________________________",
  "GSP33bbdip12u:320": "// 2. attṛtvādhikaraṇam //",
  "GSP33bbdip12u:321": "__________",
  "GSP33bbdip12u:322": "BBsBh_1,2.2.1:",
  "GSP33bbdip12u:323": "'janmādyasya yataḥ'; ityuktam / tatrāttṛtvaṃ 'sa yadyadevāsṛjata",
  "GSP33bbdip12u:324": "tattadattumadhriyata sarvaṃ vā attīti tadaditeradititvam';",
  "GSP33bbdip12u:325": "(bṛ. 3-2-5.) ityaditeḥ pratīyate /",
  "GSP33bbdip12u:326": "BBsBhDīp_1,2.2.1:",
  "GSP33bbdip12u:327_0": "atrādhikaraṇe lokato 'nyatra prasiddhāditiśabdena sahoktāttṛtvaliṅgasya harau samanvayaḥ",
  "GSP33bbdip12u:327_1": "kriyate / śrutyādisaṅgatiḥ viṣayavākyamudāhṛtya viṣayasaṃśayau sayuktikapūrvapakṣaṃ",
  "GSP33bbdip12u:327_2": "ca sūcayati - janmeti // janmādisūtre janmādikartṛtvaṃ viṣṇoruktamityarthaḥ / tatreti /",
  "GSP33bbdip12u:327_3": "uktalakṣaṇeṣu madhya ityarthaḥ / praviṣṭamiti śeṣaḥ / attṛtvamiti //",
  "GSP33bbdip12u:328": "sa sargakāle ca karoti sarvaṃ",
  "GSP33bbdip12u:329": "saṃhārakāle tu tadatti bhūyaḥ /",
  "GSP33bbdip12u:330": "sraṣṭā pātā tathaivāttā (skānde)",
  "GSP33bbdip12u:331_0": "ityādāvadidhātuprakṛtikānekaśabdavācyaṃ saṃhartṛtvāparaparyāyaśabdabodhyaṃ ūrṇanābhyādivadattṛtvaṃ",
  "GSP33bbdip12u:331_1": "tadityarthaḥ / anena aderbhakṣaṇārthatvādaditerattṛtve 'pi na saṃhartṛtvalakṣaṇasyātivyāptiriti",
  "GSP33bbdip12u:331_2": "śaṅkā nirastā / prathametiśabdaḥ śrutigataḥ / dvitīyastu bhāṣyakārīyaḥ / aditerityāvartate /",
  "GSP33bbdip12u:331_3": "tatraikaṃ bhāvapradhānam / tathā ca iti bṛhadāraṇyakavākye yadattṛtvaṃ pratīyate",
  "GSP33bbdip12u:331_4": "tat aditeḥ devamātureva bhavet / kutaḥ?",
  "GSP33bbdip12u:332": "'aditeḥ'; aditiśruteḥ / tathā adititvaliṅgācceti yojanā / adititvaṃ ca gotvādivadaditimātradhramo,",
  "GSP33bbdip12u:333_0": "na viṣṇau sāvakāśam / anena janmādisūtroktalakṣaṇasyātivyāptyasambhavākṣepāttenāsyākṣepikī",
  "GSP33bbdip12u:333_1": "saṅgatiḥ / śrutyuktamattṛtvaṃ viṣayaḥ / viṣṇoranyasya veti sandehaḥ / devamāturaditereveti",
  "GSP33bbdip12u:333_2": "pūrvaḥ pakṣaḥ / aditiśrutiradititvayuktiśca sūcitā bhavati / pūrvapakṣe śrutyarthastu - 'saḥ';",
  "GSP33bbdip12u:334": "aditirdevamātā saṃvatsaranāmnā caturmukhena 'yadyadasṛjata tattadattumadhriyata';",
  "GSP33bbdip12u:335": "manaḥ / ādacceti śeṣaḥ / kutaḥ sarvāttṛtvamaditeḥ?",
  "GSP33bbdip12u:336": "yasmātsarvātrī sā sarvamattīti yat tadeva hyaditerdevamātuḥ 'adititvam';",
  "GSP33bbdip12u:337": "aditiśabdavācyatve nimittam,",
  "GSP33bbdip12u:338_0": "anyathā tanna syāditi / asmin pakṣe 'pi sthalāntarasthāditiśabdasya nirvacanamidam /",
  "GSP33bbdip12u:338_1": "atra sarvaśabdaḥ sudhārītyā adityadanayogyasarvaparaḥ / ṭīkārītyā saṅkucitasarvaparo",
  "GSP33bbdip12u:338_2": "vā / siddhānte śrutyarthastu - 'saḥ';",
  "GSP33bbdip12u:339": "saṃvatsaranāmakaḥ caturmukho 'yadyadevāsṛjata tattatsarvamattuṃ';",
  "GSP33bbdip12u:340": "sa mṛtyunāmā janārdano 'dhriyata / ādacca / kutaḥ sarvasaṃhartṛtvaṃ viṣṇoḥ?",
  "GSP33bbdip12u:341": "'aditeḥ'; aditiśabdāt / aditirhi 'idaṃ sarvaṃ......yadidaṃ kiñca'; (tai.2-6)",
  "GSP33bbdip12u:342": "'aditirdevatāmayī'; (kaṭha. 4-7)",
  "GSP33bbdip12u:343": "iti śrutyantare brahmaṇyaditiśabdaprayogāditi yāvat / tāvatāpi kutaḥ sarvāttṛtvaṃ viṣṇoḥ?",
  "GSP33bbdip12u:344": "sarvamattīti yattadeva hi 'aditeḥ';",
  "GSP33bbdip12u:345": "strīliṅgāditiśabdavācyasya 'adititvam';",
  "GSP33bbdip12u:346_0": "aditiśabdavācyatvaṃ anyathā sa nirnimittakaḥ syāditi bhāvaḥ / anena viṣṇoḥ sarvāttṛtāyāṃ",
  "GSP33bbdip12u:346_1": "tannimittakaśrutyantaragatāditiśabdo heturityuktaṃ bhavati / uktaṃ hi candrikāyām /",
  "GSP33bbdip12u:346_2": "'tattadattumiti pūrvapratijñātasarvāttṛtāyāṃ śrutyantare brahmaṇi prayuktasya sarvāttṛtvanimittakasyāditiśabdahetūkaraṇe sambhavati';",
  "GSP33bbdip12u:347": "iti / ata eva ṛgbhāṣye 'atti viśvaṃ tena caivāditiriti viṣṇuḥ';",
  "GSP33bbdip12u:348": "ityuktam / tatraiva 'guṇataḥ kālataścānantyarūpamakhaṇḍitatvaṃ cāditiśabdapravṛttinimittam'; iti coktam /",
  "GSP33bbdip12u:349": "__________",
  "GSP33bbdip12u:350": "BBsBh_1,2.2.2:",
  "GSP33bbdip12u:351": "'sa yadyadevāsṛjata'; iti pulliṅgaṃ ca 'kūṭastho 'kṣara ucyate';",
  "GSP33bbdip12u:352": "(bha.gī. 15-16.) ityādivat //",
  "GSP33bbdip12u:353": "BBsBhDīp_1,2.2.2:",
  "GSP33bbdip12u:354_0": "nanvetadattṛtvamaditeścetkathaṃ tarhi tasyāṃ sa iti pulliṅgaṃ yuktaṃ syāt / atastena",
  "GSP33bbdip12u:354_1": "śrutyādibādha ityata āha - sa iti // iti vākye śrutamityarthaḥ / ityādivadityānantaraṃ",
  "GSP33bbdip12u:354_2": "adityāṃ yujyata iti śeṣaḥ / castvarthaḥ / ādipadena 'so 'haṃ vāyuṃ diśāṃ vatsaṃ veda';",
  "GSP33bbdip12u:355": "iti chandogavākyaṃ gṛhyate / kūṭamākāśaṃ tadvannirvikāratayā tiṣṭhatīti kūṭasthaḥ / prakṛtiḥ 'akṣaro';",
  "GSP33bbdip12u:356": "dehato 'vināśitvāducyate iti gītāvākyasyārthaḥ / dikśabditānāṃ pūrvādi caturdigavasthitabhagavadbāhūnāṃ 'vatsaṃ';",
  "GSP33bbdip12u:357": "tato jātaṃ 'vāyuṃ';",
  "GSP33bbdip12u:358": "mukhyaprāṇamahaṃ 'veda';",
  "GSP33bbdip12u:359": "jānāmītyarthaḥ / lakṣmīvākyametat /",
  "GSP33bbdip12u:360": "__________",
  "GSP33bbdip12u:361": "BBsBh_1,2.2.3:",
  "GSP33bbdip12u:362": "atrocyate -",
  "GSP33bbdip12u:363": "sū - oṃ//",
  "GSP33bbdip12u:364": "attā carācaragrahaṇāt | BBs_1,2. |",
  "GSP33bbdip12u:365": "// oṃ//",
  "GSP33bbdip12u:366": "BBsBhDīp_1,2.2.3:",
  "GSP33bbdip12u:367_0": "siddhāntayatsūtramavatārayati - atreti // iti codye samādhānamucyate sūtrakṛtā iti",
  "GSP33bbdip12u:367_1": "śeṣaḥ / anena sūtre 'trocyate iti śeṣo darśitaḥ / tatsūtraṃ paṭhati - atteti / tattvityanuvartate,",
  "GSP33bbdip12u:368": "vipariṇamyate ca / tathā cātra vākye yaḥ 'attā'; saṃhartocyate sa viṣṇureva / kutaḥ?",
  "GSP33bbdip12u:369": "'sarvaṃ vā atti';",
  "GSP33bbdip12u:370": "iti 'carācarasya';",
  "GSP33bbdip12u:371": "cetanācetanarūpasya viśvasyādyatayā saṃhāryatayā 'grahaṇāt';",
  "GSP33bbdip12u:372": "carācarāttṛtvaliṅgāditi yāvaditi sūtrārthaḥ /",
  "GSP33bbdip12u:373": "__________",
  "GSP33bbdip12u:374": "BBsBh_1,2.2.4:",
  "GSP33bbdip12u:375": "na hi carācarasya sarvasyāttṛtvamaditeḥ /",
  "GSP33bbdip12u:376": "BBsBhDīp_1,2.2.4:",
  "GSP33bbdip12u:377_0": "carācarasyādyatayā grahaṇe 'pi kuto nāditestadattṛtvamiti liṅgasya sāvakāśatvaśaṅkāṃ",
  "GSP33bbdip12u:377_1": "nirāha - na hīti // hiśabdaḥ prasiddhau / carācarasyeti sūtrākṣarāṇyanūdya śrutyanusāreṇa",
  "GSP33bbdip12u:377_2": "sarvasyeti vyākhyānam / na ca sāmānyapadena vyākhyānaṃ vyarthamiti vācyam / sūtrasya",
  "GSP33bbdip12u:377_3": "śrutivisaṃvādapratītinirāsārthatvāt / 'aditeḥ'; devamātuḥ /",
  "GSP33bbdip12u:378": "__________",
  "GSP33bbdip12u:379": "BBsBh_1,2.2.5:",
  "GSP33bbdip12u:380": "sraṣṭā pātā tathaivāttā nikhilasyaika eva tu /",
  "GSP33bbdip12u:381": "vāsudevaḥ paraḥ puṃsāmitare 'lpasya vā na vā // iti skānde /",
  "GSP33bbdip12u:382": "BBsBhDīp_1,2.2.5:",
  "GSP33bbdip12u:383": "carācarāttṛtvaṃ viṣṇorapi kutaḥ siddhamityata āha - sraṣṭeti // 'puṃsāṃ paraḥ';",
  "GSP33bbdip12u:384": "tebhyaḥ uttamo 'vāsudevaḥ';",
  "GSP33bbdip12u:385": "kṛṣṇaḥ 'eka eva';",
  "GSP33bbdip12u:386": "nikhilajagataḥ ekaḥ svatantraḥ 'sraṣṭā';",
  "GSP33bbdip12u:387": "sṛṣṭikartā tathā 'pātā';",
  "GSP33bbdip12u:388": "rakṣitā tuścārthaḥ / atrā ca / 'vasudevetare';",
  "GSP33bbdip12u:389": "brahmādyāstu 'alpasya';",
  "GSP33bbdip12u:390": "jagadekadeśasyāsvātantryeṇa sṛṣṭyādi kartāro bhavanti/ svātantryāpekṣayā netyarthaḥ/ iti skānde ityanantaram uktatvāditi vākyaśeṣaḥ /",
  "GSP33bbdip12u:391": "__________",
  "GSP33bbdip12u:392": "BBsBh_1,2.2.6:",
  "GSP33bbdip12u:393": "ekaḥ purastādya idaṃ babhūva yato babhūva bhavanasya gopā /",
  "GSP33bbdip12u:394": "yamapyeti bhuvanaṃ sāmparāye sa no harirghṛtamihāyuṣe 'ttudevaḥ / (ghṛtasū.) iti śrutiḥ // 9 //",
  "GSP33bbdip12u:395": "BBsBhDīp_1,2.2.6:",
  "GSP33bbdip12u:396": "spaṣṭārthatvātprathamaṃ smṛtimudāhṛtyātraivārthe śrutimapyāha - eka iti // eka ityasyāvṛttiḥ,",
  "GSP33bbdip12u:397": "idamityasyāpyāvṛttipariṇāmau / tathā ca ya ekaḥ 'idam';",
  "GSP33bbdip12u:398": "asya jagataḥ 'purastāt';",
  "GSP33bbdip12u:399": "pralaye babhūva / yataśca sṛṣṭau 'idaṃ';",
  "GSP33bbdip12u:400": "jagat 'babhūva';",
  "GSP33bbdip12u:401": "jātam / atha yaścaiko bhavanasya 'gopāḥ';",
  "GSP33bbdip12u:402": "goptā babhūva / yaṃ ca 'sāmparāye';",
  "GSP33bbdip12u:403": "muktipralayayoḥ bhuvanaṃ praviśati nigīrṇaudanavat / 'saḥ devo';",
  "GSP33bbdip12u:404": "hariḥ naḥ 'āyuṣe';",
  "GSP33bbdip12u:405": "āyurarthe 'iha';",
  "GSP33bbdip12u:406": "yajñasthāne āgatya 'ghṛtam';",
  "GSP33bbdip12u:407": "āhutirūpam 'attu';",
  "GSP33bbdip12u:408": "svīkarotviti taittirīyaśrutyarthaḥ / mantradraṣṭṛṛṣivākyametat / iti śrutyanantaraṃ yata iti śeṣaḥ / asyāto 'pi viṣṇoścarācarāttṛtvaṃ siddhamityanvayaḥ /",
  "GSP33bbdip12u:409": "__________",
  "GSP33bbdip12u:410": "BBsBh_1,2.2.7:",
  "GSP33bbdip12u:411": "sū - oṃ//",
  "GSP33bbdip12u:412": "prakaraṇācca | BBs_1,2.10 |",
  "GSP33bbdip12u:413": "// oṃ//",
  "GSP33bbdip12u:414": "BBsBhDīp_1,2.2.7:",
  "GSP33bbdip12u:415_0": "yadā niravakāśasarvāttṛtvaliṅgamātrātsāvakāśāditiśrutyadititvaliṅgayorbādhena attā",
  "GSP33bbdip12u:415_1": "viṣṇureveti siddhyati / tadā kimu vācyaṃ niravakāśaprakaraṇasamuccitālliṅgādityarthaṃ",
  "GSP33bbdip12u:415_2": "pratipādayatsūtraṃ paṭhitvā vyācaṣṭe - prakaraṇācceti // 'naivehaṃ kiñcana'; (bṛ. 3-2.)",
  "GSP33bbdip12u:416": "iti niravakāśaviṣṇuprakaraṇabalāccāttā viṣṇureveti sūtrārthaḥ /",
  "GSP33bbdip12u:417": "__________",
  "GSP33bbdip12u:418": "BBsBh_1,2.2.8:",
  "GSP33bbdip12u:419": "apsaṃvatsarasṛṣṭyādinā tatprakaraṇatvācca /",
  "GSP33bbdip12u:420": "BBsBhDīp_1,2.2.8:",
  "GSP33bbdip12u:421_0": "prakaraṇasya vaiṣṇavatvāsiddhimāśaṅkyāha - apsaṃvatsarasṛṣṭyādineti // apsṛṣṭiḥ saṃvatsaranāmakacaturmukhasṛṣṭiśca",
  "GSP33bbdip12u:421_1": "te ādī yasya tat tathoktam / ādipadena saṃvatsarādanodyamādiliṅgaṃ gṛhyate / 'tatprakaraṇatvāt';",
  "GSP33bbdip12u:422_0": "viṣṇuprakaraṇatvādityarthaḥ / etatprakaraṇasyeti śeṣaḥ / avagamopalakṣakametat /",
  "GSP33bbdip12u:422_1": "asyātaḥ prakaraṇādviṣṇureva atrocyate iti prakṛtasādhyenānvayaḥ / co hetusamuccaye /",
  "GSP33bbdip12u:422_2": "prakaraṇaṃ nāmaikaprameyapratipādakānekavākyāni / bṛhadāraṇyake hi - 'naiveha kiñcanāgra",
  "GSP33bbdip12u:422_3": "āsīt / mṛtyunaivedamāvṛtamāsīt / aśanāyayāśanāyā hi mṛtyustanmano 'kurutātmanvī syāmiti /",
  "GSP33bbdip12u:422_4": "so 'rcannacaratatasyārcata āpo 'jāyanta....tadyadapāṃ śara āsīttatsamahanyata sā",
  "GSP33bbdip12u:422_5": "pṛthivyabhavat tasyāmaśrāmyat.... so 'kāmayata dvitīyo ma ātmā jāyeteti sa manasā",
  "GSP33bbdip12u:422_6": "vācā mithunaṃ samabhavadaśanāyā hi mṛtyustadreta āsīttatsaṃvatso 'bhavat .... taṃ",
  "GSP33bbdip12u:422_7": "jātamabhivyādadātsa bhāṇamakarotsaiva vāgabhavatsa aikṣata yadi ha vā imamabhimaṃsye",
  "GSP33bbdip12u:422_8": "kanīyo 'nnaṃ kariṣya iti sa tayā vācā tenātmanā idaṃ sarvamasṛjata'; (bṛ. 1-2.)",
  "GSP33bbdip12u:423": "iti viṣṇuviṣayāṇyanekavākyāni śrūyante / 'agre'; pralaye 'iha'; asvatantravarge,",
  "GSP33bbdip12u:424": "gagana iti vā / 'kiñcana'; jīvajaḍarūpaṃ vastu naivāsīditi /",
  "GSP33bbdip12u:425": "nanu - sarvasaṃhārakaṃ viṣṇuṃ devīṃ jīvāṃstathaiva ca /",
  "GSP33bbdip12u:426": "kālaṃ triguṇasāmyaṃ ca karmāṇi prāṇamindriyam /",
  "GSP33bbdip12u:427": "saṃskāraṃ caiva vedāṃśca narte kiñcillaye tvabhūt //",
  "GSP33bbdip12u:428": "iti bṛhadbhāṣyodāhṛtavacanānnityānāṃ jīvānāmapi sattvātkathamiyamuktirityata uktaṃ - mṛtyunaiveti / 'idaṃ';",
  "GSP33bbdip12u:429": "jīvādikaṃ 'mṛtyunā';",
  "GSP33bbdip12u:430": "tannāmakena janārdanena 'āvṛtam';",
  "GSP33bbdip12u:431": "ācchāditamāsīt / mṛtyorāvarakatve hetuḥ - aśanāyayeti / aśaṃ jagattannetryetyarthaḥ / mṛtyoraśanāyātvaṃ śrutiprasiddhamityāha - aśanāyā hīti / 'tat';",
  "GSP33bbdip12u:432": "tasmādekākitvānmṛtyuḥ 'ātmanvī';",
  "GSP33bbdip12u:433": "jagadrūpaśarīravān syāmityaicchat / evaṃ sa mṛtyuḥ 'arcan';",
  "GSP33bbdip12u:434": "svātmānaṃ pūjayan sañcacāra tasyārcata āpo 'jāyanta / tā eva tāsāmarcanasādhanamiti bhāvaḥ / tatrāpsu yo 'pāṃ 'śaraḥ';",
  "GSP33bbdip12u:435": "phenarūpo maṇḍa āsīttaccharaḥ / sa śaro mṛtyunāsvaretasā 'samahanyata';",
  "GSP33bbdip12u:436": "saṅghātatvaṃ prāpitaḥ / yassaṅghātaḥ sā 'pṛthivī';",
  "GSP33bbdip12u:437": "brahmāṇḍarūpābhavat 'tasyāṃ';",
  "GSP33bbdip12u:438": "pṛthivyāṃ śvetadvīpe 'aśrāmyat';",
  "GSP33bbdip12u:439": "śiśye mṛtyuḥ / sa mṛtyuḥ 'me';",
  "GSP33bbdip12u:440": "mama 'ātmā';",
  "GSP33bbdip12u:441": "brahmā dvitīyo vāyvapekṣayā jāyeteti akāmayata / atha 'aśanāyā';",
  "GSP33bbdip12u:442": "sa mṛtyuḥ 'manasā';",
  "GSP33bbdip12u:443": "svecchayā 'vācā';",
  "GSP33bbdip12u:444": "vedābhimāniśriyā 'mithunaṃ';",
  "GSP33bbdip12u:445": "dvandvībhāvaṃ 'samabhavat';",
  "GSP33bbdip12u:446": "prāpat / tena mithunībhāvena yadreta āsīt 'tatsaṃvatsaraḥ';",
  "GSP33bbdip12u:447": "tupādānakadehavān saṃvatsaranāmakaścaturmukho 'bhavat / atha jātaṃ saṃvatsaramabhilakṣya attuṃ 'vyādadāt';",
  "GSP33bbdip12u:448_0": "vidadāra svamukhaṃ mṛtyuḥ / sa saṃvatsaro bhayāt viṣṇudīptyānandabodhakabhāṇiti śabdamakarot /",
  "GSP33bbdip12u:448_1": "yadbhāṇiti vacastadabhimāninī saiva vāṅnāmnī sarasvatyabhavat / sa mṛtyuḥ aikṣata",
  "GSP33bbdip12u:448_2": "ālocitavān / kimiti?",
  "GSP33bbdip12u:449": "'yadīmaṃ';",
  "GSP33bbdip12u:450": "saṃvatsaram 'abhimaṃsye';",
  "GSP33bbdip12u:451": "līnaṃ kariṣye tattadā me 'kanīyaḥ';",
  "GSP33bbdip12u:452": "alpamannaṃ kariṣye / tato bahvannaṃ bhavatvityālocya sa mṛtyuḥ 'tayā vācā';",
  "GSP33bbdip12u:453": "sarasvatyā 'tenātmanā';",
  "GSP33bbdip12u:454": "caturmukhenedaṃ sarvamasṛjata / janayāmāseti śrutyarthaḥ /",
  "GSP33bbdip12u:455": "__________",
  "GSP33bbdip12u:456": "BBsBh_1,2.2.9:",
  "GSP33bbdip12u:457": "nehāsītkiñcanāpyādau mṛtyurāsīddharistadā /",
  "GSP33bbdip12u:458": "so ''tmano manasāsrā kṣīdapa eva janārdanaḥ //",
  "GSP33bbdip12u:459": "śayānastāsu bhagavānnirmame 'ṇḍaṃ mahattaram /",
  "GSP33bbdip12u:460": "tatra saṃvatsaraṃ nāma brahmāṇamasṛjatprabhuḥ //",
  "GSP33bbdip12u:461": "tamattuṃ vyādadādāsyaṃ tadāsau virurāva ha /",
  "GSP33bbdip12u:462": "atha tatkṛpayā viṣṇuḥ sṛṣṭikarmaṇyayojayat //",
  "GSP33bbdip12u:463": "so 'sṛjadbhuvanaṃ viśvamadyārthaṃ haraye vibhuḥ //",
  "GSP33bbdip12u:464": "iti brahmavaivarte // 10 //",
  "GSP33bbdip12u:465": "// iti attṛtvādhikaraṇam // 2 //",
  "GSP33bbdip12u:466": "BBsBhDīp_1,2.2.9:",
  "GSP33bbdip12u:467": "nanvapsaṃvatsasṛṣṭyādinātrocyamānenāpi kathamasya viṣṇuprakaraṇatvaniścaya ityato 'psaṃvatsarasṛṣṭyāderviṣṇuliṅgatvāditi bhāvena tasya talliṅgatve smṛtimāha - nehāsīditi // 'ādau';",
  "GSP33bbdip12u:468": "pralaye 'iha';",
  "GSP33bbdip12u:469": "asvatantravarge 'kiñcināpi';",
  "GSP33bbdip12u:470": "jīvo jaḍaṃ vā nāsīt / nanvidamayuktaṃ,",
  "GSP33bbdip12u:471": "jīvādeḥ nityasya sattvādityata āha - mṛtyuriti / pralaye mṛtyunāmā hariḥ jīvādyāvarakatvenāsīt / ata āvṛtatvānnāsīdityuktamiti nānupapattiriti bhāvaḥ / 'saḥ ātmanaḥ';",
  "GSP33bbdip12u:472": "iti padacchedaḥ / 'mantreṣvāṅyāderātmanaḥ';",
  "GSP33bbdip12u:473": "ityāllopaḥ / tathā ca 'saḥ';",
  "GSP33bbdip12u:474": "prabhurviṣṇurātmano 'manasā';",
  "GSP33bbdip12u:475": "svecchayaivāpo 'srākṣīt / 'tāsu';",
  "GSP33bbdip12u:476": "apsu 'mahattaraṃ';",
  "GSP33bbdip12u:477": "svārthe tarap / mahat sthūlam 'aṇḍaṃ';",
  "GSP33bbdip12u:478": "brahmāṇḍaṃ nirmame / 'tatra';",
  "GSP33bbdip12u:479_0": "aṇḍe saṃvatsarākhyaṃ brahmāṇamasṛjadityanvayaḥ nāmetyanena samyagvatsabhūtān ramayatīti",
  "GSP33bbdip12u:479_1": "vyutpattyā saṃvatsaraśabdaścaturmukhe prasiddha ityucyate / atrāsāmarthyaparihārāya",
  "GSP33bbdip12u:479_2": "- prabhuriti / 'taṃ';",
  "GSP33bbdip12u:480": "caturmukham 'attuṃ';",
  "GSP33bbdip12u:481": "bhakṣayituṃ 'vyādadāt';",
  "GSP33bbdip12u:482": "vyāvṛtat viṣṇuḥ / tadā brahmā 'virurāva';",
  "GSP33bbdip12u:483": "bhāṇitiśabdamakarodityarthaḥ / heti asyārthasya śrutiprasiddhatāṃ sūcayati / atha ārāvakaraṇānantaraṃ 'tatkṛpayā';",
  "GSP33bbdip12u:484": "tasmin caturmukhe kṛpayā viṣṇustamajagdhvā sṛṣṭikriyāyāmayojayat / 'sa vibhuḥ';",
  "GSP33bbdip12u:485": "caturmukho haraye hareradyārthaṃ bhuvanamasṛjat / yadvā - bhuvanamasṛjat,",
  "GSP33bbdip12u:486": "sṛṣṭaṃ taddharaye 'rpitavāniti śeṣeṇa yojanā brahmavaivarta ityanantaraṃ yata uktamiti śeṣaḥ / asyāto 'psaṃvatsarasṛṣṭyāderviṣṇuliṅgatvasiddhirityadhyāhṛtasādhyenānvayaḥ /",
  "GSP33bbdip12u:487": "// iti attṛtvādhikaraṇam // 2 //",
  "GSP33bbdip12u:488": "______________________________________________________________",
  "GSP33bbdip12u:489": "// 3. guhādhikaraṇam //",
  "GSP33bbdip12u:490": "__________",
  "GSP33bbdip12u:491": "BBsBh_1,2.3.1:",
  "GSP33bbdip12u:492": "sarvāttaikaḥ para uktaḥ /",
  "GSP33bbdip12u:493": "ṛtaṃ pibantau sukṛtasya loke guhāṃ praviṣṭau parame parārdhe /",
  "GSP33bbdip12u:494": "chāyātapau brahmavido vadanti pañcāgnayo ye ca trināciketāḥ (kaṭha. 1-3-1.)",
  "GSP33bbdip12u:495": "iti pibantau pratīyate tau kāviti //",
  "GSP33bbdip12u:496": "BBsBhDīp_1,2.3.1:",
  "GSP33bbdip12u:497_0": "atrādhikaraṇe lokato 'nyatra prasiddhakarmaphalabhoktṛtvaliṅgasya viṣṇau samanvayaḥ",
  "GSP33bbdip12u:497_1": "pratipādyate / pūrvādhikaraṇaśrutisaṅgatiṃ viṣayavākyodāharaṇapūrvakaṃ viṣayaṃ sūcayati",
  "GSP33bbdip12u:497_2": "- sarveti // yasmāt 'paraḥ';",
  "GSP33bbdip12u:498": "paramātmā 'ekaḥ';",
  "GSP33bbdip12u:499": "ekatvasaṅkhyāyuktaḥ 'sarvāttā'; sarvasaṃhartā ca,",
  "GSP33bbdip12u:500_0": "tasmātprakṛtipratyayārthayostatra yogāt sarvāttetyādikriyāliṅgabodhakaśabdavācyatvenokta",
  "GSP33bbdip12u:500_1": "ityarthaḥ / sarvāttetyuktyaiva arthātpātetyapyukta iti bhāvaḥ / tataḥ kimityata āha",
  "GSP33bbdip12u:500_2": "- ṛtamiti / tatretyādau saṃyojyam / tathā ca 'tatra';",
  "GSP33bbdip12u:501": "sarvāttṛtvamadhye praviṣṭaṃ tadviśeṣabhūtaṃ pātṛtvaṃ yatroktaṃ tatra kāṭhake 'ṛtaṃ pibantau';",
  "GSP33bbdip12u:502": "ityatra 'pibantau';",
  "GSP33bbdip12u:503_0": "karmaphalasārabhoktārau dvau pratīyete iti yojanā / dvivacanena dvitvabodhāditi bhāvaḥ /",
  "GSP33bbdip12u:503_1": "anena yuktamattṛtvaṃ bhagavatastatra prakṛtipratyayārthayorupapatteḥ / iha tu karmabandhavidhure",
  "GSP33bbdip12u:503_2": "paramātmani prakṛtyarthasya nirbhede pratyayārthasya cāyogānna tasya dvivacanāntapibacchandavācyateti",
  "GSP33bbdip12u:503_3": "pūrvavaiṣamyeṇa pratyavasthānādvā pūrvamarthāduktasya pātṛtvasyānyamātraniṣṭhatve",
  "GSP33bbdip12u:503_4": "'sambhavasyānyasminnapi sattve 'tivyāptervā ākṣepādvā pūrvādhikaraṇenāsya saṅgatiḥ,",
  "GSP33bbdip12u:504": "pātṛtvākhyaviṣayaśca sūcito bhavati / viṣayavākye janyajanakabhāvaḥ ṣaṣṭhyarthaḥ tathā ca 'sukṛtasya loke';",
  "GSP33bbdip12u:505": "sukṛtanirmite puṇyakārye tattvapradīparītyā sukṛtanimitte śarīre hṛdayaguhāṃ praviṣṭau guhāyāmapi 'parame';",
  "GSP33bbdip12u:506_0": "sarvajīvottame ā ṛddha ārdhaḥ parebhyo rudrādibhya ārdhaḥ parārdhaḥ / tasminnatipūrṇe",
  "GSP33bbdip12u:506_1": "vāyāviti śeṣaḥ / tathā ca tatra praviṣṭau hṛdayaguhāśritavāyvadhiṣṭhānāviti yāvat /",
  "GSP33bbdip12u:506_2": "'sa hāyastaḥ piturardhameyāya'; (chāṃ. 5-3-4.)",
  "GSP33bbdip12u:507": "iti tattvapradīpodāhṛtaśruteḥ parabrahmāvāsatvāttadanyajīvābhimanyamānatvātparārdhaṃ śarīramiti vā / ṛtaṃ satyaṃ tathā dharmaḥ sukṛtaṃ cābhidhīyate /",
  "GSP33bbdip12u:508": "ṛtaṃ tu mānaso dharmaḥ ....... iti gītābhāṣyodāhṛtasmṛteḥ śāstravihitakarmabhirāgataṃ phalamupalakṣaṇayā ṛtamityucyate / tathā ca 'ṛtaṃ pibantau';",
  "GSP33bbdip12u:509": "bhuñjānau yāvātmāntarātmākhyabhagavadrūpaviśeṣau vartete tau 'brahmavido';",
  "GSP33bbdip12u:510": "brahmajñāninaḥ 'pañcāgnayo';",
  "GSP33bbdip12u:511": "devapitṛbhūtamanuṣyabrahmayajñākhyapañcamahāyajñavantaḥ / 'sa eṣa yajñaḥ pañcavidho 'gnihotraṃ darśapūrṇamāsau cāturmāsyāni paśuḥ somaḥ'; ()",
  "GSP33bbdip12u:512_0": "ityaitareyoktapañcamahāyajñā vā / dyuparjanyadharāpuṃstryākhyapañcāgnividyāniṣṭhā",
  "GSP33bbdip12u:512_1": "vā / naciketā nāma ṛṣiḥ naciketasa idaṃ nāciketamagnicayanaviśeṣaḥ / trināciketāstrivāramanuṣṭhitanāciketeṣṭakācayanavanto",
  "GSP33bbdip12u:512_2": "ye vartante viduṣāṃ pāpināṃ ca krameṇa 'chāyātapau';",
  "GSP33bbdip12u:513_0": "sukhaduḥkhakāraṇabhūtau vadantītyarthaḥ / sukhaduḥkhahetutvarūpaṃ gauṇaṃ chāyātapatvaṃ",
  "GSP33bbdip12u:513_1": "ca pratiyogibhedādaviruddham / yathoktaṃ tattvapradīpe amarāṇāmāhlādakāvasurāṇāṃ",
  "GSP33bbdip12u:513_2": "tāpakāvityartha iti / praśnarūpakāryadvārā tanmūlasandehaprakāraṃ darśayati - 'tau';",
  "GSP33bbdip12u:514_0": "śrutyuktapibantāviti / iti vākye pibantau yau pratīyete tau kāvityanvayaḥ / anena",
  "GSP33bbdip12u:514_1": "pibantau kiṃ jīvaparau uta pararūpe eveti saṃśayaḥ sūcito bhavati / itītyanantaraṃ",
  "GSP33bbdip12u:514_2": "iti saṃśaye jīvasahitar iśvaraḥ pāteti pūrvapakṣe ca satīti vākyaśeṣaḥ /",
  "GSP33bbdip12u:515": "__________",
  "GSP33bbdip12u:516": "BBsBh_1,2.3.2:",
  "GSP33bbdip12u:517": "ucyate -",
  "GSP33bbdip12u:518": "sū - oṃ//",
  "GSP33bbdip12u:519": "guhāṃ praviṣṭāvātmānau hi taddarśanāt | BBs_1,2.11 |",
  "GSP33bbdip12u:520": "// oṃ//",
  "GSP33bbdip12u:521": "guhāṃ praviṣṭau pibantau viṣṇurūpe eva /",
  "GSP33bbdip12u:522": "BBsBhDīp_1,2.3.2:",
  "GSP33bbdip12u:523_0": "atha siddhāntayatsūtramavatārya vyācaṣṭe - ucyate iti // sūtrātparata itiśabdo 'dhyāhāryaḥ /",
  "GSP33bbdip12u:523_1": "guhāṃ praviṣṭāviti hetugarbhaṃ viśeṣaṇam / pibantāvityātmapadavyākhyānam / ṛtamityādāvadhyāhāryam /",
  "GSP33bbdip12u:523_2": "viṣṇurūpe ityātmānāvityasya vyākhyānāntaram / tathā ca - yāvātmānau ṛtaṃ pibantau",
  "GSP33bbdip12u:523_3": "tāvātmānau viṣṇurūpe eva / kutaḥ?",
  "GSP33bbdip12u:524": "yato guhāṃ praviṣṭāviti yojanā / evetyanenānuvṛttatuśabdārtha uktaḥ / viṣṇū iti vaktavye viṣṇurūpe evetyuktiḥ dvivacanasya rūpadvayavivakṣayā sāvakāśatoktyarthā /",
  "GSP33bbdip12u:525": "__________",
  "GSP33bbdip12u:526": "BBsBh_1,2.3.3:",
  "GSP33bbdip12u:527": "'gharmā samantā trivṛtaṃ vyāpatustayorjuṣṭiṃ mātariśvā jagāma'; (ṛ. 10-114-1.)",
  "GSP33bbdip12u:528": "ityādinā taddarśanāt //",
  "GSP33bbdip12u:529": "BBsBhDīp_1,2.3.3:",
  "GSP33bbdip12u:530": "nanu viṣṇossarvaśarīreṣvekaikarūpeṇaiva praveśātkathaṃ rūpadvayābhiprāyeṇāpi dvivacanopapattirityataḥ taddarśanāditi sūtrāṃśasūcitaśrutimudāharati - gharmeti // bhagavantāviti,",
  "GSP33bbdip12u:531": "kartumiti ca śeṣaḥ / trivṛtamityāvartate / tathā ca 'gharmā';",
  "GSP33bbdip12u:532": "gharmau dīptau gharṣakau saṅkocakāviti vā / 'gharṣaṇātsarvalokasya nṛsiṃho gharma ucyate';",
  "GSP33bbdip12u:533": "ityaitareyabhāṣyokteḥ,",
  "GSP33bbdip12u:534": "ghṛṣṭatvena ca mitāviti tattvapradīpokteśca / 'samantā';",
  "GSP33bbdip12u:535": "samantau vyāptau prakṛtipuruṣakālavyāpinau / deśataḥ kālataḥ śaktitaśca sampūrṇau yau bhagavantau trivṛtaṃ tejobannātmakaṃ śarīraṃ 'vyāpatuḥ';",
  "GSP33bbdip12u:536": "viśeṣeṇāpatuḥ dehahṛdayaguhāsthānaṃ prāptau / tayoḥ 'juṣṭiṃ';",
  "GSP33bbdip12u:537": "sevāṃ kartuṃ 'mātariśvā';",
  "GSP33bbdip12u:538": "mukhyavāyurapi trivṛtaṃ jagāma / 'divo';",
  "GSP33bbdip12u:539": "devyā vāyupatnyāḥ stanyaṃ 'payoḥ';",
  "GSP33bbdip12u:540": "'didhiṣāṇāḥ';",
  "GSP33bbdip12u:541": "pipāsanto devāḥ dvirūpaṃ tamekam 'aveṣan';",
  "GSP33bbdip12u:542": "anvaicchan / tam 'arkam';",
  "GSP33bbdip12u:543": "aram alaṃ kaṃ sukharūpaṃ 'sahasāmānaṃ';",
  "GSP33bbdip12u:544_0": "sahavāyuṃ viduriti śrutyarthaḥ / gurvarthadīpikāyāṃ tu samantāditi padacchedaṃ kṛtvā",
  "GSP33bbdip12u:544_1": "vidyamānāviti cādhyāhṛtya samantādvidyamānau vyāptāviti vyākhyātam / taccintyam /",
  "GSP33bbdip12u:544_2": "ityādineti / vākyeneti śeṣaḥ / ādipadena 'divaspayaḥ';",
  "GSP33bbdip12u:545": "ityuttarārdhaṃ, tathā -",
  "GSP33bbdip12u:546": "ekaḥ suparṇaḥ sa samudramāviveśa sa idaṃ viśvaṃ bhuvanaṃ vicaṣṭe /",
  "GSP33bbdip12u:547": "taṃ pākena manasāpaśyamantitastaṃ mātā relhi sa u relhi mātaram //",
  "GSP33bbdip12u:548": "suparṇaṃ viprāḥ kavayo vacobhirekaṃ santaṃ bahudhā kalpayanti / (ṛ. 10-114-4., 5.)",
  "GSP33bbdip12u:549": "ityādikaṃ ca gṛhyate / 'ekaḥ suparṇaḥ';",
  "GSP33bbdip12u:550": "suṣṭhu paramānandarūpo bhagavān samudramāviveśa / sa idaṃ sarvaṃ jagat 'vicaṣṭe';",
  "GSP33bbdip12u:551": "paśyati / 'taṃ';",
  "GSP33bbdip12u:552": "paramātmānaṃ pakvena manasā ahamapaśyam / 'taṃ mātā';",
  "GSP33bbdip12u:553": "vyañjakatvādvāk sarasvatī 'relhi';",
  "GSP33bbdip12u:554": "lihyata iva / sa paramātmā mātaraṃ relhi / tāvanyonyaṃ sambaddhau bhavataḥ / tathā ca - bhagavadvyañjakavāco 'pi taddhyaṅgyatvamiti bhāvaḥ / tameva suparṇamekaṃ santaṃ 'viprāḥ';",
  "GSP33bbdip12u:555": "viśeṣeṇa prakṛṣṭāḥ kavayo 'vacobhiḥ';",
  "GSP33bbdip12u:556": "śabdaiḥ 'bahudhā';",
  "GSP33bbdip12u:557_0": "keśavādidvādaśadhā sthitaṃ kalpayanti cintayanti ityarthaḥ / taddarśanāditi / tasya",
  "GSP33bbdip12u:557_1": "viṣṇoḥ dvirūpatayā sarvaśarīrapraveśasya uktatvādityarthaḥ / tathā ca - ekasminnapi",
  "GSP33bbdip12u:557_2": "viṣṇau yuktaṃ rūpadvayābhiprāyeṇa dvivacanamiti bhāvaḥ / evaṃ taddarśanāt ityetat",
  "GSP33bbdip12u:557_3": "tattvapradīparītyā uktaviśeṣaṇe nirṇīte viṣṇau dvivacanadarśanāt 'ekaḥ suparṇaḥ';",
  "GSP33bbdip12u:558": "ityādinā tacchabdenaikavacanena parāmarśadarśanāt tasyaiva samudraniveśino nikhilabhuvanadarśinaḥ 'apaśyamantitaḥ';",
  "GSP33bbdip12u:559": "iti guhāpraviṣṭatvadarśanādekasyaiva bahunāmarūpadarśanāt ityapi vyākhyeyam //",
  "GSP33bbdip12u:560": "__________",
  "GSP33bbdip12u:561": "BBsBh_1,2.3.4:",
  "GSP33bbdip12u:562": "ātmāntarātmeti harireka eva dvidhā sthitaḥ /",
  "GSP33bbdip12u:563": "niviṣṭo hṛdaye nityaṃ rasaṃ pibati karmajam //",
  "GSP33bbdip12u:564": "iti ca bṛhatsaṃhitāyām /",
  "GSP33bbdip12u:565": "BBsBhDīp_1,2.3.4:",
  "GSP33bbdip12u:566": "nanu viṣṇau rūpadvayavivakṣayā pratyayārthopapattāvapi prātipadikārthakarmaphalabhoktṛtvāyogāt na 'ṛtam';",
  "GSP33bbdip12u:567": "iti vākyapratipādyatvaṃ tasyetyata āha - ātmeti // eka eva hariḥ dehajīvarūpopādhibhedāt ātmāntarātmeti rūpabhedena 'dvidhā sthito';",
  "GSP33bbdip12u:568": "dvidhā bhūtaḥ / dehajīvayorhṛdaye niviṣṭaḥ / yaddhā - ṭīkārītyā upādhibhedavivakṣāmantareṇaiva dvirūpatayā dehaniviṣṭaḥ 'karmajaṃ rasaṃ';",
  "GSP33bbdip12u:569": "phalaṃ 'nityaṃ';",
  "GSP33bbdip12u:570": "niyamena 'pibati';",
  "GSP33bbdip12u:571": "bhuṅkte ityarthaḥ / smṛta iti pāṭhe kīrtitaḥ ityarthaḥ / rasaśabdena jīvābhogyaguṇabhoktaiveśvaraḥ,",
  "GSP33bbdip12u:572_0": "na tu tadbhogyadravyabhokteti prameyaṃ sūcitam / bṛhatsaṃhitāyāmityasya taddarśanādityanuvṛttavākyenānvayaḥ /",
  "GSP33bbdip12u:572_1": "karmaphalabhogasyoktatvāditi tadarthaḥ / tathā ca - na tadanupapattiriti bhāvaḥ /",
  "GSP33bbdip12u:572_2": "na kevalaṃ bṛhatsaṃhitāyām / kintu -",
  "GSP33bbdip12u:573": "śrotraṃ cakṣuḥ sparśanaṃ ca rasanaṃ ghrāṇameva ca /",
  "GSP33bbdip12u:574": "adhiṣṭhāya manaścāyaṃ viṣayānupasevate // (bha.gī. 15.9.)",
  "GSP33bbdip12u:575": "iti gītāsvapīti cārthaḥ /",
  "GSP33bbdip12u:576": "__________",
  "GSP33bbdip12u:577": "BBsBh_1,2.3.5:",
  "GSP33bbdip12u:578": "śubhaṃ pibatyasau nityaṃ nāśubhaṃ sa hariḥ pibet /",
  "GSP33bbdip12u:579": "pūrṇānandamayasyāsya ceṣṭā na jñāyate kvacit // iti pādme //",
  "GSP33bbdip12u:580": "BBsBhDīp_1,2.3.5:",
  "GSP33bbdip12u:581": "nanu kimīśvaro duḥkhaṃ pāpakarmaphalaṃ bhuṅkte?",
  "GSP33bbdip12u:582": "puṇyajaṃ sukhaṃ vā?",
  "GSP33bbdip12u:583": "nādyadvitīyau,",
  "GSP33bbdip12u:584": "pūrṇānandatvādityata āha - śubhamiti // 'asau';",
  "GSP33bbdip12u:585": "sarvaśarīragataprāṇe sthito 'hariḥ';",
  "GSP33bbdip12u:586": "yajñe havissvīkartā pāpahartā bhagavān 'nityaṃ';",
  "GSP33bbdip12u:587": "niyamena śubhakarmaphalameva 'pibati';",
  "GSP33bbdip12u:588": "bhuṅkte / hariḥ aśubhakarmaphalaṃ 'na pibet';",
  "GSP33bbdip12u:589": "na bhuṅkte ityarthaḥ / 'puṇyamevāmuṃ gacchati (bṛ. 3-5-20.)",
  "GSP33bbdip12u:590": "parame parārdhe'; (kaṭha. 3-1.)",
  "GSP33bbdip12u:591_0": "iti śruteḥ / pibatīti ṛtapānakartari advitīyatvamabhyupaiti / anenārthena dvitīyapakṣamaṅgīkṛtya",
  "GSP33bbdip12u:591_1": "ādyapakṣo 'nabhyupagamena parihṛtaḥ / pūrṇānandasya sukhabhogāyoga iti dvitīyaṃ dūṣaṇaṃ",
  "GSP33bbdip12u:591_2": "pariharati - pūrṇānandamayasyeti / tādātmyārthe mayaṭ / 'tādātmyārthe vikārārthe",
  "GSP33bbdip12u:591_3": "prācuryārthe mayaṭ tridhā';",
  "GSP33bbdip12u:592": "iti gītābhāṣyokteḥ / tathā ca - pūrṇānandarūpasyāsya viṣṇoḥ 'ceṣṭā';",
  "GSP33bbdip12u:593": "aiśvaryaṃ kvacitkāle deśe kenāpi sākalyena 'na jñāyate';",
  "GSP33bbdip12u:594": "na cintyate ityarthaḥ / tathā ca - aiśvaryabalena pūrṇānandasyāpi sukhabhogo yukta iti bhāvaḥ / yadvā - viṣṇorbhoktṛtvābhyupagame 'anaśnannanyaḥ'; (mu. 3-1-1.)",
  "GSP33bbdip12u:595_0": "iti śrutivirodha ityata āha - śubhamiti // parādhīnabhogābhāvaviṣayam aśubhabhogābhāvaviṣayaṃ",
  "GSP33bbdip12u:595_1": "vā tadvākyamiti bhāvaḥ / na ca 'nīcoccataiva duḥkhāderbhoga ityabhidhīyate / nāsau",
  "GSP33bbdip12u:595_2": "nīcoccatāṃ yāti'; iti vākyavirodhaḥ,",
  "GSP33bbdip12u:596_0": "sukhabhogasyoccatārūpatvāditi vācyam / viṣṇau jīvasamavete bhoge svīkārāmātrābhyupagamena",
  "GSP33bbdip12u:596_1": "uccatāsampādakavikriyāviśeṣānabhyupagamāt / uktaṃ hi tattvapradīpe - na ca 'anaśnannanyaḥ';",
  "GSP33bbdip12u:597": "iti śrutivirodhaḥ / na hi parādhīnatayā bhogo,",
  "GSP33bbdip12u:598": "nāpyapriyabhogo na ca tannimittoccanīcatā viṣṇoḥ,",
  "GSP33bbdip12u:599": "kintu - jīvasamavete bhoge svīkāramātramucyata iti / yadvā - nīcoccatāsampādako bhogaḥ svīyatayā sākṣātkāraḥ,",
  "GSP33bbdip12u:600": "sa cābhimānayuto vivakṣitaḥ,",
  "GSP33bbdip12u:601": "na cāsāvīśvare iti na virodhaḥ / pādma ityanantaraṃ uktatvāditi śeṣaḥ / tathā ca - na śrutiyuktivirodha iti bhāvaḥ /",
  "GSP33bbdip12u:602": "__________",
  "GSP33bbdip12u:603": "BBsBh_1,2.3.6:",
  "GSP33bbdip12u:604": "yo veda nihitaṃ guhāyām (tai. 2-1.) ityādinā prasiddhaṃ hiśabdena darśayati // 11 //",
  "GSP33bbdip12u:605": "BBsBhDīp_1,2.3.6:",
  "GSP33bbdip12u:606": "nanu kathaṃ guhāniviṣṭatvaliṅgātpibato viṣṇutvaniścayaḥ,",
  "GSP33bbdip12u:607": "tasya jīve 'pi yogādityata āha - yo vedeti / viṣṇoreva guhānihitatvamatra grāhyamiti copaskartavyam / ādiśabdena 'ātmāntarātmā';",
  "GSP33bbdip12u:608": "iti 'śrotraṃ cakṣuḥ';",
  "GSP33bbdip12u:609": "iti 'ahaṃ vaiśvānaro bhūtvā';",
  "GSP33bbdip12u:610_0": "ityādismṛtirgṛhyate / tathā ca ityādinā viṣṇoreva prasiddhaṃ guhānihitatvamatra grāhyamiti",
  "GSP33bbdip12u:610_1": "imamarthaṃ sūtrakāro hiśabdena darśayatītyarthaḥ / tathā ca - hṛdayaguhāsthatvamātrasya",
  "GSP33bbdip12u:610_2": "jīve sambhave 'pi na tadiha hetutvena gṛhyate / kintu - śrutyādiprasiddhaṃ mokṣajanakajñānaprakārībhūtaṃ",
  "GSP33bbdip12u:610_3": "prādhānyena guhānihitatvameva / tacca jīve niravakāśamiti bhāvaḥ /",
  "GSP33bbdip12u:611": "sūtre samanvayasūtrāttuśabdamātramanuvartate / ātmānāvityāvartate / tathā ca 'ātmānau';",
  "GSP33bbdip12u:612": "ādeyaṃ sukhaṃ mātyanubhavatīti vyutpattyā ātmaśabdoktaśubhakarmaphalabhoktārau 'ātmānāveva';",
  "GSP33bbdip12u:613": "ātmāntarātmākhye viṣṇurūpe eva,",
  "GSP33bbdip12u:614": "na tu jīveśvarau / kutaḥ?",
  "GSP33bbdip12u:615_0": "hi yasmāttau hṛdayaguhāṃ praviṣṭau tasmāt / na hi jīve 'pi guhāniviṣṭatvaliṅgaṃ sambhavatīti",
  "GSP33bbdip12u:615_1": "vācyam / tasya śrutyādyaprasiddhatvāt / tatra prasiddhasyaiva grāhyatvāt / viṣṇostu 'yo veda';",
  "GSP33bbdip12u:616_0": "iti śrutyādyaprasiddhatvāditi hiśabdārthaḥ / nanu viṣṇau pibantāviti dvivacanānapapattiḥ /",
  "GSP33bbdip12u:616_1": "na ca rūpapraveśena dvirūpeṇa praveśasyāsiddhatvādityāśaṅkyāha - taddarśanāditi /",
  "GSP33bbdip12u:616_2": "tasya harerdvirūpatayā śarīrahṛdayaguhāsthatvasya liṅgasya darśanāt 'gharmā';",
  "GSP33bbdip12u:617_0": "iti śrutyuktatvāditi sūtrārthaḥ / atra tattvityasyānuvṛtyā śrautapadānuvṛttyā ca",
  "GSP33bbdip12u:617_1": "ānandamayastadbrahmetyādivadihāpi pratijñāsiddheḥ ātmānāvityuktiḥ / śrautadvivacanasya",
  "GSP33bbdip12u:617_2": "gatimāha - ātmeti // smṛtisamākhyāṃ śrautapadānuvṛttiṃ vinā ādeyaṃ mātīti vyutpattyā",
  "GSP33bbdip12u:617_3": "śubhakarmaphalabhoktṛtvarūpaliṅgaṃ ca vaktum / uktaṃ hi candrikāyām - ādeyaṃ mātīti",
  "GSP33bbdip12u:617_4": "vyutpattyā ātmaśabdoktaṃ śubhabhoktṛtvaṃ mūlayuktiriti / na caivamṛtapātṛtvasamānādhikaraṇaguhāpraviṣṭatvoktidvārā",
  "GSP33bbdip12u:617_5": "taduktiriti tadvākyāntaravirodhaḥ śaṅkyaḥ / tasya sūtre avaśyavaktavyaguhāpraviṣṭatvaliṅgāpakadvivacanāntarapadānvayayogyatādṛśaviśeṣyoktimukhenetyarthābhyupagamāt /",
  "GSP33bbdip12u:617_6": "tathā - yadyapi samanvetavyamṛtapātṛtvaṃ sākṣādeva vaktavyamiti tadvākyāntarasyāpyādeyaṃ",
  "GSP33bbdip12u:617_7": "mātīti vyutpattimantareṇāntaryāmītivat ṛtaṃ pibantāviti spaṣṭaśabdenaiva vaktavyam /",
  "GSP33bbdip12u:617_8": "na tvātmaśabdenetyarthāśrayaṇānna virodhaḥ / anyathā uktavākyavirodhāpātāt / evaṃ",
  "GSP33bbdip12u:617_9": "cātra keṣāñcidanyathā candrikābhiprāyakathanam,",
  "GSP33bbdip12u:618_0": "tathā teṣāmeva samanvayasūtrāttadityatrāpyanuvartate iti candrikāvirodhoktirapi cintyā /",
  "GSP33bbdip12u:618_1": "sautradvivacanopapattyartham uddeśyasamarpaṇārthaṃ cāvaśyavaktavyātmānāviti padenaiva",
  "GSP33bbdip12u:618_2": "vidheyasyāpi bodhanasambhavenetaravyāvartakāvadhāraṇārthakatuśabdamātrasyaivar ikṣatisūtra",
  "GSP33bbdip12u:618_3": "ivātrānuvṛttyaucityāt / na ca tadityanuktau tuśabdasyānvayaḥ pratyetuṃ śakyate iti",
  "GSP33bbdip12u:618_4": "samanvayādhikaraṇīyasudhāvirodhaḥ / uddeśyavidheyapadāntarābhāva ityāśayāt /",
  "GSP33bbdip12u:619": "__________",
  "GSP33bbdip12u:620": "BBsBh_1,2.3.7:",
  "GSP33bbdip12u:621": "sū - oṃ//",
  "GSP33bbdip12u:622": "viśeṣaṇācca | BBs_1,2.12 |",
  "GSP33bbdip12u:623": "// oṃ//",
  "GSP33bbdip12u:624": "'yaḥ seturījānānāmakṣaraṃ brahma yatparam'; (kaṭha. 1-3-2.) iti //",
  "GSP33bbdip12u:625": "BBsBhDīp_1,2.3.7:",
  "GSP33bbdip12u:626_0": "evaṃ yadā niravakāśaguhānihitatvaliṅgasya sāvakāśāddvivacanaśrutito 'pi prābalyādviṣṇoḥ",
  "GSP33bbdip12u:626_1": "prakṛtyarthabhoktṛtvasambhavācca sa eva pāteti siddhyati / kimu punarniravakāśaśrutyāpītyarthaṃ",
  "GSP33bbdip12u:626_2": "pratipādayatsūtraṃ paṭhitvā tadabhipretaśrutimevodāharati - viśeṣaṇācceti // iti",
  "GSP33bbdip12u:626_3": "viśeṣaṇādityanvayaḥ / sūtre pibatoriti vipariṇāmenānuvartate / co yuktisamuccaye /",
  "GSP33bbdip12u:626_4": "tathā ca 'yaḥ setuḥ';",
  "GSP33bbdip12u:627": "iti śrutau pibatorekavacanabodhyenaikatvena viśeṣaṇādeka eva pātā / sa ca yajamānasetutvabrahmatvākṣaratvādinā viśeṣaṇāt brahmaṇaśca paratvena viśeṣaṇādviṣṇureva,",
  "GSP33bbdip12u:628": "na jīva iti sūtrārthaḥ / na kevalaṃ liṅgāt,",
  "GSP33bbdip12u:629": "kintu - setvādiśrutito 'pīti cārthaḥ / 'yaḥ';",
  "GSP33bbdip12u:630": "ātmāntarātmākhyadvirūpo bhagavārn 'ijānānāṃ';",
  "GSP33bbdip12u:631": "viṣṇumuddiśya yāgaṃ kurvāṇānāṃ 'setuḥ';",
  "GSP33bbdip12u:632": "āśrayaḥ yadakṣaraṃ paraṃ brahma,",
  "GSP33bbdip12u:633": "taṃ dhyātuṃ naciketasaṃ prati sādhanaṃ vaktuṃ 'śakemahi'; śaktāssma iti kāṭhakaśrutyarthaḥ /",
  "GSP33bbdip12u:634": "__________",
  "GSP33bbdip12u:635": "BBsBh_1,2.3.8:",
  "GSP33bbdip12u:636": "pṛthagvaktuṃ guṇāstasya na śakyante 'mitatvataḥ /",
  "GSP33bbdip12u:637": "yato 'to brahmaśabdena sarveṣāṃ grahaṇaṃ bhavet //",
  "GSP33bbdip12u:638": "etasmādbrahmaśabdo 'yaṃ viṣṇoreva viśeṣaṇam /",
  "GSP33bbdip12u:639": "amitā hi guṇā yasmānnānyeṣāṃ tamṛte prabhum / iti brāhme /",
  "GSP33bbdip12u:640": "BBsBhDīp_1,2.3.8:",
  "GSP33bbdip12u:641": "brahmaśabdasya bhagavadekavācitvaṃ smārayati - pṛthagiti // atra yata ityāvartate / tathā ca yataḥ 'tasya';",
  "GSP33bbdip12u:642": "viṣṇorguṇāḥ 'amitatvataḥ';",
  "GSP33bbdip12u:643": "asaṅkhyātatvato nimittāt 'pṛthak';",
  "GSP33bbdip12u:644": "vivicya vaktuṃ na śakyante / jñātavyāśca sarvairadhikāribhiḥ sarve guṇā iti śeṣaḥ / yato brahmaśabdena sarveṣāṃ guṇānāṃ 'grahaṇaṃ';",
  "GSP33bbdip12u:645_0": "jñānaṃ bhavet ataḥ sarvaguṇajñānārthaṃ tasmin viṣṇau brahmaśabdaḥ prayujyate iti",
  "GSP33bbdip12u:645_1": "śeṣaḥ / yato brahmaśabdena sarveṣāṃ guṇānāṃ grahaṇaṃ bhavet / evaṃ ca sarvaguṇavācī",
  "GSP33bbdip12u:645_2": "brahmaśabdo bhavati,",
  "GSP33bbdip12u:646": "tatra vṛttimantareṇa tajjñānajanakatvāyogāditi bhāvaḥ / yasmādvibhuṃ taṃ viṣṇumṛte anyeṣāṃ jīvānāṃ nāmitā guṇāḥ,",
  "GSP33bbdip12u:647": "kintu - viṣṇoreva pramāṇasiddham,",
  "GSP33bbdip12u:648": "etasmātkāraṇādayaṃ brahmaśabdo viṣṇoreva 'viśeṣaṇaṃ';",
  "GSP33bbdip12u:649": "mukhyavācako nānyeṣāmityarthaḥ / brāhma ityanantaraṃ brahmaśabdasya bhagavadekavācitvamuktamiti śeṣaḥ /",
  "GSP33bbdip12u:650": "__________",
  "GSP33bbdip12u:651": "BBsBh_1,2.3.9:",
  "GSP33bbdip12u:652": "na ca jīve samanvayo 'bhidhīyate /",
  "GSP33bbdip12u:653": "BBsBhDīp_1,2.3.9:",
  "GSP33bbdip12u:654": "atra paraiḥ pibantau buddhijīvāviti pūrvapakṣe prāpte jīveśvarāveveti vyākhyātaṃ,",
  "GSP33bbdip12u:655": "tannirākaroti - na ceti// atreti śeṣaḥ / asminnadhyāye iti tadarthaḥ / hetau,",
  "GSP33bbdip12u:656": "svavyānena saha paravyākhyānanirākaraṇasya samuccaye vā caśabdaḥ tathā cāsaṅgatiriti bhāvaḥ /",
  "GSP33bbdip12u:657": "__________",
  "GSP33bbdip12u:658": "BBsBh_1,2.3.10:",
  "GSP33bbdip12u:659": "satya ātmā satyo jīvaḥ satyaṃ bhidā satyaṃ bhidā",
  "GSP33bbdip12u:660": "satyaṃ bhidā maivāruvaṇyo maivāruvaṇyo maivāruvaṇyaḥ // iti paiṅgiśrutiḥ /",
  "GSP33bbdip12u:661": "BBsBhDīp_1,2.3.10:",
  "GSP33bbdip12u:662": "nanu nātra jīve samanvayakathanamasaṅgatam / jīveśvarabhedasyāsatyatvena tayoraikyāt / jīvasamanvayasyaiva brahmasamanvayarūpatvādityata āha - satya iti / 'satyaṃ';",
  "GSP33bbdip12u:663": "satyā 'bhidā';",
  "GSP33bbdip12u:664": "bhedaḥ / yadyapyatrātmajīvayoḥ satyatvavacanenaiva tatsvarūpabhedasyāpi satyatvamuktaṃ bhavati / tathāpi punaḥ 'satyaṃ bhidā';",
  "GSP33bbdip12u:665_0": "ityuktirdarśanapratītābhedapratītinirāsatātparyārthā śapathāvṛttiḥ / kecidbhedamasatyamāhuḥ",
  "GSP33bbdip12u:665_1": "tatkathametadityatasteṣāṃ pakṣe śrutirabhīkṣṇaṃ dūṣaṇamabhidhatte - maiveti / 'āruvaṇyaḥ';",
  "GSP33bbdip12u:666": "arā doṣāstadvantaḥ,",
  "GSP33bbdip12u:667_0": "āsamantādaraśīlā vā āravaḥ tairasatyabhedajñānibhiḥ viṣṇuḥ sarvathā vanyo bhajanīyo",
  "GSP33bbdip12u:667_1": "netyarthaḥ / iti paiṅgiśrutirityanantaraṃ yata iti śeṣaḥ / asya nāsatyo bheda ityuttareṇānvayaḥ",
  "GSP33bbdip12u:667_2": "evaṃ bhāllaveyaśrutirityasyāpi / atra yadyapi bhāgavatatātparye - 'satyatvaṃ ca bhedasyoktaṃ",
  "GSP33bbdip12u:667_3": "bhāllaveyaśrutau / sthāṇurheccakrāma sa prajāpatimuvāca ko 'si ke smaḥ kaḥ saḥ iti /",
  "GSP33bbdip12u:667_4": "sahovāca yo 'smi ye stha yaḥ sa iti / athainamupākrośat satyaṃ bhidā satyaṃ bhidā satyaṃ bhidā';",
  "GSP33bbdip12u:668": "ityādinā 'satyam';",
  "GSP33bbdip12u:669": "iti vākyaṃ bhāllaveyaśrutyantargatatayā paṭhyate / bhāṣyapustake 'pi kvacit 'satyam';",
  "GSP33bbdip12u:670": "iti vākyam 'ātmā hi';",
  "GSP33bbdip12u:671": "iti vākyaṃ ca bhāllaveyaśrutitvenaiva paṭhyate / na tu śrutidvayasthatvena / tathāpi anayostātparyānusāreṇaikaśrutisthatvaṃ,",
  "GSP33bbdip12u:672": "bahutarapāṭhabalāt 'satya ātmā';",
  "GSP33bbdip12u:673": "iti paiṅgiśrutiḥ / 'ātmā hi';",
  "GSP33bbdip12u:674": "iti bhāllaveyaśrutiḥ / tātparyodāhṛtā tu anyā tatsamākhyā rūpā cetyadoṣaḥ / 'sthāṇuḥ';",
  "GSP33bbdip12u:675": "rudraḥ 'uccakrāma';",
  "GSP33bbdip12u:676": "ūrdhvaṃ jagāma/ 'saḥ';",
  "GSP33bbdip12u:677": "rudraḥ 'prajāpatiṃ';",
  "GSP33bbdip12u:678": "brahmāṇam upākrośaduvāca / kimiti?",
  "GSP33bbdip12u:679": "tvaṃ 'kaḥ';",
  "GSP33bbdip12u:680": "kīdṛśaḥ / vayaṃ 'ke';",
  "GSP33bbdip12u:681": "kīdṛśāḥ / saḥ viṣṇuḥ 'kaḥ';",
  "GSP33bbdip12u:682": "kīdṛśaḥ / kiṃ bhinna utābhinna ityāśayaḥ / krameṇottaramāha - ahaṃ 'yo';",
  "GSP33bbdip12u:683": "yādṛśo 'gre sarvadā tādṛśo 'smi / yūyaṃ 'ye';",
  "GSP33bbdip12u:684": "yādṛśāḥ tādṛśāḥ stha / 'saḥ';",
  "GSP33bbdip12u:685": "viṣṇuryādṛśo mayā bhavadādibhiśca bhinnastādṛśa eveti śrutyarthaḥ /",
  "GSP33bbdip12u:686": "__________",
  "GSP33bbdip12u:687": "BBsBh_1,2.3.11:",
  "GSP33bbdip12u:688": "'ātmā hi paramassvatantro 'dhiguṇo jīvo 'lpaśaktirasvatantro 'varaḥ'; iti ca bhāllaveyaśrutiḥ / (12)",
  "GSP33bbdip12u:689": "yatheśvarasya jīvasya bhedassatyo viniścayāt /",
  "GSP33bbdip12u:690": "evameva hi me vācaṃ satyāṃ kartumihārhasi //",
  "GSP33bbdip12u:691": "yatheśvaraśca jīvaśca satyabhedau parasparam /",
  "GSP33bbdip12u:692": "tena satyena māṃ devāstrāyantu sahakeśavāḥ //",
  "GSP33bbdip12u:693": "ityādernāsatyo bhedaḥ // 12 //",
  "GSP33bbdip12u:694": "// iti guhādhikaraṇam // 3 //",
  "GSP33bbdip12u:695": "BBsBhDīp_1,2.3.11:",
  "GSP33bbdip12u:696": "atroktabhedasādhakapramāṇatvena viruddhaguṇopanyāsāya 'ātmā';",
  "GSP33bbdip12u:697": "iti dvitīyavākyaṃ pravṛttam / 'ātmā';",
  "GSP33bbdip12u:698": "paramātmā 'paramaḥ';",
  "GSP33bbdip12u:699": "svatantraḥ / 'adhiguṇaḥ';",
  "GSP33bbdip12u:700": "pūrṇaśaktiḥ / ata evottaratra paramatvasvatantratvapūrṇaśaktitvaviruddhānāṃ dharmāṇām alpaśaktirityādipadairyutkrameṇābhidhānaṃ kṛtam /",
  "GSP33bbdip12u:701": "BBsBhDīp_1,2.3.12:",
  "GSP33bbdip12u:702": "atraivārthe purāṇavākye paṭhati - yatheti // atra ṣaṣṭhyantaṃ vākyaṃ pādmasthaṃ,",
  "GSP33bbdip12u:703": "prathamāntaṃ skāndagatamiti tattvapradīpokteḥ / 'me mām';",
  "GSP33bbdip12u:704": "ityābhyāṃ tatprakṛto grāhyaḥ / 'viniścayāt';",
  "GSP33bbdip12u:705": "evārtho 'yaṃ śabdaḥ / satyabhedāviti bahuvrīhiḥ / yathā satyabhedau tathaiva vidyamānānatikrameṇa jñātena 'satyena';",
  "GSP33bbdip12u:706": "satyabhedena bhedasatyatvajñānākhyakāraṇeneti yāvat / sahakeśavā ityekaṃ padaṃ,",
  "GSP33bbdip12u:707": "keśavasahitā devāḥ 'trāyantu'; asmān rakṣantvityarthaḥ / ityādervākyānnāsatyo bhedaḥ,",
  "GSP33bbdip12u:708": "kintu - satya eveti jñāyata ityarthaḥ / atra pūrvavākye jīveśabhedasya dṛṣṭāntatvenopādānātprāmāṇikatvaṃ jñāyate,",
  "GSP33bbdip12u:709_0": "tādṛśasyaiva dṛṣṭāntatvāt / dvitīye tu viṣayānatikrameṇa bhedasatyatvajñānasya trāṇakāraṇatvoktyā",
  "GSP33bbdip12u:709_1": "bheda satyatvamapi jñāyata iti prakṛtasaṅgatiḥ / ādipadena grāhyavacanāni tattvapradīpe",
  "GSP33bbdip12u:709_2": "udāhṛtāni / tathāhi - dvau bhūtasargau loke 'smin daiva āsura eva ca /",
  "GSP33bbdip12u:710": "daivo vistaraśaḥ proktaḥ āsuraṃ pārtha me śṛṇu //",
  "GSP33bbdip12u:711": "asatyamapratiṣṭhaṃ te jagadāhuranīśvaram / ityārabhya -",
  "GSP33bbdip12u:712": "tānahaṃ dviṣataḥ krūrān saṃsāreṣu narādhamān /",
  "GSP33bbdip12u:713": "kṣipāmyajasramaśubhānāsurīṣveva yoniṣu //",
  "GSP33bbdip12u:714": "iti bhagavadvacanam (bha.gī. 16-6, 19.)",
  "GSP33bbdip12u:715": "asatyamapratiṣṭhaṃ te jagadāhuranīśvaram /",
  "GSP33bbdip12u:716": "ta āsurāḥ svayaṃ naṣṭāḥ jagataḥ kṣayakāriṇaḥ // iti vyāsasmṛtiḥ /",
  "GSP33bbdip12u:717": "indrāsomā tapataṃ rakṣa ujjataṃ nyarpayataṃ vṛṣaṇā tamovṛdhaḥ /",
  "GSP33bbdip12u:718": "parāśṛṇītamacito nyoṣataṃ hataṃ nudethāṃ niśiśītamatriṇaḥ // (ṛ. 7-104-1.)",
  "GSP33bbdip12u:719": "indrā somā vartayataṃ divasparyagnitaptebhiryuvamaśmahanmabhiḥ /",
  "GSP33bbdip12u:720": "tapurvadhebhirajarebhiratriṇaḥ ; (ṛ. 7-104-5.) ityādikā śrutiḥ /",
  "GSP33bbdip12u:721": "yeṣāṃ bhijjagadīśvarajīvānāṃ nāsti te 'triṇaḥ /",
  "GSP33bbdip12u:722": "svājñānakalpitajagatparameśvarasya jīvasya bhedakaluṣīkṛtabhūmabhāve / iti hi māyino vadanti /",
  "GSP33bbdip12u:723": "ācchādya vikṣipati saṃsphuradātmattvam /",
  "GSP33bbdip12u:724": "jīveśvarasya jagadākṛti tanmṛṣaiva / ityādi ca /",
  "GSP33bbdip12u:725": "triryātudhānaḥ prasitiṃ tayetvṛtaṃ yo agne anṛtena hanti / (ṛ. 10-87-11.)",
  "GSP33bbdip12u:726": "vācā stenaṃ śarava ṛcchantu marman viśvasyaitu prasitiṃ yātudhānaḥ / (ṛ. 10-87-15.)",
  "GSP33bbdip12u:727": "atha jñānopasargāḥ ityārabhya yecānye mithyātarkairdṛṣṭāntaiḥ kuhakendrajālairvaidikeṣu paristhātumicchanti taiḥ saha na saṃvaset / prakāśyāhyete taskarā asvargyāḥ (maitrī. 7-8.)",
  "GSP33bbdip12u:728": "ityādiśrutiśatairandhaṃ tama eva māyināṃ gatiriti niścīyate / tathā ca skānde -",
  "GSP33bbdip12u:729": "sarvabrahmatvavettāro jīvabrahmatvavedinaḥ /",
  "GSP33bbdip12u:730": "anyasāmyavido viṣṇoḥ viṣṇudveṣṭāra eva ca /",
  "GSP33bbdip12u:731": "sarve yānti tamo ghoraṃ na teṣāṃ utthitiḥ kvacit // iti //",
  "GSP33bbdip12u:732": "// iti guhādhikaraṇam // 3 //",
  "GSP33bbdip12u:733": "______________________________________________________________",
  "GSP33bbdip12u:734": "// 4. antarādhikaraṇam //",
  "GSP33bbdip12u:735": "__________",
  "GSP33bbdip12u:736": "BBsBh_1,2.4.1:",
  "GSP33bbdip12u:737": "āditye viṣṇurityuktam / 'ya eṣa āditye",
  "GSP33bbdip12u:738": "puruṣaḥ so 'hamasmi sa evāhamasmi'; (chāṃ. 4-11.) ityādāvagnīnāmevādityādisthatvamucyate /",
  "GSP33bbdip12u:739": "BBsBhDīp_1,2.4.1:",
  "GSP33bbdip12u:740": "atrādhikaraṇe cakṣurantaḥsthatvaliṅgaṃ brahmaṇi samanvīyate / śrutyādisaṅgatiṃ viṣayavākyaṃ viṣayasaṃśayau sayuktikaṃ pūrvapakṣaṃ ca darśayati - āditya iti // 'yaścāsāvāditye';",
  "GSP33bbdip12u:741": "ityānandamayādhikaraṇodāhṛtāyāṃ tathā 'antarāditye';",
  "GSP33bbdip12u:742": "ityantarnayodāhṛtāyāṃ ca śrutāvānandamayo 'ntasstho viṣṇurāditye 'stītyuktamityarthaḥ / tataḥ kimityata āha - ya iti / tadityādau saṃyojyam / 'so 'haṃ sa evāham';",
  "GSP33bbdip12u:743_0": "ityabhyāsopanyāsaḥ pūrvapakṣayuktipradarśanārthaḥ / prathamādipadena athainamanvāhāryapacano",
  "GSP33bbdip12u:743_1": "'nuśaśāsa / ya eṣa candramasi puruṣo dṛśyate / so 'hamasmi sa evāhamasmi / athainamāhavanīyo",
  "GSP33bbdip12u:743_2": "'nuśaśāsa / ya eṣa vidyuti puruṣo dṛśyate so 'hamasmi sa evāhamasmīti ca vākyadvaṃ",
  "GSP33bbdip12u:743_3": "gṛhyate / dvitīyādipadena candravidyutsthatvam / yadyapi ādityasthatvasyeva candravidyutsthatvayoragnerakṣisthatvasādhakatvābhāvāttadupādānaṃ",
  "GSP33bbdip12u:743_4": "na prakṛtopayuktam / tathā agnīnāmiti bahuvacanaṃ cānupayuktam,",
  "GSP33bbdip12u:744_0": "pūrvapakṣe gārhapatyasyaiva akṣisthatvasādhanena gārhapatyādīnāṃ trayāṇāṃ tasyāsādhanāt /",
  "GSP33bbdip12u:744_1": "candravidyutorakṣyekavidhatvābhāvena tatsthatvasyākṣisthatvāsādhakatvācca / tathāpi",
  "GSP33bbdip12u:744_2": "ādiśabdadvayaṃ bahuvacanaṃ ca pūrvapakṣe gārhapatyādibahvagniśrutirūpayuktisūcanārtham /",
  "GSP33bbdip12u:744_3": "yathā anvāhāryapacanākhyadakṣiṇāgnyāhavanīyayoḥ candravidyutsthatvamucyate,",
  "GSP33bbdip12u:745_0": "evaṃ gārhaptayasyāpi ādityasthatvamucyate iti dṛṣṭāntārthaṃ gārhapatyādīnāṃ trayāṇāṃ",
  "GSP33bbdip12u:745_1": "krameṇādityāditritayasthatve prasiddhagārhapatyasyaivādityasthatvamukhenākṣisthatvamāgacchatīti",
  "GSP33bbdip12u:745_2": "yuktipradarśanārthaṃ vā tadupādānamiti na vaiyarthyamiti dhyeyam /",
  "GSP33bbdip12u:746": "__________",
  "GSP33bbdip12u:747": "BBsBh_1,2.4.2:",
  "GSP33bbdip12u:748": "ato 'kṣyādityayoraikyāt 'ya eṣo 'ntarakṣiṇi",
  "GSP33bbdip12u:749": "puruṣo dṛśyate'; (chāṃ. 4-15.) ityatrāpyagnirevocyate /",
  "GSP33bbdip12u:750": "BBsBhDīp_1,2.4.2:",
  "GSP33bbdip12u:751": "tato 'pi kimityata āha - ata iti // asya na sannihitena 'aikyāt';",
  "GSP33bbdip12u:752": "ityanenānvayaḥ / prakṛtasya ata ityanena parāmṛṣṭāsyādityāntaḥ sthatvasya aikye hetutvāyogāt / kintu vyavahitena 'atrāpyagnirevocyate';",
  "GSP33bbdip12u:753": "ityanenānvayaḥ / na kevalamādityavākya ityaperarthaḥ / tathā ca - yadānandamayākhyaviṣṇuniṣṭhatayoktamādityasthatvaṃ tacchāndogye 'ya eṣa āditye puruṣaḥ so 'hamasmi';",
  "GSP33bbdip12u:754": "ityādāvāgnīnāṃ gārhaptayākhyāgnereva 'ucyate';",
  "GSP33bbdip12u:755": "pratīyate na viṣṇoḥ/ kutaḥ?",
  "GSP33bbdip12u:756": "yato 'tra 'agnīnāṃ';",
  "GSP33bbdip12u:757": "gārhapatyadakṣiṇāgnyāhavanīyānāṃ trayāṇāṃ krameṇa ādityādisthatvamucyate, ataḥ / tataḥ kim?",
  "GSP33bbdip12u:758": "yato 'tra gārhapatyākhyāgnerevādityasthatvamucyate 'to 'ya eṣo 'ntarakṣiṇi puruṣo dṛśyate';",
  "GSP33bbdip12u:759": "iti vākye 'pyakṣisthatvena gārhapatyāgnirevocyate,",
  "GSP33bbdip12u:760_0": "na sa viṣṇuḥ / śrutigatāhaṃśabdenāpi sa evocyate iti yojanā / tathā ca pūrvapakṣaśrutigatāhaṃśabdo",
  "GSP33bbdip12u:760_1": "agnāveva mukhya iti tasyaiva grahaṇamiti bhāvaḥ / nanvagnerādityasthatve 'pi kuto",
  "GSP33bbdip12u:760_2": "'kṣisthatvaprāptirityata āha - akṣyādityayoriti / 'ādityaścakṣurbhūtvākṣiṇī prāviśat';",
  "GSP33bbdip12u:761_0": "ityaitareyaśruteracetanākṣyādityamaṇḍalayorādityacakṣuḥpadoditaikacetanādhiṣṭhitatvarūpaikadharmeṇaikavidhatvādityarthaḥ /",
  "GSP33bbdip12u:761_1": "yadvā - 'aśanayodāhṛtādityastrivṛdiva vai cakṣuḥ śuklaṃ kṛṣṇaṃ kanīnikā'; ()",
  "GSP33bbdip12u:762": "iti śrutyanusāreṇa tayostrivṛttvadharmeṇaikavidhatvādityarthaḥ / tathā ca - ādityasthatvoktyā arthādakṣisthatvamapi prāptameveti bhāvaḥ / yadyapi 'sayaścāyam';",
  "GSP33bbdip12u:763_0": "iti pūrvodāhṛtataittirīyaśrutisthādityaśabdaḥ utkṛṣṭacetanamātropalakṣakatayā vyākhyātaḥ /",
  "GSP33bbdip12u:763_1": "tathāpi atrādhikaraṇe sūryābhimanyamānādityamaṇḍalaparatvamapyasyāṅgīkṛtya ākṣepaparihārau",
  "GSP33bbdip12u:763_2": "kṛtau / ata eva ṭīkāyāmakṣyādityayarekavidhatvādyuktam / tattvapradīpe tu - akṣīndriyaprerakādityayorekatvāditi",
  "GSP33bbdip12u:763_3": "yathāśrutameva vyākhyātam / candrikāyāmapi tattvapradīpānusāreṇa devatāparamevākṣipadam /",
  "GSP33bbdip12u:763_4": "ata eva bhāṣye sannyāyaratnāvalyāṃ ca akṣyādityayoraikyādityevoktam,",
  "GSP33bbdip12u:764_0": "na tvekavidhatvāditi / akṣyādityayorekavidhatvāditi ṭīkāpi bhāṣyānusāreṇa prakārabhedaniṣedhamukhena",
  "GSP33bbdip12u:764_1": "prakāryaikyaparā neyeti pakṣāntaramapyuktam / tathā ca - devatāparatve 'āditye viṣṇurityuktam';",
  "GSP33bbdip12u:765_0": "iti bhāṣyaśrutisthākṣyādityapadayośca yathāśruta evārthaḥ / maṇḍalaparatve tadbhāṣyasthādityapadaṃ",
  "GSP33bbdip12u:765_1": "pūrvodāhṛtataittirīyaśrutisthādityapadaṃ ca maṇḍalaparatayā vyākhyeyamiti vivekaḥ /",
  "GSP33bbdip12u:765_2": "anena chandogaśrutyuktākṣisthatvasyānyaniṣṭhatvākṣepamukhenānandamayanayodāhṛtāyāṃ",
  "GSP33bbdip12u:765_3": "taittirīyaśrutāvarthāduktasyāpi tasyānyaniṣṭhatvākṣepādānandamayādhikaraṇenāsyākṣepikī",
  "GSP33bbdip12u:765_4": "saṅgatiruktā bhavati / akṣisthatvaṃ viṣayaḥ / kimagnerviṣṇorveti sandehaḥ / agnīnāmeva",
  "GSP33bbdip12u:765_5": "akṣisthatvamiti pūrvaḥ pakṣaḥ / atra ādityasthatvarūpayuktiścoktā bhavati / atra",
  "GSP33bbdip12u:765_6": "'ya eṣa āditye puruṣaḥ';",
  "GSP33bbdip12u:766": "'ya eṣo 'ntarakṣiṇi puruṣaḥ';",
  "GSP33bbdip12u:767": "ityanayorvākyayoḥ 'ādityaścakṣurbhūtvā';",
  "GSP33bbdip12u:768": "iti vākyadvārā ekārthatvamupapādya tanmukhena 'ya eṣa āditye';",
  "GSP33bbdip12u:769": "iti vākyena 'yaścāsāvāditye';",
  "GSP33bbdip12u:770": "iti vākyasya saṅgatiṃ sampādya taddvārārthākṣiptatadarthārthakasya 'ya eṣo 'ntarakṣiṇi';",
  "GSP33bbdip12u:771": "iti vākyasyāpi tena saṅgatirityevaṃ vakrasaṅgatyaitadadhikaraṇārambhaḥ ādityasthatvaliṅgasyāpi samanvayasiddhyartham / anyathā 'netaro 'nupapatteḥ';",
  "GSP33bbdip12u:772": "ityādau viṣṇujñānānmokṣa ityuktam,",
  "GSP33bbdip12u:773": "sa mokṣaḥ 'tadyathā';",
  "GSP33bbdip12u:774": "iti vākyena 'ya eṣo 'ntarakṣiṇi';",
  "GSP33bbdip12u:775": "ityuktākṣisthajñānātpratīyata iti vakṣyamāṇaṛjusaṅgatyaiva adhikaraṇamārambhaṇīyaṃ syāditi dhyeyam /",
  "GSP33bbdip12u:776": "__________",
  "GSP33bbdip12u:777": "BBsBh_1,2.4.3:",
  "GSP33bbdip12u:778": "ataḥ 'tadyathā puṣkarapalāśa āpo na śliṣyanta evamevaṃvidi pāpaṃ karma na śliṣyate'; (chāṃ. 4-14.)",
  "GSP33bbdip12u:779": "ityagnijñānādeva sarvapāpāśleṣānmokṣopapattiriti /",
  "GSP33bbdip12u:780": "BBsBhDīp_1,2.4.3:",
  "GSP33bbdip12u:781": "na kevalamakṣisthatvasiddhāvagnerānandamayatvaprāptiḥ / kintu yatpūrvaṃ 'netaraḥ';",
  "GSP33bbdip12u:782": "ityādau viṣṇujñānānmokṣa ityuktaṃ,",
  "GSP33bbdip12u:783": "tadapi bādhitaṃ syādityata āha - ata iti // 'agnijñānādityetat';",
  "GSP33bbdip12u:784": "'sarvapāpāśleṣāt';",
  "GSP33bbdip12u:785": "ityaneneva 'mokṣaḥ';",
  "GSP33bbdip12u:786": "ityanenāpi sambadhyate / tathā ca yato 'gnirakṣistho 'tastajjñānādeva mokṣo 'pi bhavet na viṣṇujñānāt / kuta etat?",
  "GSP33bbdip12u:787": "akṣisthāgnijñānātsarvapāpāśleṣāt / na ca tasyāsiddhiḥ / 'tadyathā';",
  "GSP33bbdip12u:788_0": "iti tadarthavāde 'gnijñānādeva sarvapāpāśleṣokteḥ / na ca tajjñānātsarvapāpāśleṣamātreṇa",
  "GSP33bbdip12u:788_1": "kathaṃ mokṣa iti vācyam / yatastajjñānānmokṣaṃ vinā sarvapāpāśleṣāsambhavena tadanyathānupapattyaiva",
  "GSP33bbdip12u:788_2": "mokṣasyāpyupapattiriti yojanā / evaṃ ca pūrvapakṣe agnerakṣisthatvena 'tadyathā';",
  "GSP33bbdip12u:789": "ityakṣisthasyoktaṃ muktihetujñānaviṣayatvamapi tasyaiva prāpnotīti 'netaraḥ';",
  "GSP33bbdip12u:790": "ityuktamayuktamiti bhāvaḥ / anena ṛjusaṅgatirapyasya darśitā bhavati / chāndogyehītthamākhyāyikā - (chāṃ. 4-10-5.)",
  "GSP33bbdip12u:791_0": "kamalāyanasyāpatyaṃ kāmalāyanaḥ nāmataḥ upakosalaḥ satyakāmākhye gurau brahmacaryamuddiśyovāsa /",
  "GSP33bbdip12u:791_1": "sa ācāryasyāgnīn gārhapatyādīn dvādaśavarṣaparyantaṃ paryacārīt / satyakāmastvantevāsinaḥ",
  "GSP33bbdip12u:791_2": "svādhyāyaṃ grāhayan enamekameva nādhyāpayat / punaḥ punaḥ svajāyayokto 'pi anuktvaiva",
  "GSP33bbdip12u:791_3": "vidyāṃ pravāsāya prātiṣṭhata / tadopakosalo vyādhipīḍito vidyāprāpticintayā svācāryabhāryayā",
  "GSP33bbdip12u:791_4": "aśānetyukto 'pi nāśnāt / evaṃ brahmacāriṇyanaśnati tūṣṇīṃbhūte sati tadā gārhapatyādyagnayaḥ",
  "GSP33bbdip12u:791_5": "kāruṇyāviṣṭāḥ trayo 'pi vayamasmai brahmacāriṇo vidyāṃ prabravāmeti pratijñāya militāssanto",
  "GSP33bbdip12u:791_6": "vidyāmūcuḥ / 'prāṇo brahma kaṃ brahma khaṃ brahma';",
  "GSP33bbdip12u:792_0": "ityādi / evaṃ sambhūyopadeśānantaramenaṃ pratyekam agnaya upadidiśuḥ ityucyate vedapuruṣeṇa",
  "GSP33bbdip12u:792_1": "'atha hainaṃ gārhapatyo 'nuśaśāsa ...... ya eṣa āditye puruṣo dṛśyate so 'hamasmi sa evāhamasmi';",
  "GSP33bbdip12u:793": "ityādinā / evaṃ tribhiragnibhiḥ pratyekamupadiṣṭa upakosalaḥ athāsmābhiruktaṃ jñeyameva,",
  "GSP33bbdip12u:794": "nopāsyam,",
  "GSP33bbdip12u:795": "tattu tavadācārya āgatya vakṣyatīti tairukto 'bhūt / evaṃ sthite 'thācāryaḥ satyakāma ājagāma / āgatya copakosaloktaṃ śrutvā pratyuvāca / kimiti?",
  "GSP33bbdip12u:796": "yadagnibhistubhyamupadiṣṭaṃ tattvayā jñeyameva na tūpāsyaṃ,",
  "GSP33bbdip12u:797": "tattvamahamupadekṣye ityevaṃ pratijñāyādarajananāya vakṣyamāṇamastaut 'yathā puṣkarapalāśa āpo na śliṣyanta evamevaṃvidi pāpaṃkarma na śliṣyata';",
  "GSP33bbdip12u:798": "iti / evaṃ stutvopakosalāya vidyāmupādiśatsatyakāmaḥ / kimiti?",
  "GSP33bbdip12u:799": "'ya eṣo 'ntarakṣiṇi puruṣo dṛśyate eṣa ātmeti hovāca / etadamṛtametadabhayametadbrahmeti';",
  "GSP33bbdip12u:800": "/ atha sambhūyopadeśānantaraṃ enamupakosalaṃ gārhapatyo 'nuśaśāsa / kimiti?",
  "GSP33bbdip12u:801_0": "pṛthivyagnyannākhyaṃ brahmeti / evaṃ vyāptavidyāmuktvāntaryāmividyāmāha - ya iti /",
  "GSP33bbdip12u:801_1": "asya so 'hamasmītyasya dvikartukatvādgārhapatyādyantaryāmī bhagavān svasyādityādyantaryāmiṇā",
  "GSP33bbdip12u:801_2": "gārhapatyādiḥ svāntaryāmiṇaḥ ādityādyantaryāmiṇā aikyamāhetyucyate / tathā ca - aheyatvāt",
  "GSP33bbdip12u:801_3": "pratyaktvāccāhaṃ madantaryāmī / āditye ca eṣa puruṣaḥ pūrṇaṣaḍguṇo bhagavān dṛśyate",
  "GSP33bbdip12u:801_4": "divyadṛṣṭyā so 'smītyarthaḥ / ādityasthasya viṣṇormadantaryāmiṇaśca viduradharmādivadabhedamātraṃ na ;",
  "GSP33bbdip12u:802": "kintu viśeṣābhāvaścetyāha - sa eveti / evamupāsakasya phalamāha - 'sa etadevaṃ vidvānupāste 'pahate pāpakṛtyāṃ lokī bhavati sarvamāyureti jyogjīvatīti';",
  "GSP33bbdip12u:803": "/ 'pāpakṛtyāṃ';",
  "GSP33bbdip12u:804": "pāpakāryaṃ 'lokī';",
  "GSP33bbdip12u:805": "bhagavallokī bhavati / 'sarvaṃ';",
  "GSP33bbdip12u:806": "sampūrṇaṃ cāyuḥ prāpnoti / 'jyok';",
  "GSP33bbdip12u:807": "sarvajñassan jīvatīti / evaṃ 'ya eṣa candramasi';",
  "GSP33bbdip12u:808": "'ya eṣa vidyuti';",
  "GSP33bbdip12u:809": "ityanayoḥ artho 'vagantavyaḥ / 'tat';",
  "GSP33bbdip12u:810": "tatrārthe vakṣyamāṇadṛṣṭānto yathā 'puṣkarapalāśe';",
  "GSP33bbdip12u:811": "padmapatre āpo yathā 'na śliṣyante';",
  "GSP33bbdip12u:812": "na sajjante 'tathevaṃvidi';",
  "GSP33bbdip12u:813_0": "vakṣyamāṇākṣisthatvena brahmāparokṣajñānini jñānottaraṃ pāpaṃ karma na śliṣyate ityarthaḥ /",
  "GSP33bbdip12u:813_1": "ya eṣo 'kṣiṇyantaḥpuruṣo dṛśyate divyadṛṣṭyā eṣa ātmā vāmanākhya iti hovāca upakosalaṃ",
  "GSP33bbdip12u:813_2": "prati satyakāmaḥ / 'etadamṛtaṃ';",
  "GSP33bbdip12u:814": "svato mṛtiśūnyaṃ nityamuktaṃ,",
  "GSP33bbdip12u:815": "'etadabhayaṃ';",
  "GSP33bbdip12u:816": "svato bhūyaśūnyaṃ 'etadbrahma';",
  "GSP33bbdip12u:817": "guṇapūrṇamiti sidbhāntarītyā śrutyarthaḥ / pūrvapakṣī tvetatprakaraṇamagniparaṃ manyate /",
  "GSP33bbdip12u:818": "__________",
  "GSP33bbdip12u:819": "BBsBh_1,2.4.4:",
  "GSP33bbdip12u:820": "ato bravīti -",
  "GSP33bbdip12u:821": "sū - oṃ//",
  "GSP33bbdip12u:822": "antara upapatteḥ | BBs_1,2.13 |",
  "GSP33bbdip12u:823": "// oṃ//",
  "GSP33bbdip12u:824": "cakṣurantasstho viṣṇureva /",
  "GSP33bbdip12u:825": "BBsBhDīp_1,2.4.4:",
  "GSP33bbdip12u:826_0": "siddhāntayatsūtramavatārya vyācaṣṭe - ata iti // iti saṅgatisambhavāt śaṅkāsadbhāvācca /",
  "GSP33bbdip12u:826_1": "ataḥ tatparihārāya uttaramabravīt sūtrakāra ityarthaḥ / cakṣurantaḥstha ityanena",
  "GSP33bbdip12u:826_2": "antara ityaṃśo viṣṇurevetyanena anuvṛttastattvityaṃśaśca vyākhyātaḥ / yadyapi anuvyākhyāne",
  "GSP33bbdip12u:826_3": "śabdavaiyarthyaparihārāya antassthitvā ramaṇakṛditi vyākhyānāt atrāpi tadanusāreṇa",
  "GSP33bbdip12u:826_4": "ramaṇakṛcceti vaktavyam / tathāpyatra ramaṇakriyābodhakātmaśabdasya hetukaraṇānna",
  "GSP33bbdip12u:826_5": "tadarthasya pratijñāyāmanvayaḥ sambhavatīti antastha ityevoktam / tatratvātmaśabdārthasya",
  "GSP33bbdip12u:826_6": "hetutvāvivakṣāṇātsādhyānvayo na yujyata iti ramaṇakṛdityapyuktam / vastutastu - sūtre",
  "GSP33bbdip12u:826_7": "antarityanuktyā antara ityadhikokteḥ sārthakyāya atrāpi ramaṇakṛccetyapi upalakṣaṇayā",
  "GSP33bbdip12u:826_8": "vācyam / avayavārthavivakṣāvivakṣābhyām ātmaśabdasya sādhyasamarpakatāhetutvaṃ ca",
  "GSP33bbdip12u:826_9": "yujyate iti dhyeyam /",
  "GSP33bbdip12u:827": "__________",
  "GSP33bbdip12u:828": "BBsBh_1,2.4.5:",
  "GSP33bbdip12u:829": "'tripādasyāmṛtaṃ divi'; (ṛ. 10-90-3.)",
  "GSP33bbdip12u:830": "ityādinā tasyaiva amṛtatvādyupapatteḥ /",
  "GSP33bbdip12u:831": "BBsBhDīp_1,2.4.5:",
  "GSP33bbdip12u:832_0": "upapatterityetadanekaliṅgaparatayā liṅgānāṃ niravakāśatvoktiparatayā ca vyāṣṭe -",
  "GSP33bbdip12u:832_1": "tripāditi // ityādinā vākyena uktasyeti śeṣaḥ / tasyeti vipariṇataṃ padamāvartate /",
  "GSP33bbdip12u:832_2": "amṛtatvādityetadihāpi ṣaṣṭhyantatayā buddhyā viviktaṃ sambadhyate / prathamenādipadena 'abhayaṃ?",
  "GSP33bbdip12u:833": "titīrṣatāṃ pāram'; (kaṭha.u.3-2.)",
  "GSP33bbdip12u:834": "'amṛtaivaiṣā devatā'; ()",
  "GSP33bbdip12u:835": "'ātmājaro 'mṛto 'bhayo brahma'; (bṛ. 6-4-25.)",
  "GSP33bbdip12u:836": "ityādivākyaṃ dvitīyena abhayatvādikaṃ gṛhyate / tathā ca - tripādityādinā śrutyantaravākyena tasya viṣṇoreva uktasya 'etadamṛtam';",
  "GSP33bbdip12u:837_0": "iti vākye 'ntaḥsthaniṣṭhatvenoktasyāmṛtatvādyupapatterliṅgasya tasmin viṣṇāveva upapatteryuktatvādanyatrāyuktatvāditi",
  "GSP33bbdip12u:837_1": "yojanā / anena liṅgasya niravakāśatvānekatvābhyāṃ prābālyamuktaṃ bhavati / 'amṛtaṃ';",
  "GSP33bbdip12u:838": "mṛtiharitaṃ 'yadabhayaṃ';",
  "GSP33bbdip12u:839": "bhayarahitaṃ yacca 'titīrṣatāṃ';",
  "GSP33bbdip12u:840": "saṃsārataraṇecchūnāṃ 'pāraṃ';",
  "GSP33bbdip12u:841": "saṃsārasya pārasthaṃ taduttarāvadhibhūte śvetadvīpādau sthitaṃ muktaprāpyaṃ paraṃ brahma tat dhyātuṃ sādhanaṃ vaktuṃ vayaṃ 'śakemahi';",
  "GSP33bbdip12u:842": "śaktāḥ sma iti kaṭhaśrutyarthaḥ /",
  "GSP33bbdip12u:843": "__________",
  "GSP33bbdip12u:844": "BBsBh_1,2.4.6:",
  "GSP33bbdip12u:845": "brahmaśabdādyupapatteśca /",
  "GSP33bbdip12u:846": "BBsBhDīp_1,2.4.6:",
  "GSP33bbdip12u:847": "yadaivaṃ niravakāśatvānekatvābhyāṃ balavalliṅgabalāccakṣurantaḥsthasya viṣṇutvaniścayaḥ,",
  "GSP33bbdip12u:848_0": "kimu tadobhayathā svabhāvaniravakāśatvābhyām anekatvācca balavacchrutito 'pīti bhāvena",
  "GSP33bbdip12u:848_1": "sautramupapatterityaṃśaṃ brahmādiśrutirūpahetvantaraparatayā tasya prābālyopayoginiravakāśatvopapādanaparatayā",
  "GSP33bbdip12u:848_2": "ca prakārāntareṇa vyācaṣṭe - brahmeti / ādipadenātmaśabdo gṛhyate / brahmātmādīti",
  "GSP33bbdip12u:848_3": "pāṭhe ādiśabdena puruṣaśabdo grāhyaḥ / atra śrutetyādau saṃyojyam / tasyaivetyanuṣajyate /",
  "GSP33bbdip12u:848_4": "tathā ca - atrāntasthaprakaraṇe śrutabrahmaśabdādestasya viṣṇorevopapatteranyasyānupapatterityarthaḥ /",
  "GSP33bbdip12u:848_5": "guṇapūrtivācibrahmaśabdasya viṣṇāveva mukhyatvādātmaśabdasyāpi ādeyamupādeyaṃ sukhaṃ",
  "GSP33bbdip12u:848_6": "mātyanubhavatīti vyutpattyā tatraiva mukhyatvāditi bhāvaḥ //",
  "GSP33bbdip12u:849": "anena 'ya eṣo 'ntarakṣiṇi';",
  "GSP33bbdip12u:850": "iti śrutyukto 'ntaraḥ tattu tattajjīvaprerakatvena tattaccakṣurantassthito viṣṇureva,",
  "GSP33bbdip12u:851": "na tvagniḥ / kutaḥ?",
  "GSP33bbdip12u:852": "upapatteḥ / atra 'etadamṛtamabhayametadbrahmaiṣa ātmā';",
  "GSP33bbdip12u:853": "ityamṛtatvābhayatvādiliṅgaśravaṇādbrahmādiśabdaśruteśca teṣāṃ viṣṇāvevopapatteḥ,",
  "GSP33bbdip12u:854": "anyatrānupapatteriti sūtrārtha ukto bhavati /",
  "GSP33bbdip12u:855": "__________",
  "GSP33bbdip12u:856": "BBsBh_1,2.4.7:",
  "GSP33bbdip12u:857": "'so 'hamasmi'; ityādi tvantaryāmyapekṣayā /",
  "GSP33bbdip12u:858": "BBsBhDīp_1,2.4.7:",
  "GSP33bbdip12u:859": "nanu niravakāśaśrutiliṅgabalādyadi viṣṇureva akṣisthastadādityastho 'pi sa eva syāt / tarhi 'so 'hamasmi sa evāhamasmi';",
  "GSP33bbdip12u:860_0": "ityahamādiśruteḥ kā gatirityata āha - so 'hamasmītyādīti / ādipadena gārhapatyādiśabdānāṃ",
  "GSP33bbdip12u:860_1": "grahaṇam / tathā ca ityādivākyasthamahamādipadajātamityarthaḥ / apekṣayetyanantaraṃ",
  "GSP33bbdip12u:860_2": "pravṛttamiti śeṣaḥ /",
  "GSP33bbdip12u:861": "__________",
  "GSP33bbdip12u:862": "BBsBh_1,2.4.8:",
  "GSP33bbdip12u:863": "antaryāmiṇamīśeśamapekṣyāhaṃ tvamityapi /",
  "GSP33bbdip12u:864": "sarve śabdāḥ prayujyante sati bhede 'pi vastuṣu /",
  "GSP33bbdip12u:865": "iti mahākaurme //",
  "GSP33bbdip12u:866": "BBsBhDīp_1,2.4.8:",
  "GSP33bbdip12u:867_0": "antaryāmiṇi ahamādiśabdapravṛttiṃ smārayati - antaryāmiṇamiti // ādyo 'pi samuccaye /",
  "GSP33bbdip12u:867_1": "dvitīyo yadyapi tathāpītyarther / iśānāṃ brahmādīnārṃ iśamityantaryāmitvopapādakam /",
  "GSP33bbdip12u:867_2": "tathā ca - 'vastuṣu';",
  "GSP33bbdip12u:868": "agnyādijīveṣur iśādbhede satyapi tadabhedabodhako 'hamitiśabdaḥ tvamitiśabdaḥ/ kiṃ bahunābhedasādhakāḥ sarve tattacchabdāḥ prayujyante / katham?",
  "GSP33bbdip12u:869_0": "yato 'ntaryāmiṇamapekṣyaivaite śabdāḥ prayujyante naitāvatā agnyādijīvānārṃ iśābhedaḥ",
  "GSP33bbdip12u:869_1": "śaṅkyaḥ / yataḥ so 'ntaryāmīr iśeśo brahmādyuttama ityarthaḥ / mahākaurme ityasya",
  "GSP33bbdip12u:869_2": "uktatvādityadhyāhāreṇa so 'hamiti pūrvavākyenānvayaḥ /",
  "GSP33bbdip12u:870": "__________",
  "GSP33bbdip12u:871": "BBsBh_1,2.4.9:",
  "GSP33bbdip12u:872": "sū - oṃ//",
  "GSP33bbdip12u:873": "sthānādivyapadeśācca | BBs_1,2.14 |",
  "GSP33bbdip12u:874": "// oṃ//",
  "GSP33bbdip12u:875": "'tadyadasmin sarpirvodakaṃ vā siñcati vartmanī eva gacchati'; (chāṃ. 4-15.)",
  "GSP33bbdip12u:876": "ityādisthānaśaktiḥ / vāmanirbhāmanirityādyātmaśaktiścocyate / tasya hyetalliṅgam /",
  "GSP33bbdip12u:877": "BBsBhDīp_1,2.4.9:",
  "GSP33bbdip12u:878": "yuktyantareṇa viṣṇoścakṣurantaḥsthatvaṃ sādhayatsūtramupanyasya vyācaṣṭe - sthānādīti / sarpirityataḥ pūrvaṃ 'tadyadasmin';",
  "GSP33bbdip12u:879": "iti śrutivākyapāṭhaḥ / tattvapradīpe tu - 'yadidaṃ cakṣuṣi';",
  "GSP33bbdip12u:880": "iti pāṭhabhedena pūrvavākyamudāhṛtam / ityādīti luptavibhaktikam / ityādāvityarthaḥ / evamuttaratrāpi / ādipadena 'vartmanī eva gacchati';",
  "GSP33bbdip12u:881_0": "ityādergrahaṇam / sthānaśaktiriti / brahmasthānabhūtayorakṣṇorakṣisthaparamapuruṣasambandhādasaṅgatvākhyaśaktirityarthaḥ",
  "GSP33bbdip12u:881_1": "ucyata ityatrāpi sambadhyate / anena sautraṃ sthānapadaṃ paramātmasthānaśaktayupalakṣakatayā",
  "GSP33bbdip12u:881_2": "vyākhyātam / ucyate ityanena asiddhiparihārakavyapadeśaśabdārtho darśitaḥ / ādipadena",
  "GSP33bbdip12u:881_3": "'etaṃ saṃyadvāma ityācakṣate / etaṃ hi sarvāṇi vāmānyabhisaṃyanti .... eṣa u eva",
  "GSP33bbdip12u:881_4": "vāmanireṣa hi sarvāṇi vāmāni nayati / eṣa u eva bhāmanireṣa hi sarveṣu lokeṣu bhāti';",
  "GSP33bbdip12u:882_0": "iti samagravākyaṃ gṛhyate / ātmaśaktiriti / saṃyadvāmatvarūpātmasāmarthamityarthaḥ /",
  "GSP33bbdip12u:882_1": "anena sautrādiśabdo hyadhiṣṭhātṛparamātmaparassan tacchaktyupalakṣaka iti vyākhyāto",
  "GSP33bbdip12u:882_2": "bhavati / co hetusamuccaye śaktisamuccaye cādyo bhinnakramaḥ / ucyate yata iti śeṣaḥ /",
  "GSP33bbdip12u:882_3": "asyāto 'pi cakṣurantaḥstho viṣṇureva iti pūrvapratijñāvākyenānvayaḥ / yasmādasaṅgo",
  "GSP33bbdip12u:882_4": "'yaṃ puruṣo 'kṣiṇi vidyate niyāmakatayā tattasmādyadi 'asmin';",
  "GSP33bbdip12u:883": "cakṣuṣi 'sarpiḥ';",
  "GSP33bbdip12u:884": "ghṛtamudakaṃ vā 'siñcati';",
  "GSP33bbdip12u:885": "siñcetkaścidapi tarhi tadvartmanī ubhayamārgau pratyeva gacchati na cakṣuḥ spṛśatītyarthaḥ / evaṃ cākṣuṣaṃ vāmanākhyaṃ viṣṇuṃ saṃyadvāma ityācakṣate vidvāṃśaḥ / kutaḥ?",
  "GSP33bbdip12u:886": "hi yasmāt etaṃ 'sarvāṇi vāmāni';",
  "GSP33bbdip12u:887": "strīrūpāṇi abhisaṃyanti prāpnuvanti / anena saṃyanti vāmāni enamiti vigraho darśitaḥ / 'eṣa u';",
  "GSP33bbdip12u:888": "cakṣurgata eva mukhyato vāmanirityucyate / kutaḥ hi yasmādeṣaḥ 'sarvāṇi vāmāni';",
  "GSP33bbdip12u:889": "sundararamādistrīrūpāṇi 'nayati';",
  "GSP33bbdip12u:890": "prerayati / eṣa u eva cākṣuṣaḥ puruṣo 'bhāmaniḥ';",
  "GSP33bbdip12u:891": "mukhyataḥ tacchabdavācyaḥ / kutaḥ?",
  "GSP33bbdip12u:892": "hi yasmādeva 'sarveṣu lokeṣu';",
  "GSP33bbdip12u:893_0": "puruṣeṣu bhāti tadīyatejaḥprakāśakatayā tatra dīpyate ityarthaḥ / yathoktaṃ tattvapradīpe",
  "GSP33bbdip12u:893_1": "- vāmaṃ saundaryaṃ bhāmaṃ tejaḥ tatpradhānatvāt strīpuruṣā vāmabhāmaśabditāstannetā",
  "GSP33bbdip12u:893_2": "vāmanirbhāmaniśceti / etalliṅgadvayasadbhāve 'pi kuto 'kṣisthasya viṣṇutvaniścaya",
  "GSP33bbdip12u:893_3": "ityata āha - tasyeti / 'hi';",
  "GSP33bbdip12u:894": "yasmāt 'tasya';",
  "GSP33bbdip12u:895": "viṣṇoḥ 'etat';",
  "GSP33bbdip12u:896": "svasambandhena akṣṇorasaṅgatvāpādakatvaṃ sarvasaundaryādhiṣṭhānastrīrūpanetṛtvaṃ ca 'liṅgaṃ';",
  "GSP33bbdip12u:897": "asādhāraṇo dharmaḥ tasmānnāprayojakatvamiti tena viṣṇutvaniścayopapattiriti vākyaśeṣaḥ /",
  "GSP33bbdip12u:898": "__________",
  "GSP33bbdip12u:899": "BBsBh_1,2.4.10:",
  "GSP33bbdip12u:900": "'sar iśaḥ so 'sapatnaḥ sa hariḥ saḥ paraḥ sa parovarīyān",
  "GSP33bbdip12u:901": "yadidaṃ cakṣuṣi sarpirvodakaṃ vā siñcati vartmanī eva gacchati sa vāmanaḥ sa bhāmanaḥ na ānandaḥ so 'cyutaḥ';",
  "GSP33bbdip12u:902": "iti caturvedaśikhāyām //",
  "GSP33bbdip12u:903": "BBsBhDīp_1,2.4.10:",
  "GSP33bbdip12u:904": "kuta etasya talliṅgamiti jñāyate ityata āha - sa iti // liṅgasya viṣṇuniṣṭhatājñāpanāya 'sa hariḥ';",
  "GSP33bbdip12u:905": "ityādeḥ 'so 'cyutaḥ';",
  "GSP33bbdip12u:906": "ityaṃśasya coktiḥ / idaṃcakṣuṣīti samastaṃ padam / anyathā sarpirādiviśeṣaṇatvaṃ pratīyate,",
  "GSP33bbdip12u:907_0": "tataśca pratyakṣasiddhagokaviśeṣaṇatvaṃ na jñāyeta / asmin cakṣuṣītyetatprakaraṇagataśrutivisaṃvādaśca",
  "GSP33bbdip12u:907_1": "syāt / cettarhyeradhyāhāraḥ / tathā ca - yadyasmātsannihitādhiṣṭhātuḥ yasya sāmarthyāditi",
  "GSP33bbdip12u:907_2": "yāvat / 'idaṃcakṣuṣi';",
  "GSP33bbdip12u:908": "asmiṃścakṣuṣi sarpirudakaṃ vā siñcati cetkaścit tarhi tadvartmanī pratyeva gacchati sar iśaḥ 'so 'sapatnaḥ';",
  "GSP33bbdip12u:909": "śatrurahitaḥ / 'saparaḥ';",
  "GSP33bbdip12u:910_0": "lokavilakṣaṇaḥ / parovarīyān / idamekaṃ padam / rudrādeḥ parato vāṇyāḥ parāccaturmukhātparataḥ",
  "GSP33bbdip12u:910_1": "śrītattvādva uttamaḥ / sa eva vāmanabhāmanānandācyutaśabdavācya ityarthaḥ / vidheyānekatvātsa",
  "GSP33bbdip12u:910_2": "ityasakṛdāvṛttiḥ / parovarīyānityatrāpi tacchabdo 'nuṣañjanīyaḥ / ekadeśavikṛtasyānanyatvādvāmanibhāmaniśabdārtha",
  "GSP33bbdip12u:910_3": "eva vāmanabhāmanaśabdayorarthaḥ / caturvedaśikhāyāmityanantaraṃ uktatvāditi śeṣaḥ /",
  "GSP33bbdip12u:910_4": "asya tasyaitalliṅgamiti jñāyate iti pūrveṇānvayaḥ /",
  "GSP33bbdip12u:911": "__________",
  "GSP33bbdip12u:912": "BBsBh_1,2.4.11:",
  "GSP33bbdip12u:913": "yatsthānatvādidaṃ cakṣurasaṅgaṃ sarvavastubhiḥ /",
  "GSP33bbdip12u:914": "sa vāmanaḥ paro 'smākaṃ gatirityeva cintayet // iti vāmane // 14 //",
  "GSP33bbdip12u:915": "BBsBhDīp_1,2.4.11:",
  "GSP33bbdip12u:916_0": "liṅgasvarūpasya tasya viṣṇurūpavyaktiviśeṣaniṣṭhatāyāśca śrutāvasphuṭatvāttadarthamatrārthe",
  "GSP33bbdip12u:916_1": "smṛtiṃ cāha - yaditi // yasya sthānatvādityarthaḥ / asya yacchabdasya sa iti tacchabdenānvayaḥ / 'sarvavastubhiḥ';",
  "GSP33bbdip12u:917": "sarpirādibhiḥ/ 'vāmanaḥ';",
  "GSP33bbdip12u:918": "sundarastrīneteti vāmanākhyo viṣṇureva 'asmākaṃ';",
  "GSP33bbdip12u:919": "bhaktānāṃ 'paraḥ';",
  "GSP33bbdip12u:920": "parā 'gatiḥ';",
  "GSP33bbdip12u:921": "prāpya iti cintayedityarthaḥ/ yadvā - vāmana ityanena prāptālpatvaśaṅkāvāraṇāya 'paraḥ';",
  "GSP33bbdip12u:922": "pūrṇa ityuktam / vāmana iti / vāmanākhyapurāṇa ityarthaḥ / asya caturvedaśikhāyāmitivadanvayaḥ / spaṣṭaḥ sūtrārthaḥ /",
  "GSP33bbdip12u:923": "__________",
  "GSP33bbdip12u:924": "BBsBh_1,2.4.12:",
  "GSP33bbdip12u:925": "sū - oṃ//",
  "GSP33bbdip12u:926": "sukhaviśiṣṭābhidhānādeva ca | BBs_1,2.15 |",
  "GSP33bbdip12u:927": "// oṃ//",
  "GSP33bbdip12u:928": "'prāṇo brahma kaṃ brahma khaṃ brahmeti'; (chāṃ. 4-10.)",
  "GSP33bbdip12u:929": "BBsBhDīp_1,2.4.12:",
  "GSP33bbdip12u:930": "prakaraṇabalāccakṣurantaḥsthatvaṃ viṣṇoḥ pratipādayatsūtramupanyasya tadupāttaśrutimevodāharati - sukheti // 'khaṃ brahmeti';",
  "GSP33bbdip12u:931": "ityantasya sūtreṇānvayaḥ upakrame prāṇasya śrutatve 'pi naitatprakaraṇasya tatparatvam,",
  "GSP33bbdip12u:932": "pūrvasūtroktaviṣṇuśrutiliṅgādibādhakasadbhāvāditi pratipādayitum uttaratra śrautakarmaśabdena prāṇabrahmaṇostantreṇopādānātsūcanārthaṃ ca 'prāṇo brahma';",
  "GSP33bbdip12u:933_0": "ityaṃśodāharaṇam / sūtre caśabdaḥ pūrvoktahetoriha prakaraṇabalāccetyadhyāhṛtahetośca",
  "GSP33bbdip12u:933_1": "samuccaye / sūtrodāhṛtahetostvadhyāhṛtasādhyenānvayaḥ / viśiṣṭaṃ ca tatsukhaṃ ca",
  "GSP33bbdip12u:933_2": "sukhaviśiṣṭam / viśeṣaṇasya paranipātaḥ / sukhena viśiṣṭa iti vā,",
  "GSP33bbdip12u:934": "sukheṣu viśiṣṭa iti vā,",
  "GSP33bbdip12u:935_0": "vigrahaḥ / tatra dvitīye śraiṣṭhyarūpaṃ vaiśiṣṭyamarthātsukhe 'pyanveti / atra prakaraṇe",
  "GSP33bbdip12u:935_1": "hi mukhyaprāṇobrahmākhilajīvebhyaḥ pūrṇaḥ iti mukhyaprāṇasya pūrṇatvamuktvā 'kaṃ",
  "GSP33bbdip12u:935_2": "brahma khaṃ brahma';",
  "GSP33bbdip12u:936": "ityanena 'kaṃ';",
  "GSP33bbdip12u:937": "sukhaṃ 'brahma';",
  "GSP33bbdip12u:938": "pūrṇaṃ 'khaṃ';",
  "GSP33bbdip12u:939": "jñānaṃ pūrṇamiti sukhasaṃvidorapi pūrṇatvamucyate / tathā ca na kevalamuktahetubalāccakṣurantaḥstho viṣṇuḥ,",
  "GSP33bbdip12u:940": "kintu - prakaraṇabalācca / na ca prakaraṇasya vaiṣṇavatvāsiddhiḥ / asyopakrame 'sukhaviśiṣṭābhidhānāt';",
  "GSP33bbdip12u:941": "pūrṇasukhokteriti sūtrārthaḥ / yadaivamupakrame kaṃ brahma iti pūrṇasukhābhidhānādevāsya prakaraṇasya vaiṣṇavatvaṃ siddhyati kimuta tadā 'khaṃ brahma';",
  "GSP33bbdip12u:942": "iti pūrṇajñānādapīti kaimutyanyāyasūcanāya sūtre evakāraḥ / yadyapi chāndogyabhāṣye 'prāṇo brahma';",
  "GSP33bbdip12u:943": "balarūpaṃ brahma / 'kaṃ';",
  "GSP33bbdip12u:944": "pūrṇānandarūpaṃ brahma / 'khaṃ';",
  "GSP33bbdip12u:945": "pūrṇajñānarūpaṃ 'brahma';",
  "GSP33bbdip12u:946": "paraṃ brahmeti vyākhyātam / tathāpi tadbrahmaśabdasya parāparayo rūḍhyā vṛttyā vyākhyānāntaramityadoṣaḥ/",
  "GSP33bbdip12u:947": "__________",
  "GSP33bbdip12u:948": "BBsBh_1,2.4.13:",
  "GSP33bbdip12u:949": "'vijñānamānandaṃ brahma'; (bṛ. 5-9-28.) 'ānando brahmeti",
  "GSP33bbdip12u:950": "vyajānāt'; (tai. 3-6.) ityādestasyaiva hi tallakṣaṇam /",
  "GSP33bbdip12u:951": "BBsBhDīp_1,2.4.13:",
  "GSP33bbdip12u:952_0": "nanu upakrame pūrṇasukhasaṃvidorabhidhāne 'pi kuto 'sya prakaraṇasya vaiṣṇavatvamityāśaṅkya",
  "GSP33bbdip12u:952_1": "tayosatallakṣaṇatvāt tadrūpatvāt upakrame tadabhidhāne brahmaivopakrāntaṃ syāditi",
  "GSP33bbdip12u:952_2": "bhāvena pūrṇasukhajñānayorbrahmalakṣaṇatvaṃ śrutyā darśayati - vijñānamiti // vijñānādirūpaṃ",
  "GSP33bbdip12u:952_3": "brahmetyarthaḥ / atra vijñānādipadaṃ pūrṇajñānādivāci,",
  "GSP33bbdip12u:953": "saṅkoce kāraṇābhāvāditi prakṛtasaṅgatiḥ / idaṃ vājasaneye śrutam / 'ānando brahma';",
  "GSP33bbdip12u:954": "iti / taittirīyavākyāditi śeṣaḥ / ādiśabdena 'athaiṣa eva parama ānandaḥ';",
  "GSP33bbdip12u:955": "'satyaṃ jñānam';",
  "GSP33bbdip12u:956": "ityādikaṃ gṛhyate / tathā ca ityādervākyāt 'tasya';",
  "GSP33bbdip12u:957": "brahmaṇaḥ 'tat';",
  "GSP33bbdip12u:958": "pūrṇānandādikaṃ 'lakṣaṇaṃ';",
  "GSP33bbdip12u:959": "svalakṣaṇaṃ jñāyata ityarthaḥ / tathā ca - śrutyantare brahmalakṣaṇatvenāvagatayoḥ pūrṇajñānasukhayoratra prakaraṇe 'bhidhānāt asya vaiṣṇavatvasiddhiriti bhāvaḥ /",
  "GSP33bbdip12u:960": "__________",
  "GSP33bbdip12u:961": "BBsBh_1,2.4.14:",
  "GSP33bbdip12u:962": "lakṣaṇaṃ paramānando viṣṇoreva na saṃśayaḥ /",
  "GSP33bbdip12u:963": "avyaktāditṛṇāntāstu vipruḍānandabhāginaḥ // iti brahmavaivarte /",
  "GSP33bbdip12u:964": "BBsBhDīp_1,2.4.14:",
  "GSP33bbdip12u:965": "nanu sakalacetanānāmapi pūrṇānandatvātkathametadviṣṇulakṣaṇamityata āha - lakṣaṇamiti // svarūpadharmobhayārthako 'yam / 'paramānandaḥ';",
  "GSP33bbdip12u:966_0": "niravadhikapūrṇānanda eva lakṣaṇam / iha lakṣaṇatvenābhipretaḥ na pūrṇānandamātram /",
  "GSP33bbdip12u:966_1": "sa ca viṣṇoreva nānyeṣām / anyeṣāṃ tvāpekṣikameva pūrṇaṃ sukhaṃ na viṣṇuvanniravadhikaṃ",
  "GSP33bbdip12u:966_2": "pūrṇamityarthaḥ / kuta ityata āha - yataḥ avyaktādīti / avyaktā śrīḥ saivādiryeṣāṃ",
  "GSP33bbdip12u:966_3": "te tathoktāḥ / tṛṇajīvā manuṣyottamā evānte viśeṣārthaḥ / 'vipruḍānandabhāginaḥ';",
  "GSP33bbdip12u:967": "tāratamyena brahmānandapratibimbatvāpekṣikānandayuktā ityarthaḥ / cetanā iti śeṣaḥ / 'na saṃśayaḥ';",
  "GSP33bbdip12u:968": "ityasyārthasya sāvadhāraṇatvamāha / brahmavaivarta ityasyoktatvādityadhyāhāreṇa 'tasyaiva tallakṣaṇam';",
  "GSP33bbdip12u:969": "iti sāvadhāraṇapūrvavākyenānvayaḥ /",
  "GSP33bbdip12u:970": "__________",
  "GSP33bbdip12u:971": "BBsBh_1,2.4.15:",
  "GSP33bbdip12u:972": "na ca mukhye satyamukhyaṃ yujyate // 15//",
  "GSP33bbdip12u:973": "BBsBhDīp_1,2.4.15:",
  "GSP33bbdip12u:974_0": "nanvagyādisukhasyāpekṣikatayāpi pūrṇatvasadbhāvātteṣāṃ pūrṇasukhamidaṃ kiṃ na syāt /",
  "GSP33bbdip12u:974_1": "tathā teṣāṃ tallakṣaṇaṃ kiṃ na syāt / tathā teṣāmevedaṃ prakaraṇaṃ kiṃ na syāt ityata",
  "GSP33bbdip12u:974_2": "āha - na ceti // 'mukhye';",
  "GSP33bbdip12u:975": "niravadhikapūrṇatve 'kaṃ brahma';",
  "GSP33bbdip12u:976": "iti śrutyarthatayā tallakṣaṇe sambhavati sati 'amukhyam';",
  "GSP33bbdip12u:977": "āpekṣikamanyādhīnaṃ pūrṇatvaṃ na yujyate ityarthaḥ /",
  "GSP33bbdip12u:978": "__________",
  "GSP33bbdip12u:979": "BBsBh_1,2.4.16:",
  "GSP33bbdip12u:980": "sū - oṃ//",
  "GSP33bbdip12u:981": "śrutopaniṣatkagatyabhidhānācca | BBs_1,2.16 |",
  "GSP33bbdip12u:982": "// oṃ //",
  "GSP33bbdip12u:983": "'sa enān brahma gamayati'; (chāṃ. 4-15) iti /",
  "GSP33bbdip12u:984": "BBsBhDīp_1,2.4.16:",
  "GSP33bbdip12u:985": "nanvetadupakrame sukhajñānayorabhidhāne 'pi nākṣisthaprakaraṇasya vaiṣṇavatvaṃ yuktam / chāndogye 'prāṇo brahma kam';",
  "GSP33bbdip12u:986": "iti vidyāṃ 'ya eṣa āditye puruṣaḥ';",
  "GSP33bbdip12u:987": "iti vidyāṃ coktvāgnibhirupakosalaṃ prati 'upakosalaiṣā somya te 'smadvidhā cātmavidyā coktā';",
  "GSP33bbdip12u:988": "ityuktatvena 'kam';",
  "GSP33bbdip12u:989": "ityādyavidyāyā viṣṇuviṣayatvasya 'ya eṣaḥ';",
  "GSP33bbdip12u:990": "iti dvitīyāyāścāgniviṣayatvasyaiva yuktatvāt / na ca 'asmadvidyā';",
  "GSP33bbdip12u:991": "ityuktādityavidyāyā agniviṣayatve 'pi nākṣisthavidyāyāstadyuktamiti vācyam / 'ya eṣontarakṣiṇi';",
  "GSP33bbdip12u:992": "ityakṣisthavidyāyā ādityavidyayaikārthatvāt / na copakramavirodhaḥ / yathā 'hvayāmyagniṃ prathamaṃ svastaye';",
  "GSP33bbdip12u:993": "ityatrāgnerupakrame 'pi 'savitāramūtaye';",
  "GSP33bbdip12u:994": "'hiraṇyayena savitā rathena';",
  "GSP33bbdip12u:995": "ityādisavitṛśrutiliṅgādinā tatprakaraṇaṃ sāvitramiti prakaraṇavicchedaḥ,",
  "GSP33bbdip12u:996": "tathātrāpi brahmaṇa upakrame 'pi 'asmadvidyā';",
  "GSP33bbdip12u:997": "ityagnerasmacchabdenoktatvādagnīnāmevedaṃ prakaraṇaṃ na viṣṇoḥ / na ca 'asmadvidyā';",
  "GSP33bbdip12u:998": "ityetadantaryāmiparatayā yojyam / tathāsati 'ātmavidyā';",
  "GSP33bbdip12u:999_0": "iti pṛthaguktyayogāt / tasmādagniviṣayatvameva cakṣurantaḥsthavidyāyā ityāśaṅkāṃ",
  "GSP33bbdip12u:999_1": "pariharatsūtraṃ paṭhitvā tadupāttaśrutimevodāharati - śruteti // itītasya sūtreṇānvayaḥ /",
  "GSP33bbdip12u:999_2": "atra sūtre śrutetyulakṣaṇaṃ,",
  "GSP33bbdip12u:1000": "matadhyātetyapi draṣṭavyam / keti vāyurucyate / 'ko vāyuriti śabditaḥ';",
  "GSP33bbdip12u:1001": "iti abhidhānāt / kaśabdasyāvṛttyā gatirityanenāpi sambandhe kagatiriti parabrahmagatirucyate / 'kaṃ brahma';",
  "GSP33bbdip12u:1002": "iti vākyabodhitaparabrahmaprakaraṇādetadarthaniścayāt / tathā ca - śrutopaniṣadāṃ śrutamatadhyātaitadvidyānāṃ puṃsāṃ kena vāyunā kagateḥ 'kaṃ brahma';",
  "GSP33bbdip12u:1003": "iti vākyabodhitabrahmaprāpteḥ 'sa enān brahma gamayati';",
  "GSP33bbdip12u:1004": "ityupasaṃhāre 'bhidhānāt viṣṇuviṣayaivākṣisthavidyā,",
  "GSP33bbdip12u:1005": "na tvagniviṣayeti sūtrārthaḥ / yadvā - śrutopaniṣadamupakosalaṃ pratyagnibhiretadvidyāphalatvena brahmagatyabhidhānādvaiṣṇavamevedaṃ prakaraṇaṃ,",
  "GSP33bbdip12u:1006": "natvagniviṣayamityarthaḥ / tattvapradīpe tu - 'sa enān brahma gamayati';",
  "GSP33bbdip12u:1007_0": "iti śrutopaniṣatkānāṃ śrutopaniṣadgatopāsanānāṃ brahmagatyabhidhānācca āntaro viṣṇureva /",
  "GSP33bbdip12u:1007_1": "asyāmupaniṣīdati brahmetyupaniṣat upāsanā / anayā brahma upaniṣīdatīti vetyuktam /",
  "GSP33bbdip12u:1007_2": "śrutaviṣayiṇī yā upaniṣat matidhyānarūpopāsanā tatkānāṃ tadgataṃ tadviṣayakaṃ dhyānarūpopāsanaṃ",
  "GSP33bbdip12u:1007_3": "tadvatāmityarthaḥ / anena upaniṣacchabdo matidhyānarūpopāsanāparaḥ / brahmetyanena",
  "GSP33bbdip12u:1007_4": "bahuvrīhisamāsāvayavabhūtaḥ kaśabda āvṛtto brahmavācaka ityuktaṃ bhavati / ata evāha",
  "GSP33bbdip12u:1007_5": "ṭīkākṛt - śrutapadaṃ manananididhyāsanayorupalakṣakamityādinā / tattvapradīpapakṣe",
  "GSP33bbdip12u:1007_6": "- upaniṣacchabda upāsanāparaḥ / ṭīkākṛtpakṣe vidyāparaḥ / ṭīkāyāṃ vāśabdaścārthaḥ /",
  "GSP33bbdip12u:1007_7": "yadyapyasya sūtrasya prakaraṇavicchedaśaṅkāparihārāyopasaṃhārasthaliṅgoktiparatvaṃna",
  "GSP33bbdip12u:1007_8": "paramasādhye yuktyantarapratipādakatvābhāvādatra caśabdo na prayojyaḥ / tathāpi 'sa enān brahma';",
  "GSP33bbdip12u:1008_0": "ityupasaṃhārasthasyaitadvidyāvettṛṇāṃ brahmaprāptirūpaliṅgasya cakṣurantaro viṣṇureveti",
  "GSP33bbdip12u:1008_1": "paramasādhye 'pi sākṣādanvayādasya ca liṅgasya ādyasūtroktāmṛtatvaliṅgāpekṣayottaravākyasthadvitīyasūtroktaliṅgāpekṣayā",
  "GSP33bbdip12u:1008_2": "tṛtīyasūtroktaprakaraṇāpekṣayā yuktyantaratvāttadvivakṣayā sūtre caśabdaprayogopapattiriti",
  "GSP33bbdip12u:1008_3": "kecidāhuḥ / vastutastu - atra prakaraṇavicchedaśaṅkāparihāre 'pi pūrvasūtre 'tra",
  "GSP33bbdip12u:1008_4": "caitatprakaraṇasya vaiṣṇavatvarūpadhyāhṛtāvāntarasādhyasyaikatvenatatrānena yuktyantarābhidhānāccaśabdopapattiḥ /",
  "GSP33bbdip12u:1008_5": "'atha yadu caivāsmiñchavyaṃ kurvanti yadi canārciṣamevābhisambhavanti / arciṣoharanha",
  "GSP33bbdip12u:1008_6": "āpūryamāṇapakṣaṃ āpūryamāṇapakṣādyān ṣaḍudaṅṅeti māsānstānmāsebhyaḥ saṃvatsaraṃ saṃvatsarādādityamāditiyāccandramasaṃ",
  "GSP33bbdip12u:1008_7": "candramaso vidyutaṃ tatpuruṣo mānavaḥ sa enān brahma gamayati';",
  "GSP33bbdip12u:1009": "iti chandogaśruterayamarthaḥ - athetyarthāntare / 'atha';",
  "GSP33bbdip12u:1010": "avasitakarmaṇi 'asmin';",
  "GSP33bbdip12u:1011": "jñāniviṣaye putrādayo yadi 'śavyaṃ';",
  "GSP33bbdip12u:1012": "śavayogyaṃ dahanādikarma kurvanti / 'yadi ca na';",
  "GSP33bbdip12u:1013": "yadi vā na kurvanti 'tadārciṣam';",
  "GSP33bbdip12u:1014": "arcirnāmakadevalokaṃ sambhavanti prāpnuvantyeveme jñānina iti vipariṇāmenānvayaḥ / saṃviśatītyekavacanāntaviśidhātupāṭhaḥ 'te';",
  "GSP33bbdip12u:1015": "iti pāṭhaśca prameyadīpachandogapāṭhaviruddhaḥ / tato 'harlokaṃ,",
  "GSP33bbdip12u:1016": "tata 'āpūryamāṇapakṣaṃ'; śuklapakṣalokaṃ,",
  "GSP33bbdip12u:1017": "tataḥ sūryo 'yān'; ṣaṇmāsān udaṅṅeti tanmāsadevalokam uttarāyaṇalokaṃ ca,",
  "GSP33bbdip12u:1018": "tataḥ saṃvatsarādādityacandravidyudabhimānilokānkrameṇa prāpnuvanti / tataḥ 'tasyāḥ';",
  "GSP33bbdip12u:1019": "vidyunnāmnyā bhāratyāḥ 'puruṣo';",
  "GSP33bbdip12u:1020": "bhartā 'mānavo';",
  "GSP33bbdip12u:1021": "manusaṃjñasya viṣṇoḥ priyo mukhyavāyustaṃ gacchanti / 'saḥ';",
  "GSP33bbdip12u:1022": "vāyuḥ 'enān';",
  "GSP33bbdip12u:1023": "svamāptān pratīkālambanān caturmukhākhyaṃ kāryaṃ brahmāpratīkālambanāṃstu paraṃ brahma gamayatīti /",
  "GSP33bbdip12u:1024": "__________",
  "GSP33bbdip12u:1025": "BBsBh_1,2.4.17:",
  "GSP33bbdip12u:1026": "na hyanyavidyayānyagatiryuktā //",
  "GSP33bbdip12u:1027": "BBsBhDīp_1,2.4.17:",
  "GSP33bbdip12u:1028": "astvetadvidyāyāḥ phalatvena brahmaprāptyabhidhānaṃ,",
  "GSP33bbdip12u:1029": "tathāpi kuto nāgniviṣayatvamasyā ityata āha - na hīti // 'hi';",
  "GSP33bbdip12u:1030_0": "yasmādanyasyāgnervidyayānyagatiranyasya brahmaṇaḥ prāptirna yuktā / yasmāccātra parabrahmaprāptiḥ",
  "GSP33bbdip12u:1030_1": "phalatvenocyate ityarthaḥ / tasmānnānyavidyeyaṃ brahmavidyaiveti vākyaśeṣaḥ / hiśabdena",
  "GSP33bbdip12u:1030_2": "vipakṣe - 'devān devayajo yānti madbhaktā yānti māmapi';",
  "GSP33bbdip12u:1031": "iti smṛtivirodhaṃ sūcayati / 'asmadvidyātmavidyā';",
  "GSP33bbdip12u:1032": "iti vacanavirodhastu tayorantaryāmisarvagatarūpadvayaviṣayakatvena pariharaṇīyaḥ / sāvakāśaśruterapi niravakāśaśruteḥ prābalyāditi bhāvaḥ /",
  "GSP33bbdip12u:1033": "__________",
  "GSP33bbdip12u:1034": "BBsBh_1,2.4.18:",
  "GSP33bbdip12u:1035": "sū - oṃ//",
  "GSP33bbdip12u:1036": "anavasthiterasambhavācca netaraḥ | BBs_1,2.17 |",
  "GSP33bbdip12u:1037": "// oṃ//",
  "GSP33bbdip12u:1038": "jīvasya jīvāntaraniyāmakatve 'navasthiteḥ, sāmyādasambhavācca na jīvaḥ /",
  "GSP33bbdip12u:1039": "BBsBhDīp_1,2.4.18:",
  "GSP33bbdip12u:1040": "evamupapattyādibhirviṣṇorakṣisthatvaṃ pratipādya vipakṣe bādhakenāpi tatsamarthayatsūtraṃ paṭhati - anavasthiteriti / atrāntarastattajjīvaprerakatayā tattaccakṣussthitaḥ 'itaraḥ';",
  "GSP33bbdip12u:1041": "pūrvaprakṛtāt kaśabdoditāt brahmaṇo 'nyo 'gnijīvo na / kutaḥ?",
  "GSP33bbdip12u:1042": "yataḥ sa itaro jīva iti hetusādhyayojanāmabhipretya atra vipakṣe 'niṣṭaprasaṅgābhidhāyakatayānavasthiterityaṃśaṃ yojayati - jīvasyeti / 'sāmyāt';",
  "GSP33bbdip12u:1043": "iti sūtre 'dhyāhṛtaṃ padam,",
  "GSP33bbdip12u:1044_0": "idaṃ ca tattvapradīparītyā dehalīdīpanyāyenobhayatra sambadhyate / jīvasya jīvāntaraniyāmakatve",
  "GSP33bbdip12u:1044_1": "ityetadvipariṇatamasambhavādityanenāpi sambadhyate / co hetusamuccaye / itara ityasyāgnirityarthe",
  "GSP33bbdip12u:1044_2": "vācye jīva iti sāmānyenoktiḥ sādhyahetvostantreṇābhidhānārtham / na jīva ityasya",
  "GSP33bbdip12u:1044_3": "āntara ityuddeśyasamarpakānuvṛttapadenānvayaḥ / anena tattajjīvaprerakatayā tattaccakṣurantaro",
  "GSP33bbdip12u:1044_4": "netaraḥ nāgniḥ / kutaḥ?",
  "GSP33bbdip12u:1045": "yataḥ sa itaro jīvaḥ jīvatvāditi yāvat / na ca vipakṣe bādhakābhāvaḥ,",
  "GSP33bbdip12u:1046_0": "jīvasya jīvāntaraniyāmakatve prerakatve āntarajīvasyāpi jīvatvasāmyatāttasyāpi niyāmakaṃ",
  "GSP33bbdip12u:1046_1": "jīvāntaraṃ vācyamityanavasthiterasiddhaparamparākalpanarūpānavasthākhyāniṣṭāpatteḥ /",
  "GSP33bbdip12u:1046_2": "abhyupagamya cedamuditam / vastutastu - jīvasya jīvāntaraniyāmakatvāsambhavācca netaro",
  "GSP33bbdip12u:1046_3": "'gnirantaraḥ / kuto 'sambhavaḥ?",
  "GSP33bbdip12u:1047": "agnerjīvasya preryajīvāntareṇa saha paratantrarūpajīvatvasāmyāditi sūtravṛttirdarśitā bhavati /",
  "GSP33bbdip12u:1048": "__________",
  "GSP33bbdip12u:1049": "BBsBh_1,2.4.19:",
  "GSP33bbdip12u:1050": "niyamapramāṇābhāvāt / anīśvarāpekṣatvācca // 17 //",
  "GSP33bbdip12u:1051": "// iti antarādhikaraṇam // 4 //",
  "GSP33bbdip12u:1052": "BBsBhDīp_1,2.4.19:",
  "GSP33bbdip12u:1053_0": "nanu jīvaprerakāgneḥ svātantryābhyupagamānnānavasthā / na caivaṃ jīvāntarasyāpi svātantryaṃ",
  "GSP33bbdip12u:1053_1": "syāt jīvatvasāmyādityuktamiti vācyam / jīvatvasāmye 'pyagnereva svātantryaṃ nānyeṣāmiti",
  "GSP33bbdip12u:1053_2": "niyamābhyupagamādityata āha - niyameti // jīvatvasāmyepyagnereva svātantryaṃ nānyeṣāmiti",
  "GSP33bbdip12u:1053_3": "niyame pramāṇābhāvādityarthaḥ / ato 'gneḥ svātantryāyogātsusthaivānavasthitiriti",
  "GSP33bbdip12u:1053_4": "bhāvaḥ / nanvastvagnerasvātantryaṃ,",
  "GSP33bbdip12u:1054": "tathāpi tatprerakasyeśvarasya svātantryasambhavānnānavasthetyata āha - anīśvaretir / iśvaraṃ jagatprerakatvena yo 'pekṣate 'bhyupaiti sar iśvarāpekṣaḥ,",
  "GSP33bbdip12u:1055": "sa na bhavatītyanīśvarāpekṣaḥ,",
  "GSP33bbdip12u:1056_0": "tasya bhāvastattvaṃ tasmādityarthaḥ / pūrvavādina iti śeṣaḥ / hetusamuccaye caśabdaḥ /",
  "GSP33bbdip12u:1056_1": "evaṃ vā - nanu paratantratvasāmye 'pi jīvānāṃ jīvāntaraniyāmakatvātkathaṃ tadasambhava",
  "GSP33bbdip12u:1056_2": "ityata āha - anīśvareti / vyākhyānaṃ pūrvavat / tathā ca - yathāsmatpakṣe sati rājñi",
  "GSP33bbdip12u:1056_3": "maṇḍaleśe prajānāṃ rājaśaktyā niyamyaniyāmakabhāvavart iśvaraśaktyā jīvānāṃ jīvāntaraniyāmakatvasambhavaḥ,",
  "GSP33bbdip12u:1057": "na tathā parapakṣe sambhavati,",
  "GSP33bbdip12u:1058_0": "pareṇar iśvarānabhyupagamāditi bhāvaḥ / idaṃ ca vākyadvayasya yojanādvayam / ṭīkāyāṃ",
  "GSP33bbdip12u:1058_1": "tattvapradīpoktamevoktam / uktaṃ hi tattvapradīpe - niyamapramāṇābhāvo 'nīśvarāpekṣatvaṃ",
  "GSP33bbdip12u:1058_2": "cetyubhau ubhayatra heturiti / 'ubhayatra';",
  "GSP33bbdip12u:1059": "anavasthityasambhavayorityarthaḥ / // iti antarādhikaraṇam // 4 //",
  "GSP33bbdip12u:1060": "______________________________________________________________",
  "GSP33bbdip12u:1061": "// 5. antaryāmyādhikaraṇam //",
  "GSP33bbdip12u:1062": "__________",
  "GSP33bbdip12u:1063": "BBsBh_1,2.5.1:",
  "GSP33bbdip12u:1064": "'yaḥ pṛthivyāṃ tiṣṭhan pṛthivyā antaro yaṃ pṛthivī na veda yasya",
  "GSP33bbdip12u:1065": "pṛthivī śarīraṃ yaḥ pṛthivīmantaro yamayatyeṣa ta ātmāntaryāmyamṛtaḥ';",
  "GSP33bbdip12u:1066": "(bṛ. 5-7-3.) ityādi antaryāmyucyate /",
  "GSP33bbdip12u:1067": "BBsBhDīp_1,2.5.1:",
  "GSP33bbdip12u:1068_0": "atrādhikaraṇe 'ntaḥsthatvarūpabhāvasahitaṃ niyamanakriyātmakaṃ liṅgaṃ brahmaṇi samanvīyate /",
  "GSP33bbdip12u:1068_1": "viṣayavākyodāharaṇapūrvakaṃ viṣayaṃ darśayati - ya iti // ityādīti prathamā saptamyarthe /",
  "GSP33bbdip12u:1068_2": "tṛtīyārthe vā / 'saptasu prathamā';",
  "GSP33bbdip12u:1069": "iti sūtrāt / 'kriyāviśeṣaṇaṃ vā';",
  "GSP33bbdip12u:1070": "iti tattvapradīpokteḥ 'ityādinā';",
  "GSP33bbdip12u:1071": "iti pāṭhastadviruddhaḥ / vākye,",
  "GSP33bbdip12u:1072": "vākyeneti vā śeṣaḥ/ 'yo 'psu tiṣṭhan';",
  "GSP33bbdip12u:1073": "'yo bhūteṣu tiṣṭhan';",
  "GSP33bbdip12u:1074": "ityādikamādiśabdena gṛhyate / antaryāmītyanena viṣayo darśitaḥ / bṛhadāraṇyake uddālakaṃ prati yājñyavalkyenoktaṃ idaṃ vākyam / 'yaḥ pṛthivyāṃ';",
  "GSP33bbdip12u:1075": "pṛthuṃ viṣṇumūḍhvā vāti gacchatīti pṛthivī garuḍaḥ tasmin tiṣṭhan 'pṛthivyāḥ';",
  "GSP33bbdip12u:1076": "tadabhimānicetanāt 'antaro';",
  "GSP33bbdip12u:1077": "viviktaḥ / 'yaṃ ca pṛthivī';",
  "GSP33bbdip12u:1078": "tadabhimānī cetano na veda sākalyena / 'yasya ca pṛthivī';",
  "GSP33bbdip12u:1079": "tadvaśatvanimittāt śarīrabhūtā / na kevalaṃ tatra sthitimātraṃ,",
  "GSP33bbdip12u:1080": "kintu 'yo 'ntaraḥ'; antaḥsthitvā bāhyaviṣayāpekṣāṃ vinā ramamāṇaḥ / svato nityatṛptaḥ -",
  "GSP33bbdip12u:1081": "bāhyāpekṣāṃ vinā yastu ramate so 'ntarassmṛtaḥ'; //",
  "GSP33bbdip12u:1082": "iti bṛhadbhāṣyokteḥ / yadvā -",
  "GSP33bbdip12u:1083": "atipriyatvācca harerantaratvamudāhṛtam //",
  "GSP33bbdip12u:1084": "iti tatraivokteḥ / 'preyaḥ putrāt';",
  "GSP33bbdip12u:1085": "ityādiśrutyā paramapreyorūpatvāt 'antaraḥ';",
  "GSP33bbdip12u:1086": "atipriyaḥ san 'pṛthivīṃ';",
  "GSP33bbdip12u:1087": "garuḍaṃ 'yamayati';",
  "GSP33bbdip12u:1088": "niyamayati / eṣaḥ 'te';",
  "GSP33bbdip12u:1089": "tava 'antaryāmyātmā';",
  "GSP33bbdip12u:1090": "niyāmakaḥ puruṣaḥ 'amṛtaḥ';",
  "GSP33bbdip12u:1091": "nitya iti śrutyarthaḥ / etena antaro vivikta iti ṭīkāyā bṛhadbhāṣyavirodho nirastaḥ / bṛhadbhāṣyasya 'ya ātmānam';",
  "GSP33bbdip12u:1092": "ityatrasthāntaraśabdaviṣayatvāt / ata eva na śrutau paunaruktyam / dvayorbhinnārthatvāt / pūrvapakṣī tvidaṃ vākyamanyaparaṃ manyate /",
  "GSP33bbdip12u:1093": "__________",
  "GSP33bbdip12u:1094": "BBsBh_1,2.5.2:",
  "GSP33bbdip12u:1095": "tatra ca 'etadamṛtam'; (chāṃ. 4-15.1.) ityuktamamṛtatvamucyate /",
  "GSP33bbdip12u:1096": "sa ca 'yasya pṛthivī śarīram'; ityādinā sarvātmakatvāt prakṛtistattajjīvo vā yuktaḥ /",
  "GSP33bbdip12u:1097": "BBsBhDīp_1,2.5.2:",
  "GSP33bbdip12u:1098": "pūrvādhikaraṇatadviṣayavākyasaṅgatiṃ darśayati - tatreti // iyamatra tattvapradīpoktā yojanā - 'yaḥ pṛthivyāṃ tiṣṭhan';",
  "GSP33bbdip12u:1099": "ityādivākyeṣvantaryāmyucyate / tatra tadvākyeṣveva tasminnevāntaryāmiṇi 'etadamṛtametadabhayam';",
  "GSP33bbdip12u:1100": "iti pūrvanayodāhṛtachāndogyavākye 'kṣipuruṣasyoktamamṛtatvaṃ 'eṣa ta ātmāntaryāmyamṛtaḥ';",
  "GSP33bbdip12u:1101_0": "ityanena ucyate iti / anena bṛhadāraṇyakoktāntaryāmiṇi viṣṇvanyatvākṣepamukhena taduktāmṛtatvasyāpyanyaniṣṭhatvaṃ",
  "GSP33bbdip12u:1101_1": "sampādya tasya pūrvādhikaraṇoktākṣisthatvasya viṣṇutvasādhakatvākṣepātpūrveṇākṣepikī",
  "GSP33bbdip12u:1101_2": "saṅgatiruktā bhavati / tataḥ kimityataḥ sayuktikaṃ pūrvapakṣayati - sa ceti / caśabdo",
  "GSP33bbdip12u:1101_3": "hetusamuccaye / ādipadena 'yasyāpaḥ śarīram';",
  "GSP33bbdip12u:1102_0": "ityādeḥ saṅgrahaḥ / tacchabdasya vipariṇāmena hetuvākyena sambandhaḥ / ātmaśabdaḥ",
  "GSP33bbdip12u:1102_1": "svarūpaśarīrobhayārthaḥ / tathā ca so 'ntaryāmī jaḍacetanobhayarūpā prakṛtiḥ pṛthivyāditattajjīvo vā yuktaḥ / kutaḥ?",
  "GSP33bbdip12u:1103_0": "śrautaśarīraśabdasya idaṃ pūrvapakṣaśarīramityādāviva svarūpārthatvāt / jaḍaprakṛteśca",
  "GSP33bbdip12u:1103_1": "sarvopādānatvena sarvātmakatvāt / citprakṛteśca sarvābhimānitvena sarvātmakatvāt",
  "GSP33bbdip12u:1103_2": "pṛthivyādijīvasya pṛthivyādisarvaśarīratvāditi yojanā /",
  "GSP33bbdip12u:1104": "__________",
  "GSP33bbdip12u:1105": "BBsBh_1,2.5.3:",
  "GSP33bbdip12u:1106": "na hi viṣṇoḥ pṛthivyādiśarīratvamaṅgīkriyate iti /",
  "GSP33bbdip12u:1107": "BBsBhDīp_1,2.5.3:",
  "GSP33bbdip12u:1108": "nanu yathā prakṛtyādiliṅgena teṣāmantaryāmitvaṃ tathā amṛtatvaliṅgena viṣṇostatkiṃ na syādityata āha - na hīti // pṛthivyādi śarīraṃ yasya sa tathoktaḥ,",
  "GSP33bbdip12u:1109_0": "tasya bhāvastattvaṃ tvapratyayāpāṭhe tvanvayaḥ ṛjuḥ / aṅgīkriyate / siddhāntineti",
  "GSP33bbdip12u:1109_1": "śeṣaḥ / tasya pṛthivyādijaḍabhinnaciccharīratvāditi hiśabdābhiprāyaḥ / tathā ca -",
  "GSP33bbdip12u:1109_2": "saiddhāntikaliṅgāpekṣayā pūrvapakṣaliṅgasya niravakāśatayā balavattvādanena tasya",
  "GSP33bbdip12u:1109_3": "bādhānnāntaryāmī viṣṇuriti bhāvaḥ /",
  "GSP33bbdip12u:1110": "__________",
  "GSP33bbdip12u:1111": "BBsBh_1,2.5.4:",
  "GSP33bbdip12u:1112": "ata āha -",
  "GSP33bbdip12u:1113": "sū - oṃ//",
  "GSP33bbdip12u:1114": "antaryāmyadhidaivādiṣu taddharmavyapadeśāt | BBs_1,2.18 |",
  "GSP33bbdip12u:1115": "// oṃ//",
  "GSP33bbdip12u:1116": "'yaṃ pṛthivī na veda, yaḥ pṛthivyā antaraḥ'; (bṛ. 5-7-3.) ityādinā",
  "GSP33bbdip12u:1117": "adhidaivādiṣu taddharmavyapadeśāt viṣṇurevāntaryāmī /",
  "GSP33bbdip12u:1118": "BBsBhDīp_1,2.5.4:",
  "GSP33bbdip12u:1119": "siddhāntayatsūtramavatārya vyācaṣṭe - ata iti // ityādinā vākyena iti śeṣaḥ / tatra yadyapi sautravyapadeśapadena abhipretaṃ 'yaṃ pṛthivī na veda yaḥ pṛthivīmantaro yamayati';",
  "GSP33bbdip12u:1120": "iti vākyamevodāhartavyam / atroktāntaratvasyaiva sautradharmaśabdārthatvāt,",
  "GSP33bbdip12u:1121": "na tu 'pṛthivyāmantaraḥ';",
  "GSP33bbdip12u:1122_0": "iti vākyam / atrātyantaraśabdasya viviktārthatvena taduktārthasyāhetutvāt / tathā",
  "GSP33bbdip12u:1122_1": "ca tadudāharaṇaṃ na prakṛtopayuktam / tathāpi tatpratīkatvenodāhṛtamityadoṣaḥ / ādiśabdena",
  "GSP33bbdip12u:1122_2": "prakaraṇatrayavākyaṃ gṛhyate / adhidaivādiṣu / prakaraṇeṣviti śeṣaḥ / prakaraṇaṃ",
  "GSP33bbdip12u:1122_3": "nāma ekaprameyapratipādakānekavākyāni / tatra 'yaḥ pṛthivyāṃ tiṣṭhan';",
  "GSP33bbdip12u:1123": "ityadhidaivataprakaraṇam / 'yassarveṣu bhūteṣu tiṣṭhan';",
  "GSP33bbdip12u:1124": "ityādibhūtaprakaraṇam / 'yaḥ prāṇe tiṣṭhan';",
  "GSP33bbdip12u:1125_0": "ityadhyātmaprakaraṇam / sūtre bhāṣye cādhidaivetyuktyā pṛthivyādīnāṃ jaḍatvena tadaviditatvaṃ",
  "GSP33bbdip12u:1125_1": "sarvasyāpi sambhavatīti śaṅkā vāritā / atroktānāṃ pṛthivyādīnāṃ adhidaivatvena cetanatvāt 'prāṇe';",
  "GSP33bbdip12u:1126": "iti śrutau prāṇaśabdaḥ prāṇavāyudevatāparaḥ,",
  "GSP33bbdip12u:1127": "saiva prameyadīparītyā prāṇendriyadevatā / adhidaivādiṣvityanekaprakaraṇagrahaṇena na kevalamekatra taddharmoktiḥ,",
  "GSP33bbdip12u:1128_0": "kintu - bahuṣu sthaleṣviti sūcitam / anuvṛttasya tattvityasyārthamāha - viṣṇureveti /",
  "GSP33bbdip12u:1128_1": "tadityasya napuṃsakatve 'pi antaryāmītyuddeśyasamarpakasautrapadānusāreṇa viṣṇureveti",
  "GSP33bbdip12u:1128_2": "vyākhyātam / anena 'eṣa ta ātmā'; (bṛ. 5-7-3.)",
  "GSP33bbdip12u:1129": "ityuktāntaryāmī sa viṣṇureva / kutaḥ?",
  "GSP33bbdip12u:1130": "adhidaivādiṣu prakaraṇeṣu 'taddharmavyapadeśāt';",
  "GSP33bbdip12u:1131": "tasya viṣṇoḥ dharmasya aviditatvāntaratvādeḥ 'yaṃ pṛthivī na veda';",
  "GSP33bbdip12u:1132": "ityādinoktatvāditi sūtrārtha ukto bhavati /",
  "GSP33bbdip12u:1133": "__________",
  "GSP33bbdip12u:1134": "BBsBh_1,2.5.5:",
  "GSP33bbdip12u:1135": "sa hi 'na te viṣṇo jāyamāno na jātaḥ'; (ṛ. 7-99-2.)",
  "GSP33bbdip12u:1136": "'sa yo 'to 'śruto 'gato 'mato 'nato 'dṛṣṭo 'vijñāto 'nādiṣṭaḥ sarveṣāṃ",
  "GSP33bbdip12u:1137": "bhūtānāmantarapuruṣaḥ'; (ai.ā. 3-2-4.) ityādināvidito 'ntaraśca // 18 //",
  "GSP33bbdip12u:1138": "BBsBhDīp_1,2.5.5:",
  "GSP33bbdip12u:1139": "aviditatvādeḥ kuto viṣṇudharmatvamityata āha - sa hīti // 'saḥ';",
  "GSP33bbdip12u:1140": "viṣṇuḥ / 'ityādinā';",
  "GSP33bbdip12u:1141": "vākyeneti śeṣaḥ / ādipadena 'divyo deva eko nārāyaṇaḥ'; (subāla. 7.)",
  "GSP33bbdip12u:1142": "ityupakramya 'yasya pṛthivī śarīraṃ yaḥ pṛthivīmantaraḥ sañcaran yaṃ pṛthivī na veda eṣa sarvabhūtāntarātmā apahatapāpmā divyo deva eko nārāyaṇaḥ';",
  "GSP33bbdip12u:1143": "ityupasaṃhṛtyādhītaṃ śrutyantaraṃ gṛhyate / 'aviditaḥ';",
  "GSP33bbdip12u:1144": "sākalyenājñātaḥ 'antaraḥ';",
  "GSP33bbdip12u:1145": "antassthitvā ramaṇakṛtprasiddha iti śeṣaḥ / ca samuccaye / 'na te';",
  "GSP33bbdip12u:1146": "iti vākyaṃ ca te devamahimnaḥ paramantaṃ mahimānaṃ śrotrādinā nāpa iti prakṛtānuguṇyena sarvatrādhikaraṇe vyākhyātam / 'saḥ';",
  "GSP33bbdip12u:1147": "iti vākyamapi tatraiva vyākṛtam /",
  "GSP33bbdip12u:1148": "__________",
  "GSP33bbdip12u:1149": "BBsBh_1,2.5.6:",
  "GSP33bbdip12u:1150": "sū - oṃ//",
  "GSP33bbdip12u:1151": "na ca smārtamataddharmābhilāpāt | BBs_1,2.19 |",
  "GSP33bbdip12u:1152": "// oṃ//",
  "GSP33bbdip12u:1153": "triguṇatvādipradhānadharmānukterna smṛtyuktaṃ pradhānamantaryāmī // 19 //",
  "GSP33bbdip12u:1154": "BBsBhDīp_1,2.5.6:",
  "GSP33bbdip12u:1155_0": "evaṃ niravakāśaliṅgena viṣṇorantaryāmitvaṃ samarthya yaduktaṃ pūrvapakṣiṇā prakṛtyāderantaryāmitvaṃ",
  "GSP33bbdip12u:1155_1": "tatprakṛtijīvasādhāraṇaṃ yuktyā nirākurvatsūtramupanyasyati - na ceti // atra 'ataddharmābhilāpāt';",
  "GSP33bbdip12u:1156": "ityetat 'atacchabdāt';",
  "GSP33bbdip12u:1157": "itivadavyayībhāvasamāsarūpam / ata eva avyayamityāśayenāniyamābhiprāyeṇādau hetuvākyaṃ vyākhyāti - triguṇatvādīti / sattvādirūpāstrayo guṇā yasya kāryabhūtāstattriguṇaṃ,",
  "GSP33bbdip12u:1158": "tasya bhāvastriguṇatvaṃ tadādiryeṣāṃ te tathoktāḥ,",
  "GSP33bbdip12u:1159": "pradhānasya prakṛterdharmāḥ,",
  "GSP33bbdip12u:1160_0": "triguṇatvādayaścate pradhānadharmāśca te jaḍatvasaṃsāritvādīnāṃ grahaṇam / pradhānapadaṃ",
  "GSP33bbdip12u:1160_1": "jīvasyāpyupalakṣakam / ādiśabdo vātra saṃyojyaḥ / sādhyadharmapratiyoginirdeśāya",
  "GSP33bbdip12u:1160_2": "pūrvapakṣe yuktisūcanāya ca prayuktaṃ smārtamityedvyācaṣṭe - smṛtyuktamiti / pṛthivyādyātmakatayā",
  "GSP33bbdip12u:1160_3": "kāpilasmṛtipratipāditamityarthaḥ / smṛtyuktamevaitanna śrutyuktamiti jñāpanāyedam /",
  "GSP33bbdip12u:1160_4": "paryavasitārthamāha - pradhānamiti / jīvasyāpyupalakṣakamidam / śārīraśceti vakṣyamāṇasyātrāpyanvayo",
  "GSP33bbdip12u:1160_5": "darśitaḥ / antaryāmiṇo 'nyarūpatvaniṣedhāya pravṛtte sūtre 'pekṣitaṃ sādhyadharmiṇaṃ",
  "GSP33bbdip12u:1160_6": "darśayati - antaryāmīti / antaryāmī na pradhānamiti yojanā / na pradhānamantaryāmītyanena",
  "GSP33bbdip12u:1160_7": "sautracaśabdaḥ antaryāmī viṣṇureva na tu pradhānamiti tuśabdārthaḥ / sa ca na śārīra",
  "GSP33bbdip12u:1160_8": "ityādāviva parapakṣaniṣedhamātraṃ na kriyate,",
  "GSP33bbdip12u:1161": "kintu,",
  "GSP33bbdip12u:1162": "svapakṣavidhirapīti parapakṣaniṣedhasya svapakṣavidhipūrvakatvarūpaviśeṣārtha iti sūcitaṃ bhavati / anenāntaryāmī viṣṇureva,",
  "GSP33bbdip12u:1163": "na tu smārtaṃ pṛthivyādyātmakatayā smṛtau pratipāditaṃ pradhānam / śārīro jīvaḥ / kutaḥ?",
  "GSP33bbdip12u:1164": "atra 'ataddharmābhilāpāt';",
  "GSP33bbdip12u:1165_0": "triguṇatvasaṃsāritvādirūpapradhānajīvadharmoktyabhāvāditi sūtravṛttirdarśitābhavati /",
  "GSP33bbdip12u:1165_1": "tattvapradīpe tu - nañastadviruddhārthatvamāśrityātmatvāmṛtatvādṛṣṭatvadraṣṭṛtvādyataddharmābhilāpācca",
  "GSP33bbdip12u:1165_2": "iti hetuvākyasya vṛttyantaramapi darśitam /",
  "GSP33bbdip12u:1166": "__________",
  "GSP33bbdip12u:1167": "BBsBh_1,2.5.7:",
  "GSP33bbdip12u:1168": "sū - oṃ//",
  "GSP33bbdip12u:1169": "śārīraścobhaye 'pi hi bhedenainamadhīyate | BBs_1,2.20 |",
  "GSP33bbdip12u:1170": "// oṃ//",
  "GSP33bbdip12u:1171": "'ya ātmani tiṣṭhannātmano 'ntaro yamātmāna veda yasyātmā śarīraṃ ya ātmānamantaro yamayatyeṣa ta ātmāntaryāmyamṛtaḥ';",
  "GSP33bbdip12u:1172": "(bṛ.mādhyandinapāṭhaḥ)",
  "GSP33bbdip12u:1173": "'yo vijñāne tiṣṭhan vijñānādantaro yaṃ vijñānaṃ na veda yasya vijñānaṃ śarīram'; (bṛ. 5-7-22.)",
  "GSP33bbdip12u:1174": "ityubhaye 'pi hi śākhino bhedenainaṃ jīvamadhīyate /",
  "GSP33bbdip12u:1175": "BBsBhDīp_1,2.5.7:",
  "GSP33bbdip12u:1176_0": "yajjīvo 'ntaryāmītyuktam / tatsādhakābhāvena nirastamapi punarbādhakākhyaviśeṣayuktyā",
  "GSP33bbdip12u:1176_1": "nirākurvatsūtramupanyasya vyācaṣṭe - śārīra iti // ityabhidhīyate ityanvayaḥ / ubhaye",
  "GSP33bbdip12u:1176_2": "ityasya viśeṣyapadaṃ darśayati - śākhina iti / kāṇvā mādhyandināścetyarthaḥ / ātmano",
  "GSP33bbdip12u:1176_3": "'ntara iti mādhyandināḥ vijñānādantara iti kāṇvāḥ / apiśabdaḥ śākhāsamuccaye / antaryāmiṇaḥ",
  "GSP33bbdip12u:1176_4": "iti vipariṇatamatrānuvartate / enamityanūdyajīvamiti vyākhyātam / ato na śārīraścāntaryāmīti",
  "GSP33bbdip12u:1176_5": "śeṣaḥ / tena sautracaśabdo nañaḥ samākarṣakaḥ / na kevalaṃ na smārtaṃ,",
  "GSP33bbdip12u:1177": "kintu śārīraśceti samuccaye 'pītyuktaṃ bhavati / tattvapradīpe tu - citprakṛterapyatra pūrvapakṣaviṣayatāmāśritya śrībhūdurgārūpāyāḥ tasyāḥ 'yastejasi tiṣṭhan'; (bṛ. 5-7-14.)",
  "GSP33bbdip12u:1178": "'yastamasi tiṣṭhan'; (bṛ. 5-7-13.)",
  "GSP33bbdip12u:1179": "ityādyantaryāmiṇaḥ sakāśādbhedenādhyayanānna sāpyantaryāmīti samuccayārthaścaśabda ityuktam / anena 'hi';",
  "GSP33bbdip12u:1180": "yasmāt 'ubhaye 'pi';",
  "GSP33bbdip12u:1181": "śākhinaḥ 'enaṃ';",
  "GSP33bbdip12u:1182": "jīvamantaryāmiṇaḥ sakāśādbhedena 'adhīyate';",
  "GSP33bbdip12u:1183": "āmananti / tasmādbādhakānnāntaryāmī 'śārīraḥ';",
  "GSP33bbdip12u:1184": "śarīrābhimānī jīva iti sūtrārtha ukto bhavati / śrutau 'yaḥ pṛthivyāḥ';",
  "GSP33bbdip12u:1185": "iti vākyasyāditve 'pi tadvihāyātmavijñānavākyayoścetanaparatvenobhayaparatvādaikārthyācca te evātrobhayakartṛkabhedādhyayanatayodāhṛte / 'ātmano';",
  "GSP33bbdip12u:1186": "jīvāt 'antaro';",
  "GSP33bbdip12u:1187": "viviktaḥ / evaṃ vijñānaśabdo 'pi 'ya ātmani';",
  "GSP33bbdip12u:1188_0": "iti śrutisamākhyānājjīvasāmānyaparaḥ / yadyapi bṛhadbhāṣye ātmādiśabdasya caturmukhākhyajīvaparatayā",
  "GSP33bbdip12u:1188_1": "vyākhyātatvādidaṃ sūtraṃ jīvaviśeṣasya yogino 'ntaryāmitvanirāsakamiti / ata eva",
  "GSP33bbdip12u:1188_2": "tattvapradīpe yogino 'ntaryāmitvaṃ nirākarotītyuktam / tathāpi yadā sarvajīvābhimānicaturmukhādapi",
  "GSP33bbdip12u:1188_3": "tanniyāmakatvādinā bhinno 'ntaryāmī tadā kimu tadabhimanyamānasarvajīvāditi kaimutyadyotanāya",
  "GSP33bbdip12u:1188_4": "tatra tathoktiriti candrikāyāmuktatvājjīvasāmānyāntaryāmitvaniṣedhaparatayā pravṛttāyā",
  "GSP33bbdip12u:1188_5": "etatsūtraṭīkāyāḥ bṛhadbhāṣyatattvapradīpavirodhaḥ /",
  "GSP33bbdip12u:1189": "__________",
  "GSP33bbdip12u:1190": "BBsBh_1,2.5.8:",
  "GSP33bbdip12u:1191": "śāryate nityamevāsmādviṣṇostu jagadīdṛśam /",
  "GSP33bbdip12u:1192": "ramate ca parohyasmin śarīraṃ tasya tajjagat /",
  "GSP33bbdip12u:1193": "iti vacanānna śarīratvavirodhaḥ // 20 //",
  "GSP33bbdip12u:1194": "// iti antaryāmyadhikaraṇam // 5 //",
  "GSP33bbdip12u:1195": "BBsBhDīp_1,2.5.8:",
  "GSP33bbdip12u:1196_0": "nanu na viṣṇorantaryāmitvaṃ yuktam / pṛthivyādiśarīratvasya pradhānadharmasyātrokteḥ",
  "GSP33bbdip12u:1196_1": "tasya viṣṇāvasambhavāt / kathaṃ pradhānadharmānuktiḥ pṛthivyādiśarīratvasyaiva taddharmatvādityata",
  "GSP33bbdip12u:1196_2": "āha - śīryata iti // tuśabdo 'vadhāraṇe / tathā ca 'hi';",
  "GSP33bbdip12u:1197": "yasmārt 'idṛśaṃ';",
  "GSP33bbdip12u:1198": "vartamānajagatsadṛśaṃ kālatrayābādhyaṃ vā 'jagat';",
  "GSP33bbdip12u:1199": "pṛthivyādi asmāt viṣṇoreva 'nityaṃ';",
  "GSP33bbdip12u:1200": "niyataṃ pratikalpaṃ 'śīryate';",
  "GSP33bbdip12u:1201": "naśyati / ātmādicetanānāmapi dehadvārā śīryatā satyaiva / yasmācca 'paraḥ';",
  "GSP33bbdip12u:1202": "paramātmā 'asmin';",
  "GSP33bbdip12u:1203": "jagati sthitassan ramate 'tat';",
  "GSP33bbdip12u:1204": "tasmādeva 'tasya';",
  "GSP33bbdip12u:1205": "viṣṇoḥ 'jagat';",
  "GSP33bbdip12u:1206": "pṛthivyādikaṃ śarīramucyate,",
  "GSP33bbdip12u:1207": "na rūḍhyetyarthaḥ / 'na śarīratvāvirodhaḥ';",
  "GSP33bbdip12u:1208_0": "iti / na pṛthivyādiśarīratvavirodha ityarthaḥ / viṣṇvantaryāmitāyā ataddharmābhilāpokterveti",
  "GSP33bbdip12u:1208_1": "śeṣaḥ / viṣṇoḥ pṛthivyādyātmakatvataccharīratvābhyāṃ pṛthivyādiśarīratvānupapattāvapi",
  "GSP33bbdip12u:1208_2": "śarīraśabdasya pṛthivyādiṣu yogavṛttimāśritya tasmin pṛthivyādiśarīratvavyapadeśopapatteritaratra",
  "GSP33bbdip12u:1208_3": "tadanupapatteriti bhāvaḥ / yattu bṛhadāraṇyabhāṣye -",
  "GSP33bbdip12u:1209": "pṛthivyādyā devatāstu dehavadyadvaśatvataḥ /",
  "GSP33bbdip12u:1210": "śarīramiti cocyante yasya viṣṇoḥ mahātmanaḥ //",
  "GSP33bbdip12u:1211": "iti pramāṇānusāreṇa pṛthivyāderbrahmaśarīratvaṃ gauṇamityuktam / tatpurāṇādiṣu prapañce brahmakāyatvādyuktisamarthanāyeti na tadvirodhaḥ // 5 //",
  "GSP33bbdip12u:1212": "// iti antaryāmyadhikaraṇam // 5 //",
  "GSP33bbdip12u:1213": "______________________________________________________________",
  "GSP33bbdip12u:1214": "// 6. adṛśyatvādhikaraṇam //",
  "GSP33bbdip12u:1215": "__________",
  "GSP33bbdip12u:1216": "BBsBh_1,2.6.1:",
  "GSP33bbdip12u:1217": "adṛśyatvādiguṇā viṣṇoruktāḥ /",
  "GSP33bbdip12u:1218": "BBsBhDīp_1,2.6.1:",
  "GSP33bbdip12u:1219_0": "atrādhikaraṇe dṛśyatvādyābhāvākhyaliṅgaṃ brahmaṇi samanvīyate / pūrvādhikaraṇatadviṣayasaṅgativiṣayavākyodāharaṇapūrvakaṃ",
  "GSP33bbdip12u:1219_1": "viṣayasaṃśayau sayuktikaṃ pūrvapakṣaṃ ca sūcayati - adṛśyatvādīti / 'guṇāḥ';",
  "GSP33bbdip12u:1220": "śubhadharmāḥ / ādipadenānātmyādigrahaṇam / uktā iti / ānandamayasya 'adṛśye';",
  "GSP33bbdip12u:1221": "iti vākyeneti śeṣaḥ / upalakṣaṇametat / antaḥsthasya 'na vijānanti'; (tai.ā. 3-11)",
  "GSP33bbdip12u:1222": "ityanena sarvagatasya 'sa yo 'to 'śrutaḥ'; (ai.ā. 3-2-4.)",
  "GSP33bbdip12u:1223": "ityanena antaryāmiṇo 'yaṃ pṛthivī na veda'; (bṛ. 5-7-3.)",
  "GSP33bbdip12u:1224": "ityavyavahitapūrvādhikaraṇodāhṛtavākyena cetyapi draṣṭavyam /",
  "GSP33bbdip12u:1225": "__________",
  "GSP33bbdip12u:1226": "BBsBh_1,2.6.2:",
  "GSP33bbdip12u:1227": "tatra 'yattadadreśyamagrāhyamagotramavarṇamacakṣuḥśrotraṃ tadapāṇipādam /",
  "GSP33bbdip12u:1228": "nityaṃ vibhuṃ sarvagataṃ tadavyayaṃ tadbhūtayoniṃ paripaśyanti",
  "GSP33bbdip12u:1229": "dhīrāḥ'; // (muṃ. 1-1-6.) ityuktvā -",
  "GSP33bbdip12u:1230": "BBsBhDīp_1,2.6.2:",
  "GSP33bbdip12u:1231": "uktā ityāvartate / 'uktvā';",
  "GSP33bbdip12u:1232_0": "ityanantaram āmnāta iti śeṣaḥ / tena ktvāpratyayopapattiḥ / candrikāyāṃ tu - ityuktvā",
  "GSP33bbdip12u:1232_1": "pratīyata iti bhāṣye kriyayoḥ samānakartṛkatvābhāve 'pi ktvāpratyayo 'yadorvaṃśaṃ",
  "GSP33bbdip12u:1232_2": "naraḥ śrutvā sarvapāpaiḥ pramucyate';",
  "GSP33bbdip12u:1233": "itivaddraṣṭavyamityukterapyayamevābhiprāyaḥ / para itītyanantaraṃ vākya iti śeṣaḥ / 'tasmācca';",
  "GSP33bbdip12u:1234_0": "iti padadvayaṃ bhāṣyakārīyam / tathocetthaṃ yojanā - pūrvaṃ ye adṛśyatvādiguṇā viṣṇoruktāste",
  "GSP33bbdip12u:1234_1": "yatra kasyacidakṣarasyoktāstatrātharvaṇe 'dṛśyatvādiguṇakākṣaraviṣaye 'yattadadreśyamagrāhyam';",
  "GSP33bbdip12u:1235": "ityādyuktvā tathā tatraiva 'yathorṇanābhiḥ';",
  "GSP33bbdip12u:1236": "ityādi 'viśvam';",
  "GSP33bbdip12u:1237": "ityantaṃ vākyaṃ coktvā paṭhitvā anantaramāmnāte -",
  "GSP33bbdip12u:1238": "divyo hyamūrtaḥ puruṣaḥ sa bāhyābhyantaro hyajaḥ /",
  "GSP33bbdip12u:1239": "aprāṇo hyamanāḥ śubhrohyakṣarātparataḥ paraḥ //",
  "GSP33bbdip12u:1240": "iti uttaravākye 'tasmādakṣarāt';",
  "GSP33bbdip12u:1241": "prakṛtādakṣarādapi 'paraḥ';",
  "GSP33bbdip12u:1242": "uttamaḥ 'pratīyate';",
  "GSP33bbdip12u:1243_0": "pratipādyatayā jñāyata iti / anena pūrvoktādṛśyatvasya viṣṇvanyaniṣṭatvākṣepātpūrveṇānandamayādyadhikaraṇena",
  "GSP33bbdip12u:1243_1": "asyākṣepikī saṅgatiḥ / adṛśyatvādirūpo viṣayaḥ / kiṃ viṣṇoranyasya veti sandehaḥ /",
  "GSP33bbdip12u:1243_2": "na viṣṇoradṛśyatvādīti pūrvaḥ pakṣaḥ / adṛśyatvādiviśiṣṭe 'akṣarātsambhavati';",
  "GSP33bbdip12u:1244": "ityakṣaraśabdaśravaṇāttasya ca tatparatvoktyā viṣṇoḥ niravakāśatvāditi pūrvapakṣayuktiśca sūcitā bhavatīti / śrutyarthastu - 'yat';",
  "GSP33bbdip12u:1245": "paravidyāgamyamakṣaraṃ 'tadadreśyaṃ';",
  "GSP33bbdip12u:1246": "dṛśyaśabditacakṣurādijñeyabhinnam / 'agrāhyaṃ';",
  "GSP33bbdip12u:1247": "manogrāhyabhinnam / 'agotraṃ';",
  "GSP33bbdip12u:1248": "na vidyate gotrādikaṃ yasya taddhi tathocyate iti sudhoktervaśiṣṭhādigotrahīnam / 'avarṇaṃ';",
  "GSP33bbdip12u:1249": "prākṛtaśuklādivarṇahīnam / adṛśyatvādiśabdairdṛśyādyanyonyābhāvābhidhīyate iti sudhokteḥ gotravarṇabhinnatvaṃ cārthaḥ / yat 'acakṣuḥśrotraṃ';",
  "GSP33bbdip12u:1250": "prākṛtajñānendriyādiśūnyam / tat 'apāṇipādaṃ';",
  "GSP33bbdip12u:1251": "prākṛtakarmendriyaśūnyaṃ 'nityaṃ';",
  "GSP33bbdip12u:1252": "svarūpanāśarahitaṃ 'vibhuṃ';",
  "GSP33bbdip12u:1253": "samarthaṃ 'sarvagataṃ';",
  "GSP33bbdip12u:1254": "vyāptaṃ 'susukṣmam';",
  "GSP33bbdip12u:1255": "atyantāvyaktaṃ 'yadbhūtayoniṃ';",
  "GSP33bbdip12u:1256": "'dhīrāḥ';",
  "GSP33bbdip12u:1257": "jñāninaḥ paripaśyanti 'tadakṣaram';",
  "GSP33bbdip12u:1258_0": "avyayaṃ dehato nāśaśūnyamiti / atra tacchabdasya sarvatrānvayāya trirgrahaṇam / bhūtayonipadaṃ",
  "GSP33bbdip12u:1258_1": "ca sattarkadīpāvalyāṃ bhūtānām ākāśādīnāṃ brahmādicetanānāṃ vā keṣāṃcit strīvyavadhānena",
  "GSP33bbdip12u:1258_2": "vinā svasvadehādevotpādakamiti vyākhyātam / dhīrā ityanenādṛśyatvadṛśyatvayorvirodhaḥ parihṛtaḥ /",
  "GSP33bbdip12u:1259": "__________",
  "GSP33bbdip12u:1260": "BBsBh_1,2.6.3:",
  "GSP33bbdip12u:1261": "yathorṇanābhissṛjate gṛhṇate ca",
  "GSP33bbdip12u:1262": "yathā pṛthivyāmoṣadhayaḥ sambhavanti /",
  "GSP33bbdip12u:1263": "yathā sataḥ puruṣātkeśalomāni tathākṣarātsambhavatīha viśvam / (muṃ.1-1-7.)",
  "GSP33bbdip12u:1264": "ityuktvā tasmācca 'akṣarātparataḥ paraḥ'; (muṃ. 2-1-2.)",
  "GSP33bbdip12u:1265": "iti paraḥ pratīyate -",
  "GSP33bbdip12u:1266": "BBsBhDīp_1,2.6.3:",
  "GSP33bbdip12u:1267": "etadeva dṛṣṭāntoktyā spaṣṭayati - yatheti // 'yathorṇanābhiḥ';",
  "GSP33bbdip12u:1268": "tantuvāyaḥ 'sṛjate';",
  "GSP33bbdip12u:1269": "svopabhuktavastūni tantvātmanā pariṇatāni svadehānniṣkāsayati / 'gṛhṇate';",
  "GSP33bbdip12u:1270": "cakrādyākāratayā bahirniṣkāsitaṃ vastu punarantaḥ svodare gṛhṇāti / tathā viśvaṃ pralaye nigīrṇaṃ sṛṣṭau akṣarātsambhavati / dṛṣṭāntāntaramāha - yatheti / 'oṣadhayaḥ';",
  "GSP33bbdip12u:1271": "aṅkurādayaḥ / dṛṣṭāntāntaramāha - yatheti / 'sato';",
  "GSP33bbdip12u:1272": "jīvavataḥ puruṣāccharīrāt śirasthāḥ keśāḥ,",
  "GSP33bbdip12u:1273": "anyāni lomāni tāni / 'iha';",
  "GSP33bbdip12u:1274": "loke 'viśvaṃ';",
  "GSP33bbdip12u:1275": "nānāvidhakāryaṃ 'sambhavati';",
  "GSP33bbdip12u:1276_0": "jāyate ityarthaḥ / atra brahmaṇo bhūtakāraṇatvaṃ tatkartṛtvarūpaṃ na tūpādānatvamiti",
  "GSP33bbdip12u:1276_1": "vaktumādyo dṛṣṭāntaḥ / aṅkurādijanane pṛthivī bījamiva viśvasṛṣṭau brahma tatkarmāpekṣata",
  "GSP33bbdip12u:1276_2": "iti vaktuṃ dvitīyaḥ / anāyāsena sṛṣṭiriti vaktuṃ tṛtīyaḥ / divya ityādivākyaṃ tu 'divyaḥ';",
  "GSP33bbdip12u:1277": "adbhutaḥ 'amūrto';",
  "GSP33bbdip12u:1278": "niyataparicchinnaparimāṇarahitaḥ / kintu bāhya ābhyantaraśca / aprāṇo hyamanā iti padābhyāṃ ṣoḍaśakalārāhityamucyate / 'śubhraḥ';",
  "GSP33bbdip12u:1279": "śuddhaḥ jaḍāt 'parataḥ akṣarāt';",
  "GSP33bbdip12u:1280": "citprakṛteḥ para iti karmanirṇayaṭīkāyāṃ vyākhyātam/",
  "GSP33bbdip12u:1281": "__________",
  "GSP33bbdip12u:1282": "BBsBh_1,2.6.4:",
  "GSP33bbdip12u:1283": "ato bravīti -",
  "GSP33bbdip12u:1284": "sū - oṃ//",
  "GSP33bbdip12u:1285": "adṛśyatvādiguṇako dharmokteḥ | BBs_1,2.21 |",
  "GSP33bbdip12u:1286": "// oṃ//",
  "GSP33bbdip12u:1287": "BBsBhDīp_1,2.6.4:",
  "GSP33bbdip12u:1288": "siddhāntayatsūtramavatārayati - ata iti // itisaṅgatisambhavāt iti śaṅkāsadbhāvācca taduttararūpaṃ sūtramabravīdbādarāyaṇaḥ ityarthaḥ / tatsūtraṃ paṭhati - adṛśyatvādīti //",
  "GSP33bbdip12u:1289": "__________",
  "GSP33bbdip12u:1290": "BBsBh_1,2.6.5:",
  "GSP33bbdip12u:1291": "pṛthivyādidṛṣṭāntamuktvā 'akṣarātsambhavatīha viśvam'; (muṃ. 1-1-7.)",
  "GSP33bbdip12u:1292": "ityataḥ paraṃ tatparataḥ parābhidhānāt 'kūṭastho 'kṣara ucyate'; (bha.gī. 15-16.)",
  "GSP33bbdip12u:1293": "iti smṛteśca prakṛteḥ prāptiḥ /",
  "GSP33bbdip12u:1294": "BBsBhDīp_1,2.6.5:",
  "GSP33bbdip12u:1295_0": "nanvadṛśyatvādikaṃ viṣṇorna cet - tarhi vākyasya nirviṣayatayā aprāmāṇyaṃ syāt ityataḥ",
  "GSP33bbdip12u:1295_1": "pūrvapakṣaṃ viśadayati - pṛthivyādīti // śrutāvūrṇanābhidṛṣṭāntasya prāthamye 'pi",
  "GSP33bbdip12u:1295_2": "tatra sṛjata ityanena kartṛtvamātrapratīteḥ pūrvapakṣānukūlasyopādānatayā jagatkāraṇatvasyāpratīteḥ",
  "GSP33bbdip12u:1295_3": "taṃ parityajya pṛthivyādītyuktam / caḥ samuccaye / tathācetthaṃ yojanā - pṛthivyādidṛṣṭāntamuktvā",
  "GSP33bbdip12u:1295_4": "anantaramuktāt 'akṣarātsaṃbhavatīha viśvam';",
  "GSP33bbdip12u:1296": "ityato vākyāt 'param';",
  "GSP33bbdip12u:1297": "anantaramadhītena 'akṣarātparataḥ paraḥ';",
  "GSP33bbdip12u:1298": "iti vākyena 'tatparataḥ';",
  "GSP33bbdip12u:1299": "tasmātkāraṇībhūtādakṣarātparataḥ parasyottamasyoktatvāt,",
  "GSP33bbdip12u:1300": "tathā 'kūṭastho 'kṣara ucyate';",
  "GSP33bbdip12u:1301_0": "iti smṛteśca jaḍaprakṛteścitprakṛteścādṛśyatvādiprāptiriti / atrāyaṃ vivekaḥ - yadā",
  "GSP33bbdip12u:1301_1": "jaḍaprakṛteḥ pūrvapakṣaviṣayatā tadākṣaraśabdastatparo hetuḥ tatparataḥ parābhidhānaṃ",
  "GSP33bbdip12u:1301_2": "ca / tasya niravakāśatve akṣarātparata iti ca vyadhikaraṇe pañcamyau / yadā ca citprakṛtestadākṣaraśabdastatparohetuḥ /",
  "GSP33bbdip12u:1301_3": "samānādhikaraṇe pañcamyau / smṛteścetyapi heturiti / smṛtiścātrādhikaraṇe vyākhyātā /",
  "GSP33bbdip12u:1302": "__________",
  "GSP33bbdip12u:1303": "BBsBh_1,2.6.6:",
  "GSP33bbdip12u:1304": "brahmaśabdāttatparataḥ parābhidhānādeva ca hiraṇyagarbhasya /",
  "GSP33bbdip12u:1305": "BBsBhDīp_1,2.6.6:",
  "GSP33bbdip12u:1306": "pūrvapakṣāntaraṃ vakti - brahmaśabdāditi // 'sa brahmavidyām';",
  "GSP33bbdip12u:1307_0": "ityādau śrutabrahmaśabdādityarthaḥ / brahmaśabdo viṣṇāveva mukhya iti tasyaiva sādhako",
  "GSP33bbdip12u:1307_1": "netarasyetyato hetvantaramāha - parata iti // vyadhikaraṇe pañcamyau / tathā ca -",
  "GSP33bbdip12u:1307_2": "hiraṇyagarbhākhyādakṣarāt 'parataḥ';",
  "GSP33bbdip12u:1308_0": "śrītattvātparasya viṣṇorabhidhānādityarthaḥ / evaśabdena hetorniravakāśatvaṃ nātra",
  "GSP33bbdip12u:1308_1": "hetvantaraṃ gaveṣaṇīyamiti sūcayati / hiraṇyagarbhasya prāptirityanvayaḥ / upalakṣaṇametat / 'kartāramīśam';",
  "GSP33bbdip12u:1309_0": "itīśaśabdaśravaṇāt rudrasya vā adṛśyatvādiprāptiriti vakṣyamāṇamatrāpi draṣṭavyam /",
  "GSP33bbdip12u:1309_1": "asmin pakṣer iśaśabdasya viṣṇau sāvakāśatvaśaṅkāyāmanantaraṃ tatparataḥ parābhidhānādityapi",
  "GSP33bbdip12u:1309_2": "yojyam / atrāpi vyadhikaraṇe pañcamyau /",
  "GSP33bbdip12u:1310": "__________",
  "GSP33bbdip12u:1311": "BBsBh_1,2.6.7:",
  "GSP33bbdip12u:1312": "'tamevaṃ vidvānamṛta iha bhavati'; (tai.ā. 3-12-7.) tatkarma haritoṣaṃ yatsā vidyā tanmatiryayā /",
  "GSP33bbdip12u:1313": "atha dve vāva vidye veditavye parācaivāparā ca /",
  "GSP33bbdip12u:1314": "tatra ye vedā yānyaṅgāni yānyupāṅgāni yāni pratyaṅgāni sāparā /",
  "GSP33bbdip12u:1315": "atha parā yayā sa harirveditavyo yo 'sāvadṛśyo nirguṇaḥ paraḥ paramātmā ()",
  "GSP33bbdip12u:1316": "ityādinā taddharmatvenāvagataparavidyāviṣayatvokterviṣṇurevādṛśyatvādiguṇakaḥ // 21 //",
  "GSP33bbdip12u:1317": "BBsBhDīp_1,2.6.7:",
  "GSP33bbdip12u:1318": "evaṃ prāptaṃ pūrvapakṣaṃ pratikṣeptuṃ sūtraṃ vyācaṣṭe - tamevamiti // 'tamevam';",
  "GSP33bbdip12u:1319": "ityekaṃ śrutivākyam / 'tat';",
  "GSP33bbdip12u:1320": "ityaparaṃ smṛtivākyam / 'atha';",
  "GSP33bbdip12u:1321": "ityanyacchrutivākyam / ādipadena 'tadetadbrahma'; (bṛ.4-5-19.)",
  "GSP33bbdip12u:1322": "'tripādasyāmṛtam'; (ṛ. 10-90-3.)",
  "GSP33bbdip12u:1323_0": "ityādikaṃ gṛhyate / tasya viṣṇordharmastaddharmaḥ tasya bhāvasatattvaṃ teneti vigrahaḥ /",
  "GSP33bbdip12u:1323_1": "prakāre tṛtīyā / avagatatvaṃ prasiddhatvaṃ viṣayatvaviśeṣaṇam / amṛtatvāderupalakṣakametat /",
  "GSP33bbdip12u:1323_2": "atreti śeṣaḥ / sūtre 'nuvṛttasya tattvityasyārtho viṣṇureveti atrādṛśyatvaṃ dṛśyabhinnatvam / tacca svarūpam,",
  "GSP33bbdip12u:1324_0": "na tu gotrādyatyantābhāvavadbrahmabhinnam / tatra tadvattvaṃ brahmasvarūpamiti viśeṣaṃ",
  "GSP33bbdip12u:1324_1": "vaktum adṛśyatvādayo guṇā yasyeti bahuvrīhitvaṃ ca sūcayituṃ śubhadharmārthakaguṇaśabdaprayogaḥ",
  "GSP33bbdip12u:1324_2": "kapratyayaśca / tathācetthaṃ sūtrabhāṣyayojanā - adṛśyatvādiguṇakastattu viṣṇureva / kutaḥ?",
  "GSP33bbdip12u:1325": "atra prakaraṇe 'atha parā yayā tadakṣaramadhigamyate'; (muṃ. 1-1-5.)",
  "GSP33bbdip12u:1326": "'tadetadakṣaraṃ brahma'; (muṃ. 2-2-2.)",
  "GSP33bbdip12u:1327": "'puruṣa evedaṃ viśvaṃ karma tapobrahma parāmṛtam'; (muṃ. 2-1-10.)",
  "GSP33bbdip12u:1328": "iti vākyeṣu tasyādṛśyatvādiguṇakasya paravidyāviṣayatvarūpadharmokteḥ / na ca tasya paravidyāviṣayatvoktāvapi kuto viṣṇutvamiti vācyam / yatastat 'tamevam';",
  "GSP33bbdip12u:1329": "ityādinā taddharmatvenāvagatamiti / atra 'tamevam';",
  "GSP33bbdip12u:1330_0": "iti śrutau mokṣasādhanajñānaviṣayatvoktyā viṣṇoḥ paravidyāviṣayatvamuktaṃ bhavati /",
  "GSP33bbdip12u:1330_1": "mokṣasādhanavidyāyā eva paravidyātvāt / tatkarmeti smṛtāvapi yaddharituṣṭikaraṃ tadeva",
  "GSP33bbdip12u:1330_2": "karma / yayā 'tanmatiḥ';",
  "GSP33bbdip12u:1331": "hareḥ jñānaṃ bhavati,",
  "GSP33bbdip12u:1332": "saiva vidyetyuktatvena tasya paravidyāviṣayatvamucyate / 'dve vidye veditavye'; (muṃ. 1-1-4.)",
  "GSP33bbdip12u:1333_0": "ityatrāpi viṣṇoḥ paravidyāviṣayatvamucyate iti na hetuviśeṣaṇāsiddhiḥ / atheti prakaraṇārambhe /",
  "GSP33bbdip12u:1333_1": "vāvetyavadhāraṇe / cau parasparasamuccaye / tathā ca parā cāparā ca dve vidye jñātavye / 'tatra';",
  "GSP33bbdip12u:1334": "parāparayormadhye 'ye vedāḥ';",
  "GSP33bbdip12u:1335": "ṛgādyāḥ yāni śikṣādiṣaḍaṅgāni 'yānyupāṅgāni';",
  "GSP33bbdip12u:1336": "āyurvedagāndharvādīni / 'yāni pratyaṅgāni';",
  "GSP33bbdip12u:1337": "śiṣṭāḥ kalā vidyāḥ sāparā / athetyarthāntare / yo 'sau 'adṛśyo';",
  "GSP33bbdip12u:1338": "dṛśyādanyo 'nirguṇaḥ';",
  "GSP33bbdip12u:1339": "sattvādihīnaḥ 'paro';",
  "GSP33bbdip12u:1340": "vilakṣaṇaḥ 'paramātmā';",
  "GSP33bbdip12u:1341_0": "svottamo vyāptaḥ sa hariryayā veditavyaḥ sā ṛgādirūpaiva pareti śrutyarthaḥ / yathaikasya",
  "GSP33bbdip12u:1341_1": "karmaṇaḥ sakāmatvaniṣkāmatvarūpopādhibhedāt pravṛttinivṛttapadoditatvaṃ tathā viṣṇuviṣayakatvakarmādiviṣayakatvarūpopādhibhedādṛgādīnām",
  "GSP33bbdip12u:1341_2": "eva parāparavidyātvopapattiriti bhāvaḥ / na cānuvyākhyāne brahmasūtrasya paravidyātvoktivirodhaḥ /",
  "GSP33bbdip12u:1341_3": "anugrāhyatayā ṛgādīnāmanugrāhakatayā brahmasūtrasya ca paravidyātvopapatteḥ /",
  "GSP33bbdip12u:1342": "__________",
  "GSP33bbdip12u:1343": "BBsBh_1,2.6.8:",
  "GSP33bbdip12u:1344": "sū - oṃ//",
  "GSP33bbdip12u:1345": "viśeṣaṇabhedavyapadeśābhyāṃ ca netarau | BBs_1,2.22 |",
  "GSP33bbdip12u:1346": "// oṃ//",
  "GSP33bbdip12u:1347": "BBsBhDīp_1,2.6.8:",
  "GSP33bbdip12u:1348_0": "taduktaṃ prakṛtiviriñcayoradṛśyatvādiguṇakatvamiti tatsiddhāntahetoḥ parapakṣanirāse",
  "GSP33bbdip12u:1348_1": "'pi vyāpārāt taddharmokterityanenoktasya paravidyāviṣayatvasya viṣṇoranyatra niravakāśatvānyathānupapattyā",
  "GSP33bbdip12u:1348_2": "nirākṛtamapi viśeṣayuktyā nirākurvatsūtraṃ paṭhitvā vyācaṣṭe - viśeṣaṇeti // vyapadeśaśabda",
  "GSP33bbdip12u:1348_3": "ubhayānvayītyāśayenobhayaśrutimāha - ya iti / 'bhedaḥ';",
  "GSP33bbdip12u:1349": "anyatvam / caśabdasya na kevalaṃ dharmokteḥ,",
  "GSP33bbdip12u:1350_0": "arthāt kintu viśeṣaṇabhedavyapadeśābhyām iti samuccayārthatvasya spaṣṭatvānna tasyārtha",
  "GSP33bbdip12u:1350_1": "uktaḥ / prakṛtiḥ viriñca ityanena itarā itaraśceti vigrahāśrayeṇetaraśabdārtho 'bhihitaḥ /",
  "GSP33bbdip12u:1350_2": "ubhayatrādṛśyatvādiguṇaka ityanuṣajyate / prakṛtipakṣe liṅgavipariṇāmaḥ / tathā ca 'yassarvajñaḥ';",
  "GSP33bbdip12u:1351": "iti vākye tasyādṛśyatvādiguṇakasya 'viśeṣaṇāt';",
  "GSP33bbdip12u:1352": "sārvajñyādiviśeṣaṇokterna dṛśyatvādiguṇā jaḍaprakṛtiḥ / evaṃ 'tasmāt';",
  "GSP33bbdip12u:1353": "iti vākye viriñcasya tasmādakṣarājjanyatvarūpabhedakadharmoktyā bhedavyapadeśānnādṛśyatvādiguṇo viriñca iti yojanā /",
  "GSP33bbdip12u:1354": "__________",
  "GSP33bbdip12u:1355": "BBsBh_1,2.6.9:",
  "GSP33bbdip12u:1356": "'yassarvajñassarvavidyasya jñānamayaṃ tapaḥ'; (muṃ. 1-1-9.)",
  "GSP33bbdip12u:1357": "iti viśeṣaṇānna prakṛtiḥ / 'tasmādetadbrahma nāma rūpamannaṃ ca jāyate'; (muṃ. 1-1-9.)",
  "GSP33bbdip12u:1358": "iti bhedavyapadeśānna viriñcaḥ /",
  "GSP33bbdip12u:1359": "BBsBhDīp_1,2.6.9:",
  "GSP33bbdip12u:1360": "ātharvaṇe 'yaḥ sarvajñaḥ sarvavit'; ityataḥ pūrvavākye 'tapasā cīyate brahma'; (muṃ 1-1-8.)",
  "GSP33bbdip12u:1361": "ityatra parabrahmatapasā sambadhyata ityuktam / tat tapaśśabdasyālocanārthatayājñānapratītau tannirāsāya 'yasya jñānamayaṃ tapaḥ';",
  "GSP33bbdip12u:1362": "iti vākyāntaraṃ pravṛttam / tasya yasya 'tapaḥ';",
  "GSP33bbdip12u:1363": "ālocanakriyā 'jñānamayaṃ';",
  "GSP33bbdip12u:1364": "tadātmakameva na saṃśayādyātmakamityarthaḥ / kutastapasaḥ santāpānyapūrṇayathārthajñānātmakatvamityākāṅkṣāyāṃ tasya sarvajñatvādāptakāmatvāditi hetupradarśanāya 'yassarvajñaḥ';",
  "GSP33bbdip12u:1365": "iti pūrvavākyopanyāsaḥ / tadarthastu - 'yassarvajñaḥ';",
  "GSP33bbdip12u:1366": "sarvaviṣayakasāmānyajñānavān 'sarvavit';",
  "GSP33bbdip12u:1367_0": "sarvaviṣayakaviśeṣajñānavāṃśca / sarvasya labdhā sarvakāmaḥ sarvotpādakoveti / tattvapradīpe",
  "GSP33bbdip12u:1367_1": "tu - vidasattāyāmiti dhātuvyākhyānāt sarvatra vidyate iti sarvavidityuktam / 'yasya yaḥ';",
  "GSP33bbdip12u:1368": "iti yacchabdadvayasya 'tasmāt';",
  "GSP33bbdip12u:1369": "akṣarāt 'etadbrahma';",
  "GSP33bbdip12u:1370": "caturmukhākhyaṃ 'nāma rūpamannaṃ';",
  "GSP33bbdip12u:1371": "tadabhimānidaivataṃ cotpadyata iti uttaravākyagatatacchabdenānvayaḥ /",
  "GSP33bbdip12u:1372": "__________",
  "GSP33bbdip12u:1373": "BBsBh_1,2.6.10:",
  "GSP33bbdip12u:1374": "aparaṃ tvakṣaraṃ yā sā prakṛtirjaḍarūpikā /",
  "GSP33bbdip12u:1375": "śrīḥ parā prakṛtiḥ proktā cetanā viṣṇusaṃśrayā //",
  "GSP33bbdip12u:1376": "tāmakṣaraṃ paraṃ prāhuḥ parataḥ paramakṣaram /",
  "GSP33bbdip12u:1377": "harimevākhilaguṇamakṣaratrayamīritam //",
  "GSP33bbdip12u:1378": "iti skānde tryakṣarābhidhānādakṣarātparataḥ para ityapi viśeṣaṇameva /",
  "GSP33bbdip12u:1379": "BBsBhDīp_1,2.6.10:",
  "GSP33bbdip12u:1380": "nanu na viṣṇoradṛśyatvādiguṇakatvaṃ,",
  "GSP33bbdip12u:1381": "parataḥ parābhidhānenākṣaraśruteḥ tatra niravakāśatvādityato viśeṣaṇabhedavyapadeśāditi sūtrakhaṇḍasyārthāntaramāha - aparamiti // tuśabdo 'vadhāraṇe / 'akṣaratrayam';",
  "GSP33bbdip12u:1382": "akṣarasya trayarm 'iritam';",
  "GSP33bbdip12u:1383": "akṣaraṃ trividhaṃ proktam iti yāvat / tisro vidhāḥ vyaktinirdeśapūrvakaṃ darśayati - aparamiti / yā yadaparamakṣaraṃ sā jaḍarūpikā prakṛtireva / yā yatparamakṣaraṃ 'proktā';",
  "GSP33bbdip12u:1384_0": "proktaṃ vṛddhaistāṃ tat yā viṣṇusaṃśrayā parā uttamā cetanā prakṛtiḥ śrīḥ lakṣmīḥ",
  "GSP33bbdip12u:1384_1": "tāṃ prāhuḥ / yatparataḥ paramakṣaramīritaṃ tajjaḍaprakṛteḥ parāchrītattvādakhilaguṇaṃ",
  "GSP33bbdip12u:1384_2": "harimeva prāhuriti smṛtyarthaḥ / iti skānde ityasya 'tryakṣarābhidhānāt';",
  "GSP33bbdip12u:1385": "akṣaratraividhyasyoktatvādityanenānvayaḥ / akṣarātparataḥ para ityapīti / itivākyoktamakṣarātparataḥ paratvaṃ viruddhamiti vācyam / 'aparam';",
  "GSP33bbdip12u:1386_0": "iti skānde tryakṣarābhidhānāt akṣarāntarātparādasyākṣarasya paratvopapatteriti yojanā /",
  "GSP33bbdip12u:1386_1": "akṣaratrayābhidhānena akṣarātparataḥ para ityatra sāmānādhikaraṇyena vaiyadhikaraṇyena",
  "GSP33bbdip12u:1386_2": "vā anvayo darśitaḥ / prameyadīpe tu - akṣarācchrītatvātparataḥ paro 'tyuttama iti",
  "GSP33bbdip12u:1386_3": "tadbhāṣyadiśā śrutyartha uktaḥ / anenākṣarātparataḥ para ityapi tasyaiva viśeṣaṇaṃ,",
  "GSP33bbdip12u:1387": "na tu anyasya / na cākṣarātparataḥ paratvaṃ viruddhamiti vācyam / bhedavyapadeśāt / 'akṣaratrayamīritam';",
  "GSP33bbdip12u:1388": "ityakṣarāṇāmavāntarabhedokteḥ pāṇḍavasyārjunasya svādhamakārtavīryārjunādiva akṣarātparādakṣarāntarādasyākṣarasya paratvopapattiriti sūtrakhaṇḍasyārthāntaramuktaṃ bhavati /",
  "GSP33bbdip12u:1389": "__________",
  "GSP33bbdip12u:1390": "BBsBh_1,2.6.11:",
  "GSP33bbdip12u:1391": "'juṣṭaṃ yadā paśyatyanyamīśasya mahimānamiti vītaśokaḥ';",
  "GSP33bbdip12u:1392": "(muṃ. 3-1-2.) iti bhedavyapadeśādīśapadaprāpto 'pi na rudraḥ // 22 //",
  "GSP33bbdip12u:1393": "BBsBhDīp_1,2.6.11:",
  "GSP33bbdip12u:1394": "nanu 'anyam';",
  "GSP33bbdip12u:1395_0": "itiśabdaśravaṇādadṛśyatvādiguṇako rudraḥ kiṃ na syāditi śaṅkottaratayāpi bhedavyapadeśānnetara",
  "GSP33bbdip12u:1395_1": "iti sūtrāṃśaṃ vyācaṣṭe - juṣṭamiti // yadyapi tathāpītyarthe 'piśabdaḥ / rudro 'pīti",
  "GSP33bbdip12u:1395_2": "samuccaye vā / na kevalaṃ pūrvahetoḥ,",
  "GSP33bbdip12u:1396_0": "kintu bhedavyapadeśādapīti samuccaye vā / rudra itītaraśabdasyārthāntaroktiḥ / na",
  "GSP33bbdip12u:1396_1": "cetaraśabdasya jaḍaprakṛtiviriñcarudraparatve dvivacanānupapattiriti vācyam / viriñcirudrayoścetanatvenaikīkṛtatvāt /",
  "GSP33bbdip12u:1396_2": "tathā ca yadyapīśaśabdādrudro 'pyadṛśyatvādiguṇakatvena 'prāptaḥ';",
  "GSP33bbdip12u:1397": "pratītaḥ tathāpi 'juṣṭam';",
  "GSP33bbdip12u:1398": "iti vākye pravṛttaviṣṇvākhyākṣarasyeśaśabditarudrādanyatvavyapadeśādapi nādṛśyatvādiguṇako rudra iti yojanā / śrutistu - ānandamayādhikaraṇe vyākhyātā /",
  "GSP33bbdip12u:1399": "__________",
  "GSP33bbdip12u:1400": "BBsBh_1,2.6.12:",
  "GSP33bbdip12u:1401": "sū - oṃ//",
  "GSP33bbdip12u:1402": "rūponyāsācca | BBs_1,2.23 |",
  "GSP33bbdip12u:1403": "// oṃ//",
  "GSP33bbdip12u:1404": "'yadā paśyaḥ paśyate rukmavarṇaṃ kartāramīśaṃ puruṣaṃ brahmayonim'; (muṃ. 3-1-3.) iti /",
  "GSP33bbdip12u:1405": "BBsBhDīp_1,2.6.12:",
  "GSP33bbdip12u:1406_0": "yuktyantareṇa viṣṇorevādṛśyatvādiguṇakatvaṃ sādhayatsūtraṃ paṭhitvā tadupāttaśrutimevodāharati",
  "GSP33bbdip12u:1406_1": "- rūpopanyāseti // iti rūpopanyāsādityanvayaḥ / sūtre caśabdo yuktisamuccaye / tathā",
  "GSP33bbdip12u:1406_2": "ca - na kevalaṃ dharmokteḥ,",
  "GSP33bbdip12u:1407": "kintvadṛśyatvādiguṇakasya 'yadā';",
  "GSP33bbdip12u:1408": "iti śrutau śuddharukmarūpokteścādṛśyatvādiguṇako viṣṇureveti yojanā / atra yadeti vākyasya 'tadā vidvān puṇyapāpe vidhūya nirañjanaḥ paramaṃ sāmyamupaiti'; (muṃ. 3-1-3.)",
  "GSP33bbdip12u:1409": "iti vākyaśeṣeṇānvayaḥ / paśyatīti paśyo draṣṭā jīvaḥ / yadā 'rukmavarṇaṃ';",
  "GSP33bbdip12u:1410": "śuddhahemavarṇaṃ 'brahmayoniṃ';",
  "GSP33bbdip12u:1411": "hiraṇyagarabhakāraṇaṃ,",
  "GSP33bbdip12u:1412": "ata eva jagataḥ kartāraṃ 'puruṣaṃ';",
  "GSP33bbdip12u:1413": "pūrṇaṣaḍguṇam / 'svasyeśaṃ';",
  "GSP33bbdip12u:1414": "viṣṇuṃ 'paśyate';",
  "GSP33bbdip12u:1415": "paśyati tadāsau 'vidvān';",
  "GSP33bbdip12u:1416": "jīvanmuktaḥ 'puṇyapāpe';",
  "GSP33bbdip12u:1417": "aprārabdhe aniṣṭapuṇyaṃ pāpaṃ ca vidhūya 'nirañjanaḥ';",
  "GSP33bbdip12u:1418": "jñānottaravikarmakṛtāśucitvādidoṣarahitaḥ añjanākhyāvidyārahita iti sudhokterajñānarahito vā 'paramaṃ sāmyaṃ';",
  "GSP33bbdip12u:1419": "pūrṇānandatvādisāmyaṃ nirduḥkhatvādisāmyaṃ vā 'upaiti';",
  "GSP33bbdip12u:1420": "prāpnotīti śrutyarthaḥ / tattvodyotaṭīkāyāṃ tu iyaṃ śrutiḥ muktaparatayā vyākhyātā / paramamityetadabhivyaktamiti ca vyākhyātam /",
  "GSP33bbdip12u:1421": "__________",
  "GSP33bbdip12u:1422": "BBsBh_1,2.6.13:",
  "GSP33bbdip12u:1423": "'eko nārāyaṇa āsīnna brahmā na ca śaṅkaraḥ / sa munirbhūtvā",
  "GSP33bbdip12u:1424_0": "samacintayat / tata ete vyajāyanta viśvo hiraṇyagarbho 'gniryamo varuṇarudrendrā",
  "GSP33bbdip12u:1424_1": "iti / tasya haitasya paramasya nārāyaṇasya catvāri rūpāṇi śuklaṃ raktaṃ raukmaṃ kṛṣṇamiti /",
  "GSP33bbdip12u:1424_2": "sa etānyetebhyo 'bhyacīkḷpat / vimiśrāṇi vyamiśrayat'; /",
  "GSP33bbdip12u:1425": "BBsBhDīp_1,2.6.13:",
  "GSP33bbdip12u:1426": "nanu brahmādīnāmapi rūpasadbhāvātkuto rūpopanyāsenāsya viṣṇutvaniścaya ityata āha - eka iti // 'idamagre';",
  "GSP33bbdip12u:1427": "ityupaskriyate / ata eva nyāyadīpikāyāṃ jagadādāvityuktam / hetyāsvādane / etebhya iti tādarthye caturthī / tathā ca idamasya jagato 'gre pralaye nārāyaṇaḥ 'ekaḥ';",
  "GSP33bbdip12u:1428": "svatantra āsīt / na tadā caturmukhaśaṅkarau,",
  "GSP33bbdip12u:1429": "na svasvavyāpārāvāstām / 'saḥ';",
  "GSP33bbdip12u:1430": "viṣṇustadā 'muniḥ';",
  "GSP33bbdip12u:1431": "mananaśīlo maunī vā bhūtvā 'samacintayat';",
  "GSP33bbdip12u:1432": "ete jāyantāmiti dhyānarūpāṃ cintāmakarot / 'tataḥ';",
  "GSP33bbdip12u:1433": "tasya cintanādete vyajāyanta / ke te?",
  "GSP33bbdip12u:1434": "yo 'viśvo'; vāyuḥ,",
  "GSP33bbdip12u:1435": "yaśca hiraṇyagarbhaḥ,",
  "GSP33bbdip12u:1436": "ye 'gnyādaya eta ityarthaḥ / tataḥ kimityata āha - 'tasya';",
  "GSP33bbdip12u:1437": "śrutyādiprasiddhasya 'etasya';",
  "GSP33bbdip12u:1438": "sarvajīvaśarīragasya 'paramasya';",
  "GSP33bbdip12u:1439": "sarvottamasya nārāyaṇasya 'rūpāṇi';",
  "GSP33bbdip12u:1440": "varṇāścatvāri bhavanti / kāni tāni?",
  "GSP33bbdip12u:1441": "śuklādīni / kiñjātaḥ?",
  "GSP33bbdip12u:1442": "'saḥ';",
  "GSP33bbdip12u:1443": "nārāyaṇaḥ pūrvameva 'vimiśrāṇi';",
  "GSP33bbdip12u:1444": "svena miśrīkṛtāni rūpāṇi 'etebhyo';",
  "GSP33bbdip12u:1445": "vāyuprabhṛtyuktadevānāmarthe 'abhyacākḷpat';",
  "GSP33bbdip12u:1446": "kḷptānyakarot / tāni vimiśrāṇi punarapi 'vyamiśrayat';",
  "GSP33bbdip12u:1447": "mānuṣādau viśeṣeṇa miśrīcakāra yadvā - sa etāni rūpāṇi vyamiśrayat,",
  "GSP33bbdip12u:1448": "vimiśrāṇi caitebhyo 'bhyacīkḷpadityarthaḥ / śuddhāni rūpāṇi tu svasyaivākaroditi bhāvaḥ / atrādyayojanā tattvapradīpaṭīkayoruktā / dvitīyā tu ṭīkāyāmiti dhyeyam /",
  "GSP33bbdip12u:1449": "__________",
  "GSP33bbdip12u:1450": "BBsBh_1,2.6.14:",
  "GSP33bbdip12u:1451": "ata etādṛgetadrūpamiti tasyaiva hi rūpāṇyabhidhīyante // 23 //",
  "GSP33bbdip12u:1452": "// iti adṛśyatvādhikaraṇam // 6 //",
  "GSP33bbdip12u:1453": "BBsBhDīp_1,2.6.14:",
  "GSP33bbdip12u:1454": "tataḥ kimityata āha - ata iti // ato miśrīkaraṇāt tadrūpaṃ tasya viṣṇo rūpam 'etādṛgeva';",
  "GSP33bbdip12u:1455": "śuddhaṃ śuklādisvarūpameva / na tu vāyvādirūpamiva miśramityarthaḥ / yadyapyatra 'tasya haitasya';",
  "GSP33bbdip12u:1456": "ityādikamevodāharaṇīyam,",
  "GSP33bbdip12u:1457": "prakṛtopayuktatvāt,",
  "GSP33bbdip12u:1458": "na tu 'eko nārāyaṇaḥ';",
  "GSP33bbdip12u:1459": "ityādikam / tathāpi 'etebhyaḥ';",
  "GSP33bbdip12u:1460": "ityasyārthasya pratyayārthaṃ tadaṃśodāharaṇaṃ kṛtam / itīti / 'hi';",
  "GSP33bbdip12u:1461": "yasmāt iti udāhṛtavākyena 'rūpāṇi';",
  "GSP33bbdip12u:1462": "śuddharaukmādirūpāṇi tasya viṣṇoreva abhidhīyante,",
  "GSP33bbdip12u:1463": "netareṣāṃ,",
  "GSP33bbdip12u:1464": "tasmānnāprayojakatā śaṅkayetyarthaḥ / anena sūtre sāmānyenoktatve 'pi rūpaśabdaḥ śuddharūpaparaḥ / taccānyatra nāsti / 'dhyeyaḥ sadā';",
  "GSP33bbdip12u:1465": "iti sūrye pratītamapi miśrameveti liṅgasyānyatra niravakāśatvamuktaṃ bhavati /",
  "GSP33bbdip12u:1466": "// iti adṛśyatvādhikaraṇam // 6 //",
  "GSP33bbdip12u:1467": "______________________________________________________________",
  "GSP33bbdip12u:1468": "// 7. vaiśvānarādhikaraṇam //",
  "GSP33bbdip12u:1469": "__________",
  "GSP33bbdip12u:1470": "BBsBh_1,2.7.1:",
  "GSP33bbdip12u:1471": "adṛśyatvādiguṇeṣu sarvagatatvaṃ 'yastvetamevaṃ prādeśamātramabhivimānamātmānaṃ vaiśvānaramupāste'; (chāṃ. 5-18-1.)",
  "GSP33bbdip12u:1472": "iti vaiśvānarasyoktamiti //",
  "GSP33bbdip12u:1473": "BBsBhDīp_1,2.7.1:",
  "GSP33bbdip12u:1474_0": "atrādhikaraṇe pācakatvādyanekaliṅgasamanvayasiddhyarthaṃ brahmaṇi vaiśvānaranāmasamanvayaḥ",
  "GSP33bbdip12u:1474_1": "kriyate / pūrvādhikaraṇasaṅagtiṃ viṣayavākyodāharaṇapūrvakaṃ viṣayādikaṃ sūcayati",
  "GSP33bbdip12u:1474_2": "- adṛśyatvādīti // uktamityasyāvṛttiḥ śrutāviti śeṣaḥ / tathā ca - gatādhikaraṇodāhṛtamuṇḍakaśrutyuktādṛśyatvādiguṇeṣu",
  "GSP33bbdip12u:1474_3": "madhye 'nityaṃ vibhuṃ sarvagatam'; (muṃ. 1-1-6.)",
  "GSP33bbdip12u:1475": "ityanena yatsarvagatatvamuktaṃ tacchabdogaśrutau 'yastvetam';",
  "GSP33bbdip12u:1476_0": "ityanena vaiśvānarasyoktamiti yojanā / anena chandogaśrutisthavaiśvānaraśabdasyānyaniṣṭhatvākṣepamukhena",
  "GSP33bbdip12u:1476_1": "pūrvoktasarvagatatvāderanyaniṣṭhatvākṣepātpūrveṇāsyākṣepikī saṅgatiruktā bhavati / vaiśvānaro viṣayaḥ,",
  "GSP33bbdip12u:1477": "viṣṇuranyo veti sandehaśca sūcitaḥ / śrutyarthastu - 'yastu';",
  "GSP33bbdip12u:1478": "adhikārī 'prādeśamātraṃ';",
  "GSP33bbdip12u:1479": "dehahṛdaye tāvatparimāṇakam / tattvapradīparītyādhikāryapekṣayā prādeśamātramiti vā / 'abhivimānam';",
  "GSP33bbdip12u:1480": "abhito vigataṃ mānaṃ maryādā yasya taṃ,",
  "GSP33bbdip12u:1481": "sarvagatam iti yāvat / 'ātmānam';",
  "GSP33bbdip12u:1482": "ātataguṇam 'etaṃ';",
  "GSP33bbdip12u:1483": "śarīrasthaṃ 'vaiśvānaraṃ';",
  "GSP33bbdip12u:1484": "tadākhyaviṣṇum 'evaṃ';",
  "GSP33bbdip12u:1485": "vakṣyamāṇarītyā upāste 'so 'nnamatti'; (chāṃ. 5-18-1.)",
  "GSP33bbdip12u:1486": "svayogyabhogyamanubhavatīti /",
  "GSP33bbdip12u:1487": "__________",
  "GSP33bbdip12u:1488": "BBsBh_1,2.7.2:",
  "GSP33bbdip12u:1489": "ata āha -",
  "GSP33bbdip12u:1490": "sū - oṃ//",
  "GSP33bbdip12u:1491": "vaiśvānaraḥ sādhāraṇaśabdaviśeṣāt | BBs_1,2.24 |",
  "GSP33bbdip12u:1492": "// oṃ//",
  "GSP33bbdip12u:1493": "agnāviṣṇvoḥ sādhāraṇasya vaiśvānaraśabdasya viṣṇāveva prasiddhātmaśabdena viśeṣaṇādvaiśvānaro viṣṇureva // 24 //",
  "GSP33bbdip12u:1494": "BBsBhDīp_1,2.7.2:",
  "GSP33bbdip12u:1495": "siddhāntayatsūtramavatārayati - ata iti // sādhāraṇasyetyanantaramapīti śeṣaḥ / sādhāraṇyaṃ sāmyam / tatra śruternobhayatra prasiddhatvarūpaṃ,",
  "GSP33bbdip12u:1496": "vaiśvānaraśabdasyānyatraiva prasiddhatvāt / kintu śruteḥ prasiddhato liṅgena sāmyarūpaṃ,",
  "GSP33bbdip12u:1497": "tadapi niravakāśatvena prakāreṇa,",
  "GSP33bbdip12u:1498_0": "vaiśvānaraśruteḥ viṣṇau prasiddhyabhāvena tatra niravakāśatvātpūrvoktasarvagatatvasyāpi",
  "GSP33bbdip12u:1498_1": "viṣṇoranyatra niravakāśatvāt / tathā ca - yadyapi agnāviṣṇvoḥ pratijñāviṣayayoḥ satoḥ",
  "GSP33bbdip12u:1498_2": "pūrvapakṣasādhakavaiśvānaraśabdo niravakāśatvena prakāreṇottarapakṣasādhakaliṅgasādhāraṇaḥ /",
  "GSP33bbdip12u:1498_3": "śrutiliṅgayorniravakāśatvena sāmye 'pi liṅgācchrutiḥ prabalā tasmādagnireveti prāptam /",
  "GSP33bbdip12u:1498_4": "tathāpi sādhāraṇasyāpi vaiśvānaraśabdasya viṣṇvekaniṣṭhatayā śrutyādisiddhena 'ātmānaṃ vaiśvānaram';",
  "GSP33bbdip12u:1499": "ityātmaśabdena 'viśeṣaṇāt';",
  "GSP33bbdip12u:1500": "viśeṣitatvādviṣṇuparatvasambhavāt / prasiddhyāderanyathopapannatvena nirṇayakāraṇābhāvācchabdaviśeṣādātmaśabdādvaiśvānaro viṣṇureva,",
  "GSP33bbdip12u:1501": "'na devatābhūtaṃ ca';",
  "GSP33bbdip12u:1502_0": "ityāvṛttyā sūtrabhāṣyayoryojanā / anena nirṇayenaiva pūrvapakṣaḥ sūcitaḥ / atra pakṣe",
  "GSP33bbdip12u:1502_1": "liṅgaprābalyanirāsāya sādhāraṇyoktiḥ / siddhāntaśruteḥ sāvakāśatvajñāpanāya sādhāraṇyoktiriti",
  "GSP33bbdip12u:1502_2": "kecit / yadvā - bhāṣyaṭīkāsvārasyādanirṇayenaiva pūrvapakṣaḥ / atra pakṣe sādhāraṇyaṃ",
  "GSP33bbdip12u:1502_3": "prati dharmitvaṃ śabdasyaiva,",
  "GSP33bbdip12u:1503_0": "na liṅgasyāpi / naraśabdaḥ sādhāraṇaḥ sambhavadvṛttikaḥ / tathāpi prasiddhamukhena",
  "GSP33bbdip12u:1503_1": "niravakāśatvena liṅgasya sādhāraṇaśca / tataḥ pūrvottarapakṣasādhakayoḥ samabalatvādanirṇayaḥ /",
  "GSP33bbdip12u:1503_2": "tathāpyubhayatra sādhāraṇasyāpi vaiśvānaraśabdasyetyādikā yojanā draṣṭavyā /",
  "GSP33bbdip12u:1504": "__________",
  "GSP33bbdip12u:1505": "BBsBh_1,2.7.3:",
  "GSP33bbdip12u:1506": "sū - oṃ//",
  "GSP33bbdip12u:1507": "smaryamāṇamanumānaṃ syāditi | BBs_1,2.25 |",
  "GSP33bbdip12u:1508": "// oṃ//",
  "GSP33bbdip12u:1509": "ahaṃ vaiśvānaro bhūtvā prāṇināṃ dehamāśritaḥ /",
  "GSP33bbdip12u:1510": "(bha.gī. 15-14.) iti smaryamāṇamatrāpi sa evocyate ityasyānumāpakam /",
  "GSP33bbdip12u:1511": "BBsBhDīp_1,2.7.3:",
  "GSP33bbdip12u:1512_0": "nanvātmaśabdasyāgnyādiṣvamukhyatvābhyupagamena sāmānādhikaraṇyāvirodhātteṣāmeva vaiśvānaratvaṃ",
  "GSP33bbdip12u:1512_1": "kiṃ na syādityāśaṅkāṃ parihartuṃ samākhyarūpahetvantareṇa vaiśvānarasya viṣṇutvaṃ",
  "GSP33bbdip12u:1512_2": "niścāyayatsūtraṃ paṭhitvā vyācaṣṭe - smaryamāṇamiti // sūtrabhāṣyayoḥ 'smaryamāṇam';",
  "GSP33bbdip12u:1513": "'ahaṃ vaiśvānaro bhūtvā';",
  "GSP33bbdip12u:1514": "iti gītāsmṛtyuktaṃ viṣṇorvaiśvānaratvam 'atra';",
  "GSP33bbdip12u:1515": "vaiśvānaravidyāyāmapi 'saḥ';",
  "GSP33bbdip12u:1516": "gītokto bhagavāneva vaiśvānarapadena ucyate 'ityasya';",
  "GSP33bbdip12u:1517": "evaṃrūpasyārthasya 'anumānam';",
  "GSP33bbdip12u:1518": "anumāpakaṃ 'syāt'; bhavediti yojanā /",
  "GSP33bbdip12u:1519": "__________",
  "GSP33bbdip12u:1520": "BBsBh_1,2.7.4:",
  "GSP33bbdip12u:1521": "samākhyānāt / itiśabdaḥ samākhyāpradarśakaḥ // 25 //",
  "GSP33bbdip12u:1522": "BBsBhDīp_1,2.7.4:",
  "GSP33bbdip12u:1523_0": "nanvahamiti viṣṇunā kṛṣṇenokteḥ smṛtyuktavaiśvānarasya viṣṇutve 'pi atroktavaiśvānarasya",
  "GSP33bbdip12u:1523_1": "kuto viṣṇutvamityata āha - samākhyānāditi // asyāḥ smṛteriti śeṣaḥ / tathā ca gītāsmṛteḥ",
  "GSP33bbdip12u:1523_2": "vaiśvānaravidyāsamānoktirūpatvādasyāstatsamākhyānānniścayo bhavatītyarthaḥ / samākhyāyuktirna",
  "GSP33bbdip12u:1523_3": "sūtroktetyata āha - iti śabda iti / 'pradarśakaḥ';",
  "GSP33bbdip12u:1524_0": "sūcakaḥ / tathā ca - itismaryamāṇamityasya itisamākhyāyamānamityarthābhyupagamāditiśabdaḥ",
  "GSP33bbdip12u:1524_1": "samānoktirūpasamākhyālakṣaṇaliṅgajñāpaka iti bhāvaḥ / atra sūtresamākhyārūpahetvantaroktāvapi",
  "GSP33bbdip12u:1524_2": "tasyātmaśabdākhyapūrvahetoraniścāyakatvaśaṅkāmukhena tannirāsāya pravṛttatvāccaśabdābhāvaḥ /",
  "GSP33bbdip12u:1525": "__________",
  "GSP33bbdip12u:1526": "BBsBh_1,2.7.5:",
  "GSP33bbdip12u:1527": "sū - oṃ//",
  "GSP33bbdip12u:1528": "śabdādibhyo 'ntaḥpratiṣṭhānānneti cenna tathā dṛṣṭyupadeśādasambhavātpuruṣavidhamapi cainamadhīyate | BBs_1,2.26 |",
  "GSP33bbdip12u:1529": "// oṃ//",
  "GSP33bbdip12u:1530": "'ayamagnirvaiśvānaraḥ'; (bṛ.7-9-1.) 'vaiśvānaramṛta ājātamagnim';",
  "GSP33bbdip12u:1531": "(ṛ. 6-7-1.)",
  "GSP33bbdip12u:1532": "ityādiśabdaḥ / 'vaiśvānare taddhutaṃ bhavati'; (chāṃ. 5-24-4.)",
  "GSP33bbdip12u:1533": "'hṛdayaṃ gārhapatyo mano 'nvāhāryapacana āsyamāhavanīyaḥ'; (chāṃ. 5-18-2.)",
  "GSP33bbdip12u:1534": "ityādyagniliṅgamādiśabdoktam / 'yenedamannaṃ pacyate'; (bṛ. 7-9-1.)",
  "GSP33bbdip12u:1535": "'tadyadbhaktaṃ prathamamāgacchettaddhomīyam'; (chāṃ. 5-19-1.)",
  "GSP33bbdip12u:1536": "ityādinā pācakatvenāntaḥpratiṣṭhānaṃ ca pratīyate / tasmānna viṣṇuriti cet -",
  "GSP33bbdip12u:1537": "BBsBhDīp_1,2.7.5:",
  "GSP33bbdip12u:1538": "vaiśvānarasya viṣṇutvamākṣipya samādadhatsūtramupanyasya ākṣepāṃśaṃ tāvadvyācaṣṭe - śabdādibhya iti // 'ayamagnirvaiśvānaro yo 'yamantaḥpuruṣe'; (bṛ. 7-9.)",
  "GSP33bbdip12u:1539": "iti bṛhadāraṇyakavākyam 'mūrdhānaṃ divo aratiṃ pṛthivyāṃ vaiśvānarama-ta ājātamagnim /",
  "GSP33bbdip12u:1540": "kaviṃ saṃrājamatithiṃ janānāmāsannā pātraṃ janayanta devāḥ //'; (ṛ. 6-7-1.)",
  "GSP33bbdip12u:1541": "iti ṛgvedavākyam / ityādīti karmadhārayaḥ / tathā ca ityādirūpaḥ śabdaḥ sautraśabdapadenokta ityarthaḥ / yadvā - 'ityādi';",
  "GSP33bbdip12u:1542": "evamādivākyajātaṃ 'śabdaḥ';",
  "GSP33bbdip12u:1543": "sautraśabdapadena gṛhīta ityarthaḥ / ādiśabdenaitajjātīyakaṃ śrutyantaravākyaṃ gṛhyate / 'vaiśvānare';",
  "GSP33bbdip12u:1544": "iti śrutyantaravākyam / hṛdayamityādichandogaśrutiḥ / ityādyagniliṅgamiti / evamādivākyoktāgniliṅgamityarthaḥ / ādiśabdena 'nābhiṃ yajñānāṃ sadanaṃ rayīṇām'; (ṛ. 6-7-2.)",
  "GSP33bbdip12u:1545": "ityādivākyoktāni gṛhyante / 'ādiśabdoktaṃ';",
  "GSP33bbdip12u:1546": "sautrādiśabdoktamityarthaḥ / 'yenedamannaṃ pacyate yadidamadyate';",
  "GSP33bbdip12u:1547": "ityetadapi 'ayamagnirvaiśvānaro yo 'yamantaḥ puruṣe'; (bṛ. 7-9.)",
  "GSP33bbdip12u:1548": "ityataḥ paraṃ bṛhadāraṇyakaśrutam / 'tadyadbhaktam';",
  "GSP33bbdip12u:1549": "iti chandogyavākyam / ityādineti / vākyeneti śeṣaḥ / kurupāṇḍavanyāyena 'sarvakarmā sarvaliṅgaḥ';",
  "GSP33bbdip12u:1550": "iti śrutyanusārādādipadoktaliṅgātpārthakyena karma bodhayituṃ sūtre 'ntaḥpratiṣṭhānādityuktam / yadvā - 'pācakatvenāntaḥpratiṣṭhānaṃ pradhānaliṅgatvenābhimatatvātpṛthaguktam';",
  "GSP33bbdip12u:1551_0": "iti tattvapradīpokteḥ pradhānaliṅgatvādidaṃ pṛthaguktamityabhipretya talliṅgaṃ tatkarmoktyā",
  "GSP33bbdip12u:1551_1": "darśayati pācakatveneti / itthaṃbhūtalakṣaṇe tṛtīyā / anena sūtre 'ntaḥpratiṣṭhānapadena",
  "GSP33bbdip12u:1551_2": "na kevalaṃ tattaddhṛdayāntaravasthānamātraṃ vivakṣitaṃ,",
  "GSP33bbdip12u:1552": "kintu savyāpāramityuktaṃ bhavati / ata eva 'yenedamannaṃ pacyate';",
  "GSP33bbdip12u:1553": "'tadyadbhaktam';",
  "GSP33bbdip12u:1554": "ityubhayabodhakaśrutyudāharaṇam / caḥ samuccaye/ tataḥ kimityata āha - tasmāditi // yasmādevamagnipakṣe 'pi śrutiliṅgādyasti,",
  "GSP33bbdip12u:1555": "viṣṇupakṣe tu tvayaivātmaśabdaḥ samākhyānaṃ coktam,",
  "GSP33bbdip12u:1556": "tasmādubhayatra śrutyādisāmyādvaiśvānaro viṣṇureveti niścayo na yujyate ityarthaḥ / nanu 'yastvetam';",
  "GSP33bbdip12u:1557": "iti vicāryavākye vaiśvānaraśabdasamānādhikṛtāgniśabdābhāvādvākyāntaragatāgniśabdasya kathaṃ śaṅkāhetutvamiti cet - na,",
  "GSP33bbdip12u:1558": "atra sarvavaiśvānaravidyānāṃ vicāryatvāt,",
  "GSP33bbdip12u:1559_0": "ata evānekavākyoddhāraḥ / yadvā - pūrvapakṣe 'pi siddhānta iva samākhyāṃ pradarśayituṃ",
  "GSP33bbdip12u:1559_1": "samākhyārūpeṇa tattadvākyoddhāro yuktaḥ / ayamiti vākye 'yamityuktaḥ ka ityata āha",
  "GSP33bbdip12u:1559_2": "- yo 'yamiti // tathā ca - 'yo 'yamantaḥ puruṣe';",
  "GSP33bbdip12u:1560_0": "puruṣasyāntaḥsthito bhagavān ayamagniḥ aṅgaśabditaśarīranetṛtvāttacchabdavācyaḥ /",
  "GSP33bbdip12u:1560_1": "viśvaguṇasambandhī narīyate ceti vaiśvānaraśceti yojanā / tadvyāpāramāha - yeneti",
  "GSP33bbdip12u:1560_2": "idaṃ kimityata āha - yadidamiti / adyate bhakṣyate prāṇibhiḥ /",
  "GSP33bbdip12u:1561": "'mūrdhānam';",
  "GSP33bbdip12u:1562": "iti mantre ṣaṣṭhyarthaḥ kāryakāraṇabhāvasambandhaḥ / 'mūrdhatvaṃ viṣṇoraṅgāṅgyabhedāt';",
  "GSP33bbdip12u:1563_0": "iti tattvapradīpokteḥ mūrdhānamaratimityabhedoktiḥ / ṛtāyeti vedāntare pāṭhādṛci",
  "GSP33bbdip12u:1563_1": "ṛta iti saptamī tādarthye / tathā ca divaḥ kāraṇabhūtamūrdhānaṃ loke gamanenāratidarśanāt",
  "GSP33bbdip12u:1563_2": "rativiruddhagatisādhanatvādgauṇyā vṛttyā 'aramalamatati gacchati yena puruṣaḥ so 'ratiḥ pādaḥ';",
  "GSP33bbdip12u:1564_0": "iti tattvapradīpokteḥ mukhyayā vṛttyā aratiḥ pādaḥ / ṛgatāvityasmātkaraṇe atipratyaye",
  "GSP33bbdip12u:1564_1": "niṣpanno 'ratiśabdaḥ pāde mukhya evetyapi kecit / tattu tattvapradīpacandrikānuktam /",
  "GSP33bbdip12u:1564_2": "tattvapradīpe araśabdopapadādatateḥ,",
  "GSP33bbdip12u:1565": "candrikāyāṃ nañupapadādramerasya niṣpatteruktatvāt / tathā ca - pṛthivyāḥ aratiṃ kāraṇībhūtapādaṃ janānām āṛte samyagjñānāya 'jātam';",
  "GSP33bbdip12u:1566": "abhivyaktaṃ 'kaviṃ';",
  "GSP33bbdip12u:1567": "sarvajñaṃ 'samrājam';",
  "GSP33bbdip12u:1568": "akhaṇḍeśam 'annaṃ tham'; ()",
  "GSP33bbdip12u:1569": "iti śruteḥthaśabdo 'nnavācī / tṛtīye 'tiśaye / tathā ca 'atithim';",
  "GSP33bbdip12u:1570": "atyannam / pātramityanenāpi janānāmityetatsambadhyate / tathā ca janānāṃ 'pātāraṃ';",
  "GSP33bbdip12u:1571": "rakṣakaṃ 'vaiśvānaraṃ';",
  "GSP33bbdip12u:1572": "viśvajīvāntaratvayogena tacchabdavācyam 'agnim';",
  "GSP33bbdip12u:1573_0": "aṅganetāraṃ viṣṇuṃ prasiddhaṃ ca devā āsan / avibhaktiko 'yaṃ nirdeśaḥ / āsyaśabdasyāsannādeśaḥ /",
  "GSP33bbdip12u:1573_1": "tathā ca āsan svāsyatayā ājanayanta / aḍabhāvaśchāndasaḥ / āsamantātsarvakarmasvakurvanniti",
  "GSP33bbdip12u:1573_2": "siddhāntarītyā śrutyarthaḥ / tattvapradīpe tu - viśvanarastham ṛte vede 'ā samantājjātaṃ';",
  "GSP33bbdip12u:1574": "vyaktam 'agnim';",
  "GSP33bbdip12u:1575": "aṅganetāraṃ 'saṃrājaṃ';",
  "GSP33bbdip12u:1576": "samyagrājantam 'atithiṃ';",
  "GSP33bbdip12u:1577": "sarvānatiśayya sthitaṃ pātāram agniṃ janānām 'āsan';",
  "GSP33bbdip12u:1578_0": "āśrayam ājanayanta āsamantājjanayāṃcakruḥ / agnyādidevā iti viśeṣārtha uktaḥ / kecittu",
  "GSP33bbdip12u:1578_1": "- janibādhakāṅyogādājanayanta akurvannityuktamityāhuḥ / tattūdāhṛtatattvapradīpaviruddham /",
  "GSP33bbdip12u:1578_2": "ato 'nekārthatvāddhātūnāṃ viṣṇujanye 'gnau devajanyatvāyogāt janerutpattyarthāyogācca",
  "GSP33bbdip12u:1578_3": "akurvannityuktamiti āṅviśleṣeṇaiva ṭīkā vyākhyeyā / pūrvapakṣī tu śrutigatāgnyādiśabdānprasiddhāgniparāneva manyate /",
  "GSP33bbdip12u:1579": "'vaiśvānare taddhutam';",
  "GSP33bbdip12u:1580": "iti vākyārthastu - 'tasmāduhaivaṃ vidyadyapi caṇḍālayocchiṣṭaṃ prayacchedātmani haivāsya vaiśvānare hutaṃ syāt'; (chāṃ. 5-24-4.)",
  "GSP33bbdip12u:1581": "iti chandogasamākhyāvākyādavagantavyaḥ / tadarthastu - yadi 'evaṃvit';",
  "GSP33bbdip12u:1582": "uktarītyā vaiśvānarajñānī ucchiṣṭādyanarhāyāpi caṇḍālāyocchiṣṭaṃ 'prayacchet';",
  "GSP33bbdip12u:1583": "dadyāt / tadā taddattamucchiṣṭaṃ caṇḍālāntaryāmiṇi vaiśvānare hutaṃ syānna pāpakaraṃ bhavati / pratyuta mahāphalameveti / anenāhutisthānatvaliṅagamucyate /",
  "GSP33bbdip12u:1584": "'hṛdayaṃ';",
  "GSP33bbdip12u:1585": "hṛdayastho viṣṇurgārhapatyapadavācya ityarthaḥ / evamuttaratrāpi / 'anvāhāryapacano';",
  "GSP33bbdip12u:1586": "dakṣiṇāgniranvāhārya odano 'tra pacyata iti vyutpatti sambhavāt / pūrvapakṣe tu garhapatyaṃ vaiśvānarasya prasiddhāgnerhṛdayasthānīyamityādirarthaḥ /",
  "GSP33bbdip12u:1587": "'tadyadbhaktam';",
  "GSP33bbdip12u:1588": "iti vākyārthastu - 'tat';",
  "GSP33bbdip12u:1589": "tadā bhojanavelāyāṃ 'yadyadbhaktam';",
  "GSP33bbdip12u:1590": "annaṃ 'prathamamāgacchet';",
  "GSP33bbdip12u:1591": "āsyaṃ prati prāṇāhutirūpeṇa / 'taddhomīyaṃ';",
  "GSP33bbdip12u:1592": "pācakatvenāntaḥsthitasyāgnerhemadravyamiti / anenāgnau hūyamānadravyasyāgniḥ pācaka iti siddhamiti pācakatvākhyaliṅgamuktaṃ bhavati / yadyapi 'yenedam';",
  "GSP33bbdip12u:1593": "iti pūrvavākye 'ayamagniḥ';",
  "GSP33bbdip12u:1594": "iti tatpūrvavākyasāhityāt pācakatvenāntaḥpratiṣṭhānoktāvapi na 'tadyadbhaktam';",
  "GSP33bbdip12u:1595": "iti vākye tatpratīyate / tathāpi 'taddhomīyam';",
  "GSP33bbdip12u:1596": "ityanenāntassthitasya homyamityuktatvāttatpratyāyakatvopapattiḥ /",
  "GSP33bbdip12u:1597": "__________",
  "GSP33bbdip12u:1598": "BBsBh_1,2.7.6:",
  "GSP33bbdip12u:1599": "na,",
  "GSP33bbdip12u:1600": "'atha hemamātmānamaṇoraṇīyāṃsaṃ parataḥ paraṃ viśvaṃ harimupāsīteti / sarvanāmā sarvakarmā sarvaliṅgaḥ sarvaguṇaḥ sarvakāmaḥ sarvadharmaḥ sarvarūpa iti'; /",
  "GSP33bbdip12u:1601": "BBsBhDīp_1,2.7.6:",
  "GSP33bbdip12u:1602": "parihārasūtrāṃśaṃ vyācaṣṭe - neti // tasmānna viṣṇuriti pūrvavākyenāsya nañarthasyānvayaḥ / kuto netyatastatra bhāṣye 'tasmādityuktam';",
  "GSP33bbdip12u:1603_0": "ityāvṛttyā hetutvena saṃyojyam / sūtretu ata ityākarṣaṇīyam / ātmaśabdādipūrvahetoreveti",
  "GSP33bbdip12u:1603_1": "tadarthaḥ / na cetaratrāpyasti śrutyādikamityanirṇayaḥ / teṣāmanyatra mukhyato yogena",
  "GSP33bbdip12u:1603_2": "viṣṇāveva sāvakāśatvopapatterityadhyāhāraḥ / kuto 'gnyādināmakarmaṇāṃ viṣṇāveva sāvakāśatvaṃ",
  "GSP33bbdip12u:1603_3": "jñāyata ityatastatra hetusamarpakaṃ 'tathādṛṣṭyupadeśāt';",
  "GSP33bbdip12u:1604_0": "ityaṃśam upadeśapadoktaśrutyudāharaṇapūrvakaṃ vyācaṣṭe - atheti / prakaraṇāntarārambhārtho",
  "GSP33bbdip12u:1604_1": "'yamathaśabdaḥ / prathametiśabdo vidhisamāptau / dvitīyasya ityupāsītetyanvayaḥ /",
  "GSP33bbdip12u:1604_2": "tathā ca 'etamātmānam';",
  "GSP33bbdip12u:1605": "ādānādikartāram 'aṇoraṇīyāṃsaṃ';",
  "GSP33bbdip12u:1606": "sūkṣmādapi sūkṣmaṃ 'parato';",
  "GSP33bbdip12u:1607": "mahataḥ paraṃ 'viśvaṃ';",
  "GSP33bbdip12u:1608": "pūrṇaṃ harimupāsītetyarthaḥ / kimitītyataḥ upāsanāprakāramāha - sarveti / itiśabdaḥ pratyekaṃ sambadhyate / tathā ca mukhyataḥ indrādisarvanāmavānityupāsīta / 'sarvakarmā';",
  "GSP33bbdip12u:1609": "'nar te tvatkriyate';",
  "GSP33bbdip12u:1610": "ityādeḥ svātantryeṇa sarvakriyākartetyupāsīta/ liṅgaṃ lakṣaṇaṃ,",
  "GSP33bbdip12u:1611_0": "vajradharatvādisarvaliṅga ityupāsīta / jñānānandādisarvaguṇapūrṇa ityupāsīta / etadicchayaiva",
  "GSP33bbdip12u:1611_1": "sarvaṃ bhavatīti sarvakāmaḥ pūrṇakāma ityupāsīta / bhedasaṃyogavibhāgādisarvadharmāstadadhīnā iti vā,",
  "GSP33bbdip12u:1612": "sarvajñatvādisarvadharmavatvādvā sarvadharma ityupāsīta / sarvatra rūpamasya iti vā sarvaṃ jagadasya rūpaṃ pratimeti vā sarvarūpa ityupāsīta /",
  "GSP33bbdip12u:1613": "__________",
  "GSP33bbdip12u:1614": "BBsBh_1,2.7.7:",
  "GSP33bbdip12u:1615": "'sa ya etamevamātmānaṃ viśvaṃ harimārādaramupāste tasya sarveṣu lokeṣu sarveṣu bhūteṣu deveṣu sarveṣu vedeṣu kāmacāro bhavati';",
  "GSP33bbdip12u:1616": "iti tattannāmaliṅgādinā tasyaiva dṛṣṭyupadeśānmahopaniṣadi //",
  "GSP33bbdip12u:1617": "BBsBhDīp_1,2.7.7:",
  "GSP33bbdip12u:1618": "evamupāsakasya phalamāha - sa iti // 'saḥ';",
  "GSP33bbdip12u:1619": "prasiddhaḥ yo 'dhikārī etamātmānam aṇoraṇīyāṃsaṃ parataḥparameva viśvaṃ harimeva,",
  "GSP33bbdip12u:1620": "nānyam,",
  "GSP33bbdip12u:1621": "'ārāt';",
  "GSP33bbdip12u:1622": "samīpe svahṛdaye 'aram';",
  "GSP33bbdip12u:1623": "alaṃ samyagupāste tasyaivamavyāpte vyāptarūpopāsakasya sarveṣu lokeṣu sarveṣu 'bhūteṣu';",
  "GSP33bbdip12u:1624": "prāṇiṣu sarveṣu lokeṣu sthiteṣu bhūteṣviti vā / vedeṣu sarveṣu,",
  "GSP33bbdip12u:1625": "vedeṣu yatheṣṭasañcāraḥ kāmasañcaraṇasarvapūjyatvasarvajñatvādiḥ syāt ityarthaḥ tattvapradīpe 'bhihitaḥ / 'iti';",
  "GSP33bbdip12u:1626_0": "mahopaniṣadītyanvayaḥ / sautratathāśabdārthamāha - tattaditi / agnyādināmaliṅgādimattvenetyarthaḥ /",
  "GSP33bbdip12u:1626_1": "ādipadena tattatkarmādergrahaṇam / pradhānasūtre 'bhihitaṃ tattvityetadatrāpi vipariṇāmena",
  "GSP33bbdip12u:1626_2": "saṃyojyamityāśayenāha - tasyaiveti / viṣṇorevetyarthaḥ / na tvagnyāderityevārthaḥ / 'dṛṣṭyupadeśāt';",
  "GSP33bbdip12u:1627": "upāsanopadeśāt / śrutau harimeva upāsta ityavadhāraṇenānyavyāvṛttyavagamāditi bhāvaḥ /",
  "GSP33bbdip12u:1628": "__________",
  "GSP33bbdip12u:1629": "BBsBh_1,2.7.8:",
  "GSP33bbdip12u:1630": "anāttatvādanātmāna ūnatvādguṇarāśitaḥ /",
  "GSP33bbdip12u:1631": "abrahmāṇaḥ pare sarve brahmātmā viṣṇureva hi /",
  "GSP33bbdip12u:1632": "ityādinā, 'ko na ātmā kiṃ brahma'; (chāṃ. 5-11-1.)",
  "GSP33bbdip12u:1633": "ityārambhācca anyeṣāmasambhavāt viṣṇureva vaiśvānaraḥ /",
  "GSP33bbdip12u:1634": "BBsBhDīp_1,2.7.8:",
  "GSP33bbdip12u:1635_0": "evamanyaśrutiliṅgadīnāṃ viṣṇau sāvakāśatvopapādakatayā tathetyaṃśaṃ vyākhyāya ātmaśabdāderanyatra",
  "GSP33bbdip12u:1635_1": "niravakāśoktiparatayāsambhavādityaṃśaṃ pramāṇodāharaṇapūrvakaṃ vyākhyāti - anāttatvāditi //",
  "GSP33bbdip12u:1635_2": "yojanātu - ityādinā pramāṇena viṣṇoranyeṣām ātmatvabrahmatvāsambhavokteḥ ata eva",
  "GSP33bbdip12u:1635_3": "ātmaśabdāderanyatrāsambhavāditi / yadvā - na kevalamātmaśabdaśrutisamākhyābhyāṃ,",
  "GSP33bbdip12u:1636": "kintu prakaraṇabalācca vaiśvānarasya viṣṇutvaniścayo bhavatītyāha - anāttatvāditi / ādiśabdena 'brahmaśabdaḥ pare viṣṇau';",
  "GSP33bbdip12u:1637": "ityādikaṃ gṛhyate / tathācetthaṃ yojanā - 'ko na ātmā kiṃ brahma';",
  "GSP33bbdip12u:1638": "'ityārambhācca';",
  "GSP33bbdip12u:1639": "ityārabhyādhītātprakaraṇācca viṣṇureva vaiśvānaraḥ / brahmātmaśabdayoretadupakrame śravaṇe 'pi kuto 'syāḥ vaiśvānaravidyāyāḥ viṣṇuprakaraṇatvam?",
  "GSP33bbdip12u:1640": "'anāttatvāt';",
  "GSP33bbdip12u:1641_0": "ityādinā pramāṇena viṣṇoranyeṣāmātmaśabdārthavyāptatvaguṇapūrṇatvayorasambhavāvagamāditi /",
  "GSP33bbdip12u:1641_1": "anena sūtre ārambhāditi padamadhyāhṛtya tenāpiśabdaḥ saṃyojyaḥ / asambhavāditi hetustu",
  "GSP33bbdip12u:1641_2": "ātmaśabdāderanyatrānavakāśatvasādhakatayobhayatra saṃyojyaḥ ityuktaṃ bhavati / ata",
  "GSP33bbdip12u:1641_3": "eva bhāṣye agniśrutyādīnāṃ viṣṇau sāvakāśatvasādhakatayetyādivyākhyānantaraṃ viṣṇupakṣasādhakātmaśabdāderanyatrānavakāśatvasādhakāsambhavāditi",
  "GSP33bbdip12u:1641_4": "hetau vyākhyātavye 'pi tadvihāyārambhādityadhyāhṛtahetūpanyātrāstyavakāśa iti pratijñāya",
  "GSP33bbdip12u:1641_5": "prakaraṇabalāccetyadhyāhāryahetuṃ ca pradarśya,",
  "GSP33bbdip12u:1642": "anantaramātmaśabdaprakaraṇayorniravakāśatvasādhakāsambhavādityaṃśo vyākhyātaḥ / tathādṛṣṭyupadeśādasambhavāditivat nādhyāhṛtahetoravāntarasādhyenānvayaḥ,",
  "GSP33bbdip12u:1643": "kintu pradhānenaiveti jñāpanāya viṣṇureva vaiśvānara iti punaruktiḥ / uddeśyavidheyanirdeśasyaicchikatvādvyatyāsaḥ / 'hi';",
  "GSP33bbdip12u:1644": "yasmādviṣṇoḥ 'pare';",
  "GSP33bbdip12u:1645": "anye guṇaiḥ 'anāttatvāt';",
  "GSP33bbdip12u:1646": "avyāptatvāt sarvotkṛṣṭatvena vaidikairasvīkṛtatvādvā 'anātmānaḥ';",
  "GSP33bbdip12u:1647": "anātmaśabdamukhyārthāḥ / yasmācca guṇarāśita ūnatvādabrahmāṇaśca / tasmāt 'brahmātmā';",
  "GSP33bbdip12u:1648": "tacchabdamukhyavācyo viṣṇureva siddha ityarthaḥ / chāndogye hi 'ko na ātmā kiṃ brahma';",
  "GSP33bbdip12u:1649": "iti militvā mīmāṃsamānaiḥ pratyabdayajñakṛttvanimittānmahāśālasaṃjñaiḥ pañcabhirmahāmunibhiḥ uddālakoddiṣṭaistadyuktaiḥ paripṛṣṭo rājāśvapatirvaiśvānaramupadideśa / 'naḥ';",
  "GSP33bbdip12u:1650": "asmākam upāsya ātmā 'kaḥ';",
  "GSP33bbdip12u:1651": "kiṃlakṣaṇaḥ / brahma ca 'kiṃ';",
  "GSP33bbdip12u:1652": "kiṃlakṣaṇamityarthaḥ /",
  "GSP33bbdip12u:1653": "__________",
  "GSP33bbdip12u:1654": "BBsBh_1,2.7.9:",
  "GSP33bbdip12u:1655": "'candramā manaso jātaḥ / cakṣossūryo ajāyata'; (tai.ā. 3-12.)",
  "GSP33bbdip12u:1656": "ityādinā yaḥ puruṣākhyo viṣṇubhihitastadvidhamevātra 'mūrdhaiva sutejāścakṣurviśvarūpaḥ prāṇaḥ pṛthagvartmā'; (chāṃ. 5-18-2.)",
  "GSP33bbdip12u:1657": "ityādinā enaṃ vaiśvānaramadhīyate //",
  "GSP33bbdip12u:1658": "BBsBhDīp_1,2.7.9:",
  "GSP33bbdip12u:1659": "śrutisamākhyayā ca vaiśvānarasya viṣṇutvamupapādayituṃ pravṛttaṃ 'puruṣavidhamapyenamadhīyate';",
  "GSP33bbdip12u:1660": "ityaṃśaṃ vyācaṣṭe - candramā iti // atra 'candramāḥ';",
  "GSP33bbdip12u:1661": "iti vākyaṃ pratīkatvena gṛhītam / udāharaṇavākyaṃ tu 'cakṣossūryo ajāyata';",
  "GSP33bbdip12u:1662": "itīti dhyeyam / prathamādipadena 'śīrṣṇodyaussamavartata,",
  "GSP33bbdip12u:1663": "prāṇādvāyurajāyata,",
  "GSP33bbdip12u:1664": "... padbhyāṃ bhūmiḥ', (tai.ā. 3-12.)",
  "GSP33bbdip12u:1665": "ityādikaṃ dvitīyādipadena 'sandoho bahulo vastireva rayiḥ pṛthivyeva pādau'; (chāṃ. 5-18-2.)",
  "GSP33bbdip12u:1666": "ityādikaṃ gṛhyate / etamityasya vyākhyānaṃ - vaiśvānaramiti / tathā ca - yasmātpuruṣasūkte 'śīrṣṇodyaussamavartata,",
  "GSP33bbdip12u:1667": "cakṣossūryo ajāyata';",
  "GSP33bbdip12u:1668": "ityādinā śabdena yaḥ puruṣākhyo viṣṇuḥ yadvidho dyubhvādijanakaśīrṣādimānabhihitaḥ,",
  "GSP33bbdip12u:1669": "tadvidhameva dyubhvādijanakaśīrṣādimattvaprakāropetamevātra chāndogye 'mūrdhaiva sutejāḥ';",
  "GSP33bbdip12u:1670": "ityādinā vākyenainaṃ vaiśvānaramadhīyate chandogāḥ tasmātpuruṣasūktasamākhyayāpi vaiśvānaro viṣṇureveti yojanā /",
  "GSP33bbdip12u:1671": "__________",
  "GSP33bbdip12u:1672": "BBsBh_1,2.7.10:",
  "GSP33bbdip12u:1673": "caśabdena sakalavedatantrapurāṇādiṣu viṣṇuparatvaṃ puruṣasūktasya darśayati /",
  "GSP33bbdip12u:1674": "BBsBhDīp_1,2.7.10:",
  "GSP33bbdip12u:1675": "nanu puruṣasūktasya viṣṇuparatve bhavettatsamākhyayā etadvidyāyā viṣṇuparatvaṃ,",
  "GSP33bbdip12u:1676": "tadeva kuta ityata āha - caśabdeneti // śruterādhikyātprathamaṃ pratijñā / 'puruṣasūktasya';",
  "GSP33bbdip12u:1677": "ityanantaraṃ 'prasiddhamiti';",
  "GSP33bbdip12u:1678": "śeṣaḥ / 'darśayati';",
  "GSP33bbdip12u:1679": "sūcayati sūtrakāra ityarthaḥ / ātmaśabdasmṛtisamākhyāprakaraṇasamuccayasyeva prakaraṇaśrutisamuccayasyāpi apipadenaiva siddhatvānna tatropakṣīṇaścaśabda iti bhāvaḥ //",
  "GSP33bbdip12u:1680": "__________",
  "GSP33bbdip12u:1681": "BBsBh_1,2.7.11:",
  "GSP33bbdip12u:1682": "tathā ca brāhme -",
  "GSP33bbdip12u:1683": "yathaiva pauruṣaṃ sūktaṃ nityaṃ viṣṇuparāyaṇam /",
  "GSP33bbdip12u:1684": "tathaiva me mano nityaṃ bhūyādviṣṇuparāyaṇam // iti /",
  "GSP33bbdip12u:1685": "BBsBhDīp_1,2.7.11:",
  "GSP33bbdip12u:1686_0": "kiṃ tadvedādītyataśśruteḥ sākṣātpratijñātārthāsādhakatvātpratijñākramamatikramya",
  "GSP33bbdip12u:1686_1": "sākṣātpratijñātārthasādhakatvādādau purāṇavākyaṃ paṭhati - tathā ceti // sūtre puruṣasūktasya",
  "GSP33bbdip12u:1686_2": "viṣṇuparatvaṃ siddhamiti yathoktaṃ tathā brāhme coktamityarthaḥ / caḥ samuccaye /",
  "GSP33bbdip12u:1686_3": "evam uttaratrāpi 'uktam';",
  "GSP33bbdip12u:1687": "iti padādhyāhāreṇa saptamyantapadānāmanvayo draṣṭavyaḥ / 'nityaṃ';",
  "GSP33bbdip12u:1688": "niyamena 'viṣṇuparāyaṇaṃ';",
  "GSP33bbdip12u:1689": "viṣṇau mahātātparyavat / dvitīyasya nityamityasya sadetyarthaḥ / 'iti brāhma iti';",
  "GSP33bbdip12u:1690": "iti śabdānvayaḥ siddhārthasyaiva dṛṣṭāntatvādanena brāhmavacanena vivakṣitārtho jñāyate //",
  "GSP33bbdip12u:1691": "__________",
  "GSP33bbdip12u:1692": "BBsBh_1,2.7.12:",
  "GSP33bbdip12u:1693_0": "caturvedaśikhāyāṃ ca - sahasraśīrṣā puruṣassahasrākṣassahasrapāt / iti eṣa hyaivācintyaḥ",
  "GSP33bbdip12u:1693_1": "paraḥ paramo harirādiranādirananto 'nantaśīrṣo 'nantākṣo 'nantabāhuranantaguṇo 'nantarūpa iti /",
  "GSP33bbdip12u:1694": "BBsBhDīp_1,2.7.12:",
  "GSP33bbdip12u:1695": "pratijñātāṃ śrutiṃ darśayituṃ prathamameva tatsthānamāha - caturvedaśikhāyāṃ ceti // atra caturvedaśikhāśrutiḥ 'sahasra';",
  "GSP33bbdip12u:1696": "ityārabhya 'sahasrapāt';",
  "GSP33bbdip12u:1697": "ityantena puruṣasūktamupanyasya 'eṣahyeva';",
  "GSP33bbdip12u:1698": "ityanena 'sahasraśīrṣā puruṣaḥ';",
  "GSP33bbdip12u:1699": "ityukto harireva nānya ityetatsūktaṃ viṣṇuparatayā vyākhyātīti prakṛtasaṅgatiḥ / supa ākāro vaidikaḥ / eṣaḥ ka ityato yaḥ 'paro';",
  "GSP33bbdip12u:1700": "vilakṣaṇaḥ ata eva 'acintyo';",
  "GSP33bbdip12u:1701": "manasā 'paramaḥ';",
  "GSP33bbdip12u:1702": "uttamaḥ 'ādiḥ';",
  "GSP33bbdip12u:1703": "kāraṇabhūtaḥ 'anādiḥ';",
  "GSP33bbdip12u:1704": "utpattiśūnyaḥ 'anantaḥ'; nāśaśūnyaḥ,",
  "GSP33bbdip12u:1705": "svarūpato 'paricchinno vā hariḥ sa ityāha / kutaḥ ayaṃ puruṣaḥ sahasraśīrṣā?",
  "GSP33bbdip12u:1706": "'hi'; yasmādanantaśīrṣā / kutaḥ sahasrākṣaḥ?",
  "GSP33bbdip12u:1707": "yasmādayamanantākṣaḥ / kutaḥ ayaṃ sahasrapāt?",
  "GSP33bbdip12u:1708": "yasmādanantabāhuḥ / anantapādityasyāpyupalakṣakametat / evaṃ pūrvavākye 'pi 'sa bhūmim';",
  "GSP33bbdip12u:1709": "ityuttaravākyepyupapādakamāha - anantaguṇo 'nantarūpo 'nantākāra iti / caturvedaśikhāyāmityanvayaḥ /",
  "GSP33bbdip12u:1710": "__________",
  "GSP33bbdip12u:1711": "BBsBh_1,2.7.13:",
  "GSP33bbdip12u:1712": "bṛhatsaṃhitāyāṃ ca -",
  "GSP33bbdip12u:1713": "yathā hi pauruṣaṃ sūktaṃ viṣṇorevābhidhāyakam /",
  "GSP33bbdip12u:1714": "na tathā sarvavedāśca vedāṅgāni ca nārada // ityādi /",
  "GSP33bbdip12u:1715": "BBsBhDīp_1,2.7.13:",
  "GSP33bbdip12u:1716_0": "brāhmavākyasya puruṣasūktasya lakṣaṇayā viṣṇuparatve 'nyaparatve 'pi vā sāvakāśatvānnatatpratijñātārthaniścāyakamityato",
  "GSP33bbdip12u:1716_1": "vyākhyānavyākheyabhāvākhyadvāramantareṇa puruṣasūktaṃ mukhyato viṣṇorevābhidhāyakamiti",
  "GSP33bbdip12u:1716_2": "sākṣātpratijñātārthasādhakaṃ smṛtivākyaṃ tatsthānanirdeśapūrvakaṃ paṭhati - bṛhatsaṃhitāyāṃ",
  "GSP33bbdip12u:1716_3": "ceti / cakāraḥ pūrvasamuccayārthaḥ / 'vedāṅgāni';",
  "GSP33bbdip12u:1717": "śikṣādīni brahmavākyametat / ityādi / bṛhatsaṃhitāyāmuktamityanvayaḥ / ādipadena 'sarvataḥ pauruṣe sūkte guṇā viṣṇorudīritāḥ';",
  "GSP33bbdip12u:1718": "iti brahmatarkādigrahaṇam / 'sarvataḥ';",
  "GSP33bbdip12u:1719": "sarve guṇāḥ / sāmānyeneti śeṣaḥ / sarvasmin,",
  "GSP33bbdip12u:1720": "sarvasmāt vedatadaṅgebhyo 'tiśayeneti vā /",
  "GSP33bbdip12u:1721": "__________",
  "GSP33bbdip12u:1722": "BBsBh_1,2.7.14:",
  "GSP33bbdip12u:1723": "yasmādyajjāyate cāṅgāllokavedādikaṃ hareḥ /",
  "GSP33bbdip12u:1724": "tannāmavācyamaṅgaṃ tadyathā brahmādikaṃ mukham //",
  "GSP33bbdip12u:1725": "iti nāradīyavacanānnābhedoktivirodhaḥ // 26 //",
  "GSP33bbdip12u:1726": "BBsBhDīp_1,2.7.14:",
  "GSP33bbdip12u:1727_0": "nanu puruṣasūkte dyubhvādijanakaśīrṣādimatvaṃ puruṣasyocyate / vaiśvānaravidyāyāṃ",
  "GSP33bbdip12u:1727_1": "tu vaiśvānarasya tadabheda ucyate / tadubhayorviruddhārthatvānneyaṃ samākhyetyata",
  "GSP33bbdip12u:1727_2": "āha - yasmāditi // 'lokaḥ';",
  "GSP33bbdip12u:1728": "svargādiḥ 'vedaḥ';",
  "GSP33bbdip12u:1729": "ṛgādiḥ / yadyapi nātra chāndogye vedābheda ucyate iti na tadgatirvaktavyā / tathāpi śrutyantaragatābhedavākyārthanirṇayāyāyamaṃśaḥ pravṛttaḥ/ yadvā - vedaśabdena 'ura eva vediḥ';",
  "GSP33bbdip12u:1730": "ityuktā vedirgṛhyate / 'tṛtīyo 'tiśaye';",
  "GSP33bbdip12u:1731": "ityuktatvāt / 'vedyādikam';",
  "GSP33bbdip12u:1732": "iti pāṭhaḥ svarasaḥ / tathā ca yasmādyasmāt hareraṅgāt yadyat lokavedādikaṃ jāyate,",
  "GSP33bbdip12u:1733": "yadāśritya tiṣṭhati,",
  "GSP33bbdip12u:1734": "yatra līyate ca tajjanakamaṅgaṃ tasmāt 'tannāmavācyaṃ';",
  "GSP33bbdip12u:1735_0": "tasya lokāderyannāma vācakaśabdaḥ tena mukhyavācyaṃ bhavati / ata eva tadabhinnatvena",
  "GSP33bbdip12u:1735_1": "pratīyate ca / na tāvatā tayorabhedo mantavya ityarthaḥ / atra dṛṣṭāntamāha - yatheti /",
  "GSP33bbdip12u:1735_2": "mukhamityupalakṣaṇam / tathā ca - bhagavanmukhādirbrāhmaṇādijātijanakatvāt brāhmaṇādināmnocyate",
  "GSP33bbdip12u:1735_3": "'brāhmaṇo 'sya mukhamāsīt'; (tai.ā.3-12.)",
  "GSP33bbdip12u:1736": "ityādau / ata eva tadabhinnatvena pratīyate ca sāmānādhikaraṇyāt / tadvadrāpītyarthaḥ / na hyatra puruṣottamamukhādibhirabhedo brāhmaṇādīnāmucyate,",
  "GSP33bbdip12u:1737": "'padbhyāṃ śūdro ajāyata'; (tai.ā. 3-12.)",
  "GSP33bbdip12u:1738": "ityuttaravākyavirodhāt / iti vacanādityuktatvādvaiśvānarāṅgānāṃ 'mūrdhaiva';",
  "GSP33bbdip12u:1739_0": "iti lokādyabhedoktinimitto virodho netyarthaḥ / abhedapratyāyakoktestajjanyajanakabhāvavivakṣāpūrvakatvāditi",
  "GSP33bbdip12u:1739_1": "bhāvaḥ / anena bhagavato mūrdhā sutejastvādiguṇayogātsutejaḥśabditasvargajanakatvāt",
  "GSP33bbdip12u:1739_2": "sutejā ityucyate / evaṃ 'cakṣurviśvarūpaḥ';",
  "GSP33bbdip12u:1740": "sarvaprakāśakatvaguṇayogāt viśvarūpaśabditasūryajanakatvāttacchabdenocyate / 'prāṇaḥ pṛthagvartmātmā'; (chāṃ. 5-18-2.)",
  "GSP33bbdip12u:1741": "vāyujanakatvāttacchabdita iti śrutyarthassūcitaḥ / ātmaśabdaḥ svarūpārtho madhyadehārtho vā / chāndogyabhāṣye tu - 'mūrdhā viṣṇośśiraḥ svargādhāraṃ dyunāmakam';",
  "GSP33bbdip12u:1742_0": "atitejasā suptejonāmakaṃ ca / viśvāni rūpāṇi viṣayatvena yasyeti vigrahāśrayeṇa sarvarūpātidarśanāt",
  "GSP33bbdip12u:1742_1": "cakṣurviśvarūpākhyam / evaṃ viṣṇoḥ prāṇo nṛsiṃhākhyo vāyvādiprāṇaśakyaṃ yanna bhavati",
  "GSP33bbdip12u:1742_2": "tasya pṛthagvartmātmā pṛthagvilakṣaṇo mārgo yasya sa cāsāvātmā ceti,",
  "GSP33bbdip12u:1743_0": "iti nimittāntareṇa śrutirvyākhyātā / evaṃ bahularayipṛthivīśabditākāśavārivasundharādevatājanakatvāt",
  "GSP33bbdip12u:1743_1": "sandohavastipādapadoktāni madhyadehakaṭiprapadarūpāṇi bhagavato vaiśvānarasyāṅgāni",
  "GSP33bbdip12u:1743_2": "tattacchabdavācyānītyapi jñātavyam /",
  "GSP33bbdip12u:1744": "anena 'śabdādibhyaḥ';",
  "GSP33bbdip12u:1745": "agnyādiśruteḥ gārhapatyādyaṅgavatvādiliṅgācca pācakatvenāntaḥpratiṣṭhānācca vaiśvānaro viṣṇureveti niścayo na yujyata iti cet - na,",
  "GSP33bbdip12u:1746": "anyaśrutiliṅgādīnāṃ viṣṇau sāvakāśatvena ātmaśabdādereva niścayopapatteḥ / kutaḥ sāvakāśatvam?",
  "GSP33bbdip12u:1747": "'tathādṛṣṭyupadeśāt ';",
  "GSP33bbdip12u:1748": "agnyādināmaliṅgakarmavatvena viṣṇorupāsanopadeśāt / na cātmaśabdāderanyatrāstyavakāśaḥ,",
  "GSP33bbdip12u:1749": "anyatrātmatvāderasambhavāt / na kevalamātmaśabdasmṛtisamākhyānādvaiśvānaro viṣṇureveti niścayaḥ,",
  "GSP33bbdip12u:1750": "api tu ārambhācca prakaraṇabalācca/ na ca vaiśvānaravidyāyā viṣṇuprakaraṇatvasiddhiḥ,",
  "GSP33bbdip12u:1751": "'ko na ātmā kiṃ brahma';",
  "GSP33bbdip12u:1752": "iti vicārapūrvakamasyārabhyādhītatvāt/ na cātmatvabrahmatvopakrame 'pi kuto 'sya viṣṇuparatā,",
  "GSP33bbdip12u:1753": "ātmatvabrahmatvādīnāmagnyādāvasambhavāt / na kevalaṃ smṛtisamākhyāprakaraṇabalādvaiśvānaro viṣṇureveti niścīyate,",
  "GSP33bbdip12u:1754": "kintu yataḥ puruṣasūkte puruṣo yadvidho 'bhihitaḥ tadvidhamevainaṃ viṣṇuṃ 'mūrdhaiva';",
  "GSP33bbdip12u:1755": "ityādinādhīyate chandogāḥ / ataḥ śrutisamākhyānādapi caśabdaḥ puruṣasūktasya viṣṇuparatvaṃ bahupramāṇasiddhamiti dyotayatīti sūtravṛttirdarśitā bhavati /",
  "GSP33bbdip12u:1756": "__________",
  "GSP33bbdip12u:1757": "BBsBh_1,2.7.15:",
  "GSP33bbdip12u:1758": "sū - oṃ//",
  "GSP33bbdip12u:1759": "ata eva na devatā bhūtaṃ ca | BBs_1,2.27 |",
  "GSP33bbdip12u:1760": "// oṃ//",
  "GSP33bbdip12u:1761": "agnivaiśvānarādiśabdastejasi bhūte agnidevatāyāṃ ca prasiddho 'pyataḥ pūrvoktahetuta evātra na sā taccābhidhīyate // 27 //",
  "GSP33bbdip12u:1762": "BBsBhDīp_1,2.7.15:",
  "GSP33bbdip12u:1763_0": "nanu vaiśvānaraśabdasya devatābhūtayoḥ prasiddhatvādatrāpyasau tatparaḥ kiṃ na syādityāśaṅkāṃ",
  "GSP33bbdip12u:1763_1": "pariharatsūtramupanyasyati - ata eveti // atra caśabdasya samuccayārthatvaṃ yadyapi",
  "GSP33bbdip12u:1763_2": "tathāpītyarthatvaṃ cāśritya sūtraṃ vyācaṣṭe - agnīti / samudāyaikavacanametat / ādiśabdena",
  "GSP33bbdip12u:1763_3": "jātaveda ādiśabdo gṛhyate / vidyāntaropalakṣaṇayāgniśabdādiśabdayorgrahaṇam / na",
  "GSP33bbdip12u:1763_4": "cāgnyādītyanenaivopalakṣaṇasambhavātkiṃ śabdadvayagrahaṇeneti vācyam / vaiśvānaraśabdasyeha",
  "GSP33bbdip12u:1763_5": "vicāryatvena atiprasiddhatvādagniśabdasya ca grahaṇopapatteḥ / yadvā - ādiśabdasyobhayatrānvayena",
  "GSP33bbdip12u:1763_6": "agnyādīti ādhibhautikavidyāntarasya vaiśvānarādītyādhyātmikavidyāntarasyopalakṣaṇārthamagnyādivaiśvānarādigrahaṇam / 'tejasi bhūte';",
  "GSP33bbdip12u:1764": "iti sāmānādhikaraṇyam / caḥ samuccaye 'prasiddhaḥ';",
  "GSP33bbdip12u:1765_0": "ityanena pūrvapakṣe prasiddhatvāditi yuktiḥ sūcitā / sautramataḥśabdamanūdya vyākhyāti",
  "GSP33bbdip12u:1765_1": "- ata iti / pūrvokteti / ātmaśabdāditihetuta ityarthaḥ / na tatra hetvantaraṃ gaveṣaṇīyamityevārthaḥ / 'atra';",
  "GSP33bbdip12u:1766": "vaiśvānaravidyāyāṃ vidyāntare ca 'sā';",
  "GSP33bbdip12u:1767": "agnidevatā 'tat';",
  "GSP33bbdip12u:1768": "tejobhūtaṃ prasiddhiprādhānyābhyāṃ nirdeśavyatyāsaḥ / caśabdaḥ samuccaye / abhidhīyate 'tena';",
  "GSP33bbdip12u:1769": "iti śeṣaḥ / vaiśvānarādiśabdeneti tadarthaḥ / 'atra';",
  "GSP33bbdip12u:1770": "iti pāṭhābhāve tadapyadhyāhāryam /",
  "GSP33bbdip12u:1771": "__________",
  "GSP33bbdip12u:1772": "BBsBh_1,2.7.16:",
  "GSP33bbdip12u:1773": "sū - oṃ//",
  "GSP33bbdip12u:1774": "sākṣādapyavirodhaṃ jaiminiḥ | BBs_1,2.28 |",
  "GSP33bbdip12u:1775": "// oṃ//",
  "GSP33bbdip12u:1776": "nāgnyādayaḥ śabdā agnyādivācakāstathāpi sākṣādevānanyayogena brahmavācakaiśśabdaiḥ vyavahārārthamanabhijñānācca anyatra vyavaharantītyabhyupagame 'virodhaṃ jaiminirvakti /",
  "GSP33bbdip12u:1777": "BBsBhDīp_1,2.7.16:",
  "GSP33bbdip12u:1778_0": "nanu loke vede ca agnyādipadānārm iśādanyatra vyavahāraprasiddhidarśanāt tasya ca",
  "GSP33bbdip12u:1778_1": "kāraṇāntarābhāvāttadanyathānupapattyānyeṣāṃ vāṭcvamaṅgīkāryam / anyathā tadvirodhaḥ",
  "GSP33bbdip12u:1778_2": "syādityāśaṅkāṃ pariharatsūtramupanyasya vyācaṣṭe - sākṣāditi // atra tathāpītyapiśabdavyākhyānādyadyapīti",
  "GSP33bbdip12u:1778_3": "labhyate / agniśabdaḥ svaparaḥ / agniśabda eva ādiryeṣāṃ te 'gnyādaya iti vigrahaḥ /",
  "GSP33bbdip12u:1778_4": "apiravadhāraṇe 'pītyāśayena sākṣādevetyuktam / arthāntarāvyavadhānenetyarthaḥ / phalitārthamāha",
  "GSP33bbdip12u:1778_5": "- ananyeti // śakyarūpānyasambandhamantareṇa mukhyavṛttyetyarthaḥ / yadvā - tattvapradīparītyānyatra",
  "GSP33bbdip12u:1778_6": "yogavṛttyabhāvena brahmaṇi samyagyogenetyarthaḥ / brahmavācakairapītyapiśabdānvayaḥ /",
  "GSP33bbdip12u:1778_7": "'tairagnyādiśabdaiḥ';",
  "GSP33bbdip12u:1779": "iti śeṣaḥ / 'vyavahārārthaṃ';",
  "GSP33bbdip12u:1780": "hānādivyavahārasiddhyarthaṃ 'anabhijñānāt';",
  "GSP33bbdip12u:1781": "mukhyavācyajñānābhāvāt / caśabdo na kevalaṃ vyavahārārthaṃ kintvanabhijñānācceti samuccaye / 'anyatra';",
  "GSP33bbdip12u:1782": "agnyādiṣu tān tatra vyavaharanti jñānino 'jñāninaśceti krameṇa śeṣaḥ / 'ityabhyupagame';",
  "GSP33bbdip12u:1783": "iti nimittasaptamī / evamaṅgīkārāt 'avaridhaṃ';",
  "GSP33bbdip12u:1784": "jñānyajñānivyavahāravirodhābhāvaṃ jaiminirācāryo vaktītyarthaḥ / 'yatnānavasaraḥ';",
  "GSP33bbdip12u:1785": "ityuktervaktītyuktam / anenāgnyādiśabdāḥ nāgnyādivācakāḥ,",
  "GSP33bbdip12u:1786": "kintu brahmavācakā eva/ tathāpi nānyatra prasiddhivirodhaḥ / na vānyathānupapatyānyeṣāṃ vācyatvaṃ kalpyam / kutaḥ?",
  "GSP33bbdip12u:1787_0": "yato vācyārthadhīvyavahitaṃ lakṣaṇādikaṃ vinā sākṣānmukhyavṛttyāpi brahmavācakānagnyādiśabdān",
  "GSP33bbdip12u:1787_1": "mukhyārthajñāninaḥ ajāmilacaramatanaye nārāyaṇaśabdamiva hānādisiddhyarthaṃ tadajñāninastvanabhijñānādeva",
  "GSP33bbdip12u:1787_2": "tān jvalanādiṣu vyavaharantītyabhyupagamenānyatrāvirodhaṃ vyavahāravirodhābhāvaṃ",
  "GSP33bbdip12u:1787_3": "prasiddhivilopābhāvaṃ vaktyasya iti sūtrārtha ukto bhavati //",
  "GSP33bbdip12u:1788": "__________",
  "GSP33bbdip12u:1789": "BBsBh_1,2.7.17:",
  "GSP33bbdip12u:1790": "vyāsacittasthitākāśādavacchinnāni kānicit /",
  "GSP33bbdip12u:1791": "anye vyavaharantyetānyūrīkṛtya gṛhādivat //",
  "GSP33bbdip12u:1792": "iti skāndavacanānna matānāṃ parasparavirodhaḥ // 28 //",
  "GSP33bbdip12u:1793": "BBsBhDīp_1,2.7.17:",
  "GSP33bbdip12u:1794_0": "nanu jaiminyādimatānāṃ bhagavanmatāvirodhitve jaiminyādigrahaṇavaiyarthyāt tadvirodhitve",
  "GSP33bbdip12u:1794_1": "vā kathaṃ viruddharāddhāntena parihāra ityata āha - vyāseti // vyāsacittasthitaṃ",
  "GSP33bbdip12u:1794_2": "matāparaparyāyaṃ jñānākhyamahākāśamapekṣya gṛhādyavacchinnākāśavat 'avacchinnāni';",
  "GSP33bbdip12u:1795": "viviktāni parimitaviṣayāṇi kānicidetāni matānyūrīkṛtya 'anye';",
  "GSP33bbdip12u:1796": "kecana jaiminyādyāḥ vyavaharantītyarthaḥ / yathoktaṃ sattarkadīpāvalyām - ākāśavadvyāptatvātprakāśamānatvācca vyāsacittasthitamatākhyākāśāt 'avacchinnāni';",
  "GSP33bbdip12u:1797_0": "svasvamatyā viviktāni tāni matāni idaṃ madīyaṃ idaṃ madīyaṃ ityūrīkṛtyānye vyavaharanti /",
  "GSP33bbdip12u:1797_1": "yathā gṛhanagarādibhirākāśapradeśānavacchidyāyaṃ madīyaḥ pradeśo 'yaṃ madīyaḥ pradeśa",
  "GSP33bbdip12u:1797_2": "iti janāḥ vyavaharantīti / matānāmiti bahuvacanaṃ vakṣyamāṇamatavivakṣayā / tathā",
  "GSP33bbdip12u:1797_3": "ca jaiminyādimatānāṃ vyāsamatena parasparaṃ cāvirodha ityarthaḥ /",
  "GSP33bbdip12u:1798": "__________",
  "GSP33bbdip12u:1799": "BBsBh_1,2.7.18:",
  "GSP33bbdip12u:1800": "sū - oṃ//",
  "GSP33bbdip12u:1801": "abhivyakterityāśmarathyaḥ | BBs_1,2.29 |",
  "GSP33bbdip12u:1802": "// oṃ//",
  "GSP33bbdip12u:1803": "tatra tatra prasiddhāvapyagnyādiṣu brahmaṇo 'bhivyakteragnyādisūktaniyama ityāśmarathyaḥ // 29 //",
  "GSP33bbdip12u:1804": "BBsBhDīp_1,2.7.18:",
  "GSP33bbdip12u:1805": "nanu laukikaprasiddherajñānādimūlatvenānyathopapattāvapi vaidikāgnyādisūktamantrādiprasiddhyanyathānupapattyāgnyādīnāṃ sūktādigatāgnyādiśabdavācyatvaṃ syāt,",
  "GSP33bbdip12u:1806": "tatrājñānādimūlakatvakalpanāyogenānyathopapattyabhāvāt / nāpi vyavahārārthatvena anyathopapattiḥ,",
  "GSP33bbdip12u:1807_0": "anāditvādityāśaṅkāṃ pariharatsūtraṃ paṭhati - abhivyakteriti // atra pūrvasmādapiranuvartanīyaḥ /",
  "GSP33bbdip12u:1807_1": "tacchabdaścānuvṛtto 'nekadhā vipariṇetavya ityāśayena tadvyācaṣṭe - tatreti / 'tatra tatra';",
  "GSP33bbdip12u:1808": "sūktādau tasya brahmaṇa eva 'prasiddhāvapi';",
  "GSP33bbdip12u:1809_0": "pratipādyatve 'pi agnyādīnāmapratipādyatve 'pītyarthaḥ / agnyādiṣviti sāvadhāraṇam /",
  "GSP33bbdip12u:1809_1": "sūtre avirodhamiti anuṣaktapadatātparyamāha - agnyādīti / ādiśabdaḥ ubhayatra yojyaḥ /",
  "GSP33bbdip12u:1809_2": "yujyata iti vaktīti śeṣaḥ / anenāpi - tattatsūktādau brahmaṇa eva pratipādyatve 'pi",
  "GSP33bbdip12u:1809_3": "agnivāyvādīnāmapratipādyatve 'pi avirodhaḥ / agnyādisūktaniyamaḥ idamagnisūktam idaṃ",
  "GSP33bbdip12u:1809_4": "vāyusūktam iti sūktaniyamaḥ,",
  "GSP33bbdip12u:1810": "iyamagnividyā iyaṃ vāyuvidyeti vidyāniyamaśca yujyate / kathaṃ?",
  "GSP33bbdip12u:1811": "tairagnyādisūktādibhistasya brahmaṇastasyāmupāstau kṛtāyāṃ tatrāgnyādiṣveva tasya brahmaṇaḥ 'abhi';",
  "GSP33bbdip12u:1812": "svecchayābhivyaktiniyamāttadabhiprāyeṇa tatprasiddherupapatterityevaṃ vaidikāgnyādisūktādiprasiddhyavirodhamāśmarathyācāryo vaktīti sūtrārtha ukto bhavati //",
  "GSP33bbdip12u:1813": "__________",
  "GSP33bbdip12u:1814": "BBsBh_1,2.7.19:",
  "GSP33bbdip12u:1815": "sū - oṃ//",
  "GSP33bbdip12u:1816": "anusmṛterbādariḥ | BBs_1,2.30 |",
  "GSP33bbdip12u:1817": "// oṃ//",
  "GSP33bbdip12u:1818": "tatra tatroktasya viṣṇoragnyādiṣvanusmaryamāṇatvāttanniyama iti bādariḥ // 30 //",
  "GSP33bbdip12u:1819": "BBsBhDīp_1,2.7.19:",
  "GSP33bbdip12u:1820": "prakārāntareṇa sūktādiniyamasyānyathopapattiṃ kathayatsūtramupanyasya vyācaṣṭe - anusmṛteriti // atra pūrvavadadhyāhārādiḥ / 'tatra tatra';",
  "GSP33bbdip12u:1821_0": "agnyādividyāsu / sūtre 'virodhamityanuṣaktapadatātparyamāha - tanniyama iti // anenāpi",
  "GSP33bbdip12u:1821_1": "- viṣṇoreva agnyādividyāpratipādyatve 'pi yatastasyāgnyādividyāsu uktasya viṣṇostaistattatsūktādyupāsakaistatrāgnyādiṣveva 'anusmṛteḥ';",
  "GSP33bbdip12u:1822": "anusmartavyatvāt pratipattavyatvāt avirodhastanniyamaḥ agnyādisūktādivyavasthā yujyate / ato naitadanyathānupapattyānyeṣāṃ vācyatvaṃ kalpyamiti sūktādiprasiddhyavirodhaṃ 'bādariḥ';",
  "GSP33bbdip12u:1823": "bādarātmajaḥ śukācāryo vaktīti sūtravṛttirdarśitā bhavati /",
  "GSP33bbdip12u:1824": "__________",
  "GSP33bbdip12u:1825": "BBsBh_1,2.7.20:",
  "GSP33bbdip12u:1826": "sū - oṃ//",
  "GSP33bbdip12u:1827": "sampatteriti jaiministathā hi darśayati | BBs_1,2.31 |",
  "GSP33bbdip12u:1828": "// oṃ//",
  "GSP33bbdip12u:1829": "sākṣādapyavirodhaṃ vadan jaiminiḥ sūktādiniyamamagnyādisamprāptyā manyate //",
  "GSP33bbdip12u:1830": "BBsBhDīp_1,2.7.20:",
  "GSP33bbdip12u:1831_0": "rītyantareṇa sūktādiniyamasyānyathopapattiṃ kathayatsūtramupanyasyati - sampatteriti //",
  "GSP33bbdip12u:1831_1": "jaiminimatasya pūrvamupanyastatvātkimarthaṃ punarvacanamiti mandāśaṅkānirāsāya ubhayānvayīti",
  "GSP33bbdip12u:1831_2": "śabdaparāmṛṣṭapūrvoktānuvādena viṣayabhedaṃ darśayan sūtraṃ vyācaṣṭe - sākṣāditi //",
  "GSP33bbdip12u:1831_3": "agnyādiśabdānāṃ mukhyato brahmavācakatve 'pi 'avirodhaṃ';",
  "GSP33bbdip12u:1832": "laukikavyavahāravirodhābhāvaṃ vadannityarthaḥ / atrāpyanuvṛttasya avirodhamityasyārthamāha - sūktādīti // niyamo vyavasthā / saṃprāptyā nimittabhūtayeti śeṣaḥ /",
  "GSP33bbdip12u:1833": "__________",
  "GSP33bbdip12u:1834": "BBsBh_1,2.7.21:",
  "GSP33bbdip12u:1835": "'taṃ tathā yathopāsate tadeva bhavati'; iti darśayati // 31 //",
  "GSP33bbdip12u:1836": "BBsBhDīp_1,2.7.21:",
  "GSP33bbdip12u:1837": "nanvagnyādiṣu bhagavadupāstau agnyādiprāptirbhavatītyetatkuta ityataḥ sūtrasūcitāṃ śrutimudāharati - tamiti // 'taṃ';",
  "GSP33bbdip12u:1838": "paramātmānaṃ yena yena prakāreṇa upāsate adhikāriṇaḥ tena prakāreṇa tadeva rūpaṃ 'bhavati';",
  "GSP33bbdip12u:1839": "prāpnuvantītyarthaḥ / tattvapradīpe 'pi 'yādṛśo bhāvitastvīśastādṛśo jīva ābhavet';",
  "GSP33bbdip12u:1840": "iti tṛtīyatātparyokteḥ 'tadeva bhavati';",
  "GSP33bbdip12u:1841_0": "tathaiva bhavati / yatprakāreṇopāste tatprakāreṇa bhavatītyayamevārtha uktaḥ / tattvapradīpakārapakṣe",
  "GSP33bbdip12u:1841_1": "upāsate ityekavacanaṃ dhātvantarametat / anena yato 'gnyādisūktādiṣu mukhyataḥ parabrahmaṇa",
  "GSP33bbdip12u:1841_2": "eva pratipādyatve 'pyavirodhaḥ,",
  "GSP33bbdip12u:1842": "sūktādiniyamo yujyate / ataḥ na tadanyathānupapattyānyeṣāṃ vācyatvaṃ mantavyam / kathamidaṃ yujyate?",
  "GSP33bbdip12u:1843": "tairagnyādiṣu bhagavadupāsakānām agnyādisampatteḥ prāpteḥ / na ca tadasiddhiḥ / 'hi';",
  "GSP33bbdip12u:1844": "yasmāttamiti prasiddhā śrutiḥ / 'tathā';",
  "GSP33bbdip12u:1845": "agnyādyadhikaraṇakopāstyā agnyādiprāptirbhavatīti 'darśayati';",
  "GSP33bbdip12u:1846": "pratipādayati / sākṣāditi laukikavyavahāre 'virodhaṃ vadan jaiminiḥ sūtreṣu 'avirodham';",
  "GSP33bbdip12u:1847": "aniyamākhyavirodhābhāvaṃ niyamaṃ 'manyate';",
  "GSP33bbdip12u:1848": "varṇayatīti sūtrārtha ukto bhavati / yadyapyuttarasūtradvaye sādhakavyāpārokteralpākṣaratvācca dṛṣṭeriti vācyam,",
  "GSP33bbdip12u:1849": "na tvabhivyakteriti,",
  "GSP33bbdip12u:1850_0": "tasyār iśvaravyāpāratvāt / tathāpyabhivyaktiṃ vinā dṛṣṭerayogāttadgrahaṇenobhayalābhātprādhānyādīśvaravyāpāra",
  "GSP33bbdip12u:1850_1": "evoktaḥ / yadyapyanusmṛtiśabditopāstyanantaramabhivyakteḥ tadanantaraṃ tatsampatteḥ",
  "GSP33bbdip12u:1850_2": "prathamamanusmṛteriti vaktavyam / tathāpyabhivyaktisampatyubhayānantaramapyupāstiḥ",
  "GSP33bbdip12u:1850_3": "kāryeti darśayitumanusmṛtermadhye niveśa iti draṣṭavyam / yadyapi ṛgbhāṣye - pṛthagrūpāṇi",
  "GSP33bbdip12u:1850_4": "viṣṇostu devātāntaragāṇi tu /",
  "GSP33bbdip12u:1851": "agnyādiśabdavācyāni nāmnā sūktabhidā bhavet //",
  "GSP33bbdip12u:1852_0": "ityagnyādyantargataviṣṇuvācakāgnyādiśabdayogaḥ sūktasya vyavasthāpaka uktaḥ / tathā",
  "GSP33bbdip12u:1852_1": "cāgnyādiśabdāstattatsūktāni ca agnyādigatabrahmarūpeṣveva mukhyāni / evaṃ bahirgatarūpeṣu",
  "GSP33bbdip12u:1852_2": "ca atītānāgatavartamānāgnyādisūktopāsakairagnyādigatatvena anusmartavyatvaṃ vā saṃprāptirvā",
  "GSP33bbdip12u:1852_3": "tattatsūktavyavasthāpakamityanuṣṭhānaviśeṣopayogitayā saurasāvitravāmanaviṣṇvādisūktādivyavasthārthaṃ",
  "GSP33bbdip12u:1852_4": "ca vyavasthāpakāntaramuktamityavirodhaḥ / laukikavaidikavyavahārayoragnyādāvupacaritatvabījaṃ",
  "GSP33bbdip12u:1852_5": "tu tayostatra mukhyatvāṅgīkāre 'tathā dṛṣṭyupadeśāt';",
  "GSP33bbdip12u:1853": "ityanena sūcita 'sarvanāma';",
  "GSP33bbdip12u:1854": "ityādiśrutivirodhādirūpaprāguktānupapattiriti ṭīkāyāmevoktam /",
  "GSP33bbdip12u:1855": "__________",
  "GSP33bbdip12u:1856": "BBsBh_1,2.7.22:",
  "GSP33bbdip12u:1857": "na hyanyopāsako 'nyaṃ prāpnuta iti yujyata ityata āha -",
  "GSP33bbdip12u:1858": "sū - oṃ//",
  "GSP33bbdip12u:1859": "āmananti cainamasmin | BBs_1,2.32 |",
  "GSP33bbdip12u:1860": "// oṃ//",
  "GSP33bbdip12u:1861": "enaṃ viṣṇumasminnagnyādāvāmananti /",
  "GSP33bbdip12u:1862": "BBsBhDīp_1,2.7.22:",
  "GSP33bbdip12u:1863": "yaduktamagnyādisūktādibhiḥ brahmopāsakasyāgnyādiprāptirbhavatīti tacchrutyuktamapi na yuktam / 'madbhaktā yānti māmapi';",
  "GSP33bbdip12u:1864": "ityāderanyopāsakasyānyaprāpterayogāt / 'śrutopaniṣatkagatyabhidhānāt';",
  "GSP33bbdip12u:1865": "ityādau tadanabhyupagamācceti bhāvenāśaṅkya tatparihāratayā sūtramavatārya vyācaṣṭe - na hīti // ṭīkāyāmāśaṅkyāvatāryetyanvayaḥ / śaṅkārūpasūtrāvatārikāṃ pradarśyetyarthaḥ / 'hi';",
  "GSP33bbdip12u:1866_0": "yasmādanyopāsako 'nyaṃ prāpnuta ityetatpramāṇavirodhānna yujyate / tasmāduktamayuktamityarthaḥ /",
  "GSP33bbdip12u:1866_1": "enamityanuvādena viṣṇumiti vyākṛtam / asminnityasya vyākhyānamagnyādāviti / 'āmananti';",
  "GSP33bbdip12u:1867": "pratipādayanti śrutaya iti śeṣaḥ / caśabdaḥ viṣṇūpāsakasyāgnyādiprāptirayukteti pūrvapakṣiśaṅkāvyāvartakaḥ / tena siddhāntipratijñā,",
  "GSP33bbdip12u:1868": "agnyādiprāptipadena tadantargatabhagavatprāptereva vivakṣitatvāditi sākṣāddhetuśca sūcitaḥ / tattvapradīpe tu - na kevalamekatraivāmananti paṭhanti vājasaneyāḥ,",
  "GSP33bbdip12u:1869": "kintvanyatra 'sa yaścāyamasmin'; ityādau,",
  "GSP33bbdip12u:1870": "evamanye āmananti 'ya eṣa etasmin'; ityādau,",
  "GSP33bbdip12u:1871": "anye cāmananti 'etasyām'; ityādau,",
  "GSP33bbdip12u:1872": "anye ca 'tatsṛṣṭvā';",
  "GSP33bbdip12u:1873": "/ tadevānuprāviśat ityādau / smaranti ca smṛtikartāraḥ 'yaccandramasi yaccāgnau';",
  "GSP33bbdip12u:1874": "ityādīni / samuccayārthaścaśabda ityuktam /",
  "GSP33bbdip12u:1875": "__________",
  "GSP33bbdip12u:1876": "BBsBh_1,2.7.23:",
  "GSP33bbdip12u:1877": "'yo 'gnau tiṣṭhan'; (bṛ. 5-7-5.)",
  "GSP33bbdip12u:1878": "'ya eṣa etasminnagnau tejomayo 'mṛtamayaḥ puruṣaḥ'; (bṛ. 4-5-3.) ityādinā // 32 //",
  "GSP33bbdip12u:1879": "// iti vaiśvānarādhikaraṇam // 7 //",
  "GSP33bbdip12u:1880": "iti śrīmadānandatīrthabhagavatpādācāryaviracite",
  "GSP33bbdip12u:1881": "brahmasūtrabhāṣye prathamādhyāyasya",
  "GSP33bbdip12u:1882": "dvitīyaḥ pādaḥ // om //",
  "GSP33bbdip12u:1883": "BBsBhDīp_1,2.7.23:",
  "GSP33bbdip12u:1884": "tāḥ śrutīḥ darśayati - ya iti // 'yo 'gnau tiṣṭhan';",
  "GSP33bbdip12u:1885": "ityekaṃ vājasaneyaṃ vākyam / 'ya eṣaḥ';",
  "GSP33bbdip12u:1886": "ityaparaṃ chāndogyavākyam / ubhayatra yacchabdasya tatratyatacchabdenānvayaḥ / 'tejomayaḥ';",
  "GSP33bbdip12u:1887": "tejorūpaḥ 'amṛtamayaḥ';",
  "GSP33bbdip12u:1888": "nityātmā / ādiśabdena 'etamagnāvadhvaryavaḥ';",
  "GSP33bbdip12u:1889": "ityādikaṃ gṛhyate / ityādinā āmanantītyanvayaḥ / anena - na viṣṇūpāsakasyāgnyādiprāptyukitirayuktā / kutaḥ?",
  "GSP33bbdip12u:1890": "agnyādiprāptipadena tadantargatabhagavatprāptervivakṣitatvāt / na ca viṣṇoragnyādyantargatatvāsiddhiḥ / yata 'enaṃ';",
  "GSP33bbdip12u:1891": "viṣṇuṃ 'asmin';",
  "GSP33bbdip12u:1892": "agnyādau āmananti śrutayo 'ta iti sūtrārtha ukto bhavati /",
  "GSP33bbdip12u:1893": "// iti vaiśvānarādhikaraṇam // 7 //",
  "GSP33bbdip12u:1894": "iti śrīmatparamahaṃsaparivrājakācāryāṇāṃ sarvatantrasvatantrāṇāṃ",
  "GSP33bbdip12u:1895": "śrīmadraghunāthatīrthapūjyapādānāṃ śiṣyeṇa śrīmajjagannāthayatinā kṛtāyāṃ",
  "GSP33bbdip12u:1896": "śrīmadbrahmasūtrabhāṣyadīpikāyāṃ",
  "GSP33bbdip12u:1897": "prathamādhyāyasya dvitīyaḥ pādaḥ // om //"
}