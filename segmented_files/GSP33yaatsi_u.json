{
  "GSP33yaatsi_u:0": "ātmasiddhiḥ /",
  "GSP33yaatsi_u:1": "siddhāñjananāmakavyākhyopetā /",
  "GSP33yaatsi_u:2": "yatpadāmbhoruhadhyānavidhvastāśeṣakalmaṣaḥ /",
  "GSP33yaatsi_u:3": "vastutāmupayāto 'haṃ yāmuneyaṃ namāmi tam // 1 //",
  "GSP33yaatsi_u:4": "mūlam",
  "GSP33yaatsi_u:5": "prakṛtipuruṣakālavyaktamuktā yadicchā-",
  "GSP33yaatsi_u:6": "manuvidadhati nityaṃ nityasiddhairanekaiḥ",
  "GSP33yaatsi_u:7": "svaparicaraṇabhogaiḥ śrīmati prīyamāṇe",
  "GSP33yaatsi_u:8": "bhavatu mama parasmin puruṣe bhaktibhūyā // 1 //",
  "GSP33yaatsi_u:9": "vyākhyānam",
  "GSP33yaatsi_u:10": "jagajjanmasthitilayai ramamāṇaṃ parātparam /",
  "GSP33yaatsi_u:11": "svāmin sarvajagatāṃ śriyaḥpatimupāsmahe // 1 //",
  "GSP33yaatsi_u:12": "jñānavairāgyabhaktīnāṃ śevadhiṃ karuṇārṇavam /",
  "GSP33yaatsi_u:13": "yāmunārthaṃ munivaraṃ paramācāryamāśraye // 2 //",
  "GSP33yaatsi_u:14": "śrībhāṣyādiprabandhena tattvaṃ sandarśayan param /",
  "GSP33yaatsi_u:15": "rāmānujāryo bhagavān dayatā mayi saṃśriye // 3 //",
  "GSP33yaatsi_u:16": "deśikendradayāsāramavalambya vidhīyate /",
  "GSP33yaatsi_u:17": "siddhitrayasya vyākhyānaṃ rītyā saralayā mayā // 4 //",
  "GSP33yaatsi_u:18": "kka yāmunāryaśrīsūktisandarbhaḥ kka ca me matiḥ /",
  "GSP33yaatsi_u:19": "atyalpaviṣayāthāpi cāpalaṃ tvaparādhyati // 5 //",
  "GSP33yaatsi_u:20": "viśiṣṭadvaitasiddhāntanirdhāraṇadhurandharāḥ /",
  "GSP33yaatsi_u:21": "saṃśriteṣu dayāsārā deśikāḥ śaraṇaṃ mama // 6 //",
  "GSP33yaatsi_u:22": "vātsyaṃ śrīvādibhīkṛdgurukulatilakaṃ kṛṣṇamāryaṃ guṇāḍhyaṃ",
  "GSP33yaatsi_u:23": "tātaṃ mannapradaṃ me draviḍanigamasūktyarthasandarśakaṃ tam /",
  "GSP33yaatsi_u:24": "natvā rāmānujāryaṃ guruvaramapi me bhāṣyakṛdvaṃśadīpaṃ",
  "GSP33yaatsi_u:25": "hārītaṃ cārukīrtiṃ budhakulatilakaṃ yāmunoktīrvivṛṇve // 7 //",
  "GSP33yaatsi_u:26": "śrīmannāgapurābhikhyābhijano vādibhīkaraḥ /",
  "GSP33yaatsi_u:27": "aṇṇaṅgarāryadāso 'haṃ vivṛṇomi gurorgiraḥ // 8 //",
  "GSP33yaatsi_u:28_0": "atha khalu bhagavān śrīmadyāmunaminiḥ śrīvaiṣṇavasaṃpradāyapravartakācāryeṣu prathamaparigāṇitasya",
  "GSP33yaatsi_u:28_1": "yogarahasyanyāyatattvaśāstrapraṇeturbhagavataḥ śrīmannāthamuneḥ pautra riśvaramunitanujanmā",
  "GSP33yaatsi_u:28_2": "viśiṣṭādvaitasiddhāntapravartanadhurandharaḥ prativādivāraṇaprakaṭāṭopavipāṭanakṣamaḥ",
  "GSP33yaatsi_u:28_3": "paramācārya ātmasiddhināmakaṃ vedāntaprakaraṇamupakramamāṇo 'vighnaparisamāptipracayagamanādiphalaṃ",
  "GSP33yaatsi_u:28_4": "maṅgalamāśīrūpaṃ vastunirdeśaṃ ca kurvāṇaḥ śiṣyaśikṣāyai nibadhnāti “prakṛtī' ti / prakṛtirmāyā,",
  "GSP33yaatsi_u:29": "tatkāryāṇi samaṣṭivyaṣṭirūpāṇi vyaktāni,",
  "GSP33yaatsi_u:30": "prakṛtiprākṛtapariṇāmahetuḥ kālaḥ,",
  "GSP33yaatsi_u:31_0": "tadbaddho jīvarāśiśreti līlāvibhūtisthāḥ sarve saṅgṛhītāḥ śabdacatuṣṭayena / muktāḥ",
  "GSP33yaatsi_u:31_1": "bhagavadupāsanāprabhāvādbhavabandhanātkarmapāśapragrathitādvinirmuktāḥ / ete prakṛtyādayo",
  "GSP33yaatsi_u:31_2": "yasyaiva paramapuruṣasyecchāṃ saṅkalparūpāṃ sadā samanusaranti svarūpasthitipravṛttiṣu,",
  "GSP33yaatsi_u:32": "tasmin pūruṣa ityanvayaḥ / imāni ca",
  "GSP33yaatsi_u:33_0": "sarjanāvanasaṃharaṇasaṃsāravimocanāni saṅkalpaikaniṣpādyāni bhagavato līlārasāya",
  "GSP33yaatsi_u:33_1": "kalpante / evaṃ līlāvibhūtiyoga uktaḥ / atha nityavibhūtiyogamāha 'nityam' iti /",
  "GSP33yaatsi_u:33_2": "nityamiti pūrvottarayoranvitaṃ madhyamaṇinyāyena / sadodbhūtāpahatapāpmatvādisvarūpaiḥ",
  "GSP33yaatsi_u:33_3": "sarvajñairbhagavadanubhavajanitaprītikāritāśeṣaśeṣavṛttyanvayata evādhigatabhogairanantairanantagaruḍaviṣvaksenādibhirnityasūribhiḥ",
  "GSP33yaatsi_u:33_4": "śrīmati mahāvaikuṇṭhe divye 'kṣare dhāmni sadā niratiśayaprītimanubhavati nārīṇāmuttamāyāḥ",
  "GSP33yaatsi_u:33_5": "śriyo vallabhe puruṣottame parabrahmaṇi mama bhaktipracayo bhūyādityāśaṃsā / ubhayavibhūtināthe",
  "GSP33yaatsi_u:33_6": "ramānāthe bhaktirhi sarvaśreyaskarī / tattadbhaktyāśaṃsanamucitataram / bhaktireva",
  "GSP33yaatsi_u:33_7": "bhagavati prārthyā cetanaiḥ / sa hi svayameva śreyo vidadhāti / tattasmin śvaśreyaḥprārthanā",
  "GSP33yaatsi_u:33_8": "nocitatarā bhaktānāmiti cānena jñāpyate / acetanabhedaścetanabhedaśca paramārthataḥ,",
  "GSP33yaatsi_u:34": "śrīmannārāyaṇasyaiva pāramyaṃ,",
  "GSP33yaatsi_u:35": "sarvacetanācetanānāṃ tadvibhūtitvaṃ,",
  "GSP33yaatsi_u:36": "niratiśayapremagarbhatadupāsanasyaivāpavargahetutvamavicchinnapūrṇabhagavadanubhavagarbhasevāyā eva paramapumarthatvaṃ ceti svābhimatāḥ prakaraṇārthā atra saṃsūcitāḥ // 1 //",
  "GSP33yaatsi_u:37": "viruddhamatayo 'nekāḥ santyātmaparamātmanoḥ /",
  "GSP33yaatsi_u:38": "atastatpariśuddhyarthamātmasiddhirvidhīyate // 2 //",
  "GSP33yaatsi_u:39_0": "saṃmataṃ hi sarvasamayeṣu ātmajñānaṃ niḥśreyasaheturiti / śrūyate ca 'pṛthagātmānaṃ",
  "GSP33yaatsi_u:39_1": "preritāraṃ ca matvā juṣṭustatastenāmṛtatvameti' 'ātmānaṃ cedvijānīyāt' 'taratiśoka-",
  "GSP33yaatsi_u:39_2": "mātmavit' 'brahmavidāpnoti para' mityādiḥ parāvarātmatattvajñānasyāpavargasādhanatvaṃ",
  "GSP33yaatsi_u:39_3": "pratipādayan vedāntavākyagaṇaḥ /",
  "GSP33yaatsi_u:40_0": "tatrāsminnātmani parasmiṃścānekavidhā vipratipattayaḥ tīrthakarāṇām / tadyathā -",
  "GSP33yaatsi_u:40_1": "ātmaviṣaye tāvat dehameva kecidātmānamācakṣate / indriyāṇyanye / mana ityanye / prāṇamapare /",
  "GSP33yaatsi_u:40_2": "adhyastajñātṛ bhāvamanahaṅkāraṃ bodhamātramitare / dehendriyamanaḥprāṇabodhavilakṣaṇamākāśādivadacitkhabhāvamāgantukabodhasukhaduḥkhādyasādhāraṇaguṇādhāramahaṅkāragocaramapare /",
  "GSP33yaatsi_u:40_3": "apare tu bodhaikasvabhāvameva,",
  "GSP33yaatsi_u:41_0": "svabhāvadhavalamiva sphuṭikamaṇimupadhānaviśeṣāpāditāruṇimaguṇādinirbhāsamantaḥkaraṇopadhānāpāditarāgadveṣasukhaduḥkhādyaśivaguṇanirbhāsamanuditāvastamitasvarūpaprakāśaṃ",
  "GSP33yaatsi_u:41_1": "svayañjyotiṣamimamabhidadhati / anye tu jñānānandasvabhāvam / āśrayānukūlyapratilabdhānandasukhādivyapadeśabodhaviśeṣa",
  "GSP33yaatsi_u:41_2": "evāsya svābhāvika ityanye / tathā - anumānasamadhigamyaḥ ;",
  "GSP33yaatsi_u:42": "āgamaikavedyaḥ ;",
  "GSP33yaatsi_u:43": "mānasapratyakṣavedyaḥ ;",
  "GSP33yaatsi_u:44": "grāhakatayaiva sakalaviṣayavittiṣu pratyakṣaḥ ;",
  "GSP33yaatsi_u:45": "jñānasvabhāvatayānuditānastamitasvarūpaprakāśaḥ svayañjyotiḥ ;",
  "GSP33yaatsi_u:46": "ridṛśo 'pyugamānumānayogajapratyakṣaiḥ svetarasakalavilakṣaṇasvābhāvyena viśadaviśadataraviśadatamatayāntato yathāvadaparokṣyata iti /",
  "GSP33yaatsi_u:47": "tathā - paramamahān ;",
  "GSP33yaatsi_u:48": "aṇuparimāṇaḥ ;",
  "GSP33yaatsi_u:49": "śarīraparimāṇaḥ ;",
  "GSP33yaatsi_u:50": "svataḥ parimāṇarahito 'pi vyāpyavastuparimitikṛtapariccheda iti / vyāptirapicaitanyamātreṇa ;",
  "GSP33yaatsi_u:51": "svarūpeṇeti / tathā kṣaṇikaḥ ;",
  "GSP33yaatsi_u:52": "yāvaccharīroṣmastāyī ;",
  "GSP33yaatsi_u:53": "āprakṛtapralayāvasthīyī ;",
  "GSP33yaatsi_u:54": "āmokṣasthāyī ;",
  "GSP33yaatsi_u:55": "kūṭastho nitya iti / sarvaśarīreṣvekaḥ ;",
  "GSP33yaatsi_u:56": "pratikṣetraṃ nānābhūta iti ca tathā tathā pratipadyante /",
  "GSP33yaatsi_u:57_0": "tathā paramātmaviṣaye 'pi - kecit samastavastusākṣātkāriṇaṃ sarvaśaktimīśvarameva",
  "GSP33yaatsi_u:57_1": "nābhyupagacchanti / abhyupagacchanto 'pyeke pratyastamitamitimānamātṛmeyeśvareśitavyādibhedavikalpakūṭasthavijñā",
  "GSP33yaatsi_u:57_2": "naikarasamanādyavidyopadarśitaviyadādibhedāvacchinnajñānaiśvaryādimahimavika",
  "GSP33yaatsi_u:58_0": "lpatayā kālpanikamācakṣate / apare tu yathoktasvarūpamevāvidyopadhānena tadguṇasāratayā",
  "GSP33yaatsi_u:58_1": "prakalpitabrahmādisthāvaraparyantavividhajīvabhedaṃ svādhīnavicitravartasvabhāvamāyopahitatayā",
  "GSP33yaatsi_u:58_2": "samāsāditasārvajñyādisaṃpadamupahitamimamabhidadhati / tathānye prakṛṣṭasattavopādānanimittasvatantrapradhānapariṇāmaviśeṣamātrani",
  "GSP33yaatsi_u:58_3": "yamanirvāhitarvaiśvarya maryādamādriyante / anupahitamapi pariṇāminamapare pratipedire /",
  "GSP33yaatsi_u:58_4": "apariṇāminamapi svamāyāṃśabhūtavicitrāntaḥkaraṇadarpaṇatalapratibimbitatayā pratipannaviśvataijasaprājñabhāvaṃ",
  "GSP33yaatsi_u:58_5": "tamekameva cetanamitare rocayante / anye tu",
  "GSP33yaatsi_u:59_0": "svādhīnatrividhacetanācetanasvarūpasthitipravṛttibhedaṃ svābhāvikaniravadhikātiśayajñānabalaiśvaryavīryaśaktitejaḥprabhṛtisakalakalyāṇaguṇagaṇamahārṇavaṃ",
  "GSP33yaatsi_u:59_1": "puruṣaviśeṣamīśvaramātiṣṭhante /",
  "GSP33yaatsi_u:60_0": "tathā tadviśeṣe 'pi hariharaviriñcabhāskarātmanā anabhimata tattanmūrtiparityāgena",
  "GSP33yaatsi_u:60_1": "ca catusridvyekamūrtitayā vivadante / mūrtiviśeṣaviṣayāśca nityatvānityatvabhotakatvābhautikatvasvārthaparārthatvādivitarkāḥ prādurbhavanti ;",
  "GSP33yaatsi_u:61": "parijanasthānādigocarāśca / tathā pramāṇato 'pi - ānuśrāvika evetyeke / ānumānikaścetyanye / viśiṣṭapratyakṣasamadhigamyaścetyapare /",
  "GSP33yaatsi_u:62_0": "tathā ātmaparamātmanoḥ saṃbandhe 'pi - anādyavidyopādānabhedāspado 'yamīśvareśitavyatādirūpasaṃbandhaḥ /",
  "GSP33yaatsi_u:62_1": "paramārthatatsvekaṃ tattvamiti kecit / vyatirekābhāve 'pyatirikto jīva ityanye / svatastvaikyam,",
  "GSP33yaatsi_u:63": "upādhito bheda iti viśiṣṭasvarūpabhāvena bhinnābhinnatvamitare / nānātve satyevābhedo nāmānvayaḥ aṃśāśibhāvalakṣaṇaḥ,",
  "GSP33yaatsi_u:64": "samavāyaḥ paratantratālakṣaṇaḥ,",
  "GSP33yaatsi_u:65": "śeṣaśeṣitvarūpaḥ,",
  "GSP33yaatsi_u:66": "svasvāmibhāvaḥ,",
  "GSP33yaatsi_u:67": "bhṛtyasvāmilakṣaṇa iti ca nānāvidyā vādāḥ /",
  "GSP33yaatsi_u:68": "tathā paramapuruṣārthabhūte brahmaprāptilakṣaṇamokṣe 'pi - svarūpocchittilakṣaṇaḥ,",
  "GSP33yaatsi_u:69": "avidyāstamayalakṣaṇaḥ,",
  "GSP33yaatsi_u:70": "niśeṣavaiśeṣikātmaguṇocchedalakṣaṇaḥ,",
  "GSP33yaatsi_u:71": "kaivalyarūpaḥ,",
  "GSP33yaatsi_u:72": "tadbhāvasādharmyalakṣaṇaḥ,",
  "GSP33yaatsi_u:73": "tadguṇasaṅkāntilakṣaṇaḥ,",
  "GSP33yaatsi_u:74": "catthāyāpattilakṣaṇaḥ,",
  "GSP33yaatsi_u:75": "sāṃsiddhikānandādisvarūpāvirbhāvalakṣaṇaḥ,",
  "GSP33yaatsi_u:76": "tadguṇānubhavajanitaniratiśayasukhasamunmeṣopanītātyantikatatkiṅkaratvalakṣaṇa iti tathā tathā vivadante /",
  "GSP33yaatsi_u:77": "tatsādhanato 'pi - karmayogalabhyaḥ,",
  "GSP33yaatsi_u:78": "jñānayogalabhyaḥ,",
  "GSP33yaatsi_u:79": "anyatarānugṛhītānyataralabhyaḥ,",
  "GSP33yaatsi_u:80": "ubhayalabhyaḥ,",
  "GSP33yaatsi_u:81": "ubhayaparikarmitakhāntasyaikāntikātyantika bhaktiyogalabhya iti /",
  "GSP33yaatsi_u:82": "tadevamanavasitaviśeṣavimarśakajanavimatidarśanāt,",
  "GSP33yaatsi_u:83": "tatttatpakṣasādhanabalābalānagamācca tatastataḥ sandihānāḥ prekṣāvanto na tāvatparamapuruṣārthāya ghaṭeran,",
  "GSP33yaatsi_u:84": "yāvadayamātmā paramātmā ca svarūpataḥ pramāṇataḥ saṃbandhataḥ prāptitaḥ tatsādhanataśca na nirṇiyeteti tatpratibodhāyedamārabhyate /",
  "GSP33yaatsi_u:85": "yadyapi bhagavatā bādarāyaṇenedamarthānyeva sūtrāṇi praṇītāni / vivṛtāni ca tāni pari",
  "GSP33yaatsi_u:86": "mitagambhīrabhāṣiṇā dramiḍabhāṣyakṛtā / vistṛtāni ca tāni gambhīranyāyasā(ga)",
  "GSP33yaatsi_u:87_0": "rabhāṣiṇā śrīvatsāṅkamiśreṇāpi / tathāpi ācāryaṭaṅka-bhartṛprapañca-bhartṛmitra-bhartṛhari-brahmadaktaśaṅkara-śrīvatsāṅka-bhāskarādiviracitasitāsitavividhanibandhana",
  "GSP33yaatsi_u:87_1": "śraddhāvipralabdhabuddhayo na yathāvat,",
  "GSP33yaatsi_u:88": "anyathā ca pratipadyanta iti yuktaḥ prakaraṇaprakramaḥ // (ityupoddhātaprakaraṇam)",
  "GSP33yaatsi_u:89_0": "prakaraṇārambhaprayojanasabhidhatte 'viruddhe'ti / ātmaparamātmaviṣaye hi nānā vipratipattayaḥ",
  "GSP33yaatsi_u:89_1": "santi / matīnāṃ viruddhatvaṃ viruddhārakārāvagāhitvam / yato mumukṣūṇāmātmaparamātmatattvaṃ",
  "GSP33yaatsi_u:89_2": "jijñāsamānānāṃ tadviṣaye vādivivādinimittā vipratipattayaḥ santi,",
  "GSP33yaatsi_u:90_0": "atastatpariśuddhyarthaṃ - ātmaparamātmatattvamateḥ tattadvādaprayuktāsadviruddhākāraprakārakatvarūpadoṣanirasanena",
  "GSP33yaatsi_u:90_1": "yathāvasthitākārāvagāhitvalakṣaṇaśuddhiyogasaṃpādanārthamātmasiddhināmakaṃ prakaraṇaṃ",
  "GSP33yaatsi_u:90_2": "viraccate satpramāṇatarkairātmaparātmatattvanirṇayaphalamiryarthaḥ / parāvarātmatattvaṃ",
  "GSP33yaatsi_u:90_3": "pradhānaviṣayaḥ / parapakṣapratikṣepo nāntarīyakaḥ / ātmatattvanirṇayaśca sākṣātprayojanametatprakaraṇasyeti",
  "GSP33yaatsi_u:90_4": "sūcitam / paramparayā niḥśreyasābhiṣvaṅgaścāsyābhipretaḥ / viṣayaprayojanokteḥ saṃbandhādhikāriṇau",
  "GSP33yaatsi_u:90_5": "cākṣepagamyau / evamanubandhicatuṣṭayasaṃpattiranusaṃhitā / parāvarātmatattvapratipādakaścutyantānugrāhakanyāyaprapañcanaṃ",
  "GSP33yaatsi_u:90_6": "prakaraṇasyāsya mukhyaṃ kṛtyam / tataścātmaparamātmamananopayogīdaṃ saṃpadyata iti bodhyam // 2 //",
  "GSP33yaatsi_u:91": "anarthakāyātmatattva na ko 'pi prekṣāpūrvakārī pravarteteti svagranthaphalasyāsya niḥśreyasābhiṣvaṅgamāviṣkaroti 'saṃmatam' iti / nanvastu nāmā'majñānasya mokṣasādhanatvam,",
  "GSP33yaatsi_u:92_0": "atiriktaparamātmajñānasya tatkula ityatrā'ha 'śrūyate' iti / bāhyānāṃ vimatyāmapi",
  "GSP33yaatsi_u:92_1": "vaidikavaryāṇāmātmana iva paramātmano 'pi tattvajñānasya mokṣasādhanatve na vimatiriti",
  "GSP33yaatsi_u:92_2": "bhāvaḥ / parātmā-paraṃbrahma puruṣottamaḥ śrīmannārāyaṇaḥ / avarātmā-jīvātmā / śiṣṭaṃ spaṣṭam /",
  "GSP33yaatsi_u:93": "nanu sandhigdhe hi nyāyapravṛttiḥ / vedāntaireva parāvarātmatattvaṃ suniścitamiti kathaṃ tatra śaṅkā, kathantarāṃ ca",
  "GSP33yaatsi_u:94": "nyāyapravṛttiḥ ?",
  "GSP33yaatsi_u:95_0": "ucyate / śrutibhirarthāvagame 'pi prasiddhamativibhavānāṃ tīrthakarāṇāṃ vividhavādaśravaṇataḥ",
  "GSP33yaatsi_u:95_1": "śrutitātparya eva sandehapravṛtteḥ śrutyarthayāthātmye 'pi śaṅkā saṃbhavadudayā /",
  "GSP33yaatsi_u:95_2": "imamevā'śayaṃ hṛdi nidhāyātmatattve sandehasandohikā vipratipattīrupakṣapati 'tatre'",
  "GSP33yaatsi_u:95_3": "ti / tīrthaṃ - darśanaṃ tīrthasāmyāt / darśanaṃ hi āntarājñānamalanirharaṇapūrvakaṃ",
  "GSP33yaatsi_u:95_4": "tattvajñānarūpāṃ śuddhimātmanāmupajanayati / tatkurvantīti tīrthakārāḥ - dārśanikāḥ /",
  "GSP33yaatsi_u:95_5": "tadyathā - uktaṃ vipratipaccibāhuvidhyaṃ yathā - yena prakāreṇa,",
  "GSP33yaatsi_u:96": "tadvarṇyata iti yāvat / 'dehameve'ti / dehādyātmatvavādinaścārvāka",
  "GSP33yaatsi_u:97_0": "bhedāḥ / 'mana ityanye' iti / mana ityaprasiddhaṃ kimapi kecidātmetyācakṣata ityarthaḥ /",
  "GSP33yaatsi_u:97_1": "'ātmānamācakṣata' ityuttaratrāpyanveti / saugatamataṃ śāṅkaramataṃ cāha tantreṇa",
  "GSP33yaatsi_u:97_2": "'adhyaste' ti / bodhamātrañcaitanyamātram / anahaṅkāram - ahaṃbuddhiśabdāviṣayam /",
  "GSP33yaatsi_u:97_3": "āvidyamahaṅkāra granthisthaṃ jñātṛtvamātmanyāropyata ityekaḥ pakṣaḥ / anādivāsanayā",
  "GSP33yaatsi_u:97_4": "jñānasyaiva jñātṛbhāvādyāropa iti cāparaḥ / tārkikamatamāha 'dehendriye' ti / bodhaḥ",
  "GSP33yaatsi_u:97_5": "- jñānam / dehendriyamanaḥprāṇadhībhyo 'nyamacaitanyasvarūpamāgantukajñānasukhādiv",
  "GSP33yaatsi_u:97_6": "iśeṣaguṇavantamahaṃbuddhiśabdagocaramātmānaṃ kāṇādā gautamāścācakṣata ityarthaḥ /",
  "GSP33yaatsi_u:97_7": "acitsvabhāvamityanenākāśāderivātmasvarūpasya jaḍatvaṃ vivikṣitam / ahaṅkāraḥ,",
  "GSP33yaatsi_u:98": "- ahamiti buddhiḥ śabdaśca / sāṅkhyamatamāha 'apare' iti / bodhaikasvabhāvameva-bodhaścaitanyaṃ,",
  "GSP33yaatsi_u:99": "tadeva svo bhāvaḥ svarūpaṃ yasya tam,",
  "GSP33yaatsi_u:100": "jñānasvarūpameva / upadhānam-upodhaḥ sannidhānam / imam - ātmānam / yathā svabhāvato dhavala eva sphaṭikādirjapākusumādyupādhisnidhānenāropitatattadraktādirūpeṇa pratibhāsate,",
  "GSP33yaatsi_u:101_0": "evaṃ nityasvaprakāśaḥ svayañjyotirātmāntaḥkaraṇasannidhānata āropitasukhaduḥkhāditadguṇavattayā",
  "GSP33yaatsi_u:101_1": "bhāsate kevalam / vastuto nityanirduṣṭa evāyamiti bhāvaḥ / 'anye tvi' ti / mīmāṃsakaikadeśinaḥ",
  "GSP33yaatsi_u:101_2": "siddhāntyekadeśino vā / jñānānandau svābhāvikadharmāvātmana ityamīṣāmāśayaḥ / siddhāntināṃ",
  "GSP33yaatsi_u:101_3": "matamāha 'āśraye'ti / ānando 'pi nātiriktaḥ,",
  "GSP33yaatsi_u:102": "kintu ātmanaḥ anukūlatvena prāpta ānandasukhādinirdeśo yena,",
  "GSP33yaatsi_u:103": "evaṃbhūto jñānaviśeṣa eva saḥ / sa eva cātmanaḥ svabhāvaḥ / saṃsāritvaduḥ khitvādi tu karmopādhikamiti bhāvaḥ / yāvaduktopapannaścātmeti hārdam / tattadvādyukteṣu yāvadupapannam,",
  "GSP33yaatsi_u:104": "tāvadākāravattvaṃ cātmanaḥ saṃmatameva hi siddhānte /",
  "GSP33yaatsi_u:105_0": "ātmasvarūpe vipratipattīrūktvā tadgrāhakapramāṇe tā upakṣipati 'tathā anumāne'ti /",
  "GSP33yaatsi_u:105_1": "sautrāntikīya ānumānikatvapakṣo 'yam / anumānaṃ ca ahaṃvijñānaṃ sālambanaṃ vijñānatvānnīlapītādivijñānavadityādyudāhāryam /",
  "GSP33yaatsi_u:105_2": "vilakṣaṇa ātamā anumānagacara iti naiyāyikapakṣo vātrakīrtitaḥ syāt / agnimavivaraṇānusārāt /",
  "GSP33yaatsi_u:105_3": "'āgamaikavedya' iti / śrotriyāṇāṃ pakṣo 'yam / ahaṃbuddherdehālambanatayaivopapatteḥ",
  "GSP33yaatsi_u:105_4": "saṅgātaparārthatvādyunumānasyāprayojakatvādinā ca śāstraikagamya ātmaityamīṣāmāśayaḥ /",
  "GSP33yaatsi_u:105_5": "'mānase'ti / tārkikāṇāṃ bhāṭṭānāṃ ca pakṣo 'yam / 'grāhakataive'ti / prābhākarapakṣo",
  "GSP33yaatsi_u:105_6": "'yam / grāhakatayā-jñātṛtayā / jñānasya tritayāvabhāsakatvāddhaṭapratyakṣa eva ghaṭa",
  "GSP33yaatsi_u:105_7": "iva tañjñānaṃ jñātā cātmā prakāśete ityamī / sāṅkyādimatamāha 'jñānasvabhāvataye'",
  "GSP33yaatsi_u:105_8": "ti / svo bhāvaḥ svabhāvaḥ svarūpam / nityasyā'tmano jñānasvarūpatayā",
  "GSP33yaatsi_u:106_0": "itarānadhīnanityasvaprakāśo 'yamityete siddhāntināmāśayamāhar 'idṛśo 'pī'ti / viśadatamatayetyanantaraṃ",
  "GSP33yaatsi_u:106_1": "'gṛhīta' iti śeṣaḥ / pratyaktvādinaivāsya svaprakāśatvāddehādivyāvartakanityatvāṇutvajñātṛtvādiprakāreṇā'gamena viśadatayā,",
  "GSP33yaatsi_u:107": "mananato viśadataratayā,",
  "GSP33yaatsi_u:108": "yogajapratyakṣato viśadatamatayā ca gṛhīto 'yaṃ muktau svābhāvikāsaṅkucitāparokṣajñānaprabhayā kāstnaryenānubhūyata ityarthaḥ /",
  "GSP33yaatsi_u:109_0": "ātmanaḥ parimāṇe 'pi tā nirdiśati 'tathe'ti / naiyāyikapakṣamāha 'paramamahā' niti /",
  "GSP33yaatsi_u:109_1": "tattvaṃ cāpakarṣānāśrayamahatparimāṇam / bibhutvasahacaritam / tatpratibhaṭaṃ siddhāntināṃ",
  "GSP33yaatsi_u:109_2": "pakṣamāha 'aṇuparimāṇa' iti / mādhyamaṃ paramāṇaṃ manyamānānāmanaikāntyavādināṃ matamāha",
  "GSP33yaatsi_u:109_3": "'śarīraparimāṇa' iti / sasattvaikāntyavādināṃ sāṅkhyānāṃ matamāha 'svata' iti / parimāṇarāhityaṃ",
  "GSP33yaatsi_u:109_4": "vibhutvādātmanām / parimāṇavattve hi paricchinnatvamavibhutvaṃ prasajyata ityeṣāṃ",
  "GSP33yaatsi_u:109_5": "hārdam / aupādhikaṃ cāsya parimāṇamityāha 'vyāpye'ti / vyāpyāntaḥkaraṇaparimāṇaupādhikaparimāṇo",
  "GSP33yaatsi_u:109_6": "'yaṃ bandhe ityarthaḥ / vyāptāvapi tāmāha 'caitanye'ti / svadharmabhūtajñānadvārikaiva",
  "GSP33yaatsi_u:109_7": "vyāptiriti siddhāntipakṣaḥ / yathāntaḥkaraṇādhīnaṃ parimāṇam,",
  "GSP33yaatsi_u:110": "tathā jñānādhīnaṃ vyāpakatvamiti sādṛśyenopastitatvāt siddhāntapakṣasya",
  "GSP33yaatsi_u:111_0": "prathamanirdeśo 'tra / 'svarūpeṇe'ti / ātmā svarūpataḥ sarvagata iti naiyāyikādayaḥ /",
  "GSP33yaatsi_u:111_1": "kālasaṃbandhe 'pi tā upakṣipati 'tathe'ti / kṣaṇikatvaṃ saugatānāmabhimatam / yāvaccharīroṣmasthāyitvaṃ",
  "GSP33yaatsi_u:111_2": "cārvākāṇām / āprākṛtapralasthāyitvaṃ brahmadevādīnām,",
  "GSP33yaatsi_u:112": "āmokṣasthāyitvāmauḍulomyupajñānām / kūṭasthanityatvaṃ naiyāyikādīnāṃ siddhāntināṃ ca / kūṭasthatvam-nirvikāratvam / nityatvaṃ sarvakālasattā /",
  "GSP33yaatsi_u:113_0": "saṅkhyāyāmapi tāmāha 'sarve'ti / ekajīvavādo māyāvādyekadeśinām / pratiśarīramātmabhedo",
  "GSP33yaatsi_u:113_1": "naiyāyikādīnāṃ siddhāntināṃ ca / cakāro 'nuktavipratipattisamuccāyakaḥ / 'tathā tathe'ti /",
  "GSP33yaatsi_u:113_2": "svasvābhimatatattadviruddhākāreṇātmānaṃ tete vādino manyanta ityarthaḥ / jīghātmasvarūpādau",
  "GSP33yaatsi_u:113_3": "vipratipattīruktvā paramātmasvarūpādau tā upakṣipati 'tathā parame'ti / 'nānaiva",
  "GSP33yaatsi_u:113_4": "vipratipattayaḥ tīrthakarāṇā'miti śeṣaḥ / 'keci'diti / cārvākā bauddhā ārhatāḥ karmaḍāścetyarthaḥ /",
  "GSP33yaatsi_u:113_5": "saśvaravādiṣvapi naikamatyamityāha 'abhyupagacchanto 'pī'ti / ekekecidadvaitinaḥ /",
  "GSP33yaatsi_u:113_6": "kālpanikaṃ kalpiteśvarabhāvam / kalpanāprakāramāha 'pratyastamite'ti / kūṭastham-avikāri",
  "GSP33yaatsi_u:113_7": "nityaṃ vijñānamātraṃ satyam / yatreśeśitavyādibhedaprapañco mātṛmeyatadavacchinnamititvādirapi",
  "GSP33yaatsi_u:113_8": "naivāsti / evaṃbhūte 'dhi",
  "GSP33yaatsi_u:114_0": "ṣṭhāne 'vidyayaiva nānāśaktimatyā viyadādinānācitpratibhāso rajjvāmiva sarpādyavabhāsaḥ /",
  "GSP33yaatsi_u:114_1": "āvidyabhūtasamaṣṭivyaṣṭyavacchinnajñānaiśvaryādimahimabhedapratibhāsaśca / tat samaṣṭhyavacchinnajñānaiśvaryādimattayā",
  "GSP33yaatsi_u:114_2": "bhāsamānaṃ caitanyamīśvaraḥ / vyaṣṭirūpadevādidehādyavacchinnajñānādimattayā nānātvena",
  "GSP33yaatsi_u:114_3": "ca bhāsamānaṃ tadeva jīvajātamityeṣāmāśayaḥ / avidyāyā eva jīveśvarabhāvakalpakopādhitvametanmate /",
  "GSP33yaatsi_u:114_4": "māyāvidyopādhibhedavādināṃ matamāha 'apare tvi'ti /",
  "GSP33yaatsi_u:115_0": "nirbhedacaitanyamātramevāvidyopahitaṃ nānājīvabhāvena māyopahitaṃ ceśvarabhāvena",
  "GSP33yaatsi_u:115_1": "parisphurati / tatrāvidyākṛtatvājjīvabhedaḥ kāmakrodhalobhādyāvidyaguṇapradhāno 'vidyāparavaśaścar /",
  "GSP33yaatsi_u:115_2": "iśvarastu svavaśavartivividhapariṇāmaśīlamāyāśaktyādhigatasārvajñyasarvaiśvayārdimahimetyamīṣāmāśayaḥ /",
  "GSP33yaatsi_u:115_3": "yogatantraniṣṭhānāmīśvarasamādaraṇarītimāha 'tathānye' iti / aupādhikameveśvaratvametanmate",
  "GSP33yaatsi_u:115_4": "'pīti tathetyanenābhipretam / svatantraprakṛtipariṇāmaviśeṣasya yo viśeṣo nityodriktasattvakatvarūpaḥ",
  "GSP33yaatsi_u:115_5": "prakṛṣṭasattvapradhānāṃśopādānatvaprayuktaḥ,",
  "GSP33yaatsi_u:116_0": "tena saṃpāditā sarvaiśvaryavyavasthā yasya tamīśvaramādriyanta ityarthaḥ / sadā śudadhasattvātmakāntaḥkaraṇādirīśvaropādhiḥ /",
  "GSP33yaatsi_u:116_1": "tadupahitacaitanyamātravapuḥ puruṣaviśeṣar iśvaraḥ / upādhiviśeṣādhīnameva tasyaiśvaryamiti",
  "GSP33yaatsi_u:116_2": "bhāvaḥ / yādavaprakāśapakṣamāga 'anupahitamapī'ti / sindhuriva phenabudbudataraṅgabhedena",
  "GSP33yaatsi_u:116_3": "brahmaiva jaḍajīveśvarūpeṇa bhavatīti pariṇāmavādo 'yam / pratibimbavādamāha 'apariṇāminamapī'ti /",
  "GSP33yaatsi_u:116_4": "'tamekameva cetana'mityanena māyopahitaṃ caitanyamīśvaraḥ / antaḥkaraṇeṣu tasyaiva",
  "GSP33yaatsi_u:116_5": "pratibimbabhedā jīvā ityābhāsalakṣaṇatvaṃ jīvānāṃ vijñāyate / yadvā māyāyāṃ pratibimbitaṃ",
  "GSP33yaatsi_u:116_6": "caitanyamīśvaraḥ / tasya māyāśabhūtavicitrāntaḥkaraṇeṣu pratibimbabhedā jīvā iti",
  "GSP33yaatsi_u:116_7": "bhāvaḥ / viśvādirjāgṛtisvapnasuṣuptyabhimānī / siddhāntināṃ matamāha 'anye' tviti /",
  "GSP33yaatsi_u:116_8": "trividhāścetanāḥjñātṛtvavanto baddhamuktanityāḥ / trividhāścātetanāḥ - jñātṛtvarahitāḥ",
  "GSP33yaatsi_u:116_9": "prakṛtikālanityavibhūtayaḥ / jñānarūpatve 'pi nityavibhūterajñātṛtvādacetanatvam /",
  "GSP33yaatsi_u:116_10": "teṣāṃ sarveṣāṃ svasvākārasaṃpattiḥ,",
  "GSP33yaatsi_u:117": "niṣpannasvarūpāṇāmuttarottarakālānuvṛttirūpā sthitiḥ,",
  "GSP33yaatsi_u:118": "pravṛttiviśeṣāśca tattatkāryānuguṇā yadadhīnā eva sadā,",
  "GSP33yaatsi_u:119_0": "sar iśvaraḥ / sa ca na nirguṇaḥ / kintu svābhāvikotkṛṣṭatamaṣāṅguṇyaprabhṛtyanantakalyāṇaguṇagaṇaratnākaraḥ /",
  "GSP33yaatsi_u:119_1": "nirguṇatvaṃ cāsya heyagandhābhāvāt / ayaṃ ca puruṣaviśeṣaḥ - trividhajīvātmavilakṣaṇaḥ",
  "GSP33yaatsi_u:119_2": "puruṣottamaḥ śriyaḥ - patirityeteṣāṃ hārdam /",
  "GSP33yaatsi_u:120_0": "puruṣaviśeṣar iśvara ityuktama / sa kiṃnāmarūpa ityapekṣāyāmāha 'tathā tadviśeṣe",
  "GSP33yaatsi_u:120_1": "'pī'tir / iśvarīyanāmarūpādiviṣaye 'pi naikamatyaṃ vādināmityarthaḥ / tathāhi-eka",
  "GSP33yaatsi_u:120_2": "evaiśvaro mūrticatuṣṭayaṃ",
  "GSP33yaatsi_u:121_0": "gṛhṇāti kāryavaśādityeke / trimūrtivādinastvādityarūpaṃ parityajanti / hariharaikyavādinastu",
  "GSP33yaatsi_u:121_1": "brahmarūpamapi / śaivāstu hara evaiśvara ityabhimanyante / śrīvaiṣṇavastu harirevetyāmananti /",
  "GSP33yaatsi_u:121_2": "evaṃ hairaṇyagarbhāṇāṃ saurāṇāṃ ca tattadekamūrtipakṣo 'pyanusandheyaḥ / riśvaramūrtigataviśeṣeṣvapi",
  "GSP33yaatsi_u:121_3": "vipratipattīrāha 'mūrtī'ti / sārthatvam - svabogasiddhyarthatvam / parārthatvam -",
  "GSP33yaatsi_u:121_4": "jīvānugrahaikārthatvam / vitarkāḥ - vipratipattayaḥ / 'parijane'ti /",
  "GSP33yaatsi_u:122": "parijanādayaḥ santi neti,",
  "GSP33yaatsi_u:123": "nityāḥ anityā iti,",
  "GSP33yaatsi_u:124_0": "prākṛtā aprākṛtā iti ca pakṣabhedāḥ parijanasthānādāvanusandheyāḥ / 'pramāṇato 'pī'ti /",
  "GSP33yaatsi_u:124_1": "sārvavibhaktikastasil / pramāṇaviṣaye 'pītyarthaḥ / śāstraikapramāṇaka ityeke / āgamānumānapramāṇaka",
  "GSP33yaatsi_u:124_2": "ityapare / śruto mataśca śrutito 'numānataśca premapūrvānudhyānasaṃskṛtamanogrāhyaśceti tu siddhāntinaḥ //",
  "GSP33yaatsi_u:125_0": "atha jīvaparayoḥ saṃbandhe 'pi vipratipattīrnirdiśati 'tathā ātme'ti / advaitināṃ",
  "GSP33yaatsi_u:125_1": "pakṣamāha 'anādī'ti / avidyākṛtabhedāvalaṃbanatvādīśeśitavyatvādevyarvihārikatvameva",
  "GSP33yaatsi_u:125_2": "na paramārthatvamityāśayo 'mīṣām / pratibimbapakṣābhiprāyeṇā'h 'vyatireke'ti / bimbato",
  "GSP33yaatsi_u:125_3": "bhedābhāve 'pi pratibiṃbānāṃ bhedapratipattyādigocaratvalakṣaṇo 'tirekoviśeṣo 'stīti",
  "GSP33yaatsi_u:125_4": "bhāvaḥ / bhāskarapakṣamāha 'svata' iti / svarūpato 'bhedaḥ / aupādhiko bhedaḥ / bhedābhedayorviruddhayoḥ",
  "GSP33yaatsi_u:125_5": "kevalasvarūpa evāsaṃbhavādityāśayaḥ / yādavaprakāśapakṣamāha 'nānātva' iti / aṃśāṃśibhāvalakṣaṇa",
  "GSP33yaatsi_u:125_6": "ityasyānvaya ityanena saṃbandhaḥ / aṃśāṃśitvādbhedābhedopapattiḥ / bhedasamānādhikaraṇābhedasyaiva",
  "GSP33yaatsi_u:125_7": "tādātmyasya sāmānadhikaraṇyārthatvamiti hārdameteṣām / 'samavāya' ityādiḥ siddhāntinā",
  "GSP33yaatsi_u:125_8": "pakṣaḥ / nānāsaṃbandhopagamājjīvaparayoḥ siddhānte nānasaṃbandhakīrtanam / aṃśāṃśibhāvalakṣaṇa",
  "GSP33yaatsi_u:125_9": "ityasya siddhāntapakṣatvamapi saṃbhavati / paratantratā-apṛthaksiddhiḥ tadrūpaḥ samavāyaḥ,",
  "GSP33yaatsi_u:126_0": "na tvatirikto vaiśeṣikamatavaditi bhāvaḥ / paragatātiśayādhānecchāprakḷptasvarūpādikatvaṃ",
  "GSP33yaatsi_u:126_1": "śeṣatvam / yatheṣṭaviniyogārhatvaṃ svatvam / preryacetanatvaṃ bhṛtyatvamiti bhidā /",
  "GSP33yaatsi_u:126_2": "etatpratisaṃbandhitvalakṣaṇaṃ ca śeṣitvādīti bodhyam / bhṛtyasvāmīti bhāvapradhānanirdeśaḥ /",
  "GSP33yaatsi_u:126_3": "bhṛtyasvāmitvalakṣaṇa iti yāvat / tathaiva vā pāṭhaḥ saṃbhāvyate /",
  "GSP33yaatsi_u:127_0": "atha muktisvarūpe vipratipattīrāha 'tathā parame'ti / brahmaprāptilakṣaṇeti svābhimatoktiḥ",
  "GSP33yaatsi_u:127_1": "parābhimatānāṃ muktisvarūpāṇāṃ puruṣārthatvāyogasūcanārthā / cārvākāṇāṃ śūnyavādināṃ",
  "GSP33yaatsi_u:127_2": "ca svarūpocchittipakṣaḥ / yogācārāṇāṃ māyināṃ vā pakṣo dvitīyaḥ / kaṇādādipakṣastṛtīyaḥ / viśeṣaḥ",
  "GSP33yaatsi_u:128": "eva vaiśeṣikaḥ / sāṅkhyapakṣasturīyaḥ / tadbhāvasādharmya lakṣaṇa ityadvaitināṃ syāt / tacchabdo brahmaparaḥ / brahmabhāva eva sādharmyaṃ muktiriti / yadvā - brahmarūpasāmyaprāpti,",
  "GSP33yaatsi_u:129": "brāhmaguṇaprāpti,",
  "GSP33yaatsi_u:130_0": "brahmakāntiprāptilakṣaṇamuktibhedaparaṃ padatrayam / 'sāṃsiddhike'ti mīmāṃsakādīnāṃ",
  "GSP33yaatsi_u:130_1": "matam / 'tadguṇe'tyādi siddhāntinām / svarūpāvirbhāvo 'pyatra garbhitaḥ / kiṅkaratvaṃ sevākaraṇam /",
  "GSP33yaatsi_u:131_0": "muktyupāye 'pi tā āha 'tatsādhanato 'pī'ti / karmajñānasamuccayapakṣo yādavaprakāśīyaḥ /",
  "GSP33yaatsi_u:131_1": "'ubhaye'ti siddhāntipakṣaḥ / karmayogajñānayogābhyāṃ saṃskṛtacetasa eva bhaktiyogo",
  "GSP33yaatsi_u:131_2": "nāma parabhaktirudaiti / karmajñānādyaṅgikā saiva parabrahmaprāptilakṣaṇamokṣasādhanam /",
  "GSP33yaatsi_u:131_3": "tasyāścaikāntikatvaṃ bhagavadekaviṣayatvam / ātyatnikatvaṃ cāvicchinnatvam / parajñānaparamabhaktyoretadvipākarūpatvameveti bhāvaḥ /",
  "GSP33yaatsi_u:132": "vipratipattipradarśanasya vicārāmbhopayogitāṃ samarthayati 'tadeva'miti / parīkṣakāṇāṃ vipratipattibhede kasmiṃścidapi vā pakṣe yāvatsatpramāṇatarkamūlakatvādiviśeṣo nāvadhāryate,",
  "GSP33yaatsi_u:133": "tāvattattve sandeho na nivartate / yāvacca niruktaviśeṣānavadhāraṇam,",
  "GSP33yaatsi_u:134_0": "na tāvattattatsādhane vyāptipakṣadharmatāyogitvalakṣamabalanirdhāraṇam / na ca viruddhasādhyasādhanayorvāstavikavyāptipakṣadharmatopapattirekasminneva",
  "GSP33yaatsi_u:134_1": "dharmiṇi / tathā ca samabalatayā pratīyamānānāṃ nānāpakṣasādhanānāṃ satpratipakṣabhāvena",
  "GSP33yaatsi_u:134_2": "sādhyanirṇayo durghaṭaḥ / na cārthasandehādeva muktiḥ / tathā ca pakṣabhede jāgrati",
  "GSP33yaatsi_u:134_3": "yatra vāstavo viśeṣa iti vicāraḥ prāptāvasaraḥ / vicāreṇānyatamapakṣe viśeṣāvadhāraṇe",
  "GSP33yaatsi_u:134_4": "tu tatpakṣasādhanasyādhikabalatvajñānātsatpratipakṣabhāvanivṛttestenārthatattvanirṇayopapattiḥ /",
  "GSP33yaatsi_u:134_5": "tat muktisādhanopayogyarthatattvanirṇayāyā'tmasvarūpādigocarānyatamapakṣasya satpramāṇatarkamūlakatvādiviśeṣavyavasthāpanaparasya",
  "GSP33yaatsi_u:134_6": "vicāragranthasyā'rambho yukta eveti samuditāśayaḥ /",
  "GSP33yaatsi_u:135_0": "nanu - ātmaparamātmanornānāvipratipattinirasanārthaṃ pūrvācāryaprabandhānāṃ pravartanameva",
  "GSP33yaatsi_u:135_1": "karyam / kṛtaṃ nūtnaprabandhapraṇayanapravṛttyetyāśaṅkāmantarnidhāyāha 'yadyapī'ti /",
  "GSP33yaatsi_u:135_2": "idamarthānyeva - ātmaparamātmatatsaṃbandhādyarthatattvanirṇayārthānyeva,",
  "GSP33yaatsi_u:136": "sūtrāṇi - brahmamīmāṃsāsūtrāṇi / eṣāmeva mukhyaṃ sūtratvamiti skāndoktam “nirviśeṣitasūtratvaṃ brahmasūtrasya cāpyataḥ / saviśeṣāṇi sūtrāṇi hyaparāṇi vido viduḥ // mukhyasya",
  "GSP33yaatsi_u:137_0": "nirviśeṣeṇa śabdo 'nyeṣāṃ viśeṣataḥ / iti vedavidaḥ prāhuḥ śabdatattvārthavedinaḥ //”",
  "GSP33yaatsi_u:137_1": "iti / 'vivṛtānī'ti / parimitatvaṃ - śabdasaṅkṣepaḥ / gabhīratvam - arthagāṃbhūryaśālitvam /",
  "GSP33yaatsi_u:137_2": "dramiḍabhāṣyakṛt - dramiḍācārya saṃjñakaḥ chāndogyavyānasya",
  "GSP33yaatsi_u:138_0": "vākyābhidhasya ṭaṅkācāryāparābhidhānabrahmanandikṛtasya bhāṣyakartā / brahmasūtrāṇāmapi",
  "GSP33yaatsi_u:138_1": "bāṣyaṃ kṛtamaneneti etachrīsūktisandarbhādavagamyate / 'vistṛtāni ce' ti / tāni -",
  "GSP33yaatsi_u:138_2": "dramiḍācāryakṛtabrahmasūtrabhāṣyavākyāni / 'vivaraṇagranthe' iti śeṣaḥ / tānibrahmasūtrāṇi",
  "GSP33yaatsi_u:138_3": "vā / śrīviṣṇupurāṇavyākhyāne viṣṇucittīye vivaraṇavākyāni samuddhṛtāni santi / 'tathāpī'ti /",
  "GSP33yaatsi_u:138_4": "ayaṃ bhāvaḥ - yadyapi pūrvācāryaprabndheṣvadhyātmatattvaṃ saparikaraṃ nirūpitamevāsti,",
  "GSP33yaatsi_u:139_0": "athāpi pāścātyaiḥ brahmamīmāṃsādivyākhyācchalena nānāmatānāṃ pravartitatvādā cāprāmāṇyahetvavadhāraṇāt",
  "GSP33yaatsi_u:139_1": "tadgrantheṣvapi śraddhāyāḥ siddhāntagrantheṣviva saṃbhavāt teṣu ca vipratipattibāhulyena",
  "GSP33yaatsi_u:139_2": "vicalitabuddhayo nāñjasā tattvajñānaṃ prāpnuyuriti tattanmatasārāsāravivekopayogitattanmataparīkṣātmakaprakaraṇārambha",
  "GSP33yaatsi_u:139_3": "āvaśyaka eveti / ācāryaṭaṅkādiṣu nirdiṣṭeṣu kecit siddhāntinaḥ,",
  "GSP33yaatsi_u:140_0": "anye tu matāntarānuyāyinaḥ syuḥ / tatprabandheṣu ca sitāsitatvam - asphuṭapratipādakatvamanyathāpratipādakatvaṃ",
  "GSP33yaatsi_u:140_1": "ca yathāsaṃbhavaṃ yojyam / yadvā - ṭaṅkaśrīvatsāṅkāvapi atra nirdiṣṭau matāntarasthau",
  "GSP33yaatsi_u:140_2": "vākyavivaraṇakartṛbhinnau syātām / vākyakarturṭaṅkasaṃjñā ca vedārthasaṅgraṭīkāto",
  "GSP33yaatsi_u:140_3": "'vagamyate / 'tatpratipattaye ce'ti / kecidasphaṭatayār'thatattvamavagacchanti,",
  "GSP33yaatsi_u:141_0": "kecitpunaḥ kenāpi hetunā matāntaragrantheṣu śraddhālavo 'ta eva vañcitabudadhayo",
  "GSP33yaatsi_u:141_1": "'nyathaiva pratipadyanta iti sphuṭapratipattaye anyaprabandhānāṃ sitāsitatvapratipattaye",
  "GSP33yaatsi_u:141_2": "ca prakaraṇārambho yukta evetyāśayaḥ / pūrvācāryaprabandhānāṃ śāstrarūpāṇāṃ prakaraṇamidamātmasiddhyādīti",
  "GSP33yaatsi_u:141_3": "ca hārdam / prakaraṇaṃ cedaṃ śārīrakamīmāṃsāyāḥ,",
  "GSP33yaatsi_u:142": "nyāyatattvaśastrasya ca / śāstraikadeśārthapratipādanatatparatve sati śāstrārthapratipattyupayogi (virodhimatanirāsādi)",
  "GSP33yaatsi_u:143": "kāryāntaravyāpṛtimattvaṃ prakaraṇatvam / taduktam “śāstrai kadeśasaṃbaddha śāstrakāryāntare sthitam / mataṃ prakaraṇaṃ nāma” iti //",
  "GSP33yaatsi_u:144_0": "prathamaṃ tāvadātmatattvamupavarṇayati 'tatre'ti / 'deha' iti / nirūpaṇīyatayopakṣitpeṣu",
  "GSP33yaatsi_u:144_1": "ghaṭakībhūta ātmā dehādito vilakṣaṇaḥ svayaṃprakāśaḥ nityaḥ sūkṣmatayā sarvavyāptikṣamaḥ",
  "GSP33yaatsi_u:144_2": "pratiśarīraṃ bhinnaḥ ānandasvabhāva ityarthaḥ / dhīḥ - viṣayaprakāśakaṃ jñānamātmano",
  "GSP33yaatsi_u:144_3": "dharmabhūtam / tadādhāratvāttadvilakṣaṇatvam / ananyena svena sādhanaṃ siddhiḥ prakāśo",
  "GSP33yaatsi_u:144_4": "yasya so 'nanyasādhanaḥ / nityatvamutpattivināśarahitatvam / vyāpītyanenāṇusūkṣmatvaṃ",
  "GSP33yaatsi_u:144_5": "phalitam / svataḥ sukhī - svarūpata evānukūlaprakāśalakṣaṇa sukhavān / sukhasvarūpa",
  "GSP33yaatsi_u:144_6": "iti yāvat / yadvā svābhāvikamānanditvamasya;",
  "GSP33yaatsi_u:145": "duḥkhitvaṃ tvaupādhikameveti bhāvaḥ // 3 //",
  "GSP33yaatsi_u:146": "tatra - dehendriyamanaḥprāṇadhībhyo 'nyo 'nanyasādhanaḥ /",
  "GSP33yaatsi_u:147": "nityo vyāpī pratikṣetramātmā bhinnaḥ svataḥ sukhī // 3 //",
  "GSP33yaatsi_u:148": "nanu dehamevātmānaṃ pratyakṣataḥ pratidyāmahe / ahaṃ jānāmīti jñātā hyātmā ahamiti cakāsti / dehaścāhaṅkāragocaraḥ,",
  "GSP33yaatsi_u:149_0": "sthūlo 'haṃ kṛśo 'hamiti darśanāt / dehasya hi sthaulyādiyogaḥ / atastatsamānādhikaraṇatayāyamahaṅkāraḥ",
  "GSP33yaatsi_u:149_1": "śarīrālambana ityavaśyāśrayaṇīyam / itarathā sakalalaukikaparīkṣakavyavahāroparodhaśca /",
  "GSP33yaatsi_u:149_2": "na cāyaṃ lākṣaṇiko vyavahāraḥ,",
  "GSP33yaatsi_u:150": "mukhyavṛttibhūmeḥ pṛthagasiddhatvāt / na cānekāvayavayogiśarīrālambanatve jñātravabhāsasya tadīyarūpāvayavādyavabhāsenānvayinā bhavitavyam,",
  "GSP33yaatsi_u:151_0": "yena tadanvayābhāvāt jānāmīti pratyayaḥ śarīrātiriktamavagamayet / bāhyendriyapratyakṣa",
  "GSP33yaatsi_u:151_1": "eva tathā niyamadarśanāt / svānta syā'ntaraguṇādhāratāvabhāsa eva sāmarthyaniyamāt /",
  "GSP33yaatsi_u:151_2": "anavadhṛtāvayavaviśeṣasyāpyanekāvayavayogino mahimaguṇaśālinaḥ tryaṇukasya prathamapratyakṣābhyupagamāt /",
  "GSP33yaatsi_u:151_3": "vāyośca tvagindriyeṇa sparśādhiṣṭhānamātratayopalambhadarśanācca / dehavyatiriktātmagocaratve",
  "GSP33yaatsi_u:151_4": "'pi yathā tadīyaguṇāntarāgrahaṇam,",
  "GSP33yaatsi_u:152": "tathehāpi / yathā tatra bāhyapratyakṣagocara eva saṅkyāparimāṇādigrahaṇaniyamaḥ /",
  "GSP33yaatsi_u:153": "evaṃ ca pratyekaṃ paramāṇuṣu caitanyānupalabdheḥ,",
  "GSP33yaatsi_u:154": "tadabhyupagame caikaśarīra evānekasahasracetanāpātāt,",
  "GSP33yaatsi_u:155": "akāraṇaguṇapūrvakasya kāryadravyavartino viśeṣaguṇasyāsambhavānna śarīraviśeṣaguṇaścetanyam,",
  "GSP33yaatsi_u:156": "ayāvaccharīrabhāvitvāccetyādayo 'numānabedāḥ pratyakṣabādhitaviṣayatayā na parākramituṃ kṣamante / viśeṣaguṇatve ca",
  "GSP33yaatsi_u:157_0": "prītiṣidhyamāne dehaguṇatvābhyu pagamaprasaṅgaśca / api cecchānuvidhāyikriyatvendriyavattvādayaḥ",
  "GSP33yaatsi_u:157_1": "śarīre dṛśyamānāḥ saṃpratipannācaitanyāddhaṭāderatyantavyāvartamānāḥ śarīrameva cetanamavagamayanti /",
  "GSP33yaatsi_u:157_2": "kramukaphalatāmbhūladalāvayavādiṣu pratyekamavidyamānasyāpi rāgasyevāvayavini saṃyogaviśeṣāt,",
  "GSP33yaatsi_u:158_0": "dehārambhakaparamāṇusaṃśleṣaviśeṣādeva dehe caitanyasyāpyāvirbhāvo nānupapannaḥ /",
  "GSP33yaatsi_u:158_1": "carvaṇajanitahutavahasaṃyogasaṃpāditapāṭalimabhiḥ paramāṇubhirdvyaṇukādikrameṇa kāraṇaguṇapūrva",
  "GSP33yaatsi_u:158_2": "eva tatra rāgodaya iti cet;",
  "GSP33yaatsi_u:159": "na;",
  "GSP33yaatsi_u:160": "pramāṇābhāvāt / api ca sitāsitāditantuṣu pratyekamavidyamānamapi citrarūpaṃ viśeṣaguṇaṃ tadārabdhe paṭe sphaṭamupalabhamānāḥ kathaṃ kāraṇaguṇapūrvakatvamuktaguṇasyādhyavasyema ?",
  "GSP33yaatsi_u:161_0": "/ na cāvayarūpātirekeṇāvavini citraṃ nāma rūpāntaraṃ nāstyeva / avayavino 'cākṣuṣatvaprasaṅgāt /",
  "GSP33yaatsi_u:161_1": "avayavarūpaireva tadupapādane sarvameva kāryadravyaṃ nīrūpamāpadyet / anubhavaviredhaḥ, sarvavyavahā",
  "GSP33yaatsi_u:162": "ravirodhaśca / viśaṣaguṇaśca kāṭhinya karakadravyavarti akāraṇaguṇapūrvakaṃ dṛśyata ityanekāntaśca / na ca saṃyogaviśeṣaḥ kāṭhinyam ;",
  "GSP33yaatsi_u:163": "tasya dviṣṭhatvāt ;",
  "GSP33yaatsi_u:164": "asya tu karakadravyaikavartitvāt ;",
  "GSP33yaatsi_u:165": "sparśaviśeṣatayā padārthavidbhirabhyupagamācca / dṛśyasya dehasya kathaṃ draṣṭṛtvamiti cet ; ko virodhaḥ?",
  "GSP33yaatsi_u:166": "/ ayameva yadekasyāṃ kriyāṃyāmekasya karmatvaṃ kartṛtvaṃ ca na ghaṭata iti / yadyevam,",
  "GSP33yaatsi_u:167": "vyatirekavāde vā kathamātmani ahamiti pratyayaḥ / rūpabhedāditi cet,",
  "GSP33yaatsi_u:168_0": "samānamidaṃ dehātmavāde 'pi / api ca parasamavāyikriyāphalagāmi karma / svasamanetajñānaphalabhāginaḥ",
  "GSP33yaatsi_u:168_1": "śarīrasya karmatvameva nāstīti na paryanuyogāvakāśaḥ / ato deha evātmeti bārhaspatyāḥ /",
  "GSP33yaatsi_u:168_2": "tathāca ” pṛthivyāpastejo vāyuriti tattvāni,",
  "GSP33yaatsi_u:169": "tebhyaścaitanyaṃ,",
  "GSP33yaatsi_u:170": "kiṇvādibhyo madaśaktivat ” iti sūtram /",
  "GSP33yaatsi_u:171_0": "prathamaṃ tāvadātmatattvamupavarṇayati 'tatre'ti / 'deha' iti / nirūpaṇīyatayopakṣipteṣu",
  "GSP33yaatsi_u:171_1": "ghaṭakībhūta ātmā dehādito vilakṣaṇaḥ svayaṃprakāśaḥ nityaḥ sūkṣmatayā sarvavyāptikṣamaḥ",
  "GSP33yaatsi_u:171_2": "pratiśarīraṃ bhinnaḥ ānandasvabhāva ityarthaḥ / dhīḥ - viṣayaprakāśakaṃ jñānamātmano",
  "GSP33yaatsi_u:171_3": "dharmabhūtam / tadādhāratvāttadvilakṣaṇatvam / ananyena svena sādhanaṃ siddhiḥ prakāśo",
  "GSP33yaatsi_u:171_4": "yasya so 'nanyasādhanaḥ / nityatvamutpattivināśarahitatvam / vyāpītyaneneṇasūkṣmatvaṃ",
  "GSP33yaatsi_u:171_5": "phalitam / svataḥ sukhī - svarūpata evānukūlaprakāśalakṣaṇasukhavān / sukhasvarūpa",
  "GSP33yaatsi_u:171_6": "iti yāvat / yadvā svābhāvikamānanditvamasya;",
  "GSP33yaatsi_u:172": "duḥkhitvaṃ tvaupādhikameveti bhāvaḥ // 3 //",
  "GSP33yaatsi_u:173_0": "uktamātmatattvamasahamānaḥ śarīrātmavātī cārvākaḥ pratyavatiṣṭhate 'nanu dehameve'ti /",
  "GSP33yaatsi_u:173_1": "pratyakṣaṃ hi mukhyaṃ pramāṇam / na ca tadatilaṅghanena kaścanārthaḥ sādhayituṃ śakyate /",
  "GSP33yaatsi_u:173_2": "pratyakṣaṃ ca sathaulyādiyoginaṃ dehameva jñātāramahamarthamātmānaṃ pratipādayatīti",
  "GSP33yaatsi_u:173_3": "deha evātmeti bhāvaḥ / dehasyaivāhaṃbuddhiviṣayatvamupapādayati 'dehaśce'tyādivākyadvayena /",
  "GSP33yaatsi_u:173_4": "'ata' iti / tatsamānādhikaraṇatayā-dehābhinnārthaviṣayakatayā / itthaṃ bhāve tṛtīyā /",
  "GSP33yaatsi_u:173_5": "ayamahaṅkāraḥ - sthūlo 'hamityahapratyayaḥ pratyakṣarūpaḥ / śarīrālambanaḥ - śarīraviṣayakaḥ /",
  "GSP33yaatsi_u:173_6": "śiṣṭaṃ spaṣṭam / pratyakṣātikrame doṣamāha 'itarathe'ti / pratyakṣamūlā hi vyavahārāḥ",
  "GSP33yaatsi_u:173_7": "samupalabhyante paṇḍitapāmarasādhāraṇā arthakriyākārimo mukhyā eva / tadvirodhaḥ",
  "GSP33yaatsi_u:173_8": "pratyakṣātikrame prasajyata ityarthaḥ / nanu 'sthūlo 'haṃ jānāmī'ti pratītirbhrāntireva",
  "GSP33yaatsi_u:173_9": "pāmarāṇām / paṇḍitānāṃ tvaritiktātmagocaraivāhaṃ jānāmīti / ahaṃ sthūla iti tu vyavahāraḥ",
  "GSP33yaatsi_u:173_10": "paṇḍitānāṃ lākṣaṇika ityāśaṅkāmanūdya pratikṣipati 'na cāya'miti / ayaṃ vyavahāro",
  "GSP33yaatsi_u:173_11": "lakṣaṇika ca netyanvayaḥ / vācyamiti śeṣaḥ /",
  "GSP33yaatsi_u:174_0": "pratikṣepayuktimāha 'mukhye'ti / ahaṃpadaśaktiviṣayasya dehavyatiriktasyānupalambhanirastatvāddeha",
  "GSP33yaatsi_u:174_1": "eva mukhyatvamahampratyayavyavahahārayoriti bhāvaḥ / jānāmyahamiti jñātṛtvapratīterdehagocaratve",
  "GSP33yaatsi_u:174_2": "'nupapattimāśaṅkate 'na ce' tyādinā / anvayinā - niyatena / sāvayavārthapratyakṣatvavyāpakaṃ",
  "GSP33yaatsi_u:174_3": "tadavayavādiprakāśakatvamiti niyamo neti bhāvaḥ / sati niyame yatprasaktaṃ tadā 'yene'ti /",
  "GSP33yaatsi_u:174_4": "iti sidhyediti śeṣaḥ / tadanvayābhāvāt-śarīrāvayavādiprakāśānvayābhāvāttadaprakāśakatvāccharīrātiriktamevāvagamayedahaṃ",
  "GSP33yaatsi_u:174_5": "jānāmīti / na tu śarīraṃ sāvayavamiti niyamaphalam / jñātṛtvapratyakṣaṃ śarīrāviṣayakam,",
  "GSP33yaatsi_u:175": "tadavayavāviṣayakatvāt / yadyadakyaviviṣayaṃ tattadvayavagocaram,",
  "GSP33yaatsi_u:176": "yathā ghaṭādi pratyakṣamityatra prayoge niruktaniyamasyopayogaḥ / niruktaniyamasyāsaṃbhave hetumāha",
  "GSP33yaatsi_u:177_0": "'bāhye'ti / sahacāradṛṣṭerhi niyamavijñānam / sahacāraśca bāhyapratyakṣa eva dṛṣṭa",
  "GSP33yaatsi_u:177_1": "iti tadviṣaya eva niruktaniyama iti bhāvaḥ / nanu bhavatu sahacāradarśanaṃ bāhya",
  "GSP33yaatsi_u:177_2": "eva / niyamastvasaṅkocātpratyakṣamātrāgocaro 'stvityatrāha 'svāntasye'ti / āntaro",
  "GSP33yaatsi_u:177_3": "guṇo jñānasukhādiryogyaḥ / tadādhāratvamātreṇa dharmyavabhāsakatvaṃ manasaḥ / natu",
  "GSP33yaatsi_u:177_4": "dharmāntarasya / bahirasvātatryānmanasaḥ / tathāca rūpasāvayavatvadigrahāsaṃbhavāt",
  "GSP33yaatsi_u:177_5": "manasā jñātṛtvamātreṇa śarīragraha iti pratyakṣasāmānye niyamo nopasaṃhartuṃ śakyata",
  "GSP33yaatsi_u:177_6": "iti bhāvaḥ / bāhyatve 'pi śarīrasya jñānādyuparāgoṇāntaratvamityabhimānaḥ / avayavigocarabāhyapratyakṣatvavyāpakaṃ",
  "GSP33yaatsi_u:177_7": "tadavayavagocaratvamiti niyame 'pi vyabhicāramāha 'anavadhṛte'ti / tryaṇukacākṣuṣe",
  "GSP33yaatsi_u:177_8": "'tīndriyatvena tadavayavasyāgrahāvdyabhicāra iti bhāvaḥ / anekāvayavayoginaḥ - anekāvayavasamavetasya,",
  "GSP33yaatsi_u:178_0": "svasamavetasamavāyenānekāvayavaviśiṣṭasya / mahimaguṇaśālinaḥ - mahatparimāṇavataḥ /",
  "GSP33yaatsi_u:178_1": "trasareṇupratyakṣānantaraṃ cākṣuṣadravyatvādinā tasya sāvayavatvānumānādupanītadvyaṇukabhānaṃ",
  "GSP33yaatsi_u:178_2": "dvitīyāditryaṇukapratyakṣe saṃbhavatīti vyabhicārasthalaṃ tryaṇukapratyakṣaṃ prathamatvena",
  "GSP33yaatsi_u:178_3": "viśeṣitam / nanu yogyāvayavakāvayavibāhyapratyakṣasya tadavayavagocaratvamiti niyamo",
  "GSP33yaatsi_u:178_4": "'stviti cettatrāpi taṃ doṣamāha 'vāyośce'ti / sparśavattvamātreṇa vāyuspārśane tadavayavaviṣayakatvābhāvāttatra",
  "GSP33yaatsi_u:178_5": "vyabhicāro niruktaniyamasyeti bhāvaḥ / satyevāvadhāne vāyvavayavādigrahaḥ / anyadā",
  "GSP33yaatsi_u:178_6": "tu tvaksannikṛṣṭasya vāyoḥ sparśavattvenaivopalambha ityabhimānaḥ / ahañjānāmīti",
  "GSP33yaatsi_u:178_7": "pratīte rūpādyaviṣayatvena śarīrāviṣayatvasādhane 'prayojakatvamāha 'dehavyatirikte'ti /",
  "GSP33yaatsi_u:178_8": "jñātṛtvapratīterityādiḥ / tadīyaguṇāntaram - ātmaniṣṭhasaṅkhyādi / 'tathehāpī'tyanantaramupapadyata",
  "GSP33yaatsi_u:178_9": "iti śeṣaḥ / ayaṃ bhāvaḥ - dravyagrāhīndriyasya yogyasannikṛṣṭatadguṇagrāhakatvamiti",
  "GSP33yaatsi_u:178_10": "niyamaḥ / tathā cātiriktātmaṃvāde yathā saṅkyā",
  "GSP33yaatsi_u:179_0": "dīnāṃ tadguṇānāmayogyatvānna manasā grahaḥ evaṃ dehātmavāde 'pi tadīyarūpāderayogyatvādeva",
  "GSP33yaatsi_u:179_1": "na manasā graha iti / na ca rūpavaddravyapratyakṣe rūpagrahaṇaṃ niyatamiti vācyam /",
  "GSP33yaatsi_u:179_2": "ghaṭādisparśane 'naikāntyān / 'yathā tatre'ti / yathā tatra - atiriktātmavāde bāhyapratyakṣa",
  "GSP33yaatsi_u:179_3": "eva dravyagrāhiṇastadgatasaṅkyādigrāhitvamiti niyamyate,",
  "GSP33yaatsi_u:180": "tathā dehātmavāde 'pi niyamyatāmiti bhāvaḥ / 'tathehāpī'ti punaranusandheyam /",
  "GSP33yaatsi_u:181_0": "evamahaṃ jānāmīti pratyakṣasya dehaviṣayakatvaṃ samarthitam / anena dehacaitanyabādhakānumānānāṃ",
  "GSP33yaatsi_u:181_1": "bādhitatvamāha 'evaṃ ce'ti / caitanyaṃ na śarīraviśeṣaguṇaḥ ākāraṇaguṇapūrvakatatvāt,",
  "GSP33yaatsi_u:182_0": "ayāvaddravyabhāvitvādvā saṃyogavaditi dehacaitanye bādhakamanumānam / tatra prathamahetorasiddhiṃ",
  "GSP33yaatsi_u:182_1": "pariharati 'pratyeka'mityādinā / nanu paramāṇuṣu dehāraṃbhakeṣu caitanyaṃ māstu /",
  "GSP33yaatsi_u:182_2": "yenānekacetanaprasaṅga ekasmin dehe / akāraṇaguṇapūrvakaśca rūpādiḥ pākajo dṛṣṭaḥ /",
  "GSP33yaatsi_u:182_3": "tadvadbhavatu caitanyamityatrāha 'kāryadravye'ti / pīlupāko 'trābhimataḥ / tathā",
  "GSP33yaatsi_u:182_4": "ca kāryadravyaviśeṣaguṇatvavyāpakaṃ svasamavāyisamavāyivṛttisajātīyaguṇāsamavāyikāraṇakatvarūpaṃ",
  "GSP33yaatsi_u:182_5": "kāraṇaguṇapūrvakatvam / vyāpakanivṛttyā ca caitanye śarīraviśeṣaguṇatvasya nivṛttiriti",
  "GSP33yaatsi_u:182_6": "bhāvaḥ / dvitīyānumāne ca yo yaḥ kāryadravyaviśeṣaguṇaḥ sa sa yāvaddravyabhāvīti",
  "GSP33yaatsi_u:182_7": "sāmānyato vyatirekavyāptiḥ pīlupākanayena vācyā / 'ityādaya' ityādipadena caitanyaṃ",
  "GSP33yaatsi_u:182_8": "na dehasya viśeṣaguṇaḥ tanniṣṭhaviśeṣaguṇāntaravaidharmyādityanumānaṃ grāhyam / na",
  "GSP33yaatsi_u:182_9": "parākramituṃ kṣamantedehacaitanyaṃ bādhituṃ na pragalbhante / kutaḥ ?",
  "GSP33yaatsi_u:183": "pratyakṣabādhitaviṣayatayā / pratyakṣabādhena niruktānumānānāmeva nodayaḥ",
  "GSP33yaatsi_u:184_0": "saṃbhavati / prabala upajīvyatvena pratyakṣapramāṇabādhanaṃ ca durbalairetairanumānanairduṣkaramiti",
  "GSP33yaatsi_u:184_1": "bhāvaḥ / ayāvaddravyabhāvināmakāraṇaguṇapūrvakāṇāmapi saṃyogādīnāṃ śarīraguṇatvadṛṣṭerniruktahetubhirapi",
  "GSP33yaatsi_u:184_2": "caitanye śarīraguṇatvasyābhāvo na sādhayituṃ śakyata ityāśayenāha 'viśeṣe'ti / śarīra",
  "GSP33yaatsi_u:184_3": "evopambhāccaitanyaṃ tadguṇa eva / niruktahetubhistadviśeṣaguṇatvaniṣedhane 'pi na",
  "GSP33yaatsi_u:184_4": "kṣatiḥ / paribhāṣikaṃ hi viśeṣaguṇatvam / bhāvanānyo yo vāyuvṛttivṛttidharmasamavāyī",
  "GSP33yaatsi_u:184_5": "tadanyatve sati gurutvājaladravatvānyaguṇatvaṃ viśeṣaguṇatvamityatra garutvādereva",
  "GSP33yaatsi_u:184_6": "jñānāderapyanyatvaṃ prakṣipyatāmiti bhāvaḥ / akāraṇaguṇapūrvakatvādihetūnāmaprayojakatvāccharīraviśeṣaguṇatve",
  "GSP33yaatsi_u:184_7": "'pi jñānārdane kṣatirityabhiprayannāha 'api cecche'ti / śarīraviśeṣaguṇāntaravaidharmyājjñānasyāśarīraviśeṣagutvaṃ cediṣyate,",
  "GSP33yaatsi_u:185_0": "tarhi saṃpratipannācetanaghaṭādividharmatvāddehasya caitanyavattvameva kuto neṣyate",
  "GSP33yaatsi_u:185_1": "lāghavāditi bhāvaḥ / indriyavāttvādaya ityādipadena prāṇavattvaṃ grāhyam / icchānuvidhāyikriyatvaṃ",
  "GSP33yaatsi_u:185_2": "- sākṣādicchādhīnapravṛttimattvaṃ dehasya / ghaṭādestu dehavyāpāradvārakameva taditi",
  "GSP33yaatsi_u:185_3": "bhāvaḥ / śarīraṃ cetanāvat icchānuvidhāyikriyatvādindriyādimattvādvā yannaiva tannaivaṃ yathā",
  "GSP33yaatsi_u:186_0": "ghaṭādīti vyatirekānumānaṃ ca dehasya caitanye 'tra vākye garbhitam / kāryadravyaviśeṣaguṇatvasya",
  "GSP33yaatsi_u:186_1": "kāraṇaguṇapūrvakatvavyāptāvanaikāntyamapyāha 'kramuke'ti / kramukaphalasaṃmiśricūrṇakopaliptatāmbūlapatrasya",
  "GSP33yaatsi_u:186_2": "dantasaṅghaṭṭanaiḥ pūrvāvayavavināśe tadavayavānāṃ saṃśleṣaviśeṣato niṣpanne piṇḍitāvayavini",
  "GSP33yaatsi_u:186_3": "raktaṃ rūpamavayaveṣvavidyamānaṃ saṃśleṣaviśeṣata eva teṣāmutpannamiti tatra vyabhicāra",
  "GSP33yaatsi_u:186_4": "iti bhāvaḥ / ākṣipati 'carvaṇe'ti / dantasaṃmardaiḥ pūrvāvayavino vdyuṇukaparyantasya",
  "GSP33yaatsi_u:186_5": "nāśe paramāṇuṣu svatantreṣu carvaṇodbhūtamukhyāgnisaṃyogalakṣaṇapākavaśādraktarūpasyotpatteḥ",
  "GSP33yaatsi_u:186_6": "kāraṇaguṇapūrvakameva piṇḍitāvayavini raktaṃ rūpamiti na vyabhicāra iti bhāva ākṣeptuḥ /",
  "GSP33yaatsi_u:186_7": "pariharati 'na pramāṇābhāva'diti / saṃśleṣaviśeṣasyaiva kvacidrūpāntaraprayojanakatvameṣṭavyam /",
  "GSP33yaatsi_u:186_8": "yathā haridrācūrṇe cūrṇakajalasaṃyogenaiva hi raktaṃ rūpaṃ dṛṣṭam / tathātrāpi saṃbhavāt",
  "GSP33yaatsi_u:186_9": "pākakalpanāyāṃ mānābhāva",
  "GSP33yaatsi_u:187_0": "iti bhāvaḥ / carvaṇasthale pīlupākenaiva rūpāntaramityāgrahe 'pi sthalāntare vyabhicāramāha",
  "GSP33yaatsi_u:187_1": "'sitāsite'ti / na hi citrapaṭasthale 'vayaveṣu pākasaṃbhavaḥ / na cāvayaveṣu citraṃ",
  "GSP33yaatsi_u:187_2": "rūpam / tathā cacāvayaviviśeṣaguṇasya svasajātīyāvayavaguṇapūrvakatvamiti niyamasya",
  "GSP33yaatsi_u:187_3": "citrarūpe 'naikāntyamiti bhāvaḥ / sājātyaṃ rūpatvādyavāntarajātyā vivakṣitam / na",
  "GSP33yaatsi_u:187_4": "hi nīlatantubhiḥ śuklapaṭāraṃbhaḥ / rūpatvādinā sājātyavivakṣāyāṃ tu tasyāpi prasaṅga",
  "GSP33yaatsi_u:187_5": "iti / nanu citraṃ nāma rūpāntaraṃ neṣyate / na caivaṃ nānārūpatantubhirārabdhaścintrapaṭo",
  "GSP33yaatsi_u:187_6": "nīrūpaḥ syāt / rūpādervyāpyavṛttitvaniyamādavyāpyavṛttinānārūpavattvasya satminnupagamāsaṃbhavāditi",
  "GSP33yaatsi_u:187_7": "vācyam / avayavarūpeṇaiva cākṣuṣatvopapattau citrapaṭasya nīrūpatve 'pi kṣativirahāt /",
  "GSP33yaatsi_u:187_8": "samavāyasvasamavāyisamavetatvānyatarasaṃbandhenodbhūtarūpasya dravyacākṣuṣe hetutvopagamāditi",
  "GSP33yaatsi_u:187_9": "cedatrāha 'sarvameve'ti / evamavayavarūpeṇaiva cākṣaṣopapatteḥ sarvasyāpyavayavino",
  "GSP33yaatsi_u:187_10": "rūpavattavaṃ neṣyatāmityarthaḥ / iṣyata evameva lāghavādityatrāha 'anubhave'ti /",
  "GSP33yaatsi_u:187_11": "sākṣādrūpavattvopalambhavyavahārayorabādhitayoḥ sattvādiṣṭāpattirnīrūpatve 'vayavinaḥ",
  "GSP33yaatsi_u:187_12": "kartuṃ na śakyata ityarthaḥ / citraḥ paṭa iti cābādhitapratītivyavahārataśritraṃ",
  "GSP33yaatsi_u:187_13": "rūpamapyeṣṭavyayamiti bhāvaḥ / nanvayavanānārūpairavyāpyavṛttyeva nānārūpaṃ citrapaṭa",
  "GSP33yaatsi_u:187_14": "upeyate pratītibalāt / tathā ca na tatra vyabhicāra ityatrāha - 'viśeṣaguṇaśce'ti /",
  "GSP33yaatsi_u:187_15": "jalīyasya karakasyāvayavasaṃśleṣaviśeṣādārambhakasahakārivaicitryācca dravatvarahitasya",
  "GSP33yaatsi_u:187_16": "kaṭhinasparśa upalabhyamāno na kāraṇaguṇapūrvakaḥ / jalaparamāṇuṣukaṭhinasparśasyābhāvāt /",
  "GSP33yaatsi_u:187_17": "tathā ca karakasparśe kāraṇaguṇapūrvakatvaniyamasya vyabhicāra iti bhāvaḥ / nanvavayavasaṃyogaviśeṣa",
  "GSP33yaatsi_u:187_18": "evāstu kāṭhinyam / tathā ca kkānaikāntyamityatrāha 'na ca saṃyoge'ti / avayavasaṃyogaviśeṣasya",
  "GSP33yaatsi_u:187_19": "kāṭhinyarūpatve tasyāvayavinyavṛtteḥ kaṭhinaḥ karaka iti pratītivyavahārau na syātām /",
  "GSP33yaatsi_u:187_20": "kathañcittadupapādane 'pi cākṣuṣadravyavṛttisaṃyogasya cākṣuṣatvātkāṭhinyasya cakṣuṣāpyupalaṃbhaprasaṅga",
  "GSP33yaatsi_u:187_21": "iti bhāvaḥ / 'sparśaviśeṣataye'ti / tvaṅbhātragrāhyaguṇatvātkāṭhinyaṃ sparśaviśeṣa",
  "GSP33yaatsi_u:188": "eveti sāmpratam / padārthavidbhiḥ kāṇādaiḥ sparśaviśeṣatayaiva ca tadabhyupagatamiti bhāvaḥ /",
  "GSP33yaatsi_u:189_0": "dehātmavāde kartṛkarmabhāvavirodhamāśaṅkya pariharati - 'dṛśyasye'tyādinā / 'ko viredha'",
  "GSP33yaatsi_u:189_1": "iti / viruddhārthe hi kathantā / draṣṭurdṛśyatve 'virodhātkā nāma kathanteti bhāvaḥ /",
  "GSP33yaatsi_u:189_2": "virodhamāha 'ayameve'ti / tatkriyāyāṃ tadaiva kasyacitkartṛtvaṃ karmatvaṃ ca na yuktam /",
  "GSP33yaatsi_u:189_3": "kriyayā āptumiṣṭatamaṃ hi karma sādhyarūpam / kriyāśrayaḥ karttā ca siddharūpaḥ /",
  "GSP33yaatsi_u:189_4": "siddhasādhyayornaikyaṃ saṃbhavatīti virodhaḥ kartṛkarmatvayoriti bhāvaḥ / ākṣepturmukhenaiva",
  "GSP33yaatsi_u:189_5": "samādhiṃ vācayituṃ pratibandīmāha 'yadyeva'miti / samādhimāhākṣeptā 'rūpabhedā'diti /",
  "GSP33yaatsi_u:189_6": "samādhitaulyamuttaramāha dehātmavādī 'samāna'miti / yathā ātariktātmavāde 'hantvādinā karmatvam,",
  "GSP33yaatsi_u:190": "manaḥsaṃyogattvādinā ca kartṛtvaṃ jñānakriyāyāmityākārabhedādavirodha ucyate,",
  "GSP33yaatsi_u:191": "tannyāyasya na dehātmavāde daṇḍanivāraṇamiti bhāvaḥ / vastuto yādṛśasya karmatvasya kartṛtvena virodhaḥ,",
  "GSP33yaatsi_u:192_0": "na tādṛśaṃ jñānakarmatvam / ato 'pi na doṣa ityāha - 'api ca pare'ti / 'svasamavetajñānaphalabhāgini'",
  "GSP33yaatsi_u:192_1": "iti / svaniṣṭhajñānanirūpitaviṣayatāvata ityarthaḥ / viṣayatāyā viṣayinirūpyatvāt",
  "GSP33yaatsi_u:192_2": "jñānaphalatvopacāraḥ / 'karmatvameva nāstī'ti / mukhyaṃ karmatvaṃ nāstītyarthaḥ /",
  "GSP33yaatsi_u:192_3": "ayaṃ bhāvaḥ - parasamavetakriyājanmaphalāśrayatvaṃ mukhyaṃ karmatvam / yathā grāmasya",
  "GSP33yaatsi_u:192_4": "gamanakarmatvam / viṣayaviṣayibhāvalakṣaṇamamukhyameva tu jñānādikarmatvam / saviṣayārthadhātuyoge",
  "GSP33yaatsi_u:192_5": "karmatvaṃ viṣayatārūpamiti hi tārkikāṇāṃ samayaḥ / asya jñānakartaryapyupagamānnātmānaṃ",
  "GSP33yaatsi_u:192_6": "jānātītyāderanupapattiḥ / mukhyasyaiva",
  "GSP33yaatsi_u:193": "tu kartṛtvena virodha iti / nacāmukhyamidaṃ karmatvaṃ nānuśāsanasiddhamiti vācyam / 'karturīpsitatamaṃ karme'tyasyaiva tantreṇāsminnapi pramāṇatvopagamāt / kartuḥ jñātuḥ,",
  "GSP33yaatsi_u:194": "kriyayā-jñānena,",
  "GSP33yaatsi_u:195_0": "āptumiṣṭatamaṃ - jñātavyatvenābhimataṃ karmeti cātra pakṣe 'kṣarārtho vācyaḥ / aniṣṭasya",
  "GSP33yaatsi_u:195_1": "jñātasya tu 'tathā yuktaṃ cānīpsita'mityanenaiva kriyāyuktaṃ - jñānena viṣayatayā",
  "GSP33yaatsi_u:195_2": "saṃbaddhaṃ anīpsitaṃ jñeya",
  "GSP33yaatsi_u:196_0": "tvenecchāviṣayabhūtamapi karmeti cārtho 'mukhyakarmatvapakṣe / vyavahārasya jñānaphasatve",
  "GSP33yaatsi_u:196_1": "'pi tadāśrayatvābhāvānna viṣayasya mukhyaṃ karmatvam / ātmanaḥ svavyavahārāśrayatve",
  "GSP33yaatsi_u:196_2": "'pi taddhetusvagocarasvaniṣṭhajñānasya na parasamavetatvamiti na tat / vyavahārānuguṇyalakṣaṇajñānaphalavivakṣāyāṃ",
  "GSP33yaatsi_u:196_3": "tu viṣayasya ghaṭāderjñānakarmatvaṃ mukhyaṃ syānnāma / adhikamarge vakṣyāmaḥ / samarthitaṃ",
  "GSP33yaatsi_u:196_4": "dehātmatvaṃ nigamayati 'ata' iti / bārhaspatyāḥ - bṛhaspatipraṇītalokāyatatantraniṣṭhāścārvākāḥ /",
  "GSP33yaatsi_u:196_5": "aiśvaryamahimakṣayāyāsurāṇāṃ vaidikaścaddhāvilopakaṃ mohakaṃ tantraṃ nirmitaṃ suraguruṇāsurendrānunayavivaśeneti",
  "GSP33yaatsi_u:196_6": "ca prasiddhiḥ / dehasyaiva caitanye tatsūtraṃ pramāṇayati 'tathā ce'ti / pṛthivyādīti",
  "GSP33yaatsi_u:196_7": "catvāryeva bhūtāni tattvāni / taiḥ saṃhatya niṣpādite dehe pratyekamasadapi caitanyamudbhavati /",
  "GSP33yaatsi_u:196_8": "kiṇvādibhyo niṣpādite surādravya ivāpūrvā madaśaktiriti sūtrārthaḥ /",
  "GSP33yaatsi_u:197": "atra pratividhirdeho nātmā pratyakṣabādhataḥ /",
  "GSP33yaatsi_u:198": "na khalvahamidaṅkārāvekasyaikatra vastuni // 4 //",
  "GSP33yaatsi_u:199_0": "ahaṃ jānāmīti pratyagūvṛttirahamiti matiridaṅkāragocarāccharīrānnīṣkṛṣṭameva svaviṣayamupasthāpayati /",
  "GSP33yaatsi_u:199_1": "ghaṭāderiva / parāgvṛttiridamiti śarīraviṣayiṇī ca śemuṣī svaviṣayamahaṅkāragocarādvivecayati",
  "GSP33yaatsi_u:199_2": "yathāyaṃ ghaṭa iti / itarathā svaparavibhāgānupapatteḥ / na caikasminneva rūpabhedādevaṃ",
  "GSP33yaatsi_u:199_3": "pratītiḥ / na hi devadatto daṇḍinamātmānaṃ daṇḍyayamiti pratyeti /",
  "GSP33yaatsi_u:200": "anyacca,",
  "GSP33yaatsi_u:201_0": "niyamitabahirindriyavṛtteravahitamanaso 'hamiti svātmānamavayataḥ karacaraṇodarādyavayavā",
  "GSP33yaatsi_u:201_1": "na bhāsante / svathīyasi cāvayavini śarīre 'hamiti matigocare 'bhyupagabhyamāne 'vaśyamavayavapratibhāsenāpyanvayinā",
  "GSP33yaatsi_u:201_2": "bhāṣyam / na hyāsti saṃbhavaḥ - avayavī sthavīyān pracakāsti ;",
  "GSP33yaatsi_u:202": "avayavāstu na kecana prathanta iti / yattu tryaṇuke vyabhicāra iti ;",
  "GSP33yaatsi_u:203": "tanna / vātāyanavivaradṛśyani",
  "GSP33yaatsi_u:204_0": "rbhāgatrasareṇuvyatirekeṇa paramāṇusvīkāre kāraṇābhāvāt / pratyakṣayogyāvayavasya",
  "GSP33yaatsi_u:204_1": "tathā pratibhāsaniyamādvā na vyabhicāraḥ / na cāvayavini bahirandriyagrāhya evāyaṃ",
  "GSP33yaatsi_u:204_2": "niyama ityutprekṣyam / pramāṇābhāvāt / antaḥkaraṇasya ca kevalasyāvayavini vṛttyasambhavācca /",
  "GSP33yaatsi_u:204_3": "vāyostu rūpādyabhāvāt kevalasparśādhāratayopalambhaḥ / tatrāpi tādṛśānekāvayavapratibhāso",
  "GSP33yaatsi_u:204_4": "'styeva spṛśyamāna iva ghaṭādāviti na tena vyabhicāraḥ /",
  "GSP33yaatsi_u:205": "yattu sthūlo 'haṃ kṛśo 'hamiti śarīre 'haṃpratyayo dṛśyata iti ;",
  "GSP33yaatsi_u:206": "tadapi paryālocanīyam / tatrāpyantaḥśarīramahamākārameva kimapi vastu ahaṅkāro gocayati,",
  "GSP33yaatsi_u:207_0": "na punaścākṣuṣa iva dehapratyayaḥ sthaulyabālyādiyogidehamātram / ata eva mamedaṃ",
  "GSP33yaatsi_u:207_1": "gṛhamitivāt mamedaṃ śarīramiti bhedapratibhāso vyavahāraśca / na hyasau sākṣātpratītabhedanimittaḥ",
  "GSP33yaatsi_u:207_2": "pratāyamānaḥ śilāputrakaśīravyapadeśavadaupacāriko yukta āśriyituṃ mamātmetivat /",
  "GSP33yaatsi_u:207_3": "tatrā'tmaśabdasyātmani vṛttairaikārthyādavivādācca yuktaṃ tathā'śrayaṇam / na caivamatra /",
  "GSP33yaatsi_u:207_4": "ato dehavyatirekiṇaḥ cetanasya pratyakṣasiddhatvāccatsaṃbandhini lākṣaṇiko dehe 'haṃśabdaprayogaḥ /",
  "GSP33yaatsi_u:208_0": "bāhyaviṣayeṣu parasparaviruddharūpaparimāṇasaṅkhayāsanniveśagrahaṇena vyatirekasya",
  "GSP33yaatsi_u:208_1": "sphaṭatvāt ātmani tādṛśarūpāntarāgrahaṇena dehābhedapratibhāsabhramo 'vivekinām /",
  "GSP33yaatsi_u:208_2": "itaśca - icchānuvidhāyisvavyāpāro 'yamātmā / icchayaiva hi saṅkalpayati smaratyabhyūhati",
  "GSP33yaatsi_u:208_3": "ca / śarīramapi tadicchānuvidhāyiśayanāsanotthānādiceṣṭamiti bhavatyabhedabhramaḥ;",
  "GSP33yaatsi_u:209": "śuktirajatādāviva / praṇihitamanasastu jñātṛtayā siddhyantamahamākāramarthamanavayavamidamiti parisphurataḥ sthūlādavayavinaḥ śarīrāt pṛthagaparokṣayantyeva /",
  "GSP33yaatsi_u:210": "bhavanti ca - jānāmīti pratyayaḥ śarīraviṣayo na bhavati ;",
  "GSP33yaatsi_u:211": "arthāntaraviṣayo vāyam ;",
  "GSP33yaatsi_u:212": "aprakāśamānatadavayavapratibhāsatvāt ;",
  "GSP33yaatsi_u:213": "ya evaṃprakāraḥ sa tathā,",
  "GSP33yaatsi_u:214": "yathāyamiti pratibhāsaḥ / yaccharīraviṣayaṃ, na tat",
  "GSP33yaatsi_u:215": "tathā ; yathobhayasaṃ",
  "GSP33yaatsi_u:216": "mataṃ śarīrajñānam / tathā - śarīramahaṃpratyayagocaro na bhavati,",
  "GSP33yaatsi_u:217": "idamiti gṛhyamāṇatvāt,",
  "GSP33yaatsi_u:218": "bāhyendriyagrāhyatvādvā, ghaṭādivaditi /",
  "GSP33yaatsi_u:219": "atha dehātmavādamirāsaḥ 'atra pratividhi'rityādinā / atra - dehasyātmatve,",
  "GSP33yaatsi_u:220": "pratividhiḥ - pratividhānam,",
  "GSP33yaatsi_u:221_0": "bādhakapramāṇam / bādho vā / upanyasyata iti śeṣaḥ / 'pratyakṣabādhataḥ' iti / idantvena",
  "GSP33yaatsi_u:221_1": "grahaṇameva hastagehāderiva dehasyātmabhedagrahalakṣaṇaṃ tasyātmatve bādhakamityarthaḥ /",
  "GSP33yaatsi_u:221_2": "etadevopapādayati 'na khalu' iti / ahamidaṅkārau - ahamidaṃpratyayau / svātmagocaro 'haṃpratyayaḥ,",
  "GSP33yaatsi_u:222_0": "svānyagocaraścedaṃpratyayaḥ ekasya puṃsa ekasminnevārthe na ghaṭata ityarthaḥ / vivṛṇotyetat",
  "GSP33yaatsi_u:222_1": "'ahaṃ jānāmī'tyādinā / pratyagvṛttiḥ - pratyagarthātmaviṣayiṇī / niṣkṛṣṭaṃ - vilakṣaṇam /",
  "GSP33yaatsi_u:222_2": "parāgvṛttiḥ ātmānyaviṣayā / ahaṅkāragocarāt - ahaṃpratyayaviṣayāt svātmanaḥ / śiṣṭaṃ",
  "GSP33yaatsi_u:222_3": "spaṣṭam / 'itarathe'ti / itarathā - ahamidaṃpratītyorvilakṣaṇārthaviṣayakatvābhāve /",
  "GSP33yaatsi_u:222_4": "ayaṃbhāvaḥ - ahamiti svasmai bhāsamānaḥ pratyagarthaḥ svātmā / svasmā idantvenaṃ",
  "GSP33yaatsi_u:222_5": "bhāsamānaśca parāgarthaḥ para iti svaparavibhāgo hi ahamidaṃbuddhiśabdābhyāmeva nirūpyaḥ /",
  "GSP33yaatsi_u:222_6": "arthavailakṣaṇyābhāve tayorayaṃ na ghaṭata iti / ahamarthasyaiva bhavatvākārāntareṇa",
  "GSP33yaatsi_u:222_7": "bhānamidantvenetyatrāha 'nahī'ti / pratyaktvenāhamiti bhāsamānasyaiva svātmanoḥ daṇḍitvenedamiti",
  "GSP33yaatsi_u:222_8": "bhānaṃ syāddaṇḍyayamitītyarthaḥ /",
  "GSP33yaatsi_u:223": "nanvayamahasmītyādipratyayo bhavatyeva svātmani / satyam / tatrāpapīdaṃśabdena parāgrūpadharmollekhaḥ / ātmasvarūpasyollekho 'hamiti / tathā ca pratyagvṛttirahaṅkāraḥ,",
  "GSP33yaatsi_u:224": "parāgvṛttiridaṅkāra iti vyavasthāyāṃ nānupapattiriti hārdam /",
  "GSP33yaatsi_u:225_0": "nanu mamedaṃ vapuriti mamāyamātmetivatsyādityarucerāha 'anyecce' ti / hetvantaraṃ",
  "GSP33yaatsi_u:225_1": "ca dehasyānātmatve 'stīti yāvat / tadevāha 'niyamite' ti / nivāritabahirindriyapravṛttermānasamahamiti",
  "GSP33yaatsi_u:225_2": "svātmānusandhānaṃ na dehagocaram, karacaraṇādya",
  "GSP33yaatsi_u:226_0": "viṣayakatvāt / avayavinaḥ sthūlam grahaṇe katipayatadavayavabhānasyāvarjanīyatvāditi",
  "GSP33yaatsi_u:226_1": "bhāvaḥ / avahitamanasaḥ - ātmagrahaṇedaṃparamanasaḥ / avayataḥ - jānataḥ / sthavīyān",
  "GSP33yaatsi_u:226_2": "- atiśayena sthūlaḥ / pratyakṣagrāhyāvayavasamaveta iti vivakṣitam / avayavigrahamasya",
  "GSP33yaatsi_u:226_3": "tadavayavagocaratvamiti niyamasya tryaṇukagrahaṇe 'naikāntyaṃ vārayati 'vātāyane'ti /",
  "GSP33yaatsi_u:226_4": "jālarandhrapraviṣṭaravikaragrāhyaniravayavatryaṇukātirekeṇa tadavayavāvayavaparamāṇukalpanāyāṃ",
  "GSP33yaatsi_u:226_5": "pramāṇābhāvādityarthaḥ / trasareṇorniravayavatvānna tadgrūhaṇe niruktaniyamasya vyabhicāra",
  "GSP33yaatsi_u:226_6": "iti bhāvaḥ / paramāṇukalpanāmupagamyāpyāha 'pratyakṣe'ti / pratyakṣayogyā avayavā yasya,",
  "GSP33yaatsi_u:227_0": "tasyāvayavinaḥ avayavabhānavyāpyabhānavattvaniyamānna tryaṇukapratyakṣe vyabhicāraḥ /",
  "GSP33yaatsi_u:227_1": "tadavayavasyātīndriyatvāditi bhāvaḥ / 'na cāvayavinī'ti / bāhyendriyajapratyakṣa",
  "GSP33yaatsi_u:227_2": "evāvayavibhānaniyatatvamavayavabhānasyeti kalpanaṃ svoptekṣaṇamātram / avayavipratyakṣatvavyāpakatvasyāvayavabhāne",
  "GSP33yaatsi_u:227_3": "svīkāre bādhakopalambho hi bāhyatatpratyakṣamātraviṣayakatayā niyamasaṅkoce mānam /",
  "GSP33yaatsi_u:227_4": "tadabhāvāditi bhāvaḥ / nanu manasā kevalamavayavi gṛhyate vināvayavamityata eva niyamaḥ",
  "GSP33yaatsi_u:227_5": "saṅkocanīya iti cettatrāha 'antakaraṇasye'ti / advārīkṛtabahirindriyasya manasaḥ",
  "GSP33yaatsi_u:227_6": "kevale 'vayavaviśeṣṭa vā śarīrādau bāhyārthe grahaṇapravṛtterasaṃbhavāccetyarthaḥ /",
  "GSP33yaatsi_u:227_7": "bāhyārthe svāntasyāsvātantryamiti hi tārkikāḥ / ato na manasā śarīrasya grahaṇaṃ",
  "GSP33yaatsi_u:227_8": "ghaṭeta kevalena / caitanyavattvena tasyābāhyatvānmanasā grahaṇaṃ bavedvināvayaveneti",
  "GSP33yaatsi_u:227_9": "tu na kalpanīyam / taccaitanya eva vigānāditi bhāvaḥ / niruktaniyamasya vāyuspārśane",
  "GSP33yaatsi_u:227_10": "'naikāntyaṃ pariharati 'vāyostu' iti / rūpādimadavayavipratyakṣasya tadavayavagocaratvamiti",
  "GSP33yaatsi_u:227_11": "niyame naiva doṣaḥ nīrūpatvādvāyoḥ sparśavattvamātreṇa tasya spārśanopagame 'pīti",
  "GSP33yaatsi_u:227_12": "bhāvaḥ / vastutaḥ vāyuspārśanasyāpi tadavayavagocaratvamityāha 'tatrāpī'ti / avayavisannikarṣe",
  "GSP33yaatsi_u:227_13": "tadavayavasannikarṣasyāvarjanīyatvādyogyasannikṛṣṭāvayavabhānasyāvayavibhānaniyatatvenāvayavavipratyakṣasya",
  "GSP33yaatsi_u:227_14": "tadavayavagocaratvamiti niyame 'pi na vāyuspārśane",
  "GSP33yaatsi_u:228": "vyabhicāraḥ / tatra tadavayavasyāpi bhānāt,",
  "GSP33yaatsi_u:229": "ghaṭaspārśana iva ghaṭāvayavasyeti bhāvaḥ / dehātmatvasādhikāṃ pratyakṣapratītaṃ 'yattuṃ' ityādinānūdya samādhatte 'tadapī'tyādinā / śarīrāntarvartamānamahamākāram - ahantālakṣaṇaṃ",
  "GSP33yaatsi_u:230_0": "pratyagātmānamevāhaṃpratyayo viṣayīkaroti / sthūlo 'haṃ jānāmītyahaṃpratyayo dehadvārā",
  "GSP33yaatsi_u:230_1": "sthaulyānvitāntarātmagocara eveti bhāvaḥ / mānase pratyaye dehabhānaṃ tūpanayamaryādayā /",
  "GSP33yaatsi_u:230_2": "sthūlo 'haṃ jānāmīti vyavahāre 'pi śarīravācī sthūlaśabdastatsabandhinyantarātmanyaupacārikaḥ /",
  "GSP33yaatsi_u:230_3": "siddhānte tu mukhya eva / śarīrasya cetanaṃ pratyapṛthaksiddhaprakāratvāt,",
  "GSP33yaatsi_u:231_0": "apṛthaksiddhaprakāravācināṃ ca niṣkarṣakabhinnānāṃ śabdānāṃ dharmiṇi mukhyavṛtterupagamāt /",
  "GSP33yaatsi_u:231_1": "abhrāntīyapratyayavyavahārayoritthaṃ gatirnirūpitā / samānādhikaraṇapratyayasya dehavadātmagocaratve",
  "GSP33yaatsi_u:231_2": "vyadhikaraṇapratyayavyapadeśānugraho 'pyastītyāha 'ata eve'ti / mamedaṃ śarīramiti",
  "GSP33yaatsi_u:231_3": "bhedavyapadeśasya śilāputrakasya śarīramitivadaupacārikatvamastvityāśaṅkāṃ vyudasyati",
  "GSP33yaatsi_u:231_4": "'na hyasā'viti / pratāyamānaḥ - pratanyamānaḥ vistāryamāṇaḥ / pracuraṃ prayujyamāno",
  "GSP33yaatsi_u:231_5": "lokeneti yāvat / pracuravyapadeśasyaupacārikatvakalpanā na sādhīyasīti bhāvaḥ / 'mamāyamātme'tyasya",
  "GSP33yaatsi_u:231_6": "tu matadvaye 'pi aupacārikatvamagatyā vācyamevetyāha 'tatre'ti / aikārthyāt - ahamātmaśabdayorabhinnārthakatvāt /",
  "GSP33yaatsi_u:231_7": "avivādācca - ahamarthātmanauraikye vivādābhāvācca / 'na caivamatre'ti / śarīrāhaṃśabdayoraikārthyāsiddhestadarthaikye",
  "GSP33yaatsi_u:231_8": "vivādācca 'mamedaṃ śarīraṃ'miti nopacaritārthaṃ kalpyam / kintu 'mamedaṃ gṛha'mitivanmukhyārthameva",
  "GSP33yaatsi_u:231_9": "svīkāryamiti bhāvaḥ / dehe cāhaṃśabda aupacārika ityāha 'ata' iti / ahaṃ gacchāmītyādāvahaṃśabda",
  "GSP33yaatsi_u:231_10": "ātmavati dehe lākṣaṇika iti yāvat / dehātmabhramavatāṃ tu śaktibhramamūlastathā prayoga iti bodhyam /",
  "GSP33yaatsi_u:232_0": "evaṃ tarkabalādahaṃ jānāmīti mānasapratyakṣasya sāvayavadehavyatiriktātmaparatvaṃ",
  "GSP33yaatsi_u:232_1": "vyavasthāpitam / evaṃ dehavyatiriktasyātmano bhāne sati kathaṃ dehābhedabhrama udetītyatrāha",
  "GSP33yaatsi_u:232_2": "'bāhye'ti / sanniveśaḥ - ākṛtiḥ - avayava - saṃsthānam / sphuṭatvāditya",
  "GSP33yaatsi_u:233_0": "syānantaramabhedabhramasyānudaye 'pīti śeṣaḥ / dehābhedapratibhāsaścāsau bhramaśceti",
  "GSP33yaatsi_u:233_1": "karmadhārayaḥ / bhedakākārāgrahādabhedabhramo dehātmanoravivekināṃ bhedakākāragraharahitānāmityarthaḥ /",
  "GSP33yaatsi_u:233_2": "ayamāśayaḥ - yadyapi dehato vibhinnaparimāṇa ātmā / athāpi tatparimāṇaṃ na pratyakṣam /",
  "GSP33yaatsi_u:233_3": "jñānasukhādi pratyakṣamapi na yāvaddehe tadasaṃbhavagrahaḥ,",
  "GSP33yaatsi_u:234_0": "tāvattannabhedakam / rūpādyapyevamātmani tadasaṃbhavagrahamantarā na bhedakam /saṅkhyādistu",
  "GSP33yaatsi_u:234_1": "sādhāramatvānna bhedaka iti / bādhakasya bhedakakāragrahasyābhāvamupapādya aikyabhrame",
  "GSP33yaatsi_u:234_2": "sādhakaṃ sādṛśyajñānaṃ copapādayati itaśce ti / ātmecchānuvidhāyisvavyāpārakatvaṃ",
  "GSP33yaatsi_u:234_3": "dehasyātmanā taulyamityarthaḥ / abhyūha ti iti upasargādasyatyūhyorveti vācya siti",
  "GSP33yaatsi_u:234_4": "vārtikeṇa vaikalpikaṃ parasmaipadam / abhyūhanam-vitarkaṇamutprekṣaṇaṃ vā / samānadharmadarśanātprasaktasyaikyabhramasya",
  "GSP33yaatsi_u:234_5": "bhedakākāradarśanato nivṛttiṃ darśayati praṇihite ti / praṇidhānam-avadhānam / jñātṛtayā",
  "GSP33yaatsi_u:234_6": "siddhyantaṃ-jñātṛtvaikākāreṇa prakāśamānam / anavayavam-niravayavam / ātmā hi manogocaraḥ,",
  "GSP33yaatsi_u:235": "sa cet sāvayavaḥ,",
  "GSP33yaatsi_u:236_0": "tathā gṛhyate / na ca tathā gṛhyate / kintu jñātṛtvaikākāraḥ / ato niravayavaḥ /",
  "GSP33yaatsi_u:236_1": "ekarūpatayānavayavatayā graha eva ca bhedakākāragrahaḥ / avahitamanaso niruktaparāmarśavataśca",
  "GSP33yaatsi_u:236_2": "manasā dehavailakṣaṇyenātmanaḥ pratyakṣaṃ bhavatyeveti bhāvaḥ / praṇihitetivākyaṃ",
  "GSP33yaatsi_u:236_3": "yogipratyakṣaviṣayatayāpi yojayituṃ śakyate / evamahaṃ jānāmīti pratyakṣasya dehātiriktātmaviṣayatvaṃ",
  "GSP33yaatsi_u:236_4": "tarkabalena vyavasthāpitam /",
  "GSP33yaatsi_u:237": "idameva prayogārūḍhaṃ pradarśayati bhavanti ce ti / prayogā iti śeṣaḥ / prathamaprayoge śarīraviṣayakatvābhāvaḥ,",
  "GSP33yaatsi_u:238_0": "anantaraprayoge śarīrātiriktaviṣayakatvaṃ cāhaṃ jānāmītyaparokṣasya pradidarśayiṣitam /",
  "GSP33yaatsi_u:238_1": "ubhayatrāpi hetureka eva śarīrāvayavāviṣayakapratibhāsatvarūpaḥ / anvayyudāharaṇamubhayatra",
  "GSP33yaatsi_u:238_2": "ya evam iti / ayamiti pratibhāsaḥ-ghaṭo 'yamityādipratibhāsaḥ / ādye vyatirekyudāharaṇa",
  "GSP33yaatsi_u:238_3": "yaccharīre tyādinā pradarśyate / pratyakṣapakṣakamuktvā śarīrapakṣakamanvayinamāha",
  "GSP33yaatsi_u:238_4": "tathā-śarīram iti / idamiti",
  "GSP33yaatsi_u:239": "gṛhyamāṇatvaṃ-bāhyatvena gṛhyamāṇatvam / bāhyatvamiti phalito hetuḥ /",
  "GSP33yaatsi_u:240": "kiṃ ca- aparārthaṃ svamātmānamātmārthe 'nyacca jānataḥ /",
  "GSP33yaatsi_u:241": "saṅghātatvāt parārthe 'smin dehe kathamivātmadhīḥ //5//",
  "GSP33yaatsi_u:242": "sarvasya bāhyābhyantarabhogyavargasya śabdasukhāderātmārthatāṃ,",
  "GSP33yaatsi_u:243": "bhoktuścātmano 'nanyārthatāṃ,",
  "GSP33yaatsi_u:244": "sarvasya śeṣitāṃ pratyakṣataḥ pratipadyāmahe / na ca śarīramananyārtham ;",
  "GSP33yaatsi_u:245": "saṅghātatvāt / saṅghātā hi sarve parārthā dṛṣṭāḥ śayanāsanarathādayaḥ /",
  "GSP33yaatsi_u:246_0": "na ca saṅghātāḥ saṃhataśarīrādyarthā dṛśyanta ityātmano 'pi saṃhatatvamāpadyata iti",
  "GSP33yaatsi_u:246_1": "vācyam / tathā sati tasyāpi parārthatvaprasaṅgāt / aparārthaścāyamātmā pratyakṣataḥ",
  "GSP33yaatsi_u:246_2": "prakāśata ityuktam / yogyānupalambhabādhitaṃ cātmani saṅghātatvam /saṅghātāntarārthatve ca tasyāpi tathā,",
  "GSP33yaatsi_u:247": "tato 'nyasyāpi tatheti na vyavatiṣṭheta / na ca vyavasthāyāṃ satyāmavyavasthā yuktā / na ca saṅghātasya parārthatve parasya saṃhatatvamapi prayojakam ;",
  "GSP33yaatsi_u:248": "bhoktṛtayaivātmanaḥ svārthasaṅghātaṃ prati paratvopapatteḥ / vyāptyanupayogino 'pi dṛṣṭāntadṛṣṭadharmamātrasyānurodhenānumānamicchataḥ sarvānumānocchedaprasaṅgaḥ /",
  "GSP33yaatsi_u:249": "śarīrapakṣakānātmatvasādhakaprayoge tṛtīyaṃ saṅghātatvarūpaṃ hetumupakṣipati kiṃ ce ti / aparārtham iti / aparārthaṃ-svapradhānam,",
  "GSP33yaatsi_u:250": "svamātmānam-ahamarthabhūtamātmānam,",
  "GSP33yaatsi_u:251": "ātmārthe-bhoktṛbhūtāhamarthātmārthe,",
  "GSP33yaatsi_u:252": "anyacca-parāgarthajātaṃ ca,",
  "GSP33yaatsi_u:253": "jānataḥ-vidataḥ,",
  "GSP33yaatsi_u:254": "saṅghātatvāt-avayavasanniveśavattvāt,",
  "GSP33yaatsi_u:255": "parārthe-svabhinnabhoktṛbhogārthe,",
  "GSP33yaatsi_u:256": "dehe 'smin,",
  "GSP33yaatsi_u:257": "ātmabuddhiḥ kathaṃ jāyeteti ślokārthaḥ // atrāyaṃ prayogaḥ-deho nātmā parārthatvādrathādivat / na ca svarūpāsiddhiḥ / saṅghātatvāddehasya pārārthyasiddheriti bhāvaḥ //5//",
  "GSP33yaatsi_u:258_0": "ātmatvāparārthatvayoḥ parārthatvānātmatvayośca vyāpyavyāpakabhāvaṃ śloke pūrvārdhoktaṃ",
  "GSP33yaatsi_u:258_1": "vivṛṇoti sarvasye ti / ātmārthatām-bhoktrātma-bhogaphalasādhanatām / ananyārthatayā",
  "GSP33yaatsi_u:258_2": "phalitaṃ sarvasya śeṣitām iti / sarvasya bhogyasya bhoktṛtvena",
  "GSP33yaatsi_u:259_0": "svāmitāṃ pradhānatāmityarthaḥ / śarīrasyātmatvavyāpikāmananyārthatāṃ vārayati naca",
  "GSP33yaatsi_u:259_1": "śarīram iti / saṅghātatvasya pārārthyenāvinābhāvagrahasthalamudāharati saṅghātā hī",
  "GSP33yaatsi_u:259_2": "ti / parārthāḥ-bhoktaparabhogārthaḥ / saṅghātaparasya saṃhatatvadṛṣṭeḥ śarīraparatvenānumitasyā'tmano",
  "GSP33yaatsi_u:259_3": "'pi saṅghātatvaṃ syādityāśaṅkāmanūdya pratikṣipati na ca saṅgātā iti / tathā sati",
  "GSP33yaatsi_u:259_4": "ti / ātmā saṅghātarūpaṃ saṃhataparatvādityanumāne pratitarko 'tra vivakṣitaḥ ātmā",
  "GSP33yaatsi_u:259_5": "yadi saṅgātaḥ syāttarhiparārthaḥ syāditi / ātmā na saṅghātaḥ aparārthatvāditi pratyanumānaṃ",
  "GSP33yaatsi_u:259_6": "vā / saṅghātadehaparatvenānumitasyā'tmanaḥ saṅghātarūpatve pratyakṣabādhamapyāha",
  "GSP33yaatsi_u:259_7": "yogyānupalambhe ti / yadvā anumānabalātprasaktamapi saṅghātatvamātmanaḥ pramāṇāntaraviṣayīkārato",
  "GSP33yaatsi_u:259_8": "nivartsyatītyāha yogyānupalambhe ti / śarīraṃ saṃhataparārtham,",
  "GSP33yaatsi_u:260_0": "saṅghātatvāt khaṭvādivadityatra śarīrabhinnatvamupādhiśca / na ca pakṣabhinnatvasyopādhitve",
  "GSP33yaatsi_u:260_1": "'numānavilopaprasaṅga iti vācyam / yatra pakṣe sādhyābhāvaḥ pramāṇāntareṇa niścitaḥ",
  "GSP33yaatsi_u:260_2": "tatra vahneranuṣṇatvānumāna iva pakṣabhinnatvasyopādhitvasaṃbhavāt / prakṛte 'pi",
  "GSP33yaatsi_u:260_3": "śarīrātmavādināṃ tadatiriktātmavādināṃ vā saṃhataparārthatvābhāva evopeyate śarīrasyeti",
  "GSP33yaatsi_u:260_4": "tadbhinnatvasyopādhitve na doṣa ityabhimatam / saṅghātatvasya saṃhataparārthatvena",
  "GSP33yaatsi_u:260_5": "na vyāptiḥ / anavasthāpādakatvādityāha saṅghātāntare ti / tasyāpi-sādhyaghaṭakasyāpi saṅghātasya,",
  "GSP33yaatsi_u:261": "tathā- saṅghātāntarārthatvam / tato 'nyasyāpi-sādhyaghaṭakasaṅgātānumitasya / saṅghātāntarasyāpi,",
  "GSP33yaatsi_u:262_0": "tathā-saṅghātāntarārthatvam / na ca vyavasthāyām iti / saṅghātatvasya parārthatvena",
  "GSP33yaatsi_u:262_1": "vyāptau iṣyamāṇāyāṃ vyavasthāyāṃ saṃbhavatyāṃ saṃhataparārthatvena tasya vyāpterāśrayaṇamanavasthāprayojakatvānna",
  "GSP33yaatsi_u:262_2": "yuktamiti bhāvaḥ / nanu bhūyaḥsahacāradarśanādhīno hi vyāptigrahaḥ / sa ca saṃhataparārthatvenaiva",
  "GSP33yaatsi_u:262_3": "saṅghātatvasya bhavet,",
  "GSP33yaatsi_u:263_0": "khaṭvādau tathā darśanādityata āha na ca saṅghātasye ti / parasya saṃhatatvamantaraiva",
  "GSP33yaatsi_u:263_1": "saṅghātaprayojyaniyatabhogarūpātiśayabhāktvena taṃ prati śeṣitvalakṣaṇaṃ paratvaṃ",
  "GSP33yaatsi_u:263_2": "-prādhānyaṃ saṃbhavatīti parārthatvaniyamasya saṅgāta upapatteḥ sapakṣadṛṣṭamapi",
  "GSP33yaatsi_u:263_3": "parasya saṃhatatvaṃ nāvinābhāvagrahopayogi",
  "GSP33yaatsi_u:264_0": "/ saṃhataparārthatve sādhye saṅghātatvahetoraprayojakatvamiti ca bhāvaḥ / sapakṣe",
  "GSP33yaatsi_u:264_1": "darśanamātreṇa vyāptyanupayogi-sarvagharmoparāgeṇa sādhyasya pakṣe 'numāne 'numānāprāmāṇyaprasaṅgaśvetyāha",
  "GSP33yaatsi_u:264_2": "vyāptyanupayogino 'pī ti / pakṣe parvate sapakṣadṛṣṭamahānasīyatvakārīṣatvādyuparaktahneranumāne",
  "GSP33yaatsi_u:264_3": "'prāmāṇyaprasaṅga iti bhāvaḥ / dharmamātrasyakṛtsnasya dharmasya / anurodhena-vyāpakatāvacchedakakoṭighaṭanena /",
  "GSP33yaatsi_u:264_4": "anumānam-pakṣe tāvadākāroparaktasādhyānumānam / sarvānumānocchedaprasaṅgaḥ- anumānamātraprāmāṇyavilopaprasaṅgaḥ /",
  "GSP33yaatsi_u:264_5": "śiṣṭaṃ spaṣṭam / evamahaṃ jānāmītyāderahaṃpratyayasya pratyakṣarūpasya dehātiriktaviṣayatvaṃ",
  "GSP33yaatsi_u:264_6": "vyavasthāpitaṃ tarkeṇa / tathā cāhaṃpratyaya eva dehabhedapratyayarūpa itīdaṅkāragocare",
  "GSP33yaatsi_u:264_7": "dehe ātmabhedo 'pi pratyakṣasiddha ityavarṇi /",
  "GSP33yaatsi_u:265": "asphuṭatve 'pi bhedasya śarīre tadasaṃbhavāt /",
  "GSP33yaatsi_u:266": "tadguṇāntaravaidharbhyādapi jñānaṃ na tadguṇaḥ //6//",
  "GSP33yaatsi_u:267": "sarva eva kāryadravyagataviśeṣaguṇaḥ kāraṇaguṇapūrvaka iti kathamatatpūrvakaḥ śarīre caitanyaguṇaḥ saṃbhavet? /",
  "GSP33yaatsi_u:268": "yattu bārhaspatya vacanam - pṛthivyāpastejo vāyuriti tattvāni,",
  "GSP33yaatsi_u:269": "tebhyaścaitanyam,",
  "GSP33yaatsi_u:270": "kiṇvādibhyo madaśaktivat iti;",
  "GSP33yaatsi_u:271": "tadanupapannam / śakteraviśeṣaguṇatvena tathopapatteḥ / sarvadravyeṣu tattatkāryasamadhigabhyaḥ tatpratiyogī śaktayākhyo guṇaḥ sādhāraṇaḥ / naivaṃ caitanyam,",
  "GSP33yaatsi_u:272_0": "dehaikaguṇatvābhyupagamāt / kāryatve satyekavidhapratyakṣasiddhatayā ca viśeṣaguṇatvāt /",
  "GSP33yaatsi_u:272_1": "dravyāntarasaṃyogasamāsāditamadaśaktibhirakāryabhūtaiḥ paramāṇubhirnijaguṇapuraskāreṇa",
  "GSP33yaatsi_u:272_2": "svakāryadravyeṣu madaśaktayutpādo 'pi nānupapannaḥ / tāmbūlarāgastu pūrvadravyāvayavavibhāgānantaraṃ",
  "GSP33yaatsi_u:272_3": "dravyāntarasaṃyogajanitaraktimaguṇaiḥ kāraṇaiḥ kriyate / dṛśyate hi tatrāvayaveṣvapi",
  "GSP33yaatsi_u:272_4": "pratyekaṃ raktimaguṇaḥ / naca śarīrāvayaveṣu pratyekaṃ caitanyaguṇaḥ prajñāyate pratijñāyate",
  "GSP33yaatsi_u:272_5": "vā / tadupagame ca ekaśarīra evānekacetanāpātādaṅgāṅgitvābhāvaḥ,",
  "GSP33yaatsi_u:273": "pratisandhānavyavahāralopaśca",
  "GSP33yaatsi_u:274": "; devadattadṛṣṭa iva yajñadattādeḥ /",
  "GSP33yaatsi_u:275": "yattu- akāraṇaguṇapūrvakaṃ citrarūpaṃ paṭe iti ;",
  "GSP33yaatsi_u:276_0": "tanna / nānārūpatā hi citratā / sā ca nānārūpaiḥ tantubhiḥ kriyata iti kimanupapannamiti /",
  "GSP33yaatsi_u:276_1": "pratyekamavidyamānamapi taccitrarūpaṃ tantuṣu saṃhateṣu dṛśyata eva citrā ime tantava",
  "GSP33yaatsi_u:276_2": "iti /saṃbhūya ca teṣāṃ paṭārambhakatvam / evaṃ tatkāraṇeṣvapi taditi na kvacivdyabhicāraḥ /",
  "GSP33yaatsi_u:276_3": "na caikarūpaniyamābhāvenāvayavino 'cākṣuṣatvam ;",
  "GSP33yaatsi_u:277_0": "mahacvaikārthasamavāyinā rūpavattvenaiva cākṣuṣatvasiddheḥ / astu vā citraṃ nāmaiko",
  "GSP33yaatsi_u:277_1": "rūpaviśeṣaḥ / sa tu rūpaireva kāraṇagatairnānāvidhairārabhyata iti dṛṣṭam / na caivamavayavavartibhireva",
  "GSP33yaatsi_u:277_2": "caitanyairavayavini śarīre caitanyaviśeṣārambhaḥ / cititanmātrasyaiva teṣvasaṃbhavāt /",
  "GSP33yaatsi_u:277_3": "ato na dehaguṇaḥ caitanyam / etena sukhādayo 'pi śarīraguṇāḥ pratyuktāḥ /",
  "GSP33yaatsi_u:278_0": "api ca dṛḍha eva śarīre virodhiguṇāpātamantareṇa kusumavilepanagandha iva nivartamānaḥ",
  "GSP33yaatsi_u:278_1": "caitanyasukhādirna tadguṇo bhavitumarhati / na khalu tadviśeṣaguṇā rūpādayastathā",
  "GSP33yaatsi_u:278_2": "nivartante / ātmanaḥ pareṣāṃ ca śarīraguṇāḥ pratyakṣayogyāḥ,",
  "GSP33yaatsi_u:279": "bāhyendriyagrāhyāśca; na ca tathā jñānādiriti nāso tadguṇaḥ /",
  "GSP33yaatsi_u:280_0": "atha deha ātmabhedasyāpratyakṣatve 'pi tasyānātmatvamacetanatvalakṣaṇamanu- mānāt",
  "GSP33yaatsi_u:280_1": "setsyatītyāha asphuṭatve 'pī ti / yadvā-nanu saṅghātarūpo 'pi deha evātmopeyate lāghavāt /",
  "GSP33yaatsi_u:280_2": "dehabhinnasaṅghātatvameva bhavatu parārthatvavyāpyamityatrāha asphuṭatve ti / prathamāvataraṇikāyāṃ",
  "GSP33yaatsi_u:280_3": "bhedasyā'tmabhedasya śarīre 'sphuṭatve-apratyakṣatve 'pītyarthaḥ / dvitīyasyāṃ ca",
  "GSP33yaatsi_u:280_4": "parārthatvena śarīra ātmabhedasyāprasiddhatve 'pītyarthaḥ / tadasaṃbhavāt - tasmin-śarīre",
  "GSP33yaatsi_u:280_5": "asaṃbhavaḥ-udayāyogaḥ tadasaṃbhavaḥ tasmāt / yadvā śarīra iti madhyamaṇinyāyenobhayānvayi /",
  "GSP33yaatsi_u:280_6": "tadasaṃbhavāt-jñānasyāsaṃbhavādityarthaḥ / atra ca tacchabdayoravairūpyaṃ sahyam /",
  "GSP33yaatsi_u:280_7": "tadguṇāntare tyatra tadruṇa ityatra ca tacchabdena śarīrasya",
  "GSP33yaatsi_u:281": "parāmarśanīyatvāt / śarīre jñānaguṇasyotpatterayogāccharīraviśeṣaguṇāntaravaidharmyācca na jñānaṃ śarīraviśeṣaguṇa iti kārikārthaḥ //6//",
  "GSP33yaatsi_u:282": "śarīre jñānasyāsaṃbhavaṃ tāvadupapādayati sarva eve ti / kāraṇaguṇapūrvakaḥ-svasajātīyasvāśrayasamavāyisamavetaguṇāsamavāyihetukaḥ / saṃbhave diti / śarīrāvayaveṣu jñānasyābhāvāt,",
  "GSP33yaatsi_u:283_0": "bhāve vā ekasminneva dehe 'nekacetanaprasaṅgāt na kāraṇaguṇapūrvakaṃ śarīre caitanyaṃ",
  "GSP33yaatsi_u:283_1": "bhavet / viśeṣaguṇatvādakāraṇaguṇapūrvakatvamapi dehe jñānasyāsaṃbhavīti bhāvaḥ /",
  "GSP33yaatsi_u:283_2": "śakte riti / sāmānyaguṇatvena śakterakāraṇaguṇapūrvakatvamupapadyate / sarvadravyavṛttitvācca",
  "GSP33yaatsi_u:283_3": "sāmānyaguṇatvam / dṛśyatattatkāryeṇānumeyaḥ tatprati- yogī- tattatkāryeṇa nirūpyasvarūpaḥ",
  "GSP33yaatsi_u:283_4": "prayojakatvena śaktayākhyo guṇaḥ sarvasminnapi dravye tattatkāryapratiniyato 'stīti",
  "GSP33yaatsi_u:283_5": "ca śaktyaḥ sarvabhāvānāmacintyajñānagocarāḥ iti purāṇaratnavacanato 'vagamyata iti",
  "GSP33yaatsi_u:283_6": "bhāvaḥ / naivam iti / naivaṃ-na sāmānyaguṇo jñānam / kintu śarīra evopagamādviśeṣaguṇaḥ /",
  "GSP33yaatsi_u:283_7": "dravyatvanyūnavṛttiguṇatvaṃ ca tattvam / siddhāntaprakriyayedam / siddhānte paratvādi",
  "GSP33yaatsi_u:283_8": "ca na guṇāntaram / kṣaṇasaṃbandhādhikyādinaiva",
  "GSP33yaatsi_u:284_0": "paratvādivyavahāranirvāhāditi bhāvaḥ / vaiśeṣikaprakriyayāpyāha kāryatvesatī ti /",
  "GSP33yaatsi_u:284_1": "jñānaṃ viśeṣaguṇaḥ kāryatve sati ekavidhapratyakṣaviṣayatvādrūpādivat / saṅkhyāderdvīndriyagrāhyatvāttatra",
  "GSP33yaatsi_u:284_2": "vyabhicāravāraṇāya ekavidheti pratyakṣaviśeṣaṇam / prabhābhittisaṃyoge vyabhicāravāraṇāya",
  "GSP33yaatsi_u:284_3": "ekavidhapratyakṣaviṣayajātimattvaṃ vaktavyam / saṃyogatvajāterdvīndriyagrāhyatvānna",
  "GSP33yaatsi_u:284_4": "doṣaḥ / ātmano mānasapratyakṣaviṣayatvāttatra vyabhicāravāraṇāya kāryatve satīti /",
  "GSP33yaatsi_u:284_5": "evamapi prabhātvajātisvīkāre prabhāyāṃ,",
  "GSP33yaatsi_u:285_0": "vāyoḥ spārśanopagame vā vāyau vyabhicāravāraṇāya ekavidhapratyakṣagrāhyajātīyaguṇatvāditi",
  "GSP33yaatsi_u:285_1": "vaktavyam / guṇatvapraveśe ca kāryatve satīti cintyaprayojanamiti bodhyam / viśeṣaguṇalakṣaṇe",
  "GSP33yaatsi_u:285_2": "ca jñānādibhinnatvaṃ na dātuṃ śakyaṃ jñānāderviśeṣaguṇatve prāmāṇike satīti ca bhāvaḥ /",
  "GSP33yaatsi_u:285_3": "saṅghātaviśeṣāvayavivāde tu avayaveṣu caitanyābhāvādeva dehasya",
  "GSP33yaatsi_u:286_0": "caitanyaṃ na saṃbhavatīti cānusandheyamatra / nanu rasaviśeṣo gandhaviśeṣo vā mādako",
  "GSP33yaatsi_u:286_1": "madaśabdavācyaḥ / sa ca viśeṣaguṇo na kāraṇaguṇapūrvaka iti kāryadravyaviseṣaguṇasya",
  "GSP33yaatsi_u:286_2": "kāraṇaguṇapūrvakatvaniyamo durvaca ityatrā'ha dravyādīnā mīti / kiṇvādīnāṃ sammardanādināvdyaṇukaparyantanāśe",
  "GSP33yaatsi_u:286_3": "svatantraiḥ paramāṇubhirdravyāntarāvayavasaṃśleṣajanitamadairārabdhe surādravye kāraṇaguṇapūrvaka",
  "GSP33yaatsi_u:286_4": "eva guṇa iti bhāvaḥ / atha tāmbūlarasarāge 'naikāntyamuktaniyamasya pariharati tāmbūle",
  "GSP33yaatsi_u:286_5": "ti / spaṣṭor'thaḥ / na ca śarīre ti / prajñāyate-upalabhyate / pratijñāyate-sādhyate /",
  "GSP33yaatsi_u:286_6": "dehāvayaveṣu caitanye sādhakābhāvamuktvā bādhakamapyāha tadupagama iti / aṅgāṅgitvābhāvaḥ",
  "GSP33yaatsi_u:286_7": "- niyāmyaniyāmakabhāvalakṣaṇaguṇapradhānabhāvābhāvaḥ / ekacetananiyāmyatve hi śarīrāvayavānāṃ",
  "GSP33yaatsi_u:286_8": "vyavahārāvisaṃvādo ghaṭate / teṣāmeva cetanatve tu parasparāniyamyatayā parasparavārtānabhijñatayā",
  "GSP33yaatsi_u:286_9": "ca vyavahāravisaṃvādaḥ prasajyata iti bhāvaḥ / pratisandhāne ti / yamadrākṣaṃ taṃ",
  "GSP33yaatsi_u:286_10": "spṛśāmītyādipratisandhānasya tanmūlavyavahārasya ca vilopaḥ prasajyate / avayavacaitanye",
  "GSP33yaatsi_u:286_11": "draṣṭuḥ spraṣṭuścānyānyatvāditi bhāvaḥ / aniṣṭāpattiriṣṭahāniścātrokte padadvayena /",
  "GSP33yaatsi_u:286_12": "nānārūpatā-vibhinnajātīyarūpasamavīyitā / vijātīyarūpeṣu tantuṣu saṃhateṣu citrapratītimāha",
  "GSP33yaatsi_u:286_13": "pratyekam iti / evam iti / tatkāraṇeṣvapi-citrapaṭakāraṇeṣu tantuṣvapi / tat-citraṃ",
  "GSP33yaatsi_u:286_14": "rūpam / ekarūpaniyamābhāvene ti / avyāpyavṛttinānārūpavaticitrapaṭe vyāpyavṛttyekarūpābhāvenetyarthaḥ /",
  "GSP33yaatsi_u:286_15": "mahattvaikārthe ti / laukikaviṣayatayā dravyacākṣuṣe sāmānādhikaraṇyena mahattvaviśiṣṭodbhūtarūpasya",
  "GSP33yaatsi_u:286_16": "samavāyena hetutvasaṃbhave hetutāvacchedakakoṭau vyāpyavṛttitvaviśeṣaṇe prayojanābhāvaḥ /",
  "GSP33yaatsi_u:286_17": "tathā ca citrapaṭasya na cākṣuṣatvānupapattiriti bhāvaḥ / rūpasya vyāpyavṛttitvaniyame",
  "GSP33yaatsi_u:286_18": "'pyāha- astu ve ti / na caivam iti / tantugatavividharūpaiḥ paṭe citrarūpārambhavadavayavagatairanudbhūtacaitanyairdehe",
  "GSP33yaatsi_u:286_19": "udbhūtacaitanyārambho 'stviti ca na śaṅkyam / cititanmātrasyaiva-caitanyasāmānyasyaiva",
  "GSP33yaatsi_u:286_20": "mānābhāvena dehāvayaveṣvasaṃbhavāt / śarīrasya caitanyetadavayaveṣu caitanyakalpanā, tatkalpa",
  "GSP33yaatsi_u:287_0": "nāyāmeva śarīre caitanyasiddhirityanyo 'nyasaṃśrayāśceti bhāvaḥ / etene ti / jñānasyeva",
  "GSP33yaatsi_u:287_1": "sukhāderapi viśeṣaguṇasya na śarīradharmatvasaṃbhava iti bhāvaḥ / evaṃ śarīre tadasaṃbhavāṃ diti vyākhyātam /",
  "GSP33yaatsi_u:288_0": "atha tadguṇāntaravaidharmyā dityetadvivṛṇoti api ce ti / virodhiguṇāpātamantarā-pūrvaguṇanivartakaguṇaprasaṅgaṃ",
  "GSP33yaatsi_u:288_1": "vinā / kusumavilepanagandhaḥ- strakcandanagandhaḥ / na khalu ta diti / ayaṃ bhāvaḥ-",
  "GSP33yaatsi_u:288_2": "agnisaṃyogena rūpaparāvṛttāvapi tadaprasaṅge rūpasya yāvaddravyabhāvitvaṃ dṛṣṭam /",
  "GSP33yaatsi_u:288_3": "na ca jñānādi sthiramevam / na cottarottaraviśeṣaguṇa eva pūrvapūrvajñānādivirodhīti",
  "GSP33yaatsi_u:288_4": "vācyam / evamapi antyasya ciramavasthānaprasaṅgāditi / ayāvaddravyabhāvittvaṃ jñānādeḥ",
  "GSP33yaatsi_u:288_5": "śarīraviśeṣaguṇāntarato vaidharmyamityuktaṃ bhavati / atha vaidharmyāntaraṃ dvidhā'ha",
  "GSP33yaatsi_u:288_6": "ātmana iti / svātmamātragrāhyatvaṃ manomātragrāhyatvaṃ ca jñānādeḥ śarīraviśeṣaguṇāntaravaidharmyamiti",
  "GSP33yaatsi_u:288_7": "phalitam / rūpādayo hi śarīraguṇāḥ svaparagrāhyā bahirindriyagrāhyāśca / na ca tathā",
  "GSP33yaatsi_u:288_8": "jñānādī ti / atra prayogaḥ-jñānaṃ na śarīraviśeṣaguṇaḥ ayāvaddravyabhāvitvānmanomātragrāhyatvādvā",
  "GSP33yaatsi_u:288_9": "yannaivaṃ tannaivaṃ yathā rūpādīti / evaṃ jñānasya śarīradharmatvābhāvasādhanena",
  "GSP33yaatsi_u:288_10": "śarīrasyātmatvaṃ pratikṣiptaṃ bhavati / yathā-deho nātmā ājñātṛtvāddhaṭādivaditi /",
  "GSP33yaatsi_u:289": "kiñca-utpattimattvāt sanniveśaviśeṣataḥ /",
  "GSP33yaatsi_u:290": "rūpādimattvādbhūtatvāddeho nātmā ghaṭādivat //7//",
  "GSP33yaatsi_u:291": "sacchidratvādadehitvāddehatvānmṛtadehavat /",
  "GSP33yaatsi_u:292": "ityādisādhanairnyāyyairniṣedhyā varṣmaṇaścitiḥ //8//",
  "GSP33yaatsi_u:293": "evaṃ pratyakṣavirodhāt,",
  "GSP33yaatsi_u:294": "anvayamukhena sādhyamupasthāpadbhirudīritasādhanairapahṛtaviṣayatayā indriyāśrayatvādivyatirekihetavo na sādhyamupasthāpayitumīśate /",
  "GSP33yaatsi_u:295": "(iti dehātmavādanirāsaprakaraṇam)",
  "GSP33yaatsi_u:296": "santu tarhīndriyāṇyevātmā / na ca tānīdantayā prathante; yena dehavadaha",
  "GSP33yaatsi_u:297": "ṅkāragocarādbahiṣkrriyeran / nāpi tathodbhūtarūpādiguṇāni sthūlāni;",
  "GSP33yaatsi_u:298_0": "yena tatpratibhāsa ivendriyagocaratve 'haṃpratyayasya rūpāvayavādipratītiḥ prasajyeta /",
  "GSP33yaatsi_u:298_1": "tavdyāpāraphalaṃ ca jñānaṃ tadgāmi yuktaṃ snānādhyayanādiphalavat / ata eva satyapatāḥ",
  "GSP33yaatsi_u:298_2": "draṣṭuścakṣuṣaḥ iti /",
  "GSP33yaatsi_u:299": "(itīndriyātmatvapūrvapakṣaprakaraṇam)",
  "GSP33yaatsi_u:300": "tanna / vikalpāsahatvāt / tathā hi-kiṃ pratyekamindriyāṇi cetanāni, saṃbhūya vā?",
  "GSP33yaatsi_u:301": "/ yadi pratyekam,",
  "GSP33yaatsi_u:302_0": "indriyāntaradṛṣṭasyendriyāntareṇa pratisandhānaṃ na syāt / asti ca tat- yamahamadrākṣaṃ",
  "GSP33yaatsi_u:302_1": "tamahaṃspṛśāmīti / ata eva na saṃbhūyāpi cetanatvam / na hi pañcabhirindriyaiḥ saṃbhūyaikaṃ",
  "GSP33yaatsi_u:302_2": "vastvanubhūyate 'nusandhīyate vā / ekendriyavigame ca prāyaṇaprasaṅgaśca / indriyacaitanye",
  "GSP33yaatsi_u:302_3": "ca tattadindriyāpāye tattadindriyārthasmaraṇamapi na bhavet / na ca tavdyāpāraphalatayā",
  "GSP33yaatsi_u:302_4": "tatsamavāyitvaṃ jñānasya / śastrādivyāpārajanmano 'pi pāpādeḥ parasamavāyitvāt /",
  "GSP33yaatsi_u:302_5": "anyathā ca praṣṭurmṛtyupapattiṃ śaraṇāgataparityāgasya nṛśaṃsatāṃ cā'locya satyatapasastathā vacanam /",
  "GSP33yaatsi_u:303": "(itīndriyātmavādanirāsaprakaraṇam)",
  "GSP33yaatsi_u:304": "astu tarhi mana eva cetanam / tathā sati hi pūrvoktā doṣāḥ parihṛtā bhavanti / taddhi sarvendriyādhyakṣaṃ prajñāyate pratijñāyate ca / upapadyate cendriyāntareṇa pratisandhānam ;",
  "GSP33yaatsi_u:305": "darśanānusandhānādhārasya manasa ekatvāt / tattadindriyāpāye 'pi smaraṇamapyupapadyata eva, manaso nityatvāt /",
  "GSP33yaatsi_u:306": "(iti mana ātmatvapūrvapakṣaprakaraṇam)",
  "GSP33yaatsi_u:307": "tadapi na;",
  "GSP33yaatsi_u:308_0": "karaṇatvāccakṣurādivat / bāhyāntarasakalaviṣayasaṃvedanakaraṇatayā hi manaḥ prakalpyate /",
  "GSP33yaatsi_u:308_1": "bāhyendriyeṣu yathāyathaṃ nijaviṣayasannikarṣabhāgiṣvapi yato na yugapadeva sarve viṣayāḥ pratīyante,",
  "GSP33yaatsi_u:309": "ato 'vagacchāmaḥ-asti",
  "GSP33yaatsi_u:310": "kiñcidaparamapi sādhanam,",
  "GSP33yaatsi_u:311": "yatsāhāyakavirahānna sarve prakāśante,",
  "GSP33yaatsi_u:312": "kaścidevaikaḥ pratīyate iti / tathā sukhādisaṃvedanānyapi karaṇavanti,",
  "GSP33yaatsi_u:313": "kriyātvāt,",
  "GSP33yaatsi_u:314": "saṃvedanatvādvā,",
  "GSP33yaatsi_u:315": "rūpādijñānavaditi / tadevaṃ jñānakaraṇatayāvagatasya manasaḥ kathamiva jñāne kartṛtvam ?",
  "GSP33yaatsi_u:316": "/ svātantryalakṣaṇaṃ hi tat / tacca svacchandānurodhena sādhyasiddhyanuguṇopakaraṇasaṃpādanasāmarthyam ;",
  "GSP33yaatsi_u:317_0": "svasamavetameva vā guṇāntaraṃ tantrīkṛtya pravṛttiḥ / karaṇatvaṃ tu parādhiṣṭhānādhīnavyāpāratārūpapāra",
  "GSP33yaatsi_u:317_1": "tantryaniyataṃ sādhakatamatvamiti kathamivaikatra manasi parasparaviruddha tadubhayadharmasaṃbandhaṃ pratipadyemahi ?",
  "GSP33yaatsi_u:318": "/ atha tadapi manaḥ karaṇāntareṇa smaraṇādiṣu kartṛbhāvamanubhavati,",
  "GSP33yaatsi_u:319": "tathā sati saṃjñāmātre vivādaḥ / ya eva hi cakṣurādibhī rūpādin āntarakaraṇena ca sukhādīṃścetayate,",
  "GSP33yaatsi_u:320": "sa evā'tmā / tasminneva cet manaḥsaṃjñā niveśyate,",
  "GSP33yaatsi_u:321": "kāmaṃ niveśyatām / na naḥ kiñciddhīnam / kintu tadā sarvalaukikavyavahāro bādhyetetyalamanena /",
  "GSP33yaatsi_u:322": "(iti mana ātmavādakhaṇḍanaprakaraṇam)",
  "GSP33yaatsi_u:323": "āha- kimidaṃ mano nāma ?",
  "GSP33yaatsi_u:324": "/ nanūktamāntaraṃ jñānakaraṇaṃ dravyamiti / kiṃ punarasya sādhanam ?",
  "GSP33yaatsi_u:325": "/ nanuktaṃ yugapajjñānānutpattirmanaso liṅgamiti / uktaṃ nāma; tathāpi kathaṃ tattvāntarasiddhiḥ ?",
  "GSP33yaatsi_u:326_0": "/ kalpayitvāpi hi tat yugapatsmaraṇānutpattyupapattaye 'vaśyāśrayaṇīyameva nimittāntaram /",
  "GSP33yaatsi_u:326_1": "santi hi yugapadasya smartṛrnānārthānubhavabhāvitāḥ saṃskārāḥ / atha ca na sarve",
  "GSP33yaatsi_u:326_2": "smaryante / kiñcideva kadācit smaryate / saṃskāronmeṣahetūpanipātakramāttathātvamiti cet,",
  "GSP33yaatsi_u:327_0": "evamapi praṇidhānamātrodbodhanīyasaṃskārasya smṛtiyaugapadyamāpadyeta / yāvadanubhūtasakalaviṣayasusmūrṣayā",
  "GSP33yaatsi_u:327_1": "sarvataḥ pratyāhṛtacetasaḥ sādhāraṇyena praṇidadhayo 'pi na sarva evārthāḥ smṛtimadhirohanti /",
  "GSP33yaatsi_u:327_2": "yadi tu śubhāśubharūpatayā smaraṇānāmadṛṣṭavaśāvdyavasthā,",
  "GSP33yaatsi_u:328": "kramajñānasvābhāvyādvā",
  "GSP33yaatsi_u:329": "ātmanaḥ ; tathā sati bahirindriyeṣu ca yathā",
  "GSP33yaatsi_u:330": "yathaṃ svaviṣayasaṃprayukteṣu tathaiva yugapajjñānānutpattirupapadyata iti kṛtamindriyāntareṇa /",
  "GSP33yaatsi_u:331_0": "syānmatam- kādācitkasya sukhāderātmasamavāyino bāhyaviṣayādṛṣṭādinimittakāraṇasyāsamavāyikāraṇena",
  "GSP33yaatsi_u:331_1": "bhāvyam / taccātmamanaḥ- sannikarṣa iti manodravyasiddhiriti / tadasat / sukhaduḥkhādipūrvakālajanmano",
  "GSP33yaatsi_u:331_2": "'bhimatānabhimataviṣayasaṃparkajajñānasyā'tmasamavāyina evāsamavāyikāraṇatvāt / tasya",
  "GSP33yaatsi_u:331_3": "ca viṣayasaṃprayuktendriyasaṃprayoga evā'tmasamaveto 'samavāyikāraṇam / taddheturapīndriyavyāpāraḥ",
  "GSP33yaatsi_u:331_4": "prayatnamadṛṣṭaṃ cā'tmasamavetamapekṣamāṇādātmendriyasānnikarṣādasamavāyikāraṇāt /",
  "GSP33yaatsi_u:331_5": "prayatnasya tu svapūrvakṣaṇavarti kartavyatājñānam / prayatna eva tvadṛṣṭasyāpīti",
  "GSP33yaatsi_u:331_6": "nātmaviśeṣaguṇānāṃ buddhisukhaduḥkhecchādīnāmasamavāyikāraṇasāpekṣatayāpi dravyāntaraparikalpanaṃ nyāyyam /",
  "GSP33yaatsi_u:332": "yattu-nityadravyaviśeṣaguṇasya dravyāntarasaṃyoga evāsamavāyikāraṇam,",
  "GSP33yaatsi_u:333": "pārthivaparamāṇuṣvagnisaṃyogādasamavāyikāraṇādrūpotpatteriti;",
  "GSP33yaatsi_u:334": "tadapi sthavīyaḥ / pārthivaparamāṇuṣu rūpādayo dahanasaṃyogāditi kṛto 'vagatam ?",
  "GSP33yaatsi_u:335": "/ kāryadravye tathā darśanāditi cet,",
  "GSP33yaatsi_u:336": "iha vā tahri kiṃ na dṛśyate iṣṭāniṣṭaprāptyavagamānantaraṃ sukhādirjāyata iti ?",
  "GSP33yaatsi_u:337": "/ dṛṣṭakāraṇavyabhicāre hi kāraṇāntarānumānāvasaraḥ / na cehāsti vyabhicāraḥ / ataḥ prasiddhakāraṇabhāveṣveva yatra kāryasamavāyaḥ tat samavāyikāraṇam,",
  "GSP33yaatsi_u:338": "yattu tatpratyāsannaṃ tadasamavāyi,",
  "GSP33yaatsi_u:339": "yadanyat tannimittimiti vyavasthāśrayaṇamucitam / na tvanapekṣitāprasiddhadravyāntarasaṃyogābhyupagamena tasyāsamavāyikāraṇatvāśrayaṇam / kāraṇāntarānupalabdheḥ,",
  "GSP33yaatsi_u:340": "dṛṣṭānusārāccāṇugatarūpādau tathābhyupagamaḥ / iha tu tadviparyayaḥ pradārśita eva / evamapi vyāptibalena yadi dravyāntarasaṃyogo 'numātavyaḥ,",
  "GSP33yaatsi_u:341": "sa tarhi sparśavaddravyasamaveto bhautika eva copalabdha iti prasiddhadehādisaṃyoga evānumānaparyavasānānna navama",
  "GSP33yaatsi_u:342": "dravyasiddhiḥ /",
  "GSP33yaatsi_u:343_0": "athocyeta-bhautikatve hi manasaḥ pṛthivyādyanyatamatvena bhavitavyam / taccānumānāntarairvyatirekamāpādayadbhiḥ",
  "GSP33yaatsi_u:343_1": "pratyāsiddham / tathā hi-na pārthivaṃ manaḥ rasāvagamanimittendriyatvādrasanāvat / na pāthasīyam,",
  "GSP33yaatsi_u:344_0": "gandhagrahaṇanimittondriyatvāk ghrāṇavat / evamataijasatvādyapi tattadindriyāgocaragrahaṇanimittatayā",
  "GSP33yaatsi_u:344_1": "śakyādhyavasānamityabhautikatvaṃ manasa iti / tadanupapannam / dharmiviśeṣaviparītasādhanāt /",
  "GSP33yaatsi_u:344_2": "rasāvagamanimittendriyatvamapārthivatvamiva pāthasīyatvamapi samarthayati / evaṃ",
  "GSP33yaatsi_u:344_3": "sādhanāntarāṇyapi bhūtāntaravyatikeramivā'mīyabhūtabhāvamāpādayanti / atha śabdasparśarūparasagandheṣu",
  "GSP33yaatsi_u:344_4": "yadguṇagrāhi yadindriyam,",
  "GSP33yaatsi_u:345": "tadeva tadguṇakabhūtārabdham;",
  "GSP33yaatsi_u:346": "hanta tarhi tadeva taditarabhūtavyatirekitayāpyavagatamiti na tadavagamakatāmātreṇābhimatavyatirekasiddhiḥ / api ca śabdādiguṇāvagamasādhāraṇasādhanatayā śarīramiva pāñcabhautikam,",
  "GSP33yaatsi_u:347": "ekadvitrādimayaṃ vā itarabhūtasaṃsṛṣṭamastu manaḥ / yathā'mnāyate annamayaṃ hi somya mana iti / tanna tatprakṛtitvapratipādanaparam,",
  "GSP33yaatsi_u:348_0": "apitu tadadhīnavṛttitāmātrapradarśanārtham āpomayaḥ prāṇaḥ ityādivat / ata evāpavargadaśāyāmapi",
  "GSP33yaatsi_u:348_1": "mano 'nuvṛttiḥ / darśitaṃ hi tatraivāṣṭame manasaitān kāmān paśyan ramate mano 'sya",
  "GSP33yaatsi_u:348_2": "daivaṃ cakṣuriti / tathā parasyāśca devatāyāḥ so 'nyaṃ kāmaṃ manasā dhyāyīteti mahopaniṣadi /",
  "GSP33yaatsi_u:348_3": "manasaiva jagatsṛṣṭimiti ca purāṇe / ucyate-satyamevam / dravyāntaraparikalpanāto",
  "GSP33yaatsi_u:348_4": "varamevaṃ vā'śrayaṇamityuktam / paramārthatastu na bhautikam,",
  "GSP33yaatsi_u:349": "nāpi navamaṃ dravyam / kva tarhīdānīṃ manaḥśabdaḥ ?",
  "GSP33yaatsi_u:350": "/ buddhāveva / ata eva hi buddhimān manasvīti vyapadiśyate / manaso 'vasthābhaidāśca drāgevāparokṣyante kṣubhitaṃ me manaḥ,",
  "GSP33yaatsi_u:351": "prasannaṃ me mana iti / evaṃ ca manasaḥ karaṇatayā vyapadeśo buddhyahaṅkārayoriva vṛttibhedapradarśanaparaḥ pūrveṣāmiti /",
  "GSP33yaatsi_u:352": "ucyate-yadi buddhireva manaḥ ;",
  "GSP33yaatsi_u:353": "yadi vā dravyāntaram;",
  "GSP33yaatsi_u:354": "ubhayadhāpi tasya na cetanatvamiti kimanenāpratijñātasvarūpavimarśena /",
  "GSP33yaatsi_u:355": "(iti prāsaṅgikamanastattvavimarśaprakaraṇam)",
  "GSP33yaatsi_u:356": "astu tarhi prāṇa evā'tmā,",
  "GSP33yaatsi_u:357": "tathā sati tadanvayini śarīre sātmakatvapratītiḥ,",
  "GSP33yaatsi_u:358": "tadvirahiṇi nirātmakatvapratītiścopapadyeyātām / dehādutkrāntirlokāntaragamanaṃ dehāntarasañcāraścopapadyantetarām,",
  "GSP33yaatsi_u:359": "gatvarasvābhāvyāt prāṇasya / itarathā paramamahato mahataśca sparśavirahiṇaḥ parispandānupapatterutkrāntigatyāgatiśrutayo bhāktāḥ syuḥ /",
  "GSP33yaatsi_u:360": "(iti prāṇātmatvapūrvapakṣaprakaraṇam)",
  "GSP33yaatsi_u:361": "idamapyasat;",
  "GSP33yaatsi_u:362": "vāyutvādeva bāhyavāyuvat prāṇasya caitanyānupapatteḥ / vṛttihīne 'pyātmani suṣuptau prāṇasya vṛttimattvācca / tadvṛttyā hi suptasyāpi saptadhātubhāvenāśitapītadravyapariṇāmaḥ ;",
  "GSP33yaatsi_u:363": "śvāsapraśvāsau ca / tanutaratejobannānuviddhaḥ kauṣṭhyamāruto hi prāṇaḥ / sa ca kaṇṭhamukhanāsābhyantare bahiśca recitaḥ tvacā spṛśyamāno ghaṭādiriva sphuṭamanātmatayā cakāsti /",
  "GSP33yaatsi_u:364_0": "atraiva sādhye sādhanāntarāṇi cāha utpattimattvā dityādikārikādvayena / pārārthyaṃ",
  "GSP33yaatsi_u:364_1": "bhrotrkrantarārthatvam / tacca saṅghātatvāt / bhūtatvambahirindriyagrāhyaviśeṣaguṇavattvam /",
  "GSP33yaatsi_u:364_2": "etairhetubhiḥ śarīre cetanabhinnatvaṃ sādhyam / nyāyyaiḥ-pratijñādyavayavapañcakātmakanyāyapratipādyarūpapañcakopapanneḥ /",
  "GSP33yaatsi_u:364_3": "varṣmaṇaḥ- śarīrasya / citiḥ jñānam //7 //8 //",
  "GSP33yaatsi_u:365_0": "samarthitametāvatā dehasyānātmatvaṃ pratyakṣānumānābhyām / etadvādhitatvamāha dehe",
  "GSP33yaatsi_u:365_1": "ātmatvaṃ sādhayatāṃ kevalavyatikeriṇām evam iti / anvayamukhena -anvayavyāptyā /",
  "GSP33yaatsi_u:365_2": "apahṛtaviṣayatayā-bādhitasādhyakatayā,",
  "GSP33yaatsi_u:366": "upasthāpayituṃ-vyavasthāpayitum /",
  "GSP33yaatsi_u:367": "athendriyātmavādamupakṣipati santu tarhī ti / dehātmatvapakṣoktāni dūṣaṇāni",
  "GSP33yaatsi_u:368": "nātra pakṣe prasajyanta ityāha na ca tānī tyādivākyadvayena / bādhakābhāvamuktvā sādhakamapyāha pakṣe 'tra tavdyāpāre ti / jñānamindriyadharmaḥ,",
  "GSP33yaatsi_u:369": "indriyavyāpāraphalatvāt,",
  "GSP33yaatsi_u:370": "yavdyāpāraphalaṃ yat tattanniṣṭham,",
  "GSP33yaatsi_u:371": "yathā snānādhyayanādivyāpāraphalaṃ śaucākṣararāśigrahaṇādi snātradhyetṛsamavetamiti prayogo bodhyaḥ / indriyasya vyāpāraḥ- arthasannikarṣārthendriyapravṛttiḥ,",
  "GSP33yaatsi_u:372_0": "arthenendriyasya sannikarṣa eva vā / hetau dravyabhinnabhāvatve satīti viśeṣaṇaṃ",
  "GSP33yaatsi_u:372_1": "deyam / tena ghaṭataddhvaṃsānukūlavyāpāravato daṇḍāderghaṭavattvādyabhāve 'pi na",
  "GSP33yaatsi_u:372_2": "kṣatiḥ / indriyātmatve 'numānamuktvā'ptavākyamapi saṃvādarūpaṃ nirdiśati ata eve ti /",
  "GSP33yaatsi_u:373_0": "indriyāṇāmātmatvaṃ nirasyati tanne ti / vikalpāsahatvaṃ nāma vikalpadharmiṇaḥ saṃbhāvitayāvatkoṭivikalpena",
  "GSP33yaatsi_u:373_1": "vikalpitayāvatkoṭyanyatamakoṭisaṃbandhasyāpyanarhasvarūpatvam / kṣodakṣamatvābhāva",
  "GSP33yaatsi_u:373_2": "iti yāvat / pratyakṣabādhābhāve 'pi yauktikabādho 'stīndriyātmatva iti hārdam / pratyekendriyacaitanyapakṣe",
  "GSP33yaatsi_u:373_3": "nānāsvāmika iva grāma ekasminneva dehe nānācetanādhiṣṭānānnityakalahādi prasajyate",
  "GSP33yaatsi_u:373_4": "iti dūṣaṇaṃ hṛdi nādhāya dūṣaṇāntaramāha indriyāntare ti / indriyasaṅghātātmatvapakṣe",
  "GSP33yaatsi_u:373_5": "'pīdaṃ sādhāraṇam / tadāha ata eve ti / ata eva - niruktapratisandhānānupapattereva /",
  "GSP33yaatsi_u:373_6": "tāmevopapādayati nahī ti / indriyasaṅghāto nānubhavitā,",
  "GSP33yaatsi_u:374": "nāpyanusmartā / tathā hi - saṅghāto yadi saṃyogo bahutvasaṅkhyā vā,",
  "GSP33yaatsi_u:375": "tarhi guṇatvādeva na jñātṛtvasaṃbhavaḥ / yadi saṃyuktānāṃ bahūnāmeva saṅghātatvena vivakṣā,",
  "GSP33yaatsi_u:376_0": "tadāpi na bahūnāmindriyāṇāṃ cākṣuṣāśrayatā spārśanāśrayatā vā / tathā ca draṣṭuḥ",
  "GSP33yaatsi_u:376_1": "spraṣṭuścānyānyatvāduktapratisandhānānupapattireveti bhāvaḥ / indriyasaṅghātasyā'tmatve",
  "GSP33yaatsi_u:376_2": "doṣāntaramāha ekendriye ti / saṅghātasya tāvataiva vinaṣṭatvānnirātmakatvena dehasya",
  "GSP33yaatsi_u:376_3": "maraṇaprasaktiriti bhāvaḥ / pratyekasaṅghātapakṣadvayasādhāraṇaṃ doṣāntaramāha indriye",
  "GSP33yaatsi_u:376_4": "ti / draṣṭuścakṣuṣo vināśe mayedaṃ dṛṣṭamiti smṛteranupapattiḥ / vidyamānasyādraṣṭṛtvāt /",
  "GSP33yaatsi_u:376_5": "anyadṛṣṭasyānyena smṛtyayogāditi bhāvaḥ / indriyacaitanye",
  "GSP33yaatsi_u:377_0": "bādhakānyuktāni / atha tatsādhakamanumānaṃ dūṣayati na ca tavyadyāpāre ti / pāpāderityādipadena",
  "GSP33yaatsi_u:377_1": "dvaidhībhāvo 'pi grāhyaḥ / tayośchettṛcchaidyagatatayā śastre 'samavetatvāvdyabhicāra",
  "GSP33yaatsi_u:377_2": "iti bhāvaḥ / atra vipakṣe bādhakavirahādaprayojakatvamapi bodhyam / atha satyatapaso",
  "GSP33yaatsi_u:377_3": "vacanaṃ karaṇe kartṛtvopacāreṇa pravṛttamanyaparaṃ nendriyacaitanye pramāṇamityāha",
  "GSP33yaatsi_u:377_4": "anyathā ce ti / svāśramapraviṣṭavanamṛgānveṣaṇapravṛttavyādhakṛtapraśrottararūpaṃ",
  "GSP33yaatsi_u:377_5": "satyatapaso vacanam draṣṭuścakṣuṣo nāsti jihvā ityādi / etasminnarthe śloko 'yamanugṛhīto",
  "GSP33yaatsi_u:377_6": "'smadgurucaraṇaiḥ yā paśyati na sā brūte sā na paśyati / dṛṣṭirvakti kathaṃ vyādha",
  "GSP33yaatsi_u:377_7": "vāṇī vā vīkṣate katham // iti / anena praṣṭā vyādha iti gamyate / akathane 'śanāyāpīḍitasya",
  "GSP33yaatsi_u:377_8": "vyādhasya maraṇaprasaṅgaṃ,",
  "GSP33yaatsi_u:378": "kathane ca śaraṇāgataparityāganibandhanaṃ mahatpāpaṃ paryālocya evaṃ",
  "GSP33yaatsi_u:379": "vaktoktiḥ kṛtā maharṣiṇeti bodhyam /",
  "GSP33yaatsi_u:380": "atha mana ātmatvapakṣamupakṣipati astu tarhī ti / tadvī ti / mano hi pradhānāṃ sarvendriyaprerakaṃ ca gamyate pramāṇato,",
  "GSP33yaatsi_u:381": "vyavahliyate ca tathetyarthaḥ / indriyātmatvapakṣoktānāṃ smṛtipratisandhānānupapattinānātmaprasaṅgādidoṣāṇāṃ nātra pakṣe prasaṅga ityāha upapadyate ce tyādivākyadvayena /",
  "GSP33yaatsi_u:382_0": "manasa ātmatvaṃ dūṣayati tadapi ne ti / karaṇatvā diti sarvatra jñāne karaṇatvānmanaso",
  "GSP33yaatsi_u:382_1": "na tatra kartṛtvamāśrayatvaṃ saṃbhavati / mano hi na pratyakṣaviṣayaḥ / kintu yugapajjñānānutpattiliṅgena",
  "GSP33yaatsi_u:382_2": "sakalajñāne karaṇaviśeṣatayānumīyate / tasya ca na jñātṛtvaṃ cakṣurāderiva saṃbhavatīti",
  "GSP33yaatsi_u:382_3": "bhāvaḥ / etadevopapādayati bāhyendriyeṣvi ti / yatsāhāyakavirahāt-yatsahakāravirahāt /",
  "GSP33yaatsi_u:382_4": "(sahāyasya karma-sāhāyakam)",
  "GSP33yaatsi_u:383_0": "yatsannikarṣavirahāditi yāvat / tattadarthagrāhakendriyasyeti śeṣaḥ / evaṃ bāhyārtheṣu",
  "GSP33yaatsi_u:383_1": "yugapajjñānānāmanutpattiliṅgena sarvendriyasahakāritvenāṇubhūtasya manasaḥ karaṇaviśeṣasyānumānamuktvā",
  "GSP33yaatsi_u:383_2": "āntarasukhādisākṣātkāreṣu karaṇatayāpi manaso 'numānamāha tathā sukhādī ti / nanu",
  "GSP33yaatsi_u:383_3": "karaṇatayānumitasyaiva manaso jñānādau kartṛtvamapyastu lāghavā",
  "GSP33yaatsi_u:384_0": "diti cettatrāha tadevam iti / karaṇasya kartṛtvaṃ na saṃbhavati / karaṇatvakartṛtvayorvirodhāt",
  "GSP33yaatsi_u:384_1": "svātantryapāratantryalakṣaṇayoriti bhāvaḥ / kartṛtvakaraṇatvasvarūpabhedaṃ vivṛṇoti",
  "GSP33yaatsi_u:384_2": "svātantrye- tyādinā / kartṛtvaṃ nāma svecchādhīnasvapravṛttikatvarūpasvātantryaniyataṃ",
  "GSP33yaatsi_u:384_3": "svecchayaiva sādhyasiddhyaupayikasāmagrīsaṃpādanasāmarthyam / karaṇatvaṃ ca parecchāprayātnādhīnasvavyāpṛtīkatvalakṣaṇapāratantryaniyataṃ",
  "GSP33yaatsi_u:384_4": "parasya ripsitakriyāniṣpattau prakṛṣṭopakārakatvalakṣaṇam / na caitayorekatra samāveśaḥ",
  "GSP33yaatsi_u:384_5": "saṃbhavatīti bhāvaḥ / yadyapi cetanasyaikatra kartṛtvaṃ karaṇatvaṃ ca saṃbhavennāmā'kārabhedataḥ /",
  "GSP33yaatsi_u:384_6": "athāpi manasaścaitanye dṛḍhatarapramāṇābhāvāt lokasiddhavyāptyā ca cakṣurādivatparasya",
  "GSP33yaatsi_u:384_7": "cetanasya sukhādyanubhavakaraṇatayaiva siddherna manaso jñātṛtvam / vastutastu atyantātīndriyeṣvartheṣu",
  "GSP33yaatsi_u:384_8": "śāstrameva pramāṇam / tataśca mano vijñānamayasya jīvasyopakaraṇatayaiva siddhyatīti",
  "GSP33yaatsi_u:384_9": "hārdam / nanu rūpasukhādibāhyāntarapadārthānubhaveṣu mana eva kartṛ / āntarasukhādyanubhave",
  "GSP33yaatsi_u:384_10": "karaṇaṃ tvāntaramanyatkalpyata iti śaṅkate atha tadapi ti / pariharati tathā satī",
  "GSP33yaatsi_u:384_11": "tī / evaṃ sati asmadiṣṭasya jñātaryantaḥ- karaṇabhedasya na kāpyanupapattiḥ / saṃjñā",
  "GSP33yaatsi_u:384_12": "tu aicchikīti nārthe vivāda ityarthaḥ / jñāturātmano manaḥsaṃjñāyāṃ vyavahāravirodhamāha",
  "GSP33yaatsi_u:384_13": "kintu iti / mana iti nātmano vyavahāro laukikānāṃ vaidikānāṃ ca / ato manaḥsaṃjñā'tmani",
  "GSP33yaatsi_u:384_14": "vyavahāravisaṃvādādapārtheti bhāvaḥ /",
  "GSP33yaatsi_u:385_0": "athātra paramācāryo 'yaṃ vimarśakabhūmikāmāsthitaḥ prasaṅgāt manasastattvavicāraṃ",
  "GSP33yaatsi_u:385_1": "prakramate āhe ti / kaścidvimarśaka ityādiḥ / vimarśaścāyaṃ tārkikābhimatānāṃ manaḥsādhakayuktīnāṃ",
  "GSP33yaatsi_u:385_2": "kṣodakṣamatvābhāvapradarśanārthaḥ / kimidam iti / kimiti svarūpapraśnaḥ / kiṃpunariti",
  "GSP33yaatsi_u:385_3": "pramāṇapraśnaḥ / manasi pramāṇamākṣipati uktaṃ nāme tyādinā /yugapajjñānānutpattiliṅgena",
  "GSP33yaatsi_u:385_4": "dravyāntaramāntaraṃ karaṇaṃ na siddhyati / adṛṣṭādisahakāraviraheṇaiva yugapajjñānānutpattyupapatteriti",
  "GSP33yaatsi_u:385_5": "bhāvaḥ / yugapatsmaraṇānāmanutpattaye 'dṛṣṭasahakāraviraho 'vaśyameva śaraṇīkaraṇīyaḥ",
  "GSP33yaatsi_u:385_6": "svīkṛte 'pyāntarakaraṇa ityāha",
  "GSP33yaatsi_u:386_0": "kalpayitvāpī ti / nānārthānubhavabhāvitāḥ-nānārthānubhavajanitāḥ / saṃskāre ti /",
  "GSP33yaatsi_u:386_1": "saṃskārasyonmeṣaheturudbodhakaḥ / saṃskārodbodhakasamavadhānakramāt smṛtīnāmayaugapadyam /udbuddhasaṃskārasyaiva",
  "GSP33yaatsi_u:386_2": "smṛtihetutvāt / udbodhasya kramabhāvitvācceti bhāvaḥ / evamapī ti / praṇidhānaṃ-manaso",
  "GSP33yaatsi_u:386_3": "'vadhānena cintanam / yeṣāmarthasaṃskārāṇāṃ sādhāraṇamudbodhakaṃ praṇidhānaṃ kṛtamanubhūtayāvadarthasmṛtīcchayaikadaiva",
  "GSP33yaatsi_u:386_4": "tadāpi na yāvadarthasmṛtayo yugapat jāyante / tatsatyapi nānārthasmṛtiṣu dṛṣṭakāraṇe",
  "GSP33yaatsi_u:386_5": "'dṛṣṭasahakāravirahādeva na smṛtiyaugapadyam,",
  "GSP33yaatsi_u:387_0": "kintu ekasyaivaikadā bhavati smṛtiradṛṣṭasahakārādityeṣitavyamiti bhāvaḥ / śubhāśubharūpatayā-sukhaduḥkhajanakatayā /",
  "GSP33yaatsi_u:387_1": "nanvevamapi sukhahetvarthānāṃ śubhādṛṣṭabalādyugapatsmaraṇāni syuriti cettatrāha",
  "GSP33yaatsi_u:387_2": "krame ti / kramikajñānabhāktvalakṣaṇātmasvabhāvabalādadṛṣṭasahakāravirahācca smṛtiyaugapadyasyeva",
  "GSP33yaatsi_u:387_3": "bāhyārthajñānayaugapadyasyāpi pariharaṇasaṃbhavāt nāṇubhūtaṃ manobāhyendriyasahakāri",
  "GSP33yaatsi_u:387_4": "karaṇāntaramāntaraṃ kalpanīyamiti samuditāśayaḥ /",
  "GSP33yaatsi_u:388": "manasi pramāṇāntaramupakṣipati syānmatam iti / atra prayogaḥ- sukhādi sāsamavāyihetukaṃ bhāvakāryatvātkāryarūpādivaditi / asamavāyihetuśca sukhādāvātmamanaḥsaṃyoga eva,",
  "GSP33yaatsi_u:389": "anyasyāsaṃbhavāditi hṛdayam /",
  "GSP33yaatsi_u:390_0": "ātmetyādi bāhyetyādi ca ṣaṣṭhyantaṃ padadvayaṃ bahuvrīhivṛttaṃ sukhāderviśeṣaṇam /",
  "GSP33yaatsi_u:390_1": "padadvayena ca sukhādāvātmanaḥ samavāyikāraṇatvamadṛṣṭādernimittahetutvaṃ coktam /",
  "GSP33yaatsi_u:390_2": "etannirasyati tadasa dityādinā / sukhe ti / anukūlaviṣayasya pratikūlaviṣayasya ca",
  "GSP33yaatsi_u:390_3": "jñānasyaivātmani niyatapūrvavṛtteḥ sukhe duḥkhe ca kāraṇasya tatrāsamavāyihetutvaṃ",
  "GSP33yaatsi_u:390_4": "yuktam / na tu ātmamanassaṃseyogasyāprasiddhasya / tattadviṣayasannikṛṣṭendriyātmasaṃyoga",
  "GSP33yaatsi_u:390_5": "eva ca tattajjñāne 'samavāyikāraṇam / kṛtisādhyatājñānameva prayatne tathā cikīrṣādvārā /",
  "GSP33yaatsi_u:390_6": "kāryatājñāne ca smṛtirūpe udbuddhasaṃskāraḥ,",
  "GSP33yaatsi_u:391": "anubhavarūpe ca liṅgajñānādi tathā / saṃskāre cānubhavaḥ tathā / prayatna evādṛṣṭasyāpyasamavāyihetuḥ / idamupalakṣaṇam / icchāṃ prati iṣṭajātīyatvasyeṣṭasādhanatvasya vā",
  "GSP33yaatsi_u:392_0": "jñānaṃ tathā / dveṣaṃ prati cāniṣṭatvasya tatsādhanatvasya vā jñānaṃ tathā / ātmaviśeṣaguṇānāṃ",
  "GSP33yaatsi_u:392_1": "kutrāpyasamavāyihetutvaṃ nāstīti pravādastu na śraddheya iti manuditāśayaḥ / icchādīnāmityādipadena",
  "GSP33yaatsi_u:392_2": "dveṣaprayatnādṛṣṭasaṃskārāṇāṃ grahaṇam / atra viṣayendriyasaṃyogahetubhūtasyendriyavyāpārasya",
  "GSP33yaatsi_u:392_3": "prayatnavadātmasaṃyogāsamavāyihetukatvakathanaṃ prasaṅgāt / kutrāpi jñānādau ātmaviseṣaguṇe",
  "GSP33yaatsi_u:392_4": "mano 'pekṣā nāstīti hārdam /",
  "GSP33yaatsi_u:393_0": "sādhanāntaraṃ manasi śaṅkate yattu nitye ti / atra prayogaḥ- sukhādirdravyasaṃyogāsamavāyihetukaḥ",
  "GSP33yaatsi_u:393_1": "kāryatve sati nityadravyaviśeṣaguṇatvāt pākajaparamāṇurūpavaditi / dravyāntarasaṃyogasya",
  "GSP33yaatsi_u:393_2": "sukhādau asamavāyihetutvāsaṃbhavānmanaḥsaṃyogasyaiva tathātvena pariśeṣānmanasaḥ",
  "GSP33yaatsi_u:393_3": "siddhiriti bhāvaḥ / etaddūṣayati tadapī ti / sthavīyaḥ- sthūlataram / avimṛśyabhāṣitamiti",
  "GSP33yaatsi_u:393_4": "yāvat / ayaṃ bhāvaḥ- anvayavyatirekasahacāradarśanādeva hi sarvatra kāraṇatvādhyavasāyaḥ /",
  "GSP33yaatsi_u:393_5": "pārthivāṇurūpādau dahanasaṃyogasya hetutvamapi tato dehāvayavādau rūpādiparāvṛtterddaṣṭatvāddṛṣṭānusārādeva",
  "GSP33yaatsi_u:393_6": "kalpyate / iha cānukūlajñānādereva sukhādau hetutvaṃ dṛṣṭam / samavāyikāraṇa ātmani",
  "GSP33yaatsi_u:393_7": "pratyāsannatvāttasyaivāsamavāyihetutvaṃ ca yuktaṃ tatreti nādṛṣṭadravyāntarasaṃyogasya",
  "GSP33yaatsi_u:393_8": "tathātvena kalpanāvasara iti / dṛṣṭakāraṇe ti / dṛṣṭahetorabhāve 'pi kāryotpatterdarśane",
  "GSP33yaatsi_u:393_9": "hi kāraṇāntarakalpanāvasaraḥ / na ca dṛṣṭahetorvyabhicāra ityarthaḥ / ata iti / dṛṣṭahetuṣveva",
  "GSP33yaatsi_u:393_10": "tattallakṣaṇayogena samavāyihetutvādi vyavasthāpyam / jñānādidṛṣṭahetubhinnasyānapekṣitasyāprasiddhasya",
  "GSP33yaatsi_u:393_11": "dravyāntarasaṃyogasya hetutvakalpanāyāṃ tu kḷptatyāgo 'kḷptaparikalpanā ca / jñānāderasamavāyihetutve",
  "GSP33yaatsi_u:393_12": "bādhakasyānupalabdheḥ tadbhinnatvasyāsamavāyihetulakṣaṇe niveśo 'narthakaśceti bhāvaḥ /",
  "GSP33yaatsi_u:393_13": "ihe ti / sukhādau tu tadviparyayaḥ- kāraṇāntaropalambharūpaṃ dṛṣṭāntato vaiṣamyaṃ",
  "GSP33yaatsi_u:393_14": "prādarśīti yāvat / etāvatā pūrvoktānumāne 'prayojakatvāvdyāpyatvāsiddhirūktā / vyāptisvīkāre",
  "GSP33yaatsi_u:393_15": "cārthāntaramityāha evamapī ti / sa tarhī ti / tarhī sa ityanvayaḥ / dṛṣṭānte saḥ",
  "GSP33yaatsi_u:393_16": "dravyāntarasaṃyogaḥ bhautikaḥ- bhūtārabdhaḥ bhautikapratiyogika",
  "GSP33yaatsi_u:394_0": "eva dṛṣṭa iti prakṛte 'pi bhautikadehādipratiyogikātmānuyogikasaṃyoga evānumānaparyavasānānna",
  "GSP33yaatsi_u:394_1": "kāṇādābhimatanavamadravyarūpābhautikamanaḥsiddhipratyāśetyarthaḥ / sparśavaddravyasamaveta",
  "GSP33yaatsi_u:394_2": "iti nidarśanābhiprāyeṇa / sparśavannityadravyaviśeṣaguṇaṃ pratyevakāryabhūtaṃ dravyāntarasaṃyogasya",
  "GSP33yaatsi_u:394_3": "hetutvaṃ dṛṣṭānusārātkalpyam / na tvasparśanityadravyaviśeṣaguṇaṃ pratyapīti vyajyate",
  "GSP33yaatsi_u:394_4": "'nena / evaṃ sukhādāvasamavāyihetutvena dravyāntasaṃyogasya sādhanaṃ na saṃbhavatītyuktam /",
  "GSP33yaatsi_u:395_0": "atha tatsādhanābhyupagame 'pi vivakṣitamabhautikaṃ manastattvāntaraṃ na setsyatīti",
  "GSP33yaatsi_u:395_1": "prapañcayati / tatra śaṅkā athocyete ti / pratyāsiddham-pratiṣiddham / pāthasīyaṃ-jalīyam /",
  "GSP33yaatsi_u:395_2": "śakyādhyavasānaṃ-śakyaniścayam / mano na pārthivaṃ taijasādi vā rasāvagamanimittendriyatvādrasanāvat /",
  "GSP33yaatsi_u:395_3": "mano na jalīyaṃ gandhagrāhakendriyatvādghrāṇavaditi bhautikatvaniṣedhaḥ / yugapajjñānānutpattiliṅgenāṇutvena",
  "GSP33yaatsi_u:395_4": "siddherna vibhudravyāntarbhāvaḥ / ato navamadravyatvasiddhirmanasa ityabhimānaḥ /",
  "GSP33yaatsi_u:395_5": "pariharati tadanupapanna mityādinā / dharmī ti / manasi pakṣe 'bhimato yo viśeṣo 'bhautikatvarūpaḥ,",
  "GSP33yaatsi_u:396_0": "tadviparītasādhakatvāduktahetunāmityarthaḥ / rasagrāhakendriyatvaṃ jalīyatvaṃ gandhagrāhakendriyatvādi",
  "GSP33yaatsi_u:396_1": "pārthivatvādi ca manasaḥ sādhayediti bhāvaḥ / atra śaṅkate atha śabde ti / rūpādiṣu",
  "GSP33yaatsi_u:396_2": "madhye gandhamātragrāhakatvaṃ pārthivatvasādhakam / evaṃ rasamātragrāhakatvādi ca",
  "GSP33yaatsi_u:396_3": "jalīyatvādeḥ / tathā ca manasaḥ pārthivatvādisādhakahetorasiddhiriti bhāvaḥ / atrottaraṃ",
  "GSP33yaatsi_u:396_4": "hanta tarhī ti / yadbhūtaguṇamātragrāhakaṃ yadindriyaṃ tadeva bhūtāntaravyatiriktatvena",
  "GSP33yaatsi_u:396_5": "saṃpratipannamiti bhūtāntaraguṇagrāhakatāmātreṇa na tattadbhūtaguṇagrāhakasya manasaḥ",
  "GSP33yaatsi_u:396_6": "tattadbhūtavyatirekasiddhirityarthaḥ /",
  "GSP33yaatsi_u:397_0": "gandhādyagrāhakatvamevāpārthivādisādhakam / tacca manaso 'bhautikānumāne pakṣe manasyasiddhamiti",
  "GSP33yaatsi_u:397_1": "bhāvaḥ / apārthivatvādyanumāne tattadbhūtaguṇāgrāhakatvamupādhiriti coktaṃ bhavati /",
  "GSP33yaatsi_u:397_2": "evamabhautikatvānumānaṃ pradūṣya manaso bhautikatvānumānamupasthāpayati api ca śabdādī",
  "GSP33yaatsi_u:397_3": "ti / manaḥ pāñcabhautikaṃ pañcabhūtaguṇāvagamasādhanatvāddeha",
  "GSP33yaatsi_u:398_0": "vaditi prayogaḥ / pañcabhūtopādanakatve gauravājjātisāṅkaryabhītyā ca pakṣāntaramāha",
  "GSP33yaatsi_u:398_1": "ekadvī ti / dehasyevaikabhautikasya bhūtāntaropaṣṭabdhatvādbhūtāntaraguṇopalambhasādhanatvopapattirmanasa",
  "GSP33yaatsi_u:398_2": "iti bhāvaḥ / asya pārthivatve śrutimapi saṃvādarūpeṇodāharati annamayaṃ hī ti / śruterānyaparyaṃ",
  "GSP33yaatsi_u:398_3": "śaṅkate tanne ti / nanu ityādiḥ / tat- niruktaśrutivacanam / tadadhīne ti / annarasāpyāyitasyaiva",
  "GSP33yaatsi_u:398_4": "manasaḥ saṅkalpanādivyāpārakṣamatayānnamayatvaṃ śrūyate 'nnarasaparipoṣitatvalakṣaṇam,",
  "GSP33yaatsi_u:399": "vāyuviśeṣasya prāṇasyevāmmayatvaṃ jalarasāpyāyitatvāditi bhāvaḥ / mano 'bhautikatve śrutyarthāpattimapyāha ata eve ti / yadi bhautikaṃ manaḥ,",
  "GSP33yaatsi_u:400_0": "tarhi muktau nānuvarteta dehādivaditi / muktau mano 'nuvṛttau śrutimāha tatraive",
  "GSP33yaatsi_u:400_1": "ti / chāndogya evāṣṭame prapāṭhake / annamayaṃ hī ti tu ṣaṣṭhe / muktasya manoyogamuktvā",
  "GSP33yaatsi_u:400_2": "nityamuktasvabhāvasyeśvarasyāpi tatra pramāṇamudāharati tathe ti / purāṇe-śrīvaiṣṇave",
  "GSP33yaatsi_u:400_3": "pañcameṃ'śe / tanne tyādinoktamākṣepamardhāṅgīkāreṇa pariharati ucyate iti / satyamityardhāṅgīkāre /",
  "GSP33yaatsi_u:400_4": "śruterānyaparye 'bhyupagamaḥ / manaso 'tiriktatattvatve 'nupagamaḥ / evaṃ vā'śrayaṇam-bhautikatvāśrayaṇaṃ",
  "GSP33yaatsi_u:400_5": "vā / vākāro 'nāsthāyām / ata eva svāśayaṃ prakaṭīkaroti manoviṣaye paramārthatastu",
  "GSP33yaatsi_u:400_6": "ityādinā / buddhāveve ti / buddhāveva manaḥśabdo vācakatvena vartata ityarthaḥ /",
  "GSP33yaatsi_u:400_7": "muktasyeśvarasya ca buddhimattvādeva samanaskatvavācoyuktiḥ / tayoramanaskatvavacanaṃ",
  "GSP33yaatsi_u:400_8": "tu karmakṛtabuddhivṛttiniṣedhābhiprāyamiti bhāvaḥ / buddhereva manastve laukikavyavahāramuktvā",
  "GSP33yaatsi_u:400_9": "laukikapratyakṣamapi pradarśayati manasaḥ iti / manaḥ prasannamityādyadhyakṣaṃ pratyakṣabuddhyālambanameva saṃbhavati,",
  "GSP33yaatsi_u:401_0": "na tvatīndriyamanogocaramiti bhāvaḥ / buddhiśabdena jñānaṃ vivakṣitam / nanu buddherjñānasyaiva",
  "GSP33yaatsi_u:401_1": "manastve 'ntaḥkaraṇatvoktistasya kathaṃ saṅgacchata ityatrāha evaṃ ce ti / viṣayasmṛtyādihetubhūtavyāpāravattvapradarśanārthaṃ",
  "GSP33yaatsi_u:401_2": "buddherantaḥkaraṇatvavyapadeśaḥ,",
  "GSP33yaatsi_u:402_0": "adhyavasāyādihetuvyāpāravattvapradarśanārthaṃ buddhyādivyapadeśa iva manaso 'tirekavāde",
  "GSP33yaatsi_u:402_1": "'pīti bhāvaḥ / atra vimarśakena sukhādisākṣātkārakaraṇatvena manaso 'numānaṃ tārkikābhimataṃ na vimṛṣṭam /",
  "GSP33yaatsi_u:403_0": "ayamatrāśayaḥ - indriyasauṣṭhavopaghātayoreva sukhaduḥkharūpatvāttayoścātīndriyatvānna",
  "GSP33yaatsi_u:403_1": "tatsākṣātkārakāraṇatayā mano 'numeyam / yadvā jñānaviśeṣarūpatvāttayorjñānasvayaṃ-",
  "GSP33yaatsi_u:403_2": "prakāśatvabalādeva tatpratibhāsopapattiriti /",
  "GSP33yaatsi_u:404_0": "āhe tyādinā vimarśakenātiriktamanonirāse kṛte siddhāntīsvāśayamāviṣkaroti ucyata",
  "GSP33yaatsi_u:404_1": "ityādinā / apratijñāte ti / manaso 'nātmatvameva pratijñātam-prakṛtam / manaḥsvarūpatattvavicārasyāprakṛtatvānnāsmābhiridānīmatiriktamanaḥsādhane",
  "GSP33yaatsi_u:404_2": "pravartyata ityāśayaḥ / astu vā muktānāmīśvarasya ca mano buddhirūpameva / baddhānāṃ",
  "GSP33yaatsi_u:404_3": "tu mana āhaṅkārika mantaḥkaraṇaṃ śrutibalādabhyupagantavyameva / smṛtyādikaraṇatayā",
  "GSP33yaatsi_u:404_4": "ca tadabhyupagamārham / paraṃ tu tasya na cetanatvaṃ śakyamadhyavasitumiti hārdam //",
  "GSP33yaatsi_u:405": "prāṇātmavādamupakṣipati astu tarhī ti / prāṇavati dehe jīvatīti,",
  "GSP33yaatsi_u:406": "tadrahite ca mṛta iti vyavahārātprāṇa eva jīvanakartṛtvājjīva iti bhāvaḥ / itarathe ti / paramamahataḥ,",
  "GSP33yaatsi_u:407": "amahataśca,",
  "GSP33yaatsi_u:408": "iti padacchedaḥ / amahattvamaṇutvam / niḥsparśatvādātmani na kriyā vibhutve 'ṇutve vā saṃbhavatīti bhāvaḥ /",
  "GSP33yaatsi_u:409": "pratikṣipati vādamenam idamapyasa diti / atra prayogatrayam- prāṇo nātmā,",
  "GSP33yaatsi_u:410": "suṣuptau vyāpāravattvarūpādātmavaidharmyāt / prāṇo nātmā,",
  "GSP33yaatsi_u:411_0": "tvācapratyakṣagrāhyatvāddhaṭādivat / prāṇo nātmā vāyutvāvdyajanapavanavaditi / tadvṛttyā",
  "GSP33yaatsi_u:411_1": "iti / prāṇavyāpārasya bhuktapītāhārapariṇāmahetutvam ahaṃ vaiśvānaro bhūtvā prāṇināṃ",
  "GSP33yaatsi_u:411_2": "dehamāsthitaḥ / prāṇāpānasamāyuktaḥ pacāmyannaṃ caturvidham // iti gītāsmṛtisiddham /",
  "GSP33yaatsi_u:411_3": "tanutare ti / alpatarapṛthivījalatejoṃśottambhito jaṭharagato vāyuviśeṣaḥ prāṇa ityarthaḥ /",
  "GSP33yaatsi_u:412": "kiñca-nirasto dehacaitanyapratiṣedhaprakārataḥ /",
  "GSP33yaatsi_u:413": "prāṇātmavādo na pṛthak prayojayati dūṣaṇam //9//",
  "GSP33yaatsi_u:414_0": "avibhutvenāsyā'tmanaḥ sparśavirahiṇo 'pi prayatnādṛṣṭapreraṇānuguṇyena manasa ivotkrāntigatyādayo",
  "GSP33yaatsi_u:414_1": "yujyanta iti na tannirdeśānāmamuravyārthatā / parimāṇanirūpaṇe 'pyetadbhaviṣyatītyalamadhunā /",
  "GSP33yaatsi_u:415": "(iti prāṇātmavādanirāsaprakaraṇam)",
  "GSP33yaatsi_u:416": "bhavatu tarhī saṃvidevā'tmā,",
  "GSP33yaatsi_u:417_0": "ajaḍatvāt / jaḍatvapratibaddhaṃ hyanātbhyaṃ ghaṭādiṣu dṛṣṭam / jaḍatvaṃ ca saṃvido",
  "GSP33yaatsi_u:417_1": "nivartamānaṃ tadapi nivartayati / ajaḍatvaṃ ca saṃvidaḥ sattayaiva prakāśamānatvāt /",
  "GSP33yaatsi_u:417_2": "nahisatī saṃviddhaṭādirivāprakāśamānāvatiṣṭhate,",
  "GSP33yaatsi_u:418": "yena parāyattasiddhirāsthīyeta /",
  "GSP33yaatsi_u:419": "(iti saṃvidātmatvapakṣopasthāpanam)",
  "GSP33yaatsi_u:420_0": "syānmatam-jātāyāmapi saṃvidi viṣayamātraṃ prathate / na khalunīlamidamiti pratiyantaḥ",
  "GSP33yaatsi_u:420_1": "tadaivānīlamanidaṃrūpamapi saṃvedanaṃ pratīmaḥ / ataḥ svarūpasatyaiva saṃvidā indriyasannikarṣeṇeva",
  "GSP33yaatsi_u:420_2": "viṣayaḥ prakāśyate / tataśca tadgatāgantukaprakāśātiśayadarśanena paścāt saṃvidanumāsyate iti /",
  "GSP33yaatsi_u:421": "(iti saṃvidanumeyatvapakṣeṇa tadajaḍatvākṣepaḥ)",
  "GSP33yaatsi_u:422_0": "tanna / jñānavyatirekiṇor'thadharmasya prakāśasya nipuṇamapi nirīkṣamāṇānāṃ rūpādivadanupalabdheḥ /",
  "GSP33yaatsi_u:422_1": "ubhayābhyupetasaṃvidaiva sakalavyavahāropapattau ca tatkalpanānupapatteḥ / vittiveditṛpratibhāsaśūnyāyāṃ",
  "GSP33yaatsi_u:422_2": "ca viṣayavittāvabhyupagamyamānāyāṃ ghaṭastāvadayam,",
  "GSP33yaatsi_u:423": "ahaṃ tu jānāmi na veti,",
  "GSP33yaatsi_u:424": "na jñāyate iti ca kadācitpratibhāsaḥ syāt / nacaivamasti / atītānāgataviṣayagrahaṇasmaraṇeṣu vyāhāravyavahārayorabhāve,",
  "GSP33yaatsi_u:425": "bhāve 'pi,",
  "GSP33yaatsi_u:426": "tataḥ prāgeva viditatvapratīteḥ nānumānikī tatra viṣaya(prakāśa)",
  "GSP33yaatsi_u:427": "siddhiḥ,",
  "GSP33yaatsi_u:428": "natarāṃ tatpūrvikā tatra buddhisiddhiḥ / tathāhi- kenacitpreritaḥ praṇidhāya smṛtvānantarameva prativadati smṛtamadya mayeti / na cāya",
  "GSP33yaatsi_u:429": "meva vyāhārastatra liṅgam; tatpūrvakatvāt,",
  "GSP33yaatsi_u:430": "anyonyāśrayaṇāpatteśca / svavyāhāreṇa svajñānānumānaṃ ka iva nirapatrapaḥ pratijānīta? /",
  "GSP33yaatsi_u:431": "(iti saṃvidanumeyatvanirāsaḥ)",
  "GSP33yaatsi_u:432": "anyacca-yatsaṃbandhādarthāntare yo vyavahāraḥ dharmabhedo vā,",
  "GSP33yaatsi_u:433": "sa tasminnupalabhyamānastatsvarūpaprayuktaḥ;",
  "GSP33yaatsi_u:434": "na tu tatsaṃbandhanibandhanaḥ / yathā sattāsaṃbandhāt pṛthivyādiṣu sadvyavahāraḥ,",
  "GSP33yaatsi_u:435_0": "rūpasaṃbandhācca cākṣuṣatvaṃ sattāyāṃ rūpe ca / evaṃ saṃvitsaṃbandhātpravartamāno",
  "GSP33yaatsi_u:435_1": "ghaṭādiṣu prakāśata iti vyavahāraḥ prakāśamānatvaṃ vā dharmaḥ saṃvidi tu paridṛśyamāno",
  "GSP33yaatsi_u:435_2": "na saṃvitsaṃbandhāpekṣaḥ,",
  "GSP33yaatsi_u:436": "api tu tatsvarūpaprayukta iti svayaṃprakāśatvāt saivā'tmeti / kiñca yo 'pi saṃvido 'nyaṃ saṃveditāramabhyupagacchati,",
  "GSP33yaatsi_u:437": "abhyupagacchatyevāsau saṃvidam / nahyasatyāmeva saṃvidi saṃvettītyupapadyate / evaṃ cet,",
  "GSP33yaatsi_u:438": "ubhayavādisaṃpratipannatayā saiva varaṃ veditrī bhavatu; kimanyena kalpitena? /",
  "GSP33yaatsi_u:439": "(iti saṃvidaḥ svayamprakāśatvātmatvasādhanam)",
  "GSP33yaatsi_u:440": "nanu ahaṃ jānāmīti jñānātiriktastadāśrayabhūto 'yamātmā pratīyate / satyam ;",
  "GSP33yaatsi_u:441": "sa tu vikalparūpatayā sākṣātpratyakṣa iti na śakyaḥ saṃśrayitum / bhedajñānasiddhavatkāreṇa pṛthagvastutayā gṛhītāvyabhicāreṇa sahopalambhaniyamena,",
  "GSP33yaatsi_u:442": "aprakāśātmanaśca svabhāvavirodhādeva prakāśāyogāt,",
  "GSP33yaatsi_u:443_0": "prakāśasvābhāvye ca saṃvedanatvamityādinā vā prakāśātmano 'hamityaṃśasya tattvameva",
  "GSP33yaatsi_u:443_1": "durupagamam / grāhyavikalpapratyuddhāre 'pyeṣa eva prakāraḥ / ato vāsanābhidhānasamanantarapratyayasāmarthyādanādyavidyāvaśācca",
  "GSP33yaatsi_u:443_2": "samāropitāvāstavagrāhyagrāhakavikalpollekhinī svayaṃprakāśā saṃvideva paramārthasatī /",
  "GSP33yaatsi_u:443_3": "saivā'tmeti saugatāḥ prakaṭāḥ pracchannāśca /",
  "GSP33yaatsi_u:444": "yathā'huḥ prakaṭāḥ- ” avibhāgo 'pi buddhyātmā viparyāsitadarśanaiḥ / grāhyagrāhakasaṃvittibhedavāniva lakṣyate ” //iti //",
  "GSP33yaatsi_u:445": "yathā vā pracchannāḥ- ” śuddhaṃ tattvaṃ prapañcasya na heturanivṛttitaḥ / jñātṛjñeyavibhāgasya māyaiva jananī tataḥ ” //iti //",
  "GSP33yaatsi_u:446": "(iti saṃvidātmatvapūrvapakṣaprakaraṇam)",
  "GSP33yaatsi_u:447": "atrāha-kṣaṇabhaṅginī prativiṣayamanyānyā ca saṃviccakāsti / saiva cedātmā,",
  "GSP33yaatsi_u:448": "pūrvedyurdṛṣṭamaparedyurahamidamadarśamiti kathamiva pratyabhijānīyāt ?",
  "GSP33yaatsi_u:449": "/ na ca nīrālambanapratibhābhedamātratayeha samādheyam nirālambanatvapratijñāyāḥ pratyakṣādisaka",
  "GSP33yaatsi_u:450": "lapratītibādhitaviṣayatvāt / sādhanasya ca sālambanatve tadaviśeṣādaśeṣaśemuṣīṇāṃ tathātvāpatteḥ;",
  "GSP33yaatsi_u:451": "nirālambanatve ca sādhanābhāvādeva sādhyāsiddheḥ / prapañcitaśca pūrvottaramīmāṃsābhāgayornirālambanatvapratiṣedhaḥ ;",
  "GSP33yaatsi_u:452": "yathārtharavyātisamarthanena ca śāstra iti na vyāvarṇyate /",
  "GSP33yaatsi_u:453": "ata eva na santānāśrayaṇenāpi pratyabhijñopapādanaṃ sādhīyaḥ / vijñānakṣaṇavyatiriktasya sthāyino 'nusandhāyinaḥ santānasyābhyupagame svasiddhāntatyāgaḥ,",
  "GSP33yaatsi_u:454_0": "parasiddhāntābhyupagamaśca / anabhyupagame pratyabhijñānupapattiḥ / na hyanyenānubhūte",
  "GSP33yaatsi_u:454_1": "'nyasya pratisandhānasaṃbhavaḥ / na ca susadṛśatayā bhedāgrahaṇena pradīpādāviva",
  "GSP33yaatsi_u:454_2": "pramātari pratyabhijñābhrāntiḥ / yujyate hi tatraikasyaiva pūrvāparavyaktidarśinaḥ",
  "GSP33yaatsi_u:454_3": "tulyasaṃsthānatayā vyaktīnāṃ bhedamaviduṣaḥ tathā bhramaḥ / iha tu saṃvidvyaktayaḥ",
  "GSP33yaatsi_u:454_4": "parasparavārtānabhijñā niranvayavināśinyaśca sugatamata iti na tāsvekatvabhramasyā'śrayatā",
  "GSP33yaatsi_u:454_5": "viṣayatā vā saṃbhavinī / na ca susadṛśatve 'pi anyena kṛtamātmakṛtatayānyo 'nusandhātumalamityāgamāpāyisaṃvitsantānāśrayaḥ",
  "GSP33yaatsi_u:454_6": "pratyabhijñānakṣaṇasthāyī cetano 'bhyupagantavyaḥ /",
  "GSP33yaatsi_u:455": "(iti kṣaṇikavijñānātmavādanirāsaprakaraṇam)",
  "GSP33yaatsi_u:456": "kaścidāha-na saṃvidanityā,",
  "GSP33yaatsi_u:457": "prāgabhāvādyasiddheḥ / tadasiddhiśca tasyāḥ svataḥsiddhatvāt / nahi svataḥsiddhasya prāgabhāvādayaḥ svato 'nyato vā",
  "GSP33yaatsi_u:458": "siddhyanti / svayaṃ hi svābhāvamavagamayat sadvā asadvā sādhayet / sattve 'bhāv eva nāstīti kathaṃ sādhayet ?",
  "GSP33yaatsi_u:459": "/ asattvādeva sādhakasya pakṣāntare natarāṃ sādhakatvamiti na svataḥ tāvattatsiddhiḥ / nāpyanyataḥ ;",
  "GSP33yaatsi_u:460": "ananyagocaratvādanu- bhūteḥ / anubhāvyatve ca ghaṭādivadananubhūtitvaprasaṅgāt / ataḥ sā na jāyate / janmābhāvādevetare 'pi bhāvavikārāḥ nirākāryāḥ,",
  "GSP33yaatsi_u:461": "tatpratibaddhatvātteṣām / ata eva nānātvamapi saṃvidi pratyuktam ;",
  "GSP33yaatsi_u:462": "utpattimattvavyāpakanivṛttyā tadvyāpyabhūtanānātvasyāpi nivṛttisiddheḥ / nahyajaṃ vibhāgyasti / cetyatvācca bhedetaretarābhāvādayo na taddharmāḥ,",
  "GSP33yaatsi_u:463_0": "rūpādivat / ato 'syā na meyaḥ kaścidapi dharmo 'sti / ato nirdhūtanikhilabhedavikalpanirdharmaprakāśamātraikarasā",
  "GSP33yaatsi_u:463_1": "kūṭasthanityā saṃvidevā'tmā paramātmā ca / yathā'ha ” yānubhūtirajāmeyānantātmā ”",
  "GSP33yaatsi_u:463_2": "iti / saiva ca vedāntavākyatātparyabhūmiriti",
  "GSP33yaatsi_u:464_0": "teṣāṃ bhāṣā / yathā'ha tadvārtikakāraḥ- ” parāgarthaprameyeṣu yā phalatvena saṃmatā /",
  "GSP33yaatsi_u:464_1": "saṃvit saivaiha meyor'tho vedāntoktipramāṇataḥ // aprāmāṇyaprasaktiśca syādito 'nyārthakalpane /",
  "GSP33yaatsi_u:464_2": "vedāntānāmatastasmānnānyamarthaṃ prakalpayet ” //iti //",
  "GSP33yaatsi_u:465": "(iti nirviśeṣanityavijñānātmatvamatopapādanaprakaraṇam)",
  "GSP33yaatsi_u:466_0": "tadidamalaukikamavaidikaṃ ca darśanamityātmavidaḥ / tathāhisaṃviditi svāśrayaṃ prati",
  "GSP33yaatsi_u:466_1": "sattayaiva kasyacitprakāśanaśīlo jñānāvagatyanubhūtyādipadaparyāyanāmā sakarmakaḥ",
  "GSP33yaatsi_u:466_2": "saṃvediturātmano dharmaḥ prasiddhaḥ / tathaiva hi sarvaprāṇabhṛtpratyātmasiddho 'yamanubhavaḥ",
  "GSP33yaatsi_u:466_3": "'ahamidaṃ saṃvedmī'ti / tasyāsyotpattisthitinirodhāśca sukhaduḥkhāderiva pratyakṣāḥ",
  "GSP33yaatsi_u:466_4": "prakāśante / svāpamadamūrcchādaśāsu ca yogyānupalambhanirākṛtaḥ tatsadbhāvo nābhyupagamamarhati /",
  "GSP33yaatsi_u:466_5": "yadi hi tāsvapi daśāsu saṃvedanamavartiṣyata,",
  "GSP33yaatsi_u:467": "tataḥ prabodhasamaye 'nusamadhāsyata / na cānusandhīyate / ata eva hi 'iyantaṃ kālaṃ na kiñcidahamajñāsiṣa'miti prabuddhaḥ pratyavamṛśati /",
  "GSP33yaatsi_u:468_0": "yāvadanubhūtapadārthasmaraṇaniyamābhāve 'pi saṃskāravicchedanimittaprāyaṇādiprabalahetuvirahe",
  "GSP33yaatsi_u:468_1": "'pi nityavadasmaraṇamanubhavābhāvameva sādhayati / na ca satyapi saṃvitprakāśe viṣayāvacchedavirahādahaṅkāragocarāpāyādvā tatsmṛtyanudayaḥ ;",
  "GSP33yaatsi_u:469_0": "arthāntarābhāvasya tadagrahaṇasya cārthāntaraprakāśaprayuktakāryapratibandhakatvāyogāt /",
  "GSP33yaatsi_u:469_1": "tritayāvabhāse 'pi yathāsvamavabhāsānāṃ svagocarasmaraṇahetutvāt / naca pratyabhijñābalalabdhasthemāhamarthaḥ",
  "GSP33yaatsi_u:469_2": "svāpādidaśāsu nidhanamupagata iti śakyo 'bhidhātum / ata eva hi 'iyantaṃ kālamahasvāpsa'miti",
  "GSP33yaatsi_u:469_3": "prabodhe parāmarśaḥ / naca nirviṣayā nirāśrayā vā saṃvinnāma kācit saṃbhavati,",
  "GSP33yaatsi_u:470": "atyantānupalabdheḥ / saṃbandhiśabdāśca saṃvidanubhūtijñānaprakāśādiśabdā iti śabdārthavidaḥ",
  "GSP33yaatsi_u:471": "/ na hyakarmakasya jānātyāderakartṛkasya vā prayogo loke vede vā /",
  "GSP33yaatsi_u:472": "yattu svataḥsiddhasya sattve tadvirodhādeva prāgabhāvādeḥ tadānīmavasthānāsaṃbhavānna tataḥ siddhiriti,",
  "GSP33yaatsi_u:473_0": "tadatisthavīyaḥ / nahi saṃvidāsvakālavartina evārthāḥ siddhyantītyasti niyamaḥ /",
  "GSP33yaatsi_u:473_1": "atītānāgatayorasaṃvedyatvaprasaṅgāt / atha saṃvitprāgabhāvādeḥ siddhyataḥ tatsamakālatayā bhavitavyamiti;",
  "GSP33yaatsi_u:474": "kimevaṃ kvaciddṛṣṭam ? hantaivaṃ",
  "GSP33yaatsi_u:475": "sati tatsiddherna prāgabhāvādyasiddhiḥ / tatprāgabhāvaḥ tatsamakāla ityunmattavacaḥ / aindriyikapratyakṣasvabhāvo hyayaṃ svasamakālapadārthaprakāśakatvaṃ nāma / na jñānamātrasya,",
  "GSP33yaatsi_u:476_0": "pramāṇamātrasya vā / etena tadapi parākṛtam- ” mānaṃ svayaṃprakāśatvātsvataḥsaccetsadāstyataḥ /",
  "GSP33yaatsi_u:476_1": "tanmeyaṃ ca sadāstyeva mānaṃ meyayugeva hi ” //iti/ nahi mānasya svasattākāler'thāvinābhāvo",
  "GSP33yaatsi_u:476_2": "meyayogaḥ / kintu yaddeśakālādimattayā meyamavabhāsate tādṛśatadrūpamithyātvavirodhitvam /",
  "GSP33yaatsi_u:476_3": "ata eva 'smṛtirnabāhyaviṣayā,",
  "GSP33yaatsi_u:477": "naṣṭe 'pyarthe smṛtidarśanā'dityapi pralāpaḥ /",
  "GSP33yaatsi_u:478": "atha saṃvitprāgabhāvāderavartamānatayā na pratyakṣatvam / liṅgādyabhāvācca na pramāṇāntarataḥ siddhiriti / yadyevam,",
  "GSP33yaatsi_u:479": "akāraṇaṃ tarhi svataḥsiddhatvaṃ prāga",
  "GSP33yaatsi_u:480": "bhāvādyasiddheḥ / pramāṇābhāva eva hīdānīṃ vācyaḥ / na ca tadabhāvaḥ śakyo 'bhidhātumityuktameva / yogyānupalabdhyaivābhāvasya samarthitatvāt /",
  "GSP33yaatsi_u:481": "apica pratyakṣasaṃvit svasattākāle svaviṣayasya sadbhāvaṃ sādhayantī yattasya na sarvadā sattāṃ sādhayati,",
  "GSP33yaatsi_u:482_0": "tadavasīyate ahamidānīmevāsmi nānyadeti kālaviśeṣāvacchinnaiva sā cakāstīti / itarathā",
  "GSP33yaatsi_u:482_1": "ghaṭāderapi nityatvaprasaṅgāt / evamanumānādisaṃvido 'pi / naca pratyakṣānumānādibhedaśūnyā",
  "GSP33yaatsi_u:482_2": "nirviṣayā nirāśrayā dhīḥ saṃbhavatītyuktameva /",
  "GSP33yaatsi_u:483_0": "na cānyāviṣayatvāt saṃvido 'nyataḥ tatprāgabhāvādyasiddhiḥ / ajñāsiṣamiti prāktanasaṃvido",
  "GSP33yaatsi_u:483_1": "'dyatanadhiyā viṣayīkriyamāṇatvāt / pratikūlānuviṣayaniyatahānopādānādiliṅgāvagamyatvācca",
  "GSP33yaatsi_u:483_2": "parasaṃvidaḥ / tadanabhyupagame ca śabdārthagrahaṇāsaṃbhavena vaidikalaukika samastavyavahārābhāvaprasaṅgaḥ /",
  "GSP33yaatsi_u:483_3": "gurūpasarpaṇādyanupapattiśca ;",
  "GSP33yaatsi_u:484": "jñānavattvena tasyāpratīteḥ /",
  "GSP33yaatsi_u:485": "na cānyaviṣayatve 'nanubhūtitvam / svāśrayasya svasattayaiva prakāśamānatvaṃ,",
  "GSP33yaatsi_u:486": "svaviṣayasādhanatvaṃ vā hyanubhūtitvam / te ca saṃvidantara viṣayabhāve 'pi svānubhavasiddhe na bhraśyata iti kathamananubhūtitva prasaṅgaḥ?",
  "GSP33yaatsi_u:487": "/ ghaṭādestu tathāsvābhāvyābhāvādevānanubhūtitvaṃ,",
  "GSP33yaatsi_u:488": "nānubhāvyatvāt / api cānanubhāvyatve 'pi samānaḥ tatprasaṅgaḥ,",
  "GSP33yaatsi_u:489": "gaganakusumavat / na cātmano 'nubhūtitvam,",
  "GSP33yaatsi_u:490": "anubhavitṛtvāt / nāpyasāvananubhāvyaḥ,",
  "GSP33yaatsi_u:491_0": "anubhavasyeva svataḥsiddhyato 'pyasya svaparasaṃvedyatvābhyupagamāt / vedyatve 'nātmatvāpādanamavedyatve",
  "GSP33yaatsi_u:491_1": "'pi samānaṃ pūrvavat / yadi tu gaganakusumasyāsattvamevānātmatvānanubhūtitvaprayojakamāsthīyeta;",
  "GSP33yaatsi_u:492": "āsthīyatāṃ tarhī ghaṭāderapi asaṃvidāśrayatvājñānāvirodhitvayoreva tatprayojakatvam / atha te api viṣayatve syātāmiti cet,",
  "GSP33yaatsi_u:493": "aviṣayatve 'pi tathaivetyalamapratiṣṭhitakṛtarkāpahasanena /",
  "GSP33yaatsi_u:494": "yadapi jananavirahādanubhūtervikārāntaranirasanam,",
  "GSP33yaatsi_u:495_0": "vyabhicarati tadapi prāgabhāve / janmābhāve 'pi tasya vināśadarśanāt / bhāvaviśeṣaṇopādāne",
  "GSP33yaatsi_u:495_1": "'pi bhavadabhimatāvidyayānaikāntyam / sā hyanādirapi vividhavikāravatī vināśavatī",
  "GSP33yaatsi_u:495_2": "ca tattvajñānodayāt / aparamārthāstadvikārāḥ santīti cet,",
  "GSP33yaatsi_u:496": "paramārthāśca te kiṃ vikārāḥ santi?",
  "GSP33yaatsi_u:497": ",",
  "GSP33yaatsi_u:498": "janmavanto vā paramārthāḥ;",
  "GSP33yaatsi_u:499": "yena pāramārthyena viśeṣaṇaṃ sādhyasya sādhanasya vār'thavattāmaśnuvīta / tathāca sati sādhu samarthitaṃ tarkakuśalenetyamanena /",
  "GSP33yaatsi_u:500": "yadapi nahyajaṃ vibhāgyastīti;",
  "GSP33yaatsi_u:501": "tadapi na;",
  "GSP33yaatsi_u:502": "ajasyaivātmano dehendriyādibhyo vibhāgasya samarthitatvāt / anāditvenābhyupagatasyājñānasyā'tmano vyatiriktatayāvaśyāśrayaṇīyatvāt / aparamārthaḥ sa vibhāga iti cet,",
  "GSP33yaatsi_u:503": "paramārthabhedaḥ kiṃ janmapratibaddhaḥ kvaciddṛṣṭaḥ?",
  "GSP33yaatsi_u:504": "nirbādhapratītisiddhaśca dṛgdṛśyabhedaḥ paramārtha evetyanantaramevopapādayiṣyāmaḥ /",
  "GSP33yaatsi_u:505": "yadapi nāsyā meyo dharmo 'pyasti;",
  "GSP33yaatsi_u:506": "cetyānāṃ na ciddharmatvamiti ca;",
  "GSP33yaatsi_u:507": "tadapi śāstrānumānādipramāṇasiddhaiḥ svayaṃprakāśatvanityatvādidharmaiḥ svayamabhyupagatairanaikāntikam / na ca te citimātramiti vācyam; tatsiddhāvapi teṣu",
  "GSP33yaatsi_u:508_0": "vimatidarśanāt / abhyupagamyaiva hi saṃvidaṃ tadanumeyatvakṣaṇikatvādi pratijānate",
  "GSP33yaatsi_u:508_1": "vādinaḥ / svarūpabhedācca / svāśrayaṃ prati sattayaiva kasyacit prakāśanaṃ hi saṃvedanam /",
  "GSP33yaatsi_u:508_2": "svayaṃprakāśatā tu sattayaivā'tmane prakāśamānatā / prakāśaśca cidacidaśeṣapadārthasādhāraṇo",
  "GSP33yaatsi_u:508_3": "dharma iti saṃvitsiddhāveva sādhitam / tadanabhyupagame tu vyavahārānuguṇyavacanaḥ",
  "GSP33yaatsi_u:508_4": "prakāśaśabdaḥ / nityatā tu sarvakālavartamānatā / ekasaṅkhyāvaccheda ekatvamiti /",
  "GSP33yaatsi_u:508_5": "naca jaḍatvakāladeśanānātvādyavaccheda- śūnyatārūpatvātteṣāṃ na yathoktadoṣa iti",
  "GSP33yaatsi_u:508_6": "yuktam / tathābhūtairapi taiḥ citidharmabhūtairanaikāntyasyāparihāryatvāt / saṃvidi",
  "GSP33yaatsi_u:508_7": "ca niṣedhyatvābhimataja",
  "GSP33yaatsi_u:509_0": "ḍatvānityatvanānātvādivirūddhavividhadharmābhāve niṣedhoktiruktimātrameva / cetyaṃ",
  "GSP33yaatsi_u:509_1": "cājñānamātmani dṛṣṭamiṣṭaṃ ca bhavatām / api cāsyā iti ṣaṣṭhyānubhūteḥ saṃbandhamabhidhāya",
  "GSP33yaatsi_u:509_2": "nirdharmatvaṃ pratijñāyamānaṃ vandhyātvamiva jananyā viruddhārthamāpadyeta /",
  "GSP33yaatsi_u:510_0": "prāṇātmavāde dehātmavādadūṣaṇajātamatidiśannāha nirasta iti / anirasto 'dūṣito hi",
  "GSP33yaatsi_u:510_1": "pratipakṣitayāvasthitaḥ prāṇātmavādaḥ nirāsakayuktayantarāpādana- prayojakībhāvamāpadyeta /",
  "GSP33yaatsi_u:510_2": "na tu dehātmavādadūṣaṇaireva dūṣito 'satprāya iti bhāvaḥ //9 //",
  "GSP33yaatsi_u:511_0": "ātmano gatyanupapattiṃ pariharati avibhutvene ti / vibhutve gatirnopapadyeteti yuktam /",
  "GSP33yaatsi_u:511_1": "aṇutve tu manasa iva niḥsparśasyāpi gatirātmana upapadyata eva / na ca sparśasya",
  "GSP33yaatsi_u:511_2": "gatau hetutvaṃ prayatnādṛṣṭādipreraṇamantareti bhāvaḥ / parimāṇe ti / etadātmano",
  "GSP33yaatsi_u:511_3": "gatimattvamātmanaḥ parimāṇanirūpaṇaprakaraṇe 'pi nirūpitaṃ bhaviṣyatīti adhunaitāvatā",
  "GSP33yaatsi_u:511_4": "gatimattvavarṇanenālamityarthaḥ / alamamuneti pāṭhāntaram /",
  "GSP33yaatsi_u:512": "atra saṃvidātmavādī samuttiṣṭhate bhavatu tarhī ti / saṃvidātmā,",
  "GSP33yaatsi_u:513_0": "ajaḍatvāditi prayogaḥ / vyatirekavyāptimāha jaḍatve ti / pratibaddhaṃ-vyāpyam / anātmyam-anātmatvam /",
  "GSP33yaatsi_u:513_1": "ātmano bhāva ātmyaṃ tasyābhāva iti vyutpatteḥ / vyatirekopanayanigamane āha jaḍatvaṃ",
  "GSP33yaatsi_u:513_2": "ce ti / tadapi-anātmyamapi / vyāpakanivṛttervyāpyanivṛttyākṣepakatvāt vyāpaka jaḍatvanivṛttyā",
  "GSP33yaatsi_u:513_3": "vyāpyānātmyanivṛttiḥ siddhyatīti bhāvaḥ / ajaḍatvahetorasiddhiṃ pariharati ajaḍatvaṃ",
  "GSP33yaatsi_u:513_4": "ce ti / svasattāmātrataḥ prakāśamānatvāt parāyattaprakāśatvalakṣaṇajaḍatvābhāva iti",
  "GSP33yaatsi_u:513_5": "bhāvaḥ / nahī ti / parāyattasiddhiḥ-parādhīnaprakāśā / jaḍeti yāvat /",
  "GSP33yaatsi_u:514_0": "atra saṃvidanumeyatvavādināṃ bhāṭṭānāṃ matamanuvadati syānmatam iti / viṣayamātram",
  "GSP33yaatsi_u:514_1": "iti / na hi nīlo 'yaṃ ghaṭa iti jñāne jñānasya viṣayatvaṃ saṃbhavati paṭāderiveti",
  "GSP33yaatsi_u:514_2": "bhāvaḥ / nanu ghaṭamahaṃ jānāmīti jñānaprakāśastarhi katham ? tatrāha",
  "GSP33yaatsi_u:515_0": "tataśce ti / tataḥ paścāccetyanvayaḥ / castvarthe / ayaṃ bhāvaḥ- jñānādviṣaye jñātatā",
  "GSP33yaatsi_u:515_1": "nāma dharmo jāyate / sa eva prakāśa ityucyate / sa eva jñānakṛtor'thasyātiśayo nāma /",
  "GSP33yaatsi_u:515_2": "sa ca pratyakṣo jñātuḥ / tena cārthaprakāśarūpaliṅgenātmani taddhetuṃ jñānamanuminoti /",
  "GSP33yaatsi_u:515_3": "ānumānikajñānālambanaśca ghaṭamahaṃ jānāmīti niruktapratyayaḥ / anumānaprakāraśca",
  "GSP33yaatsi_u:515_4": "iyaṃ ghaṭatvaprakārakajñātatā ghaṭatvaprakārakajñānajanyā tathā vidhajñātatātvāditi /",
  "GSP33yaatsi_u:515_5": "taddharmaprakārakajñānajñātatayoḥ",
  "GSP33yaatsi_u:516": "kāryakāraṇabhāvācca vyāptisiddhiḥ /",
  "GSP33yaatsi_u:517_0": "etadbhāṭṭamataṃ pratikṣipati tanne ti / jñāne ti / jñānaviṣayatā hi jñātatā / tadviṣayatayār'thasaṃbaddhajñānavyatiriktatayā",
  "GSP33yaatsi_u:517_1": "viṣayadharmasyātiśayaviśeṣasyāsiddhiḥ / mama ghaṭajñānaṃ jātam,",
  "GSP33yaatsi_u:518_0": "jñāto mayā ghaṭa iti pratītyordharmidharmabhāvavyatyāsamantarār'thabhedasyānānubhāvikatvāditi",
  "GSP33yaatsi_u:518_1": "bhāvaḥ / pratyakṣāsiddhimuktvā jñātatārūpātiriktaprakāśe kalpanāsiddhimāha ubhaye",
  "GSP33yaatsi_u:518_2": "ti / jñānaviṣayatayaivārthe jñātavyavahāropapattestadanupapattilakṣaṇaṃ jñātatāyāmatiriktāyāṃ",
  "GSP33yaatsi_u:518_3": "kalpakamasiddhamiti bhāvaḥ / arthajñāneṣu jñānasya jñāturahamarthasyātmanaśca niyataṃ",
  "GSP33yaatsi_u:518_4": "bhānamiti prābhākaraprakriyayā samarthayati vittī ti / jñānajñātranavagāhinyāṃ jñeyapratītāvupagatāyāṃ",
  "GSP33yaatsi_u:518_5": "jāte 'pi ghaṭajñāne 'haṃ tajjñānavān na veti saṃśayaḥ,",
  "GSP33yaatsi_u:519": "tajjñānābhāvavānahamityādiviparītaniścayaśca kadācidbhavet,",
  "GSP33yaatsi_u:520_0": "svasya jñānavattvenāpratibhāsāt / tantritayaviṣayakatvaṃ jñānasyaṣitavyamiti bhāvaḥ /",
  "GSP33yaatsi_u:520_1": "tathāca svaprakāśatvasiddherjñānasya tata eva viṣayavyavahāravat jñātatāvyavahāro",
  "GSP33yaatsi_u:520_2": "'pi ghaṭata iti nārthāntarajñātatākalpanāvasara iti hārdam / athātītānāgateṣvartheṣu",
  "GSP33yaatsi_u:520_3": "jñātatāyā utpattyasaṃbhavāttatra jñānenaiva jñātatāpratītirupapādyā,",
  "GSP33yaatsi_u:521_0": "samaiva ceyaṃ rītiḥ pratyakṣe 'pītyāśayenā'ha atīte ti / atra grahaṇamanumānādilakṣaṇam /",
  "GSP33yaatsi_u:521_1": "vyāhāraḥ-śabdo vyavahāraḥ / vyavahāraḥ kāyikohānopādānādiḥ / ubhau viditatvapratītimūlāvatra",
  "GSP33yaatsi_u:521_2": "grāhyau / viditapratītimūlayostayoḥ sadbhāve 'sadbhāve vā viditatvavyavahārātpūrvameva",
  "GSP33yaatsi_u:521_3": "viditatvapratītestanmūlabhūtāyā udaya iti na tatra vyāhāraliṅgena viditatvamanumāya tato vedanānumā",
  "GSP33yaatsi_u:522": "nam / kintu svayaṃprakāśavedanabalādeva viditatvapratītiḥ atha ca tanmūlavyavahāra iti bhāvaḥ / ānumānikī tatra",
  "GSP33yaatsi_u:523_0": "viṣayasiddhi riti kvacitpāṭhe 'yamarthaḥ-viṣayasya siddhiḥ prakāśarūpānumānapramāṇapratipanneti /",
  "GSP33yaatsi_u:523_1": "viṣayaprakāśasiddhi riti pāṭhe tu anumānapramāṇajanitā viṣayaprakāśānumitirityarthaḥ /",
  "GSP33yaatsi_u:523_2": "vyavahārātpūrvameva jñātatvapratītiṃ smṛtisthale udāharati kenaci diti / smaraṇenaivārthasya",
  "GSP33yaatsi_u:523_3": "smṛtatvamavabuddhya vyāharati smṛtamadya maye ti / yadi laiṅgikī smṛtatvapratītiḥ,",
  "GSP33yaatsi_u:524": "tarhyanenaiva vyāhāreṇa liṅgena svasyārthe smṛtatvapratītirānumānikīti vācyam / tatra cānyonyāśrayaṇaṃ prasajyate / smṛtatvapratītyā tadvyavahāraḥ,",
  "GSP33yaatsi_u:525_0": "tenaiva ca sā svasyeti / tathā ca jñānasvaprakāśatvanibandhanaiva jñātatvapratītireṣṭavyeti",
  "GSP33yaatsi_u:525_1": "bhāvaḥ / svavyāhāreṇaive ti / nirapatrapa iva ka ityanvayaḥ / nirapatrapaḥ-nirlajjaḥ / svavyāhāreṇa-ahaṃ",
  "GSP33yaatsi_u:526": "jānāmīti svaniṣṭhajñānavyavahāreṇa,",
  "GSP33yaatsi_u:527_0": "svajñānānumānam-svaniṣṭhajñānapratītiṃ laiṅgikīm / vyavahāre vyavahartavyajñānasya",
  "GSP33yaatsi_u:527_1": "hetutvāt svakīyajñānavyavahāreṇaiva svasya svakīyajñānānumānamiti pratijñānupapannātyantamiti",
  "GSP33yaatsi_u:527_2": "yāvat / parakīyena parātmano jñānavyavahāreṇa tadanyasya parātmaniṣṭhajñānānumānasaṃbhavāt",
  "GSP33yaatsi_u:527_3": "svavyāhāreṇa svajñānānumānam iti nirdiṣṭam / evaṃ jñātatāyā asiddhiḥ;",
  "GSP33yaatsi_u:528": "jñāta iti pratītivyavahārayoḥ svaprakāśajñānata evopapatteḥ / jñānasya svaprakāśatvaṃ cajāte jñāne svātmani jñānasaṃśayajñānābhāvaniścayānudayabalāt niśceyamiti varṇitam /",
  "GSP33yaatsi_u:529_0": "idānīmabhyupagamyāpi viṣayaniṣṭhaṃ dharmāntaraṃ prakāśaṃ tadavaṣṭambhenaiva jñānasya",
  "GSP33yaatsi_u:529_1": "svayaṃprakāśatvaṃ samarthayati prakāśānumeyajñānavādanirāsārtham anyaśce tyādinā /",
  "GSP33yaatsi_u:529_2": "atra prayogadvayam-anubhūtirananyādhīnataddharmā svasaṃbandhādarthāntare taddharmahetutvāt yathā rūpam,",
  "GSP33yaatsi_u:530": "taddhi svasaṃbandhāddhāṭādau cākṣuṣatve hetuḥ svasmin rūpāntarānapekṣataddharmavat;",
  "GSP33yaatsi_u:531": "anubhūtiḥ ananyādhīnasvavyavahārā svasaṃbandhādarthāntare vyavahārahetutvāt / yathā sattā / sā hi svasaṃbandhāddhaṭādau saditi vyavahārahetuḥ svīyasadvyavahāre sattāntarā",
  "GSP33yaatsi_u:532": "napekṣā iti / ādyaḥ prayogo 'tra jñātatārūpaṃ dharmāntaramabhyupetya,",
  "GSP33yaatsi_u:533_0": "dvitīyastu tadanupagamena / hetusādhyaniṣkarṣaḥ śrutaprakāśikādito 'nusandheyaḥ /",
  "GSP33yaatsi_u:533_1": "anena jñānaniṣṭhaprakāśasya jñānāntarānapekṣatvasiddhyā jñānasya svayaṃprakāśatvopapattiḥ /",
  "GSP33yaatsi_u:533_2": "tathā ca tasyaivātmatvamityāha svayaṃprakāśatvā diti / atredamākūtam-ātmanaḥ svayaṃprakāśatvaṃ",
  "GSP33yaatsi_u:533_3": "tāvat atrāyaṃ puruṣaḥ svayañjyotirbhavatī tyādiśrutisiddham / jñānasya svayaṃprakāśatvaṃ",
  "GSP33yaatsi_u:533_4": "ca niruktānumānataḥ / atastasyaivātmatvaṃ nyāyyamiti / saṃvida ātmatve lāghavamapyāha",
  "GSP33yaatsi_u:533_5": "kiṃ ce ti / veditrī-jñātṛrūpā ātmeti yāvat / bhavatvi ti loṭū kāmacārābhyanujñāyām /",
  "GSP33yaatsi_u:533_6": "itipadamanuṣañjanīyam / saṃvida eva prakāmamātmatvamityabhyanujñānaṃ śreṣṭhamityarthaḥ /",
  "GSP33yaatsi_u:534": "saṃvida ātmatve bādhakamāśaṅkate nanvaham iti / prādhānyādahamarthasyaivātmatvaṃ pratīyate,",
  "GSP33yaatsi_u:535_0": "natu dharmatayā bhāsamānāyāḥ saṃvida iti bhāvaḥ / ardhāṅgīkāreṇa pariharati satyam",
  "GSP33yaatsi_u:535_1": "iti / jñātṛtvapratītāvupagamaḥ / tatprāmāṇye 'nupagamaḥ / tadaprāmāṇye hetumāha sa",
  "GSP33yaatsi_u:535_2": "tu iti / jñātā tu bhedarūpatayā nasākṣāt pratyakṣapramāṇasiddhaḥ,",
  "GSP33yaatsi_u:536": "kintu bhrāntisiddhaḥ / svalakṣaṇavastumātrāvagāhi nirvikalpakameva hi pramāṇam / dharmadharmibhāvādikalpitabhedāvagāhi savikalpakaṃ tu",
  "GSP33yaatsi_u:537_0": "bhramalakṣaṇamati hārdam / jñātṛbhedapratīteḥ yauktikabādhamapyāha bhedajñāne ti /",
  "GSP33yaatsi_u:537_1": "siddhavatkāreṇetyasyāgre 'pīti yojyam / apṛthagvastutaye ti pāṭhaḥ saṃbhāvyate /",
  "GSP33yaatsi_u:537_2": "vā aprakāśātmana iti padacchedaḥ / tathā cāyamarthaḥ-bhedajñānasiddhavatkāreṇāpi-kvacidbhedajñānasya",
  "GSP33yaatsi_u:537_3": "prāmāṇyopagamenāpi / saṃvedanānāṃ bhedasya saugataiḥ tattvataḥ iṣyamāṇatvāt / apṛthagvastutayā-abhinnavastutvena sādhyena,",
  "GSP33yaatsi_u:538": "gṛhītāvyabhicāreṇa-gṛhītavyāptikena,",
  "GSP33yaatsi_u:539": "sahopalambhaniyamena-jñānajñātroḥ mahopambhaniyamarūpahetunā,",
  "GSP33yaatsi_u:540": "jñāturaprakāśasvabhāvatve prakāśāyogaḥ svabhāvavirodhādeva,",
  "GSP33yaatsi_u:541_0": "prakāśasvabhāvatve ca saṃvedanatvamevetyādinā vā saṃvidabhedasādhakena saṃvidbhedavādhakena",
  "GSP33yaatsi_u:541_1": "hetunā aprakāśātmanaḥ saṃvidbhinnasya jñāturahamarthasyātmanaḥ tattvaṃ-svarūpaṃ durupagamam-upagantumaśakyamityarthaḥ /",
  "GSP33yaatsi_u:541_2": "tṛtīyāntadvayaṃ durupagamamityanenānvitam / jñātā saṃvidabhinnaḥ saṃvidā sahaivopalabhyamānatvāt",
  "GSP33yaatsi_u:541_3": "prakāśasvabhāvatvādvā iti prayogo 'tra bodhyaḥ / yadvā pṛthagvastutayenatvāt syātpāṭhaḥ /",
  "GSP33yaatsi_u:541_4": "avyabhicāranirūpakasyābhedarūpasādhyasyopasthitistvarthāt / prakāśātmana ityeva cāstu",
  "GSP33yaatsi_u:541_5": "padacchedaḥ / sahopalambhaniyamena,",
  "GSP33yaatsi_u:542": "prakāśasvābhāvye ca saṃvedanatvamityādinā vā hetunā prakāśātmanaḥ saṃvidabhinnasya siddhyata ātmanaḥ,",
  "GSP33yaatsi_u:543": "bhedajñānasiddhavatkāreṇa-bhādajñānaprāmāṇyasiddhavadaṅgīkaraṇena,",
  "GSP33yaatsi_u:544": "pṛthagvastutayā-saṃvidbhinnatvena tattvam astitvaṃ,",
  "GSP33yaatsi_u:545_0": "durupagamamityarthaḥ / nirukprakāraṃ grāhakabhedanirāsahetuṃ grāhyabhedanirāse 'pyatidiśati",
  "GSP33yaatsi_u:545_1": "grāhye ti / sahopalambhaniyamāt prakāśasvabhāvye ca saṃvedanatvamityādito vā saṃvidabhinnatvaṃ",
  "GSP33yaatsi_u:545_2": "nīlāderviṣayasyeti jñānabhinnatvena nīlādyarthabhedasyāpyasattvamityarthaḥ / nanu",
  "GSP33yaatsi_u:545_3": "grāhyagrāhakayoḥ saṃvidabhede jñātṛjñeyabhedānāṃ jñānatobhedenāvabhāsaḥ kathamityatrāha",
  "GSP33yaatsi_u:545_4": "ata iti / doṣamūlogrāhyagrāhakabhedāvabhāso mithyā;",
  "GSP33yaatsi_u:546_0": "saṃvidābhāsamātraṃ satyamiti bhāvaḥ / tatra vāsanā doṣa iti prakaṭānāṃ saugatānāṃ",
  "GSP33yaatsi_u:546_1": "yogācārāṇāṃ pakṣaḥ / anādyavidyā doṣa iti pracchannānāṃ māyāvādinām / grāhyagrāhakavikalpaḥ-jñeyajñātṛbhedaḥ",
  "GSP33yaatsi_u:546_2": "jñānaviṣayatvajñānāśrayatvalakṣaṇaḥ /",
  "GSP33yaatsi_u:547_0": "uktārthe prakaṭānāṃ saugatānāṃ saṃmatiṃ pradarśayati avibhogo 'pī ti / buddhirevā'tmā /",
  "GSP33yaatsi_u:547_1": "sā ca nirbhedāpi bhrāntijñānaiḥ nīlabhedādigrāhyabhedacaitramaitrādigrāhaka bheda-",
  "GSP33yaatsi_u:547_2": "pratyakṣatvānumānatvādilakṣaṇajñānabhedavatīva pratīyata iti kārikārthaḥ / māyināṃ",
  "GSP33yaatsi_u:547_3": "saṃmatimupadarśayati śuddham iti / bheda prapañcasya śuddhaṃ tattvaṃ nopādānam /",
  "GSP33yaatsi_u:547_4": "tathā sati paramārthatvāpattyānivṛttiprasaṅgāt / tatastasya prapañcasya māyaiva-vividhavicitramithyārthapratibhāsahetuḥ mithyābhū",
  "GSP33yaatsi_u:548": "tānādyavidyaiva jananī upādānamiti kārikārthaḥ / nirviśeṣasanmātraṃ cidrūpaṃ paramārthaḥ / tatrādhiṣṭhāne aparamārthanānābhedapratibhāso māyayeti bhāvaḥ /",
  "GSP33yaatsi_u:549_0": "ātmanaḥ svayaṃprakāśatvaṃ śrautam / saṃvidastathātvaṃ ca yuktisiddham / tattasyā",
  "GSP33yaatsi_u:549_1": "evātmatvam / tadbhinnasya tu sarvasya doṣamūlatvādābhāsamātratvamiti saṃvidātmatvaṃ",
  "GSP33yaatsi_u:549_2": "pūrvapakṣitam / tatra cāsti matadvayam / kṣaṇikavijñānamātmā,",
  "GSP33yaatsi_u:550_0": "nityavijñānamātmeti ca / tatra kṣaṇikavijñānātmatvamataṃ prakaṭasaugatānāṃ tāvannirasyati",
  "GSP33yaatsi_u:550_1": "atrā'he tyādinā / nityātmavādīkṣaṇikavijñānātmavāde dūṣaṇamāhetyarthaḥ / kṣaṇabhaṅginī",
  "GSP33yaatsi_u:550_2": "ti / kṣaṇarūpāvināśasvabhāvā viṣayabhedena nānā ca saṃvidupalabhyate / tasyāścedātmatvaṃ",
  "GSP33yaatsi_u:550_3": "pratyabhijñādikaṃ nopapadyate / anusandhāturātmanaḥ sthiratva eva tadupapatteriti",
  "GSP33yaatsi_u:550_4": "bhāvaḥ / atha pratibhāyā iva nirviṣayatvaṃ pratyabhijñāyāḥ śaṅkate na ca nirālambane",
  "GSP33yaatsi_u:550_5": "ti / pratyabhijñā nirviṣayā pratibhātvāt mānasakalpanāvilāsavaditi prayogaḥ / atra",
  "GSP33yaatsi_u:550_6": "bādhitatvamāha nirālambanatve ti / jñānasāmānyasya saviṣayakatvaniyamānnirviṣayakatve",
  "GSP33yaatsi_u:550_7": "jñānatvāyogāt jñānaviśeṣe nirviṣayakatvasādhanaṃ bādhitaviṣayamityarthaḥ / pratibhāyāmapi",
  "GSP33yaatsi_u:550_8": "nātyantāya nirviṣayatvam / anyatra sata evānyatra bhānāt / kvacidyāthārthyasyāpi",
  "GSP33yaatsi_u:550_9": "dṛṣṭeriti bhāvaḥ / jñānasāmānyasya nirviṣayakatvamiti pakṣe svapravṛttivyāghātamapyāha",
  "GSP33yaatsi_u:550_10": "sādhanasya ce ti / nirviṣayakatvasādhakānumānasya saviṣayakatve tadaviśeṣeṇāśeṣajñānānāṃ",
  "GSP33yaatsi_u:550_11": "saviṣayakatvaṃsyāt / tasya nirviṣayakatve ca na nirviṣayakatvarūpasādhyasiddhiriti",
  "GSP33yaatsi_u:550_12": "sādhanārthapravṛttivaighaṭyamiti bhāvaḥ / prapañcitaśce ti / pūrvamīmāṃsāprathamādhyāyaprathamapāde",
  "GSP33yaatsi_u:550_13": "uttaramīmāṃsādvitīyādhyāyacaraṇe ca jñānanirālambanatvamatanirākaraṇaṃ sūtratadvyākhyākartṛbhiḥ",
  "GSP33yaatsi_u:550_14": "kṛtam / śāstre ca nyāyatattāvakhye sarvavijñānayāthārthyasamarthanena kṛtamityarthaḥ /",
  "GSP33yaatsi_u:550_15": "atra pūrvottaramīmāṃsābhāgayorityanena mīmāṃsāyā viṃśatilakṣaṇyā aikaśāstrayaṃ tatpūrvottarabhāgarūpatvaṃ",
  "GSP33yaatsi_u:550_16": "ca karmabrahmavicārayorabhimatam /",
  "GSP33yaatsi_u:551_0": "nanu vijñānaṃ dvividhaṃ pravṛttivijñānamālayavijñānaṃ ceti / tatrā'dyaṃ nīlapītādijñānam /",
  "GSP33yaatsi_u:551_1": "antyaṃ cāhamākāramātmarūpam / kṣaṇikatve 'pyubhayavidhavijñānasyā'layavijñānadhārānuvṛttyā",
  "GSP33yaatsi_u:551_2": "pratyabhijñopapadyata ityatrāha- ata eve ti / vijñānakṣaṇe ti / vijñānameva kṣaṇo",
  "GSP33yaatsi_u:551_3": "vijñānakṣaṇaḥ / anusandhāyinaḥ-pūrvānubhūtārthapratisandhānakartṛḥ kṣaṇikavijñānavyatiriktasya",
  "GSP33yaatsi_u:551_4": "sthirasyopagame sarvaṃ kṣaṇikamiti siddhāntatyāgaḥ / prakārāntareṇa jñānavyatiriktajñātrabhyupaga",
  "GSP33yaatsi_u:552": "maprasaṅgaśceti bhāvaḥ / anabhyupagama iti / kṣaṇikakramikavijñānasamudāyalakṣaṇaṃ santānaṃ samudāyyanatiriktaṃ cetpratyabhijñānupapattireva,",
  "GSP33yaatsi_u:553": "santānāntargatasya pūrvasyānubhaviturvinaṣṭatvāt,",
  "GSP33yaatsi_u:554": "uttarasya cānanubhavitṛtvena pratisandhānāyogāditi bhāvaḥ / atredamanusandheyam-kṣaṇikānāṃ samudāyabhāvo 'pi na ghaṭate,",
  "GSP33yaatsi_u:555_0": "sthiraikadeśakālādyupādhikroḍīkārāsaṃbhavāt saugate naye / ekabuddhikroḍīkārastvatiprasaktaḥ /",
  "GSP33yaatsi_u:555_1": "bhinnasantānivijñānānāmapi tathātvena santānaniyamānupapattyāpatteḥ / pūrvapūrvavijñānopādānakottarottaravijñānaparamparā",
  "GSP33yaatsi_u:555_2": "santānamiti cenna / vinaṣṭasya kāryakāle 'sata upādānatvāyogāt / pūrvatvamātrasyātiprasaktatvācca /",
  "GSP33yaatsi_u:555_3": "tatsantānaniyamānupapattireveti / nanvālayavijñānasya sausādṛśyena aikyabhrāntyā",
  "GSP33yaatsi_u:555_4": "pratisandhānaṃ bhramātmakaṃ ghaṭata iti śaṅkate na ci ti / bhrāntirūpā ca pratyabhijñā",
  "GSP33yaatsi_u:555_5": "na ghaṭata ityarthaḥ / ghaṭate iti śeṣaḥ / dṛṣṭāntavaiṣamyamupapādayati yujyata iti /",
  "GSP33yaatsi_u:555_6": "dṛṣṭānte bhinnakālikadīpakalikayoḥ susadṛśayoḥ sākṣātkartā sthiraścetanaḥ prasiddho",
  "GSP33yaatsi_u:555_7": "bhrāntibhāktvayogyaḥ / tattatra bhrāntirūpā pratyabhijñā ghaṭate / na ca tathā prakṛte",
  "GSP33yaatsi_u:555_8": "saṃvidāṃ draṣṭātiriktaḥ sthiro 'bhyupeyate / ataḥ saṃvidevātmānyenātmanābhedaṃ svātmani",
  "GSP33yaatsi_u:555_9": "bhāvayediti vācyam / parasparavārtāmabhijñatvānnānyasmādbhedamabhedaṃ vā svātmani",
  "GSP33yaatsi_u:555_10": "gṛhītumalam / niranvayavināśācca pūrvadharmānuvṛttibalādapi pūrvānubhūtapratisandhānādi",
  "GSP33yaatsi_u:555_11": "na ghaṭate iti samuditāśayaḥ / parasparavārtānabhijñatvaṃ-jñānāntaratadviṣayāgrāhitvam /",
  "GSP33yaatsi_u:555_12": "niranvayavināśitvaṃ-samūlavināśitvaṃ- svarūpato dharmataśca / uttarottarakṣaṇeṣu",
  "GSP33yaatsi_u:555_13": "pūrvapūrvavijñānakṣaṇato vāsanodayātpratisandhānopapattirityapi na / anantavāsanotpattivināśādikalpanāyāmatigauravāditi",
  "GSP33yaatsi_u:555_14": "dik / śiṣṭaṃ spaṣṭam /",
  "GSP33yaatsi_u:556_0": "atra nityātmavādinā kenaciduktaṃ saṃvida āgamāpāyitvādikamamṛṣyamāṇo 'dvaitī pratyavatiṣṭhate /",
  "GSP33yaatsi_u:556_1": "taducyate kaścidāhe ti / svasyāsattve grāhakābhāvāt svasya svattve grāhyābhāvāśca",
  "GSP33yaatsi_u:556_2": "na svataḥ saṃvidaḥ prāgabhāvagrahaḥ / saṃvido jñānāntarāgocaratvenānyajñānatastajjñānaprāgabhāvagraho",
  "GSP33yaatsi_u:556_3": "'pi na saṃbhavati / jñānaviṣayīkāramantarā taduparaktaprāgabhāvagrahaṇāyogāt / jñānāntaragocaratve",
  "GSP33yaatsi_u:556_4": "ca ghaṭādivajjaḍatvaprasaṅgāt / tatpramāṇābhāvātprāgabhāvaḥ saṃvido nāstīti bhāvaḥ /",
  "GSP33yaatsi_u:556_5": "ata iti / prāgabhāvābhāvādutpattirnāsti saṃvidaḥ / prāgabhāvasyāpyutpādakāntargatatvādityarthaḥ /",
  "GSP33yaatsi_u:556_6": "janmābhāvā diti / itare bhāvavikārāḥ-astitvavṛddhipariṇāmāpakṣayavināśāḥ / astitvamatra",
  "GSP33yaatsi_u:556_7": "svopā dānāvacchinnasthitilakṣaṇam / utpattipratibaddhatvāt-u",
  "GSP33yaatsi_u:557_0": "tpattivyāpyatvāt / vyāpakanivṛttyā vyāpyanivṛttiriti bhāvaḥ / ata eve ti / utpattyabhāvādeva",
  "GSP33yaatsi_u:557_1": "sajātīyasaṃvidbhedalakṣaṇaṃ nānātvamapi nirastamityarthaḥ / utpattimattvavyāpake",
  "GSP33yaatsi_u:557_2": "ti / karmadhārayo 'yam / vibhāgi-nānā,",
  "GSP33yaatsi_u:558": "bhinnam / atra saṃvinna nānā,",
  "GSP33yaatsi_u:559": "nāpi vikāravatī,",
  "GSP33yaatsi_u:560_0": "ajatvādyannaivaṃ tannevaṃ yathā ghaṭa iti vyatirekiprayogaḥ / saṃvidi bhedādiniṣedhe",
  "GSP33yaatsi_u:560_1": "dharmapakṣakamanvayi ca pradarśayati cetyatvācce ti / bhedādayo na saṃvidi anubhāvyatvādrūpādivat /",
  "GSP33yaatsi_u:560_2": "atra bhedapadaṃ vikārātmakotpattyādyavasthābhedaparaṃ prakaraṇāt / itaretarābhāvaḥ-sajātīyabhedaḥ /",
  "GSP33yaatsi_u:560_3": "vijātīyasvāgatabhedāvādipadagrāhyau / yadvā bhedo vijātīyabhedaḥ / itaretarābhāvo",
  "GSP33yaatsi_u:560_4": "yathoktarūpaḥ / ādipadagrāhyāḥ-utpattyādyavasthāḥ svagatabhedāśca / etanmataṃ kroḍīkaroti",
  "GSP33yaatsi_u:560_5": "ata iti / nirastanikhilabhedāsattvaprakāśatvādidharmarahitā prakāśaikasvarūpā saṃvidevāvikāranityā",
  "GSP33yaatsi_u:560_6": "paramātmā jīvātmā ca / jīvabhedo 'pi kalpita iti bhāvaḥ / uktārthe saṃvādamudāharati",
  "GSP33yaatsi_u:560_7": "yānubhūti riti / ajatvam-anutpattimattvam / ameyatvaṃ-jñānāgocaratvam / anantatvaṃ-vināśarāhityam /",
  "GSP33yaatsi_u:560_8": "ātmatvam-jīvātmaparamātmarūpatvam / niruktarūpaikā saṃvideva sarvavyāpikā paramātmarūpopādhibhedena",
  "GSP33yaatsi_u:560_9": "nānājīvātmarūpā ceti bhāvaḥ / saiva ce ti / na vācyaśaktayeyaṃ vedānteṣu pratipādyate /",
  "GSP33yaatsi_u:560_10": "avācyaiva satī tātparyavṛttyā teṣu gamyata ityarthaḥ / bhāṣā-paribhāṣā,",
  "GSP33yaatsi_u:561_0": "saṅketa iti yāvat / saṅketabalādeva śraddheyatvametanmatasyeti hārdam / vedāntānāmevaṃbhūtāyāṃ",
  "GSP33yaatsi_u:561_1": "saṃvidyeva tātparyamadvaitavārtikakāravacanena saṃvādayati parāgarthe ti / ghaṭapaṭādiṣu",
  "GSP33yaatsi_u:561_2": "parāgartheṣu yā pramāṇajanyām iti #ḥ phalarūpeṣyate tāntrikaiḥ saiva mitirvedānteṣu",
  "GSP33yaatsi_u:561_3": "prameyabhūtā / ito 'nyasmin parāgarthe tātparyakalpane ca vedāntānāmaprāmāṇyameva",
  "GSP33yaatsi_u:561_4": "syāt / parāgarthasyāsatyatvāditi ślokadvayārthaḥ / nirviśeṣanityacaitanyamātrasyaiva",
  "GSP33yaatsi_u:561_5": "tattatpramāṇādhīnāntaḥkaraṇavṛttipratibimbitatayā tattadvṛttyavacchinnatayā vā tattadarthaprakāśakatvātpramāṇaphalatvopacāra iti bodhyam /",
  "GSP33yaatsi_u:562": "prakrāntaṃ māyāvādimataṃ tāvadvistareṇa pratikṣeptumupakramate tadidam ityādinā / alaukikam-laukikapratyakṣādipramāṇaviruddham,",
  "GSP33yaatsi_u:563": "avaidikaṃvedādisacchāstraviruddham,",
  "GSP33yaatsi_u:564_0": "lokavedānanuguṇaṃ cedaṃ māyāvādināṃ darśanamityātmatattvasākṣātkartāro vadantīti",
  "GSP33yaatsi_u:564_1": "bhāvaḥ / saṃvidadvaite parābhimate 'dhyakṣavirodhamādau nirūpayati tathāhī tyādinā /",
  "GSP33yaatsi_u:564_2": "parāgarthapramiterhyātmatvamuktaṃ vārtikakṛtā / tasyāḥ sphuṭamevānātmatvamityāha",
  "GSP33yaatsi_u:564_3": "saṃvi diti / jñānādipadaṃ praryāyanāmekārthavācakaṃ yasyai",
  "GSP33yaatsi_u:565_0": "vaṃbhūtaḥ ātmadharmaḥ kaścidviṣayaprakāśakaḥ saṃvicchabdita ityarthaḥ / tasyāsye",
  "GSP33yaatsi_u:565_1": "ti / anyadharmatvenānityatvena ca pratyakṣasiddhasyāsya pramāṇaphalasya viṣayavedanasya",
  "GSP33yaatsi_u:565_2": "na nityātmasvarūpatvaṃ saṃbhavatīti bhāvaḥ / pramāṇaphalasya sakarmakasyānubhavasyānityatvaṃ",
  "GSP33yaatsi_u:565_3": "prakārāntareṇa sādhayati svāpe ti / svāpādau sattve yogyatvādvedanasyopalabdhiḥ syāt /",
  "GSP33yaatsi_u:565_4": "anupalabdheśca na tadā tasya sattvamiti bhāvaḥ / suṣuptikālikaṃ vedanābhāvaṃ suptotthitasya",
  "GSP33yaatsi_u:565_5": "parāmarśenāpi draḍhayati ata eva hī ti / nanu saṃvidaḥ svaprakāśatvātsvāpe 'pyastyevopalambhaḥ /",
  "GSP33yaatsi_u:565_6": "anubhūtamavaśyaṃ smartavyamiti niyamābhāvācca tadananusandhānaṃ ghaṭate prabodhe /",
  "GSP33yaatsi_u:565_7": "iyantaṃ kālaṃ na kiñcidahamavediṣam iti parāmarśastu viṣayaprakāśakatvaviśiṣṭajñānābhāvagocaraḥ /",
  "GSP33yaatsi_u:565_8": "svāpe sato 'pi hi vijñānasya na viṣayaprakāśakatvamiti codyamanūdya pariharati yāva",
  "GSP33yaatsi_u:565_9": "diti / niyamābhāve 'pītyantena codyānuvādaḥ / agre parihāraḥ / prāyaṇādeḥ saṃskāravicchedakaratvaṃ",
  "GSP33yaatsi_u:565_10": "saṃvitsidvāvabhihitaṃ prāyaṇānnarakakleśātprasūtivyasanādapi / cirātivṛttāḥ prāgjanmabhogā",
  "GSP33yaatsi_u:565_11": "na smṛtigocarāḥ // iti / prāyaṇam-maraṇam / nityavat-sārvadikam / yadvā niyamavat /",
  "GSP33yaatsi_u:565_12": "niyatamiti yāvat / nikhilasaṃskārapramoṣahetuprabaladuḥkhahetuvirahe 'pi niyamenāsmaraṇaṃ",
  "GSP33yaatsi_u:565_13": "saṃvidaḥ svāpe 'prakāśameva sādhayet / svayaṃprakāśasvabhāvāyāśca tasyā aprakāśastadā",
  "GSP33yaatsi_u:565_14": "tadabhāvaparyavasanna iti bhāvaḥ / siddhānte tu viṣayaprakāśanavelāyāmeva dharmabhūtajñānasya",
  "GSP33yaatsi_u:565_15": "svayaṃprakāśatvopagamāt svāpesato 'pi tasyāprakāśo na kṣatikara iti bodhyam / atra śaṅkate na ca",
  "GSP33yaatsi_u:566_0": "satyapi ti / viṣayāvacchedavirahāt-viṣayasaṃbandhavirahāt / ahaṅkāragocarābhāvāt-ahaṃbuddhibodhyasya",
  "GSP33yaatsi_u:566_1": "jñāturahamarthasya vilayāt / ahamarthopaśliṣṭāyā viṣayānvayavatyā eva saṃvidaḥ saṃskārādhāyakatvam /",
  "GSP33yaatsi_u:566_2": "svāpetadubhayavaidhuryātsvaprakāśasyāpi caitanyamātrasya na saṃskārādhāyakatvamiti",
  "GSP33yaatsi_u:566_3": "na tasya prabodhe 'nusandhānaprasaṅga iti bhāvaḥ / atrottaramāha arthāntare ti /",
  "GSP33yaatsi_u:566_4": "tadagrahaṇasya-arthāntarāgrahaṇasya / tritaye ti / jñānajñeyajñātṛtritayāvabhāse",
  "GSP33yaatsi_u:566_5": "'pi yathāyathaṃ tattadanubhavasyaiva tattatsaṃskāraṃ prati hetutvādekāgratayā saṃvidanubhave",
  "GSP33yaatsi_u:566_6": "sati svāpe tataḥ tatsaṃskārotpāde 'hamarthavilayaghaṭapaṭādyarthāntarānanubhavayorapratibandhakatvātsaṃvinmātrapratyavamarśaprasaṅgo",
  "GSP33yaatsi_u:566_7": "durvāro bhavanmate prabodhasamaya iti bhāvaḥ / nanu jñāturvinaṣṭatvātsvāpekaḥ smaredityatrāha",
  "GSP33yaatsi_u:566_8": "na ca pratyabhijñe ti / pūrvadine kṛtasyāparadine pratisandhānātpūrvāparadinasthāyitvena",
  "GSP33yaatsi_u:566_9": "sidhyato jñāturahamarthasya madhyakāle svāpe vilayo na ghaṭata iti bhāvaḥ / evaṃ",
  "GSP33yaatsi_u:566_10": "svāpe 'pyahamarthasya",
  "GSP33yaatsi_u:567_0": "sadbhāvamupapādya tadā tadbhānamapi vartata ityupapādayati ata eva hī ti / svāpakālikāhamarthapratisandhānamidaṃ",
  "GSP33yaatsi_u:567_1": "tātkālikatatpratibhāsasamarthakam / na cānumitasvāpatatsukhatvātmasvarūpasattāgocaramidamastu,",
  "GSP33yaatsi_u:568": "tathā cedaṃ na svāpe 'hamarthaprakāśasyopapādakamiti vācyam / svāpāṃśe 'numitilakṣaṇatve 'pi ahamarthe pratisandhānarūpatvasya prātastatrāhaṃ (na)",
  "GSP33yaatsi_u:569": "āsa mityādāviva svarasasiddhasyānapodyatvāt / prātaḥkālānubhūtātmasvarūpa- parāmarśitvādasyātmasvarūpe pratisandhānarūpatvopapattiryathā,",
  "GSP33yaatsi_u:570_0": "evaṃ svāpe 'nubhūtātmasvarūpaparāmarśitvādātmāṃśe pratisandhānarūpatvopapattiriti",
  "GSP33yaatsi_u:570_1": "bhāvaḥ / na ca nityātmaprakāśasya saṃskārajanakatve mānābhāvātkathamahamartha ātmani",
  "GSP33yaatsi_u:570_2": "pratisandhānarūpatvamasyeti vācyam / svajanyasaṃskāravattvenānubhavasya pratisandhāne",
  "GSP33yaatsi_u:570_3": "ekahetutvanirvāhāya nityānubhavasyāpi saṃskārahetutvopagamāt / spaṣṭaṃ cedaṃ siddhāntasiddhāñcane /",
  "GSP33yaatsi_u:570_4": "svāpe 'nubhūtātmāṃśaprakāśanarūpatvādvā pratisandhānavāco yuktiḥ / adhikamanyatra /",
  "GSP33yaatsi_u:570_5": "nanu saviṣayajñānasya nityatvaṃ māstu śuddhasaṃvido nityatvādyupapannamevetyatrāha",
  "GSP33yaatsi_u:570_6": "na ca nirviṣaye ti / svayaṃprakāśasaṃvidanubhavo hi viṣayāśrayopaśliṣṭasaṃvidviṣaya",
  "GSP33yaatsi_u:570_7": "eva lokaviditaḥ idamahaṃ jānāmī ti / kevalasaṃvidanubhavastu na kasyāpi svato 'nyato",
  "GSP33yaatsi_u:570_8": "vā prasiddha iti bhāvaḥ / nanu siddhānte jñānasvarūpasyātmano nirviṣayatvaṃ nirāśrayatvaṃ",
  "GSP33yaatsi_u:570_9": "cābhyupagataṃ kathaṃ saṅgacchate?",
  "GSP33yaatsi_u:571_0": "/ ucyate / saṃvidādiśabdānāṃ saviṣayakajñāna eva rūḍhatvāttadarthasya nirviṣayatvādiniṣedhoktirupapannaiva /",
  "GSP33yaatsi_u:571_1": "dharmabhūtasya jñānasya ca viṣayaprakāśakasya na nirāśrayatvaṃ nityātmasvarūpāśritatvāt /ātmasvarūpajñānasyāpi",
  "GSP33yaatsi_u:571_2": "pratyaktvānukūlatvaikatvaprakārataḥ svarūpaprakāśakatvānna nirviṣayatvaṃ nirdharmakatvaṃ",
  "GSP33yaatsi_u:571_3": "vā / ātmanyekatvānekatvāhantvānahantvādisaṃśayasya kadāpyanudayācca pratyaktavādinā",
  "GSP33yaatsi_u:571_4": "bhānameṣṭavyam / nirupādhikapremāspadatvācca sukhatveneti siddhānte 'bhimato viśeṣaḥ /",
  "GSP33yaatsi_u:571_5": "saṃvidaḥ saviśeṣatvaṃ saṃvidādiśabdānāṃ saṃbandhiśabdatvaprasiddhyāpyupapādayati",
  "GSP33yaatsi_u:571_6": "saṃbandhī ti / niyatasaṃbandhyākāṅkṣāśālitvaṃ saṃbadhiśabdatvam / jñānaṃ,",
  "GSP33yaatsi_u:572": "saṃvedanamityukte hi kasya kiṃviṣayakamiti viṣayāśrayākāṅkṣā niyatā / etadeva vyatireka niṣedhena draḍhayati na hī",
  "GSP33yaatsi_u:573_0": "ti / jānātyādeḥ jñādhātuprabhṛteḥ / nanu jñānasvarūpa mityādiṣu kevalasyaiva prayogo",
  "GSP33yaatsi_u:573_1": "dṛśyata iti cenna / āśayānabhijño hi bhavān / atratyasya dharmivācino jñānaśabdasya",
  "GSP33yaatsi_u:573_2": "svayaṃprakāśatvapravṛttinimittakasya saṃbandhiśabdāddharmabhūtajñānavācinaḥ śabdācchabdāntaratvāt",
  "GSP33yaatsi_u:573_3": "catuṣpādvācina iva gośabdātkiraṇādivācinastasya / asmākaṃ saṃbandhiśabdatvaprasiddhiḥ",
  "GSP33yaatsi_u:574_0": "dharmabhūtajñānavācini sāvakāśā / bhavatāṃ tu dharmiṇaḥ svarūpajñānasya dharmabhūtasya",
  "GSP33yaatsi_u:574_1": "ca viṣayajñānasya bhedābhāvāt ekasyaiva caitanyasyātmarūpasya nirviśeṣatvasiddhāntāt",
  "GSP33yaatsi_u:574_2": "saṃbandhiśabdatvaprathānopapannā saṃvidādiśabdasyeti / nirviśeṣajñaptimātrasya parvṛttinimittāyogenaiva",
  "GSP33yaatsi_u:574_3": "dharmivācijñānaśabdavācyatvamapi na saṃbhavatītyapyanusandheyam /",
  "GSP33yaatsi_u:575_0": "evaṃ parairātmatayābhimatasya pramāṇaphalasyāgantukatvādātmadharmatvācca nātmatvamityaktam /",
  "GSP33yaatsi_u:575_1": "atha tasya prāgabhāvāsiddhiṃ paroktāmanuvadati yattu svata iti / anyataḥ siddhyabhāvasphorakaṃ",
  "GSP33yaatsi_u:575_2": "svataḥsiddhasya iti / anubhavasyeti viśeṣyapadamadhyāhāryam / tadvirodhādeva-pratiyoginā",
  "GSP33yaatsi_u:575_3": "yaugapadyāvasthānāsaṃbhavalakṣaṇādvirodhādeva / prāgabhāvādeḥ- saṃvitprāgabhāvādeḥ /",
  "GSP33yaatsi_u:575_4": "śiṣṭaṃ spaṣṭam / dūṣayati ta dityādinā / jñānasāmānyasya svasamānakālikārthagrāhitvaniyame",
  "GSP33yaatsi_u:575_5": "doṣamāha atīte ti / śaṅkānuvādaḥ athe ti / itītyanantaraṃ matamiti śeṣaḥ / saṃvitprāgabhāvasya",
  "GSP33yaatsi_u:575_6": "svasamānakālikagrahagrāhyatvameveti niyama iti śaṅkāgranthārthaḥ / niyamamupagamyā'ha",
  "GSP33yaatsi_u:575_7": "kimevam iti / tatsiddheḥ-saṃvitprāgabhāvagrahasiddheḥ / na prāgabhāvādyasiddhiḥ-na",
  "GSP33yaatsi_u:575_8": "saṃvitprāgabhāvādyasiddhiḥ / ayaṃ ca niyamo yadyapi siddhānte yuktaḥ,",
  "GSP33yaatsi_u:576_0": "vidyamānayatkiñcajjñānaprāgabhāvasya vidyamānenaiva jñānāntareṇānumānādinā grahaṇāt /",
  "GSP33yaatsi_u:576_1": "ahamidānīṃ cākṣuṣābhāvavān unmīlitacakṣuṣkatvādityādyanumānasaṃbhavāt / athāpi paramate",
  "GSP33yaatsi_u:576_2": "'yaṃ niyamo 'nupapanna ityāha",
  "GSP33yaatsi_u:577_0": "tatprāgabhāva iti / bhavatā hi jñānaṃ jñānāntarāgrāhyamiṣyate / evaṃ sati tajjñānaprāgabhāvastenaiva",
  "GSP33yaatsi_u:577_1": "samānakālikenagrāhyaḥ syādbhavaduktaniyamānusārāt / taccānupapannamiti bhāvaḥ / nanvata",
  "GSP33yaatsi_u:577_2": "evāsmābhiḥ saṃvitprāgabhāvāsiddhirucyata iti cettatrāha aindriyike ti / laukikapratyakṣa",
  "GSP33yaatsi_u:577_3": "eva samānakālikapadārthagrāhitvamiti niyamaḥ / na tu jñānasāmānyasya,",
  "GSP33yaatsi_u:578_0": "pramitisāmānyasya vā / tathā ca prākkālikasya svaprāgabhāvasya tenaiva vartamānena",
  "GSP33yaatsi_u:578_1": "jñānena grahaṇe nānupapattiriti hārdam / agrecaitadvyaktībhaviṣyati / pramāṇasya",
  "GSP33yaatsi_u:578_2": "prameyāvinābhūtatvātpramāṇajñānasya svayaṃprakāśatvena nityatvāttatprameyamapi nityamiti",
  "GSP33yaatsi_u:578_3": "mataṃ nirākaroti etene ti / etena-pramāṇajñānamātrasya samānakālapadārthagrāhitvaniyamābhāvena /",
  "GSP33yaatsi_u:578_4": "nirasanīyamatānuvādaḥ mānam iti / svayaṃprakāśatvāt,",
  "GSP33yaatsi_u:579": "mānaṃ-pramitiḥ,",
  "GSP33yaatsi_u:580": "svataḥsat-ananyāpekṣasattākaṃ sadāstyeva / evaṃ cet,",
  "GSP33yaatsi_u:581": "ato vakṣyamāṇāddhetoḥ tanmeyaṃ ca vastu sadāstyeva / hi-yataḥ,",
  "GSP33yaatsi_u:582": "mānaṃ-pramāṇajñānaṃ,",
  "GSP33yaatsi_u:583": "meyayugeva- prameyāvinābhāvyevetyarthaḥ / svayaṃprakāśasyāpi pramāṇajñānasya pramāṇajanyatvādevānitya",
  "GSP33yaatsi_u:584_0": "tvam / tatprāgabhāvagraho 'pi svataḥ parato vā saṃbhavedeva / ato mitinityatvamupajīvya",
  "GSP33yaatsi_u:584_1": "meyanityatvavyavasthāpanamayuktam / pramāṇajñānasya samānakālārthagrāhakatvaniyamābhāvācceti",
  "GSP33yaatsi_u:584_2": "parākaraṇaprakārobodhyaḥ / nanvasadarthagrāhitve miteḥ kathaṃ prameyāvinābhāvo ghaṭate ?",
  "GSP33yaatsi_u:585": "/ tatrāha na hī ti / yadā prabhitistadā prameyamiti na prameyāvinābhāvaḥ pramiteḥ / kintu yaddeśakālasaṃbandhitvena yādṛśākāravattvena ca yadbhāsate pramitau,",
  "GSP33yaatsi_u:586": "tasya tatprakārābhāvābhāvaparyavasitaṃ prameyayogitvam / atadrūpānavagāhitvaṃ meye,",
  "GSP33yaatsi_u:587_0": "tadvati tatprakārakatvameva ca taditi bhāvaḥ / smṛteraprāmāṇyamatamapi pratikṣipati",
  "GSP33yaatsi_u:587_1": "prasaṅgataḥ ata eve ti / pralāpaḥ- pralāpamātram / nirarthakaṃ vacanamiti yāvat /",
  "GSP33yaatsi_u:587_2": "atītamapi bāhyamarthaṃ tathātvenaivāvagāhinyāḥ smṛterna nirviṣayatā,",
  "GSP33yaatsi_u:588": "meyavyabhicāro vā / prameyayogitvasya tadvati tatprakārāvagāhitvarūpatvādeveti bhāvaḥ /",
  "GSP33yaatsi_u:589": "athe tyādiḥ śaṅkānuvādaḥ / utyete ti vā,",
  "GSP33yaatsi_u:590_0": "matam iti vā śeṣaḥ pūraṇīyaḥ / parihāro yadyeva mityādiḥ / svataḥsiddhatvāt saṃvidaḥ",
  "GSP33yaatsi_u:590_1": "prāgabhāvādyasiddhiriti vadatā pramāṇābhāvasyedānīṃ taddhetutvenābhidhāne hetvantaram /",
  "GSP33yaatsi_u:590_2": "pramāṇābhāvo 'pyasiddha iti bhāvaḥ / samarthitatvā diti / abhihitaṃ hi pūrvameva",
  "GSP33yaatsi_u:590_3": "svāpamadamūrcchādaśāsu ca yogyānupalambhanirākṛtaḥ tatsadbhāvo nābhyupagamamarhatī",
  "GSP33yaatsi_u:590_4": "ti / atredaṃ bodhyam- aprakāśe 'pi saṃvidaḥ svāpe 'haṃ na jānāmīti tadabhāvapratyakṣamātmani",
  "GSP33yaatsi_u:590_5": "tadā na ghaṭate yadyapi / svāpasya vyāghātāt / saviṣayakajñānasāmānyābhāvo hi saḥ /",
  "GSP33yaatsi_u:590_6": "athāpi svayaṃprakāśasvabhāvāyāḥ saṃvido 'prakāśātsvāpe 'bhāvaḥ siddhaḥ / tatpratītitsvānumānikī",
  "GSP33yaatsi_u:590_7": "prabodha evāsmaraṇaniyamānumitena svāpakālikasaṃvidananubhavaliṅgena yogyānupalabdhilakṣaṇena /",
  "GSP33yaatsi_u:590_8": "idameva cānumānaṃ jñānatvasāmānyena svāpe svasyāpyabhāvaṃ viṣayīkarotīti siddhaṃ",
  "GSP33yaatsi_u:590_9": "svaprāgabhāvagrahaḥ svenaiveti /",
  "GSP33yaatsi_u:591_0": "prakārāntareṇāpyanityatvaṃ saṃvidāṃ sādhayati api ce ti / na sādhayatina prakāśayati /",
  "GSP33yaatsi_u:591_1": "tat -tasmāt / kālaviśeṣāvacchinnaiva-kādācitkaiva / kādācitkatayā pratyakṣaprakāśasyābhinayaḥ",
  "GSP33yaatsi_u:591_2": "ahamidānīmevāsmi nānyadā iti / cetanasamādhyāropeṇaivaṃ vyapadeśaḥ / yadvā pramāṇaphalasyaivātmatvasvaprakāśatvayoḥ",
  "GSP33yaatsi_u:591_3": "parairupagamāttanmata evameva prakāśaḥ pramiteḥ syādityākūtam / itarathe ti / pratyakṣasya",
  "GSP33yaatsi_u:591_4": "samānakālīnārthaprakāśakatvasvābhāvyena tasya nityatve tadviṣayasya ghaṭāderapi nityatvaprasaṅga",
  "GSP33yaatsi_u:591_5": "iti yāvat / yāvatsvasattaṃ ghaṭādirnādhyakṣyate,",
  "GSP33yaatsi_u:592": "kintu sannapi kadācideva,",
  "GSP33yaatsi_u:593": "tathāca ghaṭādyadhyakṣasya kādācitkatvaṃ na viṣayāsattvaprayuktam,",
  "GSP33yaatsi_u:594": "kintu svasya kādācitkatva prayuktameveti bhāvaḥ / atra prayogaḥ- pratyakṣasaṃvit svaviṣayakālāvyāpinī,",
  "GSP33yaatsi_u:595_0": "samānakālīnārthabhāsakatve sati yāvadarthasattaṃ tadaprakāśakatvāditi / pratyakṣavadanumānādisaṃvidāmapyanityatvaṃ",
  "GSP33yaatsi_u:595_1": "sādhayati evam iti / kādācitkatayaiva cakāsatī ti śeṣaḥ / liṅgaparāmarśādisāpekṣāṇāṃ",
  "GSP33yaatsi_u:595_2": "tāsāṃ na hi nityatvaṃ saṃbhavati / anvaminavam,",
  "GSP33yaatsi_u:596": "aśādbayamityādipratītayaśca kādācitkatāṃ gamayanti / samānakālārthagrāhitvaniyamarahitānāmapyetāsāṃ pratītaṃ kādācitkatvaṃ na viṣayāsattvaupādhikam,",
  "GSP33yaatsi_u:597_0": "kintu svarūpaprayuktameveti bhāvaḥ / nanu saviṣayakajñānānāmanityatve 'pi nirviṣayaṃ",
  "GSP33yaatsi_u:597_1": "jñānamātraṃ nityamiti cettatrāha nace ti / pratyakṣānumānapade bhāvapradhāne / dhīsaṃvidādipadānāṃ",
  "GSP33yaatsi_u:597_2": "saviṣayakajñāna eva svārasikaḥ prayogaḥ / tadarthasya ca sāśrayatvaniyama eva / upalambhabalācchāstrabalācca",
  "GSP33yaatsi_u:597_3": "svarūpajñānasyāpi na nirviśeṣatvamiti bhāvaḥ / etena caitanyamātraṃ nityanirviśeṣasvaprakāśarūpaṃ",
  "GSP33yaatsi_u:597_4": "sat / tasyaivāntaḥ- karaṇavṛttyavacchinnasya viṣayaprakāśakatvam / vṛttyavacchedakādācitkatayā",
  "GSP33yaatsi_u:597_5": "viśiṣṭasya tasyānityatvapratītiḥ / antaḥkaraṇāvacchinnaṃ tadeva jñātrityapi parāstam /",
  "GSP33yaatsi_u:597_6": "antaḥkaraṇasya vṛttiḥ kiṃ vyāpāralakṣaṇā uta pariṇāmalakṣaṇā / nādyaḥ,",
  "GSP33yaatsi_u:598_0": "tāvanmātreṇa jñānavyāpāramantarā viṣayaprakāśābhāvāt / indriyāṇāṃ hi caratāṃ yanmano",
  "GSP33yaatsi_u:598_1": "'nuvidhīyate / tadasya harati prajñām tenāsyakṣarati prajñā ityādiṣu manaindriyadvārakajñānaprasaraṇata",
  "GSP33yaatsi_u:599": "evārthaprakāśavyavasthāpanāt / kvacitprajñāmanasorabhedopadeśastu jñānavyāpārānuguṇavyāpāravattvānmanaso bhākto jñeyaḥ / na dvitīyaḥ,",
  "GSP33yaatsi_u:600": "manaso viṣayākāraparimāṇe dṛḍhatarapramāṇābhāvāt / caitanyasya nirviśeṣatve ca na pramāṇam;",
  "GSP33yaatsi_u:601": "yena tasyaivaupadhikabhedarūpatvakalpanaṃ jñātrādeḥ sādhīyo bhavet / nirūpādhikajñātṛjñeyajñānabhedapratipādakābādhitapratyakṣaśāstrādipramāṇabādhitaṃ cedamityalamadhunā /",
  "GSP33yaatsi_u:602_0": "evaṃ svenaiva svaprāgabhāvasiddhimuktvānyato 'pi tāmāha na cānye ti / atītasya svakīyajñānasya",
  "GSP33yaatsi_u:602_1": "smṛtyādigrāhyatvamuktvā parakīyajñānasyāpi jñānāntaragrāhyatvamāha pratikūle ti /",
  "GSP33yaatsi_u:602_2": "parakīyasya viṣayaviśeṣe 'nukūlatvajñānasya pratikūlatvajñānasya vā tadīyahānopādānādipravṛttirūpadarśanānumeyatvāditi",
  "GSP33yaatsi_u:602_3": "yāvat / jñānasya jñānāntaragrāhyatvānupagame bādhakamāha tadanupagame ce ti / parajñānānupagame",
  "GSP33yaatsi_u:602_4": "vyavahārācchaktigrahasya parajñānānumānasāpekṣatvācchaktigrahasyaivāsaṃbhavena tanmūlasya",
  "GSP33yaatsi_u:602_5": "vyavahārasya vilopaprasaṅga ityarthaḥ / yadvā śabdārthasaṃbandhasya bodhyabodhakabhāvasya",
  "GSP33yaatsi_u:602_6": "bodhaghaṭitasya jñānasya jñānāntaragrāhyatvānupagame vyākaraṇādinā",
  "GSP33yaatsi_u:603_0": "pratipādanāsaṃbhavātsamastaśābdavyavahāravilopaprasaṅga ityarthaḥ / śabdārthagrahaṇāsaṃbhavena-śabdārthasaṃbandhagrahaṇāsaṃbhavena /",
  "GSP33yaatsi_u:603_1": "parakīyajñānānumānānupagame gurūpasarpaṇāderapyanupapattirityāha gurūpasarpaṇe ti / tasya-guroḥ /",
  "GSP33yaatsi_u:604": "athānubhāvyatvasyānubhūtitvaviruddhatvaṃ pratikṣipati nacānyaviṣayatva iti / svāśrayasyetyubhayatra saṃbadhyate / svāśrayāya svayameva prakāśamānatvam,",
  "GSP33yaatsi_u:605_0": "svāśrayāya svaviṣayaprakāśakatvaṃ vā svasattākāle saṃvido vidyata eva / ubhayavidhaṃ",
  "GSP33yaatsi_u:605_1": "cedamanubhūtitvaṃ svasattākāle svāśrayāyāprakāśamānatve svaviṣayāprakāśakatve vā",
  "GSP33yaatsi_u:605_2": "na ghaṭeta / na tadasti / atītatvadaśāyāṃ svāśrayāya vartamānadaśāyāṃ vā puruṣāntarāya",
  "GSP33yaatsi_u:605_3": "jñānāntareṇa bhāsamānatve 'pi tasyā na niruktānubhūtitvabhaṅgaprasaṅga iti bhāvaḥ /",
  "GSP33yaatsi_u:605_4": "anubhāvyatvasyānanubhūtitve 'prayojakatvaṃ cāha ghaṭāde riti / tathāsvābhāvyābhāvādeva-niruktobhayavidhānubhūtitvavirahādeva /",
  "GSP33yaatsi_u:605_5": "ananūbhūtitvam-anubhūtibhinnatvam,",
  "GSP33yaatsi_u:606_0": "anubhūtipadāvācyatvaṃ vā / sāhacaryamātreṇānubhāvyatvasyānanubhūtitvaprayojakatve",
  "GSP33yaatsi_u:606_1": "pratibandyupakṣepaḥ api ce ti / tatprasaṅgaḥ-ananubhūtitvaprasaṅgaḥ / asatodṛṣṭāntatayā",
  "GSP33yaatsi_u:606_2": "nirdeśaḥ paraprakriyayā / evaṃ saṃvido 'nubhāvyatvaṃ samarthyā'tmano 'pi tat,",
  "GSP33yaatsi_u:607_0": "saṃvidbhinnatvaṃ ca samarthayate na cātmana iti / anubhūtitvaṃviṣayadhīrūpatvam /",
  "GSP33yaatsi_u:607_1": "anubhavitṛtvāt-viṣayadhyadhikaraṇatvāt / nāpyasā viti / jñānāntaranirapekṣaprakāśasyāpi",
  "GSP33yaatsi_u:607_2": "nijātmasvarūpasya śravaṇādijñānagrāhyatvāt,",
  "GSP33yaatsi_u:608_0": "parātmano 'pi taccharīragataceṣṭādinānumeyatvādātmano 'nanubhāvyatvaṃ śrutiyuktiviruddhamanupapannamityarthaḥ /",
  "GSP33yaatsi_u:608_1": "āsthīyatām iti / ghaṭādeḥ jñānānāśrayatvamevānātmatve 'jñānāvirodhitvamevānanubhūtitve",
  "GSP33yaatsi_u:608_2": "prayojakamiṣyatāṃ nānubhāvyatvamityarthaḥ / śaṅkātra athe ti / te-jñānānāśrayatvājñānāvirodhitve /",
  "GSP33yaatsi_u:608_3": "viṣayatve-anubhāvyatve / parihāraḥ aviṣayatve 'pī ti / tathaiva te syātāṃ gaganakusumavaditi",
  "GSP33yaatsi_u:608_4": "yāvat / asattvameva tayoḥ prayojakaṃnānanubhāvyatvamiti cet ananubhāvyatve 'sattvamapi",
  "GSP33yaatsi_u:608_5": "prāptaṃ tadvadeva / aprayojakatmavamiti cettulyamanubhāvyatve 'pīti hārdam / ityalam",
  "GSP33yaatsi_u:608_6": "iti / vyāptyābhāsamūlatvātkutarkatvam / ata evāpratiṣṭhitatvaṃ siṣādhayiṣitārthasiddhiparyavasānaviraha",
  "GSP33yaatsi_u:608_7": "iti bodhyam / eva manubhāvyatvasamarthanena parato 'pi saṃvidaḥ prāgabhāvasiddhirabhimatā /",
  "GSP33yaatsi_u:608_8": "siddhānte dharmabhūtajñānasya nityatve 'pi viṣayaprakāśopayogyavasthāviśeṣaviśiṣṭasyānityatvādīṣṭameveti dhyeyam /",
  "GSP33yaatsi_u:609": "svaprakāśatvātsaṃvido na prāgabhāvasiddhiḥ / prāgabhāvābhāvāccānutpannatvaṃ, tata eva",
  "GSP33yaatsi_u:610_0": "bhāvavikārarahitatvaṃ coktamanyaiḥ / tatra saṃvitprāgabhāvasiddhisamarthanenānutpannatvahetoḥ",
  "GSP33yaatsi_u:610_1": "svarūpāsiddhaṃ siddhavatkṛtya vikārāntaranirāsakānumāne 'naikāntyamāha vyabhicaratī",
  "GSP33yaatsi_u:610_2": "ti / saptamyā avacchedakatvamarthaḥ / tasya vyabhicārapadārthe 'nvayaḥ / anutpannatvaṃ",
  "GSP33yaatsi_u:610_3": "prāgabhāvāvacchedenāvināśitvarūpasādhyavyabhicārītyarthaḥ / tadadhikaraṇasyaiva tanniṣṭhadharmāvacchedakatvātprāgabhāvasya",
  "GSP33yaatsi_u:610_4": "hetuniṣṭhavyabhicārāvacchedakasya hetumattvaṃ sādhyābhāvavattvaṃ ca siddhyati / bhāve",
  "GSP33yaatsi_u:610_5": "ti / bhāvavṛttitvasyānutpannatvahetuviśeṣaṇatve 'pi parābhimatāyāmanādisāntāvidyāyāṃ",
  "GSP33yaatsi_u:610_6": "vyabhicāra ityarthaḥ / vyabhicāre 'vacchedakasyā jñānasya taddhetutvavivakṣāto 'vidyayeti",
  "GSP33yaatsi_u:610_7": "tṛtīyā / anaikāntyaṃ parihartuṃ śaṅkate aparamārthā iti / paramārthavikārarāhityaṃ",
  "GSP33yaatsi_u:610_8": "sādhyam / tadabhāvaśca paramārthavikāro nāvidyāyāmiti na vyabhicāra iti bhāvaḥ /",
  "GSP33yaatsi_u:610_9": "prativakti paramārthāśce ti / te-tava / mate iti pūraṇīyam / sādhyasya-sādhyaghaṭakavikārādeḥ /",
  "GSP33yaatsi_u:610_10": "sādhanasya vā-sādhanaghaṭakotpattervā / arthavattāmaśruvīta-anvitārthakaṃ bhavet;",
  "GSP33yaatsi_u:611_0": "vyabhicārasyāsiddheśca vārakatayā saprayojanaṃ vā / saṃvido 'pi kalpitotpattimattvasaṃbhavena",
  "GSP33yaatsi_u:611_1": "svarūpāsiddhivāraṇāya sādhanasya vetyuktam / ayaṃ bhāvaḥ- paramārthavikārādeḥ paramārthotpattervānupagamādbhavatāṃ",
  "GSP33yaatsi_u:611_2": "sādhyahetvoḥ pāramārthyaviśeṣaṇaṃ na ghaṭate /",
  "GSP33yaatsi_u:612_0": "sādhyasādhanavyatirekavyāptīnāmaprasiddhiprasaṅgāt / aviśeṣaṇe ca vyabhicārasya svarūpāsiddhervā",
  "GSP33yaatsi_u:612_1": "na parihārasaṃbhava iti / tathā ca satī ti / upahāsagarbhamupālambhavacanamidam /",
  "GSP33yaatsi_u:612_2": "tathā ca sati-viśeṣaṇadāne sati ca / vyabhicāravārakaṃ viśeṣaṇaṃ vivakṣatāsiddhau",
  "GSP33yaatsi_u:612_3": "dṛṣṭirna vidhīyata iti bhāvaḥ /",
  "GSP33yaatsi_u:613_0": "anutpannatvānnirbhedatvaṃ saṃvida iti cānūdya pratikṣipati yadapī ti / tadapi ne",
  "GSP33yaatsi_u:613_1": "ti / sajātīyavijātīyasvagatabhedānāmabādhitādhyakṣādisiddhatvādbādhitaviṣayaṃ tanniṣedhānumānamiti",
  "GSP33yaatsi_u:613_2": "bhāvaḥ / vibhāgi- bhedayogi / vijātīyabhedaniṣedhe 'nutpannatvena siṣādhayiṣite 'naikāntyamāha",
  "GSP33yaatsi_u:613_3": "ajasyaive ti / parābhimate 'jñāne 'pi tadāha anāditvene ti / ātmānātmabhedasyāparamārthatvātparamārthabhedasya",
  "GSP33yaatsi_u:613_4": "niṣedhe nānaikāntyamityabhimānena śaṅkate aparamārtha iti / abhimānaṃ nirākaroti",
  "GSP33yaatsi_u:613_5": "paramārthabheda iti / janmapratibaddhaḥ- utpattimattvavyāpyaḥ / yatparamārthabhedavattadutpannamiti",
  "GSP33yaatsi_u:613_6": "hi vyatirekavyāptirvācyā / sā ca na;",
  "GSP33yaatsi_u:614_0": "paramārthabhedasyaiva bhavannaye 'prasiddheḥ / tathā ca viśeṣaṇadāne 'siddhiprasaṅgaḥ /",
  "GSP33yaatsi_u:614_1": "viśeṣaṇādāne cānaikāntyaṃ duṣpariharamiti bhāvaḥ / naca paramārthatvarūpavyadhikaraṇadharmāvacchinnabhedaniṣṭhapratiyogitākābhāvaḥ",
  "GSP33yaatsi_u:614_2": "sādhyate, tathā ca na",
  "GSP33yaatsi_u:615_0": "doṣa iti vācyam / evamapi bhavanmate hetusādhyayoḥ / sāhacaryagrahopayogipakṣātiriktasthalāntarābhāvādvyāpyatvāsiddhireva /",
  "GSP33yaatsi_u:615_1": "vyaghikaraṇādharmāvacchinnapratiyogitākābhāvasya kevalānvayitayā vyatirekavyāpterapi",
  "GSP33yaatsi_u:615_2": "durvacatvāt / naca śāstrata eva saṃvinmātrasya nityatvaṃ nirbhedatvaṃ ca sidhyatīti",
  "GSP33yaatsi_u:615_3": "vācyam / śāstrasyāpi bhavanmatavipratīpatvāt / nityānāṃ cidacidīśvarādīnāṃ paramārthato",
  "GSP33yaatsi_u:615_4": "bhedo hi śāstreṣu varṇyata ityanyatra vistaraḥ / agre ca vyaktībhaviṣyati / saṃvidi",
  "GSP33yaatsi_u:615_5": "sajātīyabhedaniṣedhe sādhyamāne pratyakṣabādhamāha nirbādhe ti / dṛgdṛśyabhedaḥ-dṛśāṃ,",
  "GSP33yaatsi_u:616": "dṛśyānāṃ,",
  "GSP33yaatsi_u:617": "dṛgdṛśyānāṃ ca mitho bhedaḥ /",
  "GSP33yaatsi_u:618_0": "saṃvidaḥ svagatabhedaniṣedhānumāne 'pi dūṣaṇamāha tadapī ti / saṃviddharmāṇāṃ pramāṇasiddhatvakathanena",
  "GSP33yaatsi_u:618_1": "saṃvidi dharmaniṣedhasādhanasya kālātyayāpadiṣṭatvaṃ phalitam / ata eva saṃvitpakṣake",
  "GSP33yaatsi_u:618_2": "vyatirekiṇi dharmapakṣake cānvayini saṃviddharmaniṣedhānumāne pakṣa eva vyabhicārodbhāvanaṃ",
  "GSP33yaatsi_u:618_3": "ghaṭate / nanu saṃviddharmāṇāṃ saṃvidabhinnatayā bhinnadharmaniṣedhānumāne na kṣatirityatrāha",
  "GSP33yaatsi_u:618_4": "tatsiddhāvapī ti / vivādaviṣayāṇāṃ dharmāṇāṃ saṃpratipannasaṃvitsvarūpatā na ghaṭata",
  "GSP33yaatsi_u:618_5": "iti bhāvaḥ / ghaṭapaṭayorivākārabhedācca saṃvittaddharmayornaikyamityāha svarūpabhedācce",
  "GSP33yaatsi_u:618_6": "ti / svarūpabhedamevopapādayati svāśraya mityādinā / kasyacit-kiñcidarthasya / prakāśanaṃ-prakāśāpādanam /",
  "GSP33yaatsi_u:618_7": "saṃvedanamiti bhāvapradhāno nirdeśaḥ / saṃvedanatvamiti yāvat / yadvā prakāśanaṃ-prakāśakam / ātmane-svasmai,",
  "GSP33yaatsi_u:619": "svāśrayāya vā / svāśrayāya svaviṣayaprakāśakatvaṃ saṃvedanasya saṃvedanatvam;",
  "GSP33yaatsi_u:620_0": "svayaṃbhāsamānatvaṃ ca saṃvedanasya svayaṃprakāśatvamityenayordharmayoḥ svarūpabhedo",
  "GSP33yaatsi_u:620_1": "bodhyaḥ / saṃvedanatvasvayaṃprakāśatvaśarīrānupraviṣṭaṃ prakāśapadārthamāha prakāśaśce",
  "GSP33yaatsi_u:620_2": "ti / prakāśo 'yaṃ jñātatāpararyāyo dharmaviśeṣaḥ / ayaṃ ca na jaḍamātrasya,",
  "GSP33yaatsi_u:621_0": "kintu citpadārthasyāpi / taducyate cidacidaśeṣapadārthasādhāraṇa iti / saṃvitsiddhāveve",
  "GSP33yaatsi_u:621_1": "ti / saṃvidaḥ svaprakāśatvasādhana ityarthaḥ / yadvā saṃvitsiddhināmake prakaraṇa",
  "GSP33yaatsi_u:621_2": "evetyarthaḥ / etenā'tmasiddheḥ pūrvameva saṃvitsiddheḥ kṛtatvaṃ jñāyate / yadyapi",
  "GSP33yaatsi_u:621_3": "upalabhyamāne saṃvitsiddhigranthabhāge prakāśapadārthanirūpaṇaṃ nopalabhyate / athāpi",
  "GSP33yaatsi_u:621_4": "saṃvitsiddhaubhūyāṃso bhāgā ādāvante madhye ca viluptāḥ / tatraitatsaṃbhavatīti dhyeyam /",
  "GSP33yaatsi_u:621_5": "dharmāntaraprakāśānabhyupagame 'pyāha tadanabhyupagama iti / vyavahārānuguṇyameva",
  "GSP33yaatsi_u:621_6": "jñānādhīnaṃ prakāśaśabditam / avyavahliyamāṇasyāpi jñānatovyavahārayogyatākṣuṇṇaiveti",
  "GSP33yaatsi_u:621_7": "bhāvaḥ / ekasaṅkhyāvacchedaḥ- ekatvasaṅkhyāvattvam / śaṅkate naca jaḍatve ti / jaḍatvābhāvaḥ svapra",
  "GSP33yaatsi_u:622": "kāśatvam,",
  "GSP33yaatsi_u:623_0": "deśakālāparicchinnatve vibhutvanityatve / bahutvābhāva ekatvam / na tvetānibhāvarūpāṇi /",
  "GSP33yaatsi_u:623_1": "abhāvasya cādhikaraṇātmakatvānna saṃvidaḥ sadharmatvaṃ prasajatīti bhāvaḥ / pariharati",
  "GSP33yaatsi_u:623_2": "tathābhūtairapī ti / abhāvānāmatiriktatvamadhikaraṇavṛttidharmāntararūpatvaṃ vā /",
  "GSP33yaatsi_u:623_3": "ādhārādheyabhāvapratītisvārasyādityabhāvarūpairapi sadharmatvamavarjanīyamityarthaḥ /",
  "GSP33yaatsi_u:623_4": "yasmin pratīte niṣedhyabuddhirnodeti tasyaivābhāvarūpatvam / pratīyamānāyāmapi saṃvidi",
  "GSP33yaatsi_u:623_5": "anityatvādisaṃśayodayācca na tadabhāvarūpatvaṃ tasyāḥ / kintu sarvakālasaṃbandhitvādivirodhidharmāntaralakṣaṇameva",
  "GSP33yaatsi_u:623_6": "nityatvādīti bhāvaḥ / saṃvidī ti / virodhidharmavattābodhanamantarā jaḍatvādiniṣedhakatvānupapattiḥ pratijñāyāḥ ;",
  "GSP33yaatsi_u:624_0": "tadbodhane ca sadharmatvasiddhiravarjanīyeti bhāvaḥ / naca jaḍatvādivirodhisvarūpatvameva",
  "GSP33yaatsi_u:624_1": "pratijñayā bodhyate saṃvido na virodhidharmavattvamiti vācyam / sarvādhyāsādhiṣṭhānabhūtāyāstasyāḥ",
  "GSP33yaatsi_u:624_2": "sarvavirodhitvāsiddheḥ / naca śuddhā sā tatheti vācyam / tasyāḥ sarvaviśeṣapratyanīkatvopagame",
  "GSP33yaatsi_u:624_3": "jaḍatvādipratyanīkatevājaḍatvādipratyanīkatāpīti jaḍājaḍavilakṣaṇatvādiprasaṅgāt /",
  "GSP33yaatsi_u:624_4": "ajaḍatvādyabhāve 'pi ajaḍādisvarūpaiva seti ceddharmatvābhāve 'pi dharmasvarūpaiva",
  "GSP33yaatsi_u:624_5": "sā kiṃ na syāditi dik /",
  "GSP33yaatsi_u:625_0": "bhedādidharmapakṣakacitsaṃbandhitvābhāvasādhane 'naikāntyamapyāha cetyam iti / cetyam-anubhāvyam /",
  "GSP33yaatsi_u:625_1": "ātmani-cinmātra ātmani / kiñca ciddharmatvābhāvasādhanamanupapannam / pratiyogyaprasiddheḥ /",
  "GSP33yaatsi_u:625_2": "dharmā na cita ityapi na sādhīyaḥ / ṣaṣṭhyarthasya saṃbandhasya citpadārthenānanvayādbhavatāsityāha",
  "GSP33yaatsi_u:625_3": "api ce ti / pratyayānāṃ prakṛtyarthānvitasvārthabodhakatvavyutpatteḥ cito vibhaktyarthasaṃbandhitvaṃ",
  "GSP33yaatsi_u:625_4": "siddhamiti tatra viśeṣasāmānyaniṣedhapratijñā vyāhatārtheti bhāvaḥ /",
  "GSP33yaatsi_u:626": "siddhiścedabhyupeyeta saṃvidaḥ syāt sadharmatā /",
  "GSP33yaatsi_u:627": "na cettucchatvamevoktaṃ bhavecchaśaviṣāṇavat //10//",
  "GSP33yaatsi_u:628": "nanu siddhireva sā / kasya bhoḥ?",
  "GSP33yaatsi_u:629": "yadi na kasyacit,",
  "GSP33yaatsi_u:630": "na tarhi siddhireva / sā hi putratvamiva kasyacit kiñcitprati / ātmana iti cet, kaḥ ṣaṣṭhyarthaḥ ?",
  "GSP33yaatsi_u:631": "tadevaṃ vyomāravindasadṛśavapuṣi yathoditadṛśi vedāntatātparyavarṇanaṃ vedāntāyaiva syāt /",
  "GSP33yaatsi_u:632_0": "api ca nityatve 'pyanubhuteḥ pratyabhijñānupapattistadavasthaiva / sā hi anubhavitāraṃ",
  "GSP33yaatsi_u:632_1": "pūrvāparakālāvasthāyinamupasthāpayati ahamidamanvabhūvamiti / anubhūtistvanubhūtireva bhavatām,",
  "GSP33yaatsi_u:633": "na tāṃ prati sā kartrīṃ karma vā /",
  "GSP33yaatsi_u:634": "(iti māyāvādyabhimatanityavijñānātmatvanirāsaprakaraṇam)",
  "GSP33yaatsi_u:635": "yadyucyeta- paramārthataḥ tathābhūtāpi bhrāntyānubhavitṛtayā parisphurati rajatatayeva śuktiḥ / na hi tathyamanavalambya mithyāvabhāsasyotthānamiti;",
  "GSP33yaatsi_u:636": "tanna / tathā sati anubhavasamānādhikaraṇatayānubhavitāhamarthaḥ prakāśeta anubhūtirahamiti,",
  "GSP33yaatsi_u:637_0": "puraḥsthitabhāsvaradravyaśaṅkhamukhacandrāderākāratayeva rajatapītamukurasthatādvitvādi /",
  "GSP33yaatsi_u:637_1": "pṛthagavabhāsamāna eva tu ayamanubhavo daṇḍa iva devadattamarthāntaramahamarthaṃviśiṃṣan",
  "GSP33yaatsi_u:637_2": "ālakṣyate anubhavāmyahamiti / tadevamanubhavaviśiṣṭamasmadarthamavabhāsayannayamahaṃpratyayaḥ",
  "GSP33yaatsi_u:637_3": "kathamiva viśeṣaṇabhūtānubhūtimātrāvalambanaḥ pratijñāyeta,",
  "GSP33yaatsi_u:638": "daṇḍamātra iva daṇḍī devadatta iti pratyayaḥ /",
  "GSP33yaatsi_u:639": "kutaścaiṣa niścayaḥ-adhyastaṃ jñātṛtvamiti?",
  "GSP33yaatsi_u:640": "/ sthūlo 'hamitivat dehātmābhimānavataḥ pratibhāsanāditi cet;",
  "GSP33yaatsi_u:641": "nanvātmatayābhimatānubhūtirapi tadūta evāvabhātīti sāpi tathā syāt / tattvajñānodayāt parato 'pi tadanuvṛtterna tathā seti cet ;",
  "GSP33yaatsi_u:642": "kiṃ bhoḥ! tattvajñānātparamaboddhaivāyamātmā ?",
  "GSP33yaatsi_u:643": "hantaivaṃ varamito 'tattvaveditvam; bhrāntyāpi hi tatra bahu bhadraṃ paśyatīti /",
  "GSP33yaatsi_u:644_0": "nanu jñātṛtvaṃ jñānakriyākartṛtvaṃ vikriyātmakaṃ jaḍamahaṅkāragranthistham / tatphalabhugakartāvikriyaḥ",
  "GSP33yaatsi_u:644_1": "sākṣī prakāśamātra ātmā / kartṛtvādirhi dṛśyatvādrūpādivannātmadharmaḥ / kartṛtve",
  "GSP33yaatsi_u:644_2": "hyātmano 'haṃpratyayagocaratve 'pi dehasyevānatmatva- parārthatvajaḍatvādiprasaṅgo",
  "GSP33yaatsi_u:644_3": "durnivāraḥ / dṛṣṭaṃ ca laukikavaidikakarmasu kartṛtayā prasiddhāddehāttatkriyāphalabhujaḥ",
  "GSP33yaatsi_u:644_4": "pramātuḥ ahaṃpratyayinaḥ pṛthaktvam / tathehāpi pramāturahamarthādvilakṣaṇaḥ sākṣī",
  "GSP33yaatsi_u:644_5": "pratyagātmeti yuktam / naivaṃ yuktam / ahaṃ jānāmīti jñātṛtayā sidhyataḥ pratyagātmano",
  "GSP33yaatsi_u:644_6": "vyatirekeṇa sikṣiṇo nāma prakāśamātrasyā'tmano 'nupalabdheḥ / dehendriyamanaḥprāṇavijñānebhyo",
  "GSP33yaatsi_u:644_7": "jñānāśrayatayā vivicyamāne pratīpamañcatīva nirbhāsamāno 'haṃbhāva eva hi pratyaktvaṃ",
  "GSP33yaatsi_u:644_8": "nāma / sākṣitvamapi tasya sākṣājjñātṛtvam / na hyajānan sikṣītyapadiśyate / sarvaṃ",
  "GSP33yaatsi_u:644_9": "ca prakāśamānaṃ jñātre 'hamiti cakāsate prakāśata iti pratyātmasiddho 'yamanubhavaḥ- ahaṃ jānāmi,",
  "GSP33yaatsi_u:645": "mahyaṃ prakāśata iti /",
  "GSP33yaatsi_u:646": "(iti jñāturahamarthasya pratyagātmatvanirūpaṇam)",
  "GSP33yaatsi_u:647": "na cāvyākṛtapariṇāmabhedasyāhaṅkāranāmno buddhināmadheyasya vā jñātṛtvam ;",
  "GSP33yaatsi_u:648_0": "dehasyevācetanatvapariṇāmitvajaḍatvaparārthatvādihetubhistadanupapatteḥ / na ca citicchāyāpattyā",
  "GSP33yaatsi_u:648_1": "tayostatsaṃbhavaḥ / acākṣuṣasya chāyādarśanāt / na ca jñātṛtvaṃ citāvapi te vāstavamasti,",
  "GSP33yaatsi_u:649": "yenāgnisaṃparkādayaḥ piṇḍa ivauṣṇyaṃ tatsaṃparkādarthāntare jñātṛtvaṃ jāyeta jñāyeta vā /",
  "GSP33yaatsi_u:650": "(ityahaṅkārasya jñātṛtvatatpratītyanupapattinirūpaṇam)",
  "GSP33yaatsi_u:651": "yadyucyeta-jñāptimātramevā'tmānamabhivyañjan acetano 'pyahaṅkāraḥ svāśrayatayā tamabhivyanakti / svabhāvo hyayaṃ vyañjakānām-yadātmasthatayābhivyaṅgyamabhivyañjanti,",
  "GSP33yaatsi_u:652": "darpaṇajalakhaṇḍamuṇḍādaya iva mukhamihirabimbagotvādīn /",
  "GSP33yaatsi_u:653_0": "tatkṛtaścāyamahaṃ jānāmīti bhramaḥ / ata eva khalu ahamullekhavigame suṣuptimuktayoḥ",
  "GSP33yaatsi_u:653_1": "svābhāvikaviśadānubhavamātrarūpeṇā'tmanaḥ prakāśaḥ / tata eva cānātmatvamahamarthasya /",
  "GSP33yaatsi_u:653_2": "tathā ca saureśaṃ vacaḥ-",
  "GSP33yaatsi_u:654": "” ātmanaścedahaṃ dharmo yāyānmuktisuṣuptayoḥ /",
  "GSP33yaatsi_u:655": "yato nānveti tenāyamanyadīyo bhavedahama // ” iti/",
  "GSP33yaatsi_u:656": "(iti ahaṅkārasya saṃvidabhivyañjakatvapūrvapakṣopapādanam)",
  "GSP33yaatsi_u:657_0": "prakārāntareṇāpi saṃvidaḥ sadharmakatvaṃ sādhayati siddhiśce diti / siddhiḥ prakāśaḥ /",
  "GSP33yaatsi_u:657_1": "tadupagame tenaiva saṃvidaḥ sadharmatā syāt / tadanupagame tu śaśaviṣāṇādivadaprakāśamānāyā",
  "GSP33yaatsi_u:657_2": "asiddhyantyāstasyāstucchatvameva prasajyata iti kārikārthaḥ //10 //",
  "GSP33yaatsi_u:658": "atra śaṅkate nanu siddhireve ti / na prakāśāśrayaḥ,",
  "GSP33yaatsi_u:659_0": "kintu prakāśasvarūpaiva saṃvit / tanna tucchatvaṃ sadharmakatvaṃ veti bhāvaḥ / ākṣipati",
  "GSP33yaatsi_u:659_1": "kasya bho riti / saviśeṣatvaprasaṅgādbhītaḥ para āha na kasyaci diti / prativakti",
  "GSP33yaatsi_u:659_2": "siddhāntī na tarhī ti / prakāśo hi dharmo vinā dharmiṇā na ghaṭata iti bhāvaḥ / siddheḥ",
  "GSP33yaatsi_u:659_3": "sasaṃbandhikatvaṃ vyutpādayati sā hī ti / piturhi putraḥ / putratvamivānuyogipratiyogisāpekṣā",
  "GSP33yaatsi_u:659_4": "siddhiriti bhāvaḥ / ananyagatikatayā'ha ātmana iti / ātmānuyogikātmapratiyogikaiva",
  "GSP33yaatsi_u:659_5": "siddhiḥ saṃvida ityarthaḥ / ātmaśabdo 'tra svarūpavācī / evaṃ cet sadharmatvamāyātyeva",
  "GSP33yaatsi_u:659_6": "saṃvida ityāha ka iti / pitaraṃ prati putrasya putratvamivātmapratiyogikaḥ prakāśo",
  "GSP33yaatsi_u:659_7": "dharmaḥ saṃvidātmanaḥ sidhyatītyarthaḥ / evaṃ kāri",
  "GSP33yaatsi_u:660_0": "kārtha ākṣepaparihārapadakaiḥ katibhiścidvivṛtaḥ / evaṃ saṃvido nirviśeṣatvaṃ nirasya",
  "GSP33yaatsi_u:660_1": "nirviśeṣasaṃvidi vedāntatātparyavarṇanaṃ vedāntānāmaprāmāṇyapraryavasāyītyāha tadevam",
  "GSP33yaatsi_u:660_2": "iti / vedāntāya-vedavināśāya / vedaprāmāṇyocchittyai iti yāvat /",
  "GSP33yaatsi_u:661": "kṣaṇikavijñānātmavāde smaraṇādyanupapattyā niraste hi nityavijñānātmavādina utthānam / etatpakṣe 'pi tāmāha api ce ti / jñāturnityatva evāhamidamanvabhavamityāderupapattiḥ ;",
  "GSP33yaatsi_u:662": "natu jñānanityatvamātreṇeti bhāvaḥ /",
  "GSP33yaatsi_u:663_0": "etadeva vivṛṇoti anubhūti riti / evakārārthamāha na tām iti / yadyapi siddhānte 'pi",
  "GSP33yaatsi_u:663_1": "nānubhavitṛtvamanubhūteḥ / athāpyanubhāvyatvamiṣyate / jñātuścāhamarthasyātmano nityatvam /",
  "GSP33yaatsi_u:663_2": "tathāca pūrvānubhūtānubhūtyādipratisandhānaṃ ghaṭate / paramate tvananubhāvyatvādananubhavitṛtvācca",
  "GSP33yaatsi_u:663_3": "saṃvidātmano niruktapratisandhānānupapattireveti bhāvaḥ / tadevaṃ pratisandhānabalājjñāturevātmatvaṃ",
  "GSP33yaatsi_u:663_4": "na jñānamātrasyeti sthita hṛdi / etadeva samarthayiṣyatyagrimagranthasandarbheṇa /",
  "GSP33yaatsi_u:664_0": "tatrādau jñātṛtvapratīterbhrāntirūpatāṃ parābhimatāmanuvadati yadyucyete ti / saṃvinmātra",
  "GSP33yaatsi_u:664_1": "paramārthaḥ / sa evātmā / asminnadhiṣṭhāne jñāturahamarthasya bhrāntiḥ śuktāviva",
  "GSP33yaatsi_u:664_2": "rajatasya / bhramopapattyarthamadhiṣṭhānasaṃvinmātrapāramārthyamabhyupeyamiti pareṣāmāśayaḥ /",
  "GSP33yaatsi_u:664_3": "dūṣayati tanne ti / tathā satī ti / ayamāśayaḥ - dharmiṇi dharmyantarārope āropyādhiṣṭhānayoḥ",
  "GSP33yaatsi_u:664_4": "samānādhikaraṇyena (abhedena)",
  "GSP33yaatsi_u:665": "bhānaṃ bhavedidaṃ rajatamiti yathā / anyatrānyadharmārope cāropyadharmavatā tathā bhānaṃ dṛṣṭaṃ śaṅkhaḥ pītavān,",
  "GSP33yaatsi_u:666": "mukha darpaṇasthaṃ,",
  "GSP33yaatsi_u:667_0": "candrau dvāviti / na caivamatrānubhūtirahamiti vā ahaṃvatīti vā bhānamasti / tanna",
  "GSP33yaatsi_u:667_1": "saṃvidi ahamarthāropa iti yuktamiti / ahamarthe saṃvidāropopagamastu na ghaṭate pareṣāṃ",
  "GSP33yaatsi_u:667_2": "satyālambanatvaniyamādāropasya,",
  "GSP33yaatsi_u:668_0": "ahamarthasya cāsatyatvāditi dhyeyam / pṛtha giti / pṛthagavabhāsamānatvaṃ prakāratayā",
  "GSP33yaatsi_u:668_1": "prakāriṇo vilakṣaṇatvena bhāsamānatvam / ahandaṇḍīti pratītitulyatvādahaṃ jānāmīti",
  "GSP33yaatsi_u:668_2": "pratīterahamarthe jñānadharmavattāvagāhitvameveti yāvat / tadevam iti / daṇḍamātre",
  "GSP33yaatsi_u:668_3": "iti viṣayasaptamī / daṇḍamātrālambana ityarthaḥ / yathā daṇḍī puruṣa ityatra daṇḍamātrasya",
  "GSP33yaatsi_u:668_4": "satyatvaṃ puruṣasyāropitatvaṃ ca na,",
  "GSP33yaatsi_u:669": "evamahaṃ jānāmītyatrāpi na jñānamātrasya satstvaṃ jñāturmithyātvaṃ ca / kintu jñāturahamarthasya satyatvameva yuktamabhyupagantuṃ bādhakānupalabdherityāśayaḥ /",
  "GSP33yaatsi_u:670": "jñātṛtvapratīterbhrāntitve 'nuyuṅle kiṃ niyāmakamiti kuta iti / pūrvapakṣī tatprati",
  "GSP33yaatsi_u:671_0": "vakti sthūla iti / bhrāntairgṛhyamāṇatvājjñātṛtvamadhyāsalakṣaṇamiti bhāvaḥ / nedamadhyastatvasādhakaṃ",
  "GSP33yaatsi_u:671_1": "bādhitatvena sopādhikatvādityāśayamantarnidhāya pratibandīmāha nanvātmataye ti /",
  "GSP33yaatsi_u:671_2": "dehātmabhramavatāgṛhyamāṇāyā api saṃvido 'bādhyatvānna mithyātvamiti samādhiṃ vācayati",
  "GSP33yaatsi_u:671_3": "pūrvapakṣimukhataḥ tattvajñānodayā diti / tulyamidaṃ jñātṛtvasyānadhyastatvaṃ ityāha",
  "GSP33yaatsi_u:671_4": "kiṃ bho riti / tattvajñānaphale mokṣe 'pi jñātṛtvamanuvartata ityabādhitatvamityāśayaḥ /",
  "GSP33yaatsi_u:671_5": "mokṣe jñātṛtvasya nivṛttāvanarthaṃ prasañjayati hantaivam iti / duḥkhanivṛttyā mukteḥ",
  "GSP33yaatsi_u:671_6": "pumarthatvamiti cedānandānubhavanivṛttyānubhavitrahamarthanivṛttyā cāpumarthatvaṃ",
  "GSP33yaatsi_u:671_7": "prasajyate iti bhāvaḥ /",
  "GSP33yaatsi_u:672": "jñātṛtvāderanātmadharmatvāttannivṛttāvapi na pumarthatopaghāto mukteriti śaṅkate nanu jñātṛtvam iti / ahaṅkāro 'ntaḥkaraṇam,",
  "GSP33yaatsi_u:673": "tadeva durmocatvādgranthiḥ,",
  "GSP33yaatsi_u:674": "tanniṣṭhameva jñātṛtvaṃ jñānātmanā pariṇāmalakṣaṇaṃ vikriyātmakaṃ jaḍapariṇāmatvājjaḍaṃ cetyarthaḥ / ātmanaḥ svarūpamāha tatphale ti / kartṛtvasya phalabhoktā,",
  "GSP33yaatsi_u:675": "avikriyatvādakartā,",
  "GSP33yaatsi_u:676": "prakāśamātnasvarūpatayā sākṣīcātmāstītyarthaḥ / prakāśaḥ mātrā yasya saḥ prakāśamātraḥ / kartṛtve iti / ātmā na kartā nāpyahamarthaḥ,",
  "GSP33yaatsi_u:677": "ātmatvādananyārthatvādajaḍatvādavikriyatvādvā tannaivaṃ yannaivaṃ yathā deha iti prayogā atra garbhitāḥ / kartṛbhinnasya bhoktṛtvaṃ katham?",
  "GSP33yaatsi_u:678_0": "tatrāha dṛṣṭam iti / etaddūṣayati naivam iti / jñātṛvyatiriktasya prakāśamātrasyātmano",
  "GSP33yaatsi_u:678_1": "'nupalambhabādhamuktvā pratyaktvabalādevāhamarthatvamātmana eṣitavyamityāha dehendriye",
  "GSP33yaatsi_u:678_2": "ti / jñānasya dehādāvasaṃbhavāddhi tadvailakṣaṇyamātmanaḥ sādhitam / tajjñātṛtvamātmana",
  "GSP33yaatsi_u:678_3": "eṣṭavyam / dehādiścedaṅkāragocaraḥ / tatrāhaṅkārastvābhimānika eva / tadahaṃbhāvasya",
  "GSP33yaatsi_u:678_4": "dehādigatedambhāvataḥ pratīpatvaṃ viruddhatvam / pratīpamañcatīti ca pratyakū ahaṅkāragocaraḥ /",
  "GSP33yaatsi_u:678_5": "tatpratyaktvādahantvamātmana āpatati / dehāderdṛśyādidaṅkāragocarāddraṣṭaryātmani",
  "GSP33yaatsi_u:678_6": "pratīpaṃ viruddhamārgaṃ gacchatīvetyuprekṣā / mūle añcatīti saptamyantam / sthite",
  "GSP33yaatsi_u:678_7": "ātmanīti śeṣaḥ / sākṣitvamapī ti / sākṣāddraṣṭari saṃjñāyā mityanuśāsanāditi bhāvaḥ /",
  "GSP33yaatsi_u:678_8": "sarvaṃ ca jñeyaṃ jñātnātmana eva bhāsate na jñānamātnāya / tataśca jñāturevātmatvaṃ",
  "GSP33yaatsi_u:678_9": "na jñānamātnasyetyāha sarvam iti / cakāsate iti caturthyantam / ataśca na jñānamātnasya",
  "GSP33yaatsi_u:678_10": "sākṣitvaṃ saṃbhavati,",
  "GSP33yaatsi_u:679": "kintu jñātureveti tasyaivātmatvaṃ na jñānamātnasyeti hārdam / yattu jñātṛtvaṃ vikriyātmakamiti;",
  "GSP33yaatsi_u:680": "tanna / na hi kāpilamata iva jñānapariṇāmitvaṃ jñātṛtvamiṣyate śrutyantahārdābhijñaiḥ / kintu arthaprakāśanopayogivyāpāravaddharmabhūtajñānāśrayatvameva / saviṣayake",
  "GSP33yaatsi_u:681": "dhātvarthe kartṛtāyā āśrayatvarūpatvāt,",
  "GSP33yaatsi_u:682": "karmatvasya viṣayatārūpatvavat / yadapi kartṛranyasya bhoktṛtvamiti,",
  "GSP33yaatsi_u:683_0": "tadapi vārtam / upādānādikāyikakriyānuguṇajñānecchāpūrvakāntaraprayatnāśrayatvarūpasya",
  "GSP33yaatsi_u:683_1": "mukhyakartṛtvasyātmanyevopapatteḥ / śāstraphalaṃ prayoktari kartāśāstrārthavattvā",
  "GSP33yaatsi_u:683_2": "diti hi vedavedāntahārdābhijñāḥ / yadapi kartṛtvādirdṛśyatvānnātmadharma iti,",
  "GSP33yaatsi_u:684": "tadapi mandam / dṛśyatvaṃ cedvāhyendriyagrāhyatvaṃ tadasiddhamāntaraprayatnādhāratvalakṣaṇe pakṣe / anubhāvyatvaṃ cettat,",
  "GSP33yaatsi_u:685": "tarhyaprayojakatvaṃ hetoḥ / yadapi kartṛtvādau anātmatvādyapādānam,",
  "GSP33yaatsi_u:686": "tadapi bhagnamūlam / amukhyasyaiva tasyānātmatvādivyāpyatvāt mukhyakartṛtvāhapratyayāspada ātmanyanātmatvādyaprasakteriti saṅkṣepaḥ /",
  "GSP33yaatsi_u:687_0": "evamātmana eva jñātṛtvamahaṃ tvaṃ ca mukhyamityuktvā prakṛtipariṇāmaviśeṣe buddhyākhye",
  "GSP33yaatsi_u:687_1": "mahattatve tatkārye 'haṅkāre vā jñātṛtvamanupapannamityāha na cāvyākṛte ti / acetanatvam-anātmatvam,",
  "GSP33yaatsi_u:688_0": "na tvajñātṛtvam / sādhyahetvoraikyaprasaṅgāt / mahānahaṅkāro vā na jñātā anātmatvāt",
  "GSP33yaatsi_u:688_1": "pariṇāmitvājjaḍatvātparārthatvādvā dehavaditi prayogaḥ / nanu jñātṛtvasyāsaṃbhave",
  "GSP33yaatsi_u:688_2": "'pi cicchāyāpatyā citsaṃparkādvā tatna jñātṛtvapratītirastvityatnāha naca citī ti /",
  "GSP33yaatsi_u:688_3": "arūpatvāccito na pratibimbo buddhyādau saṃbhavati / yena sphaṭike lohitapratibhāsavattatna",
  "GSP33yaatsi_u:688_4": "caitanyapratibhāso bhavet / naca citau jñātṛtvamasti / yena tatsaṃparkāttatna jñātṛtvaṃ",
  "GSP33yaatsi_u:688_5": "tatpratibhānaṃ vā bhavet agnisaṅgādayasi auṣṇyabhānavaditi bhāvaḥ / sāṃsargiko guṇo",
  "GSP33yaatsi_u:688_6": "doṣo vā tatna tatna jāyate jñāyate ceti jāyeta jñāyeta vetyuktiḥ /",
  "GSP33yaatsi_u:689_0": "atha jñātṛtvapratīternirvāhāya parābhimatamahaṅkārasya saṃvidabhivyañjakatvapakṣa-",
  "GSP33yaatsi_u:689_1": "manuvadati yadyucyete tyādinā / abhivyañjayan-prakāśayan / svāśrayatayā-svāśritayā /",
  "GSP33yaatsi_u:689_2": "bahuvrīhestal / khaṇḍamuṇḍādayo govyakti- bhedāḥ / mihirabimbaṃ-sūryabimbam / śiṣṭaṃ",
  "GSP33yaatsi_u:689_3": "spaṣṭam / tatkṛtaśce ti / saṃvidabhivyañjakatvaprayuktaścāhaṅkārasya saṃvidāśrayatvapratibhāso",
  "GSP33yaatsi_u:689_4": "mukhādyabhivyañjakatvaprayuktaścāhaṅkārasya saṃvidāśrayatvapratibhāso mikhādyabhivyañjakatvaprayukta",
  "GSP33yaatsi_u:689_5": "iva darpaṇādermukhavattvādipratibhāsa ityarthaḥ / ahaṃbhāvaḥ prakṛtipariṇāmaviśeṣasyaiva,",
  "GSP33yaatsi_u:690": "na tvātmana ityāha ata eve ti / yato jñātṛtvapratītirbhrāntiḥ,",
  "GSP33yaatsi_u:691_0": "ata eva caitanyamātratayā'tmanaḥ svāpemuktau ca bhānam / na tu tadāhambhāvabhānamiti",
  "GSP33yaatsi_u:691_1": "bhāvaḥ / ata eve ti / sauṣuptikamauktikātmānubhavato 'hambhāvānullekhādevāhamarthasyānātmatvamityathraḥ /",
  "GSP33yaatsi_u:691_2": "atra saṃvādatayā sureśvarācāryavacanamu",
  "GSP33yaatsi_u:692": "pādatte ātmana iti / ahambhāva ātmadharmaścetsuṣuptimuktayoryāyāt-anviyāt / yato nānveti tato 'yamanātmadharma evetyarthaḥ /",
  "GSP33yaatsi_u:693": "tadidamasaṃbaddham / yataḥ-",
  "GSP33yaatsi_u:694": "śāntāṅgāra ivādityamahaṅkāro jaḍātmakaḥ /",
  "GSP33yaatsi_u:695": "svayañjyotiṣamātmānaṃ vyanaktīti na yuktimat //11//",
  "GSP33yaatsi_u:696_0": "ātmatvābhimatājaḍānubhavādhīnā hi sarvapadārthābhivyaktayo 'bhipreyante / tādṛśamaśeṣārthasādhakamudayāstamayaviparivṛttiśūnyaprakāśasvabhāvaṃ",
  "GSP33yaatsi_u:696_1": "tamanubhavaṃ tadadhīnasiddhiracidahaṅkāro 'bhivyanaktītyupahāsyamidamātmavidām /",
  "GSP33yaatsi_u:697_0": "pakṣamenaṃ pratikṣipati tadidam iti / ahaṅkārasya jaḍasya svayaṃprakāśacaitanyaprakāśakatvamananvitamanupapannatvādityāha",
  "GSP33yaatsi_u:697_1": "śānte ti / śāntāṅgāraḥ-jalanirvāpitāgnipiṇḍaḥ / aprakāśasvarūpasya tasya prakāśamayādityaprakāśakatvamivāprakāśasva-",
  "GSP33yaatsi_u:697_2": "rūpasya jaḍasya prakṛtipariṇāmaviśeṣasya svaprakāśasaṃvidātmasvarūpaprakāśakatvamanupapannamityarthaḥ //11 //",
  "GSP33yaatsi_u:698": "imamevārthāṃ prapañcayati ātmatve tyādinā / sarvārthaprakāśakaṃ kadācitprakāśate 'tha na,",
  "GSP33yaatsi_u:699_0": "punaḥkadācitprakāśate ityudayāstamayaparyāyavṛttirahitanityaprakāśasvarūpamanubhavātmānaṃ",
  "GSP33yaatsi_u:699_1": "niyamena tadadhīnaprakāśo jaḍo 'haṅkāro 'bhivyanaktīti vipratīpavacanamidaṃ samīpasthānāmapi",
  "GSP33yaatsi_u:699_2": "ātmatattvavidāmupahāsāspadamityarthaḥ / na khalu sarvaṃ sādhayataḥ svataḥsiddhasya",
  "GSP33yaatsi_u:699_3": "ca sadānubhavātmanaḥ prakāśakāntarāpekṣā / naca jaḍasya niyamena tadābhāsyasyāhaṅkārasya",
  "GSP33yaatsi_u:699_4": "tatprakāśanasāmarthyam / yenānubhavasyāhaṅkārābhivyaṅgyatvavacanamupapannaṃ bhavediti bhāvaḥ /",
  "GSP33yaatsi_u:700": "kiñca-vyaṅgyavyaṅktṛtvamanyonyaṃ na ca syātprātikūlyataḥ /",
  "GSP33yaatsi_u:701": "vyaṅgyatve 'nanubhūtitvamātmani syādyathā ghaṭe //12//",
  "GSP33yaatsi_u:702_0": "dinakarakaravyaṅgyakaratalaṃ tadabhivyañjakaṃ dṛṣṭamiti mā vocaḥ / karatalasya tadbāhulyamātrahetutvāt /",
  "GSP33yaatsi_u:702_1": "tathābhūtāśca dinakaramarīcayaḥ sphuṭamupalabhyanta iti na karatalavyaṅgyatvam /",
  "GSP33yaatsi_u:703": "api ca keyamabhivyakti ?",
  "GSP33yaatsi_u:704": "yānubhūtirūpasyātmano 'haṅkāreṇa kriyata ityucyate / na tāvattatsiddhiḥ,",
  "GSP33yaatsi_u:705": "tasya svataḥsiddhatvenānanyādhīnasiddhitvābhyupagamāt / nāpi tadviṣayajñānam,",
  "GSP33yaatsi_u:706": "jñānāntarānanubhāvyatvāt / anubhāvyatve hi ghaṭādivadananubhū",
  "GSP33yaatsi_u:707": "titvaprasaṅgaḥ / ata eva na jñānakaraṇānugrahaḥ / sa hi vedyagatajñānodayapratibandhakāpanayanena vā dīpeneva santamasanirasanena cakṣuṣaḥ;",
  "GSP33yaatsi_u:708": "vedyasannikarṣopādhitvena vā vyaktidarpaṇāderiva jātinijamukhādibodhakasya nayanādeḥ;",
  "GSP33yaatsi_u:709_0": "vittṛgatakalaṅkakṣālanena vā śamadamādineva parāvarātmatattvajñānopāyasyā'gamādeḥ /",
  "GSP33yaatsi_u:709_1": "na tāvadanubhavagamahaṅkārāpaneyamasti kiñcit jñānodayaparipanthi / ajñānaṃ tu jñānasamānāśrayaviṣayatayā",
  "GSP33yaatsi_u:709_2": "na tadubhayabhāvavirahiṇi bhavadabhimatasākṣiṇi nikṣepamarhati / na khalu jñānaprasaktiśūnyo",
  "GSP33yaatsi_u:709_3": "ghaṭādirajñānītyucyate / tathaiva na jātucit jñātṛtvaṃ jñānamātrasyeti na tasyāpyajñānaṃ",
  "GSP33yaatsi_u:709_4": "bhavet / bhavadapi vā tadahaṅkārāpaneyaṃ neṣyate;",
  "GSP33yaatsi_u:710": "jñānaikanivartyatvādajñānasya,",
  "GSP33yaatsi_u:711_0": "tathābhyupagamāñca / jñānaṃ ca svaviṣaya evājñānaṃ nivartayati / na ca tadviṣayatvamātmatayābhimata",
  "GSP33yaatsi_u:711_1": "syānubhavasyeṣyata iti tatratyamajñānaṃ na kenacitkadāciducchidyeta / jñānaprāgabhāvarūpaṃ",
  "GSP33yaatsi_u:711_2": "cājñānaṃ na jñānotpattipratibandhakamiti śakyaṃ vyapadeṣṭum / bhāvarūpamajñānamanirvacanīyaṃ",
  "GSP33yaatsi_u:711_3": "jagadupādānamityādi pralāpamātramiti saṃbandhanirūpaṇe pratipādayiṣyate / ato na",
  "GSP33yaatsi_u:711_4": "vedyadoṣāpanayanarūpā ahaṅkāreṇānubhavābhivyaktiḥ /",
  "GSP33yaatsi_u:712_0": "astu vi'nubhavasya kenacidvyaṅgyatvam / astu vāhaṅkārasya kiñcidabhivyañjakatvam /",
  "GSP33yaatsi_u:712_1": "paraṃ tadabhivyaṅgyaikasvabhāvasyāhaṅkārasya tadabhivyañjakatvamanupapannamityāha",
  "GSP33yaatsi_u:712_2": "kiñce ti / vyaṅgye ti / anubhavātmāhaṅkārayoḥ parasparaṃ vyaṅgyavyañjakabhāvo 'nupapannaḥ /",
  "GSP33yaatsi_u:712_3": "prātikūlyataḥ-svabhāvavirodhalakṣaṇāduktātpratikūlabhāvata ityarthaḥ / niyamena tadvyaṅgyasvarūpasya",
  "GSP33yaatsi_u:712_4": "tadvyañjakatvaṃ hi viruddhamiti proktam / ahaṅkārasya saṃvidadhīnavyaktereva tadvyañjakatvaṃ",
  "GSP33yaatsi_u:712_5": "syāt / mithyāpadārthasya pratibhāsādhīnasattākasya pratibhāsābhāve sattāyā eva dirlabhatvāt /",
  "GSP33yaatsi_u:712_6": "saṃvicca svayaṃ bhāsamānaivāhaṅkāraṃ vyañjet / anyathā jaḍatvaprasaṅgāt / tathāca",
  "GSP33yaatsi_u:712_7": "svaprakāśasaṃvidadhīnaprakāśāhaṅkārādhīnaprakāśatvaṃ saṃvida uktaṃ bhavet / tathā",
  "GSP33yaatsi_u:712_8": "cānyonyāśrayaḥ-saṃvitprakāśādhīno 'haṅkāraprakāśaḥ ahaṅkāraprakāśādhīnaśca saṃvidaḥ",
  "GSP33yaatsi_u:712_9": "prakāśa iti / uktalakṣaṇātprātikūlyādvādhakopanipātānna mitho vyaṅgyavyañjakatvaṃ",
  "GSP33yaatsi_u:712_10": "saṃvidahaṅkārayoḥ saṃbhavatīti ca tātparyāntaraṃ varṇitaṃ śrīmannigamāntagurucaraṇaistattvaṭīkāyām /",
  "GSP33yaatsi_u:712_11": "paramate saṃvido 'haṅkāravyaṅgyatve dūṣaṇāntaramāha vyaṅgyatve iti / anyādhīnaprakāśatve",
  "GSP33yaatsi_u:712_12": "'nubhūterananubhūtitvaprasaṅgo ghaṭāderivetyarthaḥ //12 //",
  "GSP33yaatsi_u:713": "tadvya ṅgyasyāpi tadvyañjakatve na virodhaḥ,",
  "GSP33yaatsi_u:714_0": "dṛṣṭatvāditi śaṅkāmapanudati dinakare ti / hastatalasya vātāyanavivarapraviṣṭasūryakiraṇānāṃ",
  "GSP33yaatsi_u:714_1": "gatipratirodhena saṃhatimātrahetutvam / saṃhatānāṃ ca teṣāṃ sphuṭaprakāśaḥ svata",
  "GSP33yaatsi_u:714_2": "evetyāha karatalasye ti / gatipratirodhenāpi saṃvitsphuṭaprakāśahetutvaṃ karatalasyeva",
  "GSP33yaatsi_u:714_3": "durghaṭamahaṅkārasyāmūrtasyeti hārdam /",
  "GSP33yaatsi_u:715_0": "evamahaṅkāravyaṅgyatvaṃ saṃvidātmano 'napekṣitamanupapannaṃ cetyuktam / abhivyaktiprakārāṇāṃ",
  "GSP33yaatsi_u:715_1": "saṃbhāvitānāṃ prakṛte 'nupapatterapi nāhaṅkārasya tadabhivyañjakatvamityāha api ce",
  "GSP33yaatsi_u:715_2": "tyādinā / tatsiddhiḥ- saṃvidātmaprakāśaḥ /",
  "GSP33yaatsi_u:716_0": "svaprakāśatvenānyāpekṣūprakāśatvābhāvopagamānna saṃvitprakāśahetutvamahaṅkārasya /",
  "GSP33yaatsi_u:716_1": "saṃvido jñānāntarāgocaratvena tadviṣayakajñānajanakatvamapi tadabhivyañjakatvamahaṅkārasya",
  "GSP33yaatsi_u:716_2": "neti prakāśanaprakāśakajñānajanakatvarūpābhivyañjakatvaprakāradvayaṃ dūṣitam / ata",
  "GSP33yaatsi_u:716_3": "eve ti / ananubhāvyatvādevānubhavasya tadviṣayakānubhavakaraṇasyāprasiddhyā tadanugrahalakṣaṇābhivyaktiprakāro",
  "GSP33yaatsi_u:716_4": "'pi na saṃbhavatītyarthaḥ / astu vā tajjñānakaraṇaṃ kiñcit / tadanugrahaprakārāḥ",
  "GSP33yaatsi_u:716_5": "prakṛte na saṃbhavantīti vadan anugrahaṃ vikalpayatitāvat sa hī ti / saḥ-anugrahaḥ",
  "GSP33yaatsi_u:716_6": "grāhakasya sahakārisampattyāpādanalakṣaṇaḥ / vedyagate ti / vedyagatajñānotpattipratibandhakanirasanena",
  "GSP33yaatsi_u:716_7": "tajjñānakaraṇānugraha ādyaḥ kalpaḥ / dvitīyamāha vedye ti / karaṇasya grāhyasannikarṣaprayojakatveneti",
  "GSP33yaatsi_u:716_8": "yāvat / vyaktirhi svadvārā cakṣurādervedyajātyādisannikarṣaṃ saṃpādayati / darpaṇādiśca",
  "GSP33yaatsi_u:716_9": "cākṣuṣaraśmigatiparāpartanena mukhādisannikarṣaṃ cakṣuṣaḥ / tṛtīyamāha vettṛgate",
  "GSP33yaatsi_u:716_10": "ti / kalaṅkaḥ-jñānotpattivirodhī pāpādiḥ / nāvirato duścaritā dityādinā ca śamādestattvajñānajanakaśāstrasahakāritvaṃ",
  "GSP33yaatsi_u:716_11": "jñāyate / niṣkāmakarmaṇā śamādinācāpākṛtapāparāgādidoṣasya śuddhacittasyaiva hi śāstreṇa",
  "GSP33yaatsi_u:716_12": "tattvajñānotpattiḥ / prakṛte prathamānugrahakalpasyānupapattimaha na tāva diti /",
  "GSP33yaatsi_u:716_13": "nanvajñānameva jñānotpattivirodhi vedye 'nubhavātmani vartata iti cettatrāha ajñānam",
  "GSP33yaatsi_u:716_14": "iti / jñānena samānāvāśrayaviṣayau yasyaivaṃbhūtamajñānam,",
  "GSP33yaatsi_u:717": "jñānasamānāśrayaṃ jñānasamānaviṣayaṃ ceti yāvat / tadubhayabhāvavirahiṇi-jñānāśrayatvajñānaviṣayatvarahite / nikṣepaṃ-padanyāsam,",
  "GSP33yaatsi_u:718_0": "saṃbandhamiti yāvat / ajñānaṃ hi jñānaprāgabhāvarūpaṃ tatsamānayogakṣemaṃ vānyat",
  "GSP33yaatsi_u:718_1": "jñātṛtvaprasaktiśūnye bhavadabhimate 'nubhavātmani na ghaṭate ghaṭādāviveti bhāvaḥ /",
  "GSP33yaatsi_u:718_2": "bhavadapī tyabhyupagamya vādaḥ / ātmāśritatve 'pyajñānasyāhaṅkāreṇa nivartyatvābhāvādvedyadoṣāpanāyakatvarūpamabhivyañjakatvaṃ",
  "GSP33yaatsi_u:718_3": "na tasyeti bhāvaḥ / parābhimate 'nubhavātmani ajñānasyopagame 'niṣṭaṃ cāha jñānaṃ",
  "GSP33yaatsi_u:718_4": "ce ti / ātmaniṣṭhamātmaviṣayaṃ cājñānamātmano 'nanubhāvyatvājjñānānivartyaṃ nityaṃpra",
  "GSP33yaatsi_u:719": "sajyate,",
  "GSP33yaatsi_u:720_0": "samānāśrayaviṣayatvenaiva jñānājñānayorbādhakabādhyabhāvāditi bhāvaḥ / ātmaviṣayakajñānopagamaśvāpasiddhāntaparāhataḥ /",
  "GSP33yaatsi_u:720_1": "etenāntaḥ-karaṇavṛttivyāpyatvameveṣyate ātmanaḥ / natu tadavacchinnacaitanyavyāpyatvam /",
  "GSP33yaatsi_u:720_2": "yena jaḍatvādi prasajyeta / ātmākārāntaḥkaraṇavṛttyaivātmājñānanivṛttirityapi nirastam /",
  "GSP33yaatsi_u:720_3": "vṛtterjaḍabhūtāyā ajñānanivartakatvāyogāt / jñānameva hyajñānasya nivartakam / tadavacchinnacaitanyanivartyatve",
  "GSP33yaatsi_u:720_4": "tu jñeyatvādyātmano 'varjanīyameveti dik / ajñānaṃ ca kiṃ jñānaprāgabhāvarūpam;",
  "GSP33yaatsi_u:721": "āhosvidbhāvarūpamiti vikalpya dūṣayati jñāne tyādivākyadvayena /",
  "GSP33yaatsi_u:722": "karaṇānāmabhūmitvānna tatsaṃbandhahetutā /",
  "GSP33yaatsi_u:723": "ahamarthasya boddhṛtvānna sa tenaiva śodhyate //13//",
  "GSP33yaatsi_u:724": "na ca svāśrayatayābhivyaṅgyaprakāśanamabhivyañjayituḥ svabhāvaḥ;",
  "GSP33yaatsi_u:725": "pradīpādāvadarśanāt / yathāvasthitavastuprakāśānukūlasvabhāvatvācca jñānatatsādhanatadanugrāhakāṇām / tacca svataḥprāmāṇyanyāyāt;",
  "GSP33yaatsi_u:726": "tadanabhyupagame ca sarvatrānāścāsaprakaṅgāt / vyaktestu jātirākāra eveti tathā pratyāyanam;",
  "GSP33yaatsi_u:727": "na vyañjakatvaprayuktam ;",
  "GSP33yaatsi_u:728_0": "uktādeva vyabhicārāt / darpaṇādistu nāyanamahaḥpratiphalanalakṣaṇadoṣaheturnābhivyañjako",
  "GSP33yaatsi_u:728_1": "vadanādeḥ / vyañjakastvālokādireva / vyañjakatve 'pi pratīpagamanadoṣaprayuktastatrānyathāvabhāsaḥ /",
  "GSP33yaatsi_u:728_2": "na ceha tathāhamarthasya tādṛśadoṣāpādakatvaṃ svabhāvaḥ / tathā sati sarvasyāpi pratyakṣāderaprāmāṇyaprasaṅgānna",
  "GSP33yaatsi_u:728_3": "kiñcittathyaṃ syāt / tasmājjñātṛtayā siddhyannahamartha eva pratyagātmā; na jñaptimātram /",
  "GSP33yaatsi_u:729": "(ityahaṅkārasya saṃvidabhivyañjakatvanirākaraṇaprakaraṇam)",
  "GSP33yaatsi_u:730": "yattu suṣuptisuktayorjñaptimātratayā sphuraṇam,",
  "GSP33yaatsi_u:731": "ahamiti tu na pratibhātīti;",
  "GSP33yaatsi_u:732_0": "tatra suṣuptau tathāvasthitiḥ purastādeva nirastā / ahamityekarūpeṇa āprabodhāttatrāpyātmanaḥ",
  "GSP33yaatsi_u:732_1": "sphuraṇāt / yadi paraṃ parāgarthānanubhavāttamoguṇābhibhavācca na vivicya sphuṭaṃ cakāsti;",
  "GSP33yaatsi_u:733": "bhavadabhimatānubhūtirapi tadānīṃ tathaiva hi prathata iti vācyam / nāhamaham,",
  "GSP33yaatsi_u:734": "nāpyarthāntaram,",
  "GSP33yaatsi_u:735_0": "api tvanubhūtimātramajñānasākṣitayāvatiṣṭhata ityevaṃvidhaṃ svāpasamayabhavamanubhavaṃ",
  "GSP33yaatsi_u:735_1": "nahi suptotthitaḥ kaścit parāmṛśannupalabdhacaraḥ / etāvantaṃ kālaṃ na kiñcidahamavediṣamiti",
  "GSP33yaatsi_u:735_2": "parāmarśanādeva tathātvaṃ labhyata iti cet; kathamiva?",
  "GSP33yaatsi_u:736": "na kiñciditi nirdeśāditi cet;",
  "GSP33yaatsi_u:737": "nanvevamanubhūtipratibhāso 'pi pratyākhyātaḥ syāt / api ca suṣuptisamayasiddhamātmānamahamiti parāmṛśya na kiñcidavediṣaṃmiti tasya vedane pratiṣidhyamāne tātkālikīṃ",
  "GSP33yaatsi_u:738": "vittisiddhimahamarthasya cāsiddhimabhidadhāno 'nubhavavirodhamapi na jānāti devānāṃ priyaḥ / nirviṣayā nirāśrayā ca vittirnāstītyuktameva /",
  "GSP33yaatsi_u:739": "nanu māmapyahaṃ na jñātavān prasupta ityasti hi prabodhe pratyayaḥ / satyam;",
  "GSP33yaatsi_u:740_0": "sa tu varṇāśramādiviśiṣṭatayā prabodhasamayasaṃvedyamānaṃ dehinaṃ māmityādāya svāpyayāvasthāprasiddhāviśadasvānubhavaikatānāhamarthasya",
  "GSP33yaatsi_u:740_1": "tena rūpeṇājñātatvaṃ prajñātatvaṃ prajñāpayati,",
  "GSP33yaatsi_u:741": "na punarjñasvabhāvasyāhamarthasyāpi / evamiva khalvayamanubhavaḥ-atra supto 'hamīdṛśaścetyevaṃ māmapi na jñātavānahamiti / api ca,",
  "GSP33yaatsi_u:742_0": "ātmā suṣuptau ajñānasākṣitvenā'sta iti hi yauṣmākī sthitiḥ / sākṣitvaṃ ca sākṣājjñātṛtvamityuktam /",
  "GSP33yaatsi_u:742_1": "sa cāyaṃ jānāmīti pratibhāsamāno 'smadartha eveti kathamiva tadānīmahamartho na pratheta /",
  "GSP33yaatsi_u:742_2": "svasmai prakāśamāno 'hamityeva hi prakāśata iti / tatsiddhaṃ svāpādidaśāsvapyātmā",
  "GSP33yaatsi_u:742_3": "prakāśamāno 'hamityeva prakāśata iti /",
  "GSP33yaatsi_u:743": "(iti svāpe 'hamarthabhānasamarthanaprakaraṇam)",
  "GSP33yaatsi_u:744": "yattu muktāvahamartho nopāvartata iti;",
  "GSP33yaatsi_u:745": "tadvārtam / yatastathā sati vaināśikadarśana ivātmanāśa evāpavargaḥ prakārāntareṇa pratijñātaḥ syāt / no khalu ahamiti dharmamātram,",
  "GSP33yaatsi_u:746_0": "yena tadapagame 'pyavidyānivṛttyāmivātmanaḥ svarūpeṇāvatiṣṭhata ityucyate / ahamityeva",
  "GSP33yaatsi_u:746_1": "hi tasya svarūpam / jñānamapi hi taddharmatvena tasyaiva prakāśate jñānaṃ me jātamiti /",
  "GSP33yaatsi_u:746_2": "kā kathā punararthāntarasyā'tmatve ? /",
  "GSP33yaatsi_u:747": "anyaśca-yaḥ sāṃsārikaduḥkhaiḥ duḥkhitvenā'tmānaṃ tattvatobhrāntyā vā pratyeti duḥkhyahamiti,",
  "GSP33yaatsi_u:748_0": "saḥ sarvamidamaniṣṭajātaṃ kathamahamapunarūdayapanudyāvyākulaḥ svastho bhūyāsamiti",
  "GSP33yaatsi_u:748_1": "sañjātamumukṣaḥ tatsādhane pravartate / sa yadi sādhanānuṣṭhānādahameva na bhaviṣyāmītyavagacchati,",
  "GSP33yaatsi_u:749_0": "apagacchedasau mokṣakathāprasaṅgādapi / tataścāsambhavadadhikāritayā sarva eva vedāntavidhayaḥ",
  "GSP33yaatsi_u:749_1": "sarvāṇi ca mokṣaśāstrāṇi prāmāṇyādeva pracyaveran / ahamupalakṣitaḥ prakāśo 'pavarge",
  "GSP33yaatsi_u:749_2": "'vasthāsyata iti cet, kimataḥ?",
  "GSP33yaatsi_u:750": "na hi mayi naṣṭe 'pi ko 'pi prakāśaḥ sthāsyatīti kaścitprekṣāvān prayasyati /",
  "GSP33yaatsi_u:751": "etena tadapi parāstam,",
  "GSP33yaatsi_u:752": "asmatpratyaye yo 'nidamaṃśaḥ cidekarasaḥ prakāśaḥ sa ātmā / tasmiṃstadbalanirbhāsitatayā lakṣaṇato yuṣmadartha evāhaṃ jānāmīti sidhyannartha",
  "GSP33yaatsi_u:753": "iti / pratyakṣavirodhāt / ahaṃ jānāmīti sidhyaścetano suṣmadartha iti mātā bandhyetivadvyāhatārthaṃvacaḥ / na cāsau anyādhīnāvabhāsaḥ,",
  "GSP33yaatsi_u:754": "caitanyasvabhāvatayā svayañjyotiṣṭvāt / prakāśaśca prakāśatvādeva kasyacidbhaveddīpādiprakāśavaditi nātmā bhavitumarhati / ato jñātṛtayāhamiti siddhyannartha evā'tmā /",
  "GSP33yaatsi_u:755": "sa ca muktāvapyātmane 'hamityeva prakāśate,",
  "GSP33yaatsi_u:756": "svasmai prakāśamānatvāt / yo yaḥ svasmai prakāśate sa sarvo 'hamityeva prakāśamānodṛṣṭaḥ,",
  "GSP33yaatsi_u:757": "yathā tathāvabhāsamānatvenobhayavādisaṃmataḥ saṃsāryātmā / yaḥ punarahamiti na cakāsti nāsau svasmai prakāśate,",
  "GSP33yaatsi_u:758_0": "yathā ghaṭādiḥ / svasmai prakāśate cāyaṃ muktātmā / tasmāt so 'hamityeva prakāśate /",
  "GSP33yaatsi_u:758_1": "na caivaṃ prakāśamānatve muktasyājñānitvasaṃsāritvādiprasaṅga āpādanīyaḥ / muktatvavirodhāt /",
  "GSP33yaatsi_u:758_2": "atadupādhitvācca tatpratyayasya / na hyajñānopādhirahaṃpratyayaḥ / brahmātmaparokṣajñānakṣapitaniravaśeṣāvidyānāmapi vāmadevādīnāma(me)",
  "GSP33yaatsi_u:759_0": "tatpratyayadarśanāt / śrayate hi 'taddhaitatpaśyan ṛṣirvāmadevaḥ pratipede ahaṃ manurabhavaṃ",
  "GSP33yaatsi_u:759_1": "suryaśca ahameva ca vartāmi bhaviṣyāmī'tyādi / tathā kathañcidapyavidyādikleśairleśato",
  "GSP33yaatsi_u:759_2": "'pi jātucidaparāmaṣṭasya paramapuruṣasyāpyahamityātmaparāmarśaḥ prajñāyate 'hantāhamimāstistro",
  "GSP33yaatsi_u:759_3": "devatāḥ' 'bahu syāṃ prajāyeya' 'sar ikṣata lokānnu sṛjā iti',",
  "GSP33yaatsi_u:760_0": "tathā- 'yasmāt kṣaramatīto 'hamakṣarādapi cottamaḥ / ato 'smiloke vede ca prathitaḥ",
  "GSP33yaatsi_u:760_1": "puruṣottamaḥ' // 'teṣāmahaṃ samuddhartā ' 'ahaṃ bījapradaḥ pitāḥ' 'vedāhaṃ samatītāni' ityevamādibhiḥ /",
  "GSP33yaatsi_u:761": "evaṃ ca sākṣādahamarthādātmano vilakṣaṇe 'pi dehe yenā'vyaktikapariṇāmabhedenāhamiti bhramaḥ,",
  "GSP33yaatsi_u:762_0": "tadabhiprāyo 'haṅkārasya kṣetrāntarbhāvopadeśo bhagavataḥ 'mahābhūtānyahaṅkāra' iti /",
  "GSP33yaatsi_u:762_1": "bahumantavyajanāvadhīraṇahetuścāsau garvāparaparyāyaḥ tatra tatra śāstreṣu prāyaśoheyatayopadiśyate /",
  "GSP33yaatsi_u:762_2": "tasmādahamiti matirbādhakāpetā sākṣādātmagocaraiva / anātmani tu śarīre bhavantī",
  "GSP33yaatsi_u:762_3": "avidyeti yuktam / uktaṃ ca 'śrūyatāṃ cāpyavidyāyāḥ svarūpaṃ kulanandana / anātmanyātmabuddhiryā'",
  "GSP33yaatsi_u:762_4": "iti maharṣiṇā vāsiṣṭhanandanena / naca jñaptimātra pratibhāsaḥ kasyacit śarīre 'sti /",
  "GSP33yaatsi_u:762_5": "yena tanmātrātmavādino 'pyanātma (nyotma)",
  "GSP33yaatsi_u:763": "buddhirupapadyeta /",
  "GSP33yaatsi_u:764": "dvitīye 'nugrahakalpe dūṣaṇaṃ karaṇānām iti / abhūmitvāt-aviṣayatvāt / indriyāgrā",
  "GSP33yaatsi_u:765_0": "hyatvādātmano nātmendriyasannikarṣopādhitvenābhivyañjakatvamahaṅkārasya saṃbhavatītyarthaḥ /",
  "GSP33yaatsi_u:765_1": "tṛtīye dūṣaṇaṃ ahamarthasye ti / svagatakalmaṣasya svenaiva kevalena nivartanāyogānna",
  "GSP33yaatsi_u:765_2": "tṛtīyo 'pi kalpaḥ kalpata ityarthaḥ //13 //",
  "GSP33yaatsi_u:766_0": "evaṃ vyañjakatvaṃ nirasya parābhimataṃ vyañjakasvabhāvamapi nirasyati nace ti / pradīpo",
  "GSP33yaatsi_u:766_1": "hi ghaṭādeḥ prakāśako na svavṛttitayā taṃ prakāśayati / na khalvevaṃ pratītiḥ pradīpe ghaṭa iti,",
  "GSP33yaatsi_u:767_0": "pradīpo ghaṭavāniti vā / kintu yathāvasthitaveṣeṇaiva bhūtale ghaṭa itīti bhavadukte",
  "GSP33yaatsi_u:767_1": "niyame 'naikāntyamiti bhāvaḥ / jñānādīnāṃ yathāvasthitavastuprakāśahetutvamevetyatra",
  "GSP33yaatsi_u:767_2": "yuktimāha tacce ti / prāmāṇyasvatastvātmakayukterityarthaḥ / jñānasāmagrīprayojyatvaṃ",
  "GSP33yaatsi_u:767_3": "jñānabhāsakasāmagrībhāsyatvaṃ ca prāmāṇyasyotpattau jñaptau ca svatastvam / nanu",
  "GSP33yaatsi_u:767_4": "svataḥprāmāṇye kvacijjñāne viparītākārāvagāhanaṃ kutaḥ?",
  "GSP33yaatsi_u:768_0": "jñānasāmagrayāmatiriktadoṣasaṃvalanādeva / svataḥprāmāṇyagrahe 'pyanabhyāsadaśāpannajñāne",
  "GSP33yaatsi_u:768_1": "prāmāṇyasaṃśayaśca doṣamūlatvasaṃśayādeveti ca bodhyam / prāmāṇyasya svatastvānupagame",
  "GSP33yaatsi_u:768_2": "bādhakamāha tadanabhyupagama iti / sarvajñāneṣvapi aprāmāṇyaśaṅkāprasakteḥ prāmāṇyasya",
  "GSP33yaatsi_u:768_3": "svatastvānupagame svatastvameṣṭavyam / anyathā tu jāte 'pi prāmāṇyaniścaye 'prāmāṇyaśaṅkā",
  "GSP33yaatsi_u:768_4": "nirargalaprasarā bhavedeva / niṣkampapravṛttiśca kutrāpi na ghaṭeteti bhāvaḥ / vyakte",
  "GSP33yaatsi_u:768_5": "riti / vyakternābhivyañjakatvaprayuktaṃ svāśritatayā jāteḥ prakāśanam / kintu vyaktayapṛthaksiddhaprakāratvarūpavastusvabhāvādeva /",
  "GSP33yaatsi_u:768_6": "vyañjakastvālokādireva / vyaktervyañjakatvamapi na saṃpratipannamiti bhāvaḥ / darpaṇādi",
  "GSP33yaatsi_u:768_7": "riti / darpaṇādi pratihatagateścākṣuṣatejasaḥ pratinivṛtya mukhābhimukhatayā prasaraṇameva",
  "GSP33yaatsi_u:768_8": "mukhasyānyathāpratītau doṣarūpaṃ prayojakam / pratilomagatirūpadoṣaprayojakasya darpaṇādervyañjakatvaṃ bhavatu,",
  "GSP33yaatsi_u:769_0": "mā vā / na vyañjakatvaprayuktamanyathābhānamiti bhāvaḥ / na cehe ti / tādṛśadoṣāpādakatvam-jñānakaraṇānāṃ",
  "GSP33yaatsi_u:769_1": "viparītagrahaṇopayogivyāpṛtirūpadoṣāpādakatvam / tathāsatī ti / pramāṇādhīnapramitāvahamarthasyāpi",
  "GSP33yaatsi_u:769_2": "hetutvāt pramāṇadoṣasaṃpādakatve tasya na kiñcidapi yathārthajñānaṃ saṃbhavetpramāṇajanyamityarthaḥ /",
  "GSP33yaatsi_u:769_3": "tasmā diti / jñātṛtvapratīterniruktadiśā bhrāntitvāyogājjñātṛtayā siddhyannahamartha",
  "GSP33yaatsi_u:769_4": "evātmā / na jñāptimātramiti bhāvaḥ / atrāyaṃ prayogaḥ-jñānaṃ nātmā dharmatayā pramitatvādrūpādivaditi /",
  "GSP33yaatsi_u:769_5": "evaṃ jñāturahamarthasyātmatvaṃ samarthitam /",
  "GSP33yaatsi_u:770": "atha svāpe muktau cāhamarthasya bhānaṃ nāsti,",
  "GSP33yaatsi_u:771": "tannāhamarthasyātmatvaṃ yuktamiti paramatamanūdya nirasyati yattu suṣuptī tyādinā / tatra-suṣuptimuktayoḥ / ghaṭakatvaṃ saptamyarthaḥ / tasya suṣuptāva",
  "GSP33yaatsi_u:772": "nvayaḥ / tathāvasthitiḥ- ahaṃbhāvavigamena jñaptimātratayātmano 'vasthitiḥ,",
  "GSP33yaatsi_u:773": "purastādeva nirastā,",
  "GSP33yaatsi_u:774_0": "pratisandhānabalātsvāpe 'hamarthasadbhāvatatpratītisamarthanabalāditi bhāvaḥ / yadī",
  "GSP33yaatsi_u:774_1": "ti / ucyeteti śeṣaḥ / tattatparāgarthānubhavitṛtvena sphuṭaṃ jñānajñeyato vivicyā'tmano",
  "GSP33yaatsi_u:774_2": "bhānaṃ svāpe nāstīti paraṃ yadyucyetetyarthaḥ / parāgarthānanubhavādvivicya bhānaṃ na,",
  "GSP33yaatsi_u:775_0": "tamoguṇābhibhavācca sphuṭaṃ tanneti anusandheyam / paramate 'pi tatsamānamityaha",
  "GSP33yaatsi_u:775_1": "bhavadabhimate ti / viśadabhānābhāve 'pi sūkṣmatayāhamarthasya bhānaṃ parābhimatasaṃvida",
  "GSP33yaatsi_u:775_2": "iva svāpe 'stīti ca hārdam / nāhamaham iti / idānīmahantvena bhāsamāna ātmāsvāpe",
  "GSP33yaatsi_u:775_3": "tathā nāstītyarthaḥ / ekamahamityadhikaṃ patitaṃ vā / etāvantamityādipratisandhānamajñānasākṣitayāhamarthasyaiva",
  "GSP33yaatsi_u:775_4": "svāpe sattve 'nuguṇamiti bhāvaḥ / śaṅkate etāvantam iti / tathātvam-saṃvinmātrasya",
  "GSP33yaatsi_u:775_5": "bhāsamānatvam / pratyavatiṣṭhate siddhāntī katham iti / prativakti śaṅkitā na kiñci",
  "GSP33yaatsi_u:775_6": "diti / ākṣipatyenaṃ nanvevam iti / kiñcidityahamarthasyevāsaṅkocātsaṃvido 'pi kroḍīkārāt",
  "GSP33yaatsi_u:775_7": "saṃvinmātrasyāpi bhānaṃ bhavatāṃ tadābhimataṃ na siddhyedityarthaḥ / nanu kiñciditi",
  "GSP33yaatsi_u:775_8": "jaḍamātrasya parāmarśa iti cettarhyahamarthasyāpi na niṣedhaḥ pratyaktvenājaḍatvāditi",
  "GSP33yaatsi_u:775_9": "bhāvaḥ / yadvā jñeyamātrasya kiñciditi parāmarśo na jñānasyeti cettulyanayena jñāturapi",
  "GSP33yaatsi_u:775_10": "na parāmarśa iti bhāvaḥ / parapakṣe pratisandhānavirodhamāha api ce ti / devānāṃ",
  "GSP33yaatsi_u:775_11": "priyaḥ-murkhaḥ / tathāhi nipātanam / anubhavaprakārānabhijñatvaṃ ca maurkhyam / na",
  "GSP33yaatsi_u:775_12": "hi bhūtale ghaṭo nāstītyasya ghaṭasadbhāvabhūtalaniṣedhaviṣayakatvaṃ kasyacinmatam /",
  "GSP33yaatsi_u:775_13": "kintu ghaṭaniṣedhabhūtalāstitvaviṣayakatvameva / tattulyā caitāvantamitipratītirjñānaniṣedhajñātṛsadbhāvaviṣayaiveti",
  "GSP33yaatsi_u:775_14": "bhāvaḥ / nanu saviṣayasaṃvinniṣedhe 'pi nirviśeṣasaṃvitprakāśe na virodha ityatrāha",
  "GSP33yaatsi_u:775_15": "nirviṣaye ti / nirviṣayamapi sāśrameva jñānaṃ mataṃ svāpe / tacca dharmabhūtaṃ naiva",
  "GSP33yaatsi_u:775_16": "tadā prakāśata iti tu siddhāntinaḥ /",
  "GSP33yaatsi_u:776_0": "svāpe 'hamarthānanubhave pratisandhānāntaraṃ pramāṇatvena śaṅkate nanu mām iti /",
  "GSP33yaatsi_u:776_1": "pariharati ardhāṅgīkāreṇa satyam iti / pratītāvabhyupagamaḥ / svāpesarvathāhamarthānanubhave",
  "GSP33yaatsi_u:776_2": "'nabhyupagamaḥ / svāpyaye ti / svāpakālikāviśadasvaprakāśaikāśrayasyetyarthaḥ / tena",
  "GSP33yaatsi_u:776_3": "rūpeṇa-varṇāśramādiviśiṣṭaveṣeṇa / jñasvabhāvasya-jñātṛsvarūpasya / svāpe na jñānasya prakāśaḥ,",
  "GSP33yaatsi_u:777_0": "kintu jñātṛsvarūpasyaiveti dyotanāyedamuktam / pratīterarthamabhilapati evamive ti /",
  "GSP33yaatsi_u:777_1": "ivaśabdo 'vadhāraṇe / ajñānasākṣitvenā'tmā svāpe prakāśata iti parapakṣarītyāpi tadāhamarthasya",
  "GSP33yaatsi_u:777_2": "bhānamavarjanīyamityāha api ce ti / sākṣāddraṣṭari saṃjñāyām iti sākṣātkartaryeva hi",
  "GSP33yaatsi_u:778": "sākṣiśabdo 'nuśiṣṭaḥ / sa ca jñātṛtvena pratī",
  "GSP33yaatsi_u:779_0": "to 'hamartha eveti ahamajña ityajñānasākṣitayā svāpe 'hamarthabhānaṃ setsyatyeveti",
  "GSP33yaatsi_u:779_1": "bhāvaḥ / pratyaktvasyāhaṃbuddhivyavasthāpyatvādapi ātmano 'hantvameṣitavyamevetyāha",
  "GSP33yaatsi_u:779_2": "svasmai iti / svāpe 'hamarthabhānasamarthanamupasaṃharati tatsiddham iti / svāpādītyādipadena",
  "GSP33yaatsi_u:779_3": "mohādyavasthā grāhyā /",
  "GSP33yaatsi_u:780_0": "atha muktāvahamarthanivṛttimanūdya dūṣayati yattu iti / ta dvārtam iti / vārtaṃ-phalgu /",
  "GSP33yaatsi_u:780_1": "tadidaṃ mataṃ kṣudramityarthaḥ / yata iti / vaināśikadarśanaṃ-bauddhadarśanam / prakārāntareṇa",
  "GSP33yaatsi_u:780_2": "ahambhāvānanuvṛttikathanamukhena / yene ti / ātmana ityasyāgre ātmā iti pūraṇīyam /",
  "GSP33yaatsi_u:780_3": "ahamarthasya dharmamātratve tannivṛttāvapi muktau ātmā anuvartate iti bhavatkathanaṃ",
  "GSP33yaatsi_u:780_4": "sādhīyo bhavet / na tu dharmamātraṃ saḥ / kintu sa evātmeti piṇḍitārthaḥ / jñānamātrasyātmatvaṃ",
  "GSP33yaatsi_u:780_5": "pratikṣipati jñānamapī ti / dharmatayā pramīyamāṇasya jñānasya na svatantrātmatvaṃ",
  "GSP33yaatsi_u:780_6": "saṃbhavatīti bhāvaḥ / antaraṅgasya jñānasyaivā'tmatvāsambhave bahiraṅgasyendriyādeḥ",
  "GSP33yaatsi_u:780_7": "sutarāṃ na sambhāvitamātmatvamityāha kā kathe ti / jñātṛtayā pramīyamāṇādahamarthādanyasya",
  "GSP33yaatsi_u:780_8": "na kasyāpyātmatvaṃ yuktamiti bhāvaḥ /",
  "GSP33yaatsi_u:781": "muktāvahaṃbhāvanivṛttau dūṣaṇāntaramāha anyaśce ti / sukhaduḥkhabhoktṛtvaṃ duḥkhatrayābhighātāt mumukṣutvaṃ ca jñāturahamarthasyaiva,",
  "GSP33yaatsi_u:782_0": "sa cet svasyaiva vināśaṃ muktau jānīyāt na tasyai spṛhayet / tathāca tasyā apuruṣārthatvaprasaktiḥ /",
  "GSP33yaatsi_u:782_1": "nāpi mokṣasādhanajñānānuṣṭhānayoḥ pravartetaivaṃ jānan / tathāca jñāpakatayānuṣṭhāpakatayā",
  "GSP33yaatsi_u:782_2": "ca prāmāṇyaṃ bhajatāṃ mokṣaśāstrāṇāṃ prāmāṇyaṃ bhajyeteti bhāvaḥ / nahī ti / yathā",
  "GSP33yaatsi_u:782_3": "dehagehādyupalakṣitaḥ pṛthivībhāgaḥ sthāsyatīti svadehagehanāśe na pravarteta svayameva",
  "GSP33yaatsi_u:782_4": "kaścit prekṣāpūrvakārī,",
  "GSP33yaatsi_u:783": "evamahamarthopalakṣitaḥ prakāśaḥ sthāsyatīti buddhyā na svanāśāya mokṣāya jñātāhamarthaḥ pravarteteti bhāvaḥ /",
  "GSP33yaatsi_u:784": "cittvāt svayaṃprakāśatvam,",
  "GSP33yaatsi_u:785": "tataḥ pratyaktvaṃ,",
  "GSP33yaatsi_u:786": "tataścātmatvaṃ cito jñānasyaiva,",
  "GSP33yaatsi_u:787": "na tu tadbhinnasyāhamarthasyeti pakṣaṃ pratikṣipati etene ti / ahaṃ jānāmīti pratyaye caitanyaikarūpaḥ parāgbhinnaḥ pratyak yaḥ jānāmīti pratīyate,",
  "GSP33yaatsi_u:788": "saḥ prakāśa evātmā / tasminnadhiṣṭhāne bhāsamānaḥ tadadhīnaprakāśaḥ ahamartho yuṣmadarthalakṣaṇa eva-parāgarthasvarūpaṃ eva,",
  "GSP33yaatsi_u:789": "tannātmetyarthaḥ/ tasminnityanena cidbhinnatvaṃ,",
  "GSP33yaatsi_u:790": "tadbalanirbhāsitatayeti asvaprakāśatvaṃ,",
  "GSP33yaatsi_u:791": "lakṣaṇato yuṣmadartha eveti parāktvaṃ cāhamarthasyānātmatve liṅgamuktam lakṣaṇataḥ-svarūpataḥ;",
  "GSP33yaatsi_u:792": "yadvā asvayaṃprakāśatvaliṅgāt / jñānaṃ svaprakāśaṃ jñānatvāt,",
  "GSP33yaatsi_u:793": "jñānaṃ pratyak svayaṃprakāśatvāt,",
  "GSP33yaatsi_u:794": "jñānamātmā pratyaktvāditi prayogatrayam,",
  "GSP33yaatsi_u:795": "ahamartho na svayaṃprakāśaḥcidbhinnatvāt,",
  "GSP33yaatsi_u:796": "ahamarthaḥ parāk anyādhīnaprakāśatvāt,",
  "GSP33yaatsi_u:797": "ahamartho nātmā parāktvā",
  "GSP33yaatsi_u:798_0": "diti prayogatrayaṃ cātragarbhitam / asya pratikṣevayuktiḥ partyakṣavirodhā diti /",
  "GSP33yaatsi_u:798_1": "cito jñānasyā'tmatve dharmigrāhakamānabādho 'tra vivakṣitaḥ / pratyakṣeṇa tasya dharmatvenaiva",
  "GSP33yaatsi_u:798_2": "pramīyamāṇatvāt / ahamartho yuṣmadartha iti pratijñāvākye virodhamāha aham iti /",
  "GSP33yaatsi_u:798_3": "mātā vandhyeti pratijñātulyeyamiti yāvat / nanu yuṣmadartha iti ḷ ākṣaṇikaṃ parāktvaparam /",
  "GSP33yaatsi_u:798_4": "nāto virodhaḥ / parāktvaṃ cāhamarthasya cidadhīnaprakāśatvādityatrā'ha na cāsā viti /",
  "GSP33yaatsi_u:798_5": "atra prayogaḥ- ahamartho 'nanyāpekṣaprakāśaḥ caitanyadharmakatvāt,",
  "GSP33yaatsi_u:799": "yannaivaṃ yannaivaṃ yathā ghaṭa iti / prātyakṣikī dharmatvena pramitiścaitanyasyā'tmatve pūrvaṃ bādhakatvenoktā / athā'numānikīṃ tāṃ tathātvenā'ha prakāśaśce ti /",
  "GSP33yaatsi_u:800_0": "muktāvahamarthasya sadbhāve pūrvaṃ tarka uktaḥ / atha tadā muktasyāhantvena bhāne",
  "GSP33yaatsi_u:800_1": "'numānaṃ samagrāṅgakanyāyamukhena prapañcayati sa ce ti / na caivam iti / evaṃ bhāsamānatve-",
  "GSP33yaatsi_u:800_2": "ahantvena bhāsamānatve muktasya saṃsāriṇa ivājñatvādi nāpādayituṃ śakyate,",
  "GSP33yaatsi_u:801_0": "muktatvavirodhāt-śāstrasiddhamuktidaśābhāvyajñānanivṛttyādivirodhādityarthaḥ / muktātmā",
  "GSP33yaatsi_u:801_1": "ajñānavān saṃsaraṇadharmavān vā ahantvena bhāsamānatvāt saṃsāryātmavaditi anumānaṃ",
  "GSP33yaatsi_u:801_2": "muktaviśeṣa- pratipādakaśāstrabādhitamiti bhāvaḥ / nanu nāsmābhirajñatvādi muktasya",
  "GSP33yaatsi_u:801_3": "sādhyate / kintu ahantvena bhāseta yadi muktātmā,",
  "GSP33yaatsi_u:802": "tarhyajñānādimān syāditi prasañjanameva kriyata iti cettatrāpyāha atadupādhitvā diti / tatpratyayasya-ahamitipratyayasya,",
  "GSP33yaatsi_u:803_0": "atadupādhitvācca-ajñānakāraṇakatvābhāvaccetyarthaḥ / āpādyāpādakayorvyāpyavyāpakabhāve",
  "GSP33yaatsi_u:803_1": "sati hyāpādanaṃ yujyate / nātra so 'sti tanniyāmakahetuhetumadbhāvādyabhāvāditi bhāvaḥ /",
  "GSP33yaatsi_u:803_2": "ajñānopādhiriti bahuvrīhiḥ ajñānamupādhiḥ prayojakaṃ yasyeti / vāmadevādīnāmityādipadena",
  "GSP33yaatsi_u:803_3": "mahādevādirgrāhyaḥ / atatpratyayetiprācīnamudritapāṭhastvaśuddhaḥ / etatpratyayeti vā,",
  "GSP33yaatsi_u:804_0": "ahaṃpratyayeti vā pāṭhaḥ saṃbhāvyate / ahameva ce ti rudravākyamatharvaśirasi / nivṛttasavāsanāvidyādoṣāṇāmapi",
  "GSP33yaatsi_u:804_1": "ahaṃpratyayadarśanāt nāsyājñānopādhitvaṃ saṃbhavatīti bhāvaḥ / ahamanna mityādimuktānusandhānavākyamapyatrānusandheyam /",
  "GSP33yaatsi_u:804_2": "nanveteṣāṃ bādhitānuvṛttirūpo 'haṃpratyaya ityatrāpyāha tathe ti / avidyāsmitārāgadveṣābhiniveśāḥ",
  "GSP33yaatsi_u:804_3": "pañca kleśāḥ / kleśagrahaṇaṃ karmavipākāśayānāmupalakṣaṇam /",
  "GSP33yaatsi_u:805_0": "kleśakarmavipākāśayairaparāmṛṣṭaḥ puruṣaviśeṣar iśvara iti hi yogatantre prasiddham /",
  "GSP33yaatsi_u:805_1": "sarvadā sarvathāvidyārahitasyeśvarasyāhamiti svātmani pratyayo nāvidyādimūlaḥ saṃbhavediti",
  "GSP33yaatsi_u:805_2": "hārdam / sṛṣṭiprākkāle 'haṅkārādyupādherabhāvāttadānīntano 'haṃpratyayoneśvarasya paropādhiprayuktaḥ,",
  "GSP33yaatsi_u:806": "kintu svarūpaprayukta eveti pradarśanāya sṛṣṭisaṅkalpavākyopādānam / cidacidantaryāmisva",
  "GSP33yaatsi_u:807_0": "rūpapāmarśī hantāhami tyahaṃśabdaḥ / muktaprāpyaparasvarūpavācī yasmā diti gītāvākyebhagavato",
  "GSP33yaatsi_u:807_1": "'haṃśabdaḥ / naca sopādhirīśvaro 'ntaryāmī muktaprāpyo vā bhavatīti bhāvaḥ / tathā",
  "GSP33yaatsi_u:807_2": "mṛtyusaṃsārasāgaratārakaṃ śuddhameva svarūpaṃ bhagavato 'hamiti nirdiṣṭaṃ teṣāmaha",
  "GSP33yaatsi_u:807_3": "mityatra / nahi svayaṃ sopādhiritaropādhimocanasamartha iti bhāvaḥ / pitṛtvarakṣakatvādyabhiprāyaṃ",
  "GSP33yaatsi_u:807_4": "ca ahaṃ bījapradaḥpite ti / ahaṃśabditaṃ jagatkāraṇasvarūpaṃ nājñānopahitaṃ,",
  "GSP33yaatsi_u:808": "na vā jñānamātram,",
  "GSP33yaatsi_u:809_0": "kintu sarvajñamiti jñāpanāya copāttaṃ vedāham iti vacanam / na caiṣāṃ niṣkṛṣṭasvarūpaviṣayāṇāmahaṃśabdānāṃ",
  "GSP33yaatsi_u:809_1": "bahūnāmamukhyatvaṃ yuktam / kintu pratyaktvapravṛttinimittakatvānmukhyatvamahantvena",
  "GSP33yaatsi_u:809_2": "svarūpabhānaprayuktatvameva ceti bhāvaḥ /",
  "GSP33yaatsi_u:810_0": "nanvevamahambhāvasyā'tmasvarūpatve 'haṅkārasya kṣetrāntarbhāvavacanaṃ tyājyatvapratipādanaṃ",
  "GSP33yaatsi_u:810_1": "ca gītāsthaṃ kathamityatrā'ha evaṃ ce ti / āvyaktikapariṇāmabhedena- pradhānapariṇāmamahatpariṇāmenāhaṅkāreṇa /",
  "GSP33yaatsi_u:810_2": "anahamahaṃ kriyate 'nenetyahaṅkāraḥ / karaṇaṃ ca mānasam / tathā cānahami dehe 'hamabhimānaheturanātmani",
  "GSP33yaatsi_u:810_3": "ātmabhramaheturahaṅkāraḥ kṣetrāntargatatvenopadiṣṭa iti phalitam / atha ahaṅkāraṃ",
  "GSP33yaatsi_u:810_4": "balaṃ darpam iti tyājyatvenoktasyāhaṅkārasyābhijanādinimittadurabhimānamūlagarvarūpatvamāha",
  "GSP33yaatsi_u:810_5": "bahumantavye ti / anahamahaṃ kriyata iti cātra vyutpattiḥ / praśastakulīnadehāvātmābhimāna",
  "GSP33yaatsi_u:810_6": "ityarthaḥ / sacāyaṃ pūjyāvamānanahetugarvahetutvādgarva ityujyate iti bhāvaḥ / cvyarthamantarbhāvyobhayatra",
  "GSP33yaatsi_u:810_7": "vyutpattiḥ / cvyarthamanantarbhāvya tu vyutpanno 'haṅkāra iti ātmani ahaṃ buddhivācīti",
  "GSP33yaatsi_u:810_8": "vivekaḥ / tasmā diti / abādhitāhaṃbuddhirmukhyā'tmagocaraiva / dehādau tu sā bhrāntilakṣaṇaiveti",
  "GSP33yaatsi_u:810_9": "bhāvaḥ / atra saṃvādipurāṇaratnavacanaṃ śrūyatām iti / ātmanyeṣa na doṣāya śabdo",
  "GSP33yaatsi_u:810_10": "'hamiti yo dvija / anātmanyātmavijñānaṃ śabdo vā bhrāntilakṣaṇaḥ // iti ca tatratyamatrānusandheyam /",
  "GSP33yaatsi_u:810_11": "ātmavijñānam- ahambuddhiḥ / śabdo 'haṃśabdaḥ / vāsiṣṭhanandanena-vasiṣṭhaputrasya",
  "GSP33yaatsi_u:810_12": "śakteḥ putreṇa bhagavatā parāśareṇa / dehātmabhramākāraparīkṣāto 'pi svīkāryamahamarthatvamātmana",
  "GSP33yaatsi_u:810_13": "ityāha na ca jñaptī ti / anātmabuddhiḥ- anātmanyātmabuddhiḥ / tathaiva pāṭhaḥ syāditi",
  "GSP33yaatsi_u:810_14": "saṃbhāvyate / jñaptimātrasyātmatve sthūlāsaṃvidityeva dehātmabhramasyā'kāraḥ syāt /",
  "GSP33yaatsi_u:810_15": "natu sthūlo 'hamiti / ato 'pyātmāhamartha eva / yasmin sati ahamiti buddhirdehe udeti /",
  "GSP33yaatsi_u:810_16": "apakrānte ca na / so 'yamātmāhamartha eveti ca yuktamabhyupagantumiti bhāvaḥ /",
  "GSP33yaatsi_u:811": "ataḥ pratyakṣasiddhatvāduktanyāyāgamānvayāt /",
  "GSP33yaatsi_u:812": "avidyāyogataścātmā jñātāhamiti bhāsate //14//",
  "GSP33yaatsi_u:813": "iti jñāturātmano muktyādau sarvadāpyahaṃbhāvabhānasamarthanaprakaraṇam",
  "GSP33yaatsi_u:814": "yaduktam-ajaḍatvādvittirevā'tmeti;",
  "GSP33yaatsi_u:815": "tatredaṃ vācyaṃ kimidamajaḍatvaṃ nāmeti / yadyucyeta-sadapi yanna prakāśate tajjaḍam,",
  "GSP33yaatsi_u:816": "tadviparītamavyabhicaritaprakāśasattākamajaḍamiti;",
  "GSP33yaatsi_u:817_0": "tathā sati sukhādibhirvyabhicārī hetuḥ / na khalu sukhaduḥkhecchādayo vidyamānā api",
  "GSP33yaatsi_u:817_1": "kadācidamavabhāsamānā bhavanti / svasattāprayuktaprakāśatvamapi dīpādibhiranaikāntikam /",
  "GSP33yaatsi_u:817_2": "jñānavyatiriktaprakāśānaṅgīkārāccāsiddhatā,",
  "GSP33yaatsi_u:818": "viruddhatā ca / yadi matam-avyabhicaritaprakāśo 'pi sukhādiranyasmai prakāśata iti ghaṭa iva jaḍatāṃ nātivartate,",
  "GSP33yaatsi_u:819": "tenānātmeti; jñānaṃ vā kiṃ svasmai prakāśate?",
  "GSP33yaatsi_u:820": "anyasyaiva hi tadapi jānato 'hamarthasya prathate 'haṃ jānāmīti,",
  "GSP33yaatsi_u:821_0": "ahaṃ sukhītivat / tena svasmai prakāśamānatvamabhipretya prayujyamāno 'jaḍatvaheturasiddhaḥ",
  "GSP33yaatsi_u:821_1": "saṃvidi / ataḥ sattayaiva svamātmānaṃ prati sidhyannajaḍo 'hamartha evātmā / tatsaṃbandhāyattā",
  "GSP33yaatsi_u:821_2": "tu jñānasyāpi prakāśatā / ata eva hi svāśrayacetanaṃ prati prakaṭatā,",
  "GSP33yaatsi_u:822": "itaraṃ pratyaprakaṭatā ca jñānasya sukhaduḥkhaderiva / nacaivamātmāntarasaṃbandhamarthāntaraṃ vāpekṣyāyamātmā'tmane prakāśate / etaccānantaramevopapādayiṣyate /",
  "GSP33yaatsi_u:823": "iti jñānātmatvasādhakājaḍatvadūṣaṇam",
  "GSP33yaatsi_u:824": "na ca jñānena sahopalambhaniyamo 'hamarthasyārthāntaratāṃ vārayati,",
  "GSP33yaatsi_u:825": "jñānasyāpi tathātvaprasaṅgāt / tadapi hi tena niyatena sahopalambhamityahamarthādanarthāntaraṃ mithyārūpamevā'padyeta / asiddhaśca saṃvidviśeṣaiḥ sahopalambhaniyamaḥ,",
  "GSP33yaatsi_u:826": "pratyekaṃ vyabhicāradarśanāt / na ca viśeṣamātraṃ nirdhūtanikhilaviṣayaviśeṣopaśleṣaṃ vā vittimātramasti,",
  "GSP33yaatsi_u:827": "yena sahopalambhaniyamaḥ",
  "GSP33yaatsi_u:828_0": "saṃvediturabhidhīyeta / sāmānyaṃ tu sadapi saugaterna vastutayā'sthīyate / samastavṛttipratyastamaye",
  "GSP33yaatsi_u:828_1": "'pi svayañjyotirayamātmāvatiṣṭhata iti ca vakṣyāmaḥ / svavāgvighātaśca-ekaṃ dvāviti",
  "GSP33yaatsi_u:828_2": "nirdeśāt / dvayorhyekakriyānupraveśe sahaśabdaḥ,",
  "GSP33yaatsi_u:829": "śiṣyeṇa saha gacchatyācārya iti yathā / api ca nilataddhiyoriti dve upādāya abheda ityekatvavidhiḥ savitrīvandhyātvavidhiriva / anekāntaśca saṃvidi pratiṣidhyamānairjaḍatvādibhiḥ;",
  "GSP33yaatsi_u:830": "sarvajñajñānena sahopalambhaniyamabhāgibhiḥ saṃsārijñānaiśca / teṣāmabhedābhyupagame jñānasya jaḍatvamūrtatvādi,",
  "GSP33yaatsi_u:831": "buddhasya baddhatvamityāpadyeta / niyamenaikajñānasiddhatvamapyuktaprakāreṇa pratyu",
  "GSP33yaatsi_u:832": "ktam / vipakṣavyatirekaścāsiddhaḥ / bhavatu niyamenaikajñānasiddhatvaṃ jñānajñeyajñātṛṇām,",
  "GSP33yaatsi_u:833": "mā ca bhūdabhedaḥ; ko virodhaḥ? /",
  "GSP33yaatsi_u:834_0": "ahamarthasyā'tmatvaṃ nigamayati ata iti / jānāmyahamiti jñānadharmitvena pratyakṣasiddhatvādahamarthasyaivā'tmatvam /",
  "GSP33yaatsi_u:834_1": "ahantvena tasya muktāvapi bhāne 'numānamuktamāgamaśca / pratyaktvānyathānupapatitalakṣaṇastarko",
  "GSP33yaatsi_u:834_2": "'pyukta ātmano 'hamarthatvavyavasthāpakaḥ / sthūlo 'hamiti dehātmabhramarūpāvidyāsaṅgateśca",
  "GSP33yaatsi_u:834_3": "jñātāhamartha evātmā,",
  "GSP33yaatsi_u:835_0": "sa ca sarvadāhamiti bhāsate iti kārikārthaḥ / ātmā jñātaivetyatrāpi pratyakṣādikamastīti",
  "GSP33yaatsi_u:835_1": "garbhitamatra / pratyakṣaṃ cāhaṃ jānāmītyādikaṃ prasiddhameva / jñānasya dehādidharmatvaniṣedhena",
  "GSP33yaatsi_u:835_2": "pariśeṣānumānamapi siddham / sāstravacanāni cāgre mūla eva nirdekṣyante / jñānasamānāśrayatvādajñānasyājñātṛtve",
  "GSP33yaatsi_u:835_3": "ātmano 'vidyānvayāyoga iti tarko 'pyaktaprāya iti / evaṃ jñāturahamarthasyātmatvaṃ vyavāsthāpi //14 //",
  "GSP33yaatsi_u:836_0": "atha jñānasyā'tmatve sādhakatvena parairupanyastamajaḍatvamapi vikalpya dūṣayati",
  "GSP33yaatsi_u:836_1": "yadukta mityādinā / tadviparītamityasya vivaraṇa mavyabhicarite tyādi / avyabhicaritaḥ-niyataḥ prakāśo yasyāḥ,",
  "GSP33yaatsi_u:837": "evaṃbhūtā sattā yasya,",
  "GSP33yaatsi_u:838_0": "tadajaḍamityarthaḥ / svasattāvyāpakaprakāśatvamajaḍatvamiti yāvat / tathā satī ti /",
  "GSP33yaatsi_u:838_1": "anātmasu sukhādiṣvapi niruktājaḍatvasya sattvāt vyabhicāra ityuktaṃ bhavati / ajaḍatvaprakārāntaraṃ",
  "GSP33yaatsi_u:838_2": "dūṣayati svasatte ti / yasya svasattayaiva prakāśaḥ,",
  "GSP33yaatsi_u:839": "tatsvasattāprayuktaprakāśam,",
  "GSP33yaatsi_u:840": "tattā jaḍatvamityapi pradīpādau vyabhicāri / dīpasya prakāśe hi na dīpāntarāpekṣā / nanu cakṣurāderapekṣāstyeva tatreti cet;",
  "GSP33yaatsi_u:841": "astu nāma;",
  "GSP33yaatsi_u:842": "tāvatā svasattāprayuktatāyā anapāyāt / svasattāmātraprayuktatvavivakṣā tu na saṃbhavati,",
  "GSP33yaatsi_u:843_0": "saṃvidyasiddheḥ / vijātīyātmāpekṣatvāttatprakāśasya / etaccānantarameva sphuṭībhaviṣyati /",
  "GSP33yaatsi_u:843_1": "dūṣaṇāntaramapyāha jñāne ti / jñānato dharmo 'tiriktaḥ prakāśo nāma nābhimataḥ /",
  "GSP33yaatsi_u:843_2": "jñānameva tu prakāśarūpam / tat svasattāprayuktaprakāśatvarūpo heturasiddhaḥ pakṣe",
  "GSP33yaatsi_u:843_3": "jñāne / tatprakāśaṃ nityamabhyupagacchataḥ tasya svasattāprayuktatvakīrtanaṃ viruddhaṃ",
  "GSP33yaatsi_u:843_4": "ca / yadvā prakāśavattvasya saṃvidyupagame 'bhimatanirviśeṣatvavirodha iti bhāvaḥ /",
  "GSP33yaatsi_u:843_5": "svasmai svayaṃ bhāsamānatvarūpamajaḍatvamātmatve sādhakaṃ tu svarūpāsiddhamityāha",
  "GSP33yaatsi_u:843_6": "yadi matam iti / jñānaprakāśasya tadāśrayanibandhanatvamāha tatsaṃbandhe ti / prakāśatā-jñānarūpatā,",
  "GSP33yaatsi_u:844": "prakāśamānatā vā / svāśrayāya svaviṣayaprakāśakatvarūpaṃ jñānatvaṃ,",
  "GSP33yaatsi_u:845": "prakāśamānatā cātmadharmatāhetuke eva / nahi svāśrayādanyasmai svaviṣayaṃ prakāśayati jñānaṃ,",
  "GSP33yaatsi_u:846": "svayaṃ vā prakāśate iti bhāvaḥ / ata iti / svasmai svayaṃ bhāsa",
  "GSP33yaatsi_u:847_0": "mānatvamahamarthasyaiveti sa evātmetyarthaḥ / prakaṭatā-prakāśamānatā / ātmāntarasaṃbandham-āśrayāntarasaṃbandham /",
  "GSP33yaatsi_u:847_1": "arthāntaraṃ-jñānādi / etacce ti / ananyasādhana ityetadvivaraṇa iti bhāvaḥ /",
  "GSP33yaatsi_u:848_0": "saṃvida ātmatvamādhakamajaḍatvaṃ pradūṣya jñātrādeḥ saṃvidabhedasādhakaṃ prakaṭasaugatābhimataṃ",
  "GSP33yaatsi_u:848_1": "sahopalambhaniyamaṃ dūṣayati naca jñānene ti / jñānasyāpī ti / mithyābhūtenāhamarthena",
  "GSP33yaatsi_u:848_2": "sahopalambhanaiyatyataulyātsaṃvidastadabhedāt mithyātvaprasaktiriti bhāvaḥ / abhimataviruddhāpādakatvāddhetorbhavadīyasya",
  "GSP33yaatsi_u:848_3": "viruddhatvamiti hetudoṣa udbhāvito bhavati / ahamarthena sahaivopalambhaṃ saṃvida",
  "GSP33yaatsi_u:848_4": "upapādayati tadapī ti / niyatena-svaprakāśavyāpakaprakāśavatā / tena-ahaṅkāreṇa /",
  "GSP33yaatsi_u:848_5": "sahopalambho yasya tat sahopalambham / kiñca,",
  "GSP33yaatsi_u:849_0": "tadupalambhavyāpyopalambhavattvarūpo hi sahopalambhaniyamaḥ paraiḥ tadabhedasādhako",
  "GSP33yaatsi_u:849_1": "mataḥ / sa cāyamahamarthasya saṃvidabhedasādhane pakṣe 'siddha ityāha asiddhaśce",
  "GSP33yaatsi_u:849_2": "ti / atra vikalpaḥ-kiṃ jñānaviśeṣeṇa tena tena sahopalambhaniyamo 'hamarthasya vivakṣitaḥ,",
  "GSP33yaatsi_u:850": "uta jñānaviśeṣamātreṇa,",
  "GSP33yaatsi_u:851": "āhosvit jñānamātreṇeti / tatrādye 'siddhiḥ,",
  "GSP33yaatsi_u:852_0": "cākṣuṣādijñānaprakāśamantarāpi ahamarthasya jñānāntaraprakāśe prakāśamānatvāditi",
  "GSP33yaatsi_u:852_1": "pratyekaṃ vyabhicāradarśanā dityuktam / dvitīyatṛtīyakalpayordeṣamāha naca viśeṣe",
  "GSP33yaatsi_u:852_2": "ti / na nirviśeṣaṃ sāmānyam iti nyāyāccākṣuṣādivyatiriktaṃ jñānaviśeṣamātraṃ jñānamātraṃ",
  "GSP33yaatsi_u:852_3": "vā nāsti / tattadviśeṣaprakāśavyabhicāraścāhamarthaprakāśasyokta eva tattadviśeṣaprakāśābhāve",
  "GSP33yaatsi_u:852_4": "'pyahamarthaprakāśata iti bhāvaḥ / nanvevamapi jñānatvāvacchinnaprakāśenāvyabhicāra",
  "GSP33yaatsi_u:852_5": "eva / ahamarthaprakāśe jñānatvāvacchinnaprakāśadhrauvyādityatrāha sāmānyam iti /",
  "GSP33yaatsi_u:853_0": "anuvṛttasāmānyānupagamātsaugatairevaṃ hetusteṣāṃ durvaca iti bhāvaḥ / vināpi jñānaprakāśenāhamarthaprakāśo",
  "GSP33yaatsi_u:853_1": "'stītyāha siddhāntarītyā ca samaste ti / svavā giti / sāhityasya bhedaniyatatvātsahaivopalambhamānatvahetuvyapadeśa",
  "GSP33yaatsi_u:853_2": "eva bhedavyapadeśarūpa iti tena saṃvidahamarthayoraikyasādhane pratijñāhetuvākyayorvirodha",
  "GSP33yaatsi_u:853_3": "ekaṃ dvitvāditivaditi bhāvaḥ / pratijñāhetughaṭakapadayorvirodhamuktvā pratijñāghaṭakapadayostamāha",
  "GSP33yaatsi_u:853_4": "api ce ti / sahopalambhaniyamādabhedo nīlataddhiyo rityevaṃ hi teṣāṃ pratijñā / dvitvaviśiṣṭe",
  "GSP33yaatsi_u:853_5": "'traikatvavidhirjananīvandhyātvavidhiriva vyāhata iti yāvat / jñānajñātrorabhedasādhanadūṣaṇaprasaṅge",
  "GSP33yaatsi_u:853_6": "'smin jñānajñeyayorabhedasādhakaprayogadūṣaṇādisādhamadūṣaṇaprakārasāmyādi ti dhyeyam /",
  "GSP33yaatsi_u:853_7": "śabdadoṣamuktvār'thadoṣamanyamāha anekāntaśce ti / saṃvidaḥ svayaṃprakāśatvājjaḍatvādiprakāśakāle",
  "GSP33yaatsi_u:853_8": "jñānaprakāśopi niyataḥ / tathā ca saṃvidā sahopalambhaniyamabhājāṃ jaḍatvamūrtatvādīnāṃ",
  "GSP33yaatsi_u:853_9": "saṃvidabhede saṃvido jaḍatvamūrtatvādiprasaṅgaḥ / dharmadharmibhedānupagamāt,",
  "GSP33yaatsi_u:854": "abhedepyādhārādheyabhāvapratītyupagamācca / evaṃ sarva",
  "GSP33yaatsi_u:855": "jñasya baddhajñānānāmupalambhe niyamena buddhajñānamapyupalamyate,",
  "GSP33yaatsi_u:856_0": "teṣāṃ buddhajñānamahopalambhānāṃ buddhajñānābhede buddhasya baddhatvāpattiḥ / tatra",
  "GSP33yaatsi_u:856_1": "tatrābhedānupagame cānaikāntyaṃ hetoriti bhāvaḥ / abhedasādhakaṃ hetvantaramapi tulyarītyā",
  "GSP33yaatsi_u:856_2": "nirasyati niyamenaike ti / ekajñānasiddhatvam -ekajñāne dvayoḥ prakāśamānatvam /",
  "GSP33yaatsi_u:856_3": "nirāsaprakāraśca-ekajñānaviṣayatvenāhamarthe saṃvidabhedasya sādhane tulyanayenāhamarthābhedo",
  "GSP33yaatsi_u:856_4": "'pi saṃvidi prasajyeta / cākṣuṣādijñānaviśeṣeṇaiva siddhatvaṃ cāhamarthasyāsiddham /",
  "GSP33yaatsi_u:856_5": "jñānāntarato 'pi siddheḥ,",
  "GSP33yaatsi_u:857_0": "svāpe svataḥ siddheśceti / aprayojakatvamapyāha vipakṣe ti / vipakṣavyatirekaḥ-vipakṣe",
  "GSP33yaatsi_u:857_1": "bādhaḥ / tadasiddhimevopapādayati bhava tviti / sādhyābhāvavati hetorvṛttāvāpādyamānāyāṃ",
  "GSP33yaatsi_u:857_2": "bādhakastarko nāsti / ato 'prayojako heturiti bhāvaḥ /",
  "GSP33yaatsi_u:858": "kimaprakāśarūpatvāt prakāśamanurudhyate /",
  "GSP33yaatsi_u:859": "vyavahārāya nīlādirāhosvittadabhedataḥ //15//",
  "GSP33yaatsi_u:860": "iti sandihyamānatvānnābhedaḥ śakyanirṇayaḥ /",
  "GSP33yaatsi_u:861": "bodhyasthaścaiṣa niyamo na punarbuddhiboddhṛgaḥ //16//",
  "GSP33yaatsi_u:862": "spaṣṭaśca pratyakṣabādhaḥ,",
  "GSP33yaatsi_u:863": "sarvajñāneṣu vedyādiva vitterapi vediturbhedasyāparokṣatvāt / naca pratiyoginaḥ pratyakṣatvaṃ dṛśyatvaṃ vā bhedasyā'parokṣye tvapekṣitavyam,",
  "GSP33yaatsi_u:864": "siddhimātreṇa tadupapattāvaprayojakatvena tadviśeṣasyānākṣepāt / anavabhāsamāne 'pi pratiyogini bhāvāḥ svarūpata eva vilakṣaṇāḥ pratyakṣyanta iti sarvalokasvasākṣikametat /",
  "GSP33yaatsi_u:865_0": "nanu jīvato bhedapratyakṣasya śirasi padanidhānena sahopalambhaniyamasyābhedena pratibandhagrahaṇamiti",
  "GSP33yaatsi_u:865_1": "kathamiva tatastadvādhasaṃbhavaḥ / tathāsati hi jvālābhedānumānamapi tadekatvapratyabhijñayāpodyeta /",
  "GSP33yaatsi_u:865_2": "aviśeṣajño devānāṃ priyaḥ / tatra hi kḷptakāraṇadoṣānuvṛttau satyāṃ jāyamāno 'parokṣāvabhāso",
  "GSP33yaatsi_u:865_3": "na niravadyapratyakṣapūrvakamanumānaṃ bādhitumarhati / tathāhi-aciranirvāpitāropiteṣvekavartibhāgavartiṣu",
  "GSP33yaatsi_u:865_4": "bahuṣudīpeṣu tadbhedādarśinaḥ susadṛśatayā sa evāyamiti smṛtirupajāyate iti dṛṣṭam /",
  "GSP33yaatsi_u:865_5": "ato 'nyatrāpyapratibandhapuṣkalakāraṇakramopanipātādavayavaviśleṣācca susadṛśanirantarapravṛttapradīpapravāhālambanaiva",
  "GSP33yaatsi_u:865_6": "tathā matiriti niścīyate / tathaikanānātvapratyayaḥ svataḥprāptendriyavṛttiviparyayaprayuktaḥ",
  "GSP33yaatsi_u:865_7": "samasamayopajāyamānānekānavadyapratyakṣapratikṣiptaviṣayaścadvicandrādau dṛṣṭa iti",
  "GSP33yaatsi_u:865_8": "nāsau tatraikatvānumānamabhibhavituṃ prabhavati / na caivamiha jñātṛjñānajñeyavivekasākṣātkārī",
  "GSP33yaatsi_u:865_9": "pratyaya iti pratiruṇaddhyevāyamihābhedānumānodayaprasaktim / na copalabdhisāhityaniyamādeva",
  "GSP33yaatsi_u:865_10": "tathātvamatrānumeyamiti yuktam,",
  "GSP33yaatsi_u:866_0": "vipakṣe bādhakānupalabdheḥ / saṃvidadhīnasiddhitayāpi tathā niyamopapatteḥ / anaindriyikatvena",
  "GSP33yaatsi_u:866_1": "ca tadvṛttiviparyayasyākiñcitkaratvāt / yogyānupalambhaparākṛtatvācca bādhakapratyayasya /",
  "GSP33yaatsi_u:866_2": "api ca viṣayasiddhirhi saṃvit / sā ca svayaṃprakāśetyavivādaḥ / tenāvarjanīyastathā",
  "GSP33yaatsi_u:866_3": "niyamaḥ / naca bhedo 'pi siddhimantareṇa sidhyedityanunmattena yuktamāpādayitumityalamanenānubhavaparāhatamatātivyākulīkaraṇena /",
  "GSP33yaatsi_u:867": "(iti saugatābhimatagrāhyagrāhakavikalpapratyuddhāranirākaraṇam)",
  "GSP33yaatsi_u:868": "aprakāśātmanaśca nīlādeḥ prakāśa ityanubhavasiddhatvānna samarthanāntaraṃ prārthayate / ātmā tu prakāśasvabhāva eva / na ca tāvatājñānatvam,",
  "GSP33yaatsi_u:869_0": "svatantratvāt / paratantramāgantu yāvadarthendriyasannikarṣādikāraṇasannidhānamavatiṣṭhamānamarthāvacchinnarūpaṃ",
  "GSP33yaatsi_u:869_1": "jñānamiti prāgevāvocāma / ātmā tu svatantro jñātā ahamiti pratyātmaṃ prathate / yadipunarīdṛśo",
  "GSP33yaatsi_u:869_2": "'pyayamananyādhīnasiddhitayā jñānamabhilapyate,",
  "GSP33yaatsi_u:870": "abhilapyatāṃ kāmam / tathāpi jñānavadevedaṃ jñānam,",
  "GSP33yaatsi_u:871": "na jñaptimātratayā /",
  "GSP33yaatsi_u:872": "(ityadvaityabhimatagrāhyagrāhakavikalpapratyuddhāranirākaraṇam)",
  "GSP33yaatsi_u:873_0": "ata eva hi cchandogāḥ-'atha yo vededaṃ jighrāṇīti sa ātmā' ityādyāmananti / tathā",
  "GSP33yaatsi_u:873_1": "'katama ātmā' iti praśnapūrvakamidameva lakṣaṇamāmananti vājasaneyinaḥ 'yo 'yaṃ vijñānamayaḥ",
  "GSP33yaatsi_u:873_2": "prāṇeṣu hṛdyantarjyotiḥ puruṣaḥ' iti / atra hi yo 'yaṃ sarvalokānubhavasiddho vividhaviṣayavedanapracuraḥ",
  "GSP33yaatsi_u:873_3": "prāṇeṣu prerakatayā sthito hṛdayāyatane antarjyotiḥ ahamiti pratyaktvena prakāśate,",
  "GSP33yaatsi_u:874_0": "sa puruṣa iti yathoditamevātmasvarūpamupadiśyate / 'eṣa hi draṣṭā śrotā ghrātā rasayitā",
  "GSP33yaatsi_u:874_1": "mantā boddhā kartā vijñānātmā puruṣaḥ' ityātharvaṇāḥ / tathā 'vijñātāramare kena",
  "GSP33yaatsi_u:874_2": "vijānīyāditi' 'na paśyo mṛtyuṃ paśyati na rogaṃ nota duḥkhatām' 'sa uttamaḥ puruṣaḥ",
  "GSP33yaatsi_u:874_3": "nopajanaṃ smarannidaṃ śarīram' 'evamevāsya paridraṣṭurimāḥ ṣoḍaśakalāḥ puruṣāyaṇāḥ",
  "GSP33yaatsi_u:874_4": "puruṣaṃ prāpyāstaṃ gacchanti' 'tasmāddhā etasmānmanomayādanyo 'ntara ātmā vijñānamayaḥ' ityādyāḥ /",
  "GSP33yaatsi_u:875": "'satyaṃ jñāna' mityatrāpi brahmalakṣaṇanirdeśe jñānaśabdo na jñānamātravacanaḥ ;",
  "GSP33yaatsi_u:876": "api tu tadvadvacanaḥ / tadvacanatve 'liti' iti ādyudāttatvaprasakteḥ / antodāttaścāyaṃ jñānaśabdaḥ / matvarthīyācpratyayāntatve tathātvaṃ ghaṭate;",
  "GSP33yaatsi_u:877_0": "nānyathetyetat paramātmanirūpaṇe atinipuṇamupapādayiṣyāmaḥ / aitareyopaniṣadapi 'prajñānaṃ",
  "GSP33yaatsi_u:877_1": "brahye'tyuktvā 'sa etena prājñenātmanā' iti prakṛṣṭajñānavantameveśvaraṃ darśayati /",
  "GSP33yaatsi_u:877_2": "tat siddhaṃ jñātaivāyamātmeti //",
  "GSP33yaatsi_u:878": "(iti dehādivilakṣaṇapratyagātmasvarūpanirūpaṇaprakaraṇam)",
  "GSP33yaatsi_u:879": "kiṃ punarasmin dehādivyatirekiṇi cetane pratyagātmani pramāṇam? / anu",
  "GSP33yaatsi_u:880": "mānamiti nayavicakṣaṇo 'kṣapādaḥ / yadāha ” icchādveṣaprayatnasukhaduḥkhajñānā- nyātmano liṅga “m iti /",
  "GSP33yaatsi_u:881": "kimamīṣāmātmanāvinābhāvo dhūmadhvajaviśeṣeṇeva dhūmaviśeṣasya dṛṣṭaḥ?",
  "GSP33yaatsi_u:882": "hantaivaṃ tata eva tatpramiteḥ kimanumānena?",
  "GSP33yaatsi_u:883": "/ mābhūdviśeṣatodarśanam;",
  "GSP33yaatsi_u:884_0": "sāmānyatastu bhaviṣyati / tathāhi-icchādayaḥ kāryatvānityatvaguṇatvādibhiḥ śabdādaya",
  "GSP33yaatsi_u:884_1": "ivā'śritatayānumīyante / yaścaiṣāmāśrayaḥ sa ātmā / guṇatvaṃ ca pariśeṣāt / na sāmānyaviśeṣasamavāyābhāvāḥ",
  "GSP33yaatsi_u:884_2": "anityatvāt / na dravyaṃ karma vā,",
  "GSP33yaatsi_u:885_0": "vyāpakadravyasamavāyāditi / viśeṣaguṇatvaṃ cānityatve satyasmadādyekendriyagrāhyatvaniyamāt",
  "GSP33yaatsi_u:885_1": "rūpādivat / evamāśrayamātramupasthāpayanto 'nvayavyatirekiṇo hetavaḥ dravyāntaraguṇatvaṃ",
  "GSP33yaatsi_u:885_2": "ca pratyācakṣāṇaiḥ kevalavyatirekisādhanairātmagocaratayā niyamyante / tathā hi bhavati-icchādayo na mahābhūtaguṇāḥ,",
  "GSP33yaatsi_u:886": "svātmana eva pratyakṣatvāt;",
  "GSP33yaatsi_u:887": "abāhyendriyagrāhyatvāddhā / ye bhūtaguṇāste svātmaparātmapratyakṣāḥ bāhyakaraṇapratyakṣāśca,",
  "GSP33yaatsi_u:888": "yathā rūpādayaḥ / na tathecchādaya iti na tadguṇāḥ / dikkālamanāṃsi punaḥ na viśeṣaguṇavanti;",
  "GSP33yaatsi_u:889_0": "nāpi tadguṇānāṃ pratyakṣatvamiti na teṣāmapi guṇāḥ / akāraṇaguṇapūrvatvāt ayāvaccharīrabhāvitvādityādayaḥ",
  "GSP33yaatsi_u:889_1": "śarīraviśeṣaguṇatvapratiṣedhahetavaḥ prācīnāścātrānukraṣṭavyāḥ / tenecchādayo na",
  "GSP33yaatsi_u:889_2": "śarīraguṇāḥ tadguṇabhāvāpavādapramāṇavattve sati guṇatvāt / ye yathoktasādhyā na bhavanti,",
  "GSP33yaatsi_u:890": "te yathoktasādhanā api na bhavanti;",
  "GSP33yaatsi_u:891_0": "yathā rūpādayaḥ / yathoktasādhanāḥ punaricchādaya iti yathoktasādhyā eveti / vimatipadāspadebhyaḥ",
  "GSP33yaatsi_u:891_1": "śarīrādibhyor'thāntaraguṇā icchādaya iti vā pratijñā / yathokta eva hetuḥ / udāharaṇaṃ",
  "GSP33yaatsi_u:891_2": "ca prayoktavyam / sāmānyena vānvayaḥ pradarśanīyaḥ-yo yadguṇabhāvāpavādakapramāṇavattve sati guṇaḥ,",
  "GSP33yaatsi_u:892": "sa tator'thāntarasya guṇaḥ; yathā pṛthivyādibhyaḥ śabda iti ākāśasiddhivadātmasiddhiriti /",
  "GSP33yaatsi_u:893": "(iti vilakṣaṇātmana ānumānikatvapakṣanirūpaṇam)",
  "GSP33yaatsi_u:894": "idamapi na samīcīnamityeke / tathāhi-anvayavyatirekihetubhirdehādisādhāraṇamāśrayamātramavagamitam / na ca tāvatā'tmasiddhiḥ / kevalavyatirekī tu sādhanadaśāmeva nāsādayati,",
  "GSP33yaatsi_u:895": "sapakṣānvayavirahāt,",
  "GSP33yaatsi_u:896": "asādhāraṇavat / nacaivaṃ kevalānva",
  "GSP33yaatsi_u:897_0": "yino vipakṣavyatirekadarśanavikalatayā sādhāraṇavadasādhanatvam / deśakālādiśaṅgitopādhivigamepyanvayadarśanena",
  "GSP33yaatsi_u:897_1": "sādhyānvitasvabhāvatayā pariniścitatvāt / naca sādhanābhāve sādhyābhāvadarśanamātreṇa",
  "GSP33yaatsi_u:897_2": "sādhyānvitasvabhāvatvaṃ śakyaṃ niścetum / abhāvasyānantadeśavyāpitayānavayavena grahaṇasyaiva duṣkaratvāt,",
  "GSP33yaatsi_u:898": "kalayāpyanyatravṛttau saṃbandhe niyamāsaṃbhavāt / sandehagrastatvācca-kiṃ sādhanābhāvaprayuktaḥ sādhyābhāvaḥ,",
  "GSP33yaatsi_u:899": "kiṃ vā nimittāntaraprayukta iti / pṛthivyādibhyor'thāntaraguṇatvapratijñāpi dravyāntarāprasiddheraprasiddhaviśeṣaṇā /",
  "GSP33yaatsi_u:900": "(iti naiyāyikābhimatātmānumānanirāsaḥ)",
  "GSP33yaatsi_u:901": "etena sāṅkhyodīritasādhanabhedā apyapoditā veditavyāḥ saṅghātaparārthatvādayaḥ / tathā ca tāneva tāvadādito vyākurmahe-",
  "GSP33yaatsi_u:902": "” saṅgātaparārthatvātrriguṇādiviparyayādadhiṣṭhānāt /",
  "GSP33yaatsi_u:903": "puruṣo 'sti bhoktṛbhāvāt kaivalyārthaṃ pravṛtteśca // “",
  "GSP33yaatsi_u:904": "ayamarthaḥ-dehendriyādayaḥ parārthāḥ saṅgātatvācchayanāsanaśaraṇādivat / pratyakṣaṃ ca śarīrasya saṅghātatvaṃ,",
  "GSP33yaatsi_u:905": "bhūtānāṃ ca / avyaktamahadahaṅkārendriyāṇāṃ ca sukhaduḥkhamohātmatayā tathātvamanumeyaṃ tadvadeva / na cendriyāṇāmāhaṅkārikatvasyābhyupetasya,",
  "GSP33yaatsi_u:906": "sādhyantvābhimatapārārthyadharmasya cāsaṃhataparārthatvasyānyathātvāpādanādubhayaviśeṣaviruddhatvaṃ hetoḥ;",
  "GSP33yaatsi_u:907_0": "ahaṅkārānvayavyatirekānuvidhānena ” devā vaikārikāḥ smṛtāḥ ” ityādyāgamabalena prakāśalāghavaguṇānvayena",
  "GSP33yaatsi_u:907_1": "ca vaikārikābhidhānasāttvikāhaṅkārabhedayonitvasyendriyāṇāṃ pramāṇasiddhasyāpavādānupapatteḥ /",
  "GSP33yaatsi_u:907_2": "ātmanastu saṅghātatve tasyāpi saṅghātāntarārthatayānavasthāpattyā niṣpramāṇakānekakalpanāprasaṅgāt,",
  "GSP33yaatsi_u:908": "aprayojakatvācca saṅghātatvasya śeṣitve,",
  "GSP33yaatsi_u:909_0": "dṛṣṭāntadṛṣṭāśeṣadharmopasthāpane 'numānaprāmāṇya syaivāsambhavāpatteḥ tadasaṅghātatvasya",
  "GSP33yaatsi_u:909_1": "cāpracālyatvāt / naca pramāṇāntarabalenānāhaṅkārikatvasaṅghātāntarārthatvayorbādhe",
  "GSP33yaatsi_u:909_2": "'bādhitena saṅghātaparārthatvenāpi na bhavitavyam / evaṃ ca saṃhatatvavyāpakāvaruddhatraiguṇyādirahito",
  "GSP33yaatsi_u:909_3": "'saṃhata ātmā siddhaḥ /",
  "GSP33yaatsi_u:910": "tathā dehādayaḥ sukhaduḥkhamohātmakatayā pareṇādhiṣṭhīyante, yantrādibhiriva rathādayaḥ / api",
  "GSP33yaatsi_u:911": "cānukūlapratikūlavedanīye sukhaduḥkhebhṛtyabhrātṛvyavadanukūlanīyaprati",
  "GSP33yaatsi_u:912_0": "kūlanīyavatī / dṛśyatvāddehādayo ghaṭādaya iva vilakṣaṇadraṣṭṭakā iti / adhiṣṭhāturanukūlapratikūlavedakasya",
  "GSP33yaatsi_u:912_1": "draṣṭuḥ traiguṇyādiviparyayaḥ pūrvavadeva nirṇetavyaḥ / tathā dehāderavyaktāntasya",
  "GSP33yaatsi_u:912_2": "kṛtsnsya triguṇātmakatayātyantaduḥkhopaśamanalakṣaṇamokṣadaśānupapatteḥ tadarthaṃ",
  "GSP33yaatsi_u:912_3": "ca śāstrāṇāṃ mahādhiyāṃ ca pravṛtterasti dehādivyatirikto 'saṃhataḥ traiguṇyādyasaṃspṛṣṭaḥ puruṣa iti //",
  "GSP33yaatsi_u:913": "(iti sāṅkhyābhimatātmānumānanirūpaṇam)",
  "GSP33yaatsi_u:914": "atrāpi saṅghātapārārthyādibhiryadyapi paraḥ ko 'pyadhiṣṭhātā draṣṭā siddhaḥ,",
  "GSP33yaatsi_u:915": "tathāpi na tasyāsaṃhatatvātriguṇatvādirabhimataviśeṣaḥ śakyaniścayaḥ / tathāhi-saṅghātasya saṅghātāntarārthatvaniyamadarśanabalādāpatantī parāparā saṅghātakalpanā na doṣāya,",
  "GSP33yaatsi_u:916": "kāryatayevānādi kāraṇaparamparāparikalpanā / na cāprayojakatvamapi;",
  "GSP33yaatsi_u:917": "asaṅghātasyāsaṅgasyāśeṣavikriyāśūnyasyānādheyātiśayakūṭasthacitimātravapuṣaḥ puruṣasya saṅghātaṃ prati paratvānupapatteḥ / tadvi tasya śeṣi bhavati,",
  "GSP33yaatsi_u:918": "tacca tadartham; yadyenopakriyate kriyate vā,",
  "GSP33yaatsi_u:919": "yaccopakaroti karoti vā / na ca tathā sāṅkhyapuruṣa iti kataṃ tasya saṅghātaṃ prati paratvam ?",
  "GSP33yaatsi_u:920": "kathantarāṃ ca saṅghātasya tādarthyam ?",
  "GSP33yaatsi_u:921": "/ anupakāryopyupakāryatayā'tmānaṃ manyata iti cet; kāmaṃ manyatām; kimāyātamupakāryatvasya?",
  "GSP33yaatsi_u:922": "/ na khalu bālāstalamalinatādimattayā gaganamabhimanyanta iti tasya tathātvaṃ bhavati /",
  "GSP33yaatsi_u:923": "api ca tathāvidhabhramo 'pi kasya kathamudayata iti vivecanīyam / na tāvaccitiśakteḥ;",
  "GSP33yaatsi_u:924_0": "sarvavikriyāśūnyatayātiviśuddhāyāmaśubhaśatanidānabhūtabhramapariṇāmāsambhavāt /",
  "GSP33yaatsi_u:924_1": "antaḥkaraṇaṃ tu buddhyaparaparibhāṣābhidhānamacetanatayā tanuriva na bhrāmyati /",
  "GSP33yaatsi_u:924_2": "acidapi svacchatayā citicchāyāpannaṃ cetanāyata iti cet;",
  "GSP33yaatsi_u:925": "na;",
  "GSP33yaatsi_u:926": "nīrūpāyāḥ citerbuddheśca chāyātadgrahaṇānupapatte / chāyeva chāyeti cet; kaḥ khalu ivārtha?",
  "GSP33yaatsi_u:927": ";",
  "GSP33yaatsi_u:928": "citisarūpatvamiti cet;",
  "GSP33yaatsi_u:929_0": "hantaivamaśeṣavikārarahitacitisarūpatāpattāvantaḥkaraṇamapi pratyastamitasamastavṛttikamāpadyata",
  "GSP33yaatsi_u:929_1": "iti durupapādataro 'yaṃ bhramasukhaduḥkhādivikārayogaḥ pratyātmasiddhaḥ / cetanatvena sarūpatvamiti cet;",
  "GSP33yaatsi_u:930": "na;",
  "GSP33yaatsi_u:931": "citireva hi te puruṣaḥ,",
  "GSP33yaatsi_u:932": "na cetayitā / yathā'ha tatrabhavān patañjaliḥ ” yadā citireva puruṣaḥ kimatra kena vyapadiśyata ” iti / ajaḍāyamānatvamivārtha iti cet;",
  "GSP33yaatsi_u:933": "ajaḍatvamapi na jñātṛtvā",
  "GSP33yaatsi_u:934": "tirikta kiñcidityuktameva / tenaiva tadvivaraṇamiti ca na kiñcidetat / api ca citisannidhānādhīnāṃ buddhisiddhimabhidadhānaḥ kathamiva tadajaḍimānaṃ pratijānīyāt?",
  "GSP33yaatsi_u:935_0": "naca citisvāntayorbimbapratibimbādhārābhimatayoranyatarasminnapyavidyamānasya viṣayaviśeṣoparaktajñātṛtvalakṣaṇadharmabhedasya",
  "GSP33yaatsi_u:935_1": "pratibimbe sambhavaḥ / pratyuktaścāyaṃ pratibimbavādaḥ pracchannabāhyamatapratyādeśe /",
  "GSP33yaatsi_u:936": "yaducyate-nirvikārāyāpi puṃse tatsannidhimahimasamutthāpitapramāṇaviparyayādivicitravṛttibhedaṃ svāntameva svavṛttiṃ viṣayaviśeṣāṃścopadarśayati,",
  "GSP33yaatsi_u:937": "sāmantacakramiva parākramīyaḥ pratibalavilolanādivṛttīḥ svāmine,",
  "GSP33yaatsi_u:938": "tataḥ sākṣī bhoktā cāpadiśyate,",
  "GSP33yaatsi_u:939": "rājeti vikramī vijayī ceti;",
  "GSP33yaatsi_u:940_0": "tadanupapannam / draṣṭre hi darśanīyaṃ dṛśyate / naca dṛśimātrātmavādināṃ sāṃkhyānāṃ",
  "GSP33yaatsi_u:940_1": "tadupajīvināṃ ca pracchannānāṃ draṣṭṛtvaṃ vāstavamasti / naca kālpanikena śeṣitvasambhavaḥ /",
  "GSP33yaatsi_u:940_2": "kalpanāpi na sambhavatītyuktameva / rājā tu sāmānyato viśeṣato vā teṣu karmasvamātyān",
  "GSP33yaatsi_u:940_3": "niyuñjānaḥ tatphalamaiśvaryādi cāśruvānaḥ svasvāmibhāvahetukrayapratigrahajananādi-",
  "GSP33yaatsi_u:940_4": "vyāpārayogī na niṣkriyasyānādheyātiśayasya puṃso nidarśanamiti yatkiñcidetat /",
  "GSP33yaatsi_u:941": "(iti kāpilābhimatātmānumānanirasanam)",
  "GSP33yaatsi_u:942": "sthūlo 'haṃ,",
  "GSP33yaatsi_u:943": "gacchābhyahamityādipratyakṣamṛditaviṣayatayā prasiddhaivātītakālatā vyatorekānumānabhedānāmityānumānikīmapyātmasiddhimaśraddadhānāḥ śrautīmeva tāṃ śrotiyāḥ saṅgirante /",
  "GSP33yaatsi_u:944": "śrutayo hi sākṣādevātmanaḥ śarīrādivyatirekamādarśayanti-",
  "GSP33yaatsi_u:945_0": "'sa eṣa neti neti' 'akāyamavraṇamasnāviraṃ śuddhamapāpaviddham' 'yonimanye prapadyante",
  "GSP33yaatsi_u:945_1": "śarīratvāya dehinaḥ / sthāṇumanye' 'na jāyate mriyate vā kadācit' 'jīvāpetaṃ vāvakiledaṃ",
  "GSP33yaatsi_u:945_2": "mriyate' 'na hi vai saśarīrasya sataḥ",
  "GSP33yaatsi_u:946_0": "priyāpriyayorapahatirasti / aśarīraṃ vāva santaṃ na priyāpriye spṛśataḥ' ityādyāḥ /",
  "GSP33yaatsi_u:946_1": "kālāntarabhāvisvargādisādhanavidhayaścā'kṣipanti dehādivyatiriktaṃ nityaṃ cetanamiti",
  "GSP33yaatsi_u:946_2": "śrutitadanupapattipramāṇako 'yaṃ pratyagātmeti /",
  "GSP33yaatsi_u:947": "(iti vilakṣaṇātmanaḥ śāstraikapramāṇakatvapakṣanirūpaṇam)",
  "GSP33yaatsi_u:948": "nanu hitāhitaprāptiparihāramātraparasyā'mnāyasya śirasi kimiti mahānayaṃ bhāraḥ prakṣipyate?",
  "GSP33yaatsi_u:949": "anumānāgamādyaśeṣapramāṇamūlabhūtena pratyakṣeṇaiva hyenaṃ pratipadyāmahe / mamedaṃ śarīram,",
  "GSP33yaatsi_u:950": "idamahaṃ jānāmīti ghaṭādidṛśyebhya ivāyaṃ draṣṭā dehādapi pṛthagbhūtaḥ pratyakṣaṃ parisphurati /",
  "GSP33yaatsi_u:951": "(ityātmanaḥ pratyakṣatvapakṣopakṣepaḥ)",
  "GSP33yaatsi_u:952_0": "maivaṃ vocaḥ / indriyārthasannikarṣajaṃ hi vijñānaṃ pratyakṣam / na cendriyāṇi rūpādivyatirekiṇi",
  "GSP33yaatsi_u:952_1": "niratiśayasūkṣme pratīci parāgartha iva sannikarṣeṇa jñānaṃ janayitumarhanti / yathā",
  "GSP33yaatsi_u:952_2": "āmnāyate 'parāñciravāni vyatṛṇat svayaṃbhūḥ' iti /",
  "GSP33yaatsi_u:953": "aprayojakatvamevopapādayati ki mityādinā sārdhaślokena / kiṃ nīlādirviṣayo 'svayaṃprakāśatvātsvavyavahārāya prakāśaṃ-svaprakāśakaṃ jñānamākāṅkṣate,",
  "GSP33yaatsi_u:954_0": "utāho tadabhedataḥ-saṃvidabhinnatvāt prakāśamanurudhyate iti saṃdehānnīlatadviyorabhedo",
  "GSP33yaatsi_u:954_1": "'śakyanirṇaya ityarthaḥ / saṃvidanurodhitvaṃ nīlādeḥ saṃvidā sahaivopalabhyamānatvalakṣaṇam /",
  "GSP33yaatsi_u:954_2": "idaṃ ca kiṃ saṃvidabhedaprayuktamuta svaprakāśe nīlāderjaḍasya svaprakāśasaṃvidapekṣāprayuktamiti",
  "GSP33yaatsi_u:954_3": "viśaye yāvadabhedaprayuktatvanirṇayo na bhavati,",
  "GSP33yaatsi_u:955": "na tāvadasyābhedasādhakatvam / abhedaprayuktatvanirṇāyakaṃ ca nāsti / tathā cāprayojakatvamiti bhāvaḥ / syādvāsahopalambhaniyamo bodhyayorevābhedasādhakaḥ,",
  "GSP33yaatsi_u:956": "na tu buddhibodhyayorbuddhiboddhrorvetyāha bodhyastha iti / buddhīnāṃ boddhṝṇāṃ vā sahopalabhyamānānāṃ nābhedaḥ / buddhasya baddhatvāpātāt / nāpi buddhibodhyayorbuddhiddhrorvā,",
  "GSP33yaatsi_u:957_0": "buddherjaḍatvādiprasaṅgāt satyamithyārthayoraikyaprasaṅgācca / kintu bodhyayoreva",
  "GSP33yaatsi_u:957_1": "tathābhūtayorabheda iṣyatāṃ guṇaguṇiprabhṛtyoḥ kathañcidityarthaḥ / buddhiboddhṛga",
  "GSP33yaatsi_u:957_2": "iti tu prakṛtābhiprāyeṇa / yadvā bodhyayoreva sahopalambhaniyamaḥ saṃbhavati / na",
  "GSP33yaatsi_u:957_3": "punarbuddhiboddhadhroḥ / buddhimantarāpi boddhuḥ prakāśāt svāpādāvityarthaḥ //15 //16 //",
  "GSP33yaatsi_u:958_0": "jñānajñātrorabhedasādhane pratyakṣabādhitatvamapyāha spaṣṭaśce ti / ghaṭamahaṃ jānāmīti",
  "GSP33yaatsi_u:958_1": "hi sphuṭo jñeyajñātṛjñānānāṃ bhedapratibhāsaḥ / tadvādha ityarthaḥ / śaṅkate na ce",
  "GSP33yaatsi_u:958_2": "ti / pratyakṣajñānaviṣayatvaṃ,",
  "GSP33yaatsi_u:959_0": "jñānaviṣayatvaṃ vā pratiyoginaḥ tadbhedapratyakṣe kāraṇatvenāpekṣitam / prakṛte saṃvido",
  "GSP33yaatsi_u:959_1": "jñānāntarāgocaratvena svayaṃprakāśatvāttadbhedapratyakṣaṃ jñātari na saṃbhavatīti",
  "GSP33yaatsi_u:959_2": "śaṅkiturāśayaḥ / parihati siddhimātreṇe ti / pratiyoginaḥ saṃvidaḥ siddhimātreṇa-prakāśamātreṇa,",
  "GSP33yaatsi_u:960": "tadupapattau-saṃvidbhedapratyakṣopapattau,",
  "GSP33yaatsi_u:961": "aprayojakatvena-pratyakṣadijñānāntarādhīnatatprakāśasya bhedapratyakṣe 'hetutvena, tadviśeṣa",
  "GSP33yaatsi_u:962": "sya-prakāśaviśeṣasya pratyakṣādijñānāntarādhīnasya anākṣepāt-ākṣepāyogādityarthaḥ / ayaṃ bhāvaḥ- anyonyābhāvapratyakṣe 'dhikaraṇasya pratyakṣamevāpekṣitam,",
  "GSP33yaatsi_u:963_0": "pratiyoginaḥ prakāśamātraṃ ca / natu pratiyoginaḥ pratyakṣam / stambhe piśācabhedasyāpratyakṣatvāpatteḥ /",
  "GSP33yaatsi_u:963_1": "pratiyoginaḥ prakṛte vedanasya prakāśastu svata evāsti / tata eva veditari tadbhedapratyakṣe",
  "GSP33yaatsi_u:963_2": "nānupapattiriti / vastutastattadasādhāraṇākāra eva itaratādātmyadhīvirodhitvena tasya",
  "GSP33yaatsi_u:963_3": "tasyetarasmādbhedarūpaḥ / sa ca pratiyogyanavabhāse 'pi bhāsata evotyāha anavabhāsamāna",
  "GSP33yaatsi_u:963_4": "iti / tathā ca jñāturahantvena bhānameva saṃvidbhedagrahaṇamiti bhāvaḥ / tadbhinnatvavyavahāre",
  "GSP33yaatsi_u:963_5": "punaḥ pratiyogiparāmarśasahakṛtamasādhāraṇākārajñānaṃ heturiti bodhyam / sarvaloke",
  "GSP33yaatsi_u:963_6": "ti / etena bhedasya pratyakṣaṃ na saṃbhavati / kṣaṇikasya pratyakṣasya pratiyogigrahaṇapūrvakabhedagrahaṇaparyantamanavasthānāt /",
  "GSP33yaatsi_u:963_7": "yugapatpratiyogyabhāvādhikaraṇagrahe tu samūhālambanavadupaśleṣaviśeṣāsiddhiprasaṅgāt /",
  "GSP33yaatsi_u:963_8": "ato bhramarūpa eva bhedagraha ityapāstam / tattadasādhāraṇa dharmasyaivetarabhedarūpatvāttasya",
  "GSP33yaatsi_u:963_9": "ca dharmiṇi prathamakṣaṇa eva gṛhīteḥ / ata evāpūrvavastudarśane vilakṣaṇo 'yaṃ kaścana",
  "GSP33yaatsi_u:963_10": "padārtha iti bhedapratītirlokasammatā svānubhavasiddhā ca nāpahnavārhā iti sarvalokasvasākṣika mityuktam /",
  "GSP33yaatsi_u:964_0": "śaṅkate nanu jīvata iti / śirasi padanidhānena-tiraskaraṇena / pratibandhagrahaṇaṃ-vyāptigrahaṇam /",
  "GSP33yaatsi_u:964_1": "tataḥ-bhedapratyakṣataḥ / tadvādhasambhavaḥ-abhedānumānabādhasaṃbhavaḥ / tathāsati-pratyakṣasyānumānabādhakatve /",
  "GSP33yaatsi_u:964_2": "apodyeta-bādhyeta / ayaṃ bhāvaḥ- bhinnatvena gṛhyamāṇayoreva hi sahopalambhaniyamo",
  "GSP33yaatsi_u:964_3": "'bhedavyāpyatvena gṛhītaḥ / tena cābhedānumāne pratyakṣe bhedagrahaṇāṃśobhramalakṣaṇa",
  "GSP33yaatsi_u:964_4": "iti niścīyate / na copajīvyavirodhaḥ / pratyakṣasiddhavastusvarūpasya vyāptigrahopayogino",
  "GSP33yaatsi_u:964_5": "'bhyupagamāt / bhedasya ca vyāptigrahānupayuktatvāditi / pariharati aviśeṣajña iti /",
  "GSP33yaatsi_u:964_6": "dṛṣṭāntadārṣṭāntikayorvaiṣamyaṃ na jānāsītyarthaḥ / tadevopapādayati",
  "GSP33yaatsi_u:965": "tatre ti / na pratyakṣatvamanumānatvaṃ vā bādhyatve bādhakatve vā prayojakam / kintu doṣamūlatvamadoṣamūlatvaṃ caiva tathā / tathā ca yathā jvālābhedānumānamadośamūlaṃ bādhakam,",
  "GSP33yaatsi_u:966": "jvālaikyapratyakṣaṃ tu sādṛśyadoṣamūlaṃ bādhyaṃ bhavati;",
  "GSP33yaatsi_u:967_0": "naivaṃ prakṛte jñātṛjñeyajñānabhedagrahasya doṣamūlatvamiti samuditāśayaḥ / jvālaikyapratyakṣe",
  "GSP33yaatsi_u:967_1": "kḷptakāraṇadoṣānuvṛttimupapādayati tathāhī tyādinā / acirapraśamitatvapunaruddīpitatvoktyā",
  "GSP33yaatsi_u:967_2": "jvālayorvāstavabhedo jñāpyate / tadadarśanamekavartivṛttitvajñānaṃ caikyabhrame tayorheturityuktaṃ",
  "GSP33yaatsi_u:967_3": "bhavati / nirvāpaṇapunaruddīpanadraṣṭuśca jvālayorbhedaprtyakṣaṃ vartata iti tena",
  "GSP33yaatsi_u:967_4": "bādhitatvamapi nirvāpaṇādyadraṣṭṛniṣṭha jvālayokyapratyakṣe viva",
  "GSP33yaatsi_u:968_0": "kṣitam / niruktaṃ bhramahetumanirvāpitasthalepyupapādayati ata iti / tailavartyavayavāgnisaṃyogasya",
  "GSP33yaatsi_u:968_1": "dīpahetoranyānyatayā jvālābhedo 'ṅgīkāryo 'nirvāpaṇasthale 'pi / kāraṇadhārānuvṛttibalācca",
  "GSP33yaatsi_u:968_2": "kāryadhārānuvṛttiḥ / pūrvapūrvajvālāyāstu kāraṇanivṛttyā nivṛttireva / taddheturhi",
  "GSP33yaatsi_u:968_3": "tailavartyavayaviśeṣāgnisaṃyogaḥ / agnerāśrayāśitvādvartyavayavaviśeṣanāśe tadagnisaṃyogasya",
  "GSP33yaatsi_u:968_4": "nāśo hyāvaśyakaḥ / evaṃ pūrvottaradīpajvālayorbhede siddhe sajātīyadīpadhārāyāṃ bhedāgrahātsādṛśyarūpadoṣadarśanāccaikyabhrama",
  "GSP33yaatsi_u:968_5": "iti bhāvaḥ / nānābhūte aikyabhramaṃ pratyakṣarūpamudāhṛtyaikasminnānātvabhramamapi",
  "GSP33yaatsi_u:968_6": "pratyakṣarūpamudāharati tathaike ti / svābhāvikacākṣuṣaraśmiprasaraṇasya viparyayo",
  "GSP33yaatsi_u:968_7": "dvaitībhāvo 'ṅgulyavaṣṭambhādiprayuktaścandradvitvabhrame doṣaḥ / asya ca nirdeṣapuruṣīyacandraikyapratyakṣabādhitatvaṃ",
  "GSP33yaatsi_u:968_8": "samasamaye tyādinocyate / dṛṣṭāntitāt dārṣṭāntike vaiṣamyamupapādayati na caivam",
  "GSP33yaatsi_u:968_9": "iti / jñātṛjñānajñeyabhedanirūpitalaukikaviṣayitāśālī ghaṭamahaṃ jānāmīti sākṣātkāraḥ doṣamūlaḥ,",
  "GSP33yaatsi_u:969_0": "abhedapratyakṣabādhito vā naiva dṛśyate / tadabhedānumānabādhakatvaṃ susthitamiti",
  "GSP33yaatsi_u:969_1": "bhāvaḥ / viparītaṃ kasmānna bhavatītyatrāha na copalabdhī ti / tathātvaṃ-jñānābhinnatvaṃ",
  "GSP33yaatsi_u:969_2": "jñātṛjñeyayoḥ / pūrvoktamaprayojakatvaṃ smārayati vipakṣa iti / vipakṣe bādhakatarkavirahādvyāptyasiddhyāsiddhamabhedānumānaṃ",
  "GSP33yaatsi_u:969_3": "na jñānajñātṛjñeyabhedapratyakṣe bādhakatvena śakyaśaṅkamiti bhāvaḥ / jñānādibhedagraha",
  "GSP33yaatsi_u:969_4": "indriyavṛttiprasṛtibhedarūpadoṣamūlo bhavedityatrāha anaindriyikatvene ti / bāhyendriyāgrāhyatvena",
  "GSP33yaatsi_u:969_5": "jñānajñātrostadbhedagrahasya nendriyavṛttibhedaprayuktatvaṃ saṃbhavatītyarthaḥ /",
  "GSP33yaatsi_u:969_6": "atra bādhakapratyayo 'pi nāsti candradvitvabhrama ivetyāha yogyānupalambhe ti / na",
  "GSP33yaatsi_u:969_7": "caivamihe ti vākyābhipretamanena vākyadvayena vivṛtam / saṃvidadhīne tivākyoktaṃ",
  "GSP33yaatsi_u:969_8": "prapañcayati api ce ti / tathāniyamaḥ-saṃvidā sahopalambhaniyamaḥ / avarjanīyaḥ-abhedasyānupagame",
  "GSP33yaatsi_u:969_9": "'pi durvāraḥ / nanu saṃvidamantarāpi viṣayādiḥ sidhyatvityatrāha na ca bhedo 'pī",
  "GSP33yaatsi_u:969_10": "ti / bhedaḥ-grāhyagrāhakabhedaḥ / siddhiṃ-jñānam / apasiddhāntaścaivaṃ kathana iti",
  "GSP33yaatsi_u:969_11": "bhāvaḥ / yadvā sahopalambhaniyamasyābhedasādhakatve",
  "GSP33yaatsi_u:970_0": "svavyāghātamapyāha na ca bhedopī ti / bhedapratibhāso 'pi saṃvidaiva vācya iti niruktahetorbhedasyāpi",
  "GSP33yaatsi_u:970_1": "saṃvidabhede bhedaghaṭito heturapi na sidhyediti yāvat / yadvā bhavadabhimataḥ saṃvidāṃ",
  "GSP33yaatsi_u:970_2": "bhedopi na sidhyediti bhāvaḥ //",
  "GSP33yaatsi_u:971_0": "evaṃ prakaṭasaugatābhimataṃ saṃvidabhedasādhakaṃ sahopalambhaniyamaṃ pradūṣya pracchannasaugatābhimataṃ",
  "GSP33yaatsi_u:971_1": "prakāśasvabhāvatvamapi dūṣayati aprakāśe ti / aprakāśātmanaḥ-aprakāśasvabhāvasya",
  "GSP33yaatsi_u:971_2": "jñānabhinnasya ca / anena jñeyasya jñānābhedānumāne pratyakṣabādho,",
  "GSP33yaatsi_u:972": "hetoḥ pakṣe 'siddhiśca prādarśiṣātām /",
  "GSP33yaatsi_u:973": "yadyapi jaḍatvānna prakāśasvabhāvatvaṃ jñeyasya,",
  "GSP33yaatsi_u:974": "athāpi svayaṃprakāśajñānasaṃbandhātkādācitkaprakāśo ghaṭate ghaṭāderiti bhāvaḥ / jñātā jñānābhinnaḥ prakāśasvabhāvatvādityatra tu heturupagamyate,",
  "GSP33yaatsi_u:975_0": "na sādhyamityāha na ca tāvate ti / jñānatvaṃ- viṣayaprakāśakadhītvam / jñādhātvarthasya",
  "GSP33yaatsi_u:975_1": "hi kartṛdharmatvaṃ jñānasya / ātmanastu dharmitvānna tathātvamiti bhāvaḥ / jñānasvabhāvaṃ",
  "GSP33yaatsi_u:975_2": "tāvadāha paratantram iti / prakārataikasvabhāvatvaṃ,",
  "GSP33yaatsi_u:976": "kādācitkatvaṃ,",
  "GSP33yaatsi_u:977_0": "viṣayāvagāhitvaṃ ceti jñānadharmāḥ / avatiṣṭhamānam-anuvartamānaṃ dhārārūpatayā /",
  "GSP33yaatsi_u:977_1": "dhārāvāhikavijñānamekaṃ jñānaṃ mataṃ hi naḥ iti pakṣe tu svarūpata evānuvartamānaṃ",
  "GSP33yaatsi_u:977_2": "yāvadviṣayāntarasaṃcāramiti vivekaḥ / ātmasvabhāvamāha ātme ti / dharmitvaṃ jñātṛtvamahantvena",
  "GSP33yaatsi_u:977_3": "bhānaṃ cātmano dharmāḥ / nanvevaṃ jñānabhinnatve ātmano jñānamiti vyapadeśaḥ kathaṃ",
  "GSP33yaatsi_u:977_4": "ghaṭata ityatrāha yadī ti / ananyat-svam / ātmani jñānaśabdo jñānasādṛśyāt / tacca",
  "GSP33yaatsi_u:977_5": "svādhīnaprakāśatvarūpaṃ svayaṃprakāśatvaṃ svanirūpitaviṣayatāvattvatādātmyobhayasaṃbandhena",
  "GSP33yaatsi_u:977_6": "kiñcidviśiṣṭatvalakṣaṇamiti bhāvaḥ / tathāpī ti / jñānaśabdenābhilapyamānamātmasvarūpaṃ jñānatulyameva,",
  "GSP33yaatsi_u:978_0": "na tu jñāptimātratayā mukhyaṃ jñānamityarthaḥ / yadvā jñānāyatanameva mantavyaṃ natu",
  "GSP33yaatsi_u:978_1": "jñaptimātratayeti / mantavyamiti śeṣaḥ / tataśca jñāturātmano jñānābhedānumānaṃ parābhimataṃ",
  "GSP33yaatsi_u:978_2": "prabalapratyakṣabādhitamiti bhāvaḥ /",
  "GSP33yaatsi_u:979_0": "pratyakṣatarkasiddhamātmano jñātṛtvamāgamato 'pi pratiṣṭhāpayati ata eve ti / athe",
  "GSP33yaatsi_u:979_1": "tyādivākyaṃ jñātrahamarthātmatvaparam / yo 'yam iti aindriyikajñānapracurasyendriyādhiṣṭhāturātmano",
  "GSP33yaatsi_u:979_2": "hṛdayāntaḥsthatvasvaprakāśatvaparam /",
  "GSP33yaatsi_u:980": "indriyādipravṛttyanuguṇasaṅkalpaprayatnavattvarūpādhiṣṭhānalabhyaṃ kartṛtvaṃ,",
  "GSP33yaatsi_u:981_0": "jñātṛtvaṃ ca svayaṃprakāśatvājjñānaśabditasyātmanaḥ pratipādayadvākyam eṣa hī tyādi /",
  "GSP33yaatsi_u:981_1": "mumukṣubhirjñeyamātmasvarūpaṃ jñātṛtvaviśiṣṭamiti pratipādayadvākyaṃ vijñātāram iti /",
  "GSP33yaatsi_u:981_2": "vijñātṛjīvātmaśarīrakaṃ paramātmānamityarthaḥ / muktau jñānavattvaparaṃ na paśyaḥ",
  "GSP33yaatsi_u:981_3": "iti / paśyaḥ-sarvadarśī muktātmā / muktidaśāyāṃ jñānābhāvaśrutirheyadarśanābhāvapareti",
  "GSP33yaatsi_u:981_4": "na paśya ityādi vyavasthāpayati / duḥkhatāṃ-kutrāpi vastuni pratikūlatvam / bhagavadvibhūtitayā",
  "GSP33yaatsi_u:981_5": "hi sarvasya svānukūlatvena darśanaṃ tadā / sarvaṃ ha paśyaḥ paśyati ityuttarardhamapyatrodāhāryam /",
  "GSP33yaatsi_u:981_6": "etadvivaraṇarūpaṃ sa uttama ityādi / sa tatra paryetī tyādi nopajanaṃ smaran ityantamatrodāhāryat /",
  "GSP33yaatsi_u:981_7": "kalāṣoḍaśakasya nivṛttāvapimuktau svarūpanirūpakadharmabhūtajñānānivṛttiparam evameve",
  "GSP33yaatsi_u:981_8": "ti / jñānavattvenātmano dehendriyamanaprāṇavijñānavailakṣaṇyaparaṃ ca tasmādve tīti vivekaḥ /",
  "GSP33yaatsi_u:982_0": "evaṃ jñātṛtvamātmano vyavasthāpya paramātmano 'pi tadvyavasthāpayati satyam iti /",
  "GSP33yaatsi_u:982_1": "tadvadvacanaḥ-jñānavadvācī / tadvacanatve-jñānavācitve / jñānavācī bhāvalyuḍanto",
  "GSP33yaatsi_u:982_2": "jñānaśabdo litsvareṇādyudātto bhavet / ayaṃ tu antodāttaḥ / tadacpratyayānto 'yaṃ",
  "GSP33yaatsi_u:982_3": "jñātṛvācī svīkārya iti bhāvaḥ / aitareye ti / prakaraṇabalāt prajñānaśabdaḥ prajñānavatpara",
  "GSP33yaatsi_u:982_4": "iti bhāvaḥ / prājñena-prajña eva prājñaḥ / svārthe 'ṇ / tena / sarvajñena paramātmanetyarthaḥ /",
  "GSP33yaatsi_u:982_5": "dehendriyamanaḥ prāṇadhībhyo 'nya iti pratijñātātmasvarūpanirūpaṇamupasaṃharati tatsiddham iti //",
  "GSP33yaatsi_u:983_0": "atha ananyasādhana iti pratijñātaṃ svayaṃprakāśatvamātmanaḥ samarthayituṃ pramāṇaparīkṣāmupakramate",
  "GSP33yaatsi_u:983_1": "kiṃ puna rityādinā / anumānam iti / yadyapyahaṃ jānāmīti pratyakṣameva tatra pramāṇaṃ",
  "GSP33yaatsi_u:983_2": "sambhavati / tasya dehādiviṣayatvāyogāt / athāpi vilakṣaṇātmaviṣayatvaṃ pratyakṣasyedaṃ",
  "GSP33yaatsi_u:983_3": "pramāṇamatraivaṃ pravartitumarhatītyevaṃ sāmagrīnirūpaṇādyātmakena tarkeṇaiva vyavasthāpyamityāśayaḥ /",
  "GSP33yaatsi_u:983_4": "yadāhe ti / icchādi vilakṣaṇātmano 'numāpakaṃ yadāha,",
  "GSP33yaatsi_u:984": "ato 'numānameva pramāṇaṃ tatretyakṣapādāśayo vijñāyata ityāśayaḥ /",
  "GSP33yaatsi_u:985_0": "codayati kimamīṣām iti / dhūmadhvajaḥ-agniḥ / ayaṃ bhāvaḥ- vyāptigrahasya sahacāradarśanamūlakatvena",
  "GSP33yaatsi_u:985_1": "vilakṣaṇātmanā sahacāradarśane icchādīnāṃ pratyakṣeṇaiva tasya siddheḥ kṛtamanumānena /",
  "GSP33yaatsi_u:985_2": "sahacārādarśane ca kathaṃ tena vyāptirgṛhyeta / agṛhītavyāptikena cecchādinā kathantarāṃ",
  "GSP33yaatsi_u:985_3": "tadanumānamiti / pariharati mābhū dityādinā / siṣādhayiṣita- sādhyaviśeṣeṇecchādiviśeṣasya",
  "GSP33yaatsi_u:985_4": "sahacāragraho māstu / āśrayitvaguṇatvābhyāṃ sahacāradarśanādevātmānumānaṃ pravartate /",
  "GSP33yaatsi_u:985_5": "etacca sāmānyato dṛṣṭamiti bhāvaḥ / etadevopapādayati tathāhī ti / kāryatvam-utpattimattvam /",
  "GSP33yaatsi_u:985_6": "anityatvaṃ-vināśitvam / guṇatvaṃ-guṇatvajātimattvam,",
  "GSP33yaatsi_u:986_0": "viśeṣaṇataikasvabhāvatvaṃ vā / etāni vyāpyānyāśritatvasya / icchādaya āśritāguṇatvādrūpavadityanumānamatra",
  "GSP33yaatsi_u:986_1": "vivakṣitam / atra hetuṃ sādhayati guṇatvaṃ ce ti / padārthatvena dravyādyanyatamatve",
  "GSP33yaatsi_u:986_2": "prāpte dravyādibhedakānumānato dravyatvādivyudāse dravyādibhedaviśiṣṭaṃ padārthatvameva",
  "GSP33yaatsi_u:986_3": "pariśiṣyamāṇaṃ guṇatvaṃ vyavasthāpayatītyarthaḥ / itarabhedānumānānyāha na sāmānye",
  "GSP33yaatsi_u:986_4": "ti / abhāvabhedasādhane 'nityatvamutpattivināśavattvarūpaṃ vācyam / nātaḥ prāgabhāve",
  "GSP33yaatsi_u:986_5": "pradhvaṃse vā vyabhicāraḥ / vyāpake ti / vibhusamavetatvādityarthaḥ / naiyāyikamatenāyaṃ",
  "GSP33yaatsi_u:986_6": "hetuḥ siddhaḥ / na karma,",
  "GSP33yaatsi_u:987": "saṃyogavibhāgayoranapekṣakāraṇatvābhāvāt,",
  "GSP33yaatsi_u:988": "na dravyaṃ asaṃyogitvāditi vā heturvācyaḥ / guṇatvaṃ prasādhya viśeṣaguṇatvaṃ prasādhayati viśeṣe ti/ rūpatvādau vyabhi",
  "GSP33yaatsi_u:989": "cārasya vāraṇāyānityatve satīti / saṃyogādau tadvāraṇāya viśeṣyadalam / evamapi prabhāyāṃ vyabhicāraḥ syāt,",
  "GSP33yaatsi_u:990_0": "cakṣurmātragrāhyatvāttasyāḥ / ato guṇatve satīti vācyam / evamapi prabhābhittisaṃyoge",
  "GSP33yaatsi_u:990_1": "tatprasaṅgaḥ / ata ekondriyamātragrāhyajātimattvaṃ viśeṣyaṃ vaktavyam / evaṃ cānityatvaviśeṣaṇasya",
  "GSP33yaatsi_u:990_2": "vaiyarthyam / guṇatvadalasyāpi / prabhātvajātau mānābhāvāt,",
  "GSP33yaatsi_u:991_0": "tejastvādeśca dvīndriyagrāhyatvāt / parantu prabhātvajāteḥ prāmāṇikatve vāyoḥ spārśanopagame",
  "GSP33yaatsi_u:991_1": "vā guṇatvadalamāvaśyakameveti bodhyam / yogināṃ manasāpi rūpādergrahādasmadādīti",
  "GSP33yaatsi_u:991_2": "viśeṣaṇam ayogyabhiprāyam / sāmānyato- dṛṣṭānumānasyāśrayaviśeṣaparyavasānasiddhaye",
  "GSP33yaatsi_u:991_3": "pariśeṣānumānānyāha evam iti / pratyācakṣāṇaiḥ-pratikṣipadbhiḥ / sāmānyatodṛṣṭamanvayyanumānamevetarabhedānumānasahakṛtaṃ",
  "GSP33yaatsi_u:991_4": "viśeṣānumāpakamityekaḥ pakṣaḥ / sāmānyatodṛṣṭetarabhedānumānato 'gre prasidhyan viśiṣṭahetuḥ",
  "GSP33yaatsi_u:991_5": "kevalavyatirekirūpastatheti cāparaḥ / anena ca vākyenādyaḥ pakṣaḥ sphoryate / ye",
  "GSP33yaatsi_u:991_6": "bhūtaguṇā iti / atra yogyā ityapyanusandheyam / vyatirekyupanayanigamane na tathe",
  "GSP33yaatsi_u:991_7": "ti / dikkāle ti / icchādayo na dikkālamanoguṇāḥ,",
  "GSP33yaatsi_u:992": "viśeṣaguṇatvāt,",
  "GSP33yaatsi_u:993": "pratyakṣatvādvā; ye punardigādiguṇāḥ saṅkhyādayaḥ,",
  "GSP33yaatsi_u:994": "na te pratyakṣā,",
  "GSP33yaatsi_u:995": "viśeṣaguṇā vā / akāraṇe ti / anukraṣṭavyāḥ-anukarṣaṇīyāḥ / nānānumānaphalitaṃ sāmānyaprayogamāha tene ti / pakṣāntaramapi pratipādayati vimatipade ti /",
  "GSP33yaatsi_u:996": "vimatipadam-vipratipatteḥ sthānam-nimittaṃ-nānāvādaḥ,",
  "GSP33yaatsi_u:997_0": "tadāspadebhyaḥ- tadviṣayebhya ityarthaḥ / atrāyaṃ prayogaḥ-icchādayaḥ tadāśrayatvena",
  "GSP33yaatsi_u:997_1": "vipratipannaśarīrādivyatiriktaguṇāḥ tadguṇatvabādhakapramāṇaviṣayaguṇatvāditi / udāharaṇaṃ",
  "GSP33yaatsi_u:997_2": "ce ti / vyatirekītyādiḥ / prasiddhadravyabhinnasyādravyasya prasiddhāvapi tadguṇatvasyāprasiddhyā",
  "GSP33yaatsi_u:997_3": "nānvayyudāharaṇaṃ sambhavati / na caivaṃ sādhyavyatirekasyāpyanumānātpūrvamaprasiddhyā",
  "GSP33yaatsi_u:997_4": "vyatirekyudāharaṇaṃ vā kathaṃ ghaṭata iti vācyam / prasiddhadravyavyatiriktasamavetatvasyaiva",
  "GSP33yaatsi_u:997_5": "sādhyatvāt tadvyatirekasya rūpādau prasiddhisambhavācceti hṛdayam / anvayavyāptirvā",
  "GSP33yaatsi_u:997_6": "sāmānyamukhī sambhavatītyāha sāmānyato ve ti / vilakṣaṇaśabdāśrayasiddhyupajīvanenedam /",
  "GSP33yaatsi_u:997_7": "tadanumāne ca gandhādyantarbhāveṇa vyāptigrahaṇamiti bhāvaḥ / evaṃ ca kevalavyatirekyanupagame",
  "GSP33yaatsi_u:997_8": "'pi na kṣatiriti dhyeyam /",
  "GSP33yaatsi_u:998_0": "naiyāyikābhimatāṃ vilakṣaṇātmasiddhimānumānikīṃ pratikṣipanti śrotriyāḥ idamapī ti /",
  "GSP33yaatsi_u:998_1": "anvayināśrayamātrasya siddhāvapi kevalavyatirekiṇā'śrayaviśeṣaḥ setsyatītyatrāha",
  "GSP33yaatsi_u:998_2": "kevale ti / sādhanadaśām-anumāpakatvāvasthām,",
  "GSP33yaatsi_u:999": "nāsādayati na prāptoti,",
  "GSP33yaatsi_u:1000": "sapakṣānvayavirahāt-sādhyena sahacāradarśanasthalasambandhābhāvādityarthaḥ / asādhāraṇava diti / pakṣamātravṛttihetorasādhāraṇasya",
  "GSP33yaatsi_u:1001": "sādhyasahacāragrahavirahādagṛhītavyāptikasya yathā na gamakatvam,",
  "GSP33yaatsi_u:1002_0": "evaṃ kevalavyatirekiṇo 'pi vyāptigrahāyogāt na gamakatvamiti bhāvaḥ / nanu sati sapakṣe",
  "GSP33yaatsi_u:1002_1": "hetoravṛtterasādhāraṇasya sadoṣatvam / kevalavyatirekiṇi tu sapakṣasyaiva virahānna doṣa iti cet;",
  "GSP33yaatsi_u:1003": "maivam;",
  "GSP33yaatsi_u:1004": "kevalavyatirekiṇi sādhyasya prasiddhirasti na vānumānātpūrvam / asti cedyatra prasiddhiḥ tatra hetoḥ sattve 'nvayitvam,",
  "GSP33yaatsi_u:1005_0": "asattve tu asādhāraṇatvameva / nāsti cet sādhyavyatirekasyāpyaprasiddheḥ kevalavyatirekitvamapi",
  "GSP33yaatsi_u:1005_1": "durghaṭamiti dik / vistarastu nyāyapariśuddhyādāvanusandheyaḥ / śaṅkate na caivam",
  "GSP33yaatsi_u:1005_2": "iti / vipakṣavyatirekaḥ-vipakṣāsattvam / sādhāraṇavat-pakṣatrayavṛttihetuvat / sādhāraṇe",
  "GSP33yaatsi_u:1005_3": "yathā vipakṣesattvāddhetorasādhakatvam,",
  "GSP33yaatsi_u:1006_0": "kevalānvayinyapi vipakṣasyaivāprasiddheḥ tatsattvābhāvasyāpyaprasiddhestathāgamakatvaṃ",
  "GSP33yaatsi_u:1006_1": "syādityarthaḥ / anvayavyatirekiṇi ubhayavidhasahacāradarśanādvyāptigrahasya dṛṣṭeḥ",
  "GSP33yaatsi_u:1006_2": "sādhyahetvo sahacārādarśanātkevalavyatirekiṇo 'sādhakatvaṃ cedabhimatam,",
  "GSP33yaatsi_u:1007_0": "tarhi sādhyābhāvasādhanābhāvayoḥ sahacārādarśanātkevalānvayino 'pyasādhakatvaṃ syāditi",
  "GSP33yaatsi_u:1007_1": "cākūtam / pariharati deśakālādī ti / kasmiṃściddeśe kāle vā hetuḥ sādhyamantarāpi",
  "GSP33yaatsi_u:1007_2": "prayojakāntarāt syāditi deśakālaviśeṣāntarbhāveṇa śaṅkitopādheranukūlatarkeṇa nivartane",
  "GSP33yaatsi_u:1007_3": "sati sādhyahetvoḥ sahacāradarśanamātrato 'pi anvayavyāptirniścīyata ityarthaḥ / apirbhinnakramaḥ /",
  "GSP33yaatsi_u:1007_4": "anvayadarśanenetyanantaraṃyojyaḥ / sādhyānvitasvabhāvatayā-sādhyavyāpyatayā / vyatirekavyāptigraha",
  "GSP33yaatsi_u:1007_5": "eva vyatirekasahacāragrahasyāpekṣayā kevalānvayini anvayavyāptigrahasya vyatirekāprasiddhāvapi",
  "GSP33yaatsi_u:1007_6": "nānupapattiriti ca bhāvaḥ / vipakṣasattksyaivāprasiddhyaiva rūpapañcakasampattiḥ",
  "GSP33yaatsi_u:1007_7": "kevalānvayina iti cāśayaḥ siddhāntinām / nanvevaṃ sādhyasādhanavyatirekayoḥ sahacāradarśanata",
  "GSP33yaatsi_u:1007_8": "eva vyatirekavyāptigraha upapadyata iti śaṅkate na ca sādhanābhāva iti / sādhyānvitasvabhāvatvam-sādhanasya",
  "GSP33yaatsi_u:1007_9": "sādhyanirūpitavyatirekavyāptimattvaṃ sādhyābhāvavyāpakābhāvapratiyogitvalakṣaṇam /",
  "GSP33yaatsi_u:1007_10": "vyāptiniścayāyoge hetumāha abhāvasye ti / vyatirekiṇoḥ sādhyasādhanayoradhikaraṇapekṣayā",
  "GSP33yaatsi_u:1007_11": "tadabhāvādhikaraṇānāmānantyāt kalayāṃ'śena kkacidapi sādhyābhāvavati hetorvṛttau",
  "GSP33yaatsi_u:1007_12": "vyatirekasāhacaryaniyamalakṣaṇavyatirekavyāpterasambhavādityarthaḥ / vyatirekisādhyasādhanavataḥ",
  "GSP33yaatsi_u:1007_13": "parimitatvena kvacitkārtsnyena",
  "GSP33yaatsi_u:1008_0": "grahaṇamapi sambhavediti ca hārdam / nanu yāvatsu pratyakṣeṣvadhikaraṇeṣu vyatirekayoḥ",
  "GSP33yaatsi_u:1008_1": "sahacāradarśanata eva vyāptirniścīyetetyatrāha sandehe ti / vyatirekavyāptirhi sādhyābhāve",
  "GSP33yaatsi_u:1008_2": "hetvabhāvavyāptigarbhitā / sādhyābhāvo 'stu,",
  "GSP33yaatsi_u:1009": "hetvabhāvo māstviti śaṅkāyāṃ ca na sādhanābhāvavyāpyatvaṃ sādhyābhāve gṛhyetānukūlatarkavirahe / sādhyasyā",
  "GSP33yaatsi_u:1010_0": "sādhananīmittatvasādhananiyatasvabhāvatvādyanyathānupapattilakṣaṇatarkabalācchaṅkānivāraṇaṃ",
  "GSP33yaatsi_u:1010_1": "ca sādhyasādhanayoḥ sahacāradarśanamūlahetuhetumadbhāvādyavadhāraṇamantarā na ghaṭata",
  "GSP33yaatsi_u:1010_2": "iti kevalavyatirekyasiddhiriti ca hārdam / viśiṣṭahetunā pṛthivyādivyatiriktaguṇatvānumāne",
  "GSP33yaatsi_u:1010_3": "ca sādhyāprasiddhimāha pṛthivyādibhya iti / arthāntarasya guṇādeḥ prasiddhāvapi tadvṛttiguṇatvalakṣaṇaṃ",
  "GSP33yaatsi_u:1010_4": "sādhyamaprasiddhameva / na ca pṛthivyādyarthāntarasamevatatvameva sādhyate / tacca",
  "GSP33yaatsi_u:1010_5": "rūpatvādau prasiddhameveti vācyam / niruktasamavetatvasya guṇakriyābhinna eva prasiddherguṇe",
  "GSP33yaatsi_u:1010_6": "jñānādau tatsādhanāyogaḥ / arthāntaradravyasamavetatvaṃ cānumānātprāgaprasiddhameveti hārdam /",
  "GSP33yaatsi_u:1011_0": "naiyāyikoktātmānumānadūṣaṇāni sāṅkhyoktātmānumāneṣvapyatidiśati etene ti / tathā",
  "GSP33yaatsi_u:1011_1": "ce ti / vilakṣaṇātmasādhakatvena sāṅkhyābhimatāneva hetūn prathamaṃ vivṛṇumahe śiṣyavaiśadyāya",
  "GSP33yaatsi_u:1011_2": "kṣepasaukaryāya ceti bhāvaḥ /",
  "GSP33yaatsi_u:1012_0": "saṅghātaparārthatvā dityādiḥ sāṅkhyakārikā / enāṃ vyākhyāti ayamartha ityādinā /",
  "GSP33yaatsi_u:1012_1": "śaraṇaṃ gṛham / saṅghātatvam-avayavasamudāyātmakatvam / bhūtānāṃ-pañcānāṃ mahābhūtānām /",
  "GSP33yaatsi_u:1012_2": "avyakte ti / sukhaduḥkhamohātmatvaṃ sukhādisvarūpatvam,",
  "GSP33yaatsi_u:1013_0": "sukhādijanakatvarūpaṃ vā / tena tathātvaṃ-sattvarajastamorūpaguṇatrayasaṅghātātmakatvam",
  "GSP33yaatsi_u:1013_1": "anumeyaṃ kāryarūpeṇa śarīrādivadevetyarthaḥ / saṅghātatvahetorviruddhatvaṃ śaṅkate",
  "GSP33yaatsi_u:1013_2": "na cendriyāṇām iti / ubhayaviśeṣaviruddhatvam-pakṣasādhyayorabhimataviśeṣaviruddhākārāpādakatvam /",
  "GSP33yaatsi_u:1013_3": "anāhaṅkārikatvena saṅghātatvasya bhūtabhautikeṣu,",
  "GSP33yaatsi_u:1014": "saṃhataparārthatvena ca gehaśayyādiṣu bhūyaḥsahacāradṛṣṭervyāptergṛhītatayā pakṣāntargatendriyāṇāmabhimatāhaṅkārikatvaviruddhasyānāhaṅkārikatvasya,",
  "GSP33yaatsi_u:1015_0": "sādhyaghaṭakasya ca parasyābhimatāsaṃhatatvaviruddhasya saṃhatatvasyā'pādakatvādviruddhatvaṃ",
  "GSP33yaatsi_u:1015_1": "saṅghātatvahetoriti bhāvaḥ / hetorubhayaviśeṣaviruddhatvaṃ ca netyanvayaḥ / aviruddhatvamupapādayati",
  "GSP33yaatsi_u:1015_2": "ahaṅkāre tyādinā / ahaṅkāravṛttau satyāmevendriyāṇāṃ manaḥparyantānāṃ vṛtterdarśanāttadabhāve",
  "GSP33yaatsi_u:1015_3": "ca svāpe 'darśanādāhaṅkārikatvaṃ teṣāmavasīyate / tatrāpi sattvaṅkāryalāghavaprakāśayogātsātvikāhaṅkārakāryatvamiti",
  "GSP33yaatsi_u:1015_4": "bhāvaḥ / āgamaśca devā vaikārikā daśa,",
  "GSP33yaatsi_u:1016_0": "ekādaśaṃ manaśce ti smṛtirūpaḥ / devāḥ-indriyāṇi prakāśayogāddevādhiṣṭhitatvādvā /",
  "GSP33yaatsi_u:1016_1": "vaikārikasya sāttvikāhaṅkārasyeme kāryabhūtā iti vaikārikāḥ / apavādānupapatteḥ-bādhanānupapatteḥ /",
  "GSP33yaatsi_u:1016_2": "saṅghātatvasyānuhaṅkārikatvena na vyāptiḥ / traiguṇyātmakasyendriyajātasyā'haṅkārikatvena",
  "GSP33yaatsi_u:1016_3": "pramāṇapratipannatvenānaikāntyāditi bhāvaḥ / pakṣaviśeṣaviruddhatvaṃ parihṛtyasādhyaviśeṣaviruddhatvaṃ pariharati",
  "GSP33yaatsi_u:1017_0": "ātmanastvi ti / aprayojakatvācce ti / asaṃhatasyāpyātmanaścetanatvādeva bhoktṛtvasyopapatteḥ",
  "GSP33yaatsi_u:1017_1": "bhoktatvalakṣaṇe paratve prādhānye saṅghātatvasyāprayojakatvamiti bhāvaḥ / yadi saṅghātatvasya",
  "GSP33yaatsi_u:1017_2": "paratve prayojakatvaṃ syāttarhi saṃhataparārthatvena vyāptiḥ sambhavennāma saṅghātatvasya /",
  "GSP33yaatsi_u:1017_3": "vyāptibalādanekasaṅghātakalpanāpi soḍhavyā bhavet / na caivam / tathā ca saṃhataparārthatve",
  "GSP33yaatsi_u:1017_4": "saṅghātatvasya vyāpyatvāsiddhatvamiti hārdam / saṅghātaparatvenānumitasyātmanaḥ saṅghātatvaṃ",
  "GSP33yaatsi_u:1017_5": "yogyānupalabdhibādhitañceti bodhyam / saṅghātatvasya parārthatvena vyāptistu pramāṇāntaravirodhābhāvātprasetsyatītyāha",
  "GSP33yaatsi_u:1017_6": "na ca pramāṇāntare ti / saṅghātaparārthatvānumānenātmāsiddhiṃ nigamayati evaṃ ce",
  "GSP33yaatsi_u:1017_7": "ti / saṅghātatvavyāpakaparārthatvavatsattvādiguṇatrayatatkāryarahita iti saṃhatatve",
  "GSP33yaatsi_u:1017_8": "tyāderarthaḥ / parasya saṃhatatve 'navasthāprasakteḥ traiguṇyaviparyayaḥ atraiguṇyātmakatvarūpo",
  "GSP33yaatsi_u:1017_9": "mantavya ityuktam asaṃhata iti / triguṇādiviparyayādityantaḥ kārikāṃśo vivṛtaḥ /",
  "GSP33yaatsi_u:1018_0": "athādhiṣṭhānādityaṃśaṃ vivṛṇoti tathā dehādaya iti / sukhaduḥkhamohātmakatayā-sukhādyātmakasattvādisaṅghātarūpatayā /",
  "GSP33yaatsi_u:1018_1": "pareṇa-svabhinnena cetanena / adhiṣṭhīyante-kāryānuguṇatayā preryante / yantrādibhiḥ",
  "GSP33yaatsi_u:1018_2": "sārathiprabhṛtibhiḥ / bhoktṛbhāvādityetadvivṛṇoti api cānukūle ti / anukūlanīyaḥ-anukūlabuddhibhāk /",
  "GSP33yaatsi_u:1018_3": "anukūlavedanīyaḥ-anukūlatvaprakārakabuddhiviṣayaḥ / evaṃ pratikūlanīyapratikūlavedanīyāvūhyau /",
  "GSP33yaatsi_u:1018_4": "bhrātṛvyaḥ-śatruḥ / bhoktṛbhāvādityasya draṣṭṛtvaparatayā yojanāntaraṃ dṛśyatvā diti /",
  "GSP33yaatsi_u:1018_5": "adhiṣṭhātu rityādi / saṅghātapravṛtteradhiṣṭhātrantarādhīnatayādhiṣṭhātuḥ saṅghātatve",
  "GSP33yaatsi_u:1018_6": "tatpravṛtterapyadhiṣṭhātrantarādhīnatvaṃ syāt,",
  "GSP33yaatsi_u:1019_0": "evamagre 'pītyanavasthāprasaṅgādadhiṣṭhāturasaṅghātatvameṣṭavyam / evaṃ sukhenānukūlanīyasya",
  "GSP33yaatsi_u:1019_1": "duḥkhena pratikūlanīyasya vā bhoktuḥ triguṇatve tasyāpi anukūlapratikūlavedanīyatvasya",
  "GSP33yaatsi_u:1019_2": "prāpteranukūlanīyapratikūlanīyāntarāpādakatvādanavasthāprasaṅga ityatriguṇatvameṣṭavyam /",
  "GSP33yaatsi_u:1019_3": "dehādipakṣakavilakṣaṇadraṣṭranumānena cātmano dehādivailakṣaṇyamapi siddhamiti bhāvaḥ /",
  "GSP33yaatsi_u:1019_4": "kaivalyārthaṃ pravṛtteśce tyaṃśaṃ vivṛṇoti tathā dehāde riti / atrāyaṃ prayogaḥ-kaivalyasādhanapravṛttiḥ",
  "GSP33yaatsi_u:1019_5": "kaivalyadaśāprāptiyogyātmatattvajñānapūrvikā,",
  "GSP33yaatsi_u:1020": "kaivalyasādhanapravṛttitvāt,",
  "GSP33yaatsi_u:1021": "yā yā phalaviśeṣasādhanaprekṣāvatpravṛttiḥ sā sā tattatphalaprāptiyogyātmatattvajñānapūrvikā,",
  "GSP33yaatsi_u:1022": "yathā svargasādhanapravṛttiriti / dehādeḥ pradhānaparyantasya pariṇāmasvabhāvasya triguṇasya kaivalyānupapattijñānācca vilakṣaṇātmasiddhiriti bhāvaḥ //",
  "GSP33yaatsi_u:1023": "vilakṣaṇātmasādhakatayā sāṅkhyairupakṣiptaṃ saṅghātaparārthatvānumānaṃ tāvaddūṣayati",
  "GSP33yaatsi_u:1024_0": "atrāpī tyādinā / parāpare ti / anyānyetyarthaḥ / pūrvāparībhūteti vā / parāparasaṅghāteti",
  "GSP33yaatsi_u:1024_1": "vā samastapāṭhaḥ syāt / kāryatayeve ti / kāryātkāraṇamanumeyam / kāraṇasyāpi kādācitkatvena",
  "GSP33yaatsi_u:1024_2": "kāryatvāttatkāraṇamapyanyat,",
  "GSP33yaatsi_u:1025": "evamuparyuparīti kāraṇaparamparākalpanā yathā prāmāṇikī na doṣāya,",
  "GSP33yaatsi_u:1026_0": "evamavinābhāvabalādāpatantīsaṅghātaparamparākalpanāpīti bhāvaḥ / nanu saṅghātatvasya",
  "GSP33yaatsi_u:1026_1": "bhoktṛtvalakṣaṇe paratve 'hetutvānna saṅghātaparārthatvena saṅghātatvasya vyāptigraha",
  "GSP33yaatsi_u:1026_2": "ityatrā'ha na ce ti /",
  "GSP33yaatsi_u:1027_0": "saṅghātaparatvaṃ tadadhīnātiśayabhāji sambhavet / tadadhīnātiśayaścāsaṃhate nirlepe",
  "GSP33yaatsi_u:1027_1": "nirvikāra'ta evātiśayādhānānarhe sāṅkhyābhimatepuruṣe na sambhavatīti saṃhatasyaiva",
  "GSP33yaatsi_u:1027_2": "kasyacitsaṅghātaśeṣiṇo 'numānena siddhirnāsaṃhatasya sāṅkhyamatapuruṣasyeti bhāvaḥ /",
  "GSP33yaatsi_u:1027_3": "bhogarūpo 'pyatiśayo na sāṅkhyapuruṣasya sambhavediti hārdam / etena puruṣo 'sti",
  "GSP33yaatsi_u:1027_4": "bhoktṛbhāvā dityapi parāstam / dṛśyate ca khaṭvādeḥ śarīrārthatvam,",
  "GSP33yaatsi_u:1028_0": "śarīrasya ca śarīrāntarārthatvam / atastadadhīnātiśayabhāktvarūpe tatparatve saṅghātatvasya",
  "GSP33yaatsi_u:1028_1": "prayojakatvena tadavacchinnaparārthatvena vyāptigrahaḥ sambhavatyeveti cābhimatam /",
  "GSP33yaatsi_u:1028_2": "taddhī ti / yadyenopakriyate kriyate vā tattasya śeṣi pradhānamaṅgi bhavati,",
  "GSP33yaatsi_u:1029": "yattūpakaroti karoti vā tattadarthaṃ taccheṣaḥ tadaṅgamityanvayārthaḥ / upakriyate-atiśayavān kriyate,",
  "GSP33yaatsi_u:1030": "strakūcandanādineva dehādiḥ,",
  "GSP33yaatsi_u:1031": "prayājādineva ca yāgādiḥ / kriyate-niṣpādyate,",
  "GSP33yaatsi_u:1032": "daṇḍādineva ghaṭādiḥ,",
  "GSP33yaatsi_u:1033": "puroḍāśādineva ca yāgādiḥ / tatra upakriyamāṇaṃ kriyamāṇaṃ vā aṅgi,",
  "GSP33yaatsi_u:1034": "upakārakaṃ kārakaṃ vā aṅgamiti vivekaḥ / na ca tathe ti / tathā-atiśayādhānārhaḥ / sāṅkhyapuruṣaḥ-kāpilābhimata ātmā /",
  "GSP33yaatsi_u:1035_0": "nanvanupakāryatve 'pyātmana etairupakṛto 'hamityupakṛtatvabhramalakṣaṇa evopakāro",
  "GSP33yaatsi_u:1035_1": "dehādibhiḥ sādhya iti tatparatvamupapadyata iti cettatrāha api ce ti / citiśakteḥ-caitanyasvarūpasya",
  "GSP33yaatsi_u:1035_2": "puruṣasya / śaktiśaktimatorabhedābhiprāyeṇaivamuktiḥ / buddhyaparaparibhāṣābhidhānam-buddhirityaparaṃ",
  "GSP33yaatsi_u:1035_3": "svīyatantrasaṅketitaṃ yasya nāma tadityarthaḥ / na bhrāmyatī ti / antaḥkaraṇaṃ na",
  "GSP33yaatsi_u:1035_4": "bhramāśrayo 'cetanatvāddhaṭādivaditi yāvat / acidapī ti / acetanamapi caitanyapratibimbāśrayatayā",
  "GSP33yaatsi_u:1035_5": "cetanavadbhātītyarthaḥ / ciccetanaśabdau svayamprakāśābhiprāyāvatra / nīrūpāyā iti /",
  "GSP33yaatsi_u:1035_6": "chāyāyāḥ kāntilakṣaṇāyā ujjavalarūpavaddharmabhūtāyā nīrūpe caitanye 'sambhavānnīrūpe",
  "GSP33yaatsi_u:1035_7": "cāntaḥkaraṇe tatpratiphalanalakṣaṇasaṅkrānterayogādityarthaḥ / rūpavatyeva hi sphaṭikādau",
  "GSP33yaatsi_u:1035_8": "japākusumalohitādipratiphalanaṃ dṛṣṭamiti bhāvaḥ / śaṅkate chāyeve ti / na chāyāśabdena",
  "GSP33yaatsi_u:1035_9": "mukhyā kāntirvivakṣitā / api tu sādṛśyam / citsādṛśyāpattiścetanāyamānatvamiti cedityarthaḥ /",
  "GSP33yaatsi_u:1035_10": "prativakti kaḥ kha lviti / sādṛśyaṃ kenākāreṇetyarthaḥ /",
  "GSP33yaatsi_u:1036": "atrā'ha",
  "GSP33yaatsi_u:1037": "citisarūpatvam iti /",
  "GSP33yaatsi_u:1038_0": "vṛttipariṇāmasāmānyābhāvavattvena sādṛśyamityarthaḥ / dūṣayati hantaivam iti / bhramādayo",
  "GSP33yaatsi_u:1038_1": "hi vṛttayo 'ntaḥkaraṇasya nirvṛttikatve nopapadyanta ityarthaḥ / bhramopapādanārthaṃ",
  "GSP33yaatsi_u:1038_2": "hi pariṣkriyate cetanāyamānatvam,",
  "GSP33yaatsi_u:1039": "taccennirvṛttikatvarūpam,",
  "GSP33yaatsi_u:1040": "naiva prasaṅgo bhramādyudayasya,",
  "GSP33yaatsi_u:1041_0": "tathā ca yadarthamayamārambhaḥ tatkāryamavasāditamiti bhāvaḥ / prakārāntaraṃ śaṅkate",
  "GSP33yaatsi_u:1041_1": "cetanatvene ti / jñātṛtvenetyarthaḥ / prakārāntaram ajaḍāyamānatvam iti / pariharati",
  "GSP33yaatsi_u:1041_2": "ajaḍatvam iti / jñāturahamarthasyātmana evetarānapekṣaprakāśatvalakṣaṇamajaḍatvaṃ",
  "GSP33yaatsi_u:1041_3": "sambhavatīti jñātrātmasamarthanāvasare proktam / tathā caivaṃvidhājaḍatvasya jñātṛtvasamānāśrayatvājjñātṛtvenaiva",
  "GSP33yaatsi_u:1041_4": "jñātṛtvasamanarthanaṃ kṛtaṃ bhavediti bhāvaḥ / tenaive ti / jñātṛtvaikāśrayeṇājaḍatvenaivetyarthaḥ /",
  "GSP33yaatsi_u:1041_5": "etat-ajaḍāyamānatvam,",
  "GSP33yaatsi_u:1042": "na kiñcit-nārthasādhakam,",
  "GSP33yaatsi_u:1043_0": "vivakṣitabhramavattopapādakaṃ na bhavati / asiddhamasiddhena sādhyata iti yāvat /",
  "GSP33yaatsi_u:1043_1": "yadvā na kiñcidetat-anatiprasaktaṃ prakṛtārthopapādakaṃ durnirūpamiti bhāvaḥ / antaḥkaraṇasyājaḍatvopagame",
  "GSP33yaatsi_u:1043_2": "sāṅkhyasyāpasiddhāntaṃ cāha api ce ti / nanvantaḥkaraṇasya citisārūpyāsambhave 'pi",
  "GSP33yaatsi_u:1043_3": "tasmin citipratibimba eva jñātṛtvādimānastu ityatrāha na ca citī ti / bimbatvenābhimatācit,",
  "GSP33yaatsi_u:1044_0": "pratibimbādhāratvenābhimatamantaḥkaraṇam / dvandvasyābhimataśabdena karmadhārayaḥ /",
  "GSP33yaatsi_u:1044_1": "bimbagatasya vakratādeḥ pratibimbādhāragatasya vā mālinyādeḥ pratibimbe āropasambhavaḥ /",
  "GSP33yaatsi_u:1044_2": "na ca jñātṛtvaṃ bhramo vā prakṛte 'nyatarasminnapyasti,",
  "GSP33yaatsi_u:1045": "yasya citpratibimbe āropaḥ syāditi bhāvaḥ / pratyuktaśce ti / nyāyatattvaśāstrādāviti śeṣaḥ /",
  "GSP33yaatsi_u:1046_0": "nanvantaḥkaraṇa eva viṣayākārapariṇāmalakṣaṇajñānavṛtterupagamādanyatarasminnapyavṛtti",
  "GSP33yaatsi_u:1046_1": "tvamasiddham / tataśca citibuddhyorvivekāgrahācciti jñātṛtvapratibhāso yujyata eveti",
  "GSP33yaatsi_u:1046_2": "śaṅkate yaducyata ityādinā / nirvikārāyā api citiśakteḥ sannidhānabalādevāntaḥkaraṇasya",
  "GSP33yaatsi_u:1046_3": "pratyakṣādipramāṇajñānabhrāntyādilakṣaṇā vṛttibhedāḥ samudayante / prādhānyāt citeḥ",
  "GSP33yaatsi_u:1046_4": "tāsāṃ sākṣitvaṃ bhoktatvaṃ ca,",
  "GSP33yaatsi_u:1047_0": "yathā niśceṣṭasyāpi sārvabhaumasya prādhānyāt prabalasāmantacakrakartṛkayuddhaparākramavijayabhāktvaṃ",
  "GSP33yaatsi_u:1047_1": "tadvaditi śaṅkiturāśayaḥ / parākramīyaḥ-atiśayena parākramavat / pariharati tadanupapannam",
  "GSP33yaatsi_u:1047_2": "iti / sākṣitvaṃ hi na caitanyamātratvam,",
  "GSP33yaatsi_u:1048": "kintu sākṣāddraṣṭṛtvam / na tacciteḥ,",
  "GSP33yaatsi_u:1049_0": "draṣṭṛtvaṃ kalpitamiti cet nirvikāre nirdharmake kūṭasthe caitanye draṣṭṛtvabhramo",
  "GSP33yaatsi_u:1049_1": "'pi na sambhavatītyuktameva / dṛṣṭānte tu na nirvyāpāratvaṃsārvabhaumasya nirdharmakatvaṃ",
  "GSP33yaatsi_u:1049_2": "vā / svasvāmibhāve hetavaśca krayapratigrahotpādanabharaṇādayaḥ prasiddhāḥ / rājñaśca",
  "GSP33yaatsi_u:1049_3": "bharaṇādihetukaṃ svāmitvamupapannam / na tu sāṅkhyābhimatasya puruṣasyeti",
  "GSP33yaatsi_u:1050": "samuditāśayaḥ / nanu sāṅkhyābhimatasyātmano 'numānāsambhave 'pi naiyāyikādibhirādheyātiśayatvena bhoktatvena cābhimatasyātmanaḥ saṅghātaparārthatvānumānena sādhanaṃ syāditi cet,",
  "GSP33yaatsi_u:1051": "na / saṅghātasya saṃhataparārthatvena vyāprerasaṃhatasya parasya siddherayogāt / naca",
  "GSP33yaatsi_u:1052_0": "bhoktrarthatvenaiva saṅghātatvasya vyāptirastu / tathā cāsaṃhatātmasiddhirapratyūheti",
  "GSP33yaatsi_u:1052_1": "vācyam / śarīrasyāpi śarīrāntararūpabhoktrarthatvasādhanaparyavasānādvivakṣitāsiddheḥ /",
  "GSP33yaatsi_u:1052_2": "śarīrādivyatiriktasya bhoktaranumānātpūrvamasiddhyā ca vilakṣaṇabhoktrarthatvena",
  "GSP33yaatsi_u:1052_3": "vyāpteragrahādvilakṣaṇātmasādhanāyoga iti dik /",
  "GSP33yaatsi_u:1053_0": "ātmani dehādibhedasādhakānumānānāṃ pratyakṣabādhamapyāha sthūlo 'ham iti / pratyakṣamṛditaviṣayatayā-pratyakṣabādhitasādhyakatayā /",
  "GSP33yaatsi_u:1053_1": "atītakālatābādhitahetvābhāsatā / vyatirekānumānabhedānāṃ-vilakṣaṇātmānumānānāṃ kāpilanaiyāyikābhimatānām /",
  "GSP33yaatsi_u:1054_0": "dehādibhede ātmanaḥ śrutimeva pramāṇatayopanyasyanti śrotriyāḥ sa eṣa iti / netinetī",
  "GSP33yaatsi_u:1054_1": "tyātmanaḥ śarīrādigataprakāraniṣedhaḥ / śarīrabhinnaṃ śarīradharmavraṇādirahitaṃ",
  "GSP33yaatsi_u:1054_2": "cātmasvarūpamityakāyamityāderarthaḥ / yonim iti / atra śarīraprāpakayonisambandhapratipādanenātmanaḥ",
  "GSP33yaatsi_u:1054_3": "śarīrabhinnatvaṃsidhyati / śarīratvāya-śīryamāṇatvāya / idaṃ ca na svarūpeṇa,",
  "GSP33yaatsi_u:1055": "kintu śarīraviśiṣṭaveṣeṇa / tathāca dehāderevotpattyādi nātmana ityatra śrutirna jāyata iti / śarīrabhinnatvamuktamātmanaḥ / śarīrasaṃsṛṣṭatvamapyaupādhikameva,",
  "GSP33yaatsi_u:1056_0": "muktautvaśarīratvamevetyatra śrutimupādatte na ha vai iti / śrutiṃ pramāṇamuktvā",
  "GSP33yaatsi_u:1056_1": "vilakṣaṇātmani śrutyarthāpattimapi pramāṇamāha kālāntare ti / tadanupapattī ti /",
  "GSP33yaatsi_u:1056_2": "śrutyarthānyathānupapattītyarthaḥ / vidhyanyathānupapattīti vā / dehavināśordhvabhāvisvargādisādhanakarmānuṣṭhānaṃ",
  "GSP33yaatsi_u:1056_3": "tadvidhānaṃ vā bhoktarātmano dehātirekaṃ nityatvaṃ ca vinā hi na ghaṭate / nanveva",
  "GSP33yaatsi_u:1056_4": "dehavyatireke siddhe 'pīndriyādibhedo na sidhyatīticet;",
  "GSP33yaatsi_u:1057": "atrocyate-golakātiriktendriyasyāpi na śāstramantarā siddhiḥ / śāstratastu vilakṣaṇātmana upakaraṇatvenaiva tatsiddhiriti vilakṣaṇātmasiddhiḥ śāstrato niṣpratyūheti /",
  "GSP33yaatsi_u:1058_0": "vilakṣaṇātmani anumānaikapramāṇakatvamāgamaikapramāṇakatvaṃ ca matabhedenopapādya",
  "GSP33yaatsi_u:1058_1": "pratyakṣatvaṃ mīmāṃsakamatena nirūpayitumupakramate nanu hitāhite ti / hitaṃ balavadaniṣṭānanubandhīṣṭasādhanaṃ",
  "GSP33yaatsi_u:1058_2": "śāstraikasamadhigamyam / ahitaṃ-balavadaniṣṭānubandhi / hitāhitapravartananivartanaikaparasya",
  "GSP33yaatsi_u:1058_3": "śāstrasyopari tattvaparatvasyāpi parikalpanaṃ mahābhāranikṣepalakṣaṇameva / sahyetavānanyalabhye",
  "GSP33yaatsi_u:1058_4": "tattvāṃśe 'pi kāryopayogini śāstrasya tātparyakalpanam / na tvanyalabhye / dehādivilakṣaṇaścātmā",
  "GSP33yaatsi_u:1059": "pratyakṣeṇaiva sphuṭamadhigamyata iti nātra purovāditālakṣaṇaṃ prāmāṇyaṃ śāstrasya sambhavatīti śrotriyopari pratyavasthānaṃ mīmāṃsakasya /",
  "GSP33yaatsi_u:1060_0": "ātmana indriyāgrāhyatvaṃ śaṅkate 'tra śrotriyaḥ maivaṃ voca ityādinā / rūpādivyatirekiṇi-rūpasparśarahite /",
  "GSP33yaatsi_u:1060_1": "dravyapratyakṣe hi udbhūtarūpasparśānyatarasya kāraṇatvam / tadabhāvānnātmanaḥ pratyakṣatvaṃ",
  "GSP33yaatsi_u:1060_2": "sambhavati / niratiśayasūkṣma ityanena indriyagrahaṇāyogyatvaṃ vivakṣitam / yogya",
  "GSP33yaatsi_u:1060_3": "eva hi pratyakṣaṃ prabhavati nāyogya iti bhāvaḥ / indriyāgrāhyatve ātmanaḥ śrutimudāharati",
  "GSP33yaatsi_u:1060_4": "parāñcī ti / parāgarthamātragrahaṇasamarthānīndriyāṇītyarthaḥ /",
  "GSP33yaatsi_u:1061": "acittvapratibaddhaśca sarvo 'pīndriyagocaraḥ /",
  "GSP33yaatsi_u:1062": "tena naindriyikaṃ jñānamātmānaṃ spraṣṭumarhati //17//",
  "GSP33yaatsi_u:1063": "syānmatam-bhautikatvādbahirindriyāṇi mā nāmātmani pravartiṣata / manastu pravartiṣyate abhautikatvāditi;",
  "GSP33yaatsi_u:1064": "tanna;",
  "GSP33yaatsi_u:1065": "tasyāpīndriyatve bhautikatvasyāparihāryatvāt / yathā'mnāyate 'annamayaṃ hi somya manaḥ' iti / prapañcitaṃ caitannirūpaṇe /",
  "GSP33yaatsi_u:1066": "(ityātmano 'pratyakṣatvaśaṅkā)",
  "GSP33yaatsi_u:1067_0": "athocyeta-asti tāvadahamityaparokṣāvabhāsaḥ pratyayaḥ / na caindriyikatvamantareṇāsau",
  "GSP33yaatsi_u:1067_1": "sambhavati / kḷptaṃ ca bahirindriyāgocare 'pi sukhādau svāntasvātantryamiti tannimitta",
  "GSP33yaatsi_u:1067_2": "evāyamahaṃpratyayo yuktaḥ / prayogaśca bhavati-ātmā mānasapratyakṣagrāhyaḥ bahirindriyāyogyatve",
  "GSP33yaatsi_u:1067_3": "sati pratyakṣatvātsukhādivat iti /",
  "GSP33yaatsi_u:1068": "(iti bhāṭṭamukhenātmano mānasapratyakṣatvānumānopakṣepaḥ)",
  "GSP33yaatsi_u:1069": "tanna;",
  "GSP33yaatsi_u:1070_0": "saṃvedanena vyabhicārāt / na ca tadapratyakṣam / jānāmītyananyopādhikatayā pratibhānāt /",
  "GSP33yaatsi_u:1070_1": "apratyakṣatve ca saṃvedanasyāsiddhireva syādityuktameva / naca tadapi mānasapratyakṣatayā",
  "GSP33yaatsi_u:1070_2": "sapakṣe nikṣepamarhati;",
  "GSP33yaatsi_u:1071": "vimardāsahatvāt / yadā khalu kutaścidātmamanaḥsaṃyogādviṣayasaṃvit udayamāsādayati,",
  "GSP33yaatsi_u:1072": "tadaiva kiṃ tata eva tadgocaramapi vedanaṃ janyate,",
  "GSP33yaatsi_u:1073": "utānyadānyeneti vācyam / naca yugapadubhayajananaṃ sambhāvyate / tathā hi sati",
  "GSP33yaatsi_u:1074_0": "parāparatattadgocaraniravadhikadhīnikurumbajanma tatkālamevāpadyeta / naca tadasti /",
  "GSP33yaatsi_u:1074_1": "yugapadutpattau viṣayaviṣayitvaniyamaśca nirnibandhanaḥ / asamasamayajanmanā jñānena",
  "GSP33yaatsi_u:1074_2": "vedyatve na pratyakṣatvaṃ;",
  "GSP33yaatsi_u:1075": "kṣaṇikatvenāgrimajñānasya āgrāhakajñānodayamavasthānābhāvāt / bhāve ca",
  "GSP33yaatsi_u:1076_0": "sarvajñānānāṃ sarvadāvasthānaprasaṅgāt / kāryavirodhitve cānantarameva saṃskārodayānna",
  "GSP33yaatsi_u:1076_1": "kālāntare sthitiriti saṃvido na mānasapratyakṣavedyatvam / na cāpratyakṣā saṃviditi",
  "GSP33yaatsi_u:1076_2": "sphuṭo vyabhicāraḥ / aindriyikatvasyānātmatvapratibaddhatvādviruddhatā ca / sādhyavikalaśca dṛṣṭāntaḥ,",
  "GSP33yaatsi_u:1077_0": "sukhaduḥkhayoḥ pratyakṣatvānabhyupagamāt / anabhyupagamaścendriyapauṣkalyanāśayoreva",
  "GSP33yaatsi_u:1077_1": "sukhaduḥkhatvāt / na hi tasminnapratyakṣe tatpauṣkalyaṃvaikalyaṃ vā pratyakṣaṃ bhavati /",
  "GSP33yaatsi_u:1077_2": "indriyasvarūpa ivābhyāsapāṭavāttayoraparokṣatvābhimānaḥ,",
  "GSP33yaatsi_u:1078": "mano 'vasthābhedeṣviva cānumeyamanovādinām /",
  "GSP33yaatsi_u:1079": "yastu sugatamatāvalambī vijñānābhinnahetujatayā tayorapi tadantarbhāvamabhimanyate;",
  "GSP33yaatsi_u:1080": "kaṇabhakṣapakṣāśrayaṇena vā tayorātmaviśeṣaguṇatvam;",
  "GSP33yaatsi_u:1081": "tābhyāṃ sukhaduḥkhādhikaraṇaṃ vyācakṣīta;",
  "GSP33yaatsi_u:1082_0": "svataḥsukhītyetadvimarśaṃ vātratyam / rāgadveṣādayastu caitanyasyaivāvasthāviśeṣāstadvadeva",
  "GSP33yaatsi_u:1082_1": "pratyakṣībhavantīti na tannidarśanenānumānodayaḥ / sukhaprayuktaviṣayīkāracaitanyaṃ rāgaḥ,",
  "GSP33yaatsi_u:1083": "tadvirodhaprayuktaviṣayīkāraṃ tadeva dveṣaḥ,",
  "GSP33yaatsi_u:1084": "bhūtaduḥkhajñānena cetaścalanaṃ śokaḥ,",
  "GSP33yaatsi_u:1085": "āgāmitajjñānena cetaścalanaṃ bhayamityādi lakṣaṇagranthādevāvagantavyamityalaṃ pravistareṇa /",
  "GSP33yaatsi_u:1086": "(iti gurumukhenātmano mānasapratyakṣatvānumānadūṣaṇam)",
  "GSP33yaatsi_u:1087": "ekasya cātmano niraṃśasya na svāpekṣayā grāhyagrāhakabhāvaḥ,",
  "GSP33yaatsi_u:1088": "virodhādityapyuktameva / aṃśabhedāśrayaṇe tatsiddhaye cāṃśāntaramāśrayitavyam,",
  "GSP33yaatsi_u:1089": "tathā tatra tatretyanavasthā; saṅghātatvaṃ cātmanaḥ /",
  "GSP33yaatsi_u:1090": "(iti cātmano grāhyagrāhakabhāve virodhodbhāvanam)",
  "GSP33yaatsi_u:1091": "nanu ca grāhakāvabhāsaḥ śrutyā,",
  "GSP33yaatsi_u:1092": "svasiddhāntaśraddhāvipralabdhabuddhi- bhirabhihitaḥ;",
  "GSP33yaatsi_u:1093_0": "indriyādipratyāsannatattatpadārthamātrasphuraṇāt / tādṛśo 'pi kvacidastu nāma pratyayaḥ /",
  "GSP33yaatsi_u:1093_1": "sa tvāgantukātmapratiyogikaprākaṭyaprakāśādipadābhidheyārthadharmānumitajñānaviśiṣṭamānasapratyakṣasiddhātmanibandhanaḥ /",
  "GSP33yaatsi_u:1094": "(iti prābhākaramate bhāṭṭasyāpi pratyavasthānam)",
  "GSP33yaatsi_u:1095": "ucyate / aho khalu svānubhava eva vibhramaḥ parīkṣakāṇām,",
  "GSP33yaatsi_u:1096": "yat viṣayānubhavasamaye pūrvāvasthāto na kañcidviśeṣamayamātmano 'vabudhyata iti / uktaṃ hyetart-idṛśa evāyamarthaḥ,",
  "GSP33yaatsi_u:1097": "jñāyate na veti na vidmaḥ,",
  "GSP33yaatsi_u:1098": "mama vā pratibhāsate parasya vetyapi na vidma iti na",
  "GSP33yaatsi_u:1099": "jātucidevaṃ pratītirasti,",
  "GSP33yaatsi_u:1100": "jñānajñātroranavabhāse tādṛśyapi pratītirāpadyeta;",
  "GSP33yaatsi_u:1101": "iti / so 'yaṃ parasaṃcetitāt svasaṃcetitasyātiśayaḥ sarvatra parisphurannasati grāhakāvabhāse nopapadyeta / anumitajñānālambanatve cājñāsiṣamityeva pratibhāsaḥ syāt,",
  "GSP33yaatsi_u:1102": "na jānāmīti;",
  "GSP33yaatsi_u:1103_0": "jñānajanyārthātiśayadarśanatadvyāptyanusandhānānumānodayasamaye 'num itsitajñānasyātivṛttatvāt /",
  "GSP33yaatsi_u:1103_1": "jñānānumānāsambhavaḥ pūrvamevoktaḥ / mānasapratyakṣatvaṃ cātmagrāhyadhīnirastam /",
  "GSP33yaatsi_u:1103_2": "tathāsati hi svaparavedyayoranatiśayaḥ syāt /",
  "GSP33yaatsi_u:1104": "(iti prābhākarīyaṃ svapakṣasādhanam)",
  "GSP33yaatsi_u:1105": "nanu kathamiva grāhakānavabhāse svaparavedyayoranatiśayaprasaṅgaḥ?",
  "GSP33yaatsi_u:1106": "nahi grāhakasiddhinibandhanaḥ svaparavedyaviśeṣaḥ;",
  "GSP33yaatsi_u:1107_0": "svasamavetaviṣayabodhajanmanā parasamavetabodhajanmanā ca tadviśeṣopapatteḥ / svaparasambandhibodhaviśeṣodavyavasthāpi",
  "GSP33yaatsi_u:1107_1": "svīyaparakīyendriyārthasannikarṣādijñānahetusāmagrībhedanibandhanā / na cātmasiddhirapi",
  "GSP33yaatsi_u:1107_2": "tatsāmagryanupraveśamarhati;",
  "GSP33yaatsi_u:1108": "indriyāderivānavabhāsamānasyaiva hetutvasambhavāt / naca viṣayabodha evātmabodha iti sāmpratam / na hyarthāntarasiddhirarthāntarasya siddhirbhavati,",
  "GSP33yaatsi_u:1109": "atiprasaṅgāt / api ca yadadhīnā bhāvānāṃ rūpabhedavyavasthā,",
  "GSP33yaatsi_u:1110": "tadapi hi saṃvedanaṃ tadānīṃ nilīnarūpamevendriyādivat / kutastu punaḥ tadāśrayasyātmanaḥ pratibhāsaprasaktiḥ?",
  "GSP33yaatsi_u:1111": "yadāhuḥ-idamahaṃ jānāmīti tritayāvabhāsaḥ sārvatrikaḥ,",
  "GSP33yaatsi_u:1112": "iti,",
  "GSP33yaatsi_u:1113": "tadapyanubhavānārūḍhamevānantarameva pratikṣiptamiti /",
  "GSP33yaatsi_u:1114": "(iti bhāṭṭena prābhākaramatadūṣaṇam)",
  "GSP33yaatsi_u:1115": "astu tarhi grāhakatayaiva sarvārthagrahaṇasamayeṣvātmasiddhiḥ / abhyupagantavyā hi saṃvidaḥ svataḥsiddhiḥ,",
  "GSP33yaatsi_u:1116": "sarvaprakārasādhanāntaranirākaraṇāt,",
  "GSP33yaatsi_u:1117": "satyāśca tasyāḥ kadācidanavabhāsādarśanācca / yathā ca saṃvidaḥ",
  "GSP33yaatsi_u:1118": "prakāśāvyabhicāraḥ,",
  "GSP33yaatsi_u:1119_0": "tathā prapañcitaṃ prathamādhikaraṇa iti nātropakṣipya pratikṣeptavyam / sato 'pi",
  "GSP33yaatsi_u:1119_1": "prameyajātasya svāpādisamaye 'nupalabderabhyupagataṃ tāvat saṃvidaḥ tatsādhakatvam /",
  "GSP33yaatsi_u:1119_2": "ataḥ kḷptārthāntarasādhanabhāvayā tayaivā'tmano 'pi siddhirabhyupagantuṃ nyāyyā /",
  "GSP33yaatsi_u:1120": "(iti punaḥ prābhākareṇa svamatasthāpanam)",
  "GSP33yaatsi_u:1121": "yattu viṣayavittyuparame 'pi svāpasamaye 'yamātmā prakāśata iti,",
  "GSP33yaatsi_u:1122": "tat upapattibhirupapadyamānamapi yathāpratīti vyavaharatāṃ na cittamanurañjayati /",
  "GSP33yaatsi_u:1123": "yuktimapyupanyasyati acittve ti / acittvapratibaddhaḥ-acittvavyāpyaḥ / ātmā nendriyagrāhyaścetanatvāt,",
  "GSP33yaatsi_u:1124": "yannaivaṃ tannaivaṃ yathā ghaṭādīti cātra prayogaḥ //17//",
  "GSP33yaatsi_u:1125_0": "atra bhāṭṭamatamupakṣipati syānmatam iti / śrotriyo dūṣayati tanne ti / gandhādimattvādeva",
  "GSP33yaatsi_u:1125_1": "hi ghrāṇādergandhādigrāhakatā vyavasthitā / tathā ca bhautikatvaṃ ghrāṇādeḥ sthitam /",
  "GSP33yaatsi_u:1125_2": "tannidarśanena ca manaso 'pi bhautikatvaṃ setsyati / tathā cābhautika'tmāgrāhakatvaṃ",
  "GSP33yaatsi_u:1125_3": "ghrāṇāderiva manaso 'pisyāditi bhāvaḥ / bhautikatve manasaḥ śrutimapyāha annamayam iti /",
  "GSP33yaatsi_u:1126": "bhāṭṭaḥ prativakti athocyete tyādinā / aparokṣāvabhāsaḥ-parokṣapratītibhinnaḥ,",
  "GSP33yaatsi_u:1127_0": "laukikaviṣayitāvāniti yāvat / sukhādau manasaḥ svātantryaṃ ca bahirindriyānapekṣapratyakṣajanakatvam /",
  "GSP33yaatsi_u:1127_1": "mānasapratyakṣagrāhyaḥ-mānasapratyakṣanirūpitalaukikaviṣayatāvān / śiṣṭaṃ spaṣṭam /",
  "GSP33yaatsi_u:1128_0": "prakṛtamanumānaṃ dūṣayati gurumukhena tanne tyādinā / sādhyābhāvavati heto sattvaṃ",
  "GSP33yaatsi_u:1128_1": "hi vyabhicāraḥ / tatra saṃvidi hetau viśeṣaṇāṃśasya siddhatvādviśeṣyāṃśaṃ tāvatsādhayati",
  "GSP33yaatsi_u:1128_2": "na ca tadi ti / ananyopādhikatayā liṅgapadajñānādikāraṇānapekṣatayā / pratibhānāt-prakāśāt /",
  "GSP33yaatsi_u:1128_3": "nanu jñātatayaiva jñānānumānamityananyopādhikatvaṃ jñānapratibhāsasyāsiddhamityatrāha",
  "GSP33yaatsi_u:1128_4": "apratyakṣatve ce ti / jñānātiriktāyāṃ jñātatāyāṃ jñānaliṅgatvenābhimatāyāṃ pramāṇābhāvāt,",
  "GSP33yaatsi_u:1129": "satyā api tasyā atīndriyatvena jñānasya tenāvinābhāvagrahāyogāt,",
  "GSP33yaatsi_u:1130_0": "jñānajanakasāmagryā jñātatāyā eva sākṣājjananasambhavādantarā jñānakalpanāyā apārthatvāccāsiddhireva",
  "GSP33yaatsi_u:1130_1": "syājjñānasyāpratyakṣatva iti bhāvaḥ / saṃvedane sādhyasyāpi sattvamāśaṅkate na ca",
  "GSP33yaatsi_u:1130_2": "tadapī ti / vikalpāsahatvānmānasapratyakṣatvaṃ saṃvido nirasyati vimarde ti / vikalpayati",
  "GSP33yaatsi_u:1130_3": "yadā iti / tathāsatī ti / viṣayajñānasyodayakāla eva tadgocarajñānajñānasyāpi ātmamanaḥsaṃyogarūpakāraṇabalādutpattisvīkāre",
  "GSP33yaatsi_u:1130_4": "pūrvottarībhūtaviṣayajñānajñānajñānajñānajñānajñānadīnāṃ samudāyasya yaugapadyaprasaṅgaḥ",
  "GSP33yaatsi_u:1130_5": "ityarthaḥ / nikurumbam-samudāyaḥ / viṣayajñānajñānajñānayoryaugapadye dūṣaṇāntaramāha",
  "GSP33yaatsi_u:1130_6": "yugapa diti / pratyakṣe viṣayasya hetutvātpūrvajñānajanitasyottarajñānasyānuvyavasāyarūpasya",
  "GSP33yaatsi_u:1130_7": "pūrvajñānaviṣayakatvamupapadyeta kramabhāvitve na tu yaugapadya ityarthaḥ / astu",
  "GSP33yaatsi_u:1130_8": "tarhi kramikatvaṃ viṣayajñānatadanuvyavasāyayorityatraha asame ti / jñānasya kṣaṇikatvāduttarajñānotpādakāle",
  "GSP33yaatsi_u:1130_9": "pūrvajñānasyāsattvānna pratyakṣatvaṃ sambhavetpūrvajñānejñānāntaravedyatvopagame",
  "GSP33yaatsi_u:1130_10": "'pītyarthaḥ / jñānasya kṣaṇikatvānupagame doṣamāha bhāve ce ti / nanu na kṣaṇikatvam,",
  "GSP33yaatsi_u:1131": "nāpi sthiratvam / kintu svakāryeṇaiva nivṛttiriṣyate jñānasyeti cettatrāha kārye ti / kāryasya viro",
  "GSP33yaatsi_u:1132_0": "dhitvaṃ nāśakatvalakṣaṇaṃ ceddvikṣaṇāvasthāyitvaṃ syājjñānasya / sahānavasthānalakṣaṇaṃ",
  "GSP33yaatsi_u:1132_1": "cedekakṣaṇamātravṛttitvam / atra tu sahānavasthānalakṣaṇa eva virodho vivakṣitaḥ /",
  "GSP33yaatsi_u:1132_2": "dvikṣaṇāvasthāyitve tu naiyāyikaprakriyayā mānasapratyakṣopapattestanniṣedhānupapatteriti",
  "GSP33yaatsi_u:1132_3": "bodhyam / naiyāyikamate 'pi dvitīyatṛtīyādijñānaviṣayakajñānādhārānuvṛttiprasaṅgo",
  "GSP33yaatsi_u:1132_4": "bodhyaḥ / ātmano mānasapratyakṣatvānumāne virodhamapyāha aindriyikatvasye ti / anātmatvavyāpyatvādaindriyikatvasya",
  "GSP33yaatsi_u:1132_5": "vyāpakanivṛttyā'tmani nivṛttiravarjanīyā / tathā ca pakṣatāvacchedakātmatvaviruddhaṃ",
  "GSP33yaatsi_u:1132_6": "sādhyamiti bhāvaḥ / bāhyendriyagrāhyatvasyaivānātmatvavyāpyatetyāgrahe 'pi dūṣaṇāntaramāha",
  "GSP33yaatsi_u:1132_7": "sādhyavikalaśce ti / sādhyaśūnyo 'nvayaddaṣṭānta ityarthaḥ / sādhanavikalatvamapi",
  "GSP33yaatsi_u:1132_8": "yadyapi phalati upapādanaprakāreṇa;",
  "GSP33yaatsi_u:1133_0": "athāpi siddhāntaprakriyayā jñānāvasthārūpatvātsukhādeḥ jñānasya ca svayaṃprakāśatvātsvayaṃprakāśatvaṃ",
  "GSP33yaatsi_u:1133_1": "sukhāderhṛdi nidhāya sādhyavikalatvameva kīrtitam / anvayaddaṣṭānte sādhyasya sādhanasya",
  "GSP33yaatsi_u:1133_2": "vā virahena tadavacchedena sādhyavyāptigraho hetau sambhavatīti vyāpyatvāsiddhirvivakṣitā /",
  "GSP33yaatsi_u:1133_3": "nanu sukhaduḥkhayorapratyakṣatve pratyakṣavadavabhāsastayoḥ katham?",
  "GSP33yaatsi_u:1134": "tatrāha indriye ti / yathātīndriyatve 'pīndriyāṇāṃ mamedaṃ cakṣuḥ,",
  "GSP33yaatsi_u:1135": "ahaṃ cakṣuṣmān paśyāmīti pratyakṣavadavabhāsaścakṣurādeḥ kadāciccākṣuṣādivṛtti kāle nānācakṣurādivṛtti pratisandhānavataścetanasyendriyaviṣayasaṃskāraprācuryaprayuktaḥ,",
  "GSP33yaatsi_u:1136_0": "tadvadindriyāvasthārūpasukhadūḥkhaparāmarśo 'pi pratyakṣasamānākārastadabhyāsabāhulyādityarthaḥ /",
  "GSP33yaatsi_u:1136_1": "atra nidarśanaṃ manovasthe ti / anumeyamanovādinaḥ buddhivyatiriktaṃ mano 'numānena",
  "GSP33yaatsi_u:1136_2": "sādhayantaḥ / kāmasaṅkalpādīnāṃ manovṛttirūpatvaṃ kāmaḥsaṅkalpaḥ- sarvaṃ mana eve",
  "GSP33yaatsi_u:1136_3": "ti śrutyāpratīyate / teṣāṃ ca",
  "GSP33yaatsi_u:1137": "pratyakṣatvāvabhāsaḥ tadviṣayānubhāvābhyāsaprācuryādeveti vaktavyaṃ yathā anumeyamanovādibhiḥ, tatheti bhāvaḥ /",
  "GSP33yaatsi_u:1138": "sukhaduḥkhayorātmābhinnatvam,",
  "GSP33yaatsi_u:1139_0": "ātmana āgantukadharmarūpatvaṃ ca matabhedena prasiddhamanuvadati yastusugate ti /",
  "GSP33yaatsi_u:1139_1": "atrāha tābhyā miti / caturthīdvivacanam / bauddhaprakriyayā kāṇādaprakriyayā vā kṣaṇikātmānanyatvaṃ,",
  "GSP33yaatsi_u:1140": "nityasyātmana āgantukadharmarūpatvaṃ vā manyamānābhyāṃ nyāyatattvaśāstrasthaṃ sukhaduḥkhādhikaraṇam,",
  "GSP33yaatsi_u:1141_0": "etatprakaraṇasthaṃ svataḥ sukhitvavicāraṃ vā prakīrtayedityarthaḥ / nanu sukhaduḥkhayoḥ",
  "GSP33yaatsi_u:1141_1": "mānasapratyakṣatve vivāde 'pi rāgadveṣāveva nidarśane bhaviṣyata ityatrāha sukhe",
  "GSP33yaatsi_u:1141_2": "ti / sukhatvaprayuktaṃ viṣayīkaraṇamupādeyatāprakāśanaṃ yataḥ tajjñānameva rāgaḥ",
  "GSP33yaatsi_u:1141_3": "sukhagocaropādeyatābuddhilakṣaṇa iti yāvat / tasya sukhasya virodha upaghāto yena",
  "GSP33yaatsi_u:1141_4": "tadgocaratyājyatāprakāśakajñānameva ca dveṣaḥ / tayośca jñānavadeva prakāśa iti naṃ",
  "GSP33yaatsi_u:1141_5": "sādhyānvaya iti bhāvaḥ / śokabhayayorapi na nidarśa",
  "GSP33yaatsi_u:1142_0": "natvaṃ sambhavatītyāha bhūte ti / taccalanamiti mudritapāṭhastu na sādhuḥ / atītaduḥkhānusandhānaprayuktaścittavikṣobhaḥ",
  "GSP33yaatsi_u:1142_1": "śokaḥ / āgāmiduḥkhahetuparāmarśādhīnaścittasaṅkṣobhaśca bhayam / tayoścāntaḥkaraṇadharmatvādeva",
  "GSP33yaatsi_u:1142_2": "na pratyakṣatvamiti dṛṣṭāntatvāyoga iti bhāvaḥ /",
  "GSP33yaatsi_u:1143_0": "ātmano mānasapratyakṣatve sādhakasyāsambhavamuktvā bādhakamapyāha ekasye ti / ekasyaikadaivaikakriyāyāṃ",
  "GSP33yaatsi_u:1143_1": "kartṛkarmabhāvāsambhavalakṣaṇo virodho 'tra vivakṣitaḥ / uktavirodhaparihārāyātmani",
  "GSP33yaatsi_u:1143_2": "aṃśabhedāśrayaṇedoṣamāha aśaṃbhede ti / grāhakātmāṃśāntarasyāpi pramāṇasiddhatvāvaśyambhāvena",
  "GSP33yaatsi_u:1143_3": "tadgrāhakāśāntarameṣṭavyam,",
  "GSP33yaatsi_u:1144": "evamuparyuparītyanavasthetyarthaḥ / kadācidekāṃśenānyāṃśagrahaṇam,",
  "GSP33yaatsi_u:1145_0": "anyadā cāṃśāntareṇaitadaṃśagrahaṇamiti kālabhedenopapatternānavastheti cettatrāpyāha",
  "GSP33yaatsi_u:1145_1": "saṅghātatvaṃ ce ti / ātmano niraṃśatvaviruddhaṃ ca sāṃśatvamevaṃ sati prasajyata",
  "GSP33yaatsi_u:1145_2": "ityarthaḥ / sāṃśatve cānityatvādi āpādanīyam / atredaṃ bodhyam-gururjñāturātmano",
  "GSP33yaatsi_u:1145_3": "jñānaviṣayatvaṃ nānumanyate / kintu viṣayajñānakāleṣu jñātṛtvabalātprakāśamātraṃ",
  "GSP33yaatsi_u:1145_4": "manute / jñānasyāpi tathaiveti /",
  "GSP33yaatsi_u:1146": "evaṃ prābhākareṇa dūṣite svapakṣe bhāṭṭastanmatamapi dūṣayati nanu ce ti / śrutyetyanantaraṃ tanna,",
  "GSP33yaatsi_u:1147_0": "satu iti pūraṇīyam / atra na ca grāhakābhāsa iti pāṭhaḥ sambhāvyate / śrutyetyanantaraṃ",
  "GSP33yaatsi_u:1147_1": "siddhyatī ti śeṣaḥ / svasiddhāntetyataḥ pūrvaṃ sa tu iti yojyam / svasiddhāntābhiniveśavaśīkṛtacetasāmabhimānamūlako",
  "GSP33yaatsi_u:1147_2": "grāhakāvabhāsavādo na śrutipramāṇena sidhyatīti bhāvaḥ / grāhakāvabhāso nāma sarvajñāneṣvāśrayatayā'tmanaḥ",
  "GSP33yaatsi_u:1147_3": "sphuraṇam / śrutyāsyāsiddhau hetumanubhavavirodhamabhipretyānubhavaprakāramāha indriyādī",
  "GSP33yaatsi_u:1147_4": "ti / anubhavaviruddhaṃ hi na śrutiḥ pratipādayediti hārdam / śrutyetyatrānyathā pāṭhaḥ",
  "GSP33yaatsi_u:1147_5": "syādvā / svasiddhāntābhimānibhiḥ prābhākarairabhihito grāhakāvabhāso na mantavyaḥ",
  "GSP33yaatsi_u:1147_6": "pratītivirodhāt / pratītirhitattatpadārthamātraṃ prakāśayatīti samuditāśayaḥ / nanu",
  "GSP33yaatsi_u:1147_7": "ghaṭādipratyakṣegrāhakābhāsābhāve ghaṭamahaṃ paśyāmītyādyanubhavaḥ katham?",
  "GSP33yaatsi_u:1148_0": "tatrāha tādṛśo 'pī tyādivākyadvayena / yasya yadviṣaye jñānaṃ jātaṃ tasyaiva sor'thaḥ",
  "GSP33yaatsi_u:1148_1": "prakāśata iti prākaṭyasyā'tmapratiyogikatvamarthadharmasya / talliṅgakaṃ jñānānumānameva",
  "GSP33yaatsi_u:1148_2": "ca kādācitkam / tataścānumitajñānoparaktātmamānasarūpo niruktānubhavaśca kādācitka eva,",
  "GSP33yaatsi_u:1149_0": "nāyaṃ ghaṭacākṣuṣarūpaḥ / yena viṣayavittiṣu prakāśetā'tmeti bhāvaḥ / atra ca mānasapratyakṣe",
  "GSP33yaatsi_u:1149_1": "jñānavattvena viṣayatvaṃ dehādimattayā cāśrayatvamiti karmakartṛvirodhaparihāro 'bhimato bhāṭṭānām /",
  "GSP33yaatsi_u:1150": "atra prābhākarasya pratyavasthānam ucyata ityādinā / svānubhava eve ti / jñāne jāte",
  "GSP33yaatsi_u:1151_0": "tadvattvenātmopalambho 'pyanubhavasiddhaḥ / tatraiva vibhramo nāstitābhrama ityarthaḥ /",
  "GSP33yaatsi_u:1151_1": "svānubhavamapyajānataḥ parīkṣakatvaṃ śobhanamityupālambhaḥ / viṣayavedanakāle jñānasya",
  "GSP33yaatsi_u:1151_2": "jñātuścāvabhāsābhāve doṣaṃ pūrvoktaṃ smārayati ukta mityādinā / jñānasyā prakāśābhāve",
  "GSP33yaatsi_u:1151_3": "jñāyate na vetisaṃśayādiprasaṅgaḥ / jñātuḥ prakāśābhāve mama jñāyate 'nyasya veti",
  "GSP33yaatsi_u:1151_4": "saṃśayādiprasaṅga iti bhāvaḥ / so 'yam iti / saṃcetitam-jñātam / atiśayaḥ-svātmane",
  "GSP33yaatsi_u:1151_5": "prakāśamānatvalakṣaṇo 'nubhūyamānaḥ / anumite ti / jānāmītyādipratīterjñātatāliṅgānumitajñānopanītabhānātmakātmamānasapratyakṣarūpatve",
  "GSP33yaatsi_u:1151_6": "'tītajñānālambanatvādajñāsiṣamityevābhilāpaḥ syāt,",
  "GSP33yaatsi_u:1152_0": "na tu jānāmīti jñāne vartamānatvollekha ityarthaḥ / nanvatiśaighryāt kṣaṇabhedāgrahanibandhano",
  "GSP33yaatsi_u:1152_1": "vartamānatvāṃśe bhramalakṣaṇo jānāmīti pratyaya iti śaṅkāyāṃ tanmate dūṣaṇāntaramapi",
  "GSP33yaatsi_u:1152_2": "saṃsphorayati jñāne ti / svajñānavyavahārahetukameva svajñānānumānamiti na sambhavatītyuktameva",
  "GSP33yaatsi_u:1152_3": "prāk / jñātatāliṅgakamapi jñānānumānaṃ jñānena jñātatāyā avinābhāvagrahāsambhavājjñānasāmagryaivānyathāsiddhatvācca",
  "GSP33yaatsi_u:1152_4": "jñātatāyā duḥsthameveti hārdam / viṣayajñāna eva jñātuḥ prakāśaṃ sādhayituṃ tasya",
  "GSP33yaatsi_u:1152_5": "mānasapratyakṣaṃ ca nirasyati mānase ti / ātmana ityādiḥ / mānasapratyakṣatvamityatra",
  "GSP33yaatsi_u:1152_6": "bahuvrīheḥ tvapratyayaḥ /",
  "GSP33yaatsi_u:1153_0": "ātmagrāhyatvaṃ dhiyaḥ svayaṃprakāśatvam / tacca jñānasya mānasapratyakṣānumānāyogapratipādanāt",
  "GSP33yaatsi_u:1153_1": "siddham / ātmano mānasapratyakṣatvaṃ ca vyabhicārātsādhakatvābhimatasya nirastaṃ",
  "GSP33yaatsi_u:1153_2": "sādhakābhāvādityarthaḥ / dhīnirastam-vyabhicāranirūpikayā dhiyā nirastam / vyabhitāranirūpakatvopapādakamātmagrāhyeti",
  "GSP33yaatsi_u:1153_3": "dhīviśeṣaṇam / atrā'tmagrāhyadhīvyabhicāranirastamiti vā anyathā vā mūlapāṭhaḥ sambhāvyate /",
  "GSP33yaatsi_u:1153_4": "evaṃ grahagrāhakayoḥ prakārāntareṇa bhānāsambhavamupapādya tadanavabhāse viṣayavittau",
  "GSP33yaatsi_u:1153_5": "pūrvoktātiśayāsambhavaṃ nigamayati tathāsatī ti / anatiśayaḥ-aviśeṣaḥ / svasmai jñāyamānatvena",
  "GSP33yaatsi_u:1153_6": "bhānamabhānaṃ cārthasyeti vailakṣaṇyasya virahaḥ svaparavedyayoḥ prasajyate viṣayavittau",
  "GSP33yaatsi_u:1153_7": "jñānajñātrorabhāne hītyarthaḥ /",
  "GSP33yaatsi_u:1154_0": "bhāṭṭaḥ pratikṣipati nanu katham iti / svasmai bhāsamānatvarūpo viśeṣor'thasya tajjñānasya",
  "GSP33yaatsi_u:1154_1": "svaniṣṭhatvādeva ghaṭate tajjñāne svasyābhāne 'pi / viṣayabodhāśrayatvameva svasyātiśayo",
  "GSP33yaatsi_u:1154_2": "'pūrvo viṣayavittikāla iti ca bhāvaḥ / naca vittiveditroragrahe pūrvoktaḥ saṃśayastadavastha",
  "GSP33yaatsi_u:1154_3": "iti vācyam / svajñānajārthadharmaprakāśasya svaṃ prati pratyakṣatvādeva mama prakāśate",
  "GSP33yaatsi_u:1154_4": "na veti saṃśayasyānavakāśāt / jñānaphalaprakāśena jhaṭityeva jñānasyānumānācca mama",
  "GSP33yaatsi_u:1154_5": "jñānaṃ jātamanyasya vetyāderapyaprasakteḥ / naiyāyikaprakriyayā tu kāryanāśyatvājjñānasya",
  "GSP33yaatsi_u:1154_6": "dvikṣaṇāvasthāyitvādanuvyavasāyabalādeva",
  "GSP33yaatsi_u:1155_0": "na niruktasaṃśayādiprasaṅgo jñānajñātroranavabhāse 'pi viṣayavittāviti ca bodhyam /",
  "GSP33yaatsi_u:1155_1": "ātmani bodhodaye ātmaprakāśasya hetutvaṃ nirasyati prasaṅgataḥ na cātme ti / nanu",
  "GSP33yaatsi_u:1155_2": "ātmasiddhyaghaṭitāpi viṣayabodhasāmagryevātmaprakāśe 'pi heturastvityatrāha na ca",
  "GSP33yaatsi_u:1155_3": "viṣaye ti / indriyārthasannikarṣārthayogyatādighaṭitā viṣayabodhasāmagrī nāyogyātmabodhe",
  "GSP33yaatsi_u:1155_4": "'pi samarthetyarthaḥ / atiprasaṅgāt-paṭabodhasāmagryā ghaṭādibodhaprasaṅgāt / viṣayabodhe",
  "GSP33yaatsi_u:1155_5": "bodhasyāpyaprakāśa ityāha api ce ti / mānādhīnā hi meyasiddhiḥ / tat padārthānāṃ",
  "GSP33yaatsi_u:1155_6": "jātiguṇādiviśeṣavyavasthā yadadhīnā tadapi saṃvedanaṃ viṣayaprakāśakāle 'prakāśamānasvarūpaṃ",
  "GSP33yaatsi_u:1155_7": "svarūpasadeva cakṣurādivadityarthaḥ / svarūpasajjñānenaiva viṣayaviśeṣasiddhivat",
  "GSP33yaatsi_u:1155_8": "svarūpasajjñātraiva svavedyaviṣayātiśayasiddhiriti bhāvaḥ / prābhākarāṇāṃ matamanuvadati",
  "GSP33yaatsi_u:1155_9": "yadāhu rityādinā / sārvatrikaḥ-pratyakṣānumānādisarvaviṣayajñānavyāpī / tatpratikṣipati",
  "GSP33yaatsi_u:1155_10": "tadapī ti / anubhavānārūḍhamiti sādhakābhāva uktaḥ,",
  "GSP33yaatsi_u:1156": "anantarameva pratikṣiptamiti ca bādhakam /",
  "GSP33yaatsi_u:1157_0": "jñānasyaivāyaṃ svabhāvaḥ-yat svaviṣayasyeva svasvāśrayaprakāśahetutvamapīti punaḥ",
  "GSP33yaatsi_u:1157_1": "prābhākaraḥ śaṅkate astu tarhī ti / grāhakatayaiva-jñānāśrayatayaiva / viṣayabodhasāmagryā",
  "GSP33yaatsi_u:1157_2": "viṣayajñānameva jātam / tacca jñānaṃ svasāmarthyādeva aviṣayamapi svaṃ svāśrayaṃ",
  "GSP33yaatsi_u:1157_3": "ca prakāśayatīti bhāvaḥ / jñānasya svayaṃprakāśatvaṃ tāvatsādhayati abhyupagantavye",
  "GSP33yaatsi_u:1157_4": "ti / sarvaprakāre ti / mānasapratyakṣasya jñātatādiliṅgakānumānasya ca nirākaraṇādityarthaḥ /",
  "GSP33yaatsi_u:1157_5": "kadāci diti / vidyamānatve prakāśamānatvaniyamāccetyarthaḥ / prapañcita piti / nyāyatattvaśāstre",
  "GSP33yaatsi_u:1157_6": "iti śeṣaḥ / nātre tyādi / prakāśavyabhicāritvamatamupakṣipya jñānasya tat nātra nirākaraṇīyamityarthaḥ /",
  "GSP33yaatsi_u:1157_7": "evaṃ svaprakāśatvamuktvā jñānasya viṣayaprakāśahetutvaṃ ca sādhayati sato 'pī ti /",
  "GSP33yaatsi_u:1157_8": "sato 'pi viṣayasya svāpe 'prakāśo jñānanivṛttyeti jñānasya viṣayaprakāśakatvasiddhiriti",
  "GSP33yaatsi_u:1157_9": "bhāvaḥ / ata iti / paraprakāśakatvenaiṣṭavyāyāḥ saṃvida eva pramātravabhāsakatvamapi",
  "GSP33yaatsi_u:1157_10": "yuktamiti nātmanaḥ svayaṃprakāśatvamapi kalpanīyamiti bhāvaḥ /",
  "GSP33yaatsi_u:1158_0": "svāpe 'pyātmano jñānamastīti matamanūdya khaṇḍayati yattu iti / ta diti / sukhamahamasvāpsamityādipratisandhānasya",
  "GSP33yaatsi_u:1158_1": "svāpe ātmaprakāśamantarānupapadyamānatvalakṣaṇayuktiyuktamapi svapo ātmanaḥ prakāśamānatvaṃ",
  "GSP33yaatsi_u:1158_2": "nānubhavamātraśaraṇānāṃ hṛdyaṃ bhavatītyarthaḥ / upapadyamānamapītyapinopapattirapi",
  "GSP33yaatsi_u:1158_3": "naiva / pratisandhānasyānyathaivopapatteriti sphoryate / anyathāsiddhiragre prapañcayiṣyate",
  "GSP33yaatsi_u:1159": "mūla eva /",
  "GSP33yaatsi_u:1160": "apavṛktasya tu jñānaṃ hetvabhāvānna saṃbhavi /",
  "GSP33yaatsi_u:1161": "nityatve nityamuktiḥ syādarthavādāstathoktayaḥ //18//",
  "GSP33yaatsi_u:1162_0": "nirdhūtanikhilakaraṇakalevarajñānakarmavāsanānubandhasyāpavṛktasya na khalu svaparasaṃvedanodayanibandhanaṃ",
  "GSP33yaatsi_u:1162_1": "kiñcit sambhāvyate / naca manaso nityendriyatvena tatsaṃyogādeva tadā jñānaṃ janyata iti yuktam;",
  "GSP33yaatsi_u:1163": "svarūpato gaganavat nityasyāpi satastasyendriyabhāvena jñānotpādakatvasya dharmādharmāvarodhanibandhanatvāt /",
  "GSP33yaatsi_u:1164_0": "svāpa ātmanaḥ prakāśaṃ niṣidhya muktāvapi taṃ niṣedhati apavṛktasye ti / apavṛktasya-muktasya /",
  "GSP33yaatsi_u:1164_1": "muktajñānasya nityatvamastviti cettatrāha nityatve iti / saṃsaraṇābhāvaprasaṅgaḥ",
  "GSP33yaatsi_u:1164_2": "phalito 'tra / nanu tarhi muktau sārvajñyaparaśrutīnāṃ kā gatiḥ?",
  "GSP33yaatsi_u:1165": "tatrāha arthavādā iti / ajñānākāryābhāvanimittakā mokṣasādhanapraśaṃsāparāḥ sārvajñyādiśrutaya ityarthaḥ //18//",
  "GSP33yaatsi_u:1166": "ślokārthameva prapañcayati nirdhūte tyādinā / jñānavāsanā,",
  "GSP33yaatsi_u:1167_0": "karmavāsanā cānubandhaḥ / nirastasamastadehendriyavāsanānubandhasyetyarthaḥ / svapare",
  "GSP33yaatsi_u:1167_1": "ti / svasvarūpaviṣayakasyār'thāntaraviṣayakasya vā jñānasyotpādakamityarthaḥ / dharmādharme",
  "GSP33yaatsi_u:1167_2": "ti / adṛṣṭasahakārādhīnatvādityarthaḥ /",
  "GSP33yaatsi_u:1168": "dharmādharmāvaruddhaṃ sanmano jñānasya sādhanam /",
  "GSP33yaatsi_u:1169": "sati nityendriyatve 'pi śrotravat karaṇatvataḥ //19//",
  "GSP33yaatsi_u:1170": "naca yogajadharmānugṛhītatatsaṃyogasya sādhanatvama;",
  "GSP33yaatsi_u:1171_0": "'kṣīyante cāsya karmāṇi' 'tadā vidvān puṇyapāpe vidhūya nirañjanaḥ' ityādiśukletarasakalakarmaprakṣayaśrutivirodhāt /",
  "GSP33yaatsi_u:1171_1": "dharmaphalatve cāpavargasya punarāvṛttiprasaṅgaḥ / 'nāstyakṛtaḥ kṛtena' 'tadyatheha",
  "GSP33yaatsi_u:1171_2": "karmacito lokaḥ kṣīyate evamevāmutra puṇyacito lokaḥ kṣīyate' ityādiśravaṇācca /",
  "GSP33yaatsi_u:1171_3": "na cātmasattayaiva tadānīṃ tajjñānanimittamiti vācyam / klaptatyāgāklaptakalpanaprasakteḥ /",
  "GSP33yaatsi_u:1171_4": "tanmātranimittatve ca sarvadā ātmasvarūpavattadapi vidyata iti saṃsārānavatāraprasaṅgāt,",
  "GSP33yaatsi_u:1172": "bandhamokṣāvasthayoraviśeṣāpatteśca / na ca dehendriyādipratibaddhatayā idānīṃ tadabhāva iti vācyam / tat khalu pratibandhakam,",
  "GSP33yaatsi_u:1173": "yat sati puṣkalakāraṇe kāryodayaṃ niruṇaddhi / na cādyāpyātmanaḥ tatpuṣkalakāraṇatvaṃ siddham;",
  "GSP33yaatsi_u:1174": "śarīrendriyavatāmeva jñānadarśanāt / klaptajñānakāraṇabhāvasya tasyaiva tadbandhakatvavacanamunmattavacaḥ / ato nāstyapavargadaśāyāṃ jñānam /",
  "GSP33yaatsi_u:1175": "tātkālikajñānasukhādivādāstvātmajñānavidhiśeṣatayā guṇavādena netavyāḥ / ato viṣayavittisamaya evātmasiddhiniyamādyathoktanītyā arthavittiṣu veditṛtayaivātmasiddhiriti /",
  "GSP33yaatsi_u:1176": "(iti viṣayavittikāleṣvevātmano bhānamiti gurumatopapādanam)",
  "GSP33yaatsi_u:1177": "idamapyātmatattvāparijñānollasitaparimitamativikalpajalpitamiti na rocayante trayyantavidaḥ / viṣayavittirhi viṣayavittireva / na hi tayā ātmavittiḥ svarūpaṃ vā seddhumarhati,",
  "GSP33yaatsi_u:1178": "atadviṣayatvāt / yo hi yatsaṃvidviṣayo na bhavati,",
  "GSP33yaatsi_u:1179": "nāsau tayā sidhyati rūpasaṃvidevarasaḥ / aviṣayau ca viṣayavitterbuddhiboddhārāviti tāvapi na tayā sidhyataḥ /",
  "GSP33yaatsi_u:1180": "nanu vedyasvabhāvo 'yam,",
  "GSP33yaatsi_u:1181": "yatsvaviṣayasaṃvidā sidhyatīti / vittistu vittireva,",
  "GSP33yaatsi_u:1182": "veditā ca veditaiveti kutastayorvedyasvabhāvānupraveśaḥ / uktaṃ hi tayormānasapratyakṣagocaratvam,",
  "GSP33yaatsi_u:1183": "anumeyatvāsambhavaśca / kutastarhi vittisiddhiḥ?",
  "GSP33yaatsi_u:1184": "svata eva / svayaṃprakāśā hi saṃvit /",
  "GSP33yaatsi_u:1185": "maivam / sāpi hi viṣayavadevānyasyaiva prakāśamānatayā na svataḥsidhyati / svataḥsidhyantī ca sā kimiti kañcideva prati cakāsti,",
  "GSP33yaatsi_u:1186": "na sarvān prati / tatsamavāyāditi cet-yatsamavāyinī hi yā saṃvit tasyaiva sā cakāsti,",
  "GSP33yaatsi_u:1187": "netarasya,",
  "GSP33yaatsi_u:1188": "tadasamavāyāditi; yadyevam,",
  "GSP33yaatsi_u:1189": "āśritastarhi ātmasaṃbandhanibandhana eva saṃvidaḥ prakāśaḥ,",
  "GSP33yaatsi_u:1190": "tadbhāvābhāvānuvidhināt / yadyucyeta-prakāśasvabhāvāyā eva satyāḥ pratiyogiviśeṣāvacchedāyaiva tadapekṣā,",
  "GSP33yaatsi_u:1191": "na svarūpasiddhaya iti; kutaḥ khalvayaṃ niścayaḥ?",
  "GSP33yaatsi_u:1192": "yadi hi pratiyoginirapekṣaiva kadācidātmasvarūpamiva saṃvit prakāśeta,",
  "GSP33yaatsi_u:1193_0": "tata evamadhyavasyemāpi / na ca tathāsti / āśrayapratiyogisāpekṣaiva saṃyogaputratvāderiva",
  "GSP33yaatsi_u:1193_1": "tasyāḥ svarūpasatteti na pṛthaksiddhyutprekṣāvakāśaḥ / satyāḥ saṃvidaḥ prakāśavyabhicārābhāvāt",
  "GSP33yaatsi_u:1193_2": "svarūpaprayuktaḥ prakāśa iti cet,",
  "GSP33yaatsi_u:1194": "satyāḥ kiṃ tasyā ātmasaṃbandhavyabhicāro 'sti?",
  "GSP33yaatsi_u:1195": "/ api caivaṃ sukhaduḥkhādayo 'pi tvanmate svataḥsiddhāḥsyuḥ / na hi te 'pi santo na prakāśante /",
  "GSP33yaatsi_u:1196": "athārthāntarasādhakatayā sarvavādisaṃmatāyāḥ saṃvida eva paraṃ svayaṃprakāśatvamāśritam / tayaiva tathābhūtayā taditarabāhyābhyantarasakalapadārthasiddhyupapatteḥ kimanekasva",
  "GSP33yaatsi_u:1197": "yaṃprakāśabhāvābhyupagameneti bhāvaḥ?",
  "GSP33yaatsi_u:1198_0": "etadevopapādayati dharmādharme tikārikayā / dharmādharmāvarūddham-puṇyapāpalakṣaṇādṛṣṭanibandhanopakaraṇatvāvasthāviśiṣṭam /",
  "GSP33yaatsi_u:1198_1": "śrotrava diti / karṇaśaṣkulyavacchinnākāśasyaiva śrotratvam / tasya cādṛṣṭasahakāre",
  "GSP33yaatsi_u:1198_2": "satyeva śabdagrahakaraṇatvam,",
  "GSP33yaatsi_u:1199": "na tadvirahe iti yathādṛṣṭanibandhanaḥ śrotrasyendriya bhāvaḥ tatheti yāvat / tathā cādṛṣṭavirahānmuktau manaso nendriyatvamiti bhāvaḥ //19//",
  "GSP33yaatsi_u:1200_0": "śaṅkate na ca yogaje ti / manassaṃyogasya yogajadharmānugṛhītatvam-yogajadharmasahakṛtatvam /",
  "GSP33yaatsi_u:1200_1": "yogajadharmaprabhāvānmuktāvapi manasa indriyabhāvo 'nuvartata iti mānasamātmajñānaṃ",
  "GSP33yaatsi_u:1200_2": "tadā sambhavatīti bhāvaḥ / muktau yogajadharmānuvṛttau śrutivirodhamāha kṣīyante",
  "GSP33yaatsi_u:1200_3": "iti / śukletareti / puṇyapāparūpetyarthaḥ / nanu",
  "GSP33yaatsi_u:1201_0": "śruteryogajadharmavyatiriktasakalakarmanivṛttyabhiprāyakatvamiti cettatrāha dharmaphalatve",
  "GSP33yaatsi_u:1201_1": "ce ti / mokṣakāle jñānasyātmaviṣayakasya sarvaviṣayakasya vā dharmajanyatve janyabhāvasya",
  "GSP33yaatsi_u:1201_2": "vināśitvaniyamātpunarajñānādiprasaṅga ityarthaḥ / karmaphalasyānityatve śrutimudāharati",
  "GSP33yaatsi_u:1201_3": "nāstyakṛta iti / nanu mokṣa ātmaiva jñānaheturastu / tatrāha na cātme ti / ātmā sattayaiva",
  "GSP33yaatsi_u:1201_4": "mūlapāṭhaḥ syādvā / kḷpte ti / jñānakāraṇatayābhimatasyendriyādeḥ tyāgaḥ,",
  "GSP33yaatsi_u:1202_0": "akḷptasyaiva kevalasyātmanaḥ jñānakāraṇatvena kalpanaṃ ca prasajyata ityarthaḥ /",
  "GSP33yaatsi_u:1202_1": "doṣāntaramapyāha tanmātre ti / ātmasvarūpamātranimittatve muktikālīnasya jñānasya",
  "GSP33yaatsi_u:1202_2": "sarvadaiva tat bhavediti saṃsārānavatāraprasaṅgaḥ,",
  "GSP33yaatsi_u:1203_0": "jñānasyājñānatanmūlasaṃsaraṇapratibandhakatvāditi bhāvaḥ / viśadatattvasākṣātkārarūpajñānabhāve",
  "GSP33yaatsi_u:1203_1": "'pi saṃsāropagame ca doṣamāha bandhe ti / muktikālajñānasya saṃsārakāle 'pi sattve",
  "GSP33yaatsi_u:1203_2": "saṃsārāpekṣayā mokṣe vailakṣaṇyaṃ na syādityarthaḥ / nanu duḥkhadhvaṃsādireva mokṣeviśeṣa iti cet,",
  "GSP33yaatsi_u:1204_0": "tarhi tāvanmātrameva bhavenmokṣa iti kṛtaṃ jñānādināpārtheneti bhāvaḥ / ātmano muktikālīnajñāne",
  "GSP33yaatsi_u:1204_1": "hetubhūtasya nityatve 'pi na saṃsāre tatprasaṅgaḥ / dehādeḥ pratibandhakatvāditi",
  "GSP33yaatsi_u:1204_2": "śaṅkate na ce ti / pariharati tat khalu iti / pratibandhakatvasyāsambhavamupapādya",
  "GSP33yaatsi_u:1204_3": "tatra virodhamapyāha kḷptajñāne ti / tasyaiva-dehendriyādereva / arthavādāstathoktaya",
  "GSP33yaatsi_u:1204_4": "ityuktaṃ vivṛṇoti tātkālike ti / duḥkhanivṛttiparā muktau sukhavādāḥ,",
  "GSP33yaatsi_u:1205_0": "jñānaprāgabhāvanāstitābhiprāyakāśca jñānavādāḥ / te cātmajñānapraśaṃsāmātraparāstadvidhiśeṣabhūtā",
  "GSP33yaatsi_u:1205_1": "evetyarthaḥ / prābhākaramatopasaṃhāraḥ ata iti / yathoktanītyā-viṣayaprakāśakasya",
  "GSP33yaatsi_u:1205_2": "jñānasyaiva svasvāśrayaprakāśakatvaṃ nyāyyamityuktanītyā /",
  "GSP33yaatsi_u:1206": "prābhākaramataṃ pratikṣipati siddhāntī idamapyātme tyādinā / ātmatattvājñānakāryā",
  "GSP33yaatsi_u:1207": "ātmaprakāreṣvayathāpratipattibhedā yeṣāṃ,",
  "GSP33yaatsi_u:1208": "teṣāmidaṃ nirarthakaṃ vacanamityarthaḥ / kathaṃ nirarthakatvaṃ gurukteḥ?",
  "GSP33yaatsi_u:1209_0": "tatrāha viṣaye ti / na hī ti / ātmavittiḥ-ātmadharmabhūtaṃ jñānam / svarūpam-ātmasvarūpam /",
  "GSP33yaatsi_u:1209_1": "atra ātmā vittisvarūpaṃ vā iti pāṭhaḥ syādvā / seddhum-prakāśitum / atadviṣayatvāt-viṣayavittiviṣayatvābhāvāttayoḥ /",
  "GSP33yaatsi_u:1210": "aviṣayayorapi jñānajñātrorjñānabalata eva siddhiriti śaṅkate guruḥ nanu vedye ti / vittireva,",
  "GSP33yaatsi_u:1211": "na tu vittiviṣayaḥ,",
  "GSP33yaatsi_u:1212": "viṣayavajjaḍā vā / veditaiva,",
  "GSP33yaatsi_u:1213": "na tu vedyaḥ,",
  "GSP33yaatsi_u:1214_0": "vedyavadajñātā vā / tathā ca vilakṣaṇasvabhāvatvādbhāvānāmaviṣayayorapi tayoḥ siddhirjñāvabalataḥ",
  "GSP33yaatsi_u:1214_1": "setsyatītyaviṣayatvenāsiddhirviṣayavattayordurbhaṇamiti bhāvaḥ / nanu jñānāntaraviṣayatvenaiva",
  "GSP33yaatsi_u:1214_2": "tayoḥ prakāśo 'stvityatrāha uktaṃ hī ti / svabalata eva vitteḥ siddhiṃ śaṅkāsamādhānamukhenāha",
  "GSP33yaatsi_u:1214_3": "kuta iti / svata eve ti / viṣayajñānakāle 'viṣayasyāpi tasya jñānasya prakāśo bhavatītyanāyatyā svīkaraṇīyam,",
  "GSP33yaatsi_u:1215": "tadāśrayatvenātmanaśceti hārdam /",
  "GSP33yaatsi_u:1216_0": "tatra svaprakāśatvamākṣipati gurūktaṃ saṃvidaḥ siddhāntī maiva mityādinā / svāśrayātmādhīnaprakāśatvādeva",
  "GSP33yaatsi_u:1216_1": "tasmā eva prakāśamānatvaṃ saṃvido ghaṭata iti svataḥsiddhatvāsiddhiriti bhāvaḥ /",
  "GSP33yaatsi_u:1216_2": "atra paraḥ parihāraṃ śaṅkate tatsamavāyāditi ce diti / svayameva svoktiṃ vivṛṇoti",
  "GSP33yaatsi_u:1216_3": "yatsamavāyinī ti / svayaṃprakāśāpi saṃvidātmāpṛthaksiddhatvādātmana eva prakāśata",
  "GSP33yaatsi_u:1216_4": "iti bhāvaḥ / pratikṣipatyākṣeptā yadyevam iti / tadbhāve ti / ātmasaṃbandhānvayavyatirekānuvidhāyyanvayavyatirekatvātsaṃvitprakāśasyā'tmasaṃbandhahetukatvaṃ",
  "GSP33yaatsi_u:1216_5": "sidhyatītyarthaḥ / punaḥ paraḥ śaṅkate yadyucyete ti / pratiyogī-viṣayaḥ,",
  "GSP33yaatsi_u:1217": "sa eva viśeṣaḥ-viśeṣaṇam,",
  "GSP33yaatsi_u:1218": "tadavacchedāyaiva-tatsaṃbandhāyaiva,",
  "GSP33yaatsi_u:1219_0": "viṣayaprakāśakatvāyaiveti yāvat / tadapekṣā-ātmasaṃbandhāpekṣā / na tu svaprakāśāyetyarthaḥ /",
  "GSP33yaatsi_u:1219_1": "pariharati kutaḥ / evaṃ niścayo na saṃbhavatīti yāvat / niścayāsaṃbhavamevopapādayati",
  "GSP33yaatsi_u:1219_2": "yadi hī ti / pratiyoginirapekṣaiva viṣayanirapekṣaiva / evam-viṣayaprakāśanāyaivātmasaṃbandhāpekṣā",
  "GSP33yaatsi_u:1219_3": "saṃvido na svaprakāśaṃ pratītyevam / na ca tathe ti / viṣayaprakāśakāla eva svāśrayāyaiva",
  "GSP33yaatsi_u:1219_4": "prakāśamānāyāḥ saṃvidaḥ svaprakāśe viṣayātmasaṃbandhasāpekṣatvameṣitavyamiti bhāvaḥ /",
  "GSP33yaatsi_u:1219_5": "atītādiviṣayajñāne 'pi viṣayeṇa saṃbandho jñānasya viṣayaviṣayibhāvalakṣaṇo vilakṣaṇaḥ",
  "GSP33yaatsi_u:1219_6": "svarūpasaṃbandhaviśeṣo 'styeveti hārdam / nanu nirviṣayā nirāśrayā ca saṃvit / antaḥkaraṇatadvṛttyupadhānaupādhikaṃ",
  "GSP33yaatsi_u:1219_7": "kevalaṃ tasyāḥ sāśrayatvādipratītimātramityatrāha āśraye ti / bhūtale ghaṭasaṃyogasyāśrayo bhūtalam, pratiyogī",
  "GSP33yaatsi_u:1220": "ghaṭaḥ / putratvasyā'śrayaḥ putraḥ,",
  "GSP33yaatsi_u:1221": "pratiyogī pitā / jñānasya pratiyogī viṣayaḥ,",
  "GSP33yaatsi_u:1222_0": "ātmā'śrayaḥ / siddhiḥ-sthitiḥ prakāśaśca / nirviṣayatvena nirāśrayatvena ca sthitiḥ",
  "GSP33yaatsi_u:1222_1": "prakāśo vā saṃvido nāstyeva / saṃvinmātrānubhavaścānupalambhabādhitaḥ / tathā ca",
  "GSP33yaatsi_u:1222_2": "saṃvitprakāśe ātmasaṃbandhāpekṣāpi durvāraiveti bhāvaḥ / svasattāvyāpakaprakāśatvena",
  "GSP33yaatsi_u:1222_3": "svaprakāśatvaṃ syātsaṃvida iti punaḥ śaṅkate satyā iti / pariharati satyā iti / tadā",
  "GSP33yaatsi_u:1222_4": "cātmasambandhasya niyatapūrvabhāvitvādapekṣitatvācca saṃvitprakāśe hetutvameṣṭavyameveti",
  "GSP33yaatsi_u:1222_5": "bhāvaḥ / niruktahetunā svayaṃprakāśatvasādhane doṣaṃ cāha api caivam iti sukhādiṣvanaikāntyaṃ hetoriti bhāvaḥ /",
  "GSP33yaatsi_u:1223": "tathā sati-",
  "GSP33yaatsi_u:1224": "sarvasyārthasya tadvitteḥ sākṣī sarvatra saṃmataḥ /",
  "GSP33yaatsi_u:1225": "ātmaivāstu svataḥsiddhaḥ kimanekaistathāvidhaiḥ //20//",
  "GSP33yaatsi_u:1226": "kiñca- yo yasya sākṣī tenaiva tasya siddhirna laukikī /",
  "GSP33yaatsi_u:1227": "arthasyevārthavitterapyātmā sākṣī hi lakṣyate //21//",
  "GSP33yaatsi_u:1228": "santu nāmārthavittayaḥ svataḥsiddhāḥ,",
  "GSP33yaatsi_u:1229": "tathāpi na tābhirayamātmā pratyakṣībhavati,",
  "GSP33yaatsi_u:1230": "tatsākṣitvāt / yatsākṣī khalvayaṃ puruṣaḥ,",
  "GSP33yaatsi_u:1231": "na tenāsau pratyakṣaḥ,",
  "GSP33yaatsi_u:1232": "ghaṭasākṣātkārīva ghaṭena / arthasaṃvidāṃ ca sākṣātkārī cetana iti so 'pi na tābhiraparokṣībhavati /",
  "GSP33yaatsi_u:1233": "(iti siddhāntinā gurumatakhaṇḍanam)",
  "GSP33yaatsi_u:1234_0": "nanu viṣayasaṃbandhasyevātmasaṃbandhasyāpi saṃvitprakāśe 'stu hetutvam / tāvatā na",
  "GSP33yaatsi_u:1234_1": "svayaṃprakāśatvasya hāniḥ / svasajātīyajñānāntarānapekṣaprakāśatvāttatsiddheḥ / ātmanastu",
  "GSP33yaatsi_u:1234_2": "na svayaṃprakāśatvameṣṭavyaṃ viṣayasyeva / kintu bāhyārthaprakāśakatveneṣṭasya jñānasyaivā'tmaprakāśakatvamapi",
  "GSP33yaatsi_u:1234_3": "kalpanīyaṃ lāghavāditi punaḥ śaṅkate guruḥ athārthāntare ti / pariharati tathāsatī ti /",
  "GSP33yaatsi_u:1235_0": "sarvasye ti / nānāsvayaṃprakāśakalpanāyāṃ gaurave sati sarvārthānāṃ sarvajñānānāṃ",
  "GSP33yaatsi_u:1235_1": "ca sākṣātkarturātmana eva svaprakāśatvaṃ kalpanīyam / natu jñānānāmityarthaḥ / viṣayāṇāmiva",
  "GSP33yaatsi_u:1235_2": "jñānānāmapyātmane prakāśamānatvādātmaikaḥ svaprakāśo bhavatu / anye sarve bhavantu",
  "GSP33yaatsi_u:1235_3": "tadadhīnaprakāśā eveti bhāvaḥ //20 //",
  "GSP33yaatsi_u:1236": "evaṃ saṃvidopyātmāyattaprakāśatvānna mukhyaṃ svaprakāśatvamityuktam / jñānāntarānapekṣaprakāśatvena bhavatu nāma jñānasya tatkathañcit / athāpi na jñānādhīnaprakāśa ātmetyāha-",
  "GSP33yaatsi_u:1237": "kiñce ti / yo yasye ti / sākṣīdraṣṭā,",
  "GSP33yaatsi_u:1238": "prakāśakaḥ / siddhiḥ prakāśaḥ / na laukikī-nānubhavasiddhā / lakṣyate-dṛśyate //21//",
  "GSP33yaatsi_u:1239": "ślokaṃ vyākhyāti svayameva santu nāme ti / uktanītyā saṃvitta ātmaprakāśānupapattessvayaṃprakāśatvamātmana eṣṭavyameveti bhāvaḥ /",
  "GSP33yaatsi_u:1240": "sajātīyasvasādhyārthanirapekṣātmasiddhayaḥ /",
  "GSP33yaatsi_u:1241": "sarve padārthāstenātmā nirapekṣasvasiddhikaḥ //22//",
  "GSP33yaatsi_u:1242": "na hi kaścitpadārthaḥ svaprakāśāyāsādhāraṇasajātīyārthāntarāpekṣo dṛṣṭaḥ / na khalu ghaṭaḥ svasiddhaye ghaṭāntaramapekṣate;",
  "GSP33yaatsi_u:1243": "apekṣate tu vijātīyamālokādi / evamāloko 'pi prakāśamāno nālokāntaramapekṣate;",
  "GSP33yaatsi_u:1244": "nāpi svāpekṣaprakāśaṃ ghaṭādikamapekṣate;",
  "GSP33yaatsi_u:1245": "apekṣate tu vijātīyamindriyam / evamindriyamapi nendriyāntaraṃ svāpekṣaprakāśamālokādi ghaṭaṃ vāpekṣate;",
  "GSP33yaatsi_u:1246": "apekṣate tu vijātīyaṃ saṃvedanam / evaṃ saṃvedanamapi saṃvidantaraṃ svādhīnasiddhikamindriyādikaṃ vā nāpekṣate svasiddhau;",
  "GSP33yaatsi_u:1247": "apekṣate tu vijātīyaṃ svāśrayabhūtaṃ svatantramātmānam / evamātmāpyātmāntaraṃ svādhīnasiddhi saṃvidindriyādikamapi svāparokṣe nāpekṣata ityananyāpekṣā hyātmasvarūpasiddhiḥ /",
  "GSP33yaatsi_u:1248": "(iti siddhāntinā'tmanaḥ svaprakāśatvasamarthanam)",
  "GSP33yaatsi_u:1249": "saṃvidadhīnaprakāśatve bādhakamuktvā'tmanaḥ svaprakāśatve sādhakamapyāha sajātīye ti / sarve hi prakāśamānāḥ padārthāḥ sajātīyaṃsvātyantasajātīyam,",
  "GSP33yaatsi_u:1250_0": "svasādhyaṃ-svādhīnaprakāśaṃ cārthamanapekṣyaiva prakāśamānā iti ātmāpi prakāśamāna",
  "GSP33yaatsi_u:1250_1": "ātmāntaraṃ svāpekṣaprakāśaṃ jñānādicānapekṣyaiva prakāśata ityanumantavyam / tathāca",
  "GSP33yaatsi_u:1250_2": "svayaṃprakāśatvaṃ tasya phalatīti bhāvaḥ //22 //",
  "GSP33yaatsi_u:1251_0": "ślokārthasya prapañcanaṃ nahi kaści dityādi / atrāyaṃ niṣkarṣaḥ- svaviṣayakajñānāntarānapekṣaprakāśatvalakṣaṇaṃ",
  "GSP33yaatsi_u:1251_1": "svayaṃprakāśatvaṃ jñānātmanoḥ samānam / svetarasakalanirapekṣaprakāśatvalakṣaṇaṃ",
  "GSP33yaatsi_u:1251_2": "tu tadātmasvarūpasyaiveti /",
  "GSP33yaatsi_u:1252": "atrāhurātmatattvajñāḥ svataścaitanyamātmanaḥ /",
  "GSP33yaatsi_u:1253": "svarūpopādhidharmatvātprakāśa iva tejasaḥ //24//",
  "GSP33yaatsi_u:1254": "caitanyāśrayatāṃ muktvā svarūpaṃ nānyadātmanaḥ /",
  "GSP33yaatsi_u:1255": "yaddhi caitanyarahitaṃ na tadātmā ghaṭādivat //25//",
  "GSP33yaatsi_u:1256": "citiśaktayā na cātmatvaṃ muktau nāśaprasaṅgataḥ /",
  "GSP33yaatsi_u:1257": "(bodhenaivānyato bhede vyarthā tacchaktikalpanā) //26//",
  "GSP33yaatsi_u:1258_0": "buddhisukhaduḥkhādiniḥśeṣavaiśeṣikātmaguṇātyantikoparamalakṣaṇo hi mokṣaḥkaṇabhakṣākṣacaraṇamate /",
  "GSP33yaatsi_u:1258_1": "na cātyantaluptakāryaṃ vastu tatkāryajananaśaktamityatra kiñcitpramāṇaṃ kramate /",
  "GSP33yaatsi_u:1258_2": "dehādiviśiṣṭasaṃbandhitayā dṛśyamānasukhaduḥkhajñānādikāryaṃ viśiṣṭavartinīmevātmotpādaśaktiṃ kalpayati,",
  "GSP33yaatsi_u:1259": "dhūma ivārdrendhanasaṃbandhini dhūmadhvaje svotpādanasāmarthyam,",
  "GSP33yaatsi_u:1260": "vrīhyaṅkura iva ca satuṣataṇḍule / api ca bodhe satyevātmano 'nātmavyavacchede saṃbhavati kṛtaṃ tacchaktayāśrayaṇena /",
  "GSP33yaatsi_u:1261": "na caivaṃ sati bodha eva paramātmeti yuktam,",
  "GSP33yaatsi_u:1262": "tasyā'śrayapratiyogisāpekṣasvarūpatvādātmanaśca tadviparītasvabhāvatvāt;",
  "GSP33yaatsi_u:1263": "sākṣācca cetayiturahamarthasya sphuraṇāt;",
  "GSP33yaatsi_u:1264": "anubhavatarkāgamabalena citimata ātmabhāvasyānantarameva prapañcitatvācca / naca citimātrātmavāde 'pi tasyāgantukaviṣayasaṃbandhe bodhatvamadhyāropya boddhṛtvasamarthanaṃ sādhīyaḥ,",
  "GSP33yaatsi_u:1265": "saṃbandhasyobhayaniṣṭhatayār'thasyāpi boddhṛtvaprasaṅgāt / na ca kāryakāraṇabhāvavadvyavasthitvam,",
  "GSP33yaatsi_u:1266": "tatra janimato janayituśca parasparāpekṣāniyamalakṣaṇasaṃbandhaḥ / ihāpi sa eveti cenna,",
  "GSP33yaatsi_u:1267": "apekṣāhetvabhāvāt / kimarthamarthaḥ caitanyamapekṣate,",
  "GSP33yaatsi_u:1268": "caitanyaṃ vār'tham / siddhyarthamiti cet, kaḥ siddhyarthaḥ?",
  "GSP33yaatsi_u:1269": "na tāvadutpattiḥ,",
  "GSP33yaatsi_u:1270_0": "tasyā nirjñātanimittāntaratvāt / ghaṭādayo hi prasiddhamṛddaṇḍacakrabhramaṇādiparyāptanimittāntara",
  "GSP33yaatsi_u:1270_1": "śālino na citimapi nijajanane 'pekṣante / nirastaśca vijñānamātravādaḥ / nityasyātmana",
  "GSP33yaatsi_u:1270_2": "utpattyarthamarthāpekṣeti suvyāhṛtam / siddhiḥ prakāśa iti cet;",
  "GSP33yaatsi_u:1271": "kiṃ bhoḥ ātmā svayañjyotirapyarthādhīnaprakāśaḥ?",
  "GSP33yaatsi_u:1272": "yadasau tadarthamarthamapekṣate / mahanīyamidamātmaveditvam / prakāśaśca na saṃvidatirekī kaścidarthadharmaḥ saṃbhavatītyāveditam / saṃbhavannapyasau na citisvarūpamātranimittaḥ,",
  "GSP33yaatsi_u:1273": "sarvadā sarvārthaprakāśaprasaṅgāt / na hi sadā saṃnihitasamagrakāraṇaṃ kāryaṃ kadācidbhavati / āgantukātiśayāśrayaṇe vā nāmānta",
  "GSP33yaatsi_u:1274": "reṇa jñānamevāṅgīkṛtamiti tadvānevātmā'yātaḥ /",
  "GSP33yaatsi_u:1275": "(iti dharmabhūtajñānasya nityatvasādhanam)",
  "GSP33yaatsi_u:1276": "nanvevamarthasiddhivyavasthāpakatayābhyupagataṃ jñānamāgantukaṃ kriyārūpamiti kathaṃ tadātmasvabhāvaḥ ?",
  "GSP33yaatsi_u:1277_0": "/ tathāhi-arthāntaragatatve sati janakadravyāntara prati kāryatvādikena rūpeṇāsādhāraṇo",
  "GSP33yaatsi_u:1277_1": "gantavyadeśaprāptyādiryaṃ pratyasādhāraṇaḥ tatsamavetāgantukāsādhāraṇagamanādikriyājanyo",
  "GSP33yaatsi_u:1277_2": "dṛṣṭaḥ / tādṛśī cārthasiddhiryaṃ puruṣaṃ pratyasādhāraṇī tatsamavetatādṛśakriyājanyeti",
  "GSP33yaatsi_u:1277_3": "śakyamanumātum / maivam / akriyājanyenābhāvaprāptakṣetrādisvatvena kṣetriṇaṃ pratyasādhāraṇena",
  "GSP33yaatsi_u:1277_4": "kṣetrajavrīhyādisvatvena cānaikāntyāt / naca nirvyāpāratayā kṣetriṇastatrājanakatvam;",
  "GSP33yaatsi_u:1278": "vyāpārakālādinā vyabhicārāt,",
  "GSP33yaatsi_u:1279": "tadbhāvabhāvitvasya cāviśeṣāt / tajjīvanameva tatra janakavyāpāra iti cet,",
  "GSP33yaatsi_u:1280": "nanu tat sasyapālanādisādhāraṇamiti kathamasādhāraṇakriyājanyatvam?",
  "GSP33yaatsi_u:1281": "api caivaṃ sati tadevārthaprakāśe 'pi janakavyāpāro 'stu; kimakḷptakalpanayā?",
  "GSP33yaatsi_u:1282": "/ satyapi tasminnartho na prakāśata iti cet, svatvaṃ vā kiṃ yathoditaṃ sati jīvane jāyata eva ?",
  "GSP33yaatsi_u:1283": "/ vrīhyādisattāpyapekṣyata iti cet,",
  "GSP33yaatsi_u:1284": "ihāpīndriyādipratyāsaktiriti samānaścarcaḥ / ato yaṃ pratyasādhāraṇo yathoditadharmaḥ tadīyāsādhāraṇadharmanimitta ityetāvat / sa ceṣyata evātmanaścaitanyaṃ raveriva tejasvitvam /",
  "GSP33yaatsi_u:1285": "na ca hetubhedānuvidhāyitayā,",
  "GSP33yaatsi_u:1286": "jānābhyajñāsiṣamityādikālāvacchedapratītergamanāderiva jñānasyāgantukatvamanumeyam;",
  "GSP33yaatsi_u:1287_0": "ādityaprakāśenānaikāntyāt / asti hi tatrāpīmaṃ deśamādityaḥ prakāśayati prācīkaśat",
  "GSP33yaatsi_u:1287_1": "prakāśayiṣyatīti pratītiḥ / svārasikatve 'pyādityaprakāśasya prakāśyadeśasaṃbandhakādācitkatayā",
  "GSP33yaatsi_u:1287_2": "avacchedapratītirupapadyata iti cet;",
  "GSP33yaatsi_u:1288_0": "ihāpi tarhīndriyādipratyāsattisamāsāditayogyabhāvo 'nubhāvyabhedaḥ svābhāvikamātmanaścaitanyaguṇamavacchinattīti",
  "GSP33yaatsi_u:1288_1": "tadapekṣayaivendriyādyanuvidhānamatītānāgatapratyutpannatvapratyayaprayogau copapadyante /",
  "GSP33yaatsi_u:1289": "kathaṃ punaratra nirṇayaḥ,",
  "GSP33yaatsi_u:1290": "maṇidyumaṇiprakāśāderivaupādhiko 'yaṃ bhedaḥ,",
  "GSP33yaatsi_u:1291": "na tu gamanapacanāderiva svābhāvika iti ?",
  "GSP33yaatsi_u:1292": "tādrūpyeṇaiva pratyakṣatvāt / na hi jātucidadrūpo 'yamātmā loṣṭādivaddaṣṭacaraḥ / yaśca yadguṇatayaiva sākṣādbhavati, sa tatsvabhāvaḥ,",
  "GSP33yaatsi_u:1293": "marudiva sparśaguṇatayaivādhyakṣyamāṇaḥ / yo yatsvabhāvo na bhavati,",
  "GSP33yaatsi_u:1294": "na tadviraheṇāpi svarūpata upalabhyate,",
  "GSP33yaatsi_u:1295": "gamanādirahitatayeva devadattādiḥ /",
  "GSP33yaatsi_u:1296": "śarīravaditi cenna,",
  "GSP33yaatsi_u:1297": "asiddhatvāt / syādetat-yathaiva khlvasvabhāvabhūtenāpi śarīreṇa sadhrīcīna evāyaṃ cetanaścakāsti,",
  "GSP33yaatsi_u:1298": "tathā caitanyenāpīti / tannaivam,",
  "GSP33yaatsi_u:1299_0": "asiddhatvāt / na hi tanuviśiṣṭatayaivāyaṃ cetanaḥ parisphurati / yogināṃ praṇihitamanasāmuparatabahirindriyāṇāṃ",
  "GSP33yaatsi_u:1299_1": "ca dehānusandhānaviraheṇāpi ahamiti sphuṭamanubhavāt / jānāmīti pratyayaḥ śarīravarṇasanniveśanirbhāsaśūnyatayā",
  "GSP33yaatsi_u:1299_2": "tattvāntaragocara iti ca prāgevāvocam / karmānuguṇyena suramanujādijātīyatayā bhidyamānāsvāgamāpāyinīṣu",
  "GSP33yaatsi_u:1299_3": "tanuṣu manasa ivaikasya varṣmaṇaḥ svabhāvānubandhitvenāśrayitumaśakyatvāt / liṅgasya",
  "GSP33yaatsi_u:1299_4": "punaranuvṛttāvapi apratyakṣatvānna vyabhicāritvam /",
  "GSP33yaatsi_u:1300": "(iti jñānasyātmasvabhāvatvapratiṣṭhāpanam)",
  "GSP33yaatsi_u:1301": "bodhasvābhāvye puṃsaḥ svāpamūrcchayoḥ prakāśaprasaṅga iti cenna,",
  "GSP33yaatsi_u:1302": "vikalpāsahatvāt / tathāhi-prakāśa iti padārthamātrasādhāraṇaṃ bodhajanyaṃ prakaṭatādipadaparyāyaṃ dharmamabhipretya vāyaṃ prasaṅgaḥ,",
  "GSP33yaatsi_u:1303": "atha bodhameva,",
  "GSP33yaatsi_u:1304": "tadaviprakarṣaṃ vā ?",
  "GSP33yaatsi_u:1305_0": "/ ādye tadabhāvādeva na prasaṅgaḥ / abhāvaśca prakaṭita eva saṃvitsvatassiddhisamarthanasamaye /",
  "GSP33yaatsi_u:1305_1": "bhāve 'pi tamaḥpratibandhādapyanudayaḥ saṃbhavī / itarayorabhimatamevāpāditamityadoṣodbhāvanam /",
  "GSP33yaatsi_u:1305_2": "bodhasvābhāvye hi puruṣasya svāpādidaśāsu ca tathābhāvo 'bhimata eveti na hi tadāpādanaṃ doṣāya /",
  "GSP33yaatsi_u:1306": "atha matam-svāpādāvapi svānubhavasadbhāve jāgara iva vyavahāraprasaṅga iti; maivam,",
  "GSP33yaatsi_u:1307": "vyavahārāgocaratvāt / kaḥ khalvātmani vyavahāraḥ?",
  "GSP33yaatsi_u:1308": "na hyasāvādātuṃ hātumupekṣituṃ vā śakyaḥ / vyāhāraḥ prasajyata iti cet,",
  "GSP33yaatsi_u:1309": "kimaṅga! nirvikalpakabālamūkādivedanaviṣayo vyavahniyata eva?",
  "GSP33yaatsi_u:1310": "karaṇapāṭavavyavajihīrṣādisahakārivirahāttatra vyāhārānudaya iti cet,",
  "GSP33yaatsi_u:1311": "samāno 'yaṃ vidhiritaratrāpīti niranuyojyānuyogaḥ /",
  "GSP33yaatsi_u:1312": "smṛtiprasaṅga iti cenna,",
  "GSP33yaatsi_u:1313": "avṛttitvāt /yadyucyeta-mūrcchādāvātmānubhavābhyupagamer'thāntarānubhava ivaivamahamanvabhūvamiti parastāt smṛtiḥ prasajyata iti; tanna,",
  "GSP33yaatsi_u:1314": "avṛtittvāt / na hi mūrcchā prasvāpo vā buddhivṛttiviśeṣo darśanasparśanādivat, yena",
  "GSP33yaatsi_u:1315_0": "smṛtibījaṃ saṃskāramādadhīyātām / kintūdbhūtena tamasoparatavyāpāreṣu karaṇeṣu nirvṛttikasāṃsiddhikabodhasvarūpeṇāvasthānamātramātmanaḥ /",
  "GSP33yaatsi_u:1315_1": "na ca bodhasvabhāvatvādevāsya saṃskārādhāyakatvam,",
  "GSP33yaatsi_u:1316_0": "anavaratopacīyamānasaṃskāratayānirmokṣaprasaṅgāt / anubhave ca svānurūpasaṃskārādhānaniruddhe",
  "GSP33yaatsi_u:1316_1": "sadṛśasaṃbandhidarśanādisamudbodhitanijabījānusāreṇa smaraṇamupajāyate / na cehātmasvarūpabodhasya",
  "GSP33yaatsi_u:1316_2": "jātucinnirodho janma vā;",
  "GSP33yaatsi_u:1317": "nityātmasattāprayuktatvāt / nimittāntarābhāvaścānantarameva vyākariṣyate?",
  "GSP33yaatsi_u:1318": "/tadevamanuvartamāna evānubhave kathaṃ smṛtirudayamāsādayet ?",
  "GSP33yaatsi_u:1319": "/ ya evāhaṃ pūrvedyurāsaṃ sa evāhamadyāpīti smṛtisaṃbhinnapratyayo 'pi kālāvacchinnasvarūpagocaraḥ,",
  "GSP33yaatsi_u:1320_0": "na svarūpamātre / aviśadaśca svāpādau svānubhavo nirvikalpakaśca / paṭīyasā savikalpakenāvagamena",
  "GSP33yaatsi_u:1320_1": "smṛtibījamādhīyata iti ca kutastatprasaṅgaḥ / sāmyāccānanubhavābhimānaḥ śarīrataddhāraṇaprayatnānanusaṃdhānavat /",
  "GSP33yaatsi_u:1321": "na cāvikṛtasvābhāvikabodhamātreṇāvasthāne svāpamokṣayoraviśeṣāpattiḥ;",
  "GSP33yaatsi_u:1322": "kleśavāsanānāṃ guṇābhibhavasya caikatra bhāvāt,",
  "GSP33yaatsi_u:1323": "itaratra tadatyantanivṛtteḥ / asaṃprajñātasamādhāvapi paramavairāgyaśālinā paṭutaranirodhasaṃskāreṇa caritādhikāriṇā apavargiṇā viśeṣaḥ /",
  "GSP33yaatsi_u:1324": "(iti jñānanityatve prasaktākṣepāṇāṃ pariharaṇam)",
  "GSP33yaatsi_u:1325": "kathaṃ punarnidrāyā avṛttitve prabuddhasya pratyavamarśāḥ sukhamahamasvāpsamityādyāḥ?",
  "GSP33yaatsi_u:1326": "na hyananubhūtagocarāḥ smṛtayaḥ saṃbhavanti / sattvasacivasamullasitatamoguṇānubhavabhāvitabhāvanāyoniḥ khalu sukhamahamasvāpsaṃ,",
  "GSP33yaatsi_u:1327": "prasannaṃ me manaḥ,",
  "GSP33yaatsi_u:1328": "laghūni me gātrāṇīti pratyavamarśaḥ; rajastamassamudreke tu duḥkhamahamasvāpsaṃ,",
  "GSP33yaatsi_u:1329": "bhramatyanavasthitaṃ me cittamiti;",
  "GSP33yaatsi_u:1330": "sattvarajasī tvabhibhūya nitāntamudbhūte tamasi gāḍhamūḍhaṃ supto 'smi,",
  "GSP33yaatsi_u:1331": "gurūṇi me gātrāṇi,",
  "GSP33yaatsi_u:1332": "muṣitamiva manaḥ,",
  "GSP33yaatsi_u:1333": "mīlitamiva iti / satyamevam / dattottaraṃ hyetat / naivāmī vāsanāyonayaḥ pratyayāḥ / api tu tātkālikaśarīrendriyāmanovasthāviśeṣaparyālocananimittā",
  "GSP33yaatsi_u:1334": "ānumānikā iti / evaṃrūpā hīme-yataḥ prasannaṃ me manaḥ,",
  "GSP33yaatsi_u:1335": "samyagāhārapariṇāmavaśāllaghūni cāṅgāni,",
  "GSP33yaatsi_u:1336": "ataḥ sukhamahamasvāpsamiti / svāpāvasthāyāṃ vā",
  "GSP33yaatsi_u:1337_0": "indriyoparamatāratamyavaśādaviśadatātkālikatattadanukūlapratikūlaviṣayānusandhānanibandhanatayāpi",
  "GSP33yaatsi_u:1337_1": "smaraṇamupapadyata iti na vṛttyantaratvaṃ nidrāyāḥ / kathaṃ tarhi pāramarṣaṃ sūtram",
  "GSP33yaatsi_u:1337_2": "“abhāvapratyayālambanā vṛttirnidrā ” iti / nirodhaparatvātprakaraṇasya na vṛttisvarūpe",
  "GSP33yaatsi_u:1337_3": "tātparyaṃ viparyayavat / nahyatadrūpapratiṣṭhaṃ mithyājñānaṃ kiñcidasti,",
  "GSP33yaatsi_u:1338": "sarvasaṃvidāmarthāvyabhicārāt / sa cādhikaraṇasiddhaḥ / sādhayiṣyate copariṣṭāt / kaivalyabhāgi yaccit tatpratyanīkatayā nidrādernirodhyatvenopadeśaḥ /",
  "GSP33yaatsi_u:1339": "(iti nidrāyā vṛttirūpatvaniṣedhanam)",
  "GSP33yaatsi_u:1340": "astu vā pūrvoktapramāṇādivṛttyabhāvakāraṇabhūtapracitatamatamoguṇāvalambanā vṛttireva nidrā;",
  "GSP33yaatsi_u:1341": "santu ca prabuddhapratyavamarśāśca smaraṇāni; tathā satya(pya)",
  "GSP33yaatsi_u:1342": "navaratānuvṛttabodhatayā sthitameva puṃso bodhasvabhāvatvam /",
  "GSP33yaatsi_u:1343": "āha-bodhakāraṇānuvṛttyāpi bodhānuvṛttirupapadyata iti kathaṃ tathāsvābhāvyaniścayaḥ? ittham -",
  "GSP33yaatsi_u:1344": "evaṃ viṣayaprakāśakādācitkatvenātmano dharmabhūtaṃ jñānamāgantukameva / ātmasvarūpaprakāśo 'pi na sarvadā,",
  "GSP33yaatsi_u:1345": "kintu viṣayajñānakāla eva jñānataḥ,",
  "GSP33yaatsi_u:1346_0": "na svataḥ iti pratyavasthānaprasaṅge jñānasya nityatvaṃ tāvadvyavasthāpayati atrāhu",
  "GSP33yaatsi_u:1346_1": "riti / ātmasvarūpaprayuktaṃ jñānam / taccātmano nityatvānnityameva / ātmasvarūpanirūpakadharmatvācca",
  "GSP33yaatsi_u:1346_2": "jñānasya na jñānarahitamātmanaḥ svarūpaṃ vyavatiṣṭeta prakāśarahitamiva tejaḥ / ato",
  "GSP33yaatsi_u:1346_3": "muktāvapi jñānavattvamupeyam,",
  "GSP33yaatsi_u:1347_0": "jñānaśūnyasyānātmatvāditi ślokadvayārthaḥ / nanu jñānābhāve 'pi jñānaśaktimadātmasvarūpaṃ",
  "GSP33yaatsi_u:1347_1": "muktikāla ityatrāha citiśaktaye ti / luptamuttarārdhamasya / tatsthāne 'smadīyaṃ pūraṇaṃ ( )",
  "GSP33yaatsi_u:1348_0": "etaccihnāntarniveśitam / nityasya svarūpayogyatve phalāvaśyaṃbhāvaniyamājjñānaśaktimattve",
  "GSP33yaatsi_u:1348_1": "muktasya kadācijjñānamudiyāt / muktau kadāpi jñānasyānudayāttacchaktirapi tadā naṣṭaiveti",
  "GSP33yaatsi_u:1348_2": "ātmanāśa eva pratijñāto bhavet / svarūpanirūpakadharmanivṛttau svarūpanivṛtteravaśyambhāvādityarthaḥ /",
  "GSP33yaatsi_u:1348_3": "nanu jñānasya jñānaśaktervā nātmasvarūpanirūpakatvam / kintu āgantukamapi tadātmana",
  "GSP33yaatsi_u:1348_4": "eveṣyate dharmabhūtaṃ na ghaṭāderityātmanātmavyavasthopapadyata iti cet;",
  "GSP33yaatsi_u:1349": "maivam jñānasyātmasvarūpanirūpakadharmatāyāḥ sthāpayiṣyamāṇatvāt,",
  "GSP33yaatsi_u:1350": "jaḍātmavādasya trayyantaviruddhatvena sadbhiranādaraṇīyatvācceti hārdam //24//25//26//",
  "GSP33yaatsi_u:1351": "citiśaktye tyādi vivṛṇoti buddhī tyādinā / pāṣāṇakalpasya muktātmano 'cidvyāvartakacicchaktayāśrayaṇaṃ vyarthamityāha api ce ti / luptārdhavivaraṇaṃ syādidam /",
  "GSP33yaatsi_u:1352_0": "nanu nityatve jñānasyā'tmatvamapīṣyatāṃ tasyaiveti śaṅkāmanūdya pariharati na caivaṃ",
  "GSP33yaatsi_u:1352_1": "satī ti / param-varam / tasye ti / viṣayāśrayasāpekṣasya jñānasya tadanapekṣasvatantrātmasvarūpatvamayuktamityarthaḥ / kiñca,",
  "GSP33yaatsi_u:1353_0": "kalpanāyāmeva lāghavagauravacarcāvasaraḥ / natu sphuṭapratipanne boddhrātmanītyāha",
  "GSP33yaatsi_u:1353_1": "sākṣācce ti / ahaṃ jānāmīti jñātrātmapratyakṣasya bhramatvamiti cettatrāha anubhave",
  "GSP33yaatsi_u:1353_2": "ti / anantarameva-avyavahitapūrvameva / jñāturātmatvasamarthana iti yāvat / satpramāṇatarkānugrahāt",
  "GSP33yaatsi_u:1353_3": "jñātrātmapratyakṣasyābhrāntitvameva saṃmantavyamitibhāvaḥ / nanu caitanyamevā'tmā /",
  "GSP33yaatsi_u:1353_4": "viṣayasaṃbandha eva tasya bodho nāma / ato boddhṛtvapratipattirātmana upapadyata",
  "GSP33yaatsi_u:1353_5": "iti śaṅkate na ca citimātre ti / viṣayacaitanyasaṃbandhasya bodhatvābhimatasya saṃyogarūpatve",
  "GSP33yaatsi_u:1353_6": "tasya dviṣṭhatvādviṣayasyāpi boddhṛtvaprasaṅga ityāha sambandhasye ti / śaṅkate na",
  "GSP33yaatsi_u:1353_7": "ca kārye ti / yathā kāryakāraṇabhāvasya hetuhetumadubhayanirūpyatve 'pi hetuhetumatorvyavasthā idamasya kāraṇam,",
  "GSP33yaatsi_u:1354": "idaṃ tvasya kāryamiti,",
  "GSP33yaatsi_u:1355_0": "evaṃ cidviṣayasaṃbandhasya viṣayaviṣayinirūpyatve 'pi boddhṛbodhyavyavasthā ghaṭata",
  "GSP33yaatsi_u:1355_1": "iti śaṅkiturāśayaḥ / pariharati tatre ti / yadyapi kāryasya kāraṇasya ca saṃbandhaḥ",
  "GSP33yaatsi_u:1355_2": "kāryakāraṇabhāvaḥ kathyate / paraṃ tu kāryatvaṃ kāraṇanirūpitaṃ kāryaniṣṭhaṃ svapūrvavartikāraṇāpekṣatvalakṣaṇaṃ",
  "GSP33yaatsi_u:1355_3": "svaprākkālāvacchedena kāryavyāpakakāraṇakatvaparyasāyi,",
  "GSP33yaatsi_u:1356_0": "kāraṇatvaṃ ca kāryanirūpitaṃ kāraṇaniṣṭhaṃ svottarabhāvikāryāpekṣatvalakṣaṇaṃ kāryaniyataprākkālavartitvaparyavasāyi",
  "GSP33yaatsi_u:1356_1": "bhinnabhinnameva tatra praviṣṭam / atra tu eka evobhayasamavetaḥ saṃyoga iti vyavasthādurghaṭetyarthaḥ /",
  "GSP33yaatsi_u:1356_2": "yadyapi saṃyogasyobhayaniṣṭhatve 'pi anuyogitāsaṃbandhena tasya cinniṣṭhatvāccita eva boddhṛtvam,",
  "GSP33yaatsi_u:1357": "tatpratiyoginastu viṣayasya bodhyatvamiti vyavasthā ghaṭeta,",
  "GSP33yaatsi_u:1358": "athāpi na cinmātratvamātmanaḥ,",
  "GSP33yaatsi_u:1359_0": "kintu cityāśrayatvamapi śrautatvādupeyameveti dhyeyam / ciccetyayorapi parasparāpekṣāniyamalakṣaṇā",
  "GSP33yaatsi_u:1359_1": "eva saṃbandho 'stviti śaṅkate ihāpī ti / pariharati nāpekṣe ti / apekṣāyā hetuḥ prayojanarūpor'tho",
  "GSP33yaatsi_u:1359_2": "nāstītyarthaḥ / tasyaiva vivaraṇaṃ kimartha mityādi / nanvarthānāṃ vāsanādoṣāccaitanya",
  "GSP33yaatsi_u:1359_3": "eva kalpitatvādadhiṣṭhānatayā cito 'pekṣā syādevetyatrā'ha nirastaśce",
  "GSP33yaatsi_u:1360": "ti / evamarthasyotpattau cidapekṣāṃ pratikṣipya cita",
  "GSP33yaatsi_u:1361": "utpattāvarthāpekṣāṃ pratikṣipati nityasye ti / nityacaitanyasyārthāpekṣotpattivacanaṃ vyāhatataramiti bhāvaḥ / tatprakāśasyārthāpekṣāṃ nirasyati",
  "GSP33yaatsi_u:1362_0": "kim iti / mahanīya mityādi sopālambham / anātmavettṛtvamevaivaṃ vaktuḥ phalati /",
  "GSP33yaatsi_u:1362_1": "arthānāṃ bhāsakasyātmajyotiṣaḥ svayaṃprākāśatvāditi bhāvaḥ / nanvastu prakāśer'thānāṃ",
  "GSP33yaatsi_u:1362_2": "cidapekṣā / tatrāha prakāśaśce ti / saṃvideva prakāśaḥ / tadarthaṃ saṃvidapekṣā cedātmāśraya",
  "GSP33yaatsi_u:1362_3": "iti bhāvaḥ / saṃvidatiruktaprakāśapakṣe 'pyāha saṃbhavann iti / caitanyamātrāpekṣatver'thaprakāśasya",
  "GSP33yaatsi_u:1362_4": "nityatvaprasaṅga ityarthaḥ / āgantukadharmavaccidapekṣatve ca tasya jñātrātmasiddhirapratyahetyāha",
  "GSP33yaatsi_u:1362_5": "āgantuketi / āgantukātiśayaśca svadharmabhūtajñānavikāsarūpa eva / tadviśiṣṭaṃ jñānaṃ",
  "GSP33yaatsi_u:1362_6": "bodhaḥ / tadāśraya ātmeti na bodhamātramātmeti sāmpratamiti bhāvaḥ /",
  "GSP33yaatsi_u:1363_0": "nanvevamātmano bodhasvarūpatvavadbodhasvabhāvatvamapi na saṃbhavati anityasya bodhasya",
  "GSP33yaatsi_u:1363_1": "nityātmasvabhāvatvāyogāt / arthiprakāśakādācitkatvāya bodhakādācitkatāyā eva mantavyatvāditi",
  "GSP33yaatsi_u:1363_2": "śaṅkate nanvevam iti / jñānasya kriyātvamāgantukatvaṃ ca sādhayituṃ sāmānyavyāptiṃ",
  "GSP33yaatsi_u:1363_3": "śikṣayati arthāntare ti / arthāntaraṃ-grāmādi / janakadravyāntaraṃ-gantā / gantavyadeśaprāptirgrāmapuruṣasaṃyogaḥ /",
  "GSP33yaatsi_u:1363_4": "ubhayaniṣṭho 'pyayaṃ puruṣapravṛttimūlatvena puruṣāsādhāraṇaḥ puruṣaniṣṭhāgantukagamanakriyājanyo",
  "GSP33yaatsi_u:1363_5": "dṛṣṭa ityarthaḥ / tādadhīnyādinā tadasādhāraṇārthāntaraniṣṭhadharmatvavyāpakaṃ tanniṣṭhāgantukakriyājanyatvamiti",
  "GSP33yaatsi_u:1363_6": "phalitam / udāharaṇamuktvopanayanigamane pradarśayati tādṛśī ti / pratijñāhetū arthasiddhau /",
  "GSP33yaatsi_u:1363_7": "avayavatrayaprayogo vā yatheccham / jñeyaniṣṭhaśca prakāśastattatpuruṣāsādhāraṇaḥ",
  "GSP33yaatsi_u:1363_8": "tattatpuruṣīyāgantukajñānakriyājanyaḥ siṣādhayiṣito 'tra / vyāptimeva dūṣayati maiva",
  "GSP33yaatsi_u:1363_9": "mityādinā / akriye ti / kulaparamparayā prāpte kṣetrādau janmata eva svatvaṃ yasya",
  "GSP33yaatsi_u:1363_10": "bhāgino 'nyasyābhāvāt,",
  "GSP33yaatsi_u:1364": "bhāve vā dāyataḥ;",
  "GSP33yaatsi_u:1365_0": "tatra tadasādhāraṇer'thāntarakṣetrādisvatve tanniṣṭhakriyājanyatvaṃ nāstīti vyabhicāra",
  "GSP33yaatsi_u:1365_1": "ityarthaḥ / abhāvaprāptetyatra bhāvaprāpteti svabhāvaprāpteti vānyathā vā pāṭhaḥ",
  "GSP33yaatsi_u:1365_2": "saṃbhāvyate / anyakriyayā daivena vā svakṣetre patitānāṃ bījānāṃ prarūḍhānāṃ svatve",
  "GSP33yaatsi_u:1365_3": "svāsādhāraṇe svīyāgantukakriyājanyatvaṃ nāstīti vyabhicāramapi pradarśayati kṣetriṇam",
  "GSP33yaatsi_u:1365_4": "iti / tadbhāve ti / yathā nirvyāpārasyāpi vyāpārāderanvayavyatirekābhyāṃ kāraṇatvam,",
  "GSP33yaatsi_u:1366": "tathā kṣetriṇaḥ sattva eva tannirūpitaṃ kṣetrādisvatvaṃ sidhyatīti tatra tata eva nirvyāpārasyāpi kṣetriṇo janakatvaṃ setsyatīti bhāvaḥ / nanu kṣetriṇo na nirvyāpāratvam,",
  "GSP33yaatsi_u:1367_0": "kintu jīvanameva vyāpāra iti śaṅkate tajjīvanameve ti / pariharati nanu ta diti /",
  "GSP33yaatsi_u:1367_1": "kṣetriṇo jīvanaṃ hi sasyarakṣaṇādisādhāraṇakāraṇam / na tu kṣetrādisvatve 'sādhāraṇakāraṇam / tathā",
  "GSP33yaatsi_u:1368_0": "cāsādhāraṇā- gantukakriyājanyatvānumāne 'naikāntyameveti bhāvaḥ / nanu tadvyāpārajanyatvameva",
  "GSP33yaatsi_u:1368_1": "sādhyate / na tvasādhāraṇakriyājanyatvam / nāto vyabhicāra iti cettarhyarthāntaramityāha",
  "GSP33yaatsi_u:1368_2": "api caivam iti / tadeva boddhurjīvanameva / kim iti / āgantukajñānakalpanāpārtheti",
  "GSP33yaatsi_u:1368_3": "bhāvaḥ / ihāpī ti / indriyārthasannikarṣādisahakārisampattau boddhurjīvanamevārthaprakāśe",
  "GSP33yaatsi_u:1368_4": "janakamastviti bhāvaḥ / jīvanasyāpyuttarottarakālasattālakṣaṇasya na kriyārūpatvamiti",
  "GSP33yaatsi_u:1368_5": "na tadvyāpārajanyatvamapi sādhyam / kintu tadasādhāraṇadharmajanyatvamevetyupasaṃharati",
  "GSP33yaatsi_u:1368_6": "ata iti / astvevam / tāvatā bhavato lābhaḥ kaḥ?",
  "GSP33yaatsi_u:1369_0": "/ tatrāha sa ceṣyata eve ti / asmadaniṣṭaṃ sādhayituṃ pravṛttasya bhavator'thāntareṇa",
  "GSP33yaatsi_u:1369_1": "nigrahaṇamevāsmākaṃ lābha iti bhāvaḥ / svabhāvaprāptakṣetrādisvatve vyabhicārādevāgantukadharmajanyatvamapi",
  "GSP33yaatsi_u:1369_2": "na sādhayituṃ śakyata iti cānusandheyam /",
  "GSP33yaatsi_u:1370": "evamarthaprakāśakādācitkatvena jñānāgantukatvasādhanaṃ dūṣitam / prakārāntareṇa ca tatsādhanaṃ dūṣayitumanuvadati na ca hetubhede ti / jñānamāgantukaṃ kālāvacchinnatayā pratīteḥ,",
  "GSP33yaatsi_u:1371": "gamanādivat,",
  "GSP33yaatsi_u:1372_0": "jñānamindriyārthasannikarṣādijanyaṃ tadbhāvābhāvānuvidhāyibhāvābhāvatvāt indhanādijanyapākādivaditi",
  "GSP33yaatsi_u:1372_1": "prayogadvayamatra garbhitam / vyabhicāreṇaiva dūṣayati āditye ti / svābhāvikasyāpyādityaprakāśasya",
  "GSP33yaatsi_u:1372_2": "tattatprakāśyadeśasaṃbandhasya kālatrayaparicchinnatayā tadviśiṣṭaviṣayiṇī kālaparicchinnatvapratītiḥ",
  "GSP33yaatsi_u:1372_3": "na prakāśasvarūpasya kādācitkatvasādhiketi śaṅkate svārasikatve 'pī ti / svārasikatvam-svābhāvikatvam /",
  "GSP33yaatsi_u:1372_4": "viśiṣṭe vidhiniṣedhau viśeṣaṇamupasaṅkāmataḥ sati viśeṣye bādhe iti nyāyena viśiṣṭe",
  "GSP33yaatsi_u:1372_5": "kālāvacchedapratītirviśeṣaṇe paryavasyati / anityatvānumānaṃ ca viśiṣṭaviṣayam,",
  "GSP33yaatsi_u:1373_0": "natu svarūpamātraviṣayam / tathā ca yadrūpāvacchinnasya kālāvacchedapratītiḥ tasyānityatvameva",
  "GSP33yaatsi_u:1373_1": "svarūpamātrasya ca na kālāvacchedapratītiriti na vyabhicāra iti bhāvaḥ / svarūpamātrasya",
  "GSP33yaatsi_u:1373_2": "kālāvacchedapratītiḥ pakṣe 'pyasiddheti pariharati ihāpī ti / yogyabhāvaḥ-prakāśayogyatā /",
  "GSP33yaatsi_u:1373_3": "avacchinattikālāvacchinnatvaṃ yathā bhavettathā svasaṃbandhena viśinaṣṭi caitanyamityarthaḥ /",
  "GSP33yaatsi_u:1373_4": "hetuviśeṣānuvidhānasyāpyanyathāsiddhimāha tadapekṣayaive ti / arthasaṃbandhāpekṣayaivetyarthaḥ /",
  "GSP33yaatsi_u:1373_5": "tathā ca prathamānumānasyāprayojakatvamiti hārdam /",
  "GSP33yaatsi_u:1374": "kālāvacchedāderaupādhikatvaṃ svābhāvikatvaṃ tatra tatra dṛṣṭam / jñāne tasyaupādhikatvaniścaya ekāntataḥ kuta iti punaḥ śaṅkate kathaṃ puna riti / aupādhiko 'yaṃ",
  "GSP33yaatsi_u:1375_0": "bhedaḥ-bhūtabhaviṣyattvādibhedo jñānasya viṣayasaṃbandhaupādhikaḥ / tādrūpyeṇaive",
  "GSP33yaatsi_u:1375_1": "ti / jñānasya nityātmasvabhāvatvānnityatvamiti tatkālāvacchedapratīteraupādhikatvaṃ",
  "GSP33yaatsi_u:1375_2": "suniśceyamiti bhāvaḥ / jñānavattvenaiva sākṣātkriyamāṇatvādātmā jñānasvābhāva ityarthaḥ /",
  "GSP33yaatsi_u:1375_3": "sākṣātkāro vṛttiviśeṣaḥ / sa cātmano jñānavattvenaiveti yāvat / tenātmanaḥ svarūpata",
  "GSP33yaatsi_u:1375_4": "eva prakāśamānasya svāpe jñānavattvenāprakāśe 'pi na kṣatiḥ /na caivamapi ahaṃ sukhī,",
  "GSP33yaatsi_u:1376": "ahaṃ duḥkhī,",
  "GSP33yaatsi_u:1377": "ahamicchāmi,",
  "GSP33yaatsi_u:1378": "ahaṃ dviṣyāmītyātmanaḥ sākṣātkāre jñānavattvenāprakāśādasiddhatvaṃ hetoriti vācyam;",
  "GSP33yaatsi_u:1379": "tatrāpyahamiti anukūlapratikūlaviṣayakajñānavattvasyollekhāt;",
  "GSP33yaatsi_u:1380_0": "sukhāderapi jñānāvasthāviśeṣatvācca / icchādipratyakṣakāle jñānasya svayaṃprakāśatvādicchādyanubhavavattvenāpyātmano",
  "GSP33yaatsi_u:1380_1": "bhānācca jñānavattvenaivātmana upalambhaḥ setsyatīti cānusandheyam / yadyapi jñānasyātmasvabhāvatvādau",
  "GSP33yaatsi_u:1380_2": "śrutireva jāgarti / athāpi yuktipradhānatvātprakaraṇasyāsya yuktirevātra nidarśitā /",
  "GSP33yaatsi_u:1380_3": "śāstraṃ cāgre pradarśayiṣyate / na hī ti / acidrūpaḥ-caitanyānāśrayaḥ / śiṣṭaṃ spaṣṭam /",
  "GSP33yaatsi_u:1381_0": "atra śaṅkate śarīravaditī ti / tadvattayaivopalabhyamānatvaṃ na tatsvabhāvakatvavyāpyam /",
  "GSP33yaatsi_u:1381_1": "śarīravattayaivopalabhyamānasyāpyātmanaḥ śarīrasvabhāvakatvābhāvādityarthaḥ / pariharati",
  "GSP33yaatsi_u:1381_2": "asiddhatvā diti / śaṅkāgranthasya vivaraṇam syādeta dityādi / sadhrīcīna eva-sahita",
  "GSP33yaatsi_u:1381_3": "eva / parihāragranthasya vivaraṇam tannaiva mityādi / śarīravattayaivopalambha ātmano",
  "GSP33yaatsi_u:1381_4": "'siddhaḥ / yogadaśāyāmavadhānadaśāyāṃ mānasānubhavadaśāyāmapi śarīraṃvinaivātmano",
  "GSP33yaatsi_u:1381_5": "bhānāt / tathāca na vyabhicāra iti bhāvaḥ / yogipratyakṣe ātmacintane ca dehaṃ vinā'tmabhānamuktvā",
  "GSP33yaatsi_u:1381_6": "laukikapratyakṣe 'pi tadāha jānāmī ti / śarīrasyātmasvabhāvatvābhāvaṃ draḍhayati",
  "GSP33yaatsi_u:1381_7": "karme ti / tattanmanuṣyādiśarīraviśeṣavattayaivopalambhaścātmano 'siddha iti ca hārdam /",
  "GSP33yaatsi_u:1381_8": "manasa iveti vaidharmyadṛṣṭāntaḥ / mano yathānuvartate na tathā śarīramekamiti yāvat /",
  "GSP33yaatsi_u:1381_9": "muktāvasthāyāmapi mano 'nuvṛttyāśayenedam / nanu sthūlaśarīrasya nivṛttāvapi sūkṣmaśarīrasya",
  "GSP33yaatsi_u:1381_10": "sarvadānuvṛttirvartate / tasya ca nātmasvabhāvatvamiti tatra vyabhicāra iti mandāśaṅkāmapanudati",
  "GSP33yaatsi_u:1381_11": "liṅgasye ti / apinānuvṛttireva nāsti pralaye mokṣe ceti vyajyate / liṅgaśarīrasyātīndriyatvāddhetvabhāvānna",
  "GSP33yaatsi_u:1381_12": "vyabhicāra iti ca bhāvaḥ /",
  "GSP33yaatsi_u:1382": "atredaṃ bodhyam-ātmadharmabhūtajñānasvarūpaṃ tāvannityameva / kintu saṅkhocavikāsaśālinastasya indriyādidvārakaprasaraṇādarthaprakāśakatvamiti",
  "GSP33yaatsi_u:1383": "punararthaprakāśakatvaviśiṣṭasyānityatvamiṣyate / ato viśiṣṭaviśeṣeṇānityatvaṃ svarūpato nityatvaṃ ca vyavasthāpitaṃ tasyātreti /",
  "GSP33yaatsi_u:1384_0": "atha nityatve jñānasya caturdhā'kṣepamupakṣipya pratikṣipati bodhasvābhāvya ityādinā /",
  "GSP33yaatsi_u:1384_1": "jñānasvabhāvatve puṃsaḥ svāpamūrcchayoḥ svarūpaprakāśaḥ syāditi prathamākṣepaḥ /",
  "GSP33yaatsi_u:1384_2": "prakāśapadārthavikalpenainaṃ pariharati vikalpe tyādinā / jñānātiriktasya jñānajanyasya",
  "GSP33yaatsi_u:1384_3": "prakāśasya sattve 'pi ātmani bodhena tasyājananaṃ svāpe tamoguṇapratibandhādgāḍhāndhakārapratibandhādiva",
  "GSP33yaatsi_u:1384_4": "cākṣuṣasyājananamiti bhāvaḥ / tathābhāva iti / bodhavattvamityarthaḥ /",
  "GSP33yaatsi_u:1385_0": "bodhasya sattve svāpa ātmano vyavahāraprasaṅga iti dvitīyākṣepaḥ / tamanubhāṣate",
  "GSP33yaatsi_u:1385_1": "atha matam iti / pariharati maivam iti / vyavahāraḥ kāyiko viciko vā'pādyate / ādyo",
  "GSP33yaatsi_u:1385_2": "na sambhavatītyāha kaḥ khalvi ti / kiṃśabdaḥ kṣepe / na hyasā viti / nityaprāptatvādātmasvarūpasyeti",
  "GSP33yaatsi_u:1385_3": "bhāvaḥ / dvitīyamanuvadati vyāhāra iti / pariharati kimaṅge ti / nirvikalpakaṃ vācakaśabdādiviśeṣaṇānullekhi",
  "GSP33yaatsi_u:1385_4": "yajjñānaṃ bālamūkādeḥ,",
  "GSP33yaatsi_u:1386": "tatsattve 'pi na tadviṣayasya vyāharaṇaṃ dṛśyata ityarthaḥ / tathāca svaviṣayavyāhāravyāptirjñānasya nāstītyasthāne prasaṅga iti bhāvaḥ /",
  "GSP33yaatsi_u:1387_0": "anubhave sati svāpa ātmano jāgaraṇe smṛtiprasaṅga iti tṛtīyākṣepaḥ / tamanuvadati",
  "GSP33yaatsi_u:1387_1": "smṛtī ti / pariharati avṛttitvā diti / śaṅkāvivaraṇaṃ yadyucyete tyādi / pariharavivaraṇaṃ",
  "GSP33yaatsi_u:1387_2": "tanne tyādi / na hī ti / buddhivṛttiviśeṣaḥ- dharmabhūtajñānāvasthāviśeṣaḥ / svāpādikālikātmānubhavaḥ",
  "GSP33yaatsi_u:1387_3": "svabhāvalakṣaṇa eva,",
  "GSP33yaatsi_u:1388_0": "natu dharmabhūtajñānāvasthāviśeṣalakṣaṇa iti yāvat / yene ti / jñānavṛttereva smṛtibījasaṃskārajanakatvamiti",
  "GSP33yaatsi_u:1388_1": "bhāvaḥ / kintu iti / svāpādau svābhāvikadharmabhūtajñānavattvenāvasthānamevātmanaḥ,",
  "GSP33yaatsi_u:1389": "na tu jñānasya vṛttaya iti bhāvaḥ/ na ca bodhe ti / nityasvaviṣayakabodhasvabhāvakatvādityarthaḥ / dharmabhūtajñānaṃ tāvat nityamātmaviṣayakam,",
  "GSP33yaatsi_u:1390": "indriyārthasannikarṣādisahakārisaṃpattyā",
  "GSP33yaatsi_u:1391": "punarviṣayagrāhīti ekadeśimatenedam / yadvā bodha eva svo bhāvaḥ svarūpam,",
  "GSP33yaatsi_u:1392_0": "tattvāccidrūpatvādevāsya-ātmanaḥ svaviṣayakasaṃskārajanakatvaṃ kiṃ na syāditi śaṅkā /",
  "GSP33yaatsi_u:1392_1": "paraṃ prakaraṇavaśātpūrvoktarītyaivārtho 'tra susaṅgataḥ / asya-nityabodhasya / nityabodhasya",
  "GSP33yaatsi_u:1392_2": "saṃskārajanakatvaśaṅkāṃ pariharati anavarate ti / tathā-sati sāmagrībalātpratikṣaṇaṃ",
  "GSP33yaatsi_u:1392_3": "saskārodayasaṃbhavena saṃskāradhārāviśramābhāvaprasaṅga / tathā",
  "GSP33yaatsi_u:1393_0": "ca kleśakarmavipākāśayānāmātyantikanivṛttilakṣaṇamokṣasyāsiddhiprasaṅgaḥ ityarthaḥ /",
  "GSP33yaatsi_u:1393_1": "nityabodhasvarūpasya saṃskārajanakatvedoṣamuktvā niṣprayojanatvamapyāha anubhave",
  "GSP33yaatsi_u:1393_2": "ce ti / saṃskārakalpanaṃ hi anubhūtacarasyānanubhūyamānasya pratipattyartham / nityānubhava",
  "GSP33yaatsi_u:1393_3": "eva jāgrati kaḥ saṃskārakalpanāyā artha iti bhāvaḥ / svānurūpatvam- anubhavasamānaviṣayakatvam /",
  "GSP33yaatsi_u:1393_4": "nijabījam-smṛtibījaṃ,",
  "GSP33yaatsi_u:1394_0": "saṃskāraḥ / nanvātmaviṣayiṇyapi smṛtirdṛṣṭetyatrāha ya evāham iti / smṛtisaṃbhinnapratyayaḥ-pūrvakālāvacchedāṃśe",
  "GSP33yaatsi_u:1394_1": "smṛtirūpo vartamānakālāvacchedāṃśe 'nubhavarūpaścātmasvarūpagocaraḥ pratyayaḥ / kālāvacchinne",
  "GSP33yaatsi_u:1394_2": "ti / ātmasvarūpamātrasya sadā prakāśe 'pi tattatkālādyavacchinnasya vṛttigrāhyatayā",
  "GSP33yaatsi_u:1394_3": "vṛtteśca saṃskārajanakatayā nirukta pratyaya upapadyata ityarthaḥ / na svarūpamātre-na",
  "GSP33yaatsi_u:1394_4": "svarūpamātraviṣayakaḥ / nityātmabodhasya saṃskārajanakatve bādhakaṃ prayojanābhāvaṃ",
  "GSP33yaatsi_u:1394_5": "cābhidhāya tasya svāpādikālikasya saṃskārajanakatvāsaṃbhavamapyabhidhatte aviśadaśce",
  "GSP33yaatsi_u:1394_6": "ti / tamoguṇābhibhavādaviśadaḥ,",
  "GSP33yaatsi_u:1395_0": "bāhyāntaraviśeṣaṇānavagāhanānnirvikalpaścetyarthaḥ / paṭīyasā-anabhibhūtena / smṛtibījaṃ",
  "GSP33yaatsi_u:1395_1": "saṃskāraḥ / ādhīyate-utpādyate / atredaṃ bodhyam- yadyapi suptotthitasya sukhamahamasvāpsa",
  "GSP33yaatsi_u:1395_2": "mityādipratisandhānabalātsvāpakālikātmasvarūpānubhavasyāpi saṃskārajanakatvameṣṭavyam /",
  "GSP33yaatsi_u:1395_3": "athāpi ekadeśimatāśritavādo 'yam / ata evāgre astu vā ityādinā pakṣāntaraṃ vakṣyati /",
  "GSP33yaatsi_u:1395_4": "anubhave vartamāne tāvanmātraviṣayakasmṛterudayāyoge 'pi pratyavamarśasyādhikaviṣayasya",
  "GSP33yaatsi_u:1395_5": "saṃskārabalādudaye na kṣatiriti / adhikamagre / nanu sarvadā'tmasvarūpānubhava ityanupapannam /",
  "GSP33yaatsi_u:1395_6": "viṣayānubhavakāla eva sukhādināhamarthaprakāśasyānubhavasiddhatvādityatrāha sāmyācce",
  "GSP33yaatsi_u:1395_7": "ti / ekākāreṇānubhūtamāne viśeṣākārāsphūrterananubhavabhramaḥ / atra nidarśanaṃ śarīrādi /",
  "GSP33yaatsi_u:1395_8": "yathā jāgare sadānubhūyamānasyāpi karacaraṇādilakṣaṇasya śarīrasyāgantukaviśeṣasphuraṇavelāyāmeva",
  "GSP33yaatsi_u:1395_9": "viśeṣataḥ pratipattyānyadānanubhūyamānateva,",
  "GSP33yaatsi_u:1396": "yathā vā'ntarasya jāgaraṇe śarīradhāraṇaprayatnasya sadānuvartamānasyāpi buddhipūrvahastādyutkṣepaṇakāla eva sphuṭāvabhāsenānyadānanubhūyamānateva,",
  "GSP33yaatsi_u:1397": "tathā prakṛte 'pīti bhāvaḥ / yadyapi śarīradhāraṇaprayatnasya",
  "GSP33yaatsi_u:1398_0": "jīvanayoniśabditasyātīndriyatvamiṣyate tārkikaiḥ / athāpi adṛṣṭata eva jīvanasyopapatteratīndriyayatnakalpanaṃ",
  "GSP33yaatsi_u:1398_1": "gurubhūtam / jāgare tu prayatnato 'pi śarīratadavayavadhānaṇamiṣyate / sa ca prayatnaḥ",
  "GSP33yaatsi_u:1398_2": "pratyakṣayogya eva / nidrāyāṃ tvadṛṣṭata eva śarīradhāraṇamiti hārdamācāryataraṇānām /",
  "GSP33yaatsi_u:1398_3": "tat dṛṣṭāntasyāsya nānupapattiriti dhyeyam /",
  "GSP33yaatsi_u:1399": "svāpe 'pi bodhānuvṛttau samādhimuktayoḥ svāpāviśeṣaprasaṅga ityākṣepāntaramanūdya pariharati na cāvikṛte ti / avidyādikleśaḥ,",
  "GSP33yaatsi_u:1400": "tamoguṇābhibhavādatyantasaṅkucitajñānatvaṃ ca svāpe / na hi tadā jñānena svātmaprakāśo 'pi / mokṣe tu kleśātyantanivṛttiḥ,",
  "GSP33yaatsi_u:1401_0": "āvaraṇanivṛttyā nityāsaṅkucitasarvaviṣayajñānatā ceti viśeṣaḥ / asaṃprajñāte ti /",
  "GSP33yaatsi_u:1401_1": "saṃprajñāteti kvacit pāṭhaḥ / samādhau ca puṃsaḥ paramavairāgyanirodhasaṃskārapāṭavātmaikapravaṇamanaskatvaprayuktamokṣopāyasiddhikṛtaḥ",
  "GSP33yaatsi_u:1401_2": "svāpato mahān viśeṣo 'stīti bhāvaḥ / caritādhikāreṇe ti tu samīcīnaḥ pāṭhaḥ / kṛtādhikāreṇetyarthaḥ /",
  "GSP33yaatsi_u:1401_3": "apavargiṇā-apavargopadhāyakena / kaivalyāvasthātmasākṣātkaraṇayogyeneti yāvat / manasā",
  "GSP33yaatsi_u:1401_4": "iti viśeṣyamadhyāhāryam / caritādhikāriṇeti pāṭhe tu kṛtātmanetyarthaḥ,",
  "GSP33yaatsi_u:1402": "kṛtakṛtyeneti vā / evaṃ citsvarūpatvaṃ citsvabhāvatvaṃ copapāditaṃ prasaktākṣepapariharaṇena /",
  "GSP33yaatsi_u:1403": "atha svāpe 'pi anutyayā vṛttyaivātmanaḥ prakāśaḥ setsyati,",
  "GSP33yaatsi_u:1404_0": "kṛtaṃ svaprakāśatvenetyantarnidhāya svāpe 'pi buddhivṛttireṣṭavyeti śaṅkate kathaṃ",
  "GSP33yaatsi_u:1404_1": "puna riti / atrāyaṃ samuditāśayaḥ-svāpo nāma tamoguṇānubhavaḥ / riṣadudbuddhasattvasahakṛtatama",
  "GSP33yaatsi_u:1404_2": "ālambanatve tasya sukhatvaṃ,",
  "GSP33yaatsi_u:1405_0": "sattvakāryaṃ ca laghutvādir / iṣadudbuddharajaḥsahitatama ālambanatve duḥkhatvaṃ",
  "GSP33yaatsi_u:1405_1": "calatvādi ca / sattvarajasoratyantābhibhāvakaprodbuddhatama ālambanatve ca gāḍhamūḍhatvādi /",
  "GSP33yaatsi_u:1405_2": "svāpe tama anubhave satyeva tajjasaṃskārataḥ prabodhe sukhamasvāpsamityādipratisandhānasyopapattiḥ",
  "GSP33yaatsi_u:1405_3": "nānyatheti / ardhāṅgīkāreṇa pariharati satyamevam iti / niruktapratītāvabhyupagamaḥ /",
  "GSP33yaatsi_u:1405_4": "svāpasya tamoguṇālambanavṛttirūpatve,",
  "GSP33yaatsi_u:1406_0": "smṛtirūpatve ca svāpādau niruktapratīteranabhyupagamaḥ / tadāha dattottaram iti /",
  "GSP33yaatsi_u:1406_1": "ānumānikā iti / vṛttisāmānyaviraha eva svāpaḥ / yogyāsmaraṇaliṅgācca prakāśasvabhāvāyā",
  "GSP33yaatsi_u:1406_2": "vṛtterabhāvasya tatkālīnasyānumānam / dehendriyalāghavādiliṅgācca sukhatvādestatrānumānam /",
  "GSP33yaatsi_u:1406_3": "pūrvadinakṛtasyāparasmin dine",
  "GSP33yaatsi_u:1407_0": "pratyabhijñābalātsvāpakālikātmasattāṃśe 'pyanumānarūpaiveyaṃ pratītiriti bhāvaḥ /",
  "GSP33yaatsi_u:1407_1": "na vṛttyantaratvam iti / na tamoguṇaviṣayakabuddhivṛttirūpatvaṃ nidrāyā upagantavyam /",
  "GSP33yaatsi_u:1407_2": "svāpānumānādeva niruktapratīternirvāhādityarthaḥ / nidrāyā vṛttirūpatvābhāve pātañjalasūtrasya",
  "GSP33yaatsi_u:1407_3": "kā gatiriti śaṅkate kathaṃ tarhī ti / uttarayati nirodhe ti / bhāvālambanavṛttisāmānyābhāvo",
  "GSP33yaatsi_u:1407_4": "nidreti tātparyam / asyāśca vṛttivanniroddhatvasāmānyādvṛttitvopacāra iti bhāvaḥ / atra",
  "GSP33yaatsi_u:1408_0": "nidarśanaṃ viparyayava diti / anyathākhyāterabhāvena bhedāgrahasyaiva bhramasthalābhiṣiktasya",
  "GSP33yaatsi_u:1408_1": "viparyayaśabditasya niroddhavyatvatātparyeṇa vṛttitvavannidrāyā api vṛttitvaṃ kīrtyata",
  "GSP33yaatsi_u:1408_2": "iti bhāvaḥ / sa ce ti / sarvasaṃvidāmarthāvyabhicāraḥ-yathārthakhyātitvalakṣaṇonyāyatattvasāstrīyādhikaraṇasiddha",
  "GSP33yaatsi_u:1408_3": "ityarthaḥ / niroddhavyatvaṃ caiṣāṃ kaivalyasādhanaparipanthitayetyāha kaivalye ti /",
  "GSP33yaatsi_u:1408_4": "kaivalyabhāgi yaccit-mokṣādhikṛtamātmasvarūpam,",
  "GSP33yaatsi_u:1409": "tatpratyanīkatayā-tadabhimatasādhanasiddhivighātakatayaiteṣāṃ niroddhavyatvamityarthaḥ /",
  "GSP33yaatsi_u:1410_0": "sukhamahamasvāpsamiti pratīteḥ pratisandhānarūpatvamupagamyāpyāha astu ve ti / jñānavattayaivopalabhyamānatvādātmano",
  "GSP33yaatsi_u:1410_1": "bodhasvabhāvatvamuktam / niruktarītyā svāpe 'pi bodhānuvṛttipratipādanācca tadeva",
  "GSP33yaatsi_u:1410_2": "pratiṣṭhāpitaṃ bhaviṣyatīti nāsmākaṃ kācit kṣatiḥ / yatti hṛdayaṃ vṛttyaivātmanaḥ",
  "GSP33yaatsi_u:1410_3": "prakāśo na svarūpata iti,",
  "GSP33yaatsi_u:1411": "tattvāśāmodakāyitamiti ca pūrvottarābhyāṃ sunirūpitaṃ bhaviṣyatīti bhāvaḥ / smaraṇāni-pratisandhānarūpāṇi /",
  "GSP33yaatsi_u:1412": "yataḥ svatassato bodhādṛte puṃso yathoditam /",
  "GSP33yaatsi_u:1413": "tamaḥ svāpādikālīnaṃ na sidhyeddhetvasiddhitaḥ //27//",
  "GSP33yaatsi_u:1414": "uparatāni hi prasvāpakāle sarvāṇyevendriyāṇi saha manasā / saṃskārasya ca na smṛteranyatra sāmarthyam / na ca svaprakāśaṃ tamaḥ;",
  "GSP33yaatsi_u:1415": "arthāntaravartino 'pyaniśaṃ prakāśaprasaṅgāt / kḷptaśca sarvārthasādhanatayā bodha iti tenaiva karaṇavirahiṇā satā svabhāvabhūteno(dbhūteno)",
  "GSP33yaatsi_u:1416": "dbhūtavṛttestamaso 'nyasya vā'tmavartino guṇasya sphuraṇamiti balādabhyupagamanīyam /",
  "GSP33yaatsi_u:1417": "nityaprakāśaścātmā pramātṛtvāt / apramātṛtvavyāpakabaddhaṃ hyanityaprakāśatvaṃ vyāpakaviruddhapramātṛtvabhāginyātmani nātmānaṃ labhate /",
  "GSP33yaatsi_u:1418_0": "svāpasya vṛttitvopagame 'pi na jñānanityatvasiddhiḥ / vṛtteḥ karaṇajanyatvāditi parasya",
  "GSP33yaatsi_u:1418_1": "śaṅkāmanuvadati āhe ti / pariharati ittham iti / jñānasvabhāvatvaniścayo 'nantaranirdiśyamānaprakāreṇetyarthaḥ /",
  "GSP33yaatsi_u:1418_2": "yata iti / svāpe kāraṇāyogātsvataḥsiddha eva tamaḥprakāśako bodha ityeṣṭavyamityarthaḥ //27 //",
  "GSP33yaatsi_u:1419": "ślokaṃ svayameva vivṛṇoti uparatānī ti / anyasya vā-sukhādervā / uparatavyāpāratvātkaraṇānāṃ svāpe na jñānavṛtteravasaraḥ / ataḥ svābhāvikena bodhenaiva tamoguṇaprakāśa",
  "GSP33yaatsi_u:1420_0": "iti balādeṣṭavyaṃ yadi tamo 'nubhavaḥ svāpa iṣyate / tatsiddhaṃ bodhasvabhāvatvamiti",
  "GSP33yaatsi_u:1420_1": "bhāvaḥ / vastuto jñānasya na svāpe tamaḥprakāśakatvamatisaṅkucitavṛttitvāt / svarūpānubhavabalātsukhatvena",
  "GSP33yaatsi_u:1420_2": "tadā bhāsamānasyātmanaḥ parāmarśaḥ paraṃ prabodha iti tu siddhāntaḥ / asvāpsam iti",
  "GSP33yaatsi_u:1420_3": "svāpakālāṃśayostvanumitirūpaiva niruktapratītiḥ / nityānubhavasya saṃskārājanakatve",
  "GSP33yaatsi_u:1420_4": "tu sākṣādeva svāpakālīnātmasvarūpānubhavasya niruktapratisandhānahetutvaṃ sukhatvenātmāgāhanāṃśa iti ca bodhyam /",
  "GSP33yaatsi_u:1421": "bodhasvabhāvasyāpyātmano vṛttikāla evāstu prakāśo na sarvadetyatra tāvannityaprakāśatvaṃ sādhayati nityaprakāśaśce ti / apramātṛtve ti / apramātṛtvarūpaṃ yadvyāpakaṃ,",
  "GSP33yaatsi_u:1422": "tadvyāpyamityarthaḥ /",
  "GSP33yaatsi_u:1423": "svataḥsiddhaprakāśatvamapyasya jñātṛbhāvataḥ /",
  "GSP33yaatsi_u:1424": "ajñātṛtvena hi vyāptā parāyattaprakāśatā //28//",
  "GSP33yaatsi_u:1425": "(ityātmano jñānasvabhāvasya nityasvaprakāśatvasamarthanam)",
  "GSP33yaatsi_u:1426": "kaḥ punarayaṃ prakāśaḥ, yo 'sya nityo 'bhyupeyeta svābhāvikaśca?",
  "GSP33yaatsi_u:1427": "kaścāsyātmanā saṃbandhaḥ?",
  "GSP33yaatsi_u:1428": "/ yadi jñānameva;",
  "GSP33yaatsi_u:1429": "saṃbandhaścāśrayāśrayitvam;",
  "GSP33yaatsi_u:1430": "tato hetvabhāvena sādhyābhāvasya vyāptimupadarśayituṃ nidarśanatayā ghaṭādyupādātavyam-yadanityaprakāśamanyādhīnaprakāśaṃ vā tadapramātṛ,",
  "GSP33yaatsi_u:1431": "yathā ghaṭādīti / tatra ca viśeṣaniṣedhasya sāmānyābhyanujñākṣepakatvādāgantukaṃ jñānaṃ ghaṭādāvanumatamāpadyeta / atha tanmābhūditi viṣayaviṣayibhāva eva saṃbandhaḥ saṃgīyeta,",
  "GSP33yaatsi_u:1432": "tato nityavajjñānaviṣayatvamātmanaḥ prasatyeta / jñānaviṣayīkāraśca sādhanaviśeṣāyattatvena niyata iti na",
  "GSP33yaatsi_u:1433": "svābhāvikatvasambhavaḥ / acetanagocara eva tathā niyama iti cenna,",
  "GSP33yaatsi_u:1434_0": "cetanāntaraviṣayīkāre 'pi tathābhāvadarśanāt / na cānātmagocara eva sādhanasāpekṣatvaniyama",
  "GSP33yaatsi_u:1434_1": "iti vācyam / ātmano 'pyānumānikāgamikayogajñānaviṣayīkāre tatsāpekṣatvadarśanāt /",
  "GSP33yaatsi_u:1434_2": "viruddhe caikasyaikakriyāyāṃ karmakartṛtve,",
  "GSP33yaatsi_u:1435": "sūcyagrasyevātmanivedhyavedhakatve / nityatvaniratiśayasūkṣmatvavyāpitvacitsvābhāvyādirūpeṇa pratyagarthasyaupadeśikatvamānumānikatvaṃ vā,",
  "GSP33yaatsi_u:1436": "na svarūpataḥ / svarūpāpekṣayaiva svataḥsiddhirabhyupeyata ityasamādheyo virodhaḥ / rūpabhedena gamyagamakatvāṅgīkārapakṣe 'pakṣasyeva śabdāderna svataḥsiddhatvam /",
  "GSP33yaatsi_u:1437": "(iti jñānāśrayatvaviṣayatvayoḥ prakāśamānatvarūpatve doṣānukīrtanam /)",
  "GSP33yaatsi_u:1438": "athocyeta-na prakāśo jñānam / api tu tannimittaścetanetarasarvapadārthasādhāraṇo dharmaḥ,",
  "GSP33yaatsi_u:1439": "yadvaśāt prakāśata iti prakhyopākhyepratāyete sarvapadārtheṣvaviśeṣeṇa;",
  "GSP33yaatsi_u:1440_0": "āśrayāśrayitvalakṣaṇaśca saṃbandhastena saha sarvabhāvānām / sa ca yathoditasādhanabalādeva",
  "GSP33yaatsi_u:1440_1": "sāṃsiddhiko nityaścātmana iti / parākṛto 'yaṃ pakṣaḥ / na jñānātirekī prakāśo nāma /",
  "GSP33yaatsi_u:1440_2": "yadvyavahāropajananānuguṇaṃ jñānaṃ,",
  "GSP33yaatsi_u:1441_0": "tatprakāśata ityucyate / jñeyasya jñātuḥ svātmanaśca vyavahārānuguṇaṃ jñānamudayata",
  "GSP33yaatsi_u:1441_1": "iti yuktaḥ triṣvapi ekarūpaḥ prakāśatevyavahāraḥ / tattvāntaraprakāśābhyupagametātsvābhāvye",
  "GSP33yaatsi_u:1441_2": "jhr na ṭa ca punaḥ kiṃ caitanyāśrayaṇena?",
  "GSP33yaatsi_u:1442": "/ na ca prakāśa eva taditi vācyam,",
  "GSP33yaatsi_u:1443": "ghaṭāderapi prakāśavattayā cetanatvaprasaṅgāt / yadyucyet-sati cetanāvattve puṃsaḥ prakāśamānatvamiti:",
  "GSP33yaatsi_u:1444": "saṃvidīdānīṃ kā vārtā?",
  "GSP33yaatsi_u:1445": "cetanaiva hi sā,",
  "GSP33yaatsi_u:1446": "na cetayate / atha saṃvidastatsaṃbandhādhīnaḥ sa dharma iti cet;",
  "GSP33yaatsi_u:1447": "kastayā saṃbandhaḥ, yastannibandhanam?",
  "GSP33yaatsi_u:1448": "/ nāśrayāśrayitvam; ghaṭādestadabhāvaprasaṅgāt / na viṣayaviṣayibhāvaḥ,",
  "GSP33yaatsi_u:1449": "tasyaivānirūpaṇāt / anirūpaṇaṃ ca bhrāntyadhikaraṇasiddhāntārambhe saṃvitsiddhau cānusandhātavyam / ātmanastasya cāprakāśa prasaṅgaśca / jñānādhīnaprakāśāśrayataiva siddhiḥ,",
  "GSP33yaatsi_u:1450": "tayā cānumeyaṃ jñānamiti pakṣaḥ prāgeva pratikṣiptaḥ /",
  "GSP33yaatsi_u:1451_0": "svaprakāśasaṃvidvādino 'pi vyavahārānukūlye vairūpyamaśakyaparihāram / ātmani samavetaṃ",
  "GSP33yaatsi_u:1451_1": "jñānamasaṃbandhinyarthe prakāśaṃ vyavahāraṃ vā kathaṃ prasuvītetyapi cintyam / indriyaliṅgādisvakāraṇapratyāsattivasāditi",
  "GSP33yaatsi_u:1451_2": "mā vocaḥ / na khalu labdhātmakaṃ kāryaṃ svanimittakāraṇamanurudhya kāryamārabhate /",
  "GSP33yaatsi_u:1451_3": "mā bhūdudakāharaṇādi ghaṭādeḥ kulālādisamānādhiṣṭānam / na ca nimittakāraṇanāśe kāryanāśaḥ /",
  "GSP33yaatsi_u:1451_4": "naśyati cendriyasaṃprayogādināśe rūpādijñānam / ata indriyeṇa saha caitanyamapi nissṛtya",
  "GSP33yaatsi_u:1451_5": "tena tenārthena sannikṛṣyate,",
  "GSP33yaatsi_u:1452": "hastādineva tvagindriyam / tathā sati hi tadupādhikatvāttajjñānasya yuktaṃ tadbhāvānuvidhāyitvam / anyathotpannaṃ jñānamindriyārthasannikarṣanivṛttau kimiti nivartate?",
  "GSP33yaatsi_u:1453": "/ jñānajanyārthadharmaprakāśavādino 'pi samāno 'yaṃ doṣaḥ / nimittakāraṇaṃ hi jñānam / kutastannivṛttau arthaprakāśo nivartate?",
  "GSP33yaatsi_u:1454": "kuto vā yāvattadbhāvamavatiṣṭhate ? /",
  "GSP33yaatsi_u:1455_0": "nanu nityaprakāśatvaṃ svābhāvikabodhakṛtameva kiṃ na syādityatrāha svataḥsiddhe ti /",
  "GSP33yaatsi_u:1455_1": "vyāptā-vyāpyā / vyāpakābhāvādvyāpyābhāva iti yāvat / jñātṛtvasvābhāvyādevānanyādhīnaprakāśatvasiddhiriti",
  "GSP33yaatsi_u:1455_2": "bhāvaḥ / jñānasya prakāśo jñānāntarānapekṣo 'pyātmasambandhāpekṣa iti jñāne 'nanyādhīnaprakāśatvalakṣaṇaṃ sādhyaṃ nāsti,",
  "GSP33yaatsi_u:1456_0": "tena sapakṣe jñāne sati pakṣamātravṛtti jñātṛtvaṃ bhavatyasādhāraṇamiti śaṅkānavakāśaḥ /yadyapi",
  "GSP33yaatsi_u:1456_1": "kevalavyatirekiṇo na pramāṇatvaṃ siddhānte / athāpi paraprakriyayā parān pratyetatsamarthanaṃ",
  "GSP33yaatsi_u:1456_2": "sambhavatyeva / siddhānte tu pūrvoktānvayinaiva svaprakāśatvasiddhirātmanaḥ / nityatvagrāhakapramāṇabalāccātmanaḥ",
  "GSP33yaatsi_u:1456_3": "tatprakāśasyāpi nityatvamarthasiddham / śrutibhiśca sakalārthapratiṣṭeti paramācāryāṇāmāśayaḥ //28 //",
  "GSP33yaatsi_u:1457_0": "atha prasaṅgāt prakāśa padārthaṃ nirṇetuṃ vimarśamupakṣipati kaḥ puna riti / nityasyāpi",
  "GSP33yaatsi_u:1457_1": "jñānasya pratikarmavyavasthopapādakatvāccaitadvimarśasya prakṛtopayogitā / yadī ti /",
  "GSP33yaatsi_u:1457_2": "prakāśata ityatra dhātvarthaḥ prakāśo jñānam / ākhyātārthaścāśrayatvamiti yadi kathyate",
  "GSP33yaatsi_u:1457_3": "ityarthaḥ / etaddūṣayati tata iti / tatra ce ti / vyatirekyudāharaṇavākye nityaprakāśarūpaviśeṣaniṣedhasya",
  "GSP33yaatsi_u:1457_4": "prakāśasāmānyābhyupagamaparyavasāyitvācca ghaṭādāvāgantukajñānavattvamabhyupagataṃ",
  "GSP33yaatsi_u:1457_5": "bhavedityarthaḥ / na caivaṃ sati tatra hetvabhāvo 'jñātṛtvaṃ na syāditi vācyam /",
  "GSP33yaatsi_u:1457_6": "anātmatvasyātrājñātṛtvapadena vivakṣitatvāt / prakāśāśrayatvamātrasya tu sādhanāyogaḥ",
  "GSP33yaatsi_u:1457_7": "siddhatvāditi ca bodhyam / uktadoṣaparihārāya prakārāntaraṃ śaṅkate atha tanmābhū",
  "GSP33yaatsi_u:1457_8": "diti / yadi jñānaviṣayatvaṃ prakāśamānatvamucyata iti yāvat / etadapi dūṣayati tata",
  "GSP33yaatsi_u:1457_9": "iti / nityaprakāśavattvasādhanenātmanaḥ sārvadikaṃ jñānaviṣayatvaṃ prasajyata ityarthaḥ /",
  "GSP33yaatsi_u:1457_10": "iṣṭamevedamiti cettatrāha jñāne ti / jñānasya viṣayaprakāśanavyāpāro hi indriyādidvārakaḥ / ata itarānapekṣo",
  "GSP33yaatsi_u:1458_0": "nityaśca jñānaviṣayabhāva ātmano duḥsādha ityarthaḥ / tathā niyama iti / karaṇamapekṣyaiva",
  "GSP33yaatsi_u:1458_1": "viṣayīkaraṇamiti niyama ityarthaḥ / tathā bhāve ti / karaṇavyāpārasāpekṣatvadarśanādityarthaḥ /",
  "GSP33yaatsi_u:1458_2": "na ce ti / svātmabhinnaviṣaya eva viṣayīkārasya karaṇāpekṣatvamucyata iti na ca vācyamityarthaḥ /",
  "GSP33yaatsi_u:1458_3": "ātmano 'pīti / svātmaprakāśane 'pi śabdaliṅgādikaraṇasāpekṣatvadarśanāt niyamasaṅkoco",
  "GSP33yaatsi_u:1458_4": "na karaṇīya ityarthaḥ / nanu svarūpamātraviṣayakaṃ nityajñānaṃ siṣādhayiṣitam / asya",
  "GSP33yaatsi_u:1458_5": "cātmaviṣayīkaraṇe na karaṇāpekṣetyatrāha viruddhe iti / svarūpamātrasyaiva kartṛtvakarmatvayorupagamo",
  "GSP33yaatsi_u:1458_6": "viruddhaḥ / svarūpamātrajñāne ākārabhedādavirodhasamarthanamapi na sambhavatītyāha",
  "GSP33yaatsi_u:1458_7": "nityatve tyādivākyadvayena / nanu svarūpasyaiva gamyatvepi tasyaiva gamakatvaṃ sāmānyaviśeṣadharmabhedāddhaṭetetyatrāha",
  "GSP33yaatsi_u:1459": "rūpabhedene ti / yathā śabdaśabdasya śabdaśabdavācyatve 'pi vācyatā śrotragrāhyaguṇatvākāreṇa,",
  "GSP33yaatsi_u:1460": "vācakatā cānupūrvīviśeṣeṇeti na svayaṃprakāśatvamapakṣasya śabdasya,",
  "GSP33yaatsi_u:1461": "evaṃ grāhyagrāhakatāvacchedakadharmabhede pakṣīkṛtasyāpi ātmano na svaprakāśatvaṃ sidhyedityarthaḥ/ evaṃ vimarśakena pakṣadvayaṃ dūṣitam /",
  "GSP33yaatsi_u:1462": "atha bhāṭṭaprakriyāmanuvadati athocyete ti / prākaṭyaṃ prakāśaḥ,",
  "GSP33yaatsi_u:1463_0": "āśrayatvaṃ ca saṃbandhaḥ / prakāśata iti pratītivyavahārau ca prākaṭyāśrayatvārthakāveva",
  "GSP33yaatsi_u:1463_1": "prācuryeṇa pravartete / jñānajanyaḥ prakāśaśca cetanācetanasarvapadārthasādhāraṇaḥ /",
  "GSP33yaatsi_u:1463_2": "sa eva nityaḥ svābhāvikaścātmanaḥ sādhyatāṃ jñātṛtvabalāditi śaṅkāgranthārthaḥ /",
  "GSP33yaatsi_u:1463_3": "prābhākaramukhena nirākarotīmaṃ pakṣaṃ parākṛta iti / jñātatāvyavahārasya svaprakāśajñānata",
  "GSP33yaatsi_u:1463_4": "evopapatterna jñānajanye jñātatākhye dharmāntare pramāṇaṃ kimapīti parākaraṇaprakāraḥ /",
  "GSP33yaatsi_u:1463_5": "triṣvapyeke ti / prakāśo jñānam,",
  "GSP33yaatsi_u:1464_0": "tadadhīnavyavahārānuguṇyaṃ sambandhaḥ prakāśata ityatrākhyātārtha iti pakṣa eva jñeyajñānajñātṛṣu",
  "GSP33yaatsi_u:1464_1": "ekārthakatā prakāśatevyavahārasya ghaṭata ityarthaḥ / tritayavyavahārānuguṇyāpādanaṃ",
  "GSP33yaatsi_u:1464_2": "ghaṭādijñānasya svabhāva iti hārdam / jñānātiriktasya prakāśasya nityasyātmanyupagame",
  "GSP33yaatsi_u:1464_3": "tatra jñānaṃ vyarthamiti cāha tattvāntare ti / svaviṣayakajñāne satyevātmanaḥ prakāśamānateti",
  "GSP33yaatsi_u:1464_4": "kṣemasādhāraṇaprayojakatopagamānnātmani caitanyasya vaiyarthyamiti śaṅkate yadyucyete",
  "GSP33yaatsi_u:1464_5": "ti / ākṣipati saṃvidī ti / saṃvit jñānameva,",
  "GSP33yaatsi_u:1465_0": "na jñānāśrayaḥ / tathā ca caitanyasamavāyitvasya prakāśamānatāprayojakatve caitanye",
  "GSP33yaatsi_u:1465_1": "tadabhāvātprakāśamānatā na ghaṭeteti bhāvaḥ / nanu caitanyasambandha eva prakāśaheturupeyata",
  "GSP33yaatsi_u:1465_2": "iti cettatrāha kastaye ti / tayā-cetanayā / saṃbandhavikalpena dūṣaṇamatra kriyate /",
  "GSP33yaatsi_u:1465_3": "caitanyavadātmasamavetatvasya caitanyasaṃbandhatve ghaṭāderaprakāśāpattiḥ / tadāha",
  "GSP33yaatsi_u:1465_4": "ghaṭāde riti / caitanyaviṣayatvasya tattve ca caitanyasyātmanaścāprakāśāpattiḥ /",
  "GSP33yaatsi_u:1465_5": "tadāha ātmana iti / ātmanaḥ-saṃvidaḥ / tasya-puṃsaḥ / prakāśaprayojakasya caitanyaviṣayatvasyāṅgulyagreṇeva",
  "GSP33yaatsi_u:1465_6": "svātmasparśasyāśakyatvāccaitanye,",
  "GSP33yaatsi_u:1466_0": "karmakartṛtvavirodhādātmani cāsambhava iti hārdam / nanu karmakartṛvirodhopagame",
  "GSP33yaatsi_u:1466_1": "'stu jñānāśrayatayaivātmani prakāśatevyavahāraḥ / jñānasya tvatīndriyasya jñātatāliṅgakānumānātprākaṭyaṃ",
  "GSP33yaatsi_u:1466_2": "sambhavati prakāśatevyavahāranidānamityatrāha jñānādhīne ti / jñānānumānapratikṣepācca",
  "GSP33yaatsi_u:1466_3": "jñānasya jñānarūpatayaiva prakāśatevyavahāro vācyaḥ / tathā ca prākaṭyena jñānajadharmeṇārtheṣu,",
  "GSP33yaatsi_u:1467": "jñānarūpatayā jñāne, jñānāśrayatayaiva",
  "GSP33yaatsi_u:1468": "cātmani prakāśatevyavahāra iti triṣvapi tasyaikarūpyāsambhava etanmata iti sthitam /",
  "GSP33yaatsi_u:1469_0": "evaṃ bhāṭṭamate jñeyajñānajñātṛṣu prakāśatevyavahārasyaikarūpyāsambhavaṃ gurumukhena",
  "GSP33yaatsi_u:1469_1": "procya gurumate 'pi triṣu vyavahārānuguṇye aikarūpyāsambhavaṃ vimarśaka udbhāvayati",
  "GSP33yaatsi_u:1469_2": "svaprakāśe ti / jñānaviṣayatayār'the,",
  "GSP33yaatsi_u:1470": "jñānarūpatayā jñāne,",
  "GSP33yaatsi_u:1471_0": "jñānāśrayatayā cātmani vyavahārānuguṇyaṃ vaktavyamiti gurumate 'pi vairūpyamaśakyaparihāramityarthaḥ /",
  "GSP33yaatsi_u:1471_1": "dūṣaṇāntaramapyāha matadvaye ātmanī ti / atra śaṅkā indriye ti / yadarthasaṃbaddhendriyaliṅgādinā yajjñānaṃ janitam,",
  "GSP33yaatsi_u:1472_0": "tat tasminnarthe prakaṭatāṃ vyavahārānuguṇyaṃ vā niṣpādayatīti śaṅkārthaḥ / pratikṣipati",
  "GSP33yaatsi_u:1472_1": "na khalu labdhe ti / kāryasya svotpattāveva nimittakāraṇāpekṣā / na tu samutpannasya",
  "GSP33yaatsi_u:1472_2": "svakāryajanane 'pi / anyathā kulālasannidhāna eva ghaṭena jalasyāharaṇam,",
  "GSP33yaatsi_u:1473_0": "nānyatrepi syādityarthaḥ / jñānasyaiva svakāryaniṣpādane svanimittāpekṣetyāśrayaṇe",
  "GSP33yaatsi_u:1473_1": "cedamapi vaiṣamyaṃ prasajyata iti bhāvaḥ / kulālādisamānādhiṣṭhānam-kulālādisamānādhikaraṇam /",
  "GSP33yaatsi_u:1473_2": "vaiṣamyāntaramapyāha na ce ti / anyatra nimittanāśe kāryanāśasyādarśanāt jñānasyaiva",
  "GSP33yaatsi_u:1473_3": "nimittanāśena nāśābhyupagamenāpi vaiṣamyaṃ prasaktaṃ pakṣadvaye 'pītyarthaḥ / kaṃ",
  "GSP33yaatsi_u:1473_4": "tarhi prakāśasya vyavahārasya vopapattiḥ?",
  "GSP33yaatsi_u:1474_0": "tatrāti / iti indriyādidvārā prasṛtasya tena sahārthasannikṛṣṭasya jñānasyārthaprakāśakasyārthapkāvyavahāra-",
  "GSP33yaatsi_u:1474_1": "janakatvaṃ svīkāryamanāyatyeti hārdam / siddhāntināṃ pakṣo 'yam / tathāsasatī ti /",
  "GSP33yaatsi_u:1474_2": "indriyeṇa saha pravṛttyādimattve hi jñānasya tadarthasannikṛṣṭasya tatprakāśakasyendriyārthasannikarṣānvayavyatirekānuvidhāyyanvayavyat",
  "GSP33yaatsi_u:1474_3": "irekopapattirityarthaḥ / anyathe ti / indriyādidvārakajñānārthasannikarṣasyānupagame",
  "GSP33yaatsi_u:1474_4": "nimittanāśasya kāryanāśe 'hetutvādindriyārthasannikarṣādinivṛttau jñānanivṛttirna syādityarthaḥ /",
  "GSP33yaatsi_u:1475": "na ca saṅkhyādinidarśanenātra pratyavasthānaṃ yuktam;",
  "GSP33yaatsi_u:1476": "asiddhatvena nāśasya saṅkhyāyā buddhināśataḥ /",
  "GSP33yaatsi_u:1477": "ekasaṅkhyava saṅkhyātvādanyāpyādravyabhāvinī //29//",
  "GSP33yaatsi_u:1478": "sarvā hyekāśrayā saṅkhyā nityānityārthavartinī /",
  "GSP33yaatsi_u:1479": "yāvadāśrayasatyeva saṃmatā sarvavādinām //30//",
  "GSP33yaatsi_u:1480": "dvitvādikā parārdhāntā saṅkhyā yānekavartinī /",
  "GSP33yaatsi_u:1481": "sāpi saṅkhyātvasāmānye sati kasmānna tādṛśī //31//",
  "GSP33yaatsi_u:1482": "nanu naikatvaṃ saṅkyā; svarūpānatirekāt / ataḥ sādhanavikalamudāharaṇam /",
  "GSP33yaatsi_u:1483": "maivam / saṅkhyaiva sā; dravyāntare 'pyanuvṛtteḥ / yadi ghaṭādeḥ svarūpamevaikatvam,",
  "GSP33yaatsi_u:1484": "tato ghaṭa ekaḥ,",
  "GSP33yaatsi_u:1485": "paṭa eka iti sarvadravyasādhāraṇyamekatvasya na syāt / nahi ghaṭasvarūpasya paṭasvarūpeṇa saṃbhavati sāmānādhikaraṇyaṃ ghaṭaḥ paṭa iti / asti tu tadekatvasya /",
  "GSP33yaatsi_u:1486_0": "nanu nimittanāśasyāpi kāryanāśe hetutvaṃ kvacideṣṭavyam / anyathāpekṣābuddhināśādditvādernāśasyānupapatteḥ /",
  "GSP33yaatsi_u:1486_1": "tathā prakṛte 'pi bhaviṣyatīti śaṅkate na ce ti / pariharati asiddhatvene ti / apekṣābuddhināśena",
  "GSP33yaatsi_u:1486_2": "dvitvādināśasyāsiddhatvena na nimittanāśena kāryanāśe dvitvādernāśasya nidarśanatvaṃ",
  "GSP33yaatsi_u:1486_3": "saṃbhavatītyarthaḥ / eke ti / yāvadāśrayabhāvitvādekatvasyeva dvitvādeḥ saṅkhyātvānnāpekṣābuddhināśānnāśa",
  "GSP33yaatsi_u:1486_4": "ityarthaḥ / asiddhatvametenopapāditaṃ bhavati / phalito 'tra prayogaḥ-dvitvādiryāvadāśrayasatī",
  "GSP33yaatsi_u:1486_5": "saṅkhyātvādekatvavaditi //29 //30 //31 //",
  "GSP33yaatsi_u:1487": "dṛṣṭānte hetvāsiddhiṃ śaṅkate nanu naikatvam iti / pariharati maivam iti / yadī ti / tattadvyaktisvarūpasyaivaikapratītivyavahāraniyāmakatve ghaṭa ekaḥ,",
  "GSP33yaatsi_u:1488_0": "paṭa eka ityādyanugatapratītivyavahārānupapattiḥ / tattadvyaktitvasyānanugatatvāt /",
  "GSP33yaatsi_u:1488_1": "ekatvasaṅkhyāyāstathātve tu ekatvenānugamādanugatapratītyādyupapattiriti bhāvaḥ /",
  "GSP33yaatsi_u:1488_2": "tārkikaprakriyayedam /",
  "GSP33yaatsi_u:1489": "kiñca-saṃṅkhyaikatā viruddhatvāt dvisaṅkhyevānyasaṅkhayā /",
  "GSP33yaatsi_u:1490": "ekaṃ dvāviti na hyasti sāmānādhikaraṇyadhīḥ // 32 //",
  "GSP33yaatsi_u:1491": "yattu anekadravyavṛttitve sati guṇatvāt saṃyogavadayāvaddravyabhāvinīdvitvādisaṅkhyeti,",
  "GSP33yaatsi_u:1492_0": "tannanātve 'naikāntikama / na hi satorapi ghaṭapaṭayostannānātvaṃ naśyati / na ca",
  "GSP33yaatsi_u:1492_1": "tat dvitvasaṅkhyaiva / trayāṇāṃ tadabhāvaprasaṅgāt / na ca tadekatvābhāvamātram /",
  "GSP33yaatsi_u:1492_2": "tucchasyāpi nānātvāpatteḥ /",
  "GSP33yaatsi_u:1493": "dṛṣṭānte hetvasiddhiṃ śaṅkate ' nanu naikatva 'm iti / pariharati ' maiva '-miti / ' yadī ' ti / tattadvyaktisvarūpasyaivaikapratītivyavahāraniyāmakatve ghaṭa ekaḥ,",
  "GSP33yaatsi_u:1494_0": "paṭa eka ityādyanugatapratītivyavahārānupapattiḥ / tattadvyaktitvasyānanugatatvāt /",
  "GSP33yaatsi_u:1494_1": "ekatvasaṅkhyāyāstathātve tu ekatvenānugamādanugatapratītyādyupapattiriti bhāvaḥ /",
  "GSP33yaatsi_u:1494_2": "tārkikaprakriyayedam /",
  "GSP33yaatsi_u:1495_0": "svarūpatve bādhakamuktvaikatvasya saṅkhyātve sādhakamapyāha ' saṅkhyakate ' ti /",
  "GSP33yaatsi_u:1495_1": "atra prayogaḥ-ekatvaṃ saṅkhyā saṅkhyāntaraviruddhatvāt dvitvādivaditi / hetuṃ pakṣe",
  "GSP33yaatsi_u:1495_2": "ghaṭayati ' eka 'm iti / atredaṃ bodhyam-uddeśyatāvacchedakāvacchinnaparyāpterdvitvādisaṃbandhatayā",
  "GSP33yaatsi_u:1495_3": "bhānāt ekatvāvacchinnaparyāpteśca dvitvādisaṃbandhatvābhāvena na ekaṃ dvāviti prayogaḥ /",
  "GSP33yaatsi_u:1495_4": "ekaṃ dvitvavaditi tu syānnāma,",
  "GSP33yaatsi_u:1496": "atra dvitvasamavāyasyaiva svarūpasaṃbandhena bhānāt,",
  "GSP33yaatsi_u:1497_0": "tasya caikasminnapyabādhāt / saṅkhyāntaraviruddhatvaṃ ca saṅkhyāntaraparyāptyavacchedakāvacchinnaparyāptikavṛttikatvābhāvalakṣaṇamiti /",
  "GSP33yaatsi_u:1497_1": "dvitvāderyāvadāśrayabhāvitvānumāne dṛṣṭānte sādhanavaikalyaṃ parahṛtametāvatā // 32 //",
  "GSP33yaatsi_u:1498": "āpekṣikatvāt dvitvādeḥ pratiyegyavavagrahāt /",
  "GSP33yaatsi_u:1499": "bubhutsoparamāccāpi satyā evānavagrahaḥ // 33 //",
  "GSP33yaatsi_u:1500": "ataścaitanyasyaivendriyadvārār'thasannikarṣa eva tadbhāvānuvidhānopapattiḥ /",
  "GSP33yaatsi_u:1501": "anyacca,",
  "GSP33yaatsi_u:1502_0": "arthasya prakāśakaṃ hi jñānaṃ bhavatām / sarvaṃ ca prakāśakaṃ prakāśyavastusannikṛṣṭameva",
  "GSP33yaatsi_u:1502_1": "prakāśakaṃ dṛṣṭaṃ dīpaprabhādi / atastadapi tatheti yuktamāśrayitum / vyomavadamūrtasya",
  "GSP33yaatsi_u:1502_2": "na kriyāvattvamiti cet, keyaṃ mūrtirnāma ?",
  "GSP33yaatsi_u:1503": "yadvirahiṇaḥ kriyāyogaḥ / yadi paribhāṣikī dravyatve sati kvācitkateti /",
  "GSP33yaatsi_u:1504": "iṣyata eva sā caitanye / na hi tatsarvagataṃ dravyam,",
  "GSP33yaatsi_u:1505": "tathāsati yugapat sarvārthasiddhiprasaṅgāt / kvācitkatve tu tadvi yadaikadaikendriyeṇa saṃprayuktaṃ tadarthābhimukham,",
  "GSP33yaatsi_u:1506": "na tadendriyāntaramadhitiṣṭhati / ata eva hi yugapajjñānānutpattiḥ / niratiśayavegaṃ ca tat,",
  "GSP33yaatsi_u:1507": "yugapadivātiśīghramanekendriyādhiṣṭhānadarśanāt / ato yathoditamamūrtatvamasiddham / sparśavattā mūrtiḥ,",
  "GSP33yaatsi_u:1508": "tadvitarahānniṣkriyatvamiti cet ;",
  "GSP33yaatsi_u:1509_0": "śabdenānaikāntaḥ / sa khalu śaṅkhamukhāderdavīyaso 'pi deśāt nodanaviśeṣeṇa loṣṭādiriva",
  "GSP33yaatsi_u:1509_1": "yāvadvegaṃ pratiṣṭhate sparśavihīno 'pi / sparśarahitasyāpi manaindriyasya kriyāvattvaṃ",
  "GSP33yaatsi_u:1509_2": "padārthavākyārthavidāmubhayeṣāmapi saṃmatameva /",
  "GSP33yaatsi_u:1510": "kathamatītānāgatayorasatoścaitanyena saṃprayoga iti cet,",
  "GSP33yaatsi_u:1511": "kathaṃ vā viṣayabhāvaḥ,",
  "GSP33yaatsi_u:1512": "prakāśamānatvam,",
  "GSP33yaatsi_u:1513": "saṅkhyādiyogo vā tayoḥ ?",
  "GSP33yaatsi_u:1514": "yastatra nirvāhaḥ,",
  "GSP33yaatsi_u:1515": "sa evātrāstu / api cātītatayānāgatatayā ca tāvapyadyāpi vidyete iti tena rūpeṇa bodhasannikarṣe kānupapattiḥ ?",
  "GSP33yaatsi_u:1516": "kiñca,",
  "GSP33yaatsi_u:1517": "yathā davīyasi deśe satā dhruvaśiṃśumārādinā dṛk tu sannikṛṣyate,",
  "GSP33yaatsi_u:1518": "tathā davīyasi kāle satā kalpādyantavartinā svayaṃbhuvādineti nālokaṃ kiñcit / kiñca-",
  "GSP33yaatsi_u:1519_0": "satpratipakṣamāśaṅkate ' yattvaneke ' ti / pariharati ' tadi ' ti / nānātvaṃbahutvam /",
  "GSP33yaatsi_u:1519_1": "tasya ca vyāsajyavṛttitvāddvitvādivadguṇatvameva / na tu bhedarūpatvam / bhedasyāvyāsajyavṛttitvāditi bhāvaḥ /",
  "GSP33yaatsi_u:1520_0": "nanu yāvadāśrayaṃ sattve āśrayopalambhakāle niyamata ekatvasyeva dvitvāderupalambhaḥ",
  "GSP33yaatsi_u:1520_1": "prasajyate iti cettatrāha ' āpekṣikatvā ' diti / saṃbandhyantaragrahasāpekṣagrahasya",
  "GSP33yaatsi_u:1520_2": "dvitvādeḥ pratiyoginaḥ saṃbandhyantarasyāgrahaṇāt,",
  "GSP33yaatsi_u:1521_0": "grahaṇe vā dvitvādibubhutsāyā apekṣābuddheśca tadvodhe sahakāriṇyā viraheṇa na sadā",
  "GSP33yaatsi_u:1521_1": "graha iti bhāvaḥ / evaṃ ca nimittanāśanāśyatvasya na nidarśanībhavitumalaṃ dvitvādatyuktaṃ",
  "GSP33yaatsi_u:1521_2": "bhavati / vastuto 'pekṣābuddhiviśeṣātiriktaṃ dvitvādikamevāprāmāṇikamiti tannāśādhīnatannāśasya",
  "GSP33yaatsi_u:1521_3": "na tarāṃ prasaktiriti bodhyam // 33 //",
  "GSP33yaatsi_u:1522": "nātītānāgate buddherdūre bhavitumarhataḥ /",
  "GSP33yaatsi_u:1523": "buddhyā prakāśamānatvādbuddhiboddhṛsvarūpavat // 34 //",
  "GSP33yaatsi_u:1524": "evaṃ ca caitanyasya",
  "GSP33yaatsi_u:1525": "niratiśayavegitayāntarāladeśakālāgrahaṇābhimāno 'lātacakragatakramavaddeśabhedasaṃyogavibhāgāgrahaṇābhimānavat / api cendriyaliṅgasaṃskārāderyadarthapratiniyataṃ rūpam,",
  "GSP33yaatsi_u:1526": "tainaivopaśliṣya nissaraccaitanyamapi tadgocareṇaiva sannikṛṣṭate ;",
  "GSP33yaatsi_u:1527": "yathā gavādipadaśaktirekabuddhisiddhe 'pi sāmānyaviśeṣātmake vastuni sāmānyāṃśenaiva saṃbadhyate,",
  "GSP33yaatsi_u:1528_0": "yathā vā vidhiḥ prāptāṃśaparihāreṇāprāptāṃśameva bhāvanāyāḥ spṛśati / ata indriyādidvāreṇa",
  "GSP33yaatsi_u:1528_1": "caitanyaṃ tadarthābhimukhaṃ nirgacchatīti nyāyyam / yathā'ha bhagavān ” tadasya harati",
  "GSP33yaatsi_u:1528_2": "prajñāṃ vāyurnāvamivāmbhasi ” iti / manuśca,",
  "GSP33yaatsi_u:1529": "” indriyāṇāṃ hi sarveṣāṃ yadyekaṃ kṣaratīndriyam / tenāsya kṣarati prajñā dṛteḥ pādādivodakam // ” iti /",
  "GSP33yaatsi_u:1530": "yattu guṇaścaitanyaṃ guṇinamapahāya kathamanyato yātīti ; tadayuktam,",
  "GSP33yaatsi_u:1531_0": "prahāṇānabhyupagamāt / aprahāyaivātmānamitastataścetanā indriyādidvārānniścarati /",
  "GSP33yaatsi_u:1531_1": "vicchinnāyāśca tasyāḥ sandhānāsaṃbhavaḥ śāsra evoktaḥ / dṛśyante ca guṇā api śabdagandhasūryālokaratnaprabhādayo",
  "GSP33yaatsi_u:1531_2": "gatimanto dharmyativartinaśca / atisūkṣmo dūragamanadharmā bhautiko hi śabdaḥ /",
  "GSP33yaatsi_u:1532": "nanu nabha iva vibhuḥ śabdo vyañjakadhvanivaśena prādeśika iva gatvara iva copalabhyate / tathāhi-śabdaḥ sarvavyāpī ekadravyavartitve satyākāśaguṇatvāt tatparimāṇavat / maivam,",
  "GSP33yaatsi_u:1533": "atadguṇatvāt / vāyavīyaḥ śabdaḥ,",
  "GSP33yaatsi_u:1534": "tena niyatasahotpattikatvāt,",
  "GSP33yaatsi_u:1535": "tadīyasparśavat / yaśca yena dravyeṇa niyatasahotpattirguṇaḥ sa tadguṇa eva,",
  "GSP33yaatsi_u:1536_0": "yathā tathāvidhā rūpādayaḥ / niyatasahotpattiśca vāyunā śabdaḥ / ubhayorapi bherīdaṇḍavaṃśadalanādisaṃyogavibhāgajatvaniyamāt /",
  "GSP33yaatsi_u:1536_1": "utpadyate ca śabdaḥ indriyagrāhyatve sati guṇatvāt gandhādivat / kṛtakaśca,",
  "GSP33yaatsi_u:1537": "kriyottaramevopalabhyatvāt saṃyogādivat / na cābhivyañjakatvaṃ prayatnādeḥ kalpyam,",
  "GSP33yaatsi_u:1538": "gauravāt / tatpratītikāraṇatvakalpanādapi tatkāraṇatvakalpanaiva hi laghvī / abhivyañjakāśca ekadeśāvasthitānekendriyagrāhyān yugapadabhivyañjanti,",
  "GSP33yaatsi_u:1539": "yathā pradīpo rūpasaṅkhyāparimāṇāni karakādīṃścaikapradeśavartinaḥ / na caivaṃ tālvādisaṃyogavibhāgajanitapavana iti nāsau vyañjakaḥ /",
  "GSP33yaatsi_u:1540_0": "jñānasyārthasannikarṣānupagame bādhakamuktvār'thasannikarṣe sādhakaṃ cāha ' anyacce",
  "GSP33yaatsi_u:1540_1": "' ti / jñānasya vahiḥprasaraṇe 'mūrtatvavirodhamāśaṅkate ' vyomava '- diti / mūrtatvavikalpenaināṃ śaṅkāṃ",
  "GSP33yaatsi_u:1541_0": "nirasyati ' keyam ' ityādinā / ' na hi ta ' diti / bandhadaśāyāṃ jñānasyāvibhutvameveti",
  "GSP33yaatsi_u:1541_1": "bhāvaḥ / ' na tade ' ti / ekendriyādhiṣṭhānakāle indriyāntarasaṃpṛktaṃ sattanna pravartayati",
  "GSP33yaatsi_u:1541_2": "tadarthasannikarṣāyetyarthaḥ / evaṃ cāvibhudravyatvalakṣaṇamūrtatvasya jñāne satvādamūrtatvamasiddhamiti",
  "GSP33yaatsi_u:1541_3": "bhāvaḥ / sparśavattvaṃ mūrtatvamiti pakṣe doṣamāha ' śabdene ' ti / yasyāsparśatvaṃ",
  "GSP33yaatsi_u:1541_4": "tasyākriyatvamiti niyamo 'siddhaḥ / śabdasyāmūrtasyāpi kriyāvattvāt / tathā cāsparśasyāpi",
  "GSP33yaatsi_u:1541_5": "jñānasya prasaraṇādau nānupapattiriti bhāvaḥ / anaikāntyapradarśanaṃ śabde tasya",
  "GSP33yaatsi_u:1541_6": "dravyatvamatena / tasya dravyatve vimatyāmapi saṃpratipannasthalāntare taddarśayat",
  "GSP33yaatsi_u:1541_7": "' sparśe ' ti / yadvā nanu śabdasyāśrayadvāraiva gatirvācyā / śabdāśrayaśca vāyuḥ",
  "GSP33yaatsi_u:1541_8": "sparśavāniti na niruktaniyame kṣatiriti cettatrāha ' sparśe ' ti / padārthavidaḥ kāṇādāḥ,",
  "GSP33yaatsi_u:1542": "vākyārthavido jaiminīyāḥ / ubhayeṣāmapi sammataṃ manaso niḥsparśasyāpi kriyāvattvamityarthaḥ /",
  "GSP33yaatsi_u:1543_0": "arthasannakarṣeṇa jñānasyārthaprakāśakatve 'tītenānāgatena vār'thena sannikarṣāyogājjñānana",
  "GSP33yaatsi_u:1543_1": "tattadarthaprakāśavyavahārau na ghaṭete iti śaṅkate ' kathamatīte ' ti / pratibandīmāha",
  "GSP33yaatsi_u:1543_2": "' kathaṃ ve ' ti / atītānāgatayorvartamānajñānaviṣayatvaṃ vaiśeṣikamate,",
  "GSP33yaatsi_u:1544": "vartamānajñānādhīnaprakāśākhyadharmasamavāyitvaṃ bhāṭṭamate,",
  "GSP33yaatsi_u:1545_0": "matadvaye 'pi dvitvādisaṅkhyā ca vartamānāpekṣābuddhijanyātayoḥ kathaṃ ghaṭata ityarthaḥ /",
  "GSP33yaatsi_u:1545_1": "uttarataulyaṃ sphorayati ' yastatre ' ti / jñānaviṣayatve jñānādhīnadharmabhāktve",
  "GSP33yaatsi_u:1545_2": "vā jñānādhīne vartamānatvamarthasya nāpekṣitamityakāmenāpi svīkāryam / asmābhirapi",
  "GSP33yaatsi_u:1545_3": "jñānasannikarṣastathaivopapādyata iti bhāvaḥ / vastutaḥ siddhānte dhvaṃsaprāgabhāgabhāvalakṣaṇāvasthāntareṇa",
  "GSP33yaatsi_u:1545_4": "tayorapi jñānakāle sattvājjñānasannikarṣa upapadyata evetyāha ' api ce ' ti / kānupapattirityatra",
  "GSP33yaatsi_u:1545_5": "kvacit kā nāmānupapattiriti pāṭhaḥ / nanvevamapi tattatkālasya jñānena grahaṇaṃ na syādadyatanena,",
  "GSP33yaatsi_u:1546_0": "tasyedānīmabhāvādityatrāha ' kiñce ' ti / jñānāsyātivegitayā tattatkālasannikarṣeṇa",
  "GSP33yaatsi_u:1546_1": "tattadgrahaṇamupapannamityarthaḥ / vyavahitakālasannikarṣe jñānasya nidarśanaṃ vyavahitadeśasannikarṣo",
  "GSP33yaatsi_u:1546_2": "'tivegino nāyanatejasaḥ /",
  "GSP33yaatsi_u:1547_0": "dūratve 'pi buddhyā sannikarṣo ghaṭata ityuktam / idānīṃ buddhyapekṣayādūratvameva",
  "GSP33yaatsi_u:1547_1": "netyāha ' nātīte ' ti / buddhyadūratvameva buddhisannikarṣo bodhyabodhaboddhṛsādhāraṇa",
  "GSP33yaatsi_u:1547_2": "iti tu siddhāntaḥ // 34 //",
  "GSP33yaatsi_u:1548": "nityatvavādinaḥ śabdā nirbhāgavyomavartinaḥ /",
  "GSP33yaatsi_u:1549": "śrāvaṇāścetyabhivyaktiniyame nāsti kāraṇam // 35 //",
  "GSP33yaatsi_u:1550": "deśaikye grāhakaikye ca vyañjakaikyaṃ hi darśitam /",
  "GSP33yaatsi_u:1551": "tadabhāvātprayatnotthamārutaḥ kāraṇaṃ dhvaneḥ // 36 //",
  "GSP33yaatsi_u:1552": "ata eva ca nānātvaṃ pratyuccāraṇamiṣyatām /",
  "GSP33yaatsi_u:1553": "kṛtasya kāraṇāyogāddhetupauṣkalyabhedataḥ // 37 //",
  "GSP33yaatsi_u:1554": "kiñcodāttānudattatvadīrghatvahrasvatādayaḥ /",
  "GSP33yaatsi_u:1555": "gādisthā yugapadbhānto na bhindyuḥ svāśrayān katham // 38 //",
  "GSP33yaatsi_u:1556": "sthānaikyāpātasādṛśyāt pratyabhijñāpi naikyataḥ /",
  "GSP33yaatsi_u:1557": "pradīpapratyabhijñeva jñāpitā bhedahetavaḥ // 39 //",
  "GSP33yaatsi_u:1558": "nanvevaṃ caitanyasaṃyogaḥ,",
  "GSP33yaatsi_u:1559": "saṃyogajo vā kaścitprakāśaḥ prāptaḥ / ubhayamapi tanna caitanye saṃbhavati,",
  "GSP33yaatsi_u:1560": "bhedāpekṣatvāt saṃbandhasya / ātmano 'pi na caitanyena saṃyogaḥ,",
  "GSP33yaatsi_u:1561": "taddharmitvāt / na hi dharmadharmiṇoḥ saṃbandhaḥ saṃyogaḥ / samavāyo hi saḥ ;",
  "GSP33yaatsi_u:1562": "ayutasiddhasaṃbandhatvāt / saṃyogastu pṛthaksiddhayordravyayoḥ kriyānimittā prāptiḥ,",
  "GSP33yaatsi_u:1563": "akārya kāraṇayorvā tayornirantarasthitiḥ / caitanyasaṃyogasamavāyayoranyatarasya,",
  "GSP33yaatsi_u:1564_0": "saṃbandhamātrasya vā prakāśatve jñātṛjñānajñeyaśarīrendriyeṣvavyāptyativyāptī yathāyogamādarśayitavye /",
  "GSP33yaatsi_u:1564_1": "tattvāntaraprakāśābhyupagamastvanupalabdhibādhito na dūṣaṇāntaraṃ prayojayati / ato",
  "GSP33yaatsi_u:1564_2": "yadvyavahārodayānuguṇaṃ jñānam,",
  "GSP33yaatsi_u:1565_0": "tat prakāśata ityevābhyupagamo yuktaḥ / tritayavyavahārānuguṇyaṃ saṃvidastu svabhāva",
  "GSP33yaatsi_u:1565_1": "ityaparyanuyojyaṃ nimittavairūpyam / na hi svabhāvāḥ paryanuyogamarhanti / evaṃ cetsaṃyogasamavāyavirahiṇo",
  "GSP33yaatsi_u:1565_2": "'pi padārthasya nimittabhedānusāreṇa vyavahārahetuḥ saṃviditi yuktamāśrayitum /",
  "GSP33yaatsi_u:1566": "ucyate / uktamatra,",
  "GSP33yaatsi_u:1567_0": "na nimittakāraṇamanurudhya kāryaṃ svakāryamārabhata iti / vyavahārānuguṇasaṃvedanatve",
  "GSP33yaatsi_u:1567_1": "'pi prakāśapadārthe pravṛttinimittabhedo duṣparihara eva / bahuvrīhisamāsāśrayaṇe",
  "GSP33yaatsi_u:1567_2": "saṃvidantarābhāvena tasyāṃ tadabhāvaprasaṅgāt / karmadhārayāśrayaṇe jñātṛjñeyayorasaṃvedanatvenāprakāśaprasaṅgaḥ /",
  "GSP33yaatsi_u:1567_3": "vyavahārodayānuguṇyaṃ ca vyavahārato 'vagantavyam / tataḥ prāgeva ca bhavati viditatvapratītirvyāhāraśca /",
  "GSP33yaatsi_u:1568": "yadyevam, kastarhi prakāsatepadārthaḥ ?",
  "GSP33yaatsi_u:1569_0": "/ na hi niravadyamekarūpaṃ jñātṛjñeyajñānānugataṃ tamupalabhāmahe / ucyate / nūnaṃ",
  "GSP33yaatsi_u:1569_1": "bhavānaśrutapūrvī prathamādhikaraṇasya nyāyatattve / abhihitaṃ hi tatredamanubhave",
  "GSP33yaatsi_u:1569_2": "smṛtimupapādayadbhiḥ,",
  "GSP33yaatsi_u:1570": "'anubhavādūratvaṃ smṛtinimitta'm iti / etaduktaṃ bhavati-saṃvidadūratvaṃ prakāśa iti /",
  "GSP33yaatsi_u:1571": "āha-kimidamadūra iti ?",
  "GSP33yaatsi_u:1572": "dūrādanyastadviruddhastadabhāvo vā ?",
  "GSP33yaatsi_u:1573": "tathā viśeṣaṇamupalakṣaṇaṃ vā adūra iti ?",
  "GSP33yaatsi_u:1574_0": "viśeṣaṇatve pakṣatraye 'pi saṃvedanadūratvānusandhānapūrvikayā prakāśata iti pratītyā",
  "GSP33yaatsi_u:1574_1": "bhavitavyam / na ca tathāsti / upālakṣaṇatve svarūpāntaraṃ vācyam / na ca davagamyata ityuktam / ucyate ;",
  "GSP33yaatsi_u:1575": "alamasthāne saṃbhrameṇa /",
  "GSP33yaatsi_u:1576_0": "nanvevamapi vyavahitadeśakālasannikarṣasya madhyavartideśakālasannikarṣanāntarīyakatayā",
  "GSP33yaatsi_u:1576_1": "madhyavartināmapi grahaṇaṃ syāditi prasaṅgamiṣṭatvena pariharati ' evaṃ ce ' ti /",
  "GSP33yaatsi_u:1576_2": "nanvevamapi cakṣuṣā prasṛtasya jñānasya rasādibhirapi sati sannikarṣe tena rūpasyaiva",
  "GSP33yaatsi_u:1576_3": "prakāśanaṃ na tu rasāderiti vyavasthā kathamityatrāha ' api ce ' ti / yadarthapratiniyataṃ",
  "GSP33yaatsi_u:1576_4": "rūpam-yadartha eva vyavasthitaṃ bodhajananasāmarthyam / tena-tadarthapratiniyatarūpeṇendriyādinā /",
  "GSP33yaatsi_u:1576_5": "tadgocareṇaiva-tattādindriyādiyogyārthenaiva / evaṃ ca cākṣuṣajñānasya na rasādinā",
  "GSP33yaatsi_u:1576_6": "sannikarṣa iti bhāvaḥ / yogyāṃśenaiva saṃbandhe laukikaṃ vaidikaṃ ca nidarśanaṃ '",
  "GSP33yaatsi_u:1576_7": "yathe ' ti ' yathā ve ' ti ca / gavādipadaśaktestadvyaktilakṣaṇaviśeṣeṇa sambandhe",
  "GSP33yaatsi_u:1576_8": "tattatpadādvyaktyantarabodho na syāt / sāmānyāṃśena saṃbandhe tu syāditi gavādipadasaṃbandhayogyatvaṃ",
  "GSP33yaatsi_u:1576_9": "sāmānyasyaiva matam / vidheśca prāptārthe 'nvayasya nirarthakatvādaprāptenaivānvayayogyatā",
  "GSP33yaatsi_u:1576_10": "matā / tena tena ca tattadanvaya iṣyate yathā,",
  "GSP33yaatsi_u:1577": "evaṃ tattadaindriyikādijñānasya tattadindriyādyarthenaiva saṃbandho mantavyaḥ ;",
  "GSP33yaatsi_u:1578": "anyathāndhabadhirādivilopaprasaṅgāt,",
  "GSP33yaatsi_u:1579_0": "avyavasthāprasaṅgācceti bhāvaḥ / bhāvanāyāḥ sādhyasādhanetikartavyatānvayitve 'pi",
  "GSP33yaatsi_u:1579_1": "bhāvanānyayinyaprāpte sādhanāṃśa eva vidhitātparyamiti mīmāṃsakāḥ / tadarthābhimukhameva-indriyayogyārthaprakāśanaikatatparam /",
  "GSP33yaatsi_u:1579_2": "saṃbandhamātraṃ na sannikarṣaḥ / kintu saṃbandhaviseṣaḥ / sa ca tattadindriyayogyārthenaiva",
  "GSP33yaatsi_u:1579_3": "tattadaindriyikajñanasyeti na cākṣuṣādinā",
  "GSP33yaatsi_u:1580_0": "rasādeḥ prakāśa iti hārdam / cākṣuṣādijñānasya rasādina saṃbandha eva nāstīti tu",
  "GSP33yaatsi_u:1580_1": "kaścana pakṣaḥ / prāguktapakṣa eva tu yuktaḥ / indriyārthabhimukhatayā jñānasya prasaraṇe",
  "GSP33yaatsi_u:1580_2": "śrīmadgītāvākyaṃ pramāṇayati ' tadasye ' ti / ” indriyāṇāṃ hi caratāṃ",
  "GSP33yaatsi_u:1581_0": "yanmano 'nuvidhīyate ” iti pūrvārdham / ātmagrahaṇapravṛttaṃ jñānamindriyārthapravaṇaṃ",
  "GSP33yaatsi_u:1581_1": "mana indriyadvārā viṣayābhimukhaṃ nayatītyarthaḥ indriyadvārājñānasya prasaraṇe manorvākyam",
  "GSP33yaatsi_u:1581_2": "' indriyāṇā 'm iti / kṣarati-bāhyaviṣayamabhisarati / tenendriyadvāreṇa caitanyamipi",
  "GSP33yaatsi_u:1581_3": "nissarati carmabhastrikācchidradvāreva jalamityarthaḥ /",
  "GSP33yaatsi_u:1582_0": "'aprahāyaive' ti / saṅkocavikāśaśālino jñānasyātmadharmasyāparityajyaivātmasaṃbandhaṃ",
  "GSP33yaatsi_u:1582_1": "vikāsāvasthayā bāhyārthasaṃbandho ghaṭata iti yāvat / guṇasyāpyāśrayādanyatra gamane",
  "GSP33yaatsi_u:1582_2": "nidarśanamāha ' dṛśyanta ' iti / dharmyativartitvandharmideśādhikadeśasaṃbandhitvam /",
  "GSP33yaatsi_u:1582_3": "guṇatvaṃ cāyutasiddhaprakāratvalakṣaṇaṃ dravyādravyasādhāraṇamatra vācyam,",
  "GSP33yaatsi_u:1583_0": "śabdagandhayoradravyayorālokaprabhayośca dravyayorguṇatvenopādānāt / guṇasya gatimattvādi",
  "GSP33yaatsi_u:1583_1": "tu āśrayāṃśadvārā / na caivaṃ dharmyativartitvamasiddhamiti vācyam / prasiddhāśrayaśaṅkhapuṣpādyativartitve",
  "GSP33yaatsi_u:1583_2": "tātparyāt / ' dūrādgandho vātī ' tiśrutirgandhasya gatimāha / śabdasya gatimattvaṃ",
  "GSP33yaatsi_u:1583_3": "'śaṅkhanādo 'ya' mityādyupalabdherdūre 'pi / nanvākāśaguṇatvācchabdasyāśrayadvārāpi",
  "GSP33yaatsi_u:1583_4": "gatirnopapadyata ityatrāha ' atisūkṣma ' iti / bhautikaḥ-bhūtajanitaḥ / bherīdaṇḍābhighātādinodbhūte",
  "GSP33yaatsi_u:1583_5": "vāyau śabdo jāyate / āśrayavāyyaṃśaviśaraṇavaśācca nānādikṣu tasyāpi sambandho ghaṭata",
  "GSP33yaatsi_u:1583_6": "iti bhāvaḥ / atisūkṣmatvāddūragantṛtvaṃ vāyoḥ / āśrayadharmaścāśrayayiṇyupacarita iti bodhyam /",
  "GSP33yaatsi_u:1584_0": "nanvākāśaguṇasya śabdasya vibhutvādeva na gamanāpekṣā / yatkṛte vāyavīyatvaṃ kalpyeta /",
  "GSP33yaatsi_u:1584_1": "vyañjakayogideśa evopalambhaniyamācca na vibhutve 'pi sarvatropalambhaprasaṅga iti",
  "GSP33yaatsi_u:1584_2": "śaṅkate ' nanu nabha ' iti / śabdasya vibhutvaṃ sādhayati ' śabda ' iti / ghaṭākāśasaṃyogādau",
  "GSP33yaatsi_u:1584_3": "vyabhicāravāraṇāya hetau viśeṣaṇadalam / ghaṭādyekatvādau tadvāraṇāya viśeṣyam /",
  "GSP33yaatsi_u:1584_4": "etaddūṣayati ' maiva 'm iti / svarūpāsiddhimāha ' atadguṇatvā ' diti / ākāśaguṇatvābhāvādityarthaḥ /",
  "GSP33yaatsi_u:1584_5": "nanvākāśaguṇatvaṃ śabdasya śāstrasiddhaṃ kathaṃ pratikṣipyata iti cet ;",
  "GSP33yaatsi_u:1585_0": "ucyate / āgamānusāre ākāśasyaiva na vibhutvamiti na tarāṃ tadguṇasya vibhutvam /",
  "GSP33yaatsi_u:1585_1": "yuktyā tu kevalayā vāyavīyatvameva setsyati śabdasyeti hārdam / yuktimevāha ' vāyavīya",
  "GSP33yaatsi_u:1585_2": "' iti / vibhutvaṃ pratikṣipya nityatvamapi śabdasya pratikṣipati mīmāṃsakābhimatam",
  "GSP33yaatsi_u:1585_3": "' utpadyate ce ' ti / anena vāyavīyatvānumāne śabdasya hetuviśeṣyāṃśāsiddhirapi parihṛtā /",
  "GSP33yaatsi_u:1585_4": "nanu taduttarakālopalabhyatvaṃ tadvyaṅgyatvādapi ghaṭetetyaprayojakatvaṃ hetoriti śaṅkāṃ",
  "GSP33yaatsi_u:1586_0": "pratikṣipati ' na ce ' ti / gauravāt-taddhetutvakalpanātastadabhivyaktihetutvakalpanāyāṃ",
  "GSP33yaatsi_u:1586_1": "gauravāt / vipakṣe gauravaprasaṅgaḥ svapakṣasyānugrāhakastarka iti hṛdayam / abhivyaktipakṣe",
  "GSP33yaatsi_u:1586_2": "'nupapattimapyāha ' abhivyañjakāśce ' ti / uccāraṇasya varṇābhivyañjakatve yugapadeva",
  "GSP33yaatsi_u:1586_3": "nānāvarṇābhivyaktiprasaṅgaḥ / abhivyañjakasyaikadeśasthaikendriya grāhyasarvābhivyañjanasvābhāvyāditi",
  "GSP33yaatsi_u:1586_4": "bhāvaḥ / varṇābhivyañjakapavane vaijātyaparikalpane tvatigauravam-vyaktihetutvakalpanam,",
  "GSP33yaatsi_u:1587": "vyaktivyavasthityai vyañjakai vaijātyakalpanaṃ cetyapi bodhyam /",
  "GSP33yaatsi_u:1588_0": "vyañjakatve doṣamevopapādayati sārdhaślokena ' nityatve ' ti / nityatvavādina iti",
  "GSP33yaatsi_u:1588_1": "ṣaṣṭhyantam / mate iti śeṣaḥ / ekāśrayakatvamekandriyagrāhyatvaṃ ca viśeṣaṇadvayeva",
  "GSP33yaatsi_u:1588_2": "sūcitam / tathā caikoccāreṇe sarvavyañjanaprasaṅgo vyañjakatvapakṣe iti nigamayati",
  "GSP33yaatsi_u:1588_3": "' deśaikye ' iti / ' tadabhāvā ' diti / ekavyañjakavyaṅgyatvābhāvāt dhvaneḥ-varṇasyoccāraṇaprayatnotthitaḥ",
  "GSP33yaatsi_u:1588_4": "koṣṭhyamārutastālvādisthāne 'bhighātaṃ prāpta utpādaka eva tasya tasya varṇasyetyarthaḥ /",
  "GSP33yaatsi_u:1588_5": "vyaṅgyatvāsaṃbhavādutpādyatvapakṣe prasaktaṃ pratyuccāraṇaṃ gakārāderbhinnatvamapi",
  "GSP33yaatsi_u:1588_6": "sammantavyamevetyāha ' ata eve ' ti / viruddhadharmopalambhādapi bhedaṃ gādeḥ sādhayati",
  "GSP33yaatsi_u:1588_7": "' kiñcodātte ' ti / ādipadena tāratvamandatvādi grāhyam / ekasyaiva kālabhedena viruddhānvayasambhavādyugapadbhānta",
  "GSP33yaatsi_u:1588_8": "ityuktam / bhāntaḥ-bhāsamānāḥ / vyañjakatvāsambhavādeva vyañjakadharmā vyaṅgyesamāropyanta",
  "GSP33yaatsi_u:1588_9": "ityapi durvacamityāśayaḥ / nanu so 'yaṃ gakāra ityādipratyabhijñā kathaṃ pratyuccāraṇaṃ bhede ?",
  "GSP33yaatsi_u:1589": "tatrāha ' sthānaikye ' ti / sādṛśyamūlatvādbhrāntirūpā seti bhāvaḥ // 35 // 36 //37 // 38 // 39 //",
  "GSP33yaatsi_u:1590": "bhavatvanubhavādūraṃ dūrādanyadvirodhi vā /",
  "GSP33yaatsi_u:1591": "tadbhāvaśca prakāśatvaṃ (stu) kimatra bahu jalpyate // 40 //",
  "GSP33yaatsi_u:1592": "prakāśata iti pratibhāso 'pi buddhiviprakarṣapratyanīkabodhatatsaṃsṛṣṭa padārthasvarūpavimarśa eva, bāhyaprakāśavat /",
  "GSP33yaatsi_u:1593": "tatrāpi hyāloke tadvyāptabhūbhāgādau ca prakaṭādiprakhyopākhye ālokādūratvanimitte / yathā ca tatra tannimittā santamasanivṛttiḥ,",
  "GSP33yaatsi_u:1594": "evamihāpi jñānadūratvanimittā ajñānanivṛttiḥ / ata eva cānubhūte anubhave cottarakālatulyatsmaraṇam /",
  "GSP33yaatsi_u:1595_0": "evaṃ ca caitanyasaṃbandhaviśeṣaviṣayavikalpo 'pyalabdhāvakāśa iti niranuyojyānuyoga",
  "GSP33yaatsi_u:1595_1": "eva / nairantaryapadaprayāyamatyantasāmīpyamātraṃ ca saṃyogaḥ / sa eva paratantrāśritaḥ",
  "GSP33yaatsi_u:1595_2": "samavāyapadaparibhāṣābhūmirvaiśeṣikāṇāmiti nārthāntaratvamūrīkṛtya vikalpaḥ saṃbhavati /",
  "GSP33yaatsi_u:1595_3": "yathā ca saṃyogāntarbhāvaḥ samavāyasya,",
  "GSP33yaatsi_u:1596_0": "tathā saṃbandhavimarśe darśayiṣyāmaḥ / jñānādūratva prayukto vyavahārakṣamatālakṣaṇo",
  "GSP33yaatsi_u:1596_1": "vā paraḥ prakāśaḥ / sa ca satyapi svanimittapauṣkalye pratibandhāt yogyatāvirahādvā",
  "GSP33yaatsi_u:1596_2": "vyāpitvasaṅgitvādyātmadharmāntareṣu dehendriyādau ca na sañjāyate,",
  "GSP33yaatsi_u:1597": "cakṣussannikṛṣṭa iva kālindīpayasi rūparasādayaḥ /",
  "GSP33yaatsi_u:1598_0": "evaṃ nityatvavibhutvapratikṣepeṇa vāyavīyaguṇatvaṃ vyavasthāpitaṃ yuktyā śabdasya",
  "GSP33yaatsi_u:1598_1": "visṛtvaratvaṃ ca / ātmaguṇasya caitanyasyānyatra saṃbandhamātre dṛṣṭāntaḥ śabdo gandaśca /",
  "GSP33yaatsi_u:1598_2": "āśrayamantarānyatra gamane dṛṣṭāntaḥ sūryāloko maṇiprabhā ca / dravyarūpvādanyatra",
  "GSP33yaatsi_u:1598_3": "gamanaṃ saṃbhavati / āśrayasaṃbandhāvicchedāttaddharmatvaṃ ca susthitamiti praghaṭṭakārthaḥ /",
  "GSP33yaatsi_u:1599_0": "evamarthasaṃbandhaścaitanyasyoktaḥ / prakāśatevyavahāraśca caitanyasaṃbandhaprayukta",
  "GSP33yaatsi_u:1599_1": "ityabhipretam / atra prābhākaraḥ śaṅkate ' nanveva 'm iti / caitanyasaṃyogasya prakāśamānatāvyavahāraniyāmakatve",
  "GSP33yaatsi_u:1599_2": "caitanye tadāśraye tadāśraye ca tadvyavahārānupapattiḥ / caitanyasamavāyasya tathātve",
  "GSP33yaatsi_u:1599_3": "ca caitanyatadviṣayayostadvyavahārānupapattiḥ / caitanyasaṃbandhamātrasya tathātve",
  "GSP33yaatsi_u:1599_4": "cendriyāderapi prakāśaprasaṅgaḥ / ato nimittaviseṣādeva tattajjñānasya tattadarthavyavahārahetutvaṃ",
  "GSP33yaatsi_u:1599_5": "svabhāvataśca svasvāśrayavyavahārahetutvameṣṭavyamityanarthakamartacaitanyasaṃbandhakalpanamiti",
  "GSP33yaatsi_u:1599_6": "samuditāśayaḥ / vibhudvayasya saṃyogo 'stīti pakṣe kriyāyā abhāvāttatra saṃyogaṃ",
  "GSP33yaatsi_u:1599_7": "prakārāntareṇa nirvakti ' akārye ' ti / avayavāvayavibhinnayordravyayorantarālāvyavahitasthitiḥ",
  "GSP33yaatsi_u:1599_8": "saṃyoga ityarthaḥ / sa cāvibhau kriyayā / vibhvostu svata eveti bhāvaḥ / arthasaṃbandhasya",
  "GSP33yaatsi_u:1599_9": "nirāsādeva tajjanyadharmāntaraprakāśapakṣo nirastaḥ / dharmāntaraprakāśe 'nupalabdhibādhamapyāha",
  "GSP33yaatsi_u:1599_10": "' tattvāntare ' ti / ' aparyanuyojya 'm iti / svayameva svasya vyavahārahetuḥ,",
  "GSP33yaatsi_u:1600": "svāśrayasya svasamavāyāt,",
  "GSP33yaatsi_u:1601": "viṣayasya tu svanimittānusāratā iti prayojakavaiṣamyaṃ na dūṣaṇāvahamityarthaḥ /",
  "GSP33yaatsi_u:1602_0": "gurumate 'pyukte doṣamāha vimarśakaḥ ' ucyate ' iti / svanimittakāraṇavatyeva deśe",
  "GSP33yaatsi_u:1602_1": "svakāryajanakatvamadṛṣṭamanyatreti indriyasannikarṣavatyevārthejñānena vyavahāro niṣpādyata iti na",
  "GSP33yaatsi_u:1603_0": "samyagiti bhāvaḥ / dūṣaṇāntara mapyāha ' vyavahāre ' ti / jñātṛjñeyayoḥsvavyavahārānuguṇajñānakatvalakṣaṇaḥ",
  "GSP33yaatsi_u:1603_1": "prakāśaḥ / jñānasya tu svavyavahārānuguṇajñānatvalakṣaṇaḥ sa iti triṣvanugataḥ prakāśapadārtho",
  "GSP33yaatsi_u:1603_2": "nāstyanugatavyavahāraniyāmaka ityarthaḥ / nanu jñānādhīnaṃ vyavahārānuguṇyamevāstu",
  "GSP33yaatsi_u:1603_3": "prakāśaḥ / sa cānugata ityatrāha ' vyavahārodaye ' ti / vyavahārayogyatārūpaprakāśasya",
  "GSP33yaatsi_u:1603_4": "vyavahārata evānumeyatayā vyavahārātpūrvameva jāyamānau viditatvapratītivyavahārāvanupapannāvityarthaḥ /",
  "GSP33yaatsi_u:1604_0": "evaṃ vimarśakena prakāśapadārtha ākṣipte taṭasthaḥ śaṅkate ' yadyeva 'm iti / ' na",
  "GSP33yaatsi_u:1604_1": "hī ' ti / jñānasaṃbandhamātrasyāprakāśamānārthasādhāraṇyāt samavāyādeścānanugatatvādanyūnānatiriktaḥ",
  "GSP33yaatsi_u:1604_2": "prakāśatepadārtho durnirūpa ityarthaḥ / prakāśatepadārthaḥ-prakāśatepadaghaṭakaprakṛtipratyayārthaḥ /",
  "GSP33yaatsi_u:1604_3": "siddhāntī samādhatte ' ucyate ' ityādinā / prathamādhikaraṇasyeti śaiṣikaṣaṣṭhī /",
  "GSP33yaatsi_u:1604_4": "anubhave smṛtim -anubhavavisayiṇīṃ smṛtim / ' anubhavādūratva 'm iti / viṣayasyevānubhavasyāpyanubhavādūratvamastyeveti",
  "GSP33yaatsi_u:1604_5": "smṛtarupapadyata iti yāvat / nanvastu nāmaitat / prakṛta kimāyātam ?",
  "GSP33yaatsi_u:1605": "tatrāha ' etadukta 'm iti / saṃvidadūratvaṃ saṃvido 'pyastītyuktaprāyam / tadrūpa eva prakāśapadārthastriṣvanugata ityuktaṃ bhavatītyarthaḥ/",
  "GSP33yaatsi_u:1606_0": "śaṅkate ' kimida 'm iti / naño nānārthatvātprakṛteta kor'tha iti jijñāsayā śaṅkā /",
  "GSP33yaatsi_u:1606_1": "naño yaṃ kañcanāpyarthamabhyupagamya śaṅkāntaraṃ ' tathe ' ti / dūrabhedādeḥ prakāśapadārthatve",
  "GSP33yaatsi_u:1606_2": "dūrajñānāpūrvikayaiva tatpratītyā bhavitavyam / na ca tathopalabhyate / tasyopalakṣaṇateve",
  "GSP33yaatsi_u:1606_3": "tūpalakṣyākārāntaraṃ vācyam / nacatadasti / evaṃ pakṣadvaye 'pyanupapattipratītiḥ",
  "GSP33yaatsi_u:1606_4": "śaṅkabījam / vikalpāsahatvātsaṃvidadūratvaṃ na prakāśaḥ syādityākṣepo vā ' ki ' mityādiḥ /",
  "GSP33yaatsi_u:1606_5": "pariharati ' ucyate ' iti /",
  "GSP33yaatsi_u:1607": "prathamavikalpaṃ prativakti ' bhavatvanubhave ' ti / dvitīyakalpaṃ prativakti ' tadbhāvaśce ' ti / anubhavadūrabhinnatvamanubhavadūravirodhitvaṃ vā prakāśatvam-prakāśamānatvam,",
  "GSP33yaatsi_u:1608": "prakāśapadārtha iti yāvat / atrānubhavapadaṃ jñānasāmānyārthakam / atredaṃ hārdam-śākhā candra ityādivadupalakṣyopalakṣaṇayoḥ sāmānādhikaraṇyanirdeśaḥ ' tadbhāvaśca",
  "GSP33yaatsi_u:1609": "prakāśatva 'm iti / tathā ca saṃvidadūratvopalakṣito dharmaḥ prakāśa iti // 40 //",
  "GSP33yaatsi_u:1610": "ato yathoktanītyā'tmā svataścaitanyavigrahaḥ/",
  "GSP33yaatsi_u:1611": "jñā(bhā)nasvabhāva evānyatkaraṇaiḥ pratipadyate //41//",
  "GSP33yaatsi_u:1612": "yattu sukhādinidarśanenātmaviśeṣaguṇatayā citerāgantukatvamupapāditam,",
  "GSP33yaatsi_u:1613": "tadapi guṇavṛttāparijñānena; yataḥ",
  "GSP33yaatsi_u:1614_0": "prakāśapadārthavicāro vṛttaḥ prāsaṅgikaḥ / viṣayavittivelāyāmevātmano vittyadhīnaḥ",
  "GSP33yaatsi_u:1614_1": "prakāśa iti vādasya nirāsārthaṃ prāg yatsamarthitaṃ jñānasvabhāvatvamātmano 'nyāpekṣaprakāśatvaṃ ca,",
  "GSP33yaatsi_u:1615": "tannigamayati ata iti kārikayā / yato jñeyajñānajñātṛsādhāraṇaḥ prakāśo nirvaktuṃ śakyate,",
  "GSP33yaatsi_u:1616_0": "ataḥ pakṣasapakṣānugataprakāśasiddhyā sajātīyetikārikoktayuktayā svādhīnasvaprakāśa",
  "GSP33yaatsi_u:1616_1": "ātmā siddhaḥ / sa ca jñānasvabhāvaka eva / natvāgantukamasya jñānam / cakṣurādinā",
  "GSP33yaatsi_u:1616_2": "prasṛtācca dharmabhūtajñānādarthāntarasyāpi prakāśako bhavatyātmeti kārikārthaḥ /",
  "GSP33yaatsi_u:1616_3": "hānasvabhāva iti prācīnamudritapāṭhastu na samīcīnaḥ //41 //",
  "GSP33yaatsi_u:1617": "svarūpopādhayo dharmā yāvadāśrayabhāvinaḥ /",
  "GSP33yaatsi_u:1618": "naivaṃ sukhādi bodhastu svarūpopādhirātmanaḥ //42//",
  "GSP33yaatsi_u:1619": "yathā ca bodhopādhirātmabhāvaḥ,",
  "GSP33yaatsi_u:1620": "tathopapāditam / sukhaduḥkhe ca nātmadharmo,",
  "GSP33yaatsi_u:1621_0": "indriyasauṣṭhavanāśayoreva tadbhāvopapādanāt / vyākariṣyate caitadantimapadārthasamarthanāvasara",
  "GSP33yaatsi_u:1621_1": "iti sādhanavikalatā ca nidarśanasya / rāgadveṣādayo 'pi manovasthāviśeṣāḥ na sākṣādātmaguṇāḥ /",
  "GSP33yaatsi_u:1621_2": "vijñāyate hi “kāmaḥ saṅkalpo vicikitsā śraddhāśraddhā dhṛtiradhṛtirhnīrdhīrbhīrityetatsarvaṃ",
  "GSP33yaatsi_u:1621_3": "mana eve“ti / gīyate ca 'icchā dveṣaḥ sukhaṃ duḥkha'miti / 'cetanādhṛti'riti kṣetralakṣaṇamaikapadyena /",
  "GSP33yaatsi_u:1621_4": "cetanayā dhriyamāṇaḥ saṅghāto hi dehaḥ / svavṛttyanuguṇacaitanyamātrādeva pravartamānaṃ",
  "GSP33yaatsi_u:1621_5": "kṣetramiti yāvat / ata eva hyantaryāmibrāhnāṇe 'yasya pṛthivī śarīram' 'yasyāpaḥ",
  "GSP33yaatsi_u:1621_6": "śarīram' 'yasyātmā śarīra'mityādinirdeśaḥ / 'tāni sarvāṇi tadūpu'riti ca purāṇe /",
  "GSP33yaatsi_u:1622": "kimidaṃ dhīriti ?",
  "GSP33yaatsi_u:1623": "utprekṣābhiprāyaṃ tat,",
  "GSP33yaatsi_u:1624": "na jñaptiviṣayam / tasyāḥ svābhāvikatvasya tasyāmeva śrutau śrūyamāṇatvāt / śrūyate hi “na vijñāturvijñātorviparilopo vidyate” iti,",
  "GSP33yaatsi_u:1625_0": "“na hi draṣṭurddaṣṭerviparilopo vidyate avināśitvā“diti ca / jñāturavināśitvādeva",
  "GSP33yaatsi_u:1625_1": "jñānasyāvināśamupapādayantīyaṃ śrutirjñātuḥ svarūpaprayuktaṃ jñānamiti darśayati /",
  "GSP33yaatsi_u:1625_2": "na ca dṛṣṭiviśeṣaṇatayā draṣṭurupādānamiti sāmpratam,",
  "GSP33yaatsi_u:1626": "puṃlliṅganirdeśavirodhāt; hetośca sādhyasamatvāpatteḥ / draṣṭuḥ svarūpanirdeśaparatve 'pi",
  "GSP33yaatsi_u:1627": "dṛṣṭipadasyāsamādheyamahetutvam,",
  "GSP33yaatsi_u:1628": "svapakṣahāniśca / ātmanastu nityatvamapracālyamanekanyāyāgamasiddhaṃ yuktaṃ hetutayā vyapadeṣṭum / na hi sati padārthe tatsvarūpopādhayo na bhavitumarhanti,",
  "GSP33yaatsi_u:1629": "sati kanaka iva paiṅgalyam,",
  "GSP33yaatsi_u:1630_0": "prabheva ca pradīpe / tenāyamarthaḥ-ātmasvabhāvabhūtāyāściterbāhyābhyantaraviṣayaviśeṣasaṃbandhaprakāraprāptadṛṣṭighrātirasayativaktiśrutimatispṛṣṭivijñātivyapadeśabhedāyāḥ",
  "GSP33yaatsi_u:1630_1": "svātmāvabhāsinyāḥ saṃsārāpavargāvasthayorna jātucidviparilopo vidyata iti / 'sa yathā",
  "GSP33yaatsi_u:1630_2": "saindhavaghano 'nantaro 'bāhyaḥ kṛtsno rasaghana eva,",
  "GSP33yaatsi_u:1631": "evaṃ vā are ayamātmā anantaro 'bāhyaḥ kṛtsnaḥ prajñānaghanaḥ' tathā,",
  "GSP33yaatsi_u:1632_0": "'svena bhāsā svena jyotiṣā' 'ātmajyotiḥ samrāḍiti hovāca' iti / tathāpavargadaśāyāmevacchandogāḥ",
  "GSP33yaatsi_u:1632_1": "' na paśyo mṛtyuṃ paśyati na rogaṃ nota duḥkhatām / sarvaṃ ha paśyaḥ paśyati' 'nopajanaṃ smaran' iti,",
  "GSP33yaatsi_u:1633": "'sa vā eṣa etena daivena cakṣuṣā manasaitān kāmān paśyan ramate' iti ca / anyāśca 'jānātyevāyaṃ puruṣaḥ,",
  "GSP33yaatsi_u:1634_0": "jñātavyaṃ tu na veda' ityādyāḥ sakalakaraṇoparamadaśāyāmapyātmanaḥ prabodhamabhidadhānāḥ",
  "GSP33yaatsi_u:1634_1": "śrutayo bodhasvabhāvatāmasya draḍhayanti / 'nirvāṇamaya evāyamātmā jñānamayo 'mala'",
  "GSP33yaatsi_u:1634_2": "ityādi ca purāṇe / 'jyotiṣāmapi tajjyoti'rityādi itihāse / bhagavān śaunakaśca-",
  "GSP33yaatsi_u:1635": "“yathā na kriyate jyotsnā malaprakṣālanānmaṇoḥ /",
  "GSP33yaatsi_u:1636": "doṣaprahāṇānna jñānamātmanaḥ kriyate tathā //",
  "GSP33yaatsi_u:1637": "yathodapānakaraṇāt kriyate na jalāmbaram /",
  "GSP33yaatsi_u:1638": "sadeva nīyate vyaktimasataḥ sambhavaḥ kutaḥ //",
  "GSP33yaatsi_u:1639": "tathā heyaguṇadhvaṃsādavabodhādayo guṇāḥ /",
  "GSP33yaatsi_u:1640": "prakāśyante na janyante nityā evātmano hi te //“iti /",
  "GSP33yaatsi_u:1641": "ata eva hi sūtrakāraśca 'jño 'ta eva' iti /",
  "GSP33yaatsi_u:1642": "( iti dharmabhūtajñānanityatvasya śrutyādibhiḥ pratiṣṭhāpanam)",
  "GSP33yaatsi_u:1643": "tadevamātmasvabhāvabhūtasya caitanyasya caitanyasya viṣayasaṃśleṣaviśeṣeṣu niścayasaṃśayādivyavahārabhedaḥ,",
  "GSP33yaatsi_u:1644": "tattadviśeṣabhāji caitanye vā / caitanyasya viṣayeṇa dṛḍhasaṃyogo hi niścayaḥ;",
  "GSP33yaatsi_u:1645": "tasyaiva bahubhiryugapadadṛḍhasaṃyogaḥ saṃśayaḥ;",
  "GSP33yaatsi_u:1646_0": "jñānavāsanānusāreṇa saṃśleṣaḥ smaraṇamityādiḥ / uktaṃ ca 'ātmadharmasya caitanyasya",
  "GSP33yaatsi_u:1646_1": "viṣayeṇa saṃyogo jñānamityucyate' iti / nacaivaṃ saṃyogasyobhayāśritatvena viṣayasyāpi",
  "GSP33yaatsi_u:1646_2": "jñātṛtvaprasaṅgaḥ / viṣayeṇa saṃyogābhāvāt /",
  "GSP33yaatsi_u:1647": "caitanyena hi tasya saṃyogaḥ,",
  "GSP33yaatsi_u:1648_0": "bāhyaprakāśavat / yathā khalu ālokasaṃbandhe 'pi prakāśe sūryādereva prakāśakatvaṃ",
  "GSP33yaatsi_u:1648_1": "na ghaṭādeḥ / atha sūryāditantratvādālokasya sa eva taddharmā tatsaṃbandhenārthāntarasya prakāśa (ka)",
  "GSP33yaatsi_u:1649": "ityucyate,",
  "GSP33yaatsi_u:1650": "ihāpi tarhi caitanyasyātmadharmatvāttenārthāntaraṃ spṛśan sa eva jānātītyupapadyate / tatsiddhaṃ caitanyasvabhāva evāyamātmā ātmānaṃ vidannevāste;",
  "GSP33yaatsi_u:1651": "anyattu nimittabhedānusāreṇa jānāti na jānāti ceti /",
  "GSP33yaatsi_u:1652": "(iti dharmabhūtajñānasya saṃśayādyavāntarabhedopapādanam)",
  "GSP33yaatsi_u:1653_0": "tadevaṃ caitanyasvabhāvaḥ parisphurannapyayamātmā gambhīrajalāśayacaramīnavat jalasaṃsṛṣṭakṣīravacca",
  "GSP33yaatsi_u:1653_1": "na vivicya sphuṭaṃ cakāstīti tadupapādananyāyānugatāḥ pūrvānumānabhedāḥ vacanāni",
  "GSP33yaatsi_u:1653_2": "cādriyante / tairapyaparituṣyanto yamaniyamādiyogā",
  "GSP33yaatsi_u:1654_0": "ṅgānuṣṭhānakṣapitāśuddhyāvaraṇamalāḥnirodhābhyāsapuṭapākanirdhūtarajastamaḥkalaṅkasattvodrekasamutthasvetarasakalaviṣayavailakṣaṇyāparokṣajñānāya",
  "GSP33yaatsi_u:1654_1": "prayatante / bhāvanāprakarṣaparyante cāparokṣajñānamudayata iti sarvavādinirvivādamiti",
  "GSP33yaatsi_u:1654_2": "na tadupapādanāyādya prayatyate /",
  "GSP33yaatsi_u:1655": "atha yadbodhasya svābhāvikatvapratipakṣatayā'gantukatvamuktam,",
  "GSP33yaatsi_u:1656": "tadanūdya pratikṣipati yattu sukhādīti / tadapīti / guṇavṛttaṃ-guṇasvabhāvaḥ / sa ca kaḥ?",
  "GSP33yaatsi_u:1657_0": "/ tatrāha svarūpopādhaya iti / svarūpopādhitvaṃ svarūpanirūpakatvam / tathābhūtānāṃ",
  "GSP33yaatsi_u:1657_1": "dharmāṇāṃ yāvadāśrayabhāvitvaṃ svabhāvaḥ / anyeṣāṃ tvāgantukatvamiti guṇavṛttam /",
  "GSP33yaatsi_u:1657_2": "astvevam, tataḥ kim?",
  "GSP33yaatsi_u:1658_0": "tatrāha naivamiti / vaiṣayikasya sukhāderāgantukatvaṃ syādeva / bodhasya tvātmasvarūpanirūpakatvādātmanaśca",
  "GSP33yaatsi_u:1658_1": "nityatvasya sthāpayiṣyamāṇatvānnāgantukatvaṃ sādhayituṃ śakyata iti bāvaḥ //42 //",
  "GSP33yaatsi_u:1659_0": "yathā ceti / bodhopādhiriti bahuvrīhiḥ / jñānābhinnasvarūpanirūpakadharmaka ātmapadārtha",
  "GSP33yaatsi_u:1659_1": "ityarthaḥ / jñānavattvenaivopalabhyamānatvayuktayā bodhopādhitvamātmanaḥ samarthitam /",
  "GSP33yaatsi_u:1659_2": "viṣayasaṃbandhakādācitkatvādviṣayoparaktajñānasya kādācitkatvapratītāvapi jñānasvarūpaṃ",
  "GSP33yaatsi_u:1659_3": "nityameveti bhāvaḥ / yadyapi jñānasyātmasvabhāvatve nityatve ca śāstramagre pramāṇīkariṣyate /",
  "GSP33yaatsi_u:1659_4": "athāpi yuktipradhānatvātprakaraṇasyāsya yuktireva puraskṛteti bodhyam / anena jñānasyāgantukatvānumāne",
  "GSP33yaatsi_u:1659_5": "svūrūpanirūpakadharmabhinnatvamupādhirityuktaṃ bhavati / atha tatra nidarśane hetvāsiddhimapyāha",
  "GSP33yaatsi_u:1659_6": "sukheti / anukūlapratikūlajñānānyeva rāddhānte",
  "GSP33yaatsi_u:1660_0": "sukhaduḥkharūpāṇi / teṣāṃ ca pakṣāntarbhāvānna nidarśanatā / jñānaviśeṣātirikte ca",
  "GSP33yaatsi_u:1660_1": "sukhaduḥkhe karaṇapāṭavāpāṭavalakṣaṇe / tayośca nātmaguṇatvamiti hetvāsiddhirdṛṣṭānta",
  "GSP33yaatsi_u:1660_2": "iti bhāvaḥ / antimeti / svataḥsukhītyetadaṃśasamarthanāvasara ityarthaḥ / nanvevamapi",
  "GSP33yaatsi_u:1660_3": "rāgāderdṛṣṭāntatā syāt,",
  "GSP33yaatsi_u:1661_0": "ātmaviśeṣaguṇatvādāgantukatvāccetyatrāha rāgeti / manovṛttibhedā rāgādayo nātmadharmāḥ /",
  "GSP33yaatsi_u:1661_1": "kintvagnidharmasyauṣṇyādestatsaṃsṛṣṭasthālyāmiva manodharmāṇāmātmani kevalaṃ pratītiḥ /",
  "GSP33yaatsi_u:1661_2": "tathā coktaṃ “nirvāṇamaya evāyamātmā jñānamayo 'malaḥ / duḥkhājñānamalā dharmāḥ prakṛteste",
  "GSP33yaatsi_u:1661_3": "na cātmanaḥ //” iti bhāvaḥ / rāgāderantaḥkaraṇadharmatvaṃ śrutyāmapi pratīyata ityāha",
  "GSP33yaatsi_u:1661_4": "vijñāyata iti / asminnarthe bhagavadvacanamapi saṃvādayati gīyate ceti / kṣetrāśritatvādantaḥkaraṇasya",
  "GSP33yaatsi_u:1661_5": "taddharmā rāgadayaḥ kṣetradharmatvenoktāḥ / nanvatra cetanādhṛtirityapi / paṭhyate /",
  "GSP33yaatsi_u:1661_6": "ato bodhasyāpi nātmadharmatvamityatrāha cetanādhṛtiriti / cetaneti dhṛtiriti ca na",
  "GSP33yaatsi_u:1661_7": "padadvayam / kintu cetanādhṛtiriti samastam / cetanena,",
  "GSP33yaatsi_u:1662": "cetanayā vā ādhṛtiryasyeti cetanādhāryaṃ niyamataḥ śarīramiti śarīralakṣmocyate 'treti bhāvaḥ / tadāha svavṛttīti / vṛttiḥ sattā,",
  "GSP33yaatsi_u:1663": "pravṛttirvā / pravartamānam-prakarṣeṇa vartamānaṃ labdhasthitikam;",
  "GSP33yaatsi_u:1664_0": "pravṛttimadvā / ātmacaitanyasambandhādhīnasvasattāpravṛttisāmānyakaṃ śarīramiti phalitor'thaḥ /",
  "GSP33yaatsi_u:1664_1": "idameva śarīralakṣma sādhu / karacaraṇādimattvādilakṣaṇānāmavyāptyādidoṣāditi hṛdaye",
  "GSP33yaatsi_u:1664_2": "nidhāya pṛthivyādīnāṃ paramātmaśarīratvaparaśrautavacanānyupādatte ata eveti / bhagavatsaṅkalpātmakajñānenaiva",
  "GSP33yaatsi_u:1664_3": "labdhasvarūpasthitipravṛttikatvātsarvasya taccharīratvaṃ śośruyate mukhyameveti bhāvaḥ /",
  "GSP33yaatsi_u:1665_0": "kimiti / nanvantaḥkaraṇadharmeṣu dhīrapi paṭhyate / tanna bodhasyātmasvabhāvatvamiti",
  "GSP33yaatsi_u:1665_1": "garbhitaṃ codyamatra / pariharati utprekṣeti / cittavṛttiviśeṣeṣu utprekṣā dhīrityucyata",
  "GSP33yaatsi_u:1665_2": "ityarthaḥ / yadyapi kāmādikānāmapi matamātmadharmatvam / paraṃ naite svābhāvikā ātmanaḥ,",
  "GSP33yaatsi_u:1666_0": "kintu karmādyupādhinibandhanāḥ / kāmāditattadbuddhivṛttihetuvyāpāravattayā ca manasastattadabhedanirdeśa",
  "GSP33yaatsi_u:1666_1": "aupacārikaḥ śrutau kṛta iti siddhāntaḥ / athāpyavasthāviśeṣaviśiṣṭasya jñānasyaiva",
  "GSP33yaatsi_u:1666_2": "rāgādirūpatayā jñānakādācitkatvānumāne",
  "GSP33yaatsi_u:1667_0": "na rāgāderdṛṣṭantatā saṃbhavati / naca viśiṣṭanidarśanena jñānamātrasyāgantukatvaṃ",
  "GSP33yaatsi_u:1667_1": "sādhyamiti vācyam / avasthāviśiṣṭasyaivopalabhyamānatayāviśiṣṭejñānamātre āgantukatvasādhanāyogāt /",
  "GSP33yaatsi_u:1667_2": "tasya śrutisiddhatve ca tannityatvamapi śrutisiddhameveti dharmigrāhakamānabādhaḥ /",
  "GSP33yaatsi_u:1668_0": "asato 'vasthāyogena ca jñānanityatvameva yuktimaditi hārdam / yathāśrutaṃ tvabhyupagamavādena /",
  "GSP33yaatsi_u:1668_1": "jñānanityatve śrutimudāharati śrūyate hīti / vijñātitvadṛṣṭitvādyavasthābhājo jñānasvarūpasya",
  "GSP33yaatsi_u:1668_2": "nityatvamatra vivakṣitam / viparilopaḥ-vināśaḥ / nanvatrāvināśitvamevoktam,",
  "GSP33yaatsi_u:1669_0": "nānādyanantatvaṃ jñānasyetyatrāha jñāturiti / svarūpanirūpakatvena nityātmasvarūpaprayuktasya",
  "GSP33yaatsi_u:1669_1": "jñānasya purātanatvamapi phalatīti bhāvaḥ / na ceti / abhedena dṛṣṭiviśeṣaṇatvaṃ",
  "GSP33yaatsi_u:1669_2": "draṣṭṛpadasya na yuktaṃ,",
  "GSP33yaatsi_u:1670_0": "tathāsati draṣṭhyā iti strīliṅganirdeśena hi bhāvyamiti bhāvaḥ / śabdavirodhamuktvārthavirodhamāha",
  "GSP33yaatsi_u:1670_1": "hetośceti / sādhyasamatvam-asiddhatvam / sarvakālavartamānatālakṣaṇanityatvarūpasādhyasyevāvināśitvarūpahetorapyasiddhirityarthaḥ /",
  "GSP33yaatsi_u:1670_2": "avināśitvasyaiva sādhyatayā tasyaiva hetutvāyoga iti vā / arthāntaraparatvamāśaṅkya",
  "GSP33yaatsi_u:1670_3": "pariharati draṣṭuriti / atra yojanāyāṃ dṛṣṭipadaṃ bhāvapradhānam / jñānatvāyogavyavacchedo",
  "GSP33yaatsi_u:1670_4": "draṣṭuḥ sādhyaḥ / atra cāprayojakatvena hetorahetutvam-asādhakatvaṃ duṣpariharamiti",
  "GSP33yaatsi_u:1670_5": "bāvaḥ / svapakṣeti / ātmano jñānarūpatvopagama āgantukajñānavādino 'pasiddhāntaścetyarthaḥ /",
  "GSP33yaatsi_u:1670_6": "advaityabhimate ca niruktaśrutyarthe dūṣaṇamatrābhimatam / yathā-jñāturjñānasvarūpānatireke",
  "GSP33yaatsi_u:1670_7": "sādhye vyadhikaraṇāsiddhatvenātmanityatvasyāhetutvam / jñāturahamartha syātmatvāvināśitvopagame",
  "GSP33yaatsi_u:1670_8": "cāpasiddhinta iti / niruktaśruterabhimatamarthaṃ vaktuṃ viṣayaṃ viśodhayati vākyadvayena ātmanastviti,",
  "GSP33yaatsi_u:1671_0": "nahi satīti ca / nityātmasvarūpanirūpakadharmatvaṃ jñānasya nityatve heturvākyadvayena",
  "GSP33yaatsi_u:1671_1": "samasūci / atha śrutivākyārthamāha teneti / draṣṭuriti vyadhikaraṇaviśeṣaṇaṃ dṛṣṭerjñānasya",
  "GSP33yaatsi_u:1671_2": "dharmabhūtasya / ātmano nityatva mavināśitvādātmana ityuktam / draṣṭuriti dharminirdeśāccātmasvarūpanirūpakadharmatvaṃ",
  "GSP33yaatsi_u:1671_3": "jñānasya siddham / tathā ca phalitaṃ hetumāha ātmasvabhāvabhūtāyā iti / nityātmasvabhāvatvaṃ",
  "GSP33yaatsi_u:1671_4": "hetuḥ / etena vyadhikaraṇāsiddhiśaṅkā nirastā / viṣayaviśeṣa saṃbandhaprakāraḥ-indriyādidvārakaprasṛtibhedādhīnacaitanyārthasaṃbandhav iśeṣalakṣaṇaḥ,",
  "GSP33yaatsi_u:1672_0": "tena prāpto dṛṣṭyādivyapadeśo yayeti samāsaḥ / dṛṣṭiścākṣuṣamadhyakṣam / ghrātirghrāṇajam /",
  "GSP33yaatsi_u:1672_1": "rasayatiḥ-rāsanam / vaktiḥ-śābdaṃ jñānam / śrutiḥ-śrāvaṇamadhyakṣam / matiranumānam /",
  "GSP33yaatsi_u:1672_2": "spṛṣṭiḥ-spārśanamadhyakṣam",
  "GSP33yaatsi_u:1673": "/ vijñātirupāsanam,",
  "GSP33yaatsi_u:1674": "yogajaḥ sākṣātkāro vā / svātmāvabhāsinyāḥ-svaprakāśāyāḥ / jñānasyātmasvabhāvatve nityatve cānyā api śrutīrudāharati sa yatheti / anantara iti bāhyaḥ,",
  "GSP33yaatsi_u:1675": "abāhya iti āntaraśca pradeśaḥ sāmastyena",
  "GSP33yaatsi_u:1676_0": "vivakṣitaḥ / kātsnaryaṃ cātmanaḥ svarūpato dharmataśca / tathāca jñānasvarūpatvaṃ",
  "GSP33yaatsi_u:1676_1": "jñānasvabhāvatvaṃ cātmanaḥ sadā labhyate / ukter'the śrutyantaraṃ svena bhāsā svena",
  "GSP33yaatsi_u:1676_2": "jyotiṣeti / svarūpato dharmataśca prakāśarūpatvamatrocyate / ātmajyotirityapi niruktārthameva /sūryādijyotirhijyotiṣmajjyotīrūpaṃ ca,",
  "GSP33yaatsi_u:1677": "tathā'tmāpi / sūryādijyotiṣaḥ prakāśa iva,",
  "GSP33yaatsi_u:1678_0": "ātmano jyotīrūpaṃ jñānaṃ svābhāvikamiti cātra vivakṣitam / muktau jñānānuvṛttau śrutimupakṣipati",
  "GSP33yaatsi_u:1678_1": "tathāpavargeti / svābhāvikākārāvirbhāvalakṣaṇāyāṃ muktau jñānānuvṛttyā jñānasyātmasvabhāvānubandhitvaṃ",
  "GSP33yaatsi_u:1678_2": "prasidhyatīti bhāvaḥ / svāpe 'pi jñānānuvṛttiparāṃ śrutimāha anyāśceti / sato 'pi",
  "GSP33yaatsi_u:1678_3": "jñānasyārthasannikarṣābhāvātsvāpe nārthaprakāśa iti jānātyevetyāderarthaḥ / nityatva",
  "GSP33yaatsi_u:1678_4": "ātmasvabhāvatve ca jñānasya smṛtīścodāharati nirvāṇeti / purāṇe-śrīmati vaiṣṇave /",
  "GSP33yaatsi_u:1678_5": "jñānamaya iti / mayaṭ prācurye / evakāro 'trāpi saṃbadhyate / jñānapracura evetyavadhāraṇena",
  "GSP33yaatsi_u:1678_6": "niruktārthalābhaḥ / jyotiṣāmapīti mahābhārate śrībhagavadgītāyām / jñānanityatvādau",
  "GSP33yaatsi_u:1678_7": "sphuṭaṃśrīviṣṇudharmavacanamupakṣipati bhagavānityādinā / āhetyadhyāhāryam /",
  "GSP33yaatsi_u:1679_0": "uktārthe sūtramapi pramāṇamityāha ata eva hīti / ataḥ-śrutita eva ātmā jñaḥ-jñātaiveti",
  "GSP33yaatsi_u:1679_1": "sūtrārthaḥ / jña evetyanena nityatvamātmasvabhāvatvaṃ ca jñānasya sūtrakṛdabhimatam /",
  "GSP33yaatsi_u:1679_2": "ata eva jñānanityatve svāpe 'pi prakāśaḥ syādityāśaṅkya parihṛtaṃ puṃstvādivadityanena /",
  "GSP33yaatsi_u:1680": "nanvevaṃ jñānasyātmadharmabhūtasya svābhāvikatve tasya saṃśayaniścayādibhedaḥ smṛtyanubhavabhedaśca katham?",
  "GSP33yaatsi_u:1681": "tatrāha tadevamiti / yugapatjhaṭiti,",
  "GSP33yaatsi_u:1682": "nairantaryeṇeti yāvat / jñānavāsanā-anubhavādhīnasaṃskāro jñānasūkṣmāṃśaḥ / caitanyārthasaṃśleṣaviśeṣaḥ,",
  "GSP33yaatsi_u:1683_0": "arthasaṃśleṣaviśeṣaviśiṣṭaṃ caitanyameva vā saṃśayaniścayādivyapadeśabhāgityuktam /",
  "GSP33yaatsi_u:1683_1": "tatra prathamapakṣe śaṅkate na caivamiti / saṃyogasya dviṣṭhatvena cityarthasaṃyogasya",
  "GSP33yaatsi_u:1683_2": "jñānatve viṣayasyāpi jñātṛtvaprasaṅga ityarthaḥ / caitanyasya jñātṛtvaprasaṅge kathañcidiṣṭāpattisambhavādviṣayasya",
  "GSP33yaatsi_u:1683_3": "jñātṛtvaṃ prasañjitam / yadvā viṣayasya-viṣayāśrayasya / yathāśrute ātmano 'pi",
  "GSP33yaatsi_u:1684_0": "tattajjñānāśrayatvaṃ na syāt pakṣe 'smin / ataḥ svāśrayāśrayatvasaṃbandhena jñānavattvameva",
  "GSP33yaatsi_u:1684_1": "jñātṛtvamatra pakṣe vācyamiti viṣaye na jñātṛtvaprasaṅga iti / pariharati viṣayeṇeti /",
  "GSP33yaatsi_u:1684_2": "viṣayeṇeti hetau tṛtīyā / viṣayaśabdo viṣayavyāpāraparaḥ / evamagre cātanyenetyatrāpi /",
  "GSP33yaatsi_u:1684_3": "ayaṃ bhāvaḥ-arthagrahaṇārthaṃ vyāpriyamāṇaṃ hi caitanyameva / tathāca",
  "GSP33yaatsi_u:1685": "viṣayacaitanyasaṃyogasya tattadarthajñānatve 'pi tasya svānukūlavyāpṛtimaccaitanyāśrayatvasaṃbandhenātmanyeva sattvāttasyaiva jñātṛtvaṃ nārthāderityupalambhabalādvyavasthāpyam,",
  "GSP33yaatsi_u:1686_0": "yathā ālokārthasaṃyogasyaiva prakāśatve 'pi prakāśakatvaṃ svadharmabhūtālokaprasaraṇavaśātsūryādereva",
  "GSP33yaatsi_u:1686_1": "nārthasya tadvaditi / yadvā viṣayānuyogikasaṃyogābhāvāditi viṣayeṇetyāderarthaḥ /",
  "GSP33yaatsi_u:1686_2": "tasya saṃyogaḥ-viṣayapratiyogikasaṃyogaḥ / evaṃ prathamaṃ pakṣamupapādya tattadarthasaṃbaddhaṃ",
  "GSP33yaatsi_u:1686_3": "caitanyameva tattadarthajñānamiti dvitīyaṃ pakṣaṃ śaṅkāsamādhānamukhena vyavasthāpayati",
  "GSP33yaatsi_u:1686_4": "atheti / prakāśaḥ-prakāśakaḥ / sūryāditantratvam-sūryādyadhīnasvarūpasthitipravṛttikatvaṃ",
  "GSP33yaatsi_u:1686_5": "tadapṛthaksiddhaviśeṣaṇatvaṃ ca / tattadarthasaṃbaddhālokāśrayasyaiva sūryādeḥ prakāśakatvamiva",
  "GSP33yaatsi_u:1686_6": "tattadarthasaṃbaddhacaitanyavata ātmana eva jñātṛtvamityarthaḥ / ayameva mukhyaḥ",
  "GSP33yaatsi_u:1686_7": "pakṣaḥ / jñātṛtvasya sākṣādātmani saṅgateriti bhāvaḥ / ananyasādhana ityuktamananyādhīnasiddhitvaṃ",
  "GSP33yaatsi_u:1686_8": "caitanyasvabhāvatvaṃ cātmano nigamayati tatsiddhamiti / caitanyasvabhāva eva-jñātṛtvasvabhāva",
  "GSP33yaatsi_u:1686_9": "eva / anena jñānasyāgantukatvaṃ nirastam / ātmanaṃ vidannevāste-nityānanyādhīnasvaprakāśavānevāste /",
  "GSP33yaatsi_u:1686_10": "anenātmanaḥ prakāśasyāgantukatvaṃ",
  "GSP33yaatsi_u:1687": "jñānaprayuktatvaṃ ca vyāvartitam / nimittabhedānusāreṇa- indriyaliṅgādijñānārthasannikarṣopādhyanvayavyatirekānuvidhānataḥ / śiṣṭaṃ spaṣṭam /",
  "GSP33yaatsi_u:1688": "svayaṃprakāśasyātmanaḥ śābdādipramāṇadhīgocaratvamapi sādhayati tadevamityādinā / asphuṭaprakāśe mīno nidarśanam;",
  "GSP33yaatsi_u:1689": "avivekagrahaṇe ca kṣīram / tadupapādananyāyānugatāḥ-ātmānātmavivekopapādakāvayavapañcakātmakanyāyaprayojyāḥ,",
  "GSP33yaatsi_u:1690_0": "anumānabhedāḥ-anumānaviśeṣāḥ / vacanāni-pramāṇavākyāni śāstrānugatāni / tairapi iti /",
  "GSP33yaatsi_u:1690_1": "anumānāgamānāṃ parokṣaikahetutvena prasphuṭaprakāśāsampādakatvāttāvanmātre 'paritoṣaḥ",
  "GSP33yaatsi_u:1690_2": "prasphuṭātmaprakāśākāṅkṣiṇāṃ yukta eva hi / mana ādigatajñānāvāraṇadoṣakṣapaṇaṃ yogāṅgānuṣṭhānena",
  "GSP33yaatsi_u:1690_3": "sampadyata iti yamaniyameti dyotitam / nirodhābhyāsaḥ-yogābhyāsaḥ / yogāścittavṛttinirodha",
  "GSP33yaatsi_u:1690_4": "iti hi yogasūtram / yogābhyāsaparipākato rajastamaḥkāluṣyanivṛttyodriktaviśuddhasattve",
  "GSP33yaatsi_u:1690_5": "manasi ātmavivekasākṣātkārayogyateti nirodhābhyāsetyāderarthaḥ / vailakṣaṇyasyātmagatasyāparokṣajñānāya,",
  "GSP33yaatsi_u:1691": "prayatante-āsiddhiniṣpatternintaramātmatattvacintanapravṛttimācaranti / bhāvaneti / ātmano",
  "GSP33yaatsi_u:1692": "nirantarānucintanalakṣaṇe yoge bhāvanāprakarṣaparyante niṣpanne sati,",
  "GSP33yaatsi_u:1693": "cāparokṣajñānam-yogajadharmānugṛhītaviśuddhamanojanyātmatattvasākṣātkāraḥ,",
  "GSP33yaatsi_u:1694": "udayate-jāyata ityarthaḥ /",
  "GSP33yaatsi_u:1695": "evamātmā svataḥsiddhyannāgamenānumānataḥ /",
  "GSP33yaatsi_u:1696": "yogābhyāsabhuvā spaṣṭaṃ pratyakṣeṇa prakāśyate //43//",
  "GSP33yaatsi_u:1697": "(ityātmapramāṇanirūpaṇaprakaraṇam)",
  "GSP33yaatsi_u:1698": "athāsya kālāvacchedaparīkṣā / tatra sugatamatānusāriṇaḥ sanmātrānubandhinīṃ kṣaṇikatāmācakṣāṇā nityātmadarśanameva sarvānarthamūlaṃ manyamānāḥ kṣaṇabhaṅginamenaṃ saṅgirante;",
  "GSP33yaatsi_u:1699": "yat sat tat kṣaṇikam,",
  "GSP33yaatsi_u:1700": "saṃścāyamātmeti / kathaṃ punaḥ sanmātrānubandhinī kṣaṇikatā?",
  "GSP33yaatsi_u:1701": "/ akṣaṇikasya sattānupapatteḥ / yanna kasmaicitkāryāya,",
  "GSP33yaatsi_u:1702": "antataḥ sārvajñyavijñānagotaratvāyāpi na prabhavati,",
  "GSP33yaatsi_u:1703_0": "na tasya sadbhāvaḥ saṃbhāvyata ityarthakriyākāritaiva sattā bhāvānām / na ca sā svavyāpakabhūtakramayaugapadyavirahiṇyakṣaṇike",
  "GSP33yaatsi_u:1703_1": "saṃbhavinītyanyatra niravakāśatayā kṣaṇikatayaivānubadhyate / kathaṃ punaḥ kramayaugapadyayorarthakriyāvyāpakatvam?",
  "GSP33yaatsi_u:1704": "kathaṃ vā tayorakṣaṇikānnivṛttiḥ? / śrūyatām /",
  "GSP33yaatsi_u:1705_0": "uktamarthaṃ saṅgṛhṇāti evamātmeti / svaprakāśasyātmano dharmabhūtaṃ jñānaṃ viṣayādigrahaṇe",
  "GSP33yaatsi_u:1705_1": "dehādivailakṣaṇyagrahaṇe cātmana upayujyata ityetāvatā siddham / evamātmani pramāṇaparīkṣā vṛttā //43 //",
  "GSP33yaatsi_u:1706": "atha nityatvaṃ vyavasthāvayituṃ vicāramupakramate athāsyeti / asya-ātmanaḥ,",
  "GSP33yaatsi_u:1707_0": "kālāvacchedaparīkṣā-kālasaṃbandhaviṣayavicāraḥ / pravartate iti śeṣaḥ / tatreti /",
  "GSP33yaatsi_u:1707_1": "ātmanaḥ kālasaṃbandhe vicāraviṣaye kṣaṇamātrakālasaṃbandhinaṃ vināśinamātmānamāmananti",
  "GSP33yaatsi_u:1707_2": "kecana vādinaḥ (saugatāḥ)",
  "GSP33yaatsi_u:1708": "iti yāvat / kālasaṃbandhaḥ kṣaṇikatvalakṣaṇa evetyamīṣāmāśayaḥ / sattvāt kṣaṇikatvamātmana ityuktam / sattvasya kṣaṇikatvavyāpyatve siddhe śobhanamidam / tadeva kuta",
  "GSP33yaatsi_u:1709": "ityataḥ sattvaṃ kṣaṇikatvavyāptyarhaṃ pariṣkaroti yanneti / arthakriyākartṛtvameva sattvam,",
  "GSP33yaatsi_u:1710_0": "tacca kṣaṇikatvavyāpyamityāśayaḥ / sārvajñyavijñānam-buddhajñānam / kṣaṇikatvavyāptimevopapādayati",
  "GSP33yaatsi_u:1710_1": "na ca seti / arthakriyākartṛtvavyāpakaṃ kramākramānyatarat / taccākṣaṇike sthire",
  "GSP33yaatsi_u:1710_2": "'ghaṭamānaṃ kartṛtvaṃ kṣaṇike vyavaśtāpayatīti sattva kṣaṇikatvavyāpyamevetyāpatatīti",
  "GSP33yaatsi_u:1710_3": "bhāvaḥ / kramayaugapadyānyatarasya kartṛtvavyāpakatvam, tasya",
  "GSP33yaatsi_u:1711": "sthire 'sambhavaṃ copapādayituṃ praśnaḥ kathaṃ punariti / uttaraṃ śrūyatāmityādinā /",
  "GSP33yaatsi_u:1712": "arthakriyāsu bhāvānāṃ kartṛtvasya dvayī gatiḥ /",
  "GSP33yaatsi_u:1713": "krameṇa yugapadveti na vidhāntarasaṃbhavaḥ //44//",
  "GSP33yaatsi_u:1714": "bhāvābhāvavadanayoranyataranivṛttāvanyataravyavasthānādarthakriyājanane bhāvānāṃ na tṛtīyaprakārasaṃbhava iti kramākramapratibaddhaivārthakriyā / na cākṣa",
  "GSP33yaatsi_u:1715": "ṇike kramayaugapadye saṃbhavataḥ /",
  "GSP33yaatsi_u:1716": "(etāvānevātmasiddhigranthābhāga upalabhyate)",
  "GSP33yaatsi_u:1717": "iti śrīmadviśiṣṭādvaitasiddhāntapravartanadhurandharaparamācārya-",
  "GSP33yaatsi_u:1718": "śrībhagavadyāmunamunisamanugṛhīte siddhitraye ātmasiddhiḥ //",
  "GSP33yaatsi_u:1719": "artheti / kiñcidarthakriyākaraṇaṃ krameṇa,",
  "GSP33yaatsi_u:1720": "kiñciccākrameṇa-yugapat / yaugapadyāsaṃbhave kramaḥ,",
  "GSP33yaatsi_u:1721": "tadabhāve ca yaugapadyaṃ niyatamiti kramayaugapadyānyataravyāpyaivārthakriyā bhavatītyarthaḥ //44/",
  "GSP33yaatsi_u:1722": "bhavatvevam / athāpi sthire kathaṃ na sā? tatrāha na ceti /",
  "GSP33yaatsi_u:1723": "granthabhāgo 'grimaḥ kvāpi netaḥ samupalabhyate /",
  "GSP33yaatsi_u:1724": "vyākhyānaṃ vihitaṃ yāvadupalabdhasya sārataḥ //",
  "GSP33yaatsi_u:1725": "iti śrīnāgapurī (tirunāṅgūra)",
  "GSP33yaatsi_u:1726_0": "divyadeśābhijanena prativādibhayaṅkarācāryāṃnvayabhūṣaṇavidvadvarya śrīkṛṣṇamācāryākhyācāryavaryaputraratnena",
  "GSP33yaatsi_u:1726_1": "catustantrīpārāvārapārīṇadigantaviśrāntakīrti-dayāmūrti-śrīmadbhāṣyakāradivyavaṃśāvatīrṇa-śrībhūtapurīnivāsarasika-vidvatsārvabhauma-hārīta-śrīmadāsūrirāmānujācāryadeśikendracaraṇakamalavarivasyāsamadhigatapadavākyapramāṇatantrahṛdayena",
  "GSP33yaatsi_u:1726_2": "śrīvaiṣṇavadāsena pra.bha.aṇṇaṅgarācāryeṇa nyāyavyākaraṇaśiromaṇinobhayavedāntaviduṣā",
  "GSP33yaatsi_u:1726_3": "praṇītamātmasiddhervyākhyānaṃ siddhāñjanaṃ jayatāt ciram /"
}