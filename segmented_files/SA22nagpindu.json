{
  "SA22nagpindu:0_0": "piṇḍīkramaḥ",
  "SA22nagpindu:1_0": "ācāryanāgārjunapraṇītaḥ",
  "SA22nagpindu:2_0": "piṇḍīkramaḥ",
  "SA22nagpindu:3_0": "namaḥ sarvajñāya",
  "SA22nagpindu:pik_1_0": "trailokyācāramuktaṃ gaganasamagataṃ sarvabhāvasvabhāvam,",
  "SA22nagpindu:pik_1_1": "śuddhaṃ śāntaṃ viviktaṃ paramaśivamayaṃ yogināmeva gamyam /",
  "SA22nagpindu:pik_1_2": "durbodhaṃ durvicāraṃ svaparahitatamaṃ vyāpinaṃ nirnimittam,",
  "SA22nagpindu:pik_1_3": "vande kāyaṃ jinānāṃ sukhamasamasamaṃ nirvikalpaikamūrtim //",
  "SA22nagpindu:pik_2_0": "śrīmatsamājatantrasya ṣaṭkoṭyarthāvabodhataḥ /",
  "SA22nagpindu:pik_2_1": "piṇḍīkramamahaṃ vakṣye sarvasattvahitodayam //",
  "SA22nagpindu:pik_3_0": "vikalpavāsanādoṣān jagattrayavimohakān /",
  "SA22nagpindu:pik_3_1": "samabhivīkṣya tān dhīmān yogatantreṇa śodhayet //",
  "SA22nagpindu:pik_4_0": "pañca kāmān parityajya tapobhirna ca pīḍayet / Pik_",
  "SA22nagpindu:pik_4_1": "sukhena dhārayed vodhiṃ yogatantrānusārataḥ //",
  "SA22nagpindu:pik_5_0": "teneha saṃvarastho 'yamabhedastu sadā vratī /",
  "SA22nagpindu:pik_5_1": "kāyavākcittavajrasya sādhanaṃ tu samārabhet //",
  "SA22nagpindu:pik_6_0": "mahāṭavīpradeśeṣu phalapuṣpādyalaṅkṛte /",
  "SA22nagpindu:pik_6_1": "parvate vijate sādhyaṃ sarvasiddhisamuccayam //",
  "SA22nagpindu:pik_7_0": "mṛdvāsanasamāsīnaḥ sattvaparyaṅkasaṃsthitaḥ /",
  "SA22nagpindu:pik_7_1": "dveṣavajrasamādhisthaḥ sthānarakṣāṃ vicintayet //",
  "SA22nagpindu:pik_8_0": "daśakrodhān samutsṛjya jvālābhāsurabhīṣaṇān /",
  "SA22nagpindu:pik_8_1": "hūṃkārodbhūtabhānusthān pratyālīḍhapade sthitān //",
  "SA22nagpindu:pik_9_0": "daśadigmaṇḍalāgre tu sañcintyaivaṃ yathākramam /",
  "SA22nagpindu:pik_9_1": "sarvavidhnavināśārthaṃ sumbhamājñāya kīlayet //",
  "SA22nagpindu:5_0": "aṃ sumbha nisumbha hūṃ gṛhṇa gṛhṇa hūṃ gṛhṇāpaya gṛhṇāpaya hūṃ ānaya ho bhagavan vidyārāja hūṃ phaṭ /",
  "SA22nagpindu:pik_10_0": "anena krodharūpeṇa ākṛṣyaivaṃ vināyakān /",
  "SA22nagpindu:pik_10_1": "kīlayed vidhivat sarvān prayogeṇa tu buddhimān //",
  "SA22nagpindu:pik_11_0": "vajrāmṛtamahārājaṃ vrajakīlaṃ vibhāvayet /",
  "SA22nagpindu:pik_11_1": "nīlotpaladalaśyāmaṃ jvālāmālākulapratham //",
  "SA22nagpindu:pik_12_0": "nābhideśādadhoobhāgaṃ śūlākāraṃ vibhāvayet /",
  "SA22nagpindu:pik_12_1": "ūrdhvaṃ krodhākṛtiṃ caiva trimukhākāraṣaḍbhujam //",
  "SA22nagpindu:pik_13_0": "adho vighnagaṇān vīkṣya tān mantraṃ samudāharan /",
  "SA22nagpindu:pik_13_1": "nikhanet vajrakīlaṃ tu vighnadeheṣu niścalam //",
  "SA22nagpindu:6_0": "oṃ gha gha ghātaya ghātaya sarvaduṣṭān phaṭ phaṭ kīlaya kīlaya sarvapāpān phaṭ phaṭ hūṃ hūṃ hūṃ vajrakīla vajradhara ājñāpayati sarvavighnānāṃ kāyavākcittavajraṃ kīlaya hūṃ hūṃ hūṃ phaṭ /",
  "SA22nagpindu:7_0": "vajramudgarahastaṃ ca sumbharājaṃ vibhāvayet /",
  "SA22nagpindu:pik_14_0": "vajramudgarahastaṃ ca sumbharājaṃ vibhāvayet /",
  "SA22nagpindu:pik_14_1": "vajravahniṃ samantācca vispharantaṃ vicintya vai /",
  "SA22nagpindu:pik_14_2": "duṣṭān pralapitāṃścinted dahyamānānitastataḥ //",
  "SA22nagpindu:8_0": "daśadik kīlayitvā tu adha ūrdhvamadhiṣya ca /",
  "SA22nagpindu:8_1": "bhāvayet paramārthena niḥsvabhāvabhavatrayam // Pik_15 /",
  "SA22nagpindu:pik_16_0": "abhāve bhāvanābhāvo bhāvanā naiva bhāvanā /",
  "SA22nagpindu:pik_16_1": "iti bhāvo na bhāvaḥ syād bhāvanā nopalabhyate //",
  "SA22nagpindu:pik_17_0": "anayā gāthayā śūnyaṃ dhyātvā sthiracarātmakam /",
  "SA22nagpindu:pik_17_1": "anena vidhiyogena jñānabhūmiradhiṣyate //",
  "SA22nagpindu:pik_18_0": "ākāśadhātumadhyasthaṃ bhāvayed vāyumaṇḍalam /",
  "SA22nagpindu:pik_18_1": "dvi-hūṃ yaṃ bījaniṣpannaṃ vajradvayasamāyutam //",
  "SA22nagpindu:pik_19_0": "agnimaṇḍalakaṃ cāpi tasyopari vibhāvayet /",
  "SA22nagpindu:pik_19_1": "dvi-hūṃ raṃ bījaniṣpannaṃ vajradvayasamāṅkitam //",
  "SA22nagpindu:pik_20_0": "vārimaṇḍalakaṃ cāpi tasyopari vibhāvayet /",
  "SA22nagpindu:pik_20_1": "dvi-hūṃ vaṃ bījaniṣpannaṃ vajradvayasamāyutam //",
  "SA22nagpindu:pik_29_0": "rūpavajrādikāstadvad bāhyakoṇacatuṣṭaye /",
  "SA22nagpindu:pik_29_1": "sthitaiva sparśavajrā tu vajrasattvasamāyutā //",
  "SA22nagpindu:pik_22_0": "caturmaṇḍalasaṃhāre vajrabhūbhāgamaṇḍalam /",
  "SA22nagpindu:pik_22_1": "tatra bhrūṃkāraniṣpatraṃ kūṭāgāraṃ vibhāvayet //",
  "SA22nagpindu:pik_23_0": "caturastraṃ caturdvāraṃ catustoraṇaśobhitam /",
  "SA22nagpindu:pik_23_1": "catuḥsūtrasamāyuktamaṣṭambhopaśobhitam //",
  "SA22nagpindu:pik_24_0": "hārārddhahāraracitaṃ maṇivajrārdhacandrakam /",
  "SA22nagpindu:pik_24_1": "khacitaṃ vajraratnaistu dvāraniryūhasandhiṣu //",
  "SA22nagpindu:pik_25_0": "kumbhastambhamahāvajraṃ kramaśīrṣastu pakṣiṇī /",
  "SA22nagpindu:pik_25_1": "ghaṇṭāpatākasaṃśobhaṃ cāmarādivibhūṣitam //",
  "SA22nagpindu:pik_26_0": "madhyamaṇḍalake dhyāyādātmānaṃ mudrayā yutam /",
  "SA22nagpindu:pik_26_1": "trimukhaṃ ṣaḍbhujākāramindranīlasamapratham //",
  "SA22nagpindu:pik_27_0": "śrīvairocana-ratnau ca amitābhaśca karmarāṭ /",
  "SA22nagpindu:pik_27_1": "pūrvādidikṣu sañcintyāstrimukhākāraṣaḍbhujāḥ //",
  "SA22nagpindu:pik_28_0": "moharatyādikā devyastrimukhākāraṣaḍbhujāḥ /",
  "SA22nagpindu:pik_28_1": "āgneyīṃ diśāmārabhya sanniveśyā yathākramam //",
  "SA22nagpindu:pik_30_0": "paṭṭikāyāṃ nyaset pūrve maitreyaṃ kṣitigarbhakam /",
  "SA22nagpindu:pik_30_1": "vajrapāṇiṃ khagarbhaṃ ca nyased dakṣiṇato vratī //",
  "SA22nagpindu:pik_31_0": "lokeśaṃ mañcughoṣaṃ ca paścimāyāṃ nyaset punaḥ /",
  "SA22nagpindu:pik_31_1": "sarvāvaraṇaviṣkambhiṃ samantabhadrañcottare //",
  "SA22nagpindu:pik_32_0": "yamāntakaśca prāgdvāre dakṣiṇe tvaparājitaḥ /",
  "SA22nagpindu:pik_32_1": "paścime tu hayagrīva uttare 'mṛtakuṇḍaliḥ //",
  "SA22nagpindu:pik_33_0": "acalaṣṭakkirājaśca nīladaṇḍo mahābalaḥ /",
  "SA22nagpindu:pik_33_1": "pūrvādikoṇamārabhya pravicintyā yathāyatham //",
  "SA22nagpindu:pik_34_0": "sumbharājamahākrodhamadhastāt pravicintayet /",
  "SA22nagpindu:pik_34_1": "uṣṇīṣacakravartī ca pravicintyastathopari //",
  "SA22nagpindu:pik_35_0": "dhyātvaivamadhimuktayā vai māṇḍaleyān yathāvidhi /",
  "SA22nagpindu:pik_35_1": "punaḥ sampuṭayogena svakāye tān praveśayet //",
  "SA22nagpindu:pik_36_0": "kāyacakragatān buddhān sañcintyaivaṃ yathāyatham /",
  "SA22nagpindu:pik_36_1": "pāramārthikacakreṇa tathatāyāṃ praveśayet //",
  "SA22nagpindu:pik_37_0": "mārayet tvāgataṃ vyūhaṃ sutarāṃ siddhimāpnuyāt /",
  "SA22nagpindu:pik_37_1": "asyārtho vajramālāyāṃ vistṛto visphuṭaṃ yathā //",
  "SA22nagpindu:pik_38_0": "rūpaskandhagatādarśo bhūdhāturnayanendriyam /",
  "SA22nagpindu:pik_38_1": "rūpaṃ ca pañcamaṃ yāti krodhamaitreyasaṃyutam //",
  "SA22nagpindu:pik_39_0": "vedanā skandhasamatā abdhātuḥ śravaṇendriyam /",
  "SA22nagpindu:pik_39_1": "śabdaśca pañcamaṃ yāti krodhadvayasamanvitam //",
  "SA22nagpindu:pik_40_0": "saṃjñā ca pratyavaikṣaṇyaṃ hutabhug nāsikendriyam /",
  "SA22nagpindu:pik_40_1": "gandhaśca pañcaṃ yāti krodhadvayasamanvitam //",
  "SA22nagpindu:pik_41_0": "saṃskāraḥ kṛtyānuṣṭānaṃ māruto rasanendriyam /",
  "SA22nagpindu:pik_41_1": "rasaśca pañcamaṃ yāti krodhadvayasamanvitam //",
  "SA22nagpindu:pik_42_0": "urdhvādhaḥ krodhasaṃyuktaṃ prakṛtyābhāsameva ca /",
  "SA22nagpindu:pik_42_1": "vijñānaskandhamāyāti vijñānaṃ ca prabhāsvaram //",
  "SA22nagpindu:pik_43_0": "nirvāṇaṃ sarvaśūnyaṃ ca dharmakāyaśca gadyate /",
  "SA22nagpindu:pik_43_1": "dṛḍhīkaraṇahetutvān mantrametadudāharet //",
  "SA22nagpindu:9_0": "oṃ śūnyatājñānavajrasvabhāvātmako 'ham /",
  "SA22nagpindu:pik_44_0": "paramārthamaṇḍalaṃ hyetannirābhāsamalakṣaṇam /",
  "SA22nagpindu:pik_44_1": "paramārthasatyanāmāpi sarvatāthāgatālayaḥ //",
  "SA22nagpindu:pik_45_0": "prabhāsvarapraviṣṭasya vyutthānaṃ ca pradarśate /",
  "SA22nagpindu:pik_45_1": "mantramūrtiprayogeṇa devatālambanaṃ prati //",
  "SA22nagpindu:pik_46_0": "ākāśadhātumadhyasthaṃ bhāvayet sūryamaṇḍalam /",
  "SA22nagpindu:pik_46_1": "tasyopari punarmantrī candrabimbaṃ vibhāvayet //",
  "SA22nagpindu:pik_47_0": "tatra cāṣṭadalaṃ padmaṃ raktavarṇaṃ vibhāvayet /",
  "SA22nagpindu:pik_47_1": "padmopari mahāmantraṃ tryakṣaraṃ bhāvayet punaḥ //",
  "SA22nagpindu:pik_48_0": "mantraṃ padmaṃ tathā sūryaṃ praviṣṭaṃ candramaṇḍale /",
  "SA22nagpindu:pik_48_1": "candramaṇḍalamāpūrṇaṃ bodhicittaṃ vibhāvayet //",
  "SA22nagpindu:pik_49_0": "sthāvaraṃ jaṅgamaṃ sarvaṃ tatraiva pravicintayet /",
  "SA22nagpindu:pik_49_1": "dṛḍhīkaraṇahetutvānmantrametadudāharet //",
  "SA22nagpindu:10_0": "oṃ dharmadhātusvabhāvātmako 'ham /",
  "SA22nagpindu:pik_50_0": "yogamevaṃ samālambya anuyogaṃ samācaret /",
  "SA22nagpindu:pik_50_1": "punaśca tryakṣaraṃ yogī candramadhye vicintayet //",
  "SA22nagpindu:pik_51_0": "tatastryakṣarasambhūtaṃ sitakundendusannibham /",
  "SA22nagpindu:pik_51_1": "ādināthaṃ vicintyātha atiyogaṃ samārabhet //",
  "SA22nagpindu:pik_52_0": "akṣobhyānupraveśena trimukhaṃ ṣaḍbhujojjvalam /",
  "SA22nagpindu:pik_52_1": "indranīlaprabhaṃ dīptaṃ vajrasattvaṃ vibhāvayet //",
  "SA22nagpindu:pik_53_0": "vajraṃ cakraṃ tathā padmaṃ savyahasteṣu bhāvayet /",
  "SA22nagpindu:pik_53_1": "ghaṇṭāṃ ratnaṃ tathā khaṅgaṃ vāmahasteṣu bhāvayet //",
  "SA22nagpindu:pik_54_0": "tato nyāsaṃ prakurvīta skandhādīnāṃ vibhāgavit /",
  "SA22nagpindu:pik_54_1": "vairocanādisumbhāntaṃ bījanyāsena tattvataḥ //",
  "SA22nagpindu:pik_55_0": "vairocanīyabījaṃ tu oṃkāraṃ śuklavarṇakam /",
  "SA22nagpindu:pik_55_1": "rūpaskandhasvabhāvena nyasen mūrdhani mantravit //",
  "SA22nagpindu:pik_56_0": "āḥkāramamittābhasya saṃjñāskandhasvabhāvakam /",
  "SA22nagpindu:pik_56_1": "raktavarṇaṃ mukhe dhyātvā vāgaiśvaryamavāpnuyāt //",
  "SA22nagpindu:pik_57_0": "akṣobhyasya tu hūkāraṃ rājāvartakasuprabham /",
  "SA22nagpindu:pik_57_1": "vinyaseddhṛdaye mantrī vijñānaskandharūpataḥ //",
  "SA22nagpindu:pik_58_0": "svākāraṃ ratnanāthasya vedanāskandharūpataḥ /",
  "SA22nagpindu:pik_58_1": "pītavarṇaṃ nyasennābhau vedanāśuddhihetukam //",
  "SA22nagpindu:pik_59_0": "pādadvaye tu hāḥkāraṃ saṃskāaskandhabhāvataḥ /",
  "SA22nagpindu:pik_59_1": "haritābhaṃ nyasenmantrī karmanāthasya tattvataḥ //",
  "SA22nagpindu:pik_60_0": "moharatyādikairmantrī pṛthivyādīn praveśayet /",
  "SA22nagpindu:pik_60_1": "kharatvaṃ dravatā auṣṇyamīraṇatvaṃ ca te kramāt //",
  "SA22nagpindu:pik_61_0": "thlīṃkāraṃ cakṣuṣi nyasya kṣitigarbhaṃ vibhāvayet /",
  "SA22nagpindu:pik_61_1": "oṃkāraṃ karṇayornyasya vajrapāṇiṃ vibhāvayet //",
  "SA22nagpindu:pik_62_0": "oṃkāraṃ vinyased ghrāṇe khagarbhaṃ tu vibhāvayet /",
  "SA22nagpindu:pik_62_1": "oṃkāraṃ rasane dhyātvā lokeśaṃ ca vikalpayet //",
  "SA22nagpindu:pik_63_0": "hūṃkāraṃ manasi dhyātvā mañjughoṣaṃ prabhāvayet /",
  "SA22nagpindu:pik_63_1": "oṃkāraṃ sarvakāye ca dhyātvā viṣkambhiṇaṃ smaret //",
  "SA22nagpindu:pik_64_0": "maiṃ-kāreṇa śiraḥsaṃsthaṃ maitreyaṃ parikalpayet /",
  "SA22nagpindu:pik_64_1": "bhadraṃ samantato dhyātvā sarvasandhiṣu sannyaset //",
  "SA22nagpindu:pik_65_0": "yamāntakaḥ savyabhuje apasavye 'parājitaḥ /",
  "SA22nagpindu:pik_65_1": "hayagrīvo mukhe bhāvyo vajre cāmṛtakuṇḍaliḥ //",
  "SA22nagpindu:pik_66_0": "acalaṃ dakṣiṇe bhāge vāme ca ṭakkirājakam /",
  "SA22nagpindu:pik_66_1": "jānau ca dakṣiṇe cintennīladaṇḍaṃ mahojjavalam //",
  "SA22nagpindu:pik_67_0": "vāmajānau mahābalaṃ mūrdhni coṣṇīṣajriṇam /",
  "SA22nagpindu:pik_67_1": "pādāntadvayavinyastaṃ sumbharājaṃ vicintayet //",
  "SA22nagpindu:pik_68_0": "nyāsaṃ kṛtvā tato mantrī skandhādīnāṃ yathāvidhi /",
  "SA22nagpindu:pik_68_1": "kāyamaṇḍalamāpanno mahāyogaṃ samārabhet //",
  "SA22nagpindu:pik_69_0": "mūrdhni madhyagataṃ cintet sampūrṇaṃ candramaṇḍalam /",
  "SA22nagpindu:pik_69_1": "tatra oṃkāraṃ śuklābhaṃ prasphurat-pañcaraśmikam //",
  "SA22nagpindu:pik_70_0": "tato devīṃ viniścārya ādhipatyaprayogataḥ /",
  "SA22nagpindu:pik_70_1": "locanāṃ vividhāṃ cintet sarvavyomni prapūritām //",
  "SA22nagpindu:pik_71_0": "kāyavajraṃ vicintyātha vyomāpūrya vyavasthitam /",
  "SA22nagpindu:pik_71_1": "tanmadhye 'dhipatiṃ cintedātmanaśca puraḥsthitam //",
  "SA22nagpindu:pik_72_0": "dvātriṃśallakṣaṇadharaṃ vyañcanāśītibhūṣitam /",
  "SA22nagpindu:pik_72_1": "prārthayet tu tato mantrī gāthādvayamudāharan //",
  "SA22nagpindu:pik_73_0": "buddhakāyadharaḥ śrīmāṃstrivajrābhedyabhāvitaḥ /",
  "SA22nagpindu:pik_73_1": "adhiṣṭhānapadaṃ me 'dya karotu kāyavajriṇaḥ //",
  "SA22nagpindu:pik_74_0": "daśadiksaṃsthitā buddhāstrivajrābhedyabhāvitāḥ /",
  "SA22nagpindu:pik_74_1": "adhiṣṭhānapadaṃ me 'dya kurvantu kāyavajriṇaḥ //",
  "SA22nagpindu:pik_75_0": "locanāsahasaṃyuktaṃ śāścataṃ ca vibhāvayet /",
  "SA22nagpindu:pik_75_1": "tatpraveśyādhitiṣṭheta pañcuskandhaprapūritam //",
  "SA22nagpindu:pik_76_0": "yatkāyaṃ sarvabuddhānāṃ pañcaskandhaprapūritam /",
  "SA22nagpindu:pik_76_1": "buddhākāyasvabhāvena mamāpi tādṛśaṃ bhavet //",
  "SA22nagpindu:11_0": "oṃ sarvatathāgatakāyavajrasvabhāvātmako 'ham /",
  "SA22nagpindu:pik_77_0": "jihvābjamadhyagataṃ cinted āḥkāraṃ raktavarṇakam /",
  "SA22nagpindu:pik_77_1": "pāṇḍarākhyāṃ ca sagaṇāṃ saṃspharet vyomapūritām //",
  "SA22nagpindu:pik_78_0": "vāgvajraṃ ca tathā mantrī vyomāpūrya vyavasthitam /",
  "SA22nagpindu:pik_78_1": "prārthayet tu tato mantrī gāthādvayamudāharan //",
  "SA22nagpindu:pik_79_0": "dharmo vai vākpathaḥ śrīmāṃstrivajrābhedyabhāvitaḥ /",
  "SA22nagpindu:pik_79_1": "adhiṣṭhānapadaṃ me 'dya karotu vāgvajriṇaḥ //",
  "SA22nagpindu:pik_80_0": "daśadiksaṃsthitā buddhāstrivajrābhedyabhāvitāḥ /",
  "SA22nagpindu:pik_80_1": "adhiṣṭhānapadaṃ me 'dya kurvantu vāgvajriṇaḥ //",
  "SA22nagpindu:pik_81_0": "svanāyakena saṃyuktāṃ pāṇḍarāṃ sahasaiva tu /",
  "SA22nagpindu:pik_81_1": "jihvāpraviṣṭāṃ sañcintya vāgadhiṣṭhānamārabhet //",
  "SA22nagpindu:pik_82_0": "yadeva vajradharmasya vācā niruktisampadā /",
  "SA22nagpindu:pik_82_1": "mamāpi tādṛśī vācā bhaved dharmadharopamā //",
  "SA22nagpindu:12_0": "oṃ sarvatathāgatavāgvajrasvabhāvātmako 'ham /",
  "SA22nagpindu:pik_83_0": "vinyasya hṛdaye mantrī śaśibimbaṃ samujjvalam /",
  "SA22nagpindu:pik_83_1": "rājāvartanibhaṃ tatra hūṃkāraṃ pañcaraśmikam //",
  "SA22nagpindu:pik_84_0": "tato niścārayed devīṃ māmakīṃ sagaṇāṃ tataḥ /",
  "SA22nagpindu:pik_84_1": "cittavajraṃ tathā dhyātvā prārthayeta yathā puraḥ //",
  "SA22nagpindu:pik_85_0": "cittavajradharaḥ śrīmāṃstrivajrābhedyabhāvitaḥ /",
  "SA22nagpindu:pik_85_1": "adhiṣṭhānapadaṃ me 'dya karotu cittavajriṇaḥ //",
  "SA22nagpindu:pik_86_0": "daśadiksaṃsthitā buddhāstrivajrābhedyabhāvitāḥ /",
  "SA22nagpindu:pik_86_1": "adhiṣṭhānapadaṃ me 'dya kurvantu cittavajriṇaḥ //",
  "SA22nagpindu:pik_87_0": "cittavajrasamāyuktaṃ hṛdaye sampraveśya ca /",
  "SA22nagpindu:pik_87_1": "māmakīvyūhamakhilaṃ cittādhiṣṭhānamārabhet //",
  "SA22nagpindu:pik_88_0": "yaccittaṃ samantabhadrasya guhyakendrasya dhīmataḥ /",
  "SA22nagpindu:pik_88_1": "mamāpi tādṛśaṃ cittaṃ bhaved vajradharopamam // Pik_",
  "SA22nagpindu:13_0": "oṃ sarvatathāgatacittavajrasvabhāvātmako 'ham /",
  "SA22nagpindu:pik_89_0": "evaṃ pṛthagadhiṣṭhāya kulatrayavibhāgataḥ /",
  "SA22nagpindu:pik_89_1": "punaḥ sarvātmakaṃ kuryānmantreṇānena buddhimān //",
  "SA22nagpindu:14_0": "oṃ sarvatathāgatakāyavākcittavajrasvabhāvātmako 'ham /",
  "SA22nagpindu:pik_90_0": "adhiṣṭhāyaivamātmānaṃ śaśimaṇḍalamadhyagam /",
  "SA22nagpindu:pik_90_1": "ṣaḍbhiścihnaiḥ samāyuktaṃ cintet samayasattvakam //",
  "SA22nagpindu:pik_91_0": "hṛnmadhyasaṃsthitaṃ sūkṣmaṃ jñānasattvaṃ vibhāvayet /",
  "SA22nagpindu:pik_91_1": "samādhisattvasaṃjñaṃ ca hūṃkāraṃ taddṛḍhī nyaset //",
  "SA22nagpindu:pik_92_0": "niṣpādyaivaṃ mahāyogaṃ trisattvātmakamātmavān /",
  "SA22nagpindu:pik_92_1": "anena vidhiyogena mahāsādhānamārabhet //",
  "SA22nagpindu:pik_93_0": "prāpya kanyāṃ viśālākṣīṃ rūpayauvanamaṇḍitām /",
  "SA22nagpindu:pik_93_1": "nīlotpaladalaśyāmāṃ rajakasya mahātmanaḥ //",
  "SA22nagpindu:pik_94_0": "suśikṣitāṃ samādāya sādhake bhaktivatsalām /",
  "SA22nagpindu:pik_94_1": "oṃkāraṃ śirasi dhyātvā āḥkāraṃ vākyathe nyaset //",
  "SA22nagpindu:pik_15_0": "hūṃkāraṃ hṛdaye dhyātvā svā nābhau hā dvipādayoḥ /",
  "SA22nagpindu:pik_15_1": "locanāṃ māmakīṃ cāpi tathā pāṇḍaravāsinīm //",
  "SA22nagpindu:15_0": "tārāṃ cāpi tathā mantrī pṛthivyādiṣu sannyaset /",
  "SA22nagpindu:15_1": "rūpavajrādikā devīstasyāmeva vibhāvayet // Pik_ 96 //",
  "SA22nagpindu:pik_97_0": "kṣitigarbhādibhistāsāṃ samāpattiṃ vibhāvayet /",
  "SA22nagpindu:pik_97_1": "dakṣiṇe vajravetālīṃ bhuje vāme 'parājitām //",
  "SA22nagpindu:pik_98_0": "bhṛkuṭiṃ ca mukhe tasyā ekajaṭāṃ ca guhyake /",
  "SA22nagpindu:pik_98_1": "bhūyo dakṣiṇapārśvasthāṃ viśvavajrīṃ tathāgatīm //",
  "SA22nagpindu:pik_99_0": "viśvaratnāṃ ca vāme tu mudrāyāḥ pravibhāvayet /",
  "SA22nagpindu:pik_99_1": "purnadakṣiṇajānusthāṃ viśvapadmāṃ tathāgatīm //",
  "SA22nagpindu:pik_100_0": "viśvakarmāṃ ca vāme tu mūrdhni gaganavajriṇīm / Pik_",
  "SA22nagpindu:pik_100_1": "pādāntadvayavinyastāṃ dharaṇīndharadevatīm //",
  "SA22nagpindu:pik_101_0": "evaṃ saṃskṛtya tāṃ yogī vajrapadmathārabhet /",
  "SA22nagpindu:pik_101_1": "mantrī hūṃkārajaṃ vajraṃ dhyāyād vai pañcasūcikam //",
  "SA22nagpindu:16_0": "madhyasūcau tathā tasya praṇavaṃ va vibhāvayet /",
  "SA22nagpindu:pik_102_0": "madhyasūcau tathā tasya praṇavaṃ va vibhāvayet /",
  "SA22nagpindu:pik_102_1": "tathaivāṣṭadalaṃ padmam āḥkāreṇa tu bhāvayet /",
  "SA22nagpindu:pik_102_2": "pañcaraśmisamākīrṇaṃ tataḥ sādhanamārabhet //",
  "SA22nagpindu:17_0": "oṃ sarvatathāgatānurāgaṇavajrasvabhāvātmako 'ham /",
  "SA22nagpindu:pik_103_0": "hūṃkāragītena tu cālayeta samudvahan vajradharasya garvam /",
  "SA22nagpindu:pik_103_1": "svabodhicittodayakāla eva phaṭkāramantraṃ samudīrayet saḥ //",
  "SA22nagpindu:pik_104_0": "visargānte punarmantrī bodhicittena pūjayet /",
  "SA22nagpindu:pik_104_1": "daśadiksaṃsthitān buddhān mantrametadudīrayet //",
  "SA22nagpindu:18_0": "oṃ sarvatathāgatapūjājrasvabhāvātmako 'ham /",
  "SA22nagpindu:pik_105_0": "svamantrākṣaraniṣpannaṃ trivajrādhiṣṭhitasvakam /",
  "SA22nagpindu:pik_105_1": "padmamadhye tu niṣpādya dveṣavajro bhavet punaḥ //",
  "SA22nagpindu:pik_106_0": "vajradhṛg-mantraniṣpannaṃ paśyedakṣobhyavajriṇam /",
  "SA22nagpindu:pik_106_1": "jaṭāmukuṭadharaṃ nātham akṣobhyakṛtaśekharam //",
  "SA22nagpindu:pik_107_0": "nṛpāvartakasaṅkāśaṃ kṛṣṇaraktasitānanam / Pik_",
  "SA22nagpindu:pik_107_1": "sarvālaṅkārasampūrṇaṃ ṣaḍbhujaṃ tu vibhāvayet //",
  "SA22nagpindu:pik_108_0": "vajraṃ cakraṃ tathā padmaṃ savyahasteṣu dhārayet /",
  "SA22nagpindu:pik_108_1": "ghaṇṭāṃ cintāmaṇiṃ khaḍgaṃ tasya vāmeṣu bhāvayet //",
  "SA22nagpindu:pik_109_0": "niṣkramya hṛdayādeṣa vyavalokya diśo daśa /",
  "SA22nagpindu:pik_109_1": "buddharddhimakhilāṃ kṛtvā dharmacakraṃ pravartya ca //",
  "SA22nagpindu:pik_110_0": "saṃśodhya nikhilān sattvān dveṣavajrapade sthitān /",
  "SA22nagpindu:pik_110_1": "āgatya vajranāthasya purato 'bhiniṣīdati //",
  "SA22nagpindu:pik_111_0": "anupraveśya tanmantrī hṛdyātmānaṃ vibhāvayet /",
  "SA22nagpindu:pik_111_1": "pūrvarūpaṃ parāvṛttya dveṣavajrapade sthitaḥ //",
  "SA22nagpindu:pik_112_0": "indranīlaprabhaṃ dīptaṃ sūryamaṇḍalamadhyagam /",
  "SA22nagpindu:pik_112_1": "svamudrāliṅgitaṃ vīraṃ sarvālaṅkārabhūṣitam //",
  "SA22nagpindu:pik_113_0": "raudraśāntamahārāgaṃ mukhatrayavirājitam /",
  "SA22nagpindu:pik_113_1": "dveṣavajrasamādhisthaḥ protsṛjet sarvamaṇḍalam //",
  "SA22nagpindu:pik_114_0": "jinajig-mantraniṣpannaṃ sṛjed vairocanaṃ vibhum /",
  "SA22nagpindu:pik_114_1": "śaraccandrāṃśusaṅkāśaṃ jaṭāmukuṭamaṇḍitam //",
  "SA22nagpindu:pik_115_0": "sitaraktakṛṣṇavadanaṃ ṣaḍbhujaṃ śāntarūpiṇam /",
  "SA22nagpindu:pik_115_1": "cakravajrasitāmbhojaṃ dakṣiṇeṣu vicintayet //",
  "SA22nagpindu:pik_116_0": "ghaṇṭāṃ cintāmaṇiṃ khaḍgaṃ vāmeṣvasya vibhāvayet /",
  "SA22nagpindu:pik_116_1": "hṛdayāt tathaiva nirgatya mohacaryāsthitāḥ prajāḥ //",
  "SA22nagpindu:pik_117_0": "saṃśodhya punarāgatya punaścake niṣīdati /",
  "SA22nagpindu:pik_117_1": "ratnadhṛg-mantraniṣpannaṃ ratnaketuṃ sṛjed budhaḥ //",
  "SA22nagpindu:pik_118_0": "jaṭājūṭadharaṃ saumyamakṣobhyakṛtaśekharam /",
  "SA22nagpindu:pik_118_1": "pītakṛṣṇasitāsyaṃ ca ṣaḍbhujaṃ cāpi cintayet //",
  "SA22nagpindu:pik_119_0": "tasya cintāmaṇiṃ vajraṃ cakraṃ savyeṣu bhāvayet /",
  "SA22nagpindu:pik_119_1": "ghaṇṭāṃ ca pītakamalaṃ khaḍgaṃ vāmeṣu bhāvayet //",
  "SA22nagpindu:pik_120_0": "hṛdayāt tathaiva nirgatya ahaṅkārapade sthitān /",
  "SA22nagpindu:pik_120_1": "saṃśodhya dakṣiṇe bhāge ratnamadhye niṣīdati //",
  "SA22nagpindu:pik_121_0": "ārolig-mantraniṣpannaṃ sṛjedamitavajriṇam /",
  "SA22nagpindu:pik_121_1": "padmarāgaprabhaṃ saumyamakṣobhyakṛtaśekharam //",
  "SA22nagpindu:pik_122_0": "jaṭāmukuṭadharaṃ nāthaṃ raktakṛṣṇasitānanam /",
  "SA22nagpindu:pik_122_1": "śṛṅgārarasasaṃyuktaṃ ṣaḍbhujaṃ tu vibhāvayet //",
  "SA22nagpindu:pik_123_0": "padmanālaṃ gṛhītvā tu vāmena saha ghaṇṭayā /",
  "SA22nagpindu:pik_123_1": "hṛtpradeśasthitaṃ padmaṃ dakṣiṇena vikāśayet //",
  "SA22nagpindu:pik_124_0": "savyayorvajracakre tu vāmayoḥ ratnakhaḍgakau / Pik_",
  "SA22nagpindu:pik_124_1": "pūrvavad rāgiṇaḥ śodhya pṛṣṭhato 'bje niṣīdatī //",
  "SA22nagpindu:pik_125_0": "amoghavajriṇaṃ mantrī prajñādhṛg-mantranirmitam /",
  "SA22nagpindu:pik_125_1": "haritābhaṃ sṛjennāthaṃ jaṭāmukuṭamaṇḍitam //",
  "SA22nagpindu:pik_126_0": "haritakṛṣṇasitāsyaṃ ca ṣaḍbhujaṃ raśmibhāsuram /",
  "SA22nagpindu:pik_126_1": "khaḍgaṃ ca viśvavajraṃ ca cakraṃ savyeṣu bhāvayet //",
  "SA22nagpindu:pik_127_0": "ghaṇṭāmapasavyahasteṣu haritapadmaṃ maṇiṃ tathā /",
  "SA22nagpindu:pik_127_1": "abhūtavacasaḥ sattvān viśodhya punarāgataḥ //",
  "SA22nagpindu:pik_128_0": "uttarasyāṃ diśi tathā viśvavajre niṣīdati /",
  "SA22nagpindu:pik_128_1": "dveṣo mohastathā rāgaścintāmaṇiḥ samayastathā //",
  "SA22nagpindu:pik_129_0": "kulā hyete tu vai pañca kāmamokṣaprasādhakāḥ /",
  "SA22nagpindu:pik_129_1": "mantrānmoharaterjātāṃ sṛjed devīṃ tu locanām //",
  "SA22nagpindu:pik_130_0": "śvetāṃ śāntarasopetāṃ mūrdhni vairocanāṅkitām /",
  "SA22nagpindu:pik_130_1": "sitaraktakṛṣṇavadanāṃ ṣaḍbhujāṃ tu vibhāvayet //",
  "SA22nagpindu:pik_139_0": "utpalaṃ hṛtpradeśasthaṃ rakta savyena bodhayet /",
  "SA22nagpindu:pik_139_1": "vajraṃ cakraṃ ca savyābhyāṃ maṇiṃ khaḍgaṃ ca vāmataḥ //",
  "SA22nagpindu:pik_132_0": "hṛdayāt tu vinirgatya vyavalokya diśo daśa /",
  "SA22nagpindu:pik_132_1": "grahavyādhyāture loke śāntiṃ kṛtvā mahākṛpā //",
  "SA22nagpindu:pik_133_0": "āgatya cakramadhye tu pūrvakoṇe niṣīdati /",
  "SA22nagpindu:pik_133_1": "mantrād dveṣaraterjātā sṛjed devīṃ tu māmakīm /",
  "SA22nagpindu:pik_134_0": "mantrād dveṣaraterjātā sṛjed devīṃ tu māmakīm /",
  "SA22nagpindu:pik_134_1": "nīlotpaladalaśyāmāṃ cāruvaktrāṃ manoramām / Pik_",
  "SA22nagpindu:pik_134_2": "kṛṣṇaraktasitāsyāṃ ca akṣobhyakṛtaśekharām //",
  "SA22nagpindu:pik_135_0": "savyeṣu vajraṃ cakraṃ ca nīlaraktotpalaṃ tathā /",
  "SA22nagpindu:pik_135_1": "ghaṇṭāṃ ratnaṃ ca khaḍgaṃ ca vāhasteṣu dhārayet //",
  "SA22nagpindu:pik_136_0": "mahāvighnabhayārtānāṃ rakṣāṃ kṛtvā mahākṛpā /",
  "SA22nagpindu:pik_136_1": "niṣkramya punarāgatya nairṛtyāṃ sā niṣīdati //",
  "SA22nagpindu:pik_137_0": "mantrād rāgaraterjātā sṛjet pāṇḍaravāsinīm /",
  "SA22nagpindu:pik_137_1": "raktakṛsṇasitāsyāṃ vai padmarāgamaṇiprabhām //",
  "SA22nagpindu:pik_138_0": "sāmitābhajaṭājūṭāṃ ṣaḍbhujāṃ tu vibhāvayet /",
  "SA22nagpindu:pik_138_1": "gṛhītvolpalanālaṃ tu vāmena saha ghaṇṭayā //",
  "SA22nagpindu:pik_140_0": "dhārayantī vinirgatya śāntiṃ kṛtvā mahāture /",
  "SA22nagpindu:pik_140_1": "āgatya padmamadhye vai vāyukoṇe niṣīdati //",
  "SA22nagpindu:pik_141_0": "mantrād vajraraterjātāṃ sṛjet tārāṃ manoramām /",
  "SA22nagpindu:pik_141_1": "haritakṛṣṇasitāsyāṃ ca dūrvāpatrasamaprabhām //",
  "SA22nagpindu:pik_142_0": "amoghena kṛtosṇīṣāṃ ṣaḍbhujāṃ tu vibhāvayet /",
  "SA22nagpindu:pik_142_1": "viśvavajraṃ ca cakraṃ ca savyato 'sitamutpalam //",
  "SA22nagpindu:pik_143_0": "vāmeṣu vinyased ghaṇṭāṃ ratnaṃ khaḍgaṃ tathā vratī /",
  "SA22nagpindu:pik_143_1": "sarvasattvān vaśīkṛtya viśvavajrāsanā punaḥ //",
  "SA22nagpindu:pik_144_0": "nirgatāsau samāgamya śivasthāne niṣīdati /",
  "SA22nagpindu:pik_144_1": "dvitīye tu puṭe yogī rūpavajrādikaṃ sṛjet //",
  "SA22nagpindu:pik_145_0": "agnikoṇe sṛjed devīṃ rūpavajrāṃ manoramām /",
  "SA22nagpindu:pik_145_1": "trimukhāṃ ṣaḍbhujāṃ śvetāṃ śrīvairocanamaulikām //",
  "SA22nagpindu:pik_146_0": "gṛhītadarpaṇāṃ dvābhyāṃ śeṣaṃ moharateriva /",
  "SA22nagpindu:pik_146_1": "nairṛtyāṃ vinyased devīṃ śabdavajrāṃ tu ṣaḍbhujām //",
  "SA22nagpindu:pik_147_0": "pītavarṇāṃ trivaktrāṃ ca ratnasambhavamaulikām /",
  "SA22nagpindu:pik_147_1": "vīṇāvyagradvihastāṃ ca śeṣaṃ māmakīvad bhavet //",
  "SA22nagpindu:pik_148_0": "vāyusthāne nyased devīṃ gandhavajrāṃ tu ṣaḍbhujām /",
  "SA22nagpindu:pik_148_1": "raktavarṇāṃ trivaktrāṃ ca amitābhajaṭādharām //",
  "SA22nagpindu:pik_149_0": "śaṅkhavyagradvihastāṃ ca śeṣaiḥ pāṇḍaravāsinīm /",
  "SA22nagpindu:pik_149_1": "aiśānyāṃ vinyased devīṃ rasavajrāṃ tu ṣaḍbhujām //",
  "SA22nagpindu:pik_150_0": "trimukhāṃ śyāmavarṇā ca dandubhisvaramaulikām /",
  "SA22nagpindu:pik_150_1": "hastastharasabhāṇḍāṃ ca śeṣaistārāsamākṛtim //",
  "SA22nagpindu:pik_151_0": "vajrasattvaṃ samāliṅgya cakramadhye vyavasthitām /",
  "SA22nagpindu:pik_151_1": "cintayet sparśavajrāṃ tu patitulyāṃ mukhādibhiḥ //",
  "SA22nagpindu:pik_152_0": "tṛtīye tu puṭe pūrve paṭṭikāyāṃ sṛjed vratī /",
  "SA22nagpindu:pik_152_1": "maiṃ-thlīṃ bījaviniṣpanau maitreyakṣitigarbhakau //",
  "SA22nagpindu:pik_153_0": "praṇavena samutpannau vajrapāṇikhagarbhakau /",
  "SA22nagpindu:pik_153_1": "paṭṭikāyāṃ sṛjenmantrīṃ dakṣiṇāyāṃ yathākramam //",
  "SA22nagpindu:pik_154_0": "o-hūṃkāraviniṣpannaṃ lokeśaṃ mañcughoṣakam /",
  "SA22nagpindu:pik_154_1": "paścimāyāṃ sṛjedetāvuttarasyāṃ punaḥ sṛjet //",
  "SA22nagpindu:pik_155_0": "oṃ-saṃ-bījaviniṣpannaṃ saviṣkambhisamantakam /",
  "SA22nagpindu:pik_155_1": "ete svanāthamukuṭā varnādyaistatsamāḥ punaḥ //",
  "SA22nagpindu:pik_156_0": "bhujaiḥ praharaṇaiścāpi svasvādhipatibhiḥ samāḥ /",
  "SA22nagpindu:pik_156_1": "maitreyaḥ kevalaṃ savye nāgapuṣpaṃ bibharti ca //",
  "SA22nagpindu:pik_157_0": "saṃśodhyāyatanānyete divyanetrādidāyakāḥ /",
  "SA22nagpindu:pik_157_1": "sattvānāṃ punarāgatya niṣīdantyāsaneṣu vai //",
  "SA22nagpindu:pik_158_0": "yamāntakṛnmantrabhavaṃ kṛṣṇaraktasitānanam /",
  "SA22nagpindu:pik_158_1": "yamāntakaṃ sṛjenmantrī suliṅgagahanākulam //",
  "SA22nagpindu:pik_159_0": "daṇḍaṃ cakraṃ tathā vajraṃ savyahasteṣu dhārayan /",
  "SA22nagpindu:pik_159_1": "hṛddeśe tarjanīpāśaṃ ghaṇṭā paraśuṃ ca vāmataḥ //",
  "SA22nagpindu:pik_160_0": "vighnān santrāsayan ghorān indrādīn sagaṇānapi /",
  "SA22nagpindu:pik_160_1": "padmasūryaṃ samākramya pūrvasyāṃ diśi tiṣṭhati //",
  "SA22nagpindu:pik_161_0": "prajñāntakṛnmantrabhavaṃ ratnasambhavamaulikam /",
  "SA22nagpindu:pik_161_1": "aparājitaṃ sṛjenmantrī śvetābhamahibhūṣaṇam //",
  "SA22nagpindu:pik_162_0": "sitakṛṣṇaraktavadanaṃ bṛhatkukṣiṃ trilocanam /",
  "SA22nagpindu:pik_162_1": "daṃṣṭrākarālavikaṭaṃ sphuliṅgagahanākulam //",
  "SA22nagpindu:pik_163_0": "vajraṃ daṇḍaṃ tathā khaḍgaṃ savyahasteṣu dhārayan /",
  "SA22nagpindu:pik_163_1": "hṛddeśe tarjanīpāśaṃ ghaṇṭāṃ paraśuṃ ca vāmataḥ //",
  "SA22nagpindu:pik_164_0": "vighnān santrāsayan ghorān pratyālīḍhapadena tu /",
  "SA22nagpindu:pik_164_1": "padmasūryaṃ samākramya yāmyāṃ diśi sa tiṣṭhatio //",
  "SA22nagpindu:pik_165_0": "yamāntakṛnmantrabhavaṃ hayagrīvaṃ sṛjed vratī /",
  "SA22nagpindu:pik_165_1": "padmarāganibhaṃ tryakṣaṃ raktakṛṣṇasitānanam //",
  "SA22nagpindu:pik_166_0": "karālāsyaṃ bṛhatkukṣimamitābhakirīṭinam /",
  "SA22nagpindu:pik_166_1": "pratyālīḍhapadaṃ vīraṃ sphuliṅgagahanākulam //",
  "SA22nagpindu:pik_167_0": "padmaṃ khaṅgaṃ ca musalaṃ savyahasteṣu bhāvayet /",
  "SA22nagpindu:pik_167_1": "ghaṇṭāṃ sagarvaparaśuṃ pāśaṃ savyetareṣu ca //",
  "SA22nagpindu:pik_168_0": "padmasūryaṃ samāruhya vyavalokya diśo daśa /",
  "SA22nagpindu:pik_168_1": "vidhnasantrāsanaṃ kṛtvā vāruṇyāṃ diśi tiṣṭhati //",
  "SA22nagpindu:pik_169_0": "vidhnāntakṛnmantrabhavaṃ dundubhisvaramaulikam /",
  "SA22nagpindu:pik_169_1": "nīlotpaladalaśyāmaṃ sṛjedamṛtakuṇḍalim //",
  "SA22nagpindu:pik_170_0": "nīlaraktasitāsyaṃ ca karālamukhavibhramam /",
  "SA22nagpindu:pik_170_1": "bṛhatkukṣiṃ trinayanaṃ raktajvālāvibhūṣitam //",
  "SA22nagpindu:pik_171_0": "viśvavajraṃ tathā vakraṃ musalaṃ cāpi savyataḥ /",
  "SA22nagpindu:pik_171_1": "dhārayaṃstarjanīpāśaṃ ghaṇṭāṃ paraśuṃ ca vāmataḥ //",
  "SA22nagpindu:pik_172_0": "vidhnasantrāsanaṃ kṛtvā pratyālīḍhapadena tu /",
  "SA22nagpindu:pik_172_1": "padmasūryaṃ samāruhya kauberyāṃ diśi tiṣṭhati //",
  "SA22nagpindu:pik_173_0": "svamantrākṣaraniṣpannamacalaṃ ca sṛjet punaḥ /",
  "SA22nagpindu:pik_173_1": "indranīlaprabhaṃ tryakṣaṃ śrīvairocanamaulikam //",
  "SA22nagpindu:pik_174_0": "daṃṣṭrākarālavadanaṃ kṛṣṇaraktasitānanam /",
  "SA22nagpindu:pik_174_1": "aṭṭahāsaravaṃ ghoraṃ bṛhatkukṣiṃ mahābalam //",
  "SA22nagpindu:pik_178_0": "kṛṣṇaraktasitāsyaṃ ca bṛhatkukṣiṃ bhayānakam / Pik_",
  "SA22nagpindu:pik_178_1": "dadhānaṃ vajraṃ hūṃkāramudrāṃ paṇidvayena tu //",
  "SA22nagpindu:pik_176_0": "vighnān jvarādikān hatvā pratyālīḍhapadena tu /",
  "SA22nagpindu:pik_176_1": "padmasūryaṃ samāruhya vahnisthāne sa tiṣṭhati //",
  "SA22nagpindu:pik_177_0": "svamantrākṣaraniṣpannaṃ ṭakkirājaṃ sṛjed vratī /",
  "SA22nagpindu:pik_177_1": "indranīlaprabhaṃ vīraṃ ratnasambhamaulikam //",
  "SA22nagpindu:pik_179_0": "vajraṃ khaḍgaṃ ca savyābhyāṃ vāmataḥ pāśamaṅkuśam /",
  "SA22nagpindu:pik_179_1": "pratyālīḍhena sūryastho nairṛtyāṃ vidhnanāśakaḥ //",
  "SA22nagpindu:pik_180_0": "svamantrākṣaranispannaṃ nīladṇḍaṃ sṛjed vratī /",
  "SA22nagpindu:pik_180_1": "nīlameghanibhaṃ tryakṣamamitābhakirīṭinam //",
  "SA22nagpindu:pik_181_0": "nīlaraktasitāsyaṃ ca bṛhatkukṣiṃ bhayāvaham /",
  "SA22nagpindu:pik_181_1": "daṇḍaṃ khaṅgaṃ tathā savyahasteṣu dhārayan //",
  "SA22nagpindu:pik_182_0": "hṛdeśe tarjanīpāśaṃ padmaṃ paraśuṃ ca vāmataḥ /",
  "SA22nagpindu:pik_182_1": "hatvetyupadravabhayaṃ pratyālīḍhapade sthitaḥ //",
  "SA22nagpindu:pik_183_0": "padmasūryaṃ samāruhya vāyavyāṃ diśi tiṣṭhati /",
  "SA22nagpindu:pik_183_1": "svamantrākṣaraniṣpannaṃ dundubhisvaramaulikam //",
  "SA22nagpindu:pik_184_0": "mahābalaṃ sṛjenmantrī nīlotpaladalaprabham /",
  "SA22nagpindu:pik_184_1": "kṛṇṇaraktasitāsyaṃ ca tryakṣaṃ bhairavanāditam //",
  "SA22nagpindu:pik_185_0": "nāgabhūṣitasarvāṅgaṃ bṛhatkukṣiṃ bhayānakam /",
  "SA22nagpindu:pik_185_1": "daṇḍaṃ khaḍgaṃ tathā cakraṃ savyahasteṣu dhārayan //",
  "SA22nagpindu:pik_186_0": "hṛddeśe tarjanīpāśaṃ padmaṃ paraśuṃ ca vāmataḥ /",
  "SA22nagpindu:pik_186_1": "ḍākinyādibhayadhvaṃsī pratyālīḍhapadena saḥ //",
  "SA22nagpindu:pik_187_0": "padmasūryaṃ samāruhya aiśānyāṃ diśi tiṣṭhati /",
  "SA22nagpindu:pik_187_1": "svamantrākṣaraniṣpannaṃ sṛjeduṣṇīṣacakriṇam //",
  "SA22nagpindu:pik_188_0": "ākāśaśyāmakaṃ ghoramakṣobhyakṛtaśekharam /",
  "SA22nagpindu:pik_188_1": "kṛṣṇaraktasitāsyaṃ ca tryakṣaṃ lambodaraṃ vibhum //",
  "SA22nagpindu:pik_189_0": "vāmadakṣiṇahastābhyāmuṣṇīṣaṃ mūrdhniṃ dhārayan /",
  "SA22nagpindu:pik_189_1": "vajraṃ padmaṃ ca savyābhyāṃ tarjanīkhaḍgamanyataḥ //",
  "SA22nagpindu:pik_190_0": "sarvopadravavidhvaṃsī pratyālīḍhapadodyataḥ /",
  "SA22nagpindu:pik_190_1": "padmasūryaṃ samāruhya brahmasthāne sa tiṣṭhati //",
  "SA22nagpindu:pik_191_0": "svamantrākṣaraniṣpannaṃ sumbharājaṃ sṛjed vratī /",
  "SA22nagpindu:pik_191_1": "ākāśasuprabhaṃ tryakṣaṃ kṛṣnaraktasitānanam //",
  "SA22nagpindu:pik_192_0": "bṛhatkukṣiṃ karālāsyamakṣobhyakṛtaśekharam /",
  "SA22nagpindu:pik_192_1": "vajraṃ cakraṃ tathā ratnaṃ savyahasteṣu dhārayan //",
  "SA22nagpindu:pik_193_0": "hṛddeśe tarjanīpāśaṃ padmakhaḍgaṃ ca vāmataḥ /",
  "SA22nagpindu:pik_193_1": "kālakūṭādikaṃ sarvaviṣaṃ sthāvarajaṅgamam //",
  "SA22nagpindu:19_0": "hatvā vināyakān sarvān śāntiṃ kṛtvā tu sarvataḥ /",
  "SA22nagpindu:pik_194_0": "hatvā vināyakān sarvān śāntiṃ kṛtvā tu sarvataḥ /",
  "SA22nagpindu:pik_194_1": "ājñāṃ sampādya nikhilāṃ pratyālīḍhapade sthitaḥ /",
  "SA22nagpindu:pik_194_2": "padmasūryaṃ samāruhya bhuvo 'dhastāt sa tiṣṭhati //",
  "SA22nagpindu:pik_195_0": "utsṛjya maṇḍalaṃ sarvaṃ dvātriṃśaddevatāmayam /",
  "SA22nagpindu:pik_195_1": "cakramadhyasthito bhūtvā sūkṣmayogamathārabhet //",
  "SA22nagpindu:pik_196_0": "nāsagre sarṣapaṃ cintet sarṣape sacarācaram /",
  "SA22nagpindu:pik_196_1": "bhāvayejjñānapadaṃ ramyaṃ rahasyaṃ jñānakalpitam //",
  "SA22nagpindu:pik_197_0": "sthiraṃ tu sphārayed ratnamasthiraṃ naiva sphārayet /",
  "SA22nagpindu:pik_197_1": "sphārayet pravarairmeghaibuddhajvālāsamaprabhaiḥ //",
  "SA22nagpindu:pik_198_0": "bhikṣāśinā na japtapyaṃ na ca bhaikṣarato bhavet /",
  "SA22nagpindu:pik_198_1": "japenmantramabhinnāṅgaṃ sarvakāmopabhogakṛt //",
  "SA22nagpindu:20_0": "uccārya saṃsphared vajraṃ samāptau saṃhāramādiśet /",
  "SA22nagpindu:20_1": "idaṃ tat sarvabuddhānāṃ japoktaṃ paramārthataḥ // Pik_iti / Pik_ 199 //",
  "SA22nagpindu:pik_200_0": "sūkṣmayogajapaṃ cāpi dvidhā kṛtvā yathāruci /",
  "SA22nagpindu:pik_200_1": "ātmānaṃ ca punarmantrī tathatāyāṃ praveśayet //",
  "SA22nagpindu:pik_201_0": "maṇḍalasthāścaturdevyo na paśyantyastataḥ patim /",
  "SA22nagpindu:pik_201_1": "gāthācatuṣṭayenetthaṃ bodhayanti mahāsukham //",
  "SA22nagpindu:pik_202_0": "tvaṃ vajrasattva bhuvaneśvara sattvadhāto trāyāhi māṃ ratinojñamahārthakāmaiḥ /",
  "SA22nagpindu:pik_202_1": "kāmāhi māṃ janaka sattvamahāgrabandho yadīcchase jīvatu mahya nātha //",
  "SA22nagpindu:pik_203_0": "tvaṃ vajrakāya bahusattvapriyāgracakra buddhārthabodhiparamārthahitānudarśīṃ /",
  "SA22nagpindu:pik_203_1": "rāgeṇa rāgasamayāṃ mama kāmayasva yadīcchase jīvatu mahya nātha //",
  "SA22nagpindu:pik_204_0": "tvaṃ vajravāca sakalasya hitānukampī lokārthakāryakaraṇe sada sampravṛttaḥ /",
  "SA22nagpindu:pik_204_1": "kāmāhi māṃ sugatacarya samantabhadra yadīcchase jīvatu mahya nātha //",
  "SA22nagpindu:pik_205_0": "tvaṃ vajrakāma samayāgra mahāhitārtha saṃbuddhavaṃśatilakaḥ samatānukampī /",
  "SA22nagpindu:pik_205_1": "kāmāhi mām guṇanidhiṃ bahuratnabhūtāṃ yadīcchase jīvatu mahya nātha //",
  "SA22nagpindu:pik_206_0": "evamutthāpitaṃ nāthaṃ sadbhūtaguṇakīrtanaiḥ /",
  "SA22nagpindu:pik_206_1": "akṣobhyādisvabhāvena saṃstuvanti tathāgatāḥ //",
  "SA22nagpindu:pik_207_0": "akṣobhyavajra mahājñāna vajradhātu mahābudha /",
  "SA22nagpindu:pik_207_1": "trimaṇḍala trivajrāgra bhāṣa guhyaṃ namo 'stu te //",
  "SA22nagpindu:pik_208_0": "vairocana mahāśuddha vajraśānta mahārate /",
  "SA22nagpindu:pik_208_1": "prakṛtiprabhāsvarān dharmān deśa vajra namo 'stu te //",
  "SA22nagpindu:pik_209_0": "ratnarāja sugambhīra khavajrākāśanirmala /",
  "SA22nagpindu:pik_209_1": "svabhāvaśuddha nirlepa bhāṣa guhyaṃ namo 'stu te //",
  "SA22nagpindu:pik_210_0": "vajrāmitamahārāja nirvikalpa khavajriṇa /",
  "SA22nagpindu:pik_210_1": "rājapāramitāprāpta bhāṣa vajra namo 'stu te //",
  "SA22nagpindu:pik_211_0": "amoghavajra saṃbuddha sarvāśāparipūraka /",
  "SA22nagpindu:pik_211_1": "śuddhasvabhāvasambhūta vajrasattva namo 'stu te //",
  "SA22nagpindu:pik_212_0": "nutvātha buddhaiaranurāgya cakram prakāśya guhyaṃ paramaṃ yathāyatham /",
  "SA22nagpindu:pik_212_1": "svakāyacakre viniveśya cakram mahāsukhastiṣṭhati nātha ekaḥ //",
  "SA22nagpindu:21_0": "evaṃ caturyogakarastu yogī hūṃkāragarbhaṃ pravicintya lokam /",
  "SA22nagpindu:21_1": "dṛṣṭvā japat tadbhavavajrasattvaṃ vyutthāya taddhīrvicared yathāvad // iti / Pik_213 //",
  "SA22nagpindu:pik_214_0": "samādhimālambayan mantrī śuṣkamūrtiryadā bhavet /",
  "SA22nagpindu:pik_214_1": "vicintayedimaṃ yogaṃ kāyavākcittaprīṇanam //",
  "SA22nagpindu:pik_215_0": "vitastimātramākramya mūrdhni maṇḍalakalpanā /",
  "SA22nagpindu:pik_215_1": "oṃkāraṃ tatragaṃ dhvātvā pañcāmṛtanipātanam //",
  "SA22nagpindu:pik_216_0": "anena vajrayogena tejasvī bhavati kṣaṇāt /",
  "SA22nagpindu:pik_216_1": "kāyavākcittasausthityaṃ labhate nātra saṃśayaḥ //",
  "SA22nagpindu:pik_217_0": "evamabhyāsato mantrī śodhayed bodhayet yathā /",
  "SA22nagpindu:pik_217_1": "hṛtkaṇṭhaṃ caiva saṃśodhyaṃ prīṇayecca tathāgatān //",
  "SA22nagpindu:pik_218_0": "hūṃkāreṇa ca saṃśodhya āḥkāreṇa tu bodhayet /",
  "SA22nagpindu:pik_218_1": "jvālayet praṇavākrāntam iyamāhāraśodhanā //",
  "SA22nagpindu:pik_219_0": "kaṇṭhe śaṅkhaṃ vicintyādau tasmin hrīḥkārasambhavam /",
  "SA22nagpindu:pik_219_1": "padmamaṣṭadalaṃ cinted hūṃkāraṃ karṇikopari //",
  "SA22nagpindu:pik_220_0": "hūṃkārajaṃ mahāvajraṃ pañcaśūkaṃ vibhāvayet /",
  "SA22nagpindu:pik_220_1": "madhyaśūkāgre sañcinted oṃkāraṃ kaṇṭhaśodhanam //",
  "SA22nagpindu:pik_221_0": "meghanādaṃ hṛdi dhyātvā triśikhāgniṃ tataḥ spharet /",
  "SA22nagpindu:pik_221_1": "tatrāhāraṃ ca juhuyād homamādhyātmikaṃ tvidam //",
  "SA22nagpindu:pik_222_0": "vāyavyaṃ dīpayed agniṃ vāruṇaṃ pacate tu saḥ /",
  "SA22nagpindu:pik_222_1": "māhendramaṇḍalaṃ sthānaṃ yatra sañcarate haviḥ //",
  "SA22nagpindu:pik_223_0": "annaṃ pānaṃ ca yat kiñcit tat sarvaṃ vāruṇena tu /",
  "SA22nagpindu:pik_223_1": "aśanaṃ mukhapadmena hṛtpadyaṃ sampraveśayet //",
  "SA22nagpindu:pik_224_0": "nābhipadmagataṃ paścāt sampuṭīkaraṇayogataḥ /",
  "SA22nagpindu:pik_224_1": "gudapadmād vinirgatya bhaśmāntaṃ ca vinirdiśet //",
  "SA22nagpindu:22_0": "na jarā nāpi rogaśca na mṛtyurna viṣādikam /",
  "SA22nagpindu:22_1": "nākālamaraṇaṃ tasya sarvopadravanāśanam // Pik_iti / Pik_ 225 //",
  "SA22nagpindu:pik_226_0": "śrīvajramālāvaramanthanena gūḍhaṃ samājāmbunidhiṃ mathitvā /",
  "SA22nagpindu:pik_226_1": "yat sādanāṅgāmṛtamāpi tena lokaḥ samasto 'maratāmupaitu //",
  "SA22nagpindu:23_0": "// piṇḍīkramasādhanaṃ samāptam //",
  "SA22nagpindu:24_0": "/ kṛtirācāryaśrīnāgārjunapādānām /"
}