{
    "T11bsa0554u:0": " Paṇḍitāśokaracitam",
    "T11bsa0554u:1": " Avayavinirākaraṇam /",
    "T11bsa0554u:2": " namaḥ samantabhadrāya //",
    "T11bsa0554u:3": " abhyāsātiśayastathā na vihitastādṛk śrutaṃ nārjjitaṃ /",
    "T11bsa0554u:4": " tanme cāpalamarthaleśamadhunānirmmātumīhe yadi /",
    "T11bsa0554u:5": " etat sarvvamavekṣyayannigaditaṃ tatpaṇḍitairdṛśyatām /",
    "T11bsa0554u:6": " prīṇantyeva vi + + + + hi śiśoḥ prāyaḥ pitṛṇāṃ manaḥ //",
    "T11bsa0554u:7": " yo virudvadharmmādhyāsavān nāsāvekaḥ /",
    "T11bsa0554u:8": " yathā ghaṭādirarthaḥ /",
    "T11bsa0554u:9": " virudvadharmmādhyāsavāṃśca sthūlonīlādirartha iti vyāpakavirudvopalabdhiḥ /",
    "T11bsa0554u:10": " iha dṛśyamānasthūlonīlādirartho dharmmī,",
    "T11bsa0554u:11": " sa cānubhavāvasito 'sati bādhake pratyakṣasidvo hetorāśrayāsidviṃ nihanti /",
    "T11bsa0554u:12": " nanu bhavadbhirasannevāvayavī pratijñāyate sa kathaṃ pratyakṣasidvaḥ /",
    "T11bsa0554u:13": " nāvayavinamiha dharmmiṇaṃ pratipannāḥ smaḥ kintu pratibhāsamānasthūla nīlādikamartham /",
    "T11bsa0554u:14": " na tarhi virudvadharmmasaṃsargādavayavina ekatvaṃ niṣidvaṃ syāt /",
    "T11bsa0554u:15": " yadyevaṃ kastarhi bhavato 'vayavī /",
    "T11bsa0554u:16": " eko 'nekāvayavasamavetārtha iti cet /",
    "T11bsa0554u:17": " sa kiṃ pratibhāsamānāt sthūlanīlāderanyo 'nanyo vā /",
    "T11bsa0554u:18": " na tāvaṃdanyaḥ,",
    "T11bsa0554u:19": " dṛśyatvenābhyupagamāt /",
    "T11bsa0554u:20": " na ca pratibhāsamānasthūlanīlārthavyatirekeṇāparaḥ pratibhāti /",
    "T11bsa0554u:21": " ananyaścet /",
    "T11bsa0554u:22": " tasyaikatvapratikṣepe kathamapratiṣidvamekatvamavayavinaḥ /",
    "T11bsa0554u:23": " nanu ca pratibhāsamānaścedarthonāvayavirūpodharmmī /",
    "T11bsa0554u:24": " kintarhi rūpamasyāvaśiṣṭaprasidvaṃ bhaviṣyatīti /",
    "T11bsa0554u:25": " ucyate, pratibhāsamānaḥ sthūlonīlākāraḥ pratyakṣasidvaṃ rūpaṃ,",
    "T11bsa0554u:26": " avayavitvānabhyupagame 'pyavaśiṣyate /",
    "T11bsa0554u:27": " na caivaṃ mantavyaṃ /",
    "T11bsa0554u:28": " na paramāṇusañcayavādināṃ sthūlākāraḥ kaścidartho 'sti yaḥ prasidvo dharmmī syāditi /",
    "T11bsa0554u:29": " avayavyanabhyupagame 'pi hi niravayavānekātmakaḥ sthūlo 'rthobhyupagamyamānaḥ kena niṣidvaḥ /",
    "T11bsa0554u:30": " syānmataṃ niravayavāḥ paramāṇavaḥ kathaṃ pratyakṣe sthūlenā kāreṇāvabhāseran,",
    "T11bsa0554u:31": " sthūlasūkṣmayorvirodhāditi /",
    "T11bsa0554u:32": " tadapi na yuktaṃ /",
    "T11bsa0554u:33": " paramāṇava eva hi pararūpadeśaparihāreṇotpannāḥ parasparasahitā avabhāsamānā deśavitānavanto bhāsante /",
    "T11bsa0554u:34": " vitatadeśatvañca sthūlatvaṃ,",
    "T11bsa0554u:35": " yattuktaṃ sthūlasūkṣmayorvirodha iti tat kiṃ pararūpadeśaparihāravatī niravayavānāmutpattiḥ /",
    "T11bsa0554u:36": " parasparasahitānāmekavijñānāvabhāsitvaṃ vā virudvamiti vaktumadhyavasitaṃ /",
    "T11bsa0554u:37": " idañcedvirudvaṃ sthūlākāraḥ kiṃ virudvaḥ /",
    "T11bsa0554u:38": " ataeva niravayaveṣu bahuṣvekasmin vijñāne pratibhāsa māneṣu bhavan pratibhāsakālabhāvī pratibhāsadharmmaḥ sthūlākāro na tu vāstavaḥ pratyekamabhāvāt",
    "T11bsa0554u:39": " pratibhāsāt prāgūrdvaṃ vā na tarhi sthūlo 'rtha iti cet /",
    "T11bsa0554u:40": " na tadāpi pratibhāsayogyatāsambhavāt yadaiva hi sañcitā bhaveyustadaiva pratibhāsayogyāḥ paramāṇavaḥ /",
    "T11bsa0554u:41": " yadā ca pratibhāsayogyā stadā sthūlāḥ /",
    "T11bsa0554u:42": " yastvāha niravayaveṣu bahuṣu pratibhāsamāneṣvavaśyamantareṇāpi pratibhāsitavyaṃ /",
    "T11bsa0554u:43": " antarānavabhāse parasparaviviktā eva nāvabhāsitāḥ syuḥ /",
    "T11bsa0554u:44": " viviktānavabhāse cāṇumātrakaṃ piṇḍo bhavet /",
    "T11bsa0554u:45": " na cāntaramavabhāsamānamutpaśyāmaḥ /",
    "T11bsa0554u:46": " tadayaṃ nirantara eka eva sthalo niravayavānekātmako bhavitumarhati,",
    "T11bsa0554u:47": " api tvekaḥ sthūlātmaka eveti /",
    "T11bsa0554u:48": " so 'pyevaṃ vācyaḥ /",
    "T11bsa0554u:49": " kiṃ vijātīyaparamāṇvantaramantaraṃ /",
    "T11bsa0554u:50": " āhosvit śūnyākāśayogaḥ /",
    "T11bsa0554u:51": " tatra śūnyākāśayogastāvadavastutayā nendriyapratyakṣagocaraḥ /",
    "T11bsa0554u:52": " arthasāmarthyabhāvini tātrārthasyaiva pratibhāsopapatteḥ /",
    "T11bsa0554u:53": " vijātīyantvindriyāntaragrāhyaṃ kathamindriyāntarajñāne 'vabhāsetāviṣayatvāt /",
    "T11bsa0554u:54": " tat kenāntareṇāvabhāsitavyamiti na vidmaḥ /",
    "T11bsa0554u:55": " yat punarucyate /",
    "T11bsa0554u:56": " antarālānavabhāse viviktā nāvabhāseranniti /",
    "T11bsa0554u:57": " tatrāpi kimeṣāmantaraṃ vivekaḥ pararūpaśūnyatā veti cintyaṃ /",
    "T11bsa0554u:58": " nirūpayantastu pararūpaśūnyatāmeva vivekaṃ vastūnāṃ paśyāmaḥ /",
    "T11bsa0554u:59": " pararūpaśūnyāśceme bhāsamānāḥ kathaṃ viviktā nāvabhāseranniti /",
    "T11bsa0554u:60": " nanu ca na pratyekaṃ paramāṇūnāṃ sthūlākāraḥ /",
    "T11bsa0554u:61": " tataḥ samuditānāmeṣṭavyaḥ /",
    "T11bsa0554u:62": " yathā ca nīlaparamāṇūnāṃ pratyekamasambhavan pītākāro bahuṣvapi na dṛśyate /",
    "T11bsa0554u:63": " tathā pratyekamasambhavan sthūlākāraḥ kathaṃ bahuṣu syāditi /",
    "T11bsa0554u:64": " uktamatra / avirudvo niravayavāṇāṃ sthūlākāra iti /",
    "T11bsa0554u:65": " nīlavirudvastu pītākāraḥ /",
    "T11bsa0554u:66": " tataḥ pītavirudvaṃ nīlākāraṃ vibhrāṇeṣu bahuṣvapi kathaṃ pītākāro bhavet /",
    "T11bsa0554u:67": " naivaṃ niravayavatvavirudvaḥ sthūlākāraḥ yathoktānyāyāt /",
    "T11bsa0554u:68": " tadevaṃ pratyakṣasidvaḥ sthūlo 'rtha iha dharmmīti vyavasthitaṃ /",
    "T11bsa0554u:69": " tadevamavasthite dharmmiṇi hetoḥ sattvamasattvaṃ vā nirūpyaṃ /",
    "T11bsa0554u:70": " tatra pāṇyādāvekasmin kampamāne sthūlo 'rthaḥ sakampaniḥkampe rūpe yugapat pratipadyamānaḥ kathaṃ virudvadharmmasaṃsargavānna syāt /",
    "T11bsa0554u:71": " sakampaniḥkampayorhi rūpayoḥ parasparābhāvāvyabhicāranimittako 'sti virodhaḥ /",
    "T11bsa0554u:72": " bhāvābhāvayoreva hi parasparaparihārātmako virodhaḥ /",
    "T11bsa0554u:73": " vastunostu tadabhāvāvyabhicāreṇaiva /",
    "T11bsa0554u:74": " iha ca sakampaniḥkampe rūpe gṛhṇat pratyakṣameva sāmarthyāt parasparābhāvaṃ sādhayati /",
    "T11bsa0554u:75": " vyavahārayati tu nirvviśeṣaṇaivānupalabdhiḥ /",
    "T11bsa0554u:76": " syādetat pāṇyādāvekasminnavayave kampamāne nāvayavinaḥ kampa rūpamabhyupeyaṃ /",
    "T11bsa0554u:77": " avayava eva hi tadā kriyāvān dṛśyate /",
    "T11bsa0554u:78": " na cedaṃ mantavyaṃ /",
    "T11bsa0554u:79": " avayave kriyāvati tadādheyenāvayavināpi kriyāvatā bhavitavyaṃ,",
    "T11bsa0554u:80": " yathā rathe calati tadā rūḍho 'pi calatīti /",
    "T11bsa0554u:81": " avayavāvayavikarmmaṇorbhinnanimittatvāt /",
    "T11bsa0554u:82": " nimittāyaugapadyācca /",
    "T11bsa0554u:83": " yadā hi ātmanaḥ pāṇikampanecchā bhavati /",
    "T11bsa0554u:84": " tataḥ prayatnaḥ /",
    "T11bsa0554u:85": " tadā prayatnavadātmapāṇisaṃyogāt pāṇau kriyā /",
    "T11bsa0554u:86": " yadā tu śarīrakampanārthaḥ prayatnaviśeṣa ātmano jāyate /",
    "T11bsa0554u:87": " tadā tatprayatnavadātmaśarīrasaṃyogāt śarīre karmmeti nimittabhedaḥ /",
    "T11bsa0554u:88": " ato bhinnamiti tayorekasmin jāte kathaṃ nimittāntarapratibadvajanmā tadabhāve tadaparo 'pi tathaiva jāyeta /",
    "T11bsa0554u:89": " ratha tadārūḍhakarmmaṇostu satyapi nimittabhede nimittayaugapadyāt sahabhāvaḥ /",
    "T11bsa0554u:90": " tathā hi nodanaṃ rathakarmmaṇo 'samavāyikāraṇaṃ /",
    "T11bsa0554u:91": " tadārūḍhakarmmaṇastu nodyasaṃyogaḥ /",
    "T11bsa0554u:92": " tayośca sahabhāvāt karmmaṇī api yaugapadyena jāyete /",
    "T11bsa0554u:93": " tadetat sakalamālocya bhadantadharmmottareṇedamuktam /",
    "T11bsa0554u:94": " na cātrā vayavaḥ kriyāvān /",
    "T11bsa0554u:95": " avayaveṣu hi kriyāvatsu vibhāgo jāyate /",
    "T11bsa0554u:96": " kriyāyā vibhāgārambhaṃ prati nirapekṣakāraṇatvāt /",
    "T11bsa0554u:97": " tena ca saṃyoge 'samavāyikāraṇe nivarttate nivarttetāvayavi dravyamiti /",
    "T11bsa0554u:98": " idamāhuratra kaṇādaśiṣyāḥ /",
    "T11bsa0554u:99": " nodanādabhighātādvā jāyamānaḥ kriyāviśeṣo dravyārambhakasaṃyogapratidvandvivibhāgārambhako dṛṣṭaḥ /",
    "T11bsa0554u:100": " anyattu vibhāgamātramārabhate na tu yathoktaviśeṣaṃ /",
    "T11bsa0554u:101": " anyasmin padmasaṅkocavikāśādike karmmaṇyavayavasaṃyoganivṛtteradarśanāt /",
    "T11bsa0554u:102": " tadvat prayatnajanyasyāpi karmmaṇo nāsti saṃyoganivarttanasāmarthyaṃ /",
    "T11bsa0554u:103": " tato nāsti dravyanivṛttiriti",
    "T11bsa0554u:104": " / ayamatra samādhiḥ /",
    "T11bsa0554u:105": " ihāvayavini kriyāvati niyamenāvayavairapi kriyāvadbhirbhavitavyaṃ /",
    "T11bsa0554u:106": " anyathāvayavasaṃsṛṣṭebhya ākāśadeśebhyo vibhāgo 'vayavāsaṃsṛṣṭeśca saṃyogovayavinaḥ kriyāvataḥ syāt /",
    "T11bsa0554u:107": " avayavāstu kriyāvirahiṇaḥ pūrvvakrāntebhyo nabhodeśebhyo nāpasaryyeyuḥ /",
    "T11bsa0554u:108": " avayavisamākrāntaiśca deśairnābhisambadhyeran /",
    "T11bsa0554u:109": " na cāvayavisaṃyogavibhāgābhyāmavayavasaṃyogavibhāgau vācyau /",
    "T11bsa0554u:110": " kāryyasaṃyogavibhāgayoḥ kāraṇasaṃyogavibhāgau prati nimittabhāvānabhyupagamāt /",
    "T11bsa0554u:111": " kāraṇasaṃyogavibhāgāveva hi kāryyasaṃyogavibhāgāvārabhete /",
    "T11bsa0554u:112": " na ca viparyyayaḥ sidvāntahāniprasaṅgāt /",
    "T11bsa0554u:113": " tenāvayavāvayavināṃ pṛthagdeśatvādādhāryyādhārabhāvahānau samavāyo 'pi na vyavatiṣṭheta /",
    "T11bsa0554u:114": " tasmādavayavini kriyāvati avayavāḥ kriyāvanta ityakāmakairapi vaiśeṣikairidamabhyupeyaṃ /",
    "T11bsa0554u:115": " yathā cāvayavikriyāyāmavayavāḥ kriyāvanta stathāvayaveṣvapi kriyāvatsu tadavayavaiḥ kriyāvadbhirbhāvyamiti /",
    "T11bsa0554u:116": " anayā diśā dvyaṇuke kriyāvati tadārambhakau paramāṇūkriyāvantau mantavyau /",
    "T11bsa0554u:117": " ataścalāvayavasambandhinaścalāḥ paramāṇavaḥ /",
    "T11bsa0554u:118": " niḥkriyāvayavasambandhinastu niḥkriyā /",
    "T11bsa0554u:119": " paramāṇukriyāyāṃ tadārabdhamapi bdyaṇukadravyaṃ kriyāvat prasajyeta /",
    "T11bsa0554u:120": " sarvvāvayavakriyāyāḥ kāryyakriyāvinābhūtatvāt /",
    "T11bsa0554u:121": " ekasya paramāṇoḥ kriyā na parasyeti cet /",
    "T11bsa0554u:122": " sakriyaniḥkriyau tarhi paramāṇū parasparaṃ vibhajyamānāvujjhitadravyārambhakasaṃyogau syātāṃ /",
    "T11bsa0554u:123": " tataśca dravyanāśaḥ /",
    "T11bsa0554u:124": " evañca bdyaṇukadravyasya kriyāvattve tryaṇuke 'pi kriyā syādityanena krameṇa paridṛśyamāno 'calaścalaḥ syādavayavaḥ /",
    "T11bsa0554u:125": " tasmānniḥkriyāvayavasambandhino niḥkriyāḥ paramāṇavaścalāvayavasambandhibhyaścalebhyo vibhajyamānā dravyārambhakasaṃyogavināśavantaḥ syuḥ /",
    "T11bsa0554u:126": " niravayavo hi paramāṇuryamaṇumātranabhodeśamākramya paramāṇvantareṇa saṃyujyate /",
    "T11bsa0554u:127": " tato vibhajyamānaḥ kathamanujjhitaparamāṇvantarapratyāsattikaḥ syāt /",
    "T11bsa0554u:128": " sāvayavo hi bhāva ekenāvayavena vastvantarasaṃyukta evāvayavāntarai ścalaiḥ /",
    "T11bsa0554u:129": " pūrvvākrāntānnabhodeśān virahayya deśāntaramākrāmet /",
    "T11bsa0554u:130": " niravayaveṣu tvatyantamastamiteyaṃ katheti yuktaṃ drabyanāśaprasaṅgamutpaśyāmaḥ /",
    "T11bsa0554u:131": " athavānyathāyaṃ virudvadharmmasaṃsargaḥ /",
    "T11bsa0554u:132": " tathāhyāvṛte ekasmin pāṇyādau sthūlasyārthasyāvṛtānāvṛte rūpe yugapadbhavantī virudvadharmmadvayasaṃyogamasyāvedayataḥ /",
    "T11bsa0554u:133": " na cānāvṛtaikarūpa evāyamiti śakyaṃ vaktuṃ /",
    "T11bsa0554u:134": " ardvāvaraṇe 'pi anāvṛtasya pūrvvavaddarśanaprasaṅgāt /",
    "T11bsa0554u:135": " avayavadarśanāyattopalabdheḥ /",
    "T11bsa0554u:136": " taddṛṣṭau asyā dṛṣṭiriti cet /",
    "T11bsa0554u:137": " adṛṣṭireva tarhi asyāstu /",
    "T11bsa0554u:138": " na tu dṛṣṭayadṛṣṭī /",
    "T11bsa0554u:139": " nanvastyevāvayavidarśanamavayavāvaraṇe 'pīti ko 'yaṃ prasaṅgaḥ /",
    "T11bsa0554u:140": " evantarhi sthūlaḥ prāgvadupalabhyeta /",
    "T11bsa0554u:141": " idamatrāha kaścit /",
    "T11bsa0554u:142": " bhūyo 'vayavendriyasannikarṣasahāyo 'vayavīndriyasannikarṣaḥ sthūlopalabdhenimittaṃ,",
    "T11bsa0554u:143": " na cārdvāvaraṇe bhūyasāmavayavānāmastīndriyasannikarṣaḥ tato na sthūlagrahaṇamiti /",
    "T11bsa0554u:144": " so 'pyevaṃ praṣṭavyaḥ /",
    "T11bsa0554u:145": " kiṃ sthūlo nāmāvayavino 'nyaḥ /",
    "T11bsa0554u:146": " sa evānekavyāpī sthūlaḥ /",
    "T11bsa0554u:147": " tatra yadyavayavyeva sthūlaḥ /",
    "T11bsa0554u:148": " tadā tadgrahaṇe kathanna sthūlagrahaṇamiti cintyam /",
    "T11bsa0554u:149": " atha sthūlatvākhyaḥ parimāṇaviśeṣo guṇaḥ sa drabyādanya eveti cet /",
    "T11bsa0554u:150": " evantarhi parimāṇarahitameva tat dravyamupa labhyate /",
    "T11bsa0554u:151": " na tvasyānyenānyena parimāṇena yogaḥ /",
    "T11bsa0554u:152": " na cāsyānekaparimāṇakalpanāpi sādhvī /",
    "T11bsa0554u:153": " yugapat sarvveṣāmanupalabdheḥ /",
    "T11bsa0554u:154": " na ca dṛśyasya darśananivṛttiryuktā /",
    "T11bsa0554u:155": " avayavasyaiva tat parimāṇamupalabhyata iti cet /",
    "T11bsa0554u:156": " yadyevaṃ sa eva tarhyavayavaḥ svena parimāṇena sambadvaḥ pratyakṣostvāvaraṇakālenāvayavī /",
    "T11bsa0554u:157": " syādetadekārthasamabāyādbhāntinimittādavayavyevāvayavaparimāṇena sambadvaḥ pratibhātīti tadapi na śobhanaṃ /",
    "T11bsa0554u:158": " dvayoḥ samaparimāṇayoravayavāvayavinoḥ pratibhāsaprasaṅgaḥ /",
    "T11bsa0554u:159": " yasya hi mahato 'vayavasya tata parimāṇaṃ sa tāvat svena parimāṇena sambadvaḥ pratibhāti /",
    "T11bsa0554u:160": " avayavinaśca tatparimāṇasambadvapratibhāsābhyupagame dvayoḥ samaparimāṇayorayavāyavavinoḥ pratibhāsa āsajyate /",
    "T11bsa0554u:161": " na cāsti yathoktaḥ pratibhāsaḥ parimāṇarahitaḥ /",
    "T11bsa0554u:162": " so 'vayavaḥ pratibhāsa iti cet /",
    "T11bsa0554u:163": " syādetadyasyāvayavasya parimāṇenāvayavī sambadvaḥ pratibhāti sa svaṃ parimāṇaṃ parityajyābhātīti /",
    "T11bsa0554u:164": " idamapi parimāṇavirahiṇovayavasyādṛṣṭeraśakyaṃ kalpayituṃ /",
    "T11bsa0554u:165": " ekārthasamavāyācca bhrānti nimittādalpatarāvayavaparimāṇavānapyavayavī pratibhāseta /",
    "T11bsa0554u:166": " na ca bādhakamantareṇa bhrāntirapi śakyā vyavasthāpayitum /",
    "T11bsa0554u:167": " asti tarhi sthūlo 'vayava eva pratyakṣaḥ /",
    "T11bsa0554u:168": " evamāvaraṇakāla ivānāvaraṇāvasthāyāmapi sthūlataro 'vayavaḥ pratyakṣo 'stu /",
    "T11bsa0554u:169": " paramadhyāvarttināmavayavānāmindriyasannikarṣābhāve sthūlatamāvayavidarśanānupapatteḥ syānmataṃ nikhilā vayavadarśanaṃ na sthūlapratyakṣakāraṇaṃ",
    "T11bsa0554u:170": " kintu bhūyo 'vayavadarśanamiti /",
    "T11bsa0554u:171": " idamapi na samyak /",
    "T11bsa0554u:172": " abhimukhāvasthitasya hi parvvatāderarvvācīnāvayavadarśanena tathā sthūlapratipattiryathārvvākparamadhyavarttināṃ darśane /",
    "T11bsa0554u:173": " tato na yāvanniravaśeṣāvayavadarśanaṃ tāvat kathaṃ sthūlatamārthapratipattiḥ syāt /",
    "T11bsa0554u:174": " na cāvayavā arvākparamadhyavarttino yugapaddṛśyante /",
    "T11bsa0554u:175": " tat kathamavayavī sthūlo dṛśyeta /",
    "T11bsa0554u:176": " krameṇa diśāmavayavānāṃ pratyakṣīkaraṇe pratyakṣaḥ sthūlo 'vayavīti cet /",
    "T11bsa0554u:177": " anyadā tu kaḥ pratyakṣaḥ iti vimṛṣyaṃ /",
    "T11bsa0554u:178": " avayava iti cet /",
    "T11bsa0554u:179": " avayavī api paramadhyavarttino na yugapaddṛśyanta iti kathaṃ so 'pi pratyakṣaḥ syāt /",
    "T11bsa0554u:180": " tadevaṃ nāvayavī nāvayavāḥ pratyakṣā iti na kiñcidṛśyeteti /",
    "T11bsa0554u:181": " tat sidvamāvṛtānāvṛtarūpaḥ sthūlo 'rtha iti //",
    "T11bsa0554u:182": " tathā rāgārāgābhyāṃ virodhaḥ sambhāvanīyaḥ /",
    "T11bsa0554u:183": " tathā hyekasminnukte sthulo 'rtho raktārakte rūpe yugapat pratipadyamāno virudvarūpadvayayogamātmanaḥ prakāśayati /",
    "T11bsa0554u:184": " nanva vayava eva rakto 'vayavī tvaraktaikarūpa eveti /",
    "T11bsa0554u:185": " yadyevaṃ rakte 'vayave 'raktarūpo 'vayavī dṛśyeta /",
    "T11bsa0554u:186": " na caivaṃ /",
    "T11bsa0554u:187": " athavā rāgadravyasaṃyogo hi raktatvaṃ /",
    "T11bsa0554u:188": " avayavasya ca rāgadravyeṇa saṃyoge 'vayavino 'pi tena bhāvyaṃ /",
    "T11bsa0554u:189": " avaśyaṃ hi kāraṇasaṃyoginā kāryyamapi saṃyujyata iti samayāt /",
    "T11bsa0554u:190": " yastvāha rakta evāvayavī /",
    "T11bsa0554u:191": " asti hi kuṅkumārakte paṭāvayave kuṅkumāraktaḥ paṭa iti pratyayaḥ /",
    "T11bsa0554u:192": " tato rāgadravyasaṃyukta evāvayavīti tasyāpi varṇāntarānavabhāsaḥ syādavayavinaḥ /",
    "T11bsa0554u:193": " rāgadravyaṃ hi pratyāsīdat nijarūpaṃ vastuna stirodhatte svena ca rūpeṇa dravyaṃ sambandhati /",
    "T11bsa0554u:194": " yathā raktovayavastirohitasahajarūpo rāgadravyasamavāyinā rūpeṇa sambandhī pratibhāti /",
    "T11bsa0554u:195": " avayavinyapi rāgadravyasaṃyogini varṇāntarānavabhāsaprasaṅgo durvvāraḥ /",
    "T11bsa0554u:196": " tanna rakta evāvayavīti śakyaṃ vaktum /",
    "T11bsa0554u:197": " anyastu saṃyogasyāvyāpyavṛttyā samādhatte /",
    "T11bsa0554u:198": " sa hyāha śabda ivāvyāpyavṛttiḥ saṃyogaḥ /",
    "T11bsa0554u:199": " tenaikārtho raktaścāraktaśceti /",
    "T11bsa0554u:200": " so 'pyevaṃ paryyanuyojyaḥ /",
    "T11bsa0554u:201": " kathamavyāpyavṛttiḥ /",
    "T11bsa0554u:202": " yadi hi svāśraye samaveto rūpādivat vyāpyavṛttirevāyaṃ /",
    "T11bsa0554u:203": " asamavetaścāvṛttirevāpyadravyeṣtiva gandhaḥ /",
    "T11bsa0554u:204": " ekatra saṃyogasyabhāvābhāvāvyāpino vṛttiriti cet /",
    "T11bsa0554u:205": " syādetadyathā virudvāvapi rūparasāvekamāśrayete /",
    "T11bsa0554u:206": " tathā saṃyogasyāpyekatra bhāvābhāvau yugapat syātām /",
    "T11bsa0554u:207": " aho mohavijṛmbhitaṃ /",
    "T11bsa0554u:208": " abhāvo hi bhāvanivṛttirūpo nāsya bhāvanivṛttiṃ hitvā rūpāntaramīkṣate /",
    "T11bsa0554u:209": " yaśca yannivṛttirūpaḥ sa kathaṃ tasmin satyeva bhavati /",
    "T11bsa0554u:210": " bhāve vā tannivṛttirūpatāṃ jahyāt /",
    "T11bsa0554u:211": " tathā hyanalaṃ paśyannapi salilārthī tatra pravartteta /",
    "T11bsa0554u:212": " jalaviviktasyānalasya daśanāt /",
    "T11bsa0554u:213": " jalābhāvasidverapravṛtteriti cet /",
    "T11bsa0554u:214": " bhavatvanupalambhājjalābhāvasidvistathāpi jalasattāṃ sambhāvayan jalārthī pravartteta /",
    "T11bsa0554u:215": " nanu tatra yadi jalaṃ syādupalabhyeta kimataḥ /",
    "T11bsa0554u:216": " ato 'nupalambhādabhāvo jalasyeti /",
    "T11bsa0554u:217": " yadyapyabhyupagataiva jalābhāvasidviḥ /",
    "T11bsa0554u:218": " tathāpi tadarthinastadbhāvaśaṅkayā pravṛttiḥ syāt /",
    "T11bsa0554u:219": " yugapadekatra saṃyogasya bhāvābhāvau dṛśyete /",
    "T11bsa0554u:220": " tenaivaṃ kalpayāmo na svecchayā /",
    "T11bsa0554u:221": " nanu kimabhāvobhāvapratiṣedhātmakaḥ pratīyate /",
    "T11bsa0554u:222": " anyathā vā /",
    "T11bsa0554u:223": " tatra bhāvanivṛttirūpe 'bhāve sidve kathaṃ bhāvopalabdhirna bhrāntā syāt /",
    "T11bsa0554u:224": " bhāvāpratiṣedhātmakaśca nābhāvaḥ /",
    "T11bsa0554u:225": " nāmamātrantu syāt /",
    "T11bsa0554u:226": " na ca nāmamātrādarthasya tathābhāvaḥ /",
    "T11bsa0554u:227": " rūparasayostu na parasparanivṛttī rūpamiti kathaṃ tadudāharaṇamiha śobheta /",
    "T11bsa0554u:228": " na ca rūparasayorekatra samavāyo 'smābhiranu manyate /",
    "T11bsa0554u:229": " śabdo 'pyevamevāvyāpyavṛttirasidvaḥ sa kathaṃ prakṛtasaṃśayanivṛttaye kalpyeteti /",
    "T11bsa0554u:230": " alaṃ bahubhāṣitayā //",
    "T11bsa0554u:231": " athavā sthūlo 'rthastadataddeśaḥ pratīyate /",
    "T11bsa0554u:232": " taddeśayośca parasparābhāvāvyabhicāranimitto 'sti virodhaḥ /",
    "T11bsa0554u:233": " ato virudvadharmmasaṃsargaḥ sthūlasya /",
    "T11bsa0554u:234": " syādetat kathaṃ tadataddeśayoḥ parasparābhāvāvyabhicāraḥ /",
    "T11bsa0554u:235": " ucyate /",
    "T11bsa0554u:236": " iha tāvadekasmin deśe paricchidyamāne tādrūpyapracyutirasya vyavacchidyate /",
    "T11bsa0554u:237": " tadavyavacchede tatparicchedābhāvaprasakteḥ /",
    "T11bsa0554u:238": " pracyutivacca pracyutimadapi deśāntaraṃ vyavacchidyate /",
    "T11bsa0554u:239": " yadi hi paricchidyamāno deśāntarasvabhāvo bhavettadā tadrūpa evopalabdho bhavet /",
    "T11bsa0554u:240": " deśāntararūpantu virahayya svena rūpeṇa prakāśamāno deśo deśāntarāsaṃsṛṣṭa ityavasīyate /",
    "T11bsa0554u:241": " yathā ca deśasya deśāntarāsaṃsargastathā tenādhārabhūtena deśena yadyāptaṃ rūpaṃ tadapi deśāntarasaṃsargādavicchinnaṃ bhavati /",
    "T11bsa0554u:242": " kathaṃ hi tena deśena vyāptaṃ rūpaṃ tadabhāvavati deśāntare vartteta /",
    "T11bsa0554u:243": " yathā ekena deśena vyāpto ghaṭo na deśāntare varttate /",
    "T11bsa0554u:244": " deśāntare 'nupalambhādavṛttiriti cet /",
    "T11bsa0554u:245": " viprakṛṣṭe deśāntare kathamasyābhāvaḥ pratipattavyaḥ /",
    "T11bsa0554u:246": " tasmādidamakāmakenāpi vācyaṃ /",
    "T11bsa0554u:247": " yaduta ekadeśavyāptaṃ rūpaṃ na deśāntare varttate iti /",
    "T11bsa0554u:248": " tasya tena byāpanaprasaṅgāt /",
    "T11bsa0554u:249": " tadabhāvavati deśāntare varttamāno 'pi tena deśena vyāpyeta /",
    "T11bsa0554u:250": " na ca vyāptirasya śakyāvasātuṃ /",
    "T11bsa0554u:251": " bhāgāntarāsambhavāt /",
    "T11bsa0554u:252": " etena tannirastaṃ /",
    "T11bsa0554u:253": " yadāha kaścit /",
    "T11bsa0554u:254": " yathaikobhāvastadataddeśaṃ janayannavirudhyata iti /",
    "T11bsa0554u:255": " tadapi na prakṛtānurūpam /",
    "T11bsa0554u:256": " tathāhi bhāvābhāvāveva parasparaparihāreṇa virudvau na vastunī /",
    "T11bsa0554u:257": " vastunostu parasparābhāvāvyabhicāreṇa virodhaḥ /",
    "T11bsa0554u:258": " tena yadeva vastu vastvantarapracyutimat tadeva tena virudvaṃ /",
    "T11bsa0554u:259": " na caikakāryyanivarttanaśaktiḥ kāryyāntaraśaktayabhāvāvyabhicāriṇī /",
    "T11bsa0554u:260": " anupalambho hi vastuno vastvantarābhābāvyabhicāraṃ sādhayati /",
    "T11bsa0554u:261": " ekakāryyanirvarttanaśaktimati ca rūpe gṛhyamāṇe kāryyāntara nirvarttanaśaktirapi paricchidyata iti /",
    "T11bsa0554u:262": " kathaṃ tadabhāvaḥ /",
    "T11bsa0554u:263": " ekadeśasambadvaṃ tu rūpaṃ deśāntarasaṃsargirūpaparihāreṇopalabhyamānantadabhāvāvyabhicāri tena virudvaṃ /",
    "T11bsa0554u:264": " yathātyanta sadṛśorvastunoryugapadupalabhyamānayoḥ satyapi cākārabhede dūrādanupalakṣyamāṇabhedayordeśabhedamātranimittakaṃ pratyakṣāvasitaṃ virodhamāśritya bhedo 'vasthāpyate /",
    "T11bsa0554u:265": " yastvāha /",
    "T11bsa0554u:266": " yathaikaṃ cakṣurvijñānaṃ bhinneṣu cakṣurādiṣu varttate tadadhīnotpādatayā /",
    "T11bsa0554u:267": " tathānyo 'pi bhinnadeśanivṛttirnna bhetsyata iti /",
    "T11bsa0554u:268": " so 'pi deśabhedanimitte virodhe 'vasthāpyamāne vastunaḥ kāraṇabhedanimittaṃviro dhamāsañjayan na naipuṇyamātmano nivedayati /",
    "T11bsa0554u:269": " na hi vijñānasya deśo 'sti kaścit /",
    "T11bsa0554u:270": " amūrttatvāt /",
    "T11bsa0554u:271": " syādetat /",
    "T11bsa0554u:272": " yathā deśabhedanimitto virodhastathā kāraṇabhedanimitto 'pi syāt /",
    "T11bsa0554u:273": " ko hi vastuto viśeṣaḥ,",
    "T11bsa0554u:274": " kāraṇabhedāddeśabhedasyeti /",
    "T11bsa0554u:275": " uktamiha / parasparābhāvāvyabhicāranimitto vastūnāmasti virodhaḥ /",
    "T11bsa0554u:276": " sa deśabhede 'pi sannidhīyete na kāraṇabhede /",
    "T11bsa0554u:277": " deśabhedavatī hi rūpe 'nyo 'nyaparihāreṇopalabhyamāne /",
    "T11bsa0554u:278": " parasparābhāvāvyabhicāriṇī bhavato na kāraṇabhedavatī /",
    "T11bsa0554u:279": " tadevaṃ kamparāgāvaraṇabhāvābhāvakṛte deśabhedanibandhane ca caturthe virudvadharmmasaṃsarge 'vayaviviṣaye vyavasthāpite pakṣadharmmatvaṃ sidvaṃ hetoḥ /",
    "T11bsa0554u:280": " adhunāvyāptirevāsya svasādhyena samarthanīyā /",
    "T11bsa0554u:281": " iha virudvadharmmasaṃsargavirahamātranibandhano bhedavyavahāro vastūnāṃ dṛṣṭaḥ,",
    "T11bsa0554u:282": " ahetorayogāt /",
    "T11bsa0554u:283": " nimittāntarasya vādarśanāt /",
    "T11bsa0554u:284": " tato virudvadharmmasaṃsarge 'pi bhavannabhedavyavahāro vyāpakaṃ nimittavattvaṃ jahyāt /",
    "T11bsa0554u:285": " tato vyāpakānupalabdhyā tasmādvyāvṛtto virudvadharmmaviraheṇa vyāpyate /",
    "T11bsa0554u:286": " tadvirudvaśca virudvadharmmasaṃsargaḥ /",
    "T11bsa0554u:287": " teneyaṃ vyāpakavirudvopalabdhibhūmikā /",
    "T11bsa0554u:288": " evaṃ prasādhite 'syāstrairūpye 'sidvavirudvānaikāntikā doṣā nāvakāśaṃ labhante / iti //",
    "T11bsa0554u:289": " evaṃ mayā bahuṣu durmmatinirmmiteṣu pratyudvṛteṣu khalu dūṣaṇakaṇṭakeṣu /",
    "T11bsa0554u:290": " ācāryyanītipatha eva viśodhito 'yamutsāryyamatsaramanena janaḥ prayātu //",
    "T11bsa0554u:291": " samāptañcedamavayavinirākaraṇamiti //"
}