{
  "GSP29antarkpu:0": "AnTs_1ab nidhāya hṛdi viśveśaṃ vidhāya guruvandanam /",
  "GSP29antarkpu:1": "AnTs_1cd bālānāṃ sukhabodhāya kriyate tarkasaṃgrahaḥ //",
  "GSP29antarkpu:2": "AnTs_2 dravyaguṇakarmasāmānyaviśeṣasamavāyābhāvāḥ sapta padārthāḥ //",
  "GSP29antarkpu:3": "AnTs_3 tatra dravyāṇi pṛthivyaptejovāyvākāśakāladigātmamanāṃsi navaiva //",
  "GSP29antarkpu:4_0": "AnTs_4 rūparasagandhasparśasaṃkhyāparimāṇapṛthaktvasaṃyogavibhāgaparatvāparatvagurutvadravatvasnehaśabdabuddhisukhaduḥkhecchādveṣaprayatnadharmādharmasaṃskārāś",
  "GSP29antarkpu:4_1": "caturviṃśati guṇāḥ //",
  "GSP29antarkpu:5": "AnTs_5 utkṣepaṇāvakṣepaṇākuñcanaprasāraṇagamanāni pañca karmāṇi //",
  "GSP29antarkpu:6": "AnTs_6 param aparaṃ ceti dvividhaṃ sāmānyam //",
  "GSP29antarkpu:7": "AnTs_7 nityadravyavṛttayo viśeṣās tv anantā eva //",
  "GSP29antarkpu:8": "AnTs_8 samavāyas tv eka eva //",
  "GSP29antarkpu:9": "AnTs_9 abhāvaś caturvidhaḥ / prāgabhāvaḥ pradhvaṃsābhāvo 'tyantābhāvo 'nyonyābhāvaś ceti //",
  "GSP29antarkpu:10_0": "AnTs_10 gandhavatī pṛthivī / sā dvividhā nityānityā ca / nityā paramāṇurūpā / anityā",
  "GSP29antarkpu:10_1": "kāryarūpā / punas trividhā śarīrendriyaviṣayabhedāt / śarīram asmadādīnām / indriyaṃ",
  "GSP29antarkpu:10_2": "gandhagrāhakaṃ ghrāṇaṃ nāsāgravarti / viṣayo mṛtpāṣāṇādiḥ //",
  "GSP29antarkpu:11_0": "AnTs_11 śitasparśavatya āpaḥ / tā dvividhāḥ nityā anityāś ca / ntyāḥ paramāṇurūpāḥ /",
  "GSP29antarkpu:11_1": "anityāḥ kāryarūpāḥ. / punas trividhāḥ. śarīrendriyaviṣayabhedāt / śarīraṃ varuṇaloke /",
  "GSP29antarkpu:11_2": "indriyaṃ rasagrāhakaṃ rasanaṃ jihvāgravarti / viṣayaḥ saritsamudrādiḥ //",
  "GSP29antarkpu:12_0": "AnTs_12 uṣṇasparśavat tejaḥ / tad dvividhaṃ nityam anityaṃ ca / niyyaṃ paramāṇurūpam /",
  "GSP29antarkpu:12_1": "anityaṃ kāryarūpam / punas trividhaṃ śarīrendriyaviṣayabhedāt / śarīram ādityaloke /",
  "GSP29antarkpu:12_2": "indriyaṃ rūpagrāhakaṃ cakṣuḥ kṛṣṇatārāgravarti / viṣayaś caturvidhaḥ / bhaumadivyaudaryākarajabhedāt /",
  "GSP29antarkpu:12_3": "bhaumaṃ vahnyādikam / abindhanaṃ divyaṃ vidyudādi / bhuktasya pariṇāmahetur audaryam.",
  "GSP29antarkpu:12_4": "ākarajaṃ suvarṇādi //",
  "GSP29antarkpu:13_0": "AnTs_13 rūparahitasparśavān vāyuḥ / sa dvividho nityo 'nityaś ca / nityaḥ paramāṇurūpaḥ /",
  "GSP29antarkpu:13_1": "anityaḥ kāryarūpaḥ / punas trividhaḥ śarīrendriyaviṣayabhedāt / śarīraṃ vāyuloke /",
  "GSP29antarkpu:13_2": "indriyaṃ sparśagrāhakaṃ tvaksarvaśarīravarti / viṣayo vṛkṣādikampanahetuḥ // śarīrāntaḥsaṃcārī",
  "GSP29antarkpu:13_3": "vāyuḥ prāṇaḥ / sa caiko 'py upādhibhedāt prāṇāpānādisaṃjñā labhate //",
  "GSP29antarkpu:14": "AnTs_14 śabdaguṇam ākāśam / tac caikaṃ vibhu nityaṃ ca //",
  "GSP29antarkpu:15": "AnTs_15 atītādivyavahārahetuḥ kālaḥ / sa caiko vibhur nityaś ca //",
  "GSP29antarkpu:16": "AnTs_16 prācyādivyavahārahetur dik / sā caikā vibhvī nityā ca //",
  "GSP29antarkpu:17": "AnTs_17 jñānādhikaraṇam ātmā / sa dvividhaḥ paramātmā jīvātmā ca / tatreśvaraḥ sarvajñaḥ paramātmaika eva / jīvātmā pratiśarīraṃ bhinno vibhur nityaś ca //",
  "GSP29antarkpu:18": "AnTs_18 sukhādyupalabdhisādhanam indriyaṃ manaḥ / tac ca pratyātmaniyatatvād anantaṃ paramāṇurūpaṃ nityaṃ ca //",
  "GSP29antarkpu:19_0": "AnTs_19 cakṣurmātragrāhyo guṇo rūpam / tac ca śuklanīlapītaraktaharitakapiśacitrabhedāt",
  "GSP29antarkpu:19_1": "saptavidhaṃ pṛthivījalatejovṛtti / tatra pṛthivyāṃ saptavidham / abhāsvaraśuklaṃ",
  "GSP29antarkpu:19_2": "jale / bhāsvaraśuklaṃ tejasi //",
  "GSP29antarkpu:20": "AnTs_20 rasanagrāhyo guṇo rasaḥ / sa ca madhurāmlalavaṇakaṭukaṣāyatiktabhedāt ṣaḍvidhaḥ / pṛthivyāṃ ṣaḍvidhaḥ / jale madhura eva //",
  "GSP29antarkpu:21": "AnTs_21 ghrāṇagrāhyo guṇo gandhaḥ / sa ca dvividhaḥ surabhirasurabhiś ca / pṛthivīmātravṛttiḥ /",
  "GSP29antarkpu:22": "AnTs_22 tvagindriyamātragrāhyo guṇo saparśaḥ / sa ca trividhaḥ śitoṣṇānuṣṇāśītabhedāt / pṛthivyaptejovāyuvṛttiḥ / tatra śīto jale / uṣṇas tejasi / anuṣṇāśītaḥ pṛthivīvāyvoḥ //",
  "GSP29antarkpu:23": "AnTs_23 rūpādicatuṣṭayaṃ pṛthivyāṃ pākajam anityaṃ ca / anyatrāpākajaṃ nityam antyaṃ ca / nityagataṃ nityam / anityagatam anityam //",
  "GSP29antarkpu:24_0": "AnTs_24 ekatvādivyavahārahetuḥ saṃkhyā / navadravyavṛttir ekatvādiparārdhaparyantā /",
  "GSP29antarkpu:24_1": "ekatvaṃ nityam anityaṃ ca / nityagataṃ nityam anityagatam anityam / dvitvādikaṃ tu",
  "GSP29antarkpu:24_2": "sarvatrānityam eva //",
  "GSP29antarkpu:25": "AnTs_25 mānavyavahārakāraṇaṃ parimāṇaṃ / navadravyavṛtti / tac caturvidham / aṇu mahad dīrghaṃ hrasvaṃ ceti //",
  "GSP29antarkpu:26": "AnTs_26 pṛthagvyavahārakāraṇaṃ pṛthagtvaṃ / sarvadravyavṛtti //",
  "GSP29antarkpu:27": "AnTs_27 saṃyuktavyavahārahetuḥ saṃyogaḥ / sarvadravyavṛttiḥ //",
  "GSP29antarkpu:28": "AnTs_28 saṃyoganāśako guṇo vibhāgaḥ / sarvadravyavṛttiḥ //",
  "GSP29antarkpu:29_0": "AnTs_29 parāparavyavahārāsādhāraṇakāraṇe paratvāparatve / pṛthivyādicatuṣṭayamanovṛttīti /",
  "GSP29antarkpu:29_1": "te dvividhe dikkṛte kālakṛte ca / dūrasthe dikkṛtaṃ paratvam / samīpasthe dikkṛtam",
  "GSP29antarkpu:29_2": "aparatvam / jyeṣṭhe kālakṛthaṃ paratvam / kaniṣṭhe kālakṛtam aparatvam //",
  "GSP29antarkpu:30": "AnTs_30 ādyapatanāsamavāyikāraṇaṃ gurutvaṃ / pṛthivījalavṛtti //",
  "GSP29antarkpu:31_0": "AnTs_31 ādyasyandanāsamavāyikāraṇaṃ dravatvaṃ pṛthivyaptejovṛtti / tad dvividhaṃ",
  "GSP29antarkpu:31_1": "sāṃsiddhikaṃ naimittikaṃ ca / sāṃsiddhikaṃ jale naimittikaṃ pṛthivītejasoḥ / pṛthivyāṃ",
  "GSP29antarkpu:31_2": "ghṛtādāvagnisaṃyogajanyaṃ daravatvam / tejasi suvarṇādau //",
  "GSP29antarkpu:32": "AnTs_32 cūrṇādipiṇḍībhāvahetur guṇaḥ snehaḥ / jalamātravṛttiḥ //",
  "GSP29antarkpu:33": "AnTs_33 śrotragrāhyo guṇaḥ śabdaḥ / ākāśamātravṛttiḥ / sa dvividho dvanyātmako varṇātmakaś ceti / dvanyātmako bheryādau / varṇātmakaḥ saṃskṛtabhāṣādirūpaḥ //",
  "GSP29antarkpu:34": "AnTs_34 sarvavyavahārahetur buddhir jñānam / sā dvividhā smṛtiranubhavaś ca / saṃskāramātrajanyaṃ jñānaṃ smṛtiḥ / tadbhinnaṃ jñānam anubhavaḥ //",
  "GSP29antarkpu:35_0": "AnTs_35 sa dvividho yathārtho 'yathārthaś ca / tadvati tatprakārako 'nubhavo yathārthaḥ /",
  "GSP29antarkpu:35_1": "yathā rajata idaṃ rajatam iti jñānam / sa eva pramety ucyate / tadabhāvavati tatprakārako",
  "GSP29antarkpu:35_2": "'nubhavo 'yathārthaḥ / yathā śuktāv idaṃ rajatam iti jñānam //",
  "GSP29antarkpu:36": "AnTs_36 yathārthānubhavaś caturvidhaḥ pratyakṣānumityupamitiśabdabhedāt / tatkaraṇam api caturvidhaṃ pratyakṣānumānopamānaśabdabhedāt //",
  "GSP29antarkpu:37": "AnTs_37 asādhāraṇam kāraṇaṃ karaṇam /",
  "GSP29antarkpu:38": "AnTs_38 kāryaniyatapūrvavṛtti kāraṇam /",
  "GSP29antarkpu:39": "AnTs_39 kāryaṃ prāgabhāvapratiyogi /",
  "GSP29antarkpu:40_0": "AnTs_40 kāraṇaṃ trividhaṃ samavāyyasamavāyinimittabhedāt / yat samavetaṃ kāryam utpadyate",
  "GSP29antarkpu:40_1": "tat samavāyikāraṇam / yathā tantavaḥ paṭasya paṭaś ca khagatarūpādeḥ / kāryeṇa kāraṇena",
  "GSP29antarkpu:40_2": "vā sahaikasminn arthe samavetatve sati yat kāraṇaṃ tad asamavāyikāraṇam / yathā tantusaṃyogaḥ",
  "GSP29antarkpu:40_3": "paṭasya tanturūpaṃ paṭarūpasya / tadubhayabhinnaṃ kāraṇaṃ nimittakāraṇam / yathā",
  "GSP29antarkpu:40_4": "turīvemādikaṃ paṭasya /",
  "GSP29antarkpu:41": "AnTs_41 tad etattrividhakāraṇamadhye yad asādhāraṇaṃ kāraṇaṃ tad eva karaṇam //",
  "GSP29antarkpu:42_0": "AnTs_42 tatra pratyakṣajñānakaraṇaṃ pratyakṣam / indriyārthasannikarṣajanyaṃ jñānaṃ",
  "GSP29antarkpu:42_1": "pratyakṣam /tad dvividhaṃ nirvikalpakaṃ savikalpakaṃ ceti / tatra nirvikalpakaṃ jñānaṃ",
  "GSP29antarkpu:42_2": "nirvikalpakaṃ yathedaṃ kiṃcit / saparakārakaṃ jñānaṃ savikalpakaṃ yathā ḍittho'yam",
  "GSP29antarkpu:42_3": "brahmaṇo'yaṃ śyāmo'yam iti //",
  "GSP29antarkpu:43_0": "AnTs_43 pratyakṣajñānahetur indriyārthasannikarṣaḥ ṣaḍvidhaḥ / saṃyogaḥ saṃyuktasamavāyaḥ",
  "GSP29antarkpu:43_1": "saṃyuktasamavetasamavāyaḥ samavāyaḥ samavetasamavāyo viśeṣaṇaviśeṣyabhāvaś ceti /",
  "GSP29antarkpu:43_2": "cakṣuṣā ghaṭapratyakṣajanane saṃyogaḥ sannikarṣaḥ / ghaṭarūpapratyakṣajanane saṃyuktasamavāyaḥ",
  "GSP29antarkpu:43_3": "sannikarṣaḥ cakṣuḥsaṃyukte ghaṭe rūpasya samavāyāt / rūpatvasāmānyapratyakṣe saṃyuktasamavetasamavāyaḥ",
  "GSP29antarkpu:43_4": "sannikarṣaḥ cakṣuḥsaṃyukte ghaṭe rūpaṃ samavetaṃ tatra rūpatvasya samavāyāt / śrotreṇa",
  "GSP29antarkpu:43_5": "śabdasyākāśaguṇatvāt guṇaguṇinoś ca samavāyāt / śabdatvasākṣātkāre samavetasamavāyaḥ",
  "GSP29antarkpu:43_6": "sannikarṣaḥ śrotrasamavete śabde śabdatvasya samavāyāt / abhāvaparatyakṣe viśeṣaṇaviśeṣyabhāvaḥ",
  "GSP29antarkpu:43_7": "sannikarṣo ghaṭābhāvavad",
  "GSP29antarkpu:44_0": "bhṛtalam ity atra cakṣuḥsaṃyukte bhūtale ghaṭābhāvasya viśeṣaṇatvāt / evaṃ snnikarṣaṣaṭkajanyaṃ",
  "GSP29antarkpu:44_1": "jñānaṃ pratyakṣam / tatkaraṇam indriyam / tasmād indriyaṃ pratyakṣapramāṇam iti siddham //",
  "GSP29antarkpu:45_0": "AnTs_44 anumitikaraṇam anumānam / parāmarśajanyaṃ jñānam anumitiḥ / vyāptiviśiṣṭapakṣadharmatājñānaṃ",
  "GSP29antarkpu:45_1": "parāmarśaḥ / yathā vahnivyāpyadhūmavān ayaṃ parvata iti jñānaṃ parāmarśaḥ / taj janyaṃ",
  "GSP29antarkpu:45_2": "parvato vahnimān iti jñānam anumitiḥ / yatra yatra dhūmas tatrāgnir iti sāhacaryaniyamo",
  "GSP29antarkpu:45_3": "vyāptiḥ / vyāpyasya parvatādivṛttitvaṃ pakṣadharmatā //",
  "GSP29antarkpu:46_0": "AnTs_45 anumānaṃ dvividhaṃ svārthaṃ parārthaṃ ca / tatra svārthaṃ svānumitihetuḥ /",
  "GSP29antarkpu:46_1": "tathā hi svayam eva bhūyo darśanena yatra dhūmas tatra agnir iti mahānasādau vyāptiṃ",
  "GSP29antarkpu:46_2": "gṛhītvā parvatasamīpaṃ gatas tadgate cāgnau sandihānaḥ parvate dhūmaṃ paśyan vyāptiṃ",
  "GSP29antarkpu:46_3": "smarati yatra dhūmas tatrāgnir iti / tadantaraṃ vahnivyāpyadhūmavān ayaṃ parvata",
  "GSP29antarkpu:46_4": "iti jñānam utpadyate / ayam eva liṅgaparāmarṣaṃ ity ucyate / tasmāt parvato vahnimān",
  "GSP29antarkpu:46_5": "iti jñānam anumitir utpadyate / tad etat svārthānumānam / yat tu svayaṃ dhūmād agnim",
  "GSP29antarkpu:46_6": "anumāya parapratipattyarthaṃ pañcāvayavavākyaṃ prayukte tat parārthānumānam / yathā",
  "GSP29antarkpu:46_7": "parvato vahnimān dhūmavattvāt / yo yo dhūmavān sa vahnimān yathā mahānasaḥ / tathā",
  "GSP29antarkpu:46_8": "cāyam / tasmāt tatheti / anena pratipāditāl lingāt paro'py agniṃ pratipadyate //",
  "GSP29antarkpu:47_0": "AnTs_46 pratijñāhetūdāharaṇopanayanigamāni pañcāvayavaḥ / parvato vahnimān iti pratijñā /",
  "GSP29antarkpu:47_1": "dhūmavattvād iti hetuḥ / yo yo dhūmavān sa so'gnimān yathā mahānasa ity udāharaṇam /",
  "GSP29antarkpu:47_2": "tathā cāyam iti upanayaḥ / tasmāt tatheti nigamanam //",
  "GSP29antarkpu:48": "AnTs_47 svārthānumitiparārthānumityor liṅgaparāmarśa eva karaṇam / tasmāl liṅgaparāmarśā'numānam //",
  "GSP29antarkpu:49_0": "AnTs_48 liṅgaṃ trividham / anvayavyatireki kevalānvayi kevalavyatireki ceti / anvayena",
  "GSP29antarkpu:49_1": "vyatirekeṇa ca vyāptimad anvayavyatireki / yathā vahnau sādhye dhūmavattvam / yatra",
  "GSP29antarkpu:49_2": "dhūmas tatrāgnir yathā mahānasa ity anvayavyāptiḥ / yatra vahnir nāsti tatra dhūmo'pi",
  "GSP29antarkpu:49_3": "nāsti yathā mahāhrada iti vyatirekavyāptiḥ / anvayamātravyāptikaṃ kevalānvayi yathā",
  "GSP29antarkpu:49_4": "ghaṭo'bhidheyaḥ prameyatvāt paṭavat / atra prameyatvābhidhyatvayor vyatirekavyāptir",
  "GSP29antarkpu:49_5": "nāsti sarvasyāpi prameyatvād abhidheyatvāc ca / vyatirekamātravyāptikaṃ kevalavyatireki",
  "GSP29antarkpu:49_6": "yathā pṛthivī tarebhyo bhidyate gandhavattvāt / yad itarebhyo na bhidyate na tad",
  "GSP29antarkpu:49_7": "gandhavat / yathā jalam / na ceyaṃ tathā / tasmān na tatheti atra yad gandhavat tad",
  "GSP29antarkpu:49_8": "itarabhinnam ity anvayadṛṣṭanto nāsti pṛthivīmātrasya pakṣatvāt //",
  "GSP29antarkpu:50": "AnTs_49 saṃdigdhasādhyavān pakṣaḥ / yathā dhūmavattve hetau parvataḥ //",
  "GSP29antarkpu:51": "AnTs_50 niścitasādhyavān sapakṣaḥ / yathā tatraiva mahānasaḥ //",
  "GSP29antarkpu:52": "AnTs_51 niścitasādhyābhāvavān vipakṣaḥ / yathā tatraiva mahāhradaḥ //",
  "GSP29antarkpu:53": "AnTs_52 savyabhicāraviruddhasatpakṣāsiddhabādhitāḥ pañca hetvābhāsāḥ //",
  "GSP29antarkpu:54_0": "AnTs_53 savyabhicāro'naikāntikaḥ / sa trividhaḥ / sādhāraṇāsādhāraṇānupasaṃhāribhedāt /",
  "GSP29antarkpu:54_1": "tatra sādhyābhāvavadvṛttiḥ sādhāraṇo anaikāntikaḥ / yathā parvato vahnimān prameyatvād",
  "GSP29antarkpu:54_2": "iti prameyatvasya vahnyabhāvavati hrade vidyamānatvāt / sarvasapakṣavipakṣavyāvṛtto'sādhāraṇaḥ /",
  "GSP29antarkpu:54_3": "yathā śabdo nityaḥ śabdatvād iti / śabdatvaṃ sarvebhyo nityebhyo'ntyebhyaś ca vyāvṛttaṃ",
  "GSP29antarkpu:54_4": "śabdamātravṛtti / anvayavyatirekadṛṣṭāntarahito'nupasaṃhārī / yathā sarvam anityaṃ",
  "GSP29antarkpu:54_5": "prameyatvād iti / atra sarvasyāpi pakṣatvād dṛṣṭānto nāsti //",
  "GSP29antarkpu:55": "AnTs_54 sādhyābhāvavyāpto hetur viruddhaḥ / yatra śabdo nityaḥ kṛtakatvād iti / kṛtakatvaṃ hi nityatvābhāvenānityatvena vyāptam //",
  "GSP29antarkpu:56": "AnTs_55 yasya sādhyabhāvasādhakaṃ hetvantaraṃ vidyate sa satpratipakṣaḥ / yathā śabdo nityaḥ śrāvaṇatvāc chabdatvavad iti / śabdo'nityaḥ kāryatvād ghaṭavad iti //",
  "GSP29antarkpu:57_0": "AnTs_56 asiddhas trividhaḥ / āśrayāsiddhaḥ svarūpāsiddho vyāpyatvāsiddhaś ceti /",
  "GSP29antarkpu:57_1": "āśrayāsiddho yathā gaganāravindaṃ surabhy aravindatvāt sarojāravindavat / atra gaganāravindam",
  "GSP29antarkpu:57_2": "āśrayaḥ / sa ca nāsty eva / svarūpāsiddho yathā śabdo guṇaś cākṣuṣatvāt / atra cākṣuṣatvaṃ",
  "GSP29antarkpu:57_3": "śabde nāsti śabdasya śrāvaṇatvāt / sopādhiko vyāpyatvāsiddhaḥ / sādhyavyāpakatve",
  "GSP29antarkpu:57_4": "sati sādhanāvyāpaka upādhiḥ / sādhyasamānādhikaraṇātyantābhāvāpratiyogitvaṃ sādhyavyāpakatvam /",
  "GSP29antarkpu:57_5": "sādhanavann iṣṭātyantābhāvapratiyogitvaṃ sādhāraṇāvyapakatvam / parvato dhūmavān",
  "GSP29antarkpu:57_6": "vahnimattvād ity atrārdrendhasaṃyoga upādhiḥ / tathā hi / yatra dhūmas tatrārdrendhnasaṃyoga",
  "GSP29antarkpu:57_7": "iti sādhyavyāpakatā / yatra vahnis tatrārdrendhanasaṃyogābhāvād iti sādhanāvyāpakatā /",
  "GSP29antarkpu:57_8": "evaṃ sādhyavyāpakatve",
  "GSP29antarkpu:58": "sati sādhanāvyāpakatvād ardrendhanasaṃyoga upādhiḥ / sopādhikatvād vahnimattvaṃ vyāpyatvāsiddham //",
  "GSP29antarkpu:59_0": "AnTs_57 yasya sādhyābhāvaḥ pramāṇāntareṇa niścitaḥ sa bādhitaḥ / yathā vahnir anuṣṇo",
  "GSP29antarkpu:59_1": "dravyatvād iti / atrānuṣṇatvaṃ sādhyaṃ tadabhāva uṣṇatvaṃ spārśanapratyakṣeṇa gṛhyata iti bādhitatvam //",
  "GSP29antarkpu:60_0": "AnTs_58 upamitikaraṇam upamānam / saṃjñāsaṃjñisaṃbandhajñānam upamitiḥ / tatkaraṇaṃ",
  "GSP29antarkpu:60_1": "sādṛśyajñānam / atideśavākyārthasmaraṇam avāntaravyāpāraḥ / tathā hi kaś cid gavayaśabdārtham",
  "GSP29antarkpu:60_2": "ajānan kutaś cid āraṇyakapuruṣād gosadṛśo gavaya iti śrutvā vanaṃ gato vākyārthaṃ",
  "GSP29antarkpu:60_3": "smaran gosadṛṣaṃ piṇḍaṃ paśyati / tadanantaram asau gavayaśabdavācya ity upamitir utpadyte //",
  "GSP29antarkpu:61": "AnTs_59 āptavākyaṃ śabdaḥ / āptas tu yathārthavaktā / vākyaṃ padasamūhaḥ / yathā gām ānayeti / śaktaṃ padam / asmāt padād ayam artho boddhavya itīśvarasaṃketaḥ śaktiḥ //",
  "GSP29antarkpu:62_0": "AnTs_60 ākāṅkṣā yogyatā saṃnidhiś ca vākyārthajñānahetuḥ / padasya padāntaravyatirekaprayuktānvayānanubhāvakatvam",
  "GSP29antarkpu:62_1": "ākāṅkṣā / arthābādho yogyatā / padānāmavilambenoccāraṇaṃ saṃnidhiḥ //",
  "GSP29antarkpu:63_0": "AnTs_61 ākāṅkṣādirahitaṃ vākyam apramāṇam / yathā gaur aśvaḥ puruṣo hastīti na pramāṇam",
  "GSP29antarkpu:63_1": "ākāṅkṣāvirahāt / agninā siñced iti na pramāṇaṃ yogyatāvirahāt / prahare prehare'sahoccāritāni",
  "GSP29antarkpu:63_2": "gām ānayetyādipadāni na pramāṇaṃ saṃnidhyabhāvāt //",
  "GSP29antarkpu:64": "AnTs_62 vākyaṃ dvividham / vaidikaṃ laukikaṃ ca / vaidikam īśvaroktatvāt sarvam eva pramāṇam / laukikaṃ tv āptoktaṃ pramāṇam / anyad apramāṇam //",
  "GSP29antarkpu:65": "AnTs_63 vākyārthajñānaṃ śabdajñānam / tatkaraṇaṃ śabdaḥ //",
  "GSP29antarkpu:66_0": "AnTs_64 ayathārthānubhavas trividhaḥ saṃśayaviparyayatarkabhedāt / ekasmin dharmini",
  "GSP29antarkpu:66_1": "viruddhanānādharmavaiśiṣṭyāvagāhi jñānaṃ saṃśayaḥ / yathā sthāṇur vā purṣo veti /",
  "GSP29antarkpu:66_2": "mithyājñānaṃ viparyayaḥ / yathā śuktāv idaṃ rajatam iti / vyāpyāropeṇa vyāpakāropas",
  "GSP29antarkpu:66_3": "tarkaḥ yathā yadi vahnir na syāt tarhi dhūmo'pi na syād iti //",
  "GSP29antarkpu:67": "AnTs_65 smṛtir api dvividhā / yathārthāyathārthā ca pramājanyā yathārthā / apramājanyāyathārthā //",
  "GSP29antarkpu:68": "AnTs_66 sarveśām anukūlatayā vedanīyaṃ sukham //",
  "GSP29antarkpu:69": "AnTs_67 sarveśāṃ pratikūlatayā vedanīyaṃ duḥkham //",
  "GSP29antarkpu:70": "AnTs_68 icchā kāmaḥ //",
  "GSP29antarkpu:71": "AnTs_69 krodho dveṣaḥ //",
  "GSP29antarkpu:72": "AnTs_70 kṛtiḥ prayatnaḥ //",
  "GSP29antarkpu:73": "AnTs_71 vihitakarmajanyo dharmaḥ //",
  "GSP29antarkpu:74": "AnTs_72 niṣiddhakarmajanyas tv adharmaḥ //",
  "GSP29antarkpu:75": "AnTs_73 buddhyādayo'ṣṭāv ātmamātraviśeṣaguṇāḥ //",
  "GSP29antarkpu:76": "AnTs_74 buddhīcchāprayatnā dvividhāḥ / nityā anityāś ca / nityā īśvarasya / anityā jīvasya //",
  "GSP29antarkpu:77_0": "AnTs_75 saṃskāras trividhaḥ / vego bhāvanā sthitisthāpakaś ceti / vegaḥ pṛthivyādicatuṣṭayamanovṛttiḥ /",
  "GSP29antarkpu:77_1": "anubhavajanyā smṛtihetur bhāvanātmamātravṛttiḥ / anyathā kṛtasya punas tadavasthāpādakaḥ",
  "GSP29antarkpu:77_2": "sthitisthāpakaḥ kaṭādipṛthivīvṛttiḥ //",
  "GSP29antarkpu:78_0": "AnTs_76 calanātmakaṃ karma / ūrdhvadeśasaṃyogahetur utkṣepaṇam / adhodeśasaṃyogahetur",
  "GSP29antarkpu:78_1": "apakṣepaṇam / śarīrasaṃnikṛṣṭasaṃyogahetur ākuñcanam / viprakṛṣṭasaṃyogahetuḥ prasāraṇam /",
  "GSP29antarkpu:78_2": "anyat sarvaṃ gamanam / pṛthivyādicatuṣṭayamanomātravṛtti //",
  "GSP29antarkpu:79": "AnTs_77 nityam ekam anekānugataṃ sāmānyam / dravyaguṇakarmavṛtti / tad dvividhaṃ parāparabhedāt / paraṃ sattā / aparaṃ dravyatvādiḥ //",
  "GSP29antarkpu:80": "AnTs_78 nityadravyavṛttayo vyāvartakā viśeṣāḥ //",
  "GSP29antarkpu:81_0": "AnTs_79 nityasaṃbandhaḥ samavāyaḥ / ayutasiddhavṛttiḥ / yayor dvayor madhya ekam",
  "GSP29antarkpu:81_1": "avinaśyadaparāśritam evāvatiṣṭate tāv ayutasiddau / yathāvayavāvayavinau guṇaguṇinau",
  "GSP29antarkpu:81_2": "kriyākriyāvantau jātivyaktī viśeṣanityadravye ceti //",
  "GSP29antarkpu:82_0": "AnTs_80 anādiḥ sāntaḥ prāgabhāvaḥ / utpatteḥ pūrvaṃ kāryasya / sādir anantaḥ pradhvaṃsaḥ /",
  "GSP29antarkpu:82_1": "utpattyanantaraṃ kāryasya / traikālikasaṃsargāvacchinnapratiyogitāko'tyantābhāvaḥ /",
  "GSP29antarkpu:82_2": "yathā bhūtale ghaṭo nāstīti / tādātmyasaṃbandhāvacchinnapratiyogitāko'nyonyābhāvaḥ",
  "GSP29antarkpu:82_3": "yathā ghaṭaḥ paṭo na bhavatīti //",
  "GSP29antarkpu:83": "AnTs_81 sarveṣāṃ padārthānāṃ yathāyatham ukteṣv antarbhāvāt saptaiva padārthā iti siddham //",
  "GSP29antarkpu:84": "kāṇādanyāyamatayor bālāvyutpattisiddhaye /",
  "GSP29antarkpu:85": "annaṃbhaṭṭena viduṣā racitas tarkasaṃgrahaḥ //"
}