{
    "K14ahovk2_u:0": " Ahorātravratakathā",
    "K14ahovk2_u:1": " Avk_P_1. oṃ namo dharmadhātave /",
    "K14ahovk2_u:2": " ākāśanirmalo bhūto niṣprapañcaguṇāśrayaḥ /",
    "K14ahovk2_u:3": " pañcaskandhātmakaḥ śāntas tasmai stūpātmane namaḥ // 1 //",
    "K14ahovk2_u:4": " ekasminn antare kāle bhagavān kapilavastuni mahānagare viharati sma sārdhaṃ pañcamātrair",
    "K14ahovk2_u:5": " bhikṣuśataiḥ saṃbahulaiś ca kṛtakṛtyair jitendriyaiḥ kṣīṇāsravair anyaiś ca bodhisattvaśataiḥ",
    "K14ahovk2_u:6": " ṣaṭpāramitānirjātaiḥ pañcacakṣusamanvāgatair anekaiḥ śrāvakamukhyair anuttarapuṇyakṣetre",
    "K14ahovk2_u:7": " nivāsitair buddhaśāsanaratibhir anekair devanāgayakṣādibhiḥ parimaṇḍitaiḥ sapārṣadaparipūrṇaiḥ /",
    "K14ahovk2_u:8": " Avk_P_2. tatsabhāyāṃ subhūtir vajradharam evam āha /",
    "K14ahovk2_u:9": " vajradhara śrīmān muniśārdūlas tatsabhāyām anekadevanāgayakṣādisaṃmilite naikagiram ājñāṃ nāvabhāṣitaṃ kim /",
    "K14ahovk2_u:10": " kimabhilāṣo bhavasi subhūte yathābhiprāyas tathā vijñāpaya śākyamunau /",
    "K14ahovk2_u:11": " subhūtir āha /",
    "K14ahovk2_u:12": " narāṇām uttamaṃ vrataṃ yad ahorātravrataṃ vratarājaṃ mahodayaṃ mamābhilāṣaḥ /",
    "K14ahovk2_u:13": " ity ukte mahānumataṃ sādaraṃ kṛtvā vajradharo bhagavantam evam āha /",
    "K14ahovk2_u:14": " bhagavan muniśārdūla giram ekam api nāvabhāṣitam /",
    "K14ahovk2_u:15": " sarvasabhājanānām abhilaṣitaṃ subhūtir iti vratarājaṃ mahodayaṃ yad ahorātravratopāyikām abhilāṣiko 'ham ity āha /",
    "K14ahovk2_u:16": " tat sakalaṃ prabhāṣaya tvaṃ munīśvara /",
    "K14ahovk2_u:17": " Avk_P_3. bhagavān āha /",
    "K14ahovk2_u:18": " sādhu sādhu vajradhara lokānāṃ hitahetunā pṛcchitaṃ saphalaṃ pūrayāmi /",
    "K14ahovk2_u:19": " ity uktvā śrīdharmadhātusamādhau sthitavān /",
    "K14ahovk2_u:20": " nāsikāgre mahāpadme dharmajvalaṃ samujjvalan /",
    "K14ahovk2_u:21": " avabhāsya diśān sarvāṃs tatsabhāyāṃ virājate // 2 //",
    "K14ahovk2_u:22": " tadā sarvaparṣadajanāḥ ke cit paraṃ dharmasubhāṣitaṃ ke cid bhagavato vaco'mṛtakaṃ pātum ... /",
    "K14ahovk2_u:23": " tathaivānye kathāḥ parasparaṃ pravāditāḥ /",
    "K14ahovk2_u:24": " te parṣadajanāḥ sādhu bhagavadraśmayaḥ prādurbhūtā avaśyaṃ dharmakathāṃ pratibhāṣayiṣyati /",
    "K14ahovk2_u:25": " Avk_P_4. tadā vajradharaḥ punar apy uvāca /",
    "K14ahovk2_u:26": " sādhu bhagavan mahāprabha kasmin bhagavan pṛthivyāṃ kena saṃcāritam ahorātravrataṃ brūhi me parameśvara /",
    "K14ahovk2_u:27": " bhagavān āha /",
    "K14ahovk2_u:28": " śṛṇu vajradhara mahātejaṃ vratānām uttamaṃ vrataṃ pṛthivyāṃ pāvanīkathām /",
    "K14ahovk2_u:29": " Avk_P_5. purātanīkāle uttaradigbhāge dharmapattano nāma mahānagarī āsīd maghavatpattanasamā sujana-m-uttamaiḥ paripūritā /",
    "K14ahovk2_u:30": " kathaṃ vistāritā nagarī /",
    "K14ahovk2_u:31": " saptayojanasaṃvṛtā vyāyāmavistīrṇā bhavati .... tālapaṅktibhiḥ parikhābhiś ca parirundhyamānā mahotsavā /",
    "K14ahovk2_u:32": " tadūrdhvaṃ trikūṭaparvato 'sti /",
    "K14ahovk2_u:33": " nānāvṛkṣasamākīrṇaṃ nānāpakṣigaṇasadārataṃ nānākusumasugandhavāsitam anekarṣibhiḥ suvāsitaṃ trikūṭam eva /",
    "K14ahovk2_u:34": " anekaśūrasamākīrṇānekavidvajjanāvṛtā nānāśilpajñasamāpannā bhiṣagvaraprabhṛtinānāsupuruṣaparipūrṇā bhavati nagarī kālavedīkālajñasamayajñacaittajñamantrīsamāpannā ca /",
    "K14ahovk2_u:35": " Avk_P_6. tasyāṃ nagaryāṃ dharmadakṣo nāma rājā babhūva nayavinayavivekavidhijñaḥ",
    "K14ahovk2_u:36": " prajāvatsalasvabhāvaḥ paraduḥkhaṃ sukhaṃ vā svātmani vedanīyo dayāvān dharmatrāṇadharmaparāyaṇaḥ",
    "K14ahovk2_u:37": " parakāryeṣu mahotsavaḥ /",
    "K14ahovk2_u:38": " tasya patnī suvratī sadā dharmacāriṇī vidyāguṇasaṃpannā /",
    "K14ahovk2_u:39": " Avk_P_7. atha tasmin samaye tatra trikūṭaparvate śāriputro nāma mahātmāyuṣmān jainajño buddhajñānavidāṃ varo viharati /",
    "K14ahovk2_u:40": " tadā śāriputro 'nuvicintayati /",
    "K14ahovk2_u:41": " ko dharmavatsalo dharmaparāyaṇo dharmacaraṇo 'sti kasminn iti /",
    "K14ahovk2_u:42": " tatkṣaṇāt smṛtya darśitam ity uktam /",
    "K14ahovk2_u:43": " darśito dharmacaraṇo dharmavatsalo dharmaparāyaṇo dharmadakṣo nāma rājā asti /",
    "K14ahovk2_u:44": " taṃ dharmaṃ deśayiṣyāmi /",
    "K14ahovk2_u:45": " ity uktvā dharmapattanaṃ mahānagarīṃ gatavān samanuprāptaḥ /",
    "K14ahovk2_u:46": " tatra prāsāda-m-ekam asti /",
    "K14ahovk2_u:47": " tasmin tiṣṭhati /",
    "K14ahovk2_u:48": " sa tato 'nekadharmakathanena sthitavān /",
    "K14ahovk2_u:49": " taṃ sarvajanās tatra prāsādikena sādhukāram adāt /",
    "K14ahovk2_u:50": " tataḥ ke cit satpuruṣāḥ śiṣyatvam anugacchanti tasya /",
    "K14ahovk2_u:51": " Avk_P_8. atha dharmadakṣo mahārājā sarvavṛttāntam anumataṃ śrutvā savicāram ādareṇa sagauraveṇa mahotsavena rājakule praveśayati vāsanabhaktena pratiṣṭhāpayati /",
    "K14ahovk2_u:52": " atha śāriputro rājānam āśīrvacanam abravīt /",
    "K14ahovk2_u:53": " saddharmaṃ kurutāṃ svasti saddharmaṃ kurutāṃ vatsa saddharmaṃ kurutāṃ mokṣaṃ sarvakāmā bhavantu vaḥ /",
    "K14ahovk2_u:54": " atha sa rājā praharṣeṇa āśīrvacanam ākarṇya śāriputram evam āha /",
    "K14ahovk2_u:55": " vibho śāriputra katham āśīrvacanaṃ tava /",
    "K14ahovk2_u:56": " kaś cid buddho vā devo vā devī vā maheśvaro vā nārāyaṇo vānyo vā rakṣatv ity āśīrvacanaṃ mahyaṃ dadyāt /",
    "K14ahovk2_u:57": " saddharmaṃ kurutām iti dadāsi /",
    "K14ahovk2_u:58": " saddharmaṃ na jānāmi bhagavan saddharmaṃ bhāṣatu mahāmate /",
    "K14ahovk2_u:59": " Avk_P_9. śāriputra āha /",
    "K14ahovk2_u:60": " na jānāsi maharaja dharmāṇāṃ dharmam uttamam /",
    "K14ahovk2_u:61": " dharmadhātuṃ kathaṃ nāma dharmo nāmākaraṃ varam // 3 //",
    "K14ahovk2_u:62": " śṛṇu rājan mahāteja prathamato dharmadhātuprasaṃskāraṃ kṛtvā ahorātravrataṃ kārayet /",
    "K14ahovk2_u:63": " atha cāśrame vā nagare vihāre vā anye vā yatra dharmadhātur asti tatrāhorātravrataṃ kuryāt /",
    "K14ahovk2_u:64": " aharniśam ahorātraṃ saddharmaṃ tad vratam iti purā tathāgataiḥ /",
    "K14ahovk2_u:65": " Avk_P_10. rājovāca /",
    "K14ahovk2_u:66": " kathaṃ vidhividhānādīn kathyatāṃ bhikṣusattama /",
    "K14ahovk2_u:67": " vratarājaṃ tu saṃsāre dinamāsādikaṃ kramāt // 4 //",
    "K14ahovk2_u:68": " śāriputra uvāca /",
    "K14ahovk2_u:69": " prathame mahārāja yavodakasthāpanaṃ kuryāc catasradevatāsthāpanaṃ dharmadhātuprabhṛtasya /",
    "K14ahovk2_u:70": " icchanti ye sattvā brahmakṣatriyavaiśyaśūdrādayaś caturjātivrataṃ kuryāt /",
    "K14ahovk2_u:71": " ṣoḍaśaviṃśatijātibhir anyaiḥ svasvayogyaś ca yujyate /",
    "K14ahovk2_u:72": " Avk_P_11. rājan māsāśvinīśuklapakṣe caturdaśyāṃ dantadhāvanaṃ kuryāt /",
    "K14ahovk2_u:73": " kṣurakarmaśucisnānaṃ madhyāhne dāyadānaṃ kuryāt /",
    "K14ahovk2_u:74": " tataḥ sūrye ṣaṣṭe gate śālyodanaṃ bhojanaṃ kuryāt /",
    "K14ahovk2_u:75": " tato mukhaprakṣālanaṃ ...... paścāt /",
    "K14ahovk2_u:76": " tadā vyākhyānaṃ śṛṇuyāt tataḥ /",
    "K14ahovk2_u:77": " rātrau trayārdhaprahare rājan sarve samutthāya pratyūṣavelāyāṃ snātvā kriyākāraṃ kṛtvā śucivastraṃ prāvṛtya vrataṃ kuryāt /",
    "K14ahovk2_u:78": " pañcadevatāmaṇḍalaṃ kṛtvā apatitagomayenopalipyārghaṃ dattvā ca stūpāya puṣpadhūpadīpagandhanaivedyavīṇāvaṃśamṛdaṅgamurajapaṭahatālaśaṅkhadhvajacchattragītanṛtyādīn",
    "K14ahovk2_u:79": " ṣoḍaśavidhim arcanai rājan nānotsavaprapūritaiḥ prathame pañcapradakṣiṇaṃ kārayet /",
    "K14ahovk2_u:80": " stutiṃ buddhe pragīyate /",
    "K14ahovk2_u:81": " lājākṣataṃ sapuṣpaṃ ca caityamūrdhni prakṣipet /",
    "K14ahovk2_u:82": " Avk_P_12. atha rājovāca /",
    "K14ahovk2_u:83": " bhikṣusattama mahāprājña ahorātravrataṃ ekasthāne vā dvitīye vānye vā kim u /",
    "K14ahovk2_u:84": " śāriputra uvāca /",
    "K14ahovk2_u:85": " naikasthāne maharaja yatra caityaṃ pratiṣṭhati /",
    "K14ahovk2_u:86": " yatra devālaye caitye yatra tīrthasya saṃgame /",
    "K14ahovk2_u:87": " yatra yatra manoramye buddhakṣetre pracaṅkrame // 5 //",
    "K14ahovk2_u:88": " rājovāca / kathaṃ nātha pramāṇaṃ ca yaticaityapradakṣiṇaṃ saṃpūrṇaṃ yāvat tāvad dinaṃ kiṃ vā /",
    "K14ahovk2_u:89": " śāriputra uvāca /",
    "K14ahovk2_u:90": " naiva mahārāja yatināṃ nidrā na viśrāmaṃ na dhāvitaṃ kiṃ cit ....... īdṛkpramāṇa iti /",
    "K14ahovk2_u:91": " Avk_P_13 rājovāca /",
    "K14ahovk2_u:92": " samartho 'samartho vā tasya vivekaṃ kathaya prabho /",
    "K14ahovk2_u:93": " śāriputra uvāca /",
    "K14ahovk2_u:94": " ke cid asamarthā vā bālavṛddhā vā ahorātravrataṃ na kartavyaṃ mahārājeti /",
    "K14ahovk2_u:95": " rājovāca /",
    "K14ahovk2_u:96": " kathaṃ bhikṣo mahāprājña asamarthā bālavṛddhāś ca dharmapratilabdhā bhaveyuḥ /",
    "K14ahovk2_u:97": " śāriputra uvāca /",
    "K14ahovk2_u:98": " upavāsoṣito bhūtvā caityārcanaṃ snānādikaṃ kṛtvā japastotraṃ ca kārayet /",
    "K14ahovk2_u:99": " asamarthānāṃ tathā punar bālānāṃ abhilāṣaṃ yadā dinam ekaṃ vā dinārdhaṃ vā praharam ekaṃ vā upavāsoṣito bhūtvā caityārcanaṃ ekadvitripradakṣiṇaṃ yathāśakti kartavyaṃ mahārājeti /",
    "K14ahovk2_u:100": " Avk_P_14. vrataniyamaṃ kathaṃ bhikṣo bhakṣabhojyaṃ kathaṃ punar vrataṃ pūrṇaṃ kathaṃ kuryāt /",
    "K14ahovk2_u:101": " vrataparyantakaṃ katham /",
    "K14ahovk2_u:102": " śāriputra uvāca /",
    "K14ahovk2_u:103": " śucisnānādikaṃ kṛtvā cittam antargatamīkṣayet sarvaśuklopacāreṇa sugandhakusumayuktena",
    "K14ahovk2_u:104": " nihatadaṇḍaśastreṇa nihataprāṇivadhena nihatādattadānena nihatakāmācāreṇa tyaktapiśunena",
    "K14ahovk2_u:105": " tyaktabhinnabhāṣanena tyaktādṛṣṭavacanena tyaktapāruṣakavacanena ca na cābhidhyādhānena",
    "K14ahovk2_u:106": " na ca vyāpādacittena na ca mithyādṛṣṭigrahaṇena naiva lavaṇabhojanena naiva madyapānapipāsena",
    "K14ahovk2_u:107": " naiva māṃsāhāreṇa vinā uccaśayyāṃ vinā jyeṣṭhalaṅghanena vinā akālabhojanena /",
    "K14ahovk2_u:108": " evaṃ mahārāja vidhim eva kartavyam /",
    "K14ahovk2_u:109": " aharniśāparyante prāśanaṃ kuryāt /",
    "K14ahovk2_u:110": " punaś ca mahārāja vratasaṃpūraṇārthaṃ prativarṣaṃ vā varṣam ekaṃ vā tritayaṃ vā pañca vā sapta vā vrataṃ samāptaṃ kuryāt /",
    "K14ahovk2_u:111": " Avk_P_15. vratasaṃpūraṇāntare vicitracchattraṃ ca ..... chattraṃ ca nānopacāreṇa kusumaprarohaṇaṃ kartavyam /",
    "K14ahovk2_u:112": " nānotsavavinoditanṛtyagītahāsyalāsyavilāsapañcasvarasaṃvṛtakālāhāreṇa puṣpākṣatapiṣṭakādiprakṣiptena dhvajaprarohaṇaṃ kuryāt /",
    "K14ahovk2_u:113": " yathāvidhi yajñādikaṃ kṛtvā tata ācāryāya vastrānnasuvarṇakaṅkaṇādi saṃpūraṇāya /",
    "K14ahovk2_u:114": " evaṃ mahārāja tata ācāryāyopādhyāyena vratinaṃ maṅgalārthaṃ pratiṣṭhāṃ kuryāt /",
    "K14ahovk2_u:115": " tataḥ kumārīpūjanaṃ kārayet /",
    "K14ahovk2_u:116": " evaṃ vidhir mahārāja /",
    "K14ahovk2_u:117": " Avk_P_16. rājovāca /",
    "K14ahovk2_u:118": " sādhu sādhu mahāprājña vratabandhaṃ mayā śrutam /",
    "K14ahovk2_u:119": " phalaṃ tasya kathaṃ nātha bhāṣasva tvaṃ yathāmatam // 6 //",
    "K14ahovk2_u:120": " śṛṇu rājan pravakṣyāmi vratarājasya yaṃ phalam /",
    "K14ahovk2_u:121": " purā tathāgataiḥ prāha tad ekaṃ vrataśāsanam // 7 //",
    "K14ahovk2_u:122": " nirghoṣadamano nāma asurendraḥ prakīrtitaḥ /",
    "K14ahovk2_u:123": " amarāvatīṃ samāsādya tiṣṭhati sukhalīlayā // 8 //",
    "K14ahovk2_u:124": " tadā devānām indro dīnamanā duḥkhitaḥ sasmāra /",
    "K14ahovk2_u:125": " kena prakāreṇa vijeṣyāmi /",
    "K14ahovk2_u:126": " mamāśrame nirghoṣadamano 'surendraḥ sthitaḥ /",
    "K14ahovk2_u:127": " tadā iti vicintya devānām indraḥ asmin trāyastriṃśadbhavane prāktanadevendraiḥ saṃpūjārthaṃ saṃsthāpitaṃ mahācaityam asti /",
    "K14ahovk2_u:128": " tasmin caitye ahorātravrataṃ kriyate yathāvidhi devānām indreṇa /",
    "K14ahovk2_u:129": " tadanantare nirghoṣadamano 'surendro nirjitya pṛthivyām avadhāritaḥ /",
    "K14ahovk2_u:130": " evaṃ mahārāja īdṛśam ahorātravrataprabhāvaṃ mayā śrutam /",
    "K14ahovk2_u:131": " Avk_P_17. rājovāca /",
    "K14ahovk2_u:132": " kathaṃ bhikṣo mahāsattva tatphalaṃ tadanyad api /",
    "K14ahovk2_u:133": " bhāṣasva sakalaṃ taṃ ca vratarājasya sarvataḥ // 9 //",
    "K14ahovk2_u:134": " śāriputra uvāca /",
    "K14ahovk2_u:135": " śṛṇu rājan mahāteja tadvratasya phalaṃ mayā /",
    "K14ahovk2_u:136": " kathyate sakalaṃ samyak paryantam ādipaścimam // 10 //",
    "K14ahovk2_u:137": " vitānam uccair prakaroti martyāḥ śridharmadhātau ḥ tathāgate vā /",
    "K14ahovk2_u:138": " jarāvipattiṃ maraṇāntajanma tyaktvā sarogaṃ satataṃ labhante // 11 //",
    "K14ahovk2_u:139": " dharmaṃ ca ratnaṃ ca mayūrapadmaṃ caturdhvajān saṃpratiṣṭhāpitena /",
    "K14ahovk2_u:140": " maitryādicatvāravihārakādīn samāpyate buddhavidāṃ balāni // 12 //",
    "K14ahovk2_u:141": " Avk_P_18. yena dharmadhātave vratārambhe dīyate pādyaṃ ratoadugdhādimiśritaṃ tena śucigātraṃ mahānidhiṃ pratilabhyate /",
    "K14ahovk2_u:142": " tatra ācamanaṃ dhyātvā dīyate iha janmapāpāni vinaśyanti /",
    "K14ahovk2_u:143": " dharmadhātave ... laṅghayati /",
    "K14ahovk2_u:144": " dugdhākṣatāmbunavaratnādi śaṅkhasthāpitaṃ kurvanti narā dharmadhātave te sukhamodinyām abhilāṣaphalāny āpsyanti /",
    "K14ahovk2_u:145": " paṭadukūlasukumārādi ye praḍhaukanti dharmadhātave te paṭadukūlavastrāṇāṃ tantusaṃkhyayā janmasu surapure paribhuñjante /",
    "K14ahovk2_u:146": " tilakapraḍhaukitena saundaryarūpaguṇaviśālasugandhavaraṃ tena labhyate /",
    "K14ahovk2_u:147": " vicitrāṇi ca puṣpāni ........................................",
    "K14ahovk2_u:148": " Avk_P_19. api tena suvarṇalatikātulyadānasya tatphalaṃ stūpabimbe buddheṣu munayo vadanti sadā /",
    "K14ahovk2_u:149": " padotkṣepapadotkṣepam ekasuvarṇakaṃ dānam /",
    "K14ahovk2_u:150": " tatphalaṃ munayo jaguḥ stotram eva prakurvīta // 13 //",
    "K14ahovk2_u:151": " dharmadhātave suralokaiḥ prapūjyate ....... yena gītaṃ pragīyate stūpabimbeṣu divyaśrotro bhūtvā surapure divyaghoṣaṃ śrūyate tena /",
    "K14ahovk2_u:152": " dharmadhātave rājan japam ekaṃ prajapyate yena sugatajñānaṃ samāsādyate samādhiṃ punar āpyate /",
    "K14ahovk2_u:153": " vividhavādyaṃ ye pravādyante te mahārāja dharmadhātau devaloke divyavādyaṃ pratiśrutya sthitāḥ /",
    "K14ahovk2_u:154": " dharmadhātustūpabimbeṣu ye nṛtyaṃ prakurvanti nānāvādyasamāyuktaṃ te suraloke sukhabhogyaṃ",
    "K14ahovk2_u:155": " samāsādya gandharvair saha ramante nṛtyamānasya śastraastrahastena tatśastreṇa sarvapāpāni pratihanyante /",
    "K14ahovk2_u:156": " caityabimbe ye sudhālepaṃ kurvanti te pāparāśiviṣyanditāḥ suralokam anugacchanti /",
    "K14ahovk2_u:157": " ye stūpabimbe dolibandhitacaturdiśāvarohanti lakṣapuṣpaguṇṭhitā vā ṣaṣṭiśatatrayapramāṇena diśāmālikās te puṣpaguṇṭhitasaṃkhyayā janmasu suraloke bhogam āpnuvanti /",
    "K14ahovk2_u:158": " ye nānāchattraṃ vicitra ....... chattraṃ vā mahārāja pratyārohayanti te rājāno bhavanti",
    "K14ahovk2_u:159": " cakravartāś caturaṅgavijitavantaḥ svargānucāriṇo devalokagatā bhavanti jainapadaṃ prāpnuvanti /",
    "K14ahovk2_u:160": " evam asya mahārāja ahorātravratarājasya phalaṃ saṃkṣepād uktaṃ mayā /",
    "K14ahovk2_u:161": " Avk_P_20. rājovāca /",
    "K14ahovk2_u:162": " bhikṣusattama mahābhijña nidrāṃ na kuryād iti sevyate viśrāmaṃ na kuryād iti viśrāmaṃ kriyate tasya phalaṃ kathaṃ doṣabahulam /",
    "K14ahovk2_u:163": " śāriputra uvāca /",
    "K14ahovk2_u:164": " nidrāviśrāmaṃ kriyate yena daśāṃśaṃ phalam āpyate /",
    "K14ahovk2_u:165": " atha rājovāca /",
    "K14ahovk2_u:166": " bho śāriputra vratarājasya phalahīnabhūtam ittham /",
    "K14ahovk2_u:167": " asyopāyam asti kiṃ vā na vā /",
    "K14ahovk2_u:168": " śāriputra uvāca /",
    "K14ahovk2_u:169": " mahārāja tasyopāyam asti /",
    "K14ahovk2_u:170": " kiṃtu dharmadhātuṃ praṇamyādau pañcapradakṣiṇāprayuktena aṣṭāṅgapraṇāmaṃ kuryāt /",
    "K14ahovk2_u:171": " kṣamāpayitvā gauraveṇa pratiyācayet /",
    "K14ahovk2_u:172": " tena sarvadoṣaṃ pratimucyate iti /",
    "K14ahovk2_u:173": " evaṃ mahārāja ahorātravratasya mahānuśaṃsā mahāphalam /",
    "K14ahovk2_u:174": " brahmaghātakaṃ bālaghātakaṃ vadhyate ca sahodarastrīhatyāgovadhapāpaṃ mātṛghātakaṃ pitṛghātakaṃ stūpabhedakam /",
    "K14ahovk2_u:175": " asya mahāsahasrāṇāṃ saṃpūrṇaphalam āpyate prāg ekasya /",
    "K14ahovk2_u:176": " tathāgatair bhāṣitaṃ tathā śrutaṃ mayā /",
    "K14ahovk2_u:177": " Avk_P_21. saptaparvatāni mṛttikākarṣāni vāparāṇi vāparaśatāni palasahasrāṇi vā palāyutalakṣaṃ vā tathaiva saṃkhyām api kalām api śaktaṃ mayā",
    "K14ahovk2_u:178": " na ta ahorātravratarājasya phalaparyantaṃ śakyate /",
    "K14ahovk2_u:179": " evaṃ mahārāja aprameyaphalaṃ vratarājasya anyena kim /",
    "K14ahovk2_u:180": " evaṃ mahārāja dharmadakṣa saṃpūrṇaphalabhūtasya dharmāṇāṃ saptabhāgaikabhāgaṃ bhūpataye /",
    "K14ahovk2_u:181": " ekabhāgaṃ sārathījanebhyaḥ punar ekabhāgaṃ deśavāsināṃ caturbhāgān vratinām /",
    "K14ahovk2_u:182": " evam eva bhāgapramāṇaṃ mahārāja /",
    "K14ahovk2_u:183": " Avk_P_22. rājovāca /",
    "K14ahovk2_u:184": " sādhu mahābhijña vratānāṃ vratam uttamaṃ vratarājam iti khyātaṃ satyam eva mahāmate /",
    "K14ahovk2_u:185": " mamābhilāṣo 'bhūt samyak kariṣyāmīti niścayaḥ /",
    "K14ahovk2_u:186": " tatkṣaṇād eva rājñā patnīṃ vratīm āhūya ādeśitam /",
    "K14ahovk2_u:187": " amātyapārṣadādi ......... daśaviṃśatijanādīn sarvān saṃnipātya mahācaityaṃ kāritavān /",
    "K14ahovk2_u:188": " śāriputreṇa yathādeśitaṃ sarvavidhīn sāmagrīṃ sajjīkṛtya sthitavān /",
    "K14ahovk2_u:189": " tato dinān prerayām āsa /",
    "K14ahovk2_u:190": " tadādisamāgatapadakādiṃ sthāpitam /",
    "K14ahovk2_u:191": " caturdaśyām upavāsasthito bhūtvā madhyāhne dīpadānaṃ dīyate dharmadhātau /",
    "K14ahovk2_u:192": " tato mukhaprakṣālanādikaṃ kṛtvā śāriputravyākhyānaṃ saṃpūrṇaṃ śrūyate /",
    "K14ahovk2_u:193": " tato 'harniśaṃ trayārdhaprahare samutthāya pratyūṣe snānādikaṃ kṛtvā vratam ārabhyate /",
    "K14ahovk2_u:194": " Avk_P_23. tato vratāntare dharmadhātuṃ pañcapradakṣiṇādilājākṣataprakṣepaṇastutigītanānotsavaprapūritena yāvac caitye devālaye tīrthe vā bahubuddhakṣetre gatavān /",
    "K14ahovk2_u:195": " na nidrāṃ na viśrāmaṃ kārayan rātrau anekadīpaṃ pradīyate /",
    "K14ahovk2_u:196": " praticaityadevatāyā dīpamālāṃ prajvalayan anekanṛtyagītahāsyalāsyādikaṃ kṛtvā aharniśaṃ laṅghayati /",
    "K14ahovk2_u:197": " he vajradhara yathā śāriputreṇa ādeśitaṃ trivarṣam evaṃ vidhinā pūrayitvā digmālikādiṃ vicitra .... chattrādiṃ pratyārohayanti /",
    "K14ahovk2_u:198": " tato kumāripūjāṃ kṛtvā vratapramocanaṃ kriyate /",
    "K14ahovk2_u:199": " evaṃ vajradhara dharmadakṣamahārājena ahorātravratarājaṃ kṛtavān /",
    "K14ahovk2_u:200": " Avk_P_24. sagauraveṇa tato mahārājena dharmadakṣeṇa śāriputrāya sahasramūlyaṃ muktāhāraṃ nānālaṃkārādīn vihārabhūmicīvaravastraparyantaṃ dattavān",
    "K14ahovk2_u:201": " tato rājā yācanāgāthāṃ kṛtavān /",
    "K14ahovk2_u:202": " kṣamasva bho mahāsattva vratarājamahodaye /",
    "K14ahovk2_u:203": " mama bhāgo na saṃprāptaḥ tava pādaprasādataḥ // 14 //",
    "K14ahovk2_u:204": " śāriputro ..... bhūtvā punar uvāca /",
    "K14ahovk2_u:205": " tava bhāgye maharaja madgiram ekakaṃ śṛṇu /",
    "K14ahovk2_u:206": " pūrvānukūlaṃ sūtraṃ ca pravakṣyāmi vidhiṃ tava // 15 //",
    "K14ahovk2_u:207": " Avk_P_25. kva cin mahārāja mahāmatir nāma bodhisattvanirmitaṃ tapovanaṃ gate sati caityam ekam asti /",
    "K14ahovk2_u:208": " mahātavī nāma sarasī punar ekam asti /",
    "K14ahovk2_u:209": " tatra nāganāginī prativasati /",
    "K14ahovk2_u:210": " taccaityāśramaḥ atiramaṇīyo vividhapuṣpaparipūrṇaḥ saṃchanno babhūva /",
    "K14ahovk2_u:211": " tasmiñ caitye pañca ṛsayo nānāsvādhyāyajapatapabhaktitaḥ pūjitavān pratidinam /",
    "K14ahovk2_u:212": " tatra ekasmin dine nāganāginī nāgau tatra ṛṣim ekaṃ daṃśitavān tata ṛṣiḥ sarpadaṃśitavedanāṃ vedayan śapitavān /",
    "K14ahovk2_u:213": " he nāganāginyau kimarthaṃ daṃśitaṃ mām /",
    "K14ahovk2_u:214": " saptakhaṇḍaṃ bhavantu vināśau /",
    "K14ahovk2_u:215": " tato nāgīnāgau śapitamātreṇa sapta śambukā janmāntare babhūvuḥ /",
    "K14ahovk2_u:216": " evaṃ paribhramyamāne śambukā nāgajanme nityaṃ caityadarśanayā pūrvajanmavṛttiṃ smṛtavatyo babhūva /",
    "K14ahovk2_u:217": " kasmiṃś cit caityabhaktaṛṣidaṃśitenāham itthaṃ śambukājanmam anubhūtaṃ vyākulībhūtam /",
    "K14ahovk2_u:218": " tataḥ kṣetre dhānyastambakaṃ caityam iti smṛtvā pradakṣiṇaṃ paribhramanti /",
    "K14ahovk2_u:219": " Avk_P_26. tataś caturthakena dinena śambukā kīrakīrtir nāma mahārājasya saptakanyakā janmapratilabdhā babhūvuḥ /",
    "K14ahovk2_u:220": " kanyakā nītiśāstrajñā vratacāribhūtāḥ /",
    "K14ahovk2_u:221": " tāḥ saptakanyakās tapova ....... sadā puṣpavarṣāḥ patanti /",
    "K14ahovk2_u:222": " evaṃ vividhā api kṛtvā divyapuṣpavimāne dhṛtvā sukhāvatīlokadhātau nīyante /",
    "K14ahovk2_u:223": " Avk_P_27. śāriputraḥ svagṛhaṃ gatavān /",
    "K14ahovk2_u:224": " dharmadakṣamahārājena ahorātravratarājaprabhāvena mokṣam anuprāptam /",
    "K14ahovk2_u:225": " tuṣitabhavanavāsī satsubhāso mahātmā kalimalaṃ paripūrṇaṃ dārayitvā tatra sarvavibhavasukham atulyaṃ prāptavān /",
    "K14ahovk2_u:226": " bhāgadheyaṃ bhavati sugatasūtraṃ śrāvayed yas tu dharmyam /",
    "K14ahovk2_u:227": " tataḥ sabhājanāḥ kapilavastuni mahānagare svasvasthānam anugacchanti /",
    "K14ahovk2_u:228": " bhagavān saśiṣyaḥ samādhau sthitavān /",
    "K14ahovk2_u:229": " iti ahorātravratakathā samāptā /"
}