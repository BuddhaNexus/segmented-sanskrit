{
    "S06pvspl_u:0_0": "Pañcaviṃśatisāhasrikā Prajñāpāramitā",
    "S06pvspl_u:1_0": "[PvSPL_1a]",
    "S06pvspl_u:1_1_0": "namas sarvajñāya // evaṃ mayā śrutam ekasmin samaye bhagavān rājagṛhe viharati sma",
    "S06pvspl_u:1_1_1": "gṛdhrakūṭe parvate mahatā bhikṣusaṃghena sārdhaṃ pañcamātrair bhikṣusahasrais sarvair",
    "S06pvspl_u:1_1_2": "arhadbhiḥ kṣīṇāsravair niṣkleśair vaśībhūtaiḥ suvimuktacittaiḥ suvimuktaprajñair",
    "S06pvspl_u:1_1_3": "ājāneyair mahānāgaiḥ kṛtakṛtyaiḥ kṛtakaraṇīyair apahṛtabhārair anuprāptasvakārthaiḥ",
    "S06pvspl_u:1_1_4": "parikṣīṇabhavasaṃyojanais samyagājñāsuvimuktacittais sarvacetovaśiparamapāramiprāptaiḥ",
    "S06pvspl_u:1_1_5": "pañcamātrair bhikṣuṇīśatair upāsakair upāsikābhiś ca sārdhaṃ sarvair dṛṣṭadharmair",
    "S06pvspl_u:1_1_6": "anekaiś ca bodhisatvakoṭīnayutaśatasahasraiḥ sārdhaṃ sarvair dhāraṇīpratilabdhaiḥ",
    "S06pvspl_u:1_1_7": "śūnyatāvihāribhir animittagocaraiḥ praṇidhānākalpitaiḥ kṣāntisamatāpratilabdhair",
    "S06pvspl_u:1_1_8": "asaṅgadhāraṇīpratilabdhair acyutābhijñair ādeyavacanair akuhakair alapakair apagatajñātṛlābhacittaiḥ",
    "S06pvspl_u:1_1_9": "nirāmiṣadharmadeśakair gambhīradharmakṣāntipāraṅgatair vaiśāradyaprāptair mārakarmasamatikrāntaiḥ",
    "S06pvspl_u:1_1_10": "karmāvaraṇapratiprasrabdhair dharmapravicayavibhaktinirdeśakuśalair asaṃkhyeyakalpapraṇidhānasusamārabdhaiḥ",
    "S06pvspl_u:1_1_11": "smitamukhaiḥ pūrvālāpibhiḥ apagatabhrūkuṭīmukhair gāthābhigītālapanakuśalair apagatalīnacittair",
    "S06pvspl_u:1_1_12": "anācchedyapratibhānair anantaparṣadabhibhaṃvanavaiśāradyasamanvāgatair anantakalpakoṭīniḥsaraṇakuśalair",
    "S06pvspl_u:1_1_13": "māyāmarīcidakacandrasvapnapratiśrutkāpratibhāsapratibimbanirmāṇopamadharmādhimuktais",
    "S06pvspl_u:1_1_14": "satvagaticaritasūkṣmanānādhimuktyavatārakuśalair apratihatacittair adhimātrakṣāntisamanvāgatair",
    "S06pvspl_u:1_1_15": "yathātmyāvataraṇakuśalais sarvabuddhakṣetrānantavyūhapraṇidhānaprasthānaparigṛhītair",
    "S06pvspl_u:1_1_16": "asaṃkhyeyalokadhātubuddhānusmṛtisamādhisatatasamitamabhimukhībhūtair aparimitabuddhādhyeṣaṇakuśalair",
    "S06pvspl_u:1_1_17": "nānādṛṣṭyanuśayaparyavasthānakleśapraśamanakuśalais samādhivikrīḍitaśatasahasranirhārakuśalaiḥ /",
    "S06pvspl_u:1_2_0": "/ tadyathā badhrapālena ca bodhisatvena mahāsatvena ratnākareṇa ca susārthavāhena",
    "S06pvspl_u:1_2_1": "ca naradattena ca varuṇadattena ca guhaguptena ca indradattena ca uttaramatinā ca",
    "S06pvspl_u:1_2_2": "viśeṣamatinā ca vardhamānamatinā ca amoghadarśinā ca susaṃprasthitena ca suvikrāntavikrāmiṇa",
    "S06pvspl_u:1_2_3": "ca nityodyuktena ca nityaprayuktena ca anikṣiptadhureṇa ca sūryagarbheṇa ca anupamamatinā",
    "S06pvspl_u:1_2_4": "ca avalokiteśvareṇa ca mahāsthāmaprāptena ca mañjuśriyā ca vajramatinā ca ratnamudrāhastena",
    "S06pvspl_u:1_2_5": "ca nityotkṣiptahastena ca maitreyeṇa ca bodhisatvena mahāsatvena /",
    "S06pvspl_u:1_3": "/ evaṃpramukhair anekair bodhisatvakoṭīnayutaśatasahasraiḥ /",
    "S06pvspl_u:1_4_0": "/ atha khalu bhagavān svayam eva siṃhāsanaṃ prajñapya nyaṣīdat paryaṅkam ābhujya",
    "S06pvspl_u:1_4_1": "ṛjukāyaṃ praṇidhānyā (PvSPL kā_a) abhūvan* sarvakṣaṇāś cāstamitā abhūvan* ye ca satvās",
    "S06pvspl_u:1_4_2": "tābhyo nirayatiryagyoniyamalokagatibhyaś cyutās te sarve devamanuṣyeṣūpapadyante",
    "S06pvspl_u:1_4_3": "sma te devamanuṣyeṣūpapannā bhagavata evānubhāvena pūrvajanmāny anusmaranti sma anusmṛtya",
    "S06pvspl_u:1_4_4": "tenaiva prītiprāmodyena svakasvakeṣu buddhakṣetreṣu ye buddhā bhagavantas teṣām antikam",
    "S06pvspl_u:1_4_5": "upasaṃkrāntā upasaṃkramya teṣāṃ buddhānāṃ bhagavatāṃ pādavandanāṅ kṛtvā sarve prāñjalayo",
    "S06pvspl_u:1_4_6": "bhūtvā tān buddhān bhagavato namasyanti sma /",
    "S06pvspl_u:1_5_0": "/ atha khalu tenaiva kṣaṇalavamuhūrtena ye 'smiṃs trisāhasramahāsāhasre lokadhātau",
    "S06pvspl_u:1_5_1": "andhās satvās te cakṣuṣā rūpāṇi paśyanti sma vadhirāḥ śrotreṇa śabdāñ cchṛṇvanti",
    "S06pvspl_u:1_5_2": "sma unmattāḥ smṛtiṃ pratilabhante sma vikṣiptacittā ekāgracittā bhavanti sma nagnāś",
    "S06pvspl_u:1_5_3": "cīvaraprāvṛtā bhavanti sma jighatsitāḥ pūrṇagātrā bhavanti sma tṛṣitāḥ vigatapipāsā",
    "S06pvspl_u:1_5_4": "bhavanti sma rogaspṛṣṭāḥ vigatarogā bhavanti sma hīnendriyāḥ paripūrṇendriyā bhavanti",
    "S06pvspl_u:1_5_5": "sma aviratākuśalakāyavāṅmanaskarmāntājīvāḥ satvā viratākuśalakāyāvāṅmanaskarmāntājīvā",
    "S06pvspl_u:1_5_6": "bhavanti sma sarvasatvāś ca mātāpitṛsamacittā bhavanti sma bhrātṛbhaginī samacittā",
    "S06pvspl_u:1_5_7": "mitrāmātyajñātisālohitasamacittā daśakuśalakarmapathasevinaś ca bhavanti sma brahmacāriṇaḥ",
    "S06pvspl_u:1_5_8": "śucayo nirāmagandhāḥ sarvasukhasamarpitā īdṛśasukhaṃ pratilabhante sma tadyathāpi",
    "S06pvspl_u:1_5_9": "nāma tṛtīyadhyānasamāpannasya tasminn eva ca samaye evaṃrūpayā prajñāya samanvāgatā",
    "S06pvspl_u:1_5_10": "bhavanti sma yad anyabuddhakṣetrasthā buddhā bhagavanta evam udānam udānayanti sma",
    "S06pvspl_u:1_5_11": "sādhu damaḥ sādhu śamaḥ sādhu saṃyamaḥ sādhu cīrṇo brahmacaryavāsaḥ sādhu praṇibhūteṣv",
    "S06pvspl_u:1_5_12": "avihiṃseti /",
    "S06pvspl_u:1_6_0": "/ atha khalu bhagavāṃs tasminn eva sihāsane niṣaṇṇaḥ iman trisāhasramahāsāhasraṃ",
    "S06pvspl_u:1_6_1": "lokadhātum abhibhūya tiṣṭhati bhāsate tapati virocate sma ābhayā varṇena śriyā tejasā",
    "S06pvspl_u:1_6_2": "ca pūrvasyān diśi dakṣiṇasyāṃ paścimāyām uttarasyām adha-ūrdhvavidikṣu gaṅgānadīvālikopamāl",
    "S06pvspl_u:1_6_3": "lokadhātūn abhibhūya tathāgatas tiṣṭhati bhāsate tapati virocate sma ābhayā varṇena",
    "S06pvspl_u:1_6_4": "śriyā tejasā ca /",
    "S06pvspl_u:1_7_0": "/ tadyathāpi nāma sumeruḥ parvatarājaḥ sarvvaparvatān abhibhūya tiṣṭhati bhāsate",
    "S06pvspl_u:1_7_1": "tapati virocate ābhayā varṇena śriyā tejasā ca evam eva bhagavān sarvalokadhātūn",
    "S06pvspl_u:1_7_2": "abhibhūya tiṣṭhati bhāsate tapati virocate sma ābhayā varṇena śriyā tejasā ca /",
    "S06pvspl_u:1_8": "/ atha khalu bhagavān punar eva yādṛk trisāhsaramahāsāhsre lokadhātau satvānām ātmabhāvas tatsamānam ātmabhāvaṃ prākṛtam upadarśayāmāsa /",
    "S06pvspl_u:1_9": "/ atha khalu yāvanto smiṃs trisāhasramahāsāhasre",
    "S06pvspl_u:1_10_0": "lokadhātau śuddhāvāsikāyikā (PvSPL kā_b) devā brahmakāyikāś ca paranirmitavaśavartinaś",
    "S06pvspl_u:1_10_1": "ca nirmāṇaratayaś ca tuṣitāś ca yāmāś ca trāyastriṃśāś ca cāturmahārājakāyikāś ca",
    "S06pvspl_u:1_10_2": "devās te tan tathāgatasyāsecanakam ātmabhāvaṃ dṛṣṭvā divyāni puṣpāṇi gṛhītvā divyagandhamālyavilepanacūrṇacīvaracchatraddhvajapatākāś",
    "S06pvspl_u:1_10_3": "ca gṛhītvā divyāni cotpalakumudasaugandhikapundarīkapadmāni gṛhītvā divyāni ca kesaratamālapatrāṇi",
    "S06pvspl_u:1_10_4": "gṛhītvā yena sa tathāgatasyāsecanaka ātmabhāvas tenopasaṃkrāntā ye ceha trisāhasramahāsāhasre",
    "S06pvspl_u:1_10_5": "lokadhātau manuṣyās te pi tan tathāgatasyāsecanakam ātmabhāvan dṛṣṭvā sthalajajalajāni",
    "S06pvspl_u:1_10_6": "puṣpāṇi gṛhītvā yena sa tathāgatasyāsecanaka ātmabhāvas tenopasaṃkrāntāḥ /",
    "S06pvspl_u:1_11_0": "/ atha khalu te devās te ca manuṣyās tābhir divyābhiḥ puṣpadhūpagandhamālyavilepanacūrṇacīvaracchatraddhvajapatākābhis",
    "S06pvspl_u:1_11_1": "te sthalajajalajaiḥ puṣpais tan tathāgatakāyam avakiranti smābhyavakiranti sma abhiprakiranti",
    "S06pvspl_u:1_11_2": "sma /",
    "S06pvspl_u:1_12_0": "/ atha khalu yais taiḥ puṣpadhūpagandhamālyavilepanacūrṇacīvaracchatraddhvajapatākāvarṣaiḥ",
    "S06pvspl_u:1_12_1": "sthajajalajaiś ca puṣpair bhagavān avakīrṇas tāni sarvāny uparyantarīkṣe bhagavato",
    "S06pvspl_u:1_12_2": "'dhiṣṭhānena trisāhasramahāsāhasralokadhātupramāṇa ekaḥ kūṭāgāraḥ saṃsthito bhūt*",
    "S06pvspl_u:1_12_3": "tataś ca kūṭāgārād divyāni puṣpapaṭṭadāmāni lambante sma pralambante sma abhipralambante",
    "S06pvspl_u:1_12_4": "sma taiś ca puṣpadāmabhiḥ paṭṭadāmabhiś cāyan trisāhasramahāsāhasro lokadhātur atīva",
    "S06pvspl_u:1_12_5": "śobhate sma tena ca suvarṇavarṇena bhagavataḥ prabhāvabhāsena daśasu dikṣu pravisṛtena",
    "S06pvspl_u:1_12_6": "ekaikasyān diśi gaṅgānadīvālikopamā lokadhātavaḥ sphuṭā avabhāsitāś cābhūvan* asmiṃś",
    "S06pvspl_u:1_12_7": "ca trisāhasramahāsāhasre lokadhātau sarvacāturdvīpikeṣu lokadhātuṣu devamanuṣyānām*",
    "S06pvspl_u:1_12_8": "ekaikasyaitad abhūt* mama puratas tathāgato niṣiṇṇo dharman deśayati mama puratas",
    "S06pvspl_u:1_12_9": "tathāgato niṣiṇṇo dharman deśayatīti /",
    "S06pvspl_u:1_13_0": "/ atha khalu bhagavāṃs tasminn eva siṃhāsane niṣaṇṇaḥ punar api smitam akarot* yena",
    "S06pvspl_u:1_13_1": "smitāvabhāsenāyan trisāhasramahāsāhasro lokadhātuḥ sphuṭo bhūt* yāvad daśasu dikṣu",
    "S06pvspl_u:1_13_2": "gaṅgānadīvālikopamā lokadhātavaḥ sphuṭā abhūvan* ye ceha trisāhasramahāsāhasre lokadhātau",
    "S06pvspl_u:1_13_3": "satvāḥ te pūrvasyān diśi gaṅgānadīvālikopameṣu lokadhātuṣu buddhān bhagavataḥ paśyanti",
    "S06pvspl_u:1_13_4": "sma saśrāvakasaṃghāṃs tatra ca pūrvasyān diśi",
    "S06pvspl_u:2_0_0": "(PvSPL ki_a) gaṅgānadīvālikopameṣu lokadhātuṣu ye satvās te pīmāṃ sahāṃ lokadhātuṃ",
    "S06pvspl_u:2_0_1": "paśyanti sma śākyamuniñ ca tathāgataṃ sārdhaṃ bhikṣusaṃghena evan dakṣiṇasyān diśi",
    "S06pvspl_u:2_0_2": "paścimāyām uttarasyāṃ vidikṣv adha-ūrdhvandigbhāge gaṅgānadīvālikopameṣu lokadhātuṣu",
    "S06pvspl_u:2_0_3": "buddhān bhagavantaḥ paśyanti sma saśrāvakasaṃghāṃs teṣu ca lokadhātuṣu ye satvās",
    "S06pvspl_u:2_0_4": "te pīmāṃ sahāṃ lokadhātuṃ paśyanti sma śākyamuniñ ca tathāgataṃ sārdhaṃ bhikṣusaṃghena /",
    "S06pvspl_u:2_1_0": "/ atha khalu pūrvasyān diśi gaṅgānadīvālikopamāl lokadhātūn atikramya tebhyo yā",
    "S06pvspl_u:2_1_1": "sarvapaścimā lokadhātū ratnāvatī nāma tatra ratnākaro nāma tathāgato 'rhan samyaksambuddhas",
    "S06pvspl_u:2_1_2": "tiṣṭhati dhriyate yāpayati sa imām eva prajñāpāramitāṃ bodhisatvānān deśayati atha",
    "S06pvspl_u:2_1_3": "tatra lokadhātau samantaraśmir nāma bodhisatvo mahāsatvas taṃ mahāntam avabhāsan",
    "S06pvspl_u:2_1_4": "dṛṣṭvā tañ ca mahāntaṃ pṛthivīcālan tañ ca bhagavato secanakam atmabhāvan dṛṣṭvā",
    "S06pvspl_u:2_1_5": "yena sa bhagavān ratnākaras tathāgato 'rhan samyaksambuddhas tenopasaṃkrānta upasaṃkramya",
    "S06pvspl_u:2_1_6": "tasya bhagavataḥ pādāv abhivandya taṃ bhagavantaṃ ratnākaran tathāgatam etad avocat*",
    "S06pvspl_u:2_1_7": "ko bhagavan hetuḥ kaḥ pratyayo 'sya mahato 'vabhāsasya loke prādurbhāvāyāsya ca mahataḥ",
    "S06pvspl_u:2_1_8": "pṛthivīcālasyāsya cāsecanakasya tathāgatasyātmabhāvasya sandarśanāya /",
    "S06pvspl_u:2_2_0": "/ evam ukte sa bhagavān ratnākaras tathāgataḥ samantaraśmiṃ bodhisatvam etad avocat*",
    "S06pvspl_u:2_2_1": "asti kulaputretaḥ paścime digbhāge gaṅgānadīvālikopamāl lokadhātūn atikramya sahā",
    "S06pvspl_u:2_2_2": "nāma lokadhātus tatra śākyamunir nāma tathāgato rhan samyaksambuddhas tiṣṭhati dhriyate",
    "S06pvspl_u:2_2_3": "yāpayate sa bodhisatvānāṃ prajñāpāramitā saṃprakāśayati tasyām īdṛśo 'nubhāvaḥ /",
    "S06pvspl_u:2_3_0": "/ atha khalu samantaraśmir bodhisatvo ratnākaran tathāgatam etad avocat* gamiṣyāmy",
    "S06pvspl_u:2_3_1": "ahaṃ bhagavaṃs tāṃ sahāṃ lokadhātun taṃ bhagavantaṃ śākyamunin tathāgatam arhantaṃ",
    "S06pvspl_u:2_3_2": "samyaksambuddhan darśanāya vandanāya paryupāsanāya tāṃś ca bodhisatvān mahāsatvāṇ",
    "S06pvspl_u:2_3_3": "bhūyastvena kumārabhūtān dhāraṇīpratilabdhān samādhinirhārakuśalān sarvasamādhivaśipāraṅgatān",
    "S06pvspl_u:2_3_4": "darśanāya sa bhagavān āha gaccha tvaṃ kulaputra yasedānīṅ kālaṃ manyase /",
    "S06pvspl_u:2_4_0": "/ atha khalu ratnākaras tathāgato nānāratnamayāni suvarṇanirbhāsāni sahasrapatrāṇi",
    "S06pvspl_u:2_4_1": "padmāni samantaraśmaye bodhisatvāya prādād evañ cāvādīd etais tvaṃ kulaputra padmais",
    "S06pvspl_u:2_4_2": "saparivāras taṃ śākyamunin tathāgatam abhyavakireḥ evañ ca vadeḥ ratnākaro bhagavān*",
    "S06pvspl_u:2_4_3": "bhagavantam alpābādhatāṃ paripṛcchaty alpātaṃkatāṃ laghusamutthānatāṃ (PvSPL ki_b)",
    "S06pvspl_u:2_4_4": "yātrāṃ balaṃ sukhasparśavihāratāṃ paripṛcchatīmāni ca tena bhagavatā ratnākareṇa",
    "S06pvspl_u:2_4_5": "tathāgatenārhatā samyaksambuddhena nānāratnāmayāni suvarṇāvabhāsāni sahasrapatrāṇi",
    "S06pvspl_u:2_4_6": "padmāni prahitāni bhagavata iti saṃprajānaṅkārī ca tvaṃ kulaputra tatra buddhakṣetre",
    "S06pvspl_u:2_4_7": "bhaves taṅ kasya hetor durāsadā hi te kulaputra bodhisatvā ye tatra sahāyāṃ lokadhātāv",
    "S06pvspl_u:2_4_8": "upapannāḥ /",
    "S06pvspl_u:2_5_0": "/ atha khalu samantaraśmir bodhisatvas tasya ratnākarasya tathāgatasya sakāśāt tāni",
    "S06pvspl_u:2_5_1": "nānāratnamayāni padmāni gṛhītvā suvarṇāvabhāsāni sahasrapatrāṇy anekair bodhisatvakoṭīnayutaśatasahasrair",
    "S06pvspl_u:2_5_2": "gṛhasthaiḥ pravrajitair dārakair dārikābhiś ca parivṛtaḥ puraskṛtaḥ pūrvasyān diśi",
    "S06pvspl_u:2_5_3": "teṣu gaṅgānadīvālikopameṣu buddhān bhagavatas satkurvan gurukurvan mānayan pūjayan",
    "S06pvspl_u:2_5_4": "puṣpadhūpagandhamālyavilepanacūrṇacīvaracchatradhvajapatākāvaijayantībhir yeneyaṃ",
    "S06pvspl_u:2_5_5": "sahā lokadhātus tena saṃprāptaḥ yena ca śākyamunis tathāgato 'rhan samyaksambuddhas",
    "S06pvspl_u:2_5_6": "tenopasaṃkrāmat upasaṃkramya bhagavataḥ pādau śirasābhivandyaikānte 'sthād ekānte",
    "S06pvspl_u:2_5_7": "sthitaś ca samantaraśmir bodhisatvo bhagavantaṃ śākyamunin tathāgatam etad avocat*",
    "S06pvspl_u:2_5_8": "ratnākaro bhagavān bhagavantam alpābādhatāṃ paripṛcchaty alpātaṃkatāṃ laghūtthānatāṃ",
    "S06pvspl_u:2_5_9": "yātrāṃ balaṃ sukhasparśavihāratāñ ca paripṛcchatīmāni ca tena bhagavatā ratnākareṇa",
    "S06pvspl_u:2_5_10": "tathāgatena nānāratnamayāni suvarṇanirbhāsāni sahasrapatrāṇi padmāni prahitāni bhagavataḥ /",
    "S06pvspl_u:2_6_0": "/ atha khalu bhagavāñ cchākyamunis tathāgatas tāni padmāni gṛhītvā yena te pūrvasyān",
    "S06pvspl_u:2_6_1": "diśi gaṅgānadīvālikopamā lokadhātavas tena prākṣipat taiś ca padmais te lokadhātavaḥ",
    "S06pvspl_u:2_6_2": "sphuṭā abhūvan* teṣu ca padmeṣu buddhavigrahā niṣaṇṇakās teṣu buddhakṣetreṣu dharman",
    "S06pvspl_u:2_6_3": "deśayanti sma yad utemam eva prajñāpāramitāpratisaṃyuktaṃ yaiś ca satvais sa dharmaś",
    "S06pvspl_u:2_6_4": "śrutas te sarve niyatā abhūvann anuttarāyāṃ samyaksambodhau /",
    "S06pvspl_u:2_7_0": "/ atha khalu ye te bodhisatvā mahāsatvā gṛhasthāḥ pravrajitāś ca dārakā dārikāś",
    "S06pvspl_u:2_7_1": "ca tato ratnāvatyā lokadhātos samantaraśminā bodhisatvena mahāsatvena sārdham āyātās",
    "S06pvspl_u:2_7_2": "te svakasvakaiḥ kuśalamūlair bhagavantaṃ śākyamuniṃ satkṛtya gurukṛtya saṃmānya saṃpūjya",
    "S06pvspl_u:2_7_3": "pādau śirasābhivandyaikānte nyasīdan* ekāntaniṣannāś ca te gṛhasthās te ca pravrajitās",
    "S06pvspl_u:2_7_4": "te ca dārakās tāś ca dārikā bhagavantaṃ śākyamunin tathāgatam etad avocan* ratnākaro",
    "S06pvspl_u:2_7_5": "bhagavāṃs tathāgataḥ bhagavato 'lpabādhātāṃ paripṛcchaty alpātaṃkatāṃ laghusamutthānatāṃ",
    "S06pvspl_u:2_7_6": "yātrāṃ balaṃ sukhasparśavihāratāñ ca paripṛcchati imāni ca tena bhagavatā ratnākareṇa",
    "S06pvspl_u:2_7_7": "tathāgatena padmāni preṣitāni bhagavataḥ atha khalu bhagavāñ cchākyamunis tathāgatas",
    "S06pvspl_u:2_7_8": "tāni padmā (PvSPL kham_a) manasikārād evaṃ hi śāriputra bodhisatvo mahāsatvaḥ prajñāpāramitāyāñ",
    "S06pvspl_u:2_7_9": "caran pūrvanivāsānusmṛtyabhijñājñānasākṣātkriyā dānam abhinirharati sa divyena cakṣuṣā",
    "S06pvspl_u:2_7_10": "viśuddhenātikrāntamānuṣyakeṇa satvān paśyati cyavamānān upapadyamānān suvarṇān durvarṇān",
    "S06pvspl_u:2_7_11": "hīnān praṇītān sugatān durgatān yathākarmopagān satvān yathābhūtaṃ prajānāty amī",
    "S06pvspl_u:2_7_12": "bhavantas satvāḥ kāyaduścaritena samanvāgatā vāgduścaritena samanvāgatā manoduścaritena",
    "S06pvspl_u:2_7_13": "samanvāgatā āryāṇām apavādakā mithyādṛṣṭayas te mithyādṛṣṭikarmasamādānahetoḥ kāyasya",
    "S06pvspl_u:2_7_14": "bhedāt paraṃ maraṇād apāyadurgativinipātan narakeṣūpapadyante amī punar bhavantas",
    "S06pvspl_u:2_7_15": "satvāḥ kāyasucaritena samanvāgatā vāksucaritena manaḥsucaritena samanvāgatā āryāṇām",
    "S06pvspl_u:2_7_16": "anapavādakās samyagdṛṣṭikās te samyagdṛṣṭikarmasamādānahetoḥ kāyasya bhedāt paraṃ",
    "S06pvspl_u:2_7_17": "maraṇāt sugatau svargaloka upapadyanta iti divyena cakṣuṣā viśuddhenātikrāntamānuṣyakeṇa",
    "S06pvspl_u:2_7_18": "daśa diśi loke ākāśadhātuparyavasāne sarvalokadhātuṣu ṣaḍgatikānāṃ satvānāñ cyutopapādaṃ",
    "S06pvspl_u:2_7_19": "yathābhūtaṃ prajānāti tena ca divyena cakṣuṣā na manyate tathā hi tac cakṣur acakṣur",
    "S06pvspl_u:2_7_20": "acintyatām upādāya yo 'haṃ paśyāmīti na manyate sa tad eva cakṣur nopalabhate svabhāvaśūnyatām",
    "S06pvspl_u:2_7_21": "upādāya svabhāvaviviktatām upādāya svabhāvānutpattikām upādāya sa divyacakṣuścetanām",
    "S06pvspl_u:2_7_22": "api notpādayati na divyacakṣurabhinirhāracetanām anyatra sarvākārajñatāmanasikārād",
    "S06pvspl_u:2_7_23": "evaṃ hi",
    "S06pvspl_u:2_8_0": "śāriputra bodhisatvo mahāsatvaḥ prajñāpāramitāyāñ caran divyacakṣurabhijñāsākṣātkriyājñānam",
    "S06pvspl_u:2_8_1": "abhinirharati sa āsravakṣayābhijñāsākṣātkriyājñānam abhinirharati na śrāvakabhūmiṃ",
    "S06pvspl_u:2_8_2": "vā pratyekabuddhabhūmiṃ vā patati nāpy anyaṅ kañcid dharmam āśaṃsamāno 'nyatrānuttarāṃ",
    "S06pvspl_u:2_8_3": "samyaksambodhim abhisambhotsyata iti sa tayā āsravakṣayasākṣātkriyābhijñājñānābhinirhārakuśalatayā",
    "S06pvspl_u:2_8_4": "na manyate tathā hi taj jñānam ajñānam acintyatām upādāya so 'haṃ prajānāmīti na",
    "S06pvspl_u:2_8_5": "manyate sa tad eva jñānan nopalabhate svabhāvaśūnyatām upādāya svabhāvaviviktatām",
    "S06pvspl_u:2_8_6": "upādāya svabhāvopalabdhitām upādāya āsravakṣayajñānacetanām api notādayati nāsravakṣayasākṣātkriyābhijñājñānabhinirhāracetanām",
    "S06pvspl_u:2_8_7": "anyatra sarvākārajñatāmanasikārād evaṃ hi śāriputra bodhisatvo mahāsatvaḥ prajñāpāramitāyāñ",
    "S06pvspl_u:2_8_8": "caran nāśravakṣayasākṣātkriyābhijñājñānam abhinirharaty evaṃ punaś śāriputra bodhisatvasya",
    "S06pvspl_u:2_8_9": "mahāsatvasya prajñāpāramitāyāñ carataṣ ṣaḍabhijnāḥ paripūrayante pariśuddhyanti cābhijñāḥ",
    "S06pvspl_u:2_8_10": "pariśuddhās sarvākārajñatām asaṃyanti /",
    "S06pvspl_u:2_9_0": "/ santi śāriputra bodhisatvā mahāsatvā ye prajñāpāramitāyāñ caranto dānapāramitāyāṃ",
    "S06pvspl_u:2_9_1": "sthitvā sarvākārajñatāpanthānañ śodhanyanti atyantaśūnyatayā (PvSPL kham_b) anavagṛhītatām",
    "S06pvspl_u:2_9_2": "upādāya /",
    "S06pvspl_u:2_10": "/ santi śāriputra bodhisatvā mahāsatvā ye prajñāpāramitāyāñ carantaś śīlapāramitāyāṃ sthitvā sarvākārajñatāpanthānañ śodhayanti atyantaśūnyatayā anaddhyāpattitām upādāya /",
    "S06pvspl_u:2_11": "/ santi śāriputra bodhisatvā mahāsatvā ye prajñāpāramitāyāñ carantaḥ kṣāntipāramitāyāṃ sthitvā sarvākārajñatāpanthānañ śodhayanti atyantaśūnyatayā akṣobhaṇatām upādāya /",
    "S06pvspl_u:2_12_0": "/ santi śāriputra bodhisatvā mahāsatvā ye prajñāpāramitāyāñ caranto vīryapāramitāyāṃ",
    "S06pvspl_u:2_12_1": "sthitvā sarvākārajñatāpanthānañ śodhayanti atyantaśūnyatayā kāyikacaitasikavīryāsraṃsanatām",
    "S06pvspl_u:2_12_2": "upādāya /",
    "S06pvspl_u:2_13": "/ santi śāriputra bodhisatvā mahāsatvā ye prajñāpāramitāyāñ caranto dhyānapāramitāyāṃ sthitvā sarvākārajñatāpanthānañ śodhayanti atyantaśūnyatayā avikṣiptacittām upādāya /",
    "S06pvspl_u:2_14_0": "/ santi śāriputrā bodhisatvā mahāsatvā ye prajñāpāramitāyāñ carantas sarvākārajñatāpanthānañ",
    "S06pvspl_u:2_14_1": "śodhayanti dauṣprajñyacittaparivarjanatām upādāya evaṅ khalu śāriputra bodhisatvā",
    "S06pvspl_u:2_14_2": "mahāsatvāṣ ṣaṭsu pāramitāsu sthitvā sarvākārajñatāpanthānañ śodhayanti atyantaśūnyatayā",
    "S06pvspl_u:2_14_3": "agamanānāgamanatām upādāyāparigrahatām upādāya tat kasya hetor dānam āgraham upādāya",
    "S06pvspl_u:2_14_4": "prajñapyate śīlan dauḥśīlyatām upādāya kṣāntir akṣāntim upādāya vīryaṅ kausīdyam",
    "S06pvspl_u:2_14_5": "upādāya samādhir asamāhitatām upādāya prajñā dauṣprajñyam upādāya prajñapyate sa",
    "S06pvspl_u:2_14_6": "tīrṇa iti na manyate atīrṇa iti na manyate dānaṃ mātsaryam iti na manyate śīlan dauḥśīlyam",
    "S06pvspl_u:2_14_7": "iti kṣāntiḥ kṣobha iti vīryaṃ kausīdyam iti samādhir asamāhitateti prajñā duṣprajñateti",
    "S06pvspl_u:2_14_8": "na manyate vindako 'ham iti na manyate satkṛta iti na manyate asatkṛta iti na manyate",
    "S06pvspl_u:2_14_9": "tat kasya hetor na hi śāriputrānutpāda ākṛṣṭo 'ham iti manyate na vandito 'ham iti",
    "S06pvspl_u:2_14_10": "na satkṛto 'ham iti nāsatkṛto 'ham iti manyate tat kasya hetos tathā hi prajñāpāramitā",
    "S06pvspl_u:2_14_11": "sarvamanyanās samucchinattīha śāriputra prajñāpāramitāyāñ carato bodhisatvasya mahāsatvasya",
    "S06pvspl_u:2_14_12": "ye guṇā bhavanti na te śrāvakapratyekabuddhānāṃ saṃvidyante /",
    "S06pvspl_u:2_15": "/ imān guṇān paripūrayan satvānś ca paribhāvayati buddhakṣetrāñ ca pariśodhayati sarvākārajñatāñ cānuprāpnoti /",
    "S06pvspl_u:2_16_0": "/ punar aparañ śāriputra bodhisatvo mahāsatvaḥ prajñāpāramitāyāñ caran sarvasatvānām",
    "S06pvspl_u:2_16_1": "antike samacittatām utpādayati sarvasatvānām antike samacittatām utpādya sarvadharmasamatāṃ",
    "S06pvspl_u:2_16_2": "pratilabhate sarvadharmasamatāṃ pratilabhya tasyāṃ sarvadharmasamatāyāṃ sarvasatvān",
    "S06pvspl_u:2_16_3": "pratiṣṭhāpayati sa dṛṣṭa eva dharme buddhānāṃ bhagavatāṃ priyo bhavati manaāpaś ca",
    "S06pvspl_u:2_16_4": "sarvabodhisatvānāṃ sarvaśrāvakāṇāṃ sarvapratyekabuddhānāñ ca priyo bhavati manaāpaś",
    "S06pvspl_u:2_16_5": "ca sa yatra (PvSPL khaḥ_a) yatropapadyate tatra tatra na jātu cakṣuṣāmanaāpāni rūpāṇi",
    "S06pvspl_u:2_16_6": "paśyati na śrotreṇāmanaāpāñ cchabdāñ cchṛṇoti na ghrāṇenāmanaāpān gandhāñ jighrati",
    "S06pvspl_u:2_16_7": "na jihvayāmanaāpān rasān āsvādayati na kāyenāmanaāpān sparśān spṛśati na manasāmanaāpān",
    "S06pvspl_u:2_16_8": "dharmān vijānāti na ca parihīyate sarvakārajñatāyāḥ /",
    "S06pvspl_u:2_17_0": "/ asmin khalu punaḥ prajñāpāramitānirdeśe nirdiśyamāne tataḥ parṣadas trīṇi bhikṣuśatāni",
    "S06pvspl_u:2_17_1": "bhagavantaṃ yathāprāvṛtaiś cīvarair abhicchādayāmāsur anuttarāyāñ ca samyaksambodhau",
    "S06pvspl_u:2_17_2": "cittāny utpādayāmāsuḥ /",
    "S06pvspl_u:2_18": "/ atha khalu bhagavān smitam akarot* /",
    "S06pvspl_u:2_19_0": "/ atha khalv āyuṣmān ānanda utthāyāsanād ekāṃsam uttarāsaṅgaṃ kṛtvā dakṣiṇañ jānumaṇḍalaṃ",
    "S06pvspl_u:2_19_1": "pṛthivyāṃ pratisthāpya yena bhagavāṃs tenāñjaliṃ praṇamya bhagavantam etad avocat",
    "S06pvspl_u:2_19_2": "ko bhagavan hetuḥ kaḥ pratyayaḥ smitasya prāviṣkaraṇāya nāhetukān nāpratyayaṃ buddhā",
    "S06pvspl_u:2_19_3": "bhagavanta smitaṃ prāviṣkurvanti /",
    "S06pvspl_u:2_20_0": "/ bhagavān āha etāny ānanda trīṇi bhikṣuśatāny ekaṣaṣṭitame kalpe mahāketunāmānas",
    "S06pvspl_u:2_20_1": "tathāgatā arhantas samyaksambuddhā loka utpatsyante tārakopame kalpe itaś cyutās",
    "S06pvspl_u:2_20_2": "santaḥ akṣobḥyasya tathāgatasyārhatas samyaksambuddhasya buddhakṣetra upapatsyante",
    "S06pvspl_u:2_20_3": "abhiratyāṃ lokadhātau ṣaṣṭiś ca devaputrasahasrāś cāsyāṃ parṣady anayā dharmadeśanayā",
    "S06pvspl_u:2_20_4": "paripācitāni maitreyasya tathāgatasyārhatas samyaksambuddhasyāntike parinirvāsyanti /",
    "S06pvspl_u:2_21_0": "/ atha khalu tasyāṃ velāyāṃ bhagavataś śākyamuneḥ parṣanmaṇḍalāc catasraḥ parṣado",
    "S06pvspl_u:2_21_1": "bhagavato 'nubhāvena pūrvasyān diśi buddhasahasraṃ paśyanti sma mahatā buddhakṣetraguṇavyūhān",
    "S06pvspl_u:2_21_2": "evan dakṣiṇasyān diśi paścimāyām uttarasyām uttarapūrvāyāṃ pūrvadakṣiṇāyān dakṣiṇapaścimāyāṃ",
    "S06pvspl_u:2_21_3": "paścimottarāyām adha-ūrdhvam ekaikasyān diśi buddhasahasraṃ buddhasahasraṃ paśyanti",
    "S06pvspl_u:2_21_4": "sma mahatā buddhakṣetraguṇavyūhena na ceha sahāyāṃ lokadhātau tān buddhakṣetraguṇavyūhān",
    "S06pvspl_u:2_21_5": "paśyanti yān daśasu dikṣu",
    "S06pvspl_u:2_22_0": "teṣāṃ buddhānāṃ bhagavatām // atha khalu bhagavataś śākyamuneḥ parṣanmaṇḍalād daśabhiḥ",
    "S06pvspl_u:2_22_1": "prāṇisahasraiḥ praṇidhānāni kṛtāni vayaṃ bhagavaṃs tāni puṇyāni kariṣyāmo yaiḥ puṇyair",
    "S06pvspl_u:2_22_2": "eteṣu buddhakṣetreṣūpapatsyāmahaṃ iti /",
    "S06pvspl_u:2_23_0": "/ atha khalu bhagavāṃs teṣāṃ kulaputrāṇām āśayaṃ viditvā tasyāṃ velāyāṃ smitam akarot*",
    "S06pvspl_u:2_23_1": "ānanda āha ko bhagavan hetuḥ kaḥ pratyayas smitasya prāviṣkaraṇāya nāhetukan nāpratyayaṃ",
    "S06pvspl_u:2_23_2": "buddhā bhagavantaḥ smitam āviṣkurvanti /",
    "S06pvspl_u:2_24_0": "/ bhagavān āha paśyasi tvam ānandemāni daśa prāṇisahasrāṇi ānanda āha paśyāmi bhagavan",
    "S06pvspl_u:2_24_1": "bhagavān āha etāny ānanda daśa prāṇisahasrāṇītaś cyutāni daśasu dikṣv eteṣu buddhakṣetreṣūpapatsyante",
    "S06pvspl_u:2_24_2": "na ca kadācit tathāgatavirahitā bhaviṣyanti tataḥ paścād vyūharājanāmānas tathāgatā",
    "S06pvspl_u:2_24_3": "arhantas samyaksaṃbuddhā loka utpatsyante /",
    "S06pvspl_u:2_25_0": "/ atha khalu āyuṣmāñ cchāriputra (PvSPL khaḥ_b) āyuṣmāñ ca mahāmaudgalyāyana āyuṣmāñ",
    "S06pvspl_u:2_25_1": "ca subhūtir āyuṣmāñ ca pūrṇo maitrāyaṇīputra āyuṣmāñ ca mahākāśyapa ete cānye ca",
    "S06pvspl_u:2_25_2": "sambahulā abhijñātābhijñātā bhikṣavo bodhisatvāś ca mahāsatvā bhikṣubhikṣuṇyupāsakopāsikāś",
    "S06pvspl_u:2_25_3": "ca bhagavantam etad avocan mahāpāramiteyaṃ bhagavann udārapāramiteyaṃ bodhisatvānāṃ",
    "S06pvspl_u:2_25_4": "mahāsatvānān yad uta prajñāpāramitā agrapāramiteyaṃ viśiṣṭapāramiteyaṃ parapāramiteyaṃ",
    "S06pvspl_u:2_25_5": "pravarapāramiteyaṃ praṇītapāramiteyam anuttarapāramiteyan niruttarapāramiteyam asamapāramiteyam",
    "S06pvspl_u:2_25_6": "asamasamapāramiteyam ākāśapāramiteyaṃ svalakṣanaśūnyatāpāramiteyaṃ sarvaguṇasamanvāgatapāramiteyaṃ",
    "S06pvspl_u:2_25_7": "sarvaśūnyatāsamanvāgatapāramiteyam anamṛdyapāramiteyaṃ bhagavan bodhisatvānāṃ mahāsatvānāṃ",
    "S06pvspl_u:2_25_8": "yad uta prajñāpāramitā atra hi bhagavan prajñāpāramitāyāñ caradbhir bodhisatvair",
    "S06pvspl_u:2_25_9": "mahāsatvair asamasaman dānan dattan tair asamasamā dānapāramitā paripūritā tair asamasama",
    "S06pvspl_u:2_25_10": "ātmabhāvapratilabdhaye samasamasya dharmasya lābhino bhaviṣyanti yad utānuttarāyās",
    "S06pvspl_u:2_25_11": "samyaksambodheḥ /",
    "S06pvspl_u:2_26_0": "/ evam asamasamaṃ śīlaṃ kṣāntir vīryan dhyānam asamasamā prajñā bhāvitā tair asamasamā",
    "S06pvspl_u:2_26_1": "prajñāpāramitā paripūritā tair asamasama ātmabhāvaḥ pratilabdhas te samasamasya dharmasya",
    "S06pvspl_u:2_26_2": "lābhino bhaviṣyanti yadutānuttarāyās samyaksambodher atraive ca tvaṃ bhagavan prajñāpāramitāyāñ",
    "S06pvspl_u:2_26_3": "carann asamasamasya rūpasya lābhī jātaḥ asamasamāyā vedanāyās saṃjñāyās saṃskārāṇām",
    "S06pvspl_u:2_26_4": "asamasamasya vijñānasya lābhī jātaḥ asamasamāṃ bodhim abhisambuddho samasaman dharmacakraṃ",
    "S06pvspl_u:2_26_5": "pravartitavān evam atītānāgatapratyutpannā buddhā bhagavanto 'traiva prajñāpāramitāyāñ",
    "S06pvspl_u:2_26_6": "caranto 'nuttarāṃ samyaksambodhim abhisambuddhā abhisambuddhyante abhisaṃbhotsyante",
    "S06pvspl_u:2_26_7": "ca tasmāt tarhi bhagavan sarvadharmāṇāṃ pāraṅgantukāmena bodhisatvena mahāsatvena",
    "S06pvspl_u:2_26_8": "prajñāpāramitāyāṃ yogaṅkaraṇīyo namaskaraṇīyās te bhagavaṃ bodhisatvā mahāsatvās",
    "S06pvspl_u:2_26_9": "sadevamānuṣāsureṇa lokena ye 'syāṃ prajñāpāramitāyāñ caranti /",
    "S06pvspl_u:2_27_0": "/ evam ukte bhagavāṃs tān sambahulān mahāśrāvakāṃs tāṃś ca bodhisatvān mahāsatvān",
    "S06pvspl_u:2_27_1": "etad avocad evam etat kulaputrā evam etan namaskaranīyās te bodhisatvā mahāsatvās",
    "S06pvspl_u:2_27_2": "sadevamānuṣāsureṇa lokena ye 'syāṃ prajñāpāramitāyāñ caranti /",
    "S06pvspl_u:2_28_0": "/ tat kasya hetor bodhisatvam* kulaputrā mahāsatvam āgamya manuṣyalokasya loke prādurbhāvo",
    "S06pvspl_u:2_28_1": "bhavaty evan devalokasya kṣatriyamahāsālakulānāṃ brāhmaṇamahāsālakulānān gṛhapatimahāsālakulānāṃ",
    "S06pvspl_u:2_28_2": "rājñāñ cakravartināñ cāturmahārājikānān devānān trāyastriṅśānāṃ yāmānān tuṣitānān",
    "S06pvspl_u:2_28_3": "nirmāṇaratīnāṃ paranirmitavaśavartināṃ brahmakāyikānāṃ brahmapurohitānāṃ brahmapārṣadyānāṃ",
    "S06pvspl_u:2_28_4": "mahābrahmaṇāṃ parīttābhānām apramāṇābhānām ābhāsvarāṇāṃ parīttaśubhānām (PvSPL ga_a)",
    "S06pvspl_u:2_28_5": "apramāṇaśubhānāṃ śubhakṛtsnānāṃ bṛhatphalānām asaṃjñisatvānāṃ śuddhāvāsānāṃ sudṛśānāṃ",
    "S06pvspl_u:2_28_6": "sudarśanānām aspṛhāṇām atapānām akaniṣṭhānāñ cākāśānantyāyatanopagānāṃ vijñānānantyāyatanopagānām",
    "S06pvspl_u:2_28_7": "ākiñcanyāyatanopagānān naivasaṃjñānāsaṃjñāyatanopagānān devānāṃ loke prādurbhāvo",
    "S06pvspl_u:2_28_8": "bhavati srotaāpannānāṃ sakṛdāgāminām anāgāminām arhataṃ pratyekabuddhānāṃ bodhisatvānāṃ",
    "S06pvspl_u:2_28_9": "mahāsatvānān tathāgatānām arhatāṃ samyaksambuddhānāṃ loke prādurbhāvo bhavati bodhisatvaṃ",
    "S06pvspl_u:2_28_10": "mahāsatvam āgamya trayāṇāṃ ratnānāṃ yad idaṃ buddharatnasya dharmaratnasya saṃgharatnasya",
    "S06pvspl_u:2_28_11": "loke prādurbhāvo bhavati bodhisatvaṃ mahāsatvam āgamya sarveṣāṃ laukikānāñ jīvitopakaraṇānām",
    "S06pvspl_u:2_28_12": "annapānavastrayānaśayyāsanaglānapratyayabhaiṣajyapariskārāṇāṃ maṇimuktāvaiḍūryaśaṃkhaśilāpravāḷajātarūparajatānāṃ",
    "S06pvspl_u:2_28_13": "loke prādurbhāvo bhavati yāvat kulaputrās sarvasukhopadhānānān divyānāṃ mānuṣyakāṇāñ",
    "S06pvspl_u:2_28_14": "ca bhavasukhānān nirvāṇasukhānāñ ca loke prādurbhāvo bhavati sarvas sa kulaputrā",
    "S06pvspl_u:2_28_15": "bodhisatvaṃ mahāsatvam āgamya tat kasya hetos tathā hi kulaputrā bodhisatvo mahāsatvaḥ",
    "S06pvspl_u:2_28_16": "prajñāpāramitāyāñ caran satvān* ṣaṭsu pāramitāsu niyojayati dānan dāpayati śīle niyuṅkte",
    "S06pvspl_u:2_28_17": "kṣāntau pratiṣṭhāpayati vīrye niyojayati dhyāne pratiṣṭhāpayati prajñāyāṃ niyojayati",
    "S06pvspl_u:2_28_18": "bodhisatvaṃ mahāsatvam āgamya satvā dānapāramitāyāṃ yāvat prajñāpāramitāyāñ caranti",
    "S06pvspl_u:2_28_19": "te dānapāramitāyāṃ yāvat prajñāpāramitāyāñ carantas sarvalaukikalokottarās saṃpattīr",
    "S06pvspl_u:2_28_20": "anuprāpnuvanti tasmāt tarhi kulaputrā bodhisatvo mahāsatvas sarvasatvānāṃ hitasukhāya",
    "S06pvspl_u:2_28_21": "pratipanno bhavati /",
    "S06pvspl_u:2_29_0": "/ atha khalu bhagavāṃs tasyāṃ velāyāñ jihvendriyaṃ mūkhān nirṇāmyemān trisāhasramahāsāhasraṃ",
    "S06pvspl_u:2_29_1": "lokadhātuñ jihvendriyeṇācchādayāmāsa atha khalu tato jihvendriyād anekavarṇā nānānvarṇā",
    "S06pvspl_u:2_29_2": "arciso niścārya pūrvasyān diśi gaṅgānadīvālikopamāl lokadhātūn avabhāsayamāsuḥ evan",
    "S06pvspl_u:2_29_3": "dakṣiṇasyāṃ paścimāyām uttarasyāṃ pi dikṣv adha-ūrdhvāyān diśi gaṅgānadīvālikopamāl",
    "S06pvspl_u:2_29_4": "lokadhātūn avabhāsayāmāsuḥ /",
    "S06pvspl_u:2_30_0": "/ atha khalu pūrvasyān diśi gaṅgānadīvālikopameṣu lokadhātuṣv aprameyāsaṃkhyeyā",
    "S06pvspl_u:2_30_1": "bodhisatvā mahāsatvās taṃ prabhāvyūhan dṛṣṭvā svakasvasvakeṣu buddhakṣetreṣu buddhān",
    "S06pvspl_u:2_30_2": "bhagavataḥ paripṛcchanti sma kasyāyaṃ bhagavann anubhāvo yenāyam evaṃrūpaḥ prabhāvabhāsas",
    "S06pvspl_u:2_30_3": "sandṛśyante te buddhā bhagavantas tān bodhisatvān mahāsatvān evam āhuḥ eṣa kulaputrāḥ",
    "S06pvspl_u:2_30_4": "paścime digbhāge sahāyāṃ lokadhātau śākyamunir",
    "S06pvspl_u:2_31_0": "nāma tahāgato 'rhan samyaksambuddhas tena jihvendriyaṃ mukhān nirṇāmya daśasu dikṣu",
    "S06pvspl_u:2_31_1": "gaṅgānadīvālikopamā lokadhātavo mahatāvabhāsena (PvSPL ga_b) sphuṭīkṛtā yad uta bodhisatvānāṃ",
    "S06pvspl_u:2_31_2": "mahāsatvānāṃ prajñāpāramitādeśanāya saṃprakāśanāya te bodhisatvā mahāsatvās tāṃs",
    "S06pvspl_u:2_31_3": "tathāgatān evam āhur gamiṣyāmo vayaṃ bhagavaṃs tāṃ sahāṃ lokadhātun taṃ bhagavantaṃ",
    "S06pvspl_u:2_31_4": "śākyamunin tathāgatam arhantaṃ samyaksambuddhan darśanāya vandanāya paryupāsanāya",
    "S06pvspl_u:2_31_5": "tāṃś ca daśadiksannipatitān bodhisatvān mahāsatvān darśanāya tāñ ca prajñāpāramitāṃ",
    "S06pvspl_u:2_31_6": "śravaṇāya te buddhā bhagavanta evam āhur yasyedānīṃ kulaputrāḥ kālaṃ manyaddhva evan",
    "S06pvspl_u:2_31_7": "dakṣiṇasyān diśi paścimāyām uttarasyāṃ vidikṣv adha-ūrdhvāyān diśi gaṅgānadīvālikopameṣu",
    "S06pvspl_u:2_31_8": "lokadhātuṣv aprameyāsaṃkhyeyā bodhisatvā mahāsatvās taṃ prabhāvyūhan dṛṣṭvā svakasvakeṣu",
    "S06pvspl_u:2_31_9": "buddhakṣetreṣu buddhān bhagavantaḥ paripṛcchanti sma kasyāyaṃ bhagavann anubhāvo",
    "S06pvspl_u:2_31_10": "yenāyam evaṃrūpaḥ prabhāvabhāsas sandṛśyate te buddhā bhagavantas tān bodhisatvān",
    "S06pvspl_u:2_31_11": "māhāsatvān evam āhuḥ eṣa kulaputrā adhodigbhāge sahāṃyāṃ lokadhātau śākyamunir nāma",
    "S06pvspl_u:2_31_12": "tāthāgato 'rhan samyaksambuddhas tena jihvendriyan nirṇāmya daśasu dikṣu gaṅgānadīvālikopamā",
    "S06pvspl_u:2_31_13": "lokadhātavo mahatāvabhāsena sphuṭīkṛtā yad uta bodhisatvānāṃ mahāsatvānāṃ prajñāpāramitān",
    "S06pvspl_u:2_31_14": "deśanāya saṃprakāśanāya te bodhisatvā mahāsatvās tāṃs tathāgatān evam āhur gamiṣyāmo",
    "S06pvspl_u:2_31_15": "vayaṃ bhagavaṃs tāṃ sahāṃ lokadhātun tañ ca bhagavantaṃ śākyamunin tathāgatam arhantaṃ",
    "S06pvspl_u:2_31_16": "samyaksambuddhan darśanāya vandanāya paryupāsanāya tāṃś ca daśadiksannipatitān bodhisatvān",
    "S06pvspl_u:2_31_17": "mahāsatvān darśanāya vandanāya tāñ ca prajñāpāramitāṃ śravaṇāya te buddhā bhagavanta",
    "S06pvspl_u:2_31_18": "evam āhur yasyedānīṃ kulaputrāḥ kālaṃ manyadhve /",
    "S06pvspl_u:2_32_0": "/ atha khalu daśabhyo digbhyas te bodhisatvāḥ puṣpadhūpagandhamālyavilepanacūrṇacīvaracchatradhvajapatākā",
    "S06pvspl_u:2_32_1": "gṛhītvā nānāratnasuvarṇarūpyapuṣpapuṭaṃ parigṛhītvā mahatyā tūryatāṇḍāvacarasaṃgītyā",
    "S06pvspl_u:2_32_2": "bhagavantaṃ śākyamunin tathāgatam upasaṃkrāntā abhūvan* /",
    "S06pvspl_u:2_33_0": "/ atha khalu cāturmahārājikā devā yāvad akaniṣṭhā devā divyāni puṣpadhūpagandhamālyavilepanacūrṇotpalapadmakumudapuṇḍarīkamaṇḍāravakesaratamālapatrāṇi",
    "S06pvspl_u:2_33_1": "gṛhītvā yena bhagavāṃs tenopasaṃkrāman* atha khalu te bodhisatvā mahāsatvās te ca",
    "S06pvspl_u:2_33_2": "devās taiḥ puṣpadhūpagandhamālyavilepanais tathāgatam arhantaṃ samyaksambuddham avakiranti",
    "S06pvspl_u:2_33_3": "sma atha khalu tāni puṣpāṇi viyad abhyudgamyāsya trisāhasramahāsāhasrasya lokadhātor",
    "S06pvspl_u:2_33_4": "upariṣṭhāt puṣpavitānāṃ saṃsthitañ caturaśrañ ca catusthūṇaṃ samambhāgaśas suvibhaktaṃ",
    "S06pvspl_u:2_33_5": "ramaṇīyaṃ manoramaṃ yat puṣpavitānan dṛṣṭvā tato bodhisatvamahāsatvaparṣado devaparṣadaś",
    "S06pvspl_u:2_33_6": "ca prāṇikoṭinayutaśatasahasreṇānutpattakeṣu dharmeṣu kṣāntiḥ pratilabdhā ta utthāyāsanebhya",
    "S06pvspl_u:2_33_7": "ekāṃsam uttarāsaṅgān kṛtvā dakṣiṇāni jānumaṇḍalāni pṛthivyāṃ pratiṣṭhāpya yena bhagavāṃs",
    "S06pvspl_u:2_33_8": "tenāñjaliṃ praṇamayya bhagavantam etad avocan vayaṃ bhagavann anāgate (PvSPL gā_a)",
    "S06pvspl_u:2_33_9": "'dhvany evaṃrūpāṇān dharmāṇāṃ lābhino bhavema yathā tathāgato 'rhan samyaksambuddhaḥ",
    "S06pvspl_u:2_33_10": "evañ ca śrāvakasaṃghaṃ pariharema evañ ca parṣadi dharman deśayema yathaitarhi tathāgato",
    "S06pvspl_u:2_33_11": "dharman deśayati /",
    "S06pvspl_u:2_34_0": "/ atha khalu bhagavāṃs teṣān daśadigabhyāgatānāṃ bodhisatvānāṃ mahāsatvānān teṣāñ",
    "S06pvspl_u:2_34_1": "ca devānām āśayaṃ viditvā sarvadharmāṇām anutpādāyānirodhāyānabhisaṃskārāyāprādurbhāvāya",
    "S06pvspl_u:2_34_2": "kṣāntiñ ca viditvā smitam akarot* /",
    "S06pvspl_u:2_35_0": "/ atha khalv āyuṣmān ānanda utthāyāsanād ekāṃsam uttarāsaṅgaṅ kṛtvā dakṣiṇañ jānumaṇḍalaṃ",
    "S06pvspl_u:2_35_1": "pṛthivyāṃ pratiṣṭhāpya yena bhagavāṃs tenāñjaliṃ praṇamayya bhagavantam etad avocat",
    "S06pvspl_u:2_35_2": "ko bhagavan hetuḥ kaḥ pratayaḥ smitasya prādurbhāvāya nāhetukan nāpratyayaṃ buddhā",
    "S06pvspl_u:2_35_3": "bhagavanta smitam āviṣkurvanti evam ukte bhagavān āyuṣmantam ānandam etad avocad",
    "S06pvspl_u:2_35_4": "etenānanda prāṇikoṭīnayutaśatasahasreṇānutpattikeṣu dharmeṣu kṣāntiḥ pratilabdhā",
    "S06pvspl_u:2_35_5": "ete cānāgate 'dhvany aṣṭāṣaṣṭyā kalpakoṭibhir bodhyaṅgapuṣpanāmānas tathāgatā arhantas",
    "S06pvspl_u:2_35_6": "samyaksambuddhā loka utpatsyante puṣpākare kalpe /",
    "S06pvspl_u:2_36_0": "/ atha khalu bhagavāṃs tasyāṃ velāyām ayuṣmantaṃ subhūtim āmantrayāmāsa pratibhātu",
    "S06pvspl_u:2_36_1": "te subhūte bodhisatvānāṃ mahāsatvānāṃ prajñāpāramitām ārabhya dhārmikīṅ kathāṅ kartuṃ",
    "S06pvspl_u:2_36_2": "yathā bodhisatvā mahāsatvā prajñāpāramitāyāñ caranto niryāyur iti /",
    "S06pvspl_u:2_37": "/ atha khalu teṣāṃ bodhisatvānāṃ mahāsatvānān teṣāñ ca mahāśrāvakāṇān teṣāñ ca devaputrāṇām etad abhavat* /",
    "S06pvspl_u:2_38": "/ kin nu khalv āyuṣmān subhūtis svakena prajñāpratibhānabalādhānena bodhisatvānāṃ mahāsatvānāṃ prajñāpāramitām upadekṣyaty uta buddhānubhāvena /",
    "S06pvspl_u:2_39_0": "/ atha khalv āyuṣmān subhūtir buddhānubhāvena teṣāṃ bodhisatvānāṃ mahāsatvānān teṣāñ",
    "S06pvspl_u:2_39_1": "ca mahāśrāvakāṇān teṣāñ ca devaputrāṇāñ cetasaiva cetaḥparivitarkam ājñāyāyuṣmantaṃ",
    "S06pvspl_u:2_39_2": "śāriputram etad avocat tat kiñcid āyuṣmañ cchāriputra bhagavataś śrāvakā bhāṣante",
    "S06pvspl_u:2_39_3": "deśayanty udīrayanti sarvas sa tathāgatasya puruṣākāro veditavyas taṅ kasya hetor",
    "S06pvspl_u:2_39_4": "yo hi tathāgatena dharmo deśitas tasyān dharmadeśanāyāṃ śikṣamāṇo bhagavataś śrāvakās",
    "S06pvspl_u:2_39_5": "tān dharmatāṃ sākṣātkurvanti tān dharmatāṃ sākṣātkṛtya yad yad eva bhāṣante deśayanty",
    "S06pvspl_u:2_39_6": "upadiśanti sarvan tad dharmatayā na viruddhyate tathāgata evaiṣa śāriputropāyakauśalyayogena",
    "S06pvspl_u:2_39_7": "bodhisatvānāṃ mahāsatvānāṃ prajñāpāramitām upadekṣyaty aviṣayo 'trāyuṣmāñ cchāriputra",
    "S06pvspl_u:2_39_8": "sarvaśrāvakapratyekabuddhānāṃ bodhisatvānāṃ mahāsatvānāṃ prajñāpāramitām upadeśam /",
    "S06pvspl_u:2_40_0": "/ atha khalv āyuṣmān subhūtir bhagavantam etad avocat* bodhisatvo mahāsatva iti",
    "S06pvspl_u:2_40_1": "bhagavann ucyate kasyaitad bhagavan dharmasyādhivacanaṃ yad uta bodhisatva iti prajñāpāramiteti",
    "S06pvspl_u:2_40_2": "vā nāhaṃ bhagavaṃs tan dharmaṃ samanupaśyāmi (PvSPL gā_b) yad uta bodhisatva iti",
    "S06pvspl_u:2_40_3": "prajñāpāramiteti vā so 'haṃ bhagavan bodhisatvam asamanupaśyan prajñāpāramitām apy",
    "S06pvspl_u:2_40_4": "anupalabhamānaḥ katamaṃ bodhisatvaṃ katamasyāṃ prajñāpāramitāyām avavadiṣyāmy anuśāsiṣyāmi /",
    "S06pvspl_u:2_41_0": "/ evam ukte bhagavān āyuṣmantaṃ subhūtim etad avocan nāmamātram idaṃ subhūte yad",
    "S06pvspl_u:2_41_1": "uta prajñāpāramiteti bodhisatva iti bodhisatvanāmeti tad api nāma nādhyātman na bahirdhā",
    "S06pvspl_u:2_41_2": "nobhayam antareṇopalabhyate tadyathā pi nāma subhūte satvas satva iti nāmnocyate",
    "S06pvspl_u:2_41_3": "na ca kadācit satvopalabdhir yac ca nāma tad dharmaprajñaptimātran tasyāś ca dharmaprajñaptir",
    "S06pvspl_u:2_41_4": "notpādo na nirodho 'nyatra nāmasaṃketamātreṇa vyavahriyate",
    "S06pvspl_u:2_42_0": "tac ca nāma nādhyātman na bahirdhā nobhayam antareṇopalabhyate evam ātmasatvajīvajantupoṣapuruṣapudgalamanujamānavakārakavedakajanakapaśyakā",
    "S06pvspl_u:2_42_1": "iti subhūte sarvam etad dharmaprajñaptimātran tasyāś ca dharmaprajñapter notpādo",
    "S06pvspl_u:2_42_2": "na nirodho 'nyatra nāmasaṃketanamātreṇa vyavahriyate tac ca nāma nādhyātmān na bahirdhā",
    "S06pvspl_u:2_42_3": "nobhayam antareṇopalabhyate evam eva subhūte yad ucyate prajñāpāramiteti bodhisatva",
    "S06pvspl_u:2_42_4": "iti bodhisatvanāmeti sarvam etad dharmaprajñaptimātran tasyāś ca dharmaprajñapter",
    "S06pvspl_u:2_42_5": "notpādo na nirodho 'nyatra nāmasaṃketamātreṇa vyavahriyate tac ca nāma nādhyātmān",
    "S06pvspl_u:2_42_6": "na bahirdhā nobhayam antareṇopalabhyate tadyathāpi nāma subhūte idam ādhyātmakaṃ",
    "S06pvspl_u:2_42_7": "rūpam iti sarvam etad dharmaprajñaptimātran tasyāś ca dharmaprajñapter notpādo na",
    "S06pvspl_u:2_42_8": "nirodho 'nyatra nāmasaṃketamātreṇa vyavahriyate tac ca nāma nādhyātman na bahirdhā",
    "S06pvspl_u:2_42_9": "nobhayam antareṇopalabhyate evaṃ vedanāsaṃjñāsaṃskārāvijñānam iti subhūte dharmaprajñaptimātram",
    "S06pvspl_u:2_42_10": "etad tasyāś ca dharmaprajñapter notpādo na nirodho 'nyatra nāmasaṃketamātreṇa vyavahriyate",
    "S06pvspl_u:2_42_11": "tac ca nāma nādhyātman na bahirdhā nobhayam antareṇopalabhyate evam eva subhūte yad",
    "S06pvspl_u:2_42_12": "ucyate prajñāpāramiteti bodhisatva iti bodhisatvanāmeti sarvam etan dharmaprajñaptimātran",
    "S06pvspl_u:2_42_13": "tasyāś ca dharmaprajñapter notpādo na nirodho 'nyatra nāmasaṃketamātreṇa vyavahriyate",
    "S06pvspl_u:2_42_14": "tac ca nāma nādhyātman na bahirdhā nobhayam antareṇopalabhyate cakṣur iti subhūte",
    "S06pvspl_u:2_42_15": "dharmaprajñaptimātram etat tasyāś ca dharmaprajñapter notpādo na nirodho 'nyatra",
    "S06pvspl_u:2_42_16": "nāmasaṃketamātreṇa vyavahriyate tac ca nāma nādhyātman na bahirdhā nobhayam antareṇopalabhyate /",
    "S06pvspl_u:2_43_0": "/ evaṃ śrotraṃ ghrāṇaṃ jihvā kāyo mana iti subhūte dharmaprajñaptimātram etat tasyāś",
    "S06pvspl_u:2_43_1": "ca dharmaprajñapter notpādo na nirodho 'nyatra dharmasaṃketamātreṇa vyavahriyate",
    "S06pvspl_u:2_43_2": "tac ca nāma nādhyātman na bahirdhā nobhayam antareṇopalabhyate rūpam iti subhūte",
    "S06pvspl_u:2_43_3": "dharmaprajñaptimātram etat tasyāś ca dharmaprajñapter notpādo na nirodho 'nyatra",
    "S06pvspl_u:2_43_4": "nāmasaṃketamātreṇa vyavahriyate tac ca nāma nādhyātman na bahirdhā nobhayam antareṇopalabhyate.",
    "S06pvspl_u:2_44": "evaṃ śabdo gandho rasaḥ spraṣṭavyan dharma iti subhūte dharmapra"
}