{
  "SA15dhknyayu:0": "Explanatory Remarks",
  "SA15dhknyayu:1": "A number of five figures at the left side indicates the location of the key word",
  "SA15dhknyayu:2": "in the basic texts. In the case of the SV, the HB and the VN, the first three figures",
  "SA15dhknyayu:3": "indicate the page number, and the last two indicate the line number (for example,",
  "SA15dhknyayu:4": "SV16026=SV 160,26; HB02314=HB 23,14; VN06110=VN 61,10). In the case of the",
  "SA15dhknyayu:5": "PV and the NB, the second figure indicates the chapter number and the last three",
  "SA15dhknyayu:6": "figures indicate the karika or sutra number (for example, PV02232=PV, the",
  "SA15dhknyayu:7": "Pramanasiddhi-chapter v.232; NB03015=NB, the Pararthanumana-chapter sutra 15.",
  "SA15dhknyayu:8": "In the case of the SP, the last two figures indicate the karika number (for example,",
  "SA15dhknyayu:9": "SP00015=SP, v.15).",
  "SA15dhknyayu:10": "3. In this database, sentences are artificially divided into word-units, although they",
  "SA15dhknyayu:11": "involve a phonetic fusion or union in the basic texts. Further, compound words are",
  "SA15dhknyayu:12": "divided into their shortest constitutive elements (we use a hyphen to indicate that",
  "SA15dhknyayu:13": "hyphenated elements originally form a compound word) with the following",
  "SA15dhknyayu:14": "exceptions:",
  "SA15dhknyayu:15": "3.1. The prefixes a-, dur-, nih- remain undivided, irrespective of attachment to",
  "SA15dhknyayu:16": "words or compound words.",
  "SA15dhknyayu:17": "3.2. Suffixes making an adverb, for example -vat, -vasa, are divided. But suffixes",
  "SA15dhknyayu:18": "making a possessive adjective, for example -vat, -mat, remain undivided, and terms",
  "SA15dhknyayu:19": "such as a numeral+ -dha/-vidha/-prakara remain also undivided.",
  "SA15dhknyayu:20": "3.3. Compound words with the suffixes -ta/-tva or -bhava/-bhuta fundamentally",
  "SA15dhknyayu:21": "remain undivided. For example: karyakaranabhava/-bhuta/-ta.",
  "SA15dhknyayu:22": "3.4. Compound words with evam-, tat-, tatha-, para-, yatha-, su-, sva- in the",
  "SA15dhknyayu:23": "wordhead fundamentally remain undivided. For example: evamjatiya, tadutpatti,",
  "SA15dhknyayu:24": "tathakrta, paratantra, yathartha, yathasvam, sujnanatva, svabhava.",
  "SA15dhknyayu:25": "3.5. Some compound words which are regarded as terminology remain also",
  "SA15dhknyayu:26": "undivided. For example: agnihotra, ayogavyavaccheda, arthapatti, padartha,",
  "SA15dhknyayu:27": "paramartha, prasajyapratisedha, viruddhavyabhicarin, samanantarapratyaya,",
  "SA15dhknyayu:28": "samtanaparinama, samanyalaksana, svabhavapratibandha.",
  "SA15dhknyayu:29": "4. Those terms whose wordhead is subject to the Sandhi rules (for example, -d",
  "SA15dhknyayu:30": "dhetu-) are cited in their original form (for example, -d *hetu-) for the sake of",
  "SA15dhknyayu:31": "using this database to make an KWIC index.",
  "SA15dhknyayu:32": "1. August. 1997 / Tsukuba",
  "SA15dhknyayu:33": "Motoi ONO",
  "SA15dhknyayu:34": "Note:",
  "SA15dhknyayu:35": "This database is quite a tentative one, and I must admit that there are a lot of",
  "SA15dhknyayu:36": "errors and defects in this version. I would appreciate it very much if the user would",
  "SA15dhknyayu:37": "point out any errors in this version so that we can make a better new version in the",
  "SA15dhknyayu:38": "future.",
  "SA15dhknyayu:39": "E-mail: ono@logos.tsukuba.ac.jp",
  "SA15dhknyayu:40": "*************************************************************************",
  "SA15dhknyayu:41": "samyag-jñāna-pūrvikā sarva-puruṣa-artha-siddhir iti tad vyutpādyate.",
  "SA15dhknyayu:42": "dvividhaṃ samyag-jñānam.",
  "SA15dhknyayu:43": "pratyakṣam anumānaṃ ca iti.",
  "SA15dhknyayu:44": "tatra pratyakṣaṃ kalpanā apoḍham abhrāntam.",
  "SA15dhknyayu:45": "abhilāpa-saṃsarga-yogya-pratibhāsā pratītiḥ kalpanā.",
  "SA15dhknyayu:46": "tayā rahitaṃ timira-āśubhramaṇa-nauyāna-saṃkṣobha-ādy-anāhita-vibhramaṃ jñānaṃ pratyakṣam.",
  "SA15dhknyayu:47": "tat caturvidham.",
  "SA15dhknyayu:48": "indriya-jñānam.",
  "SA15dhknyayu:49": "sva-viṣaya-anantara-viṣaya-sahakāriṇā indriya-jñānena samanantarapratyayena janitaṃ tan manovijñānam.",
  "SA15dhknyayu:50": "sarva-citta-caittānām ātma-saṃvedanam.",
  "SA15dhknyayu:51": "bhūta-artha-bhāvanā-prakarṣa-paryantajaṃ yogijñānaṃ ca iti.",
  "SA15dhknyayu:52": "tasya viṣayaḥ svalakṣaṇam.",
  "SA15dhknyayu:53": "yasya arthasya saṃnidhāna-asaṃnidhānābhyāṃ jñāna-pratibhāsa-bhedas tat svalakṣaṇam.",
  "SA15dhknyayu:54": "tad eva paramārthasat.",
  "SA15dhknyayu:55": "arthakriyāsāmarthya-lakṣaṇatvād vastunaḥ.",
  "SA15dhknyayu:56": "anyat sāmānyalakṣaṇam.",
  "SA15dhknyayu:57": "so anumānasya viṣayaḥ.",
  "SA15dhknyayu:58": "tad eva ca pratyakṣaṃ jñānaṃ pramāṇa-phalam.",
  "SA15dhknyayu:59": "artha-pratīti-rūpatvāt.",
  "SA15dhknyayu:60": "artha-sārūpyam asya pramāṇam.",
  "SA15dhknyayu:61": "tad-vaśād artha-pratīti-siddher iti.",
  "SA15dhknyayu:62": "anumānaṃ dvividhā.",
  "SA15dhknyayu:63": "svārthaṃ parārthaṃ ca.",
  "SA15dhknyayu:64": "tatra svārthaṃ trirūpāl liṅgād yad anumeye jñānaṃ tad anumānam.",
  "SA15dhknyayu:65": "pramāṇa-phala-vyavasthā atra api pratyakṣa-vat.",
  "SA15dhknyayu:66": "trairūpyaṃ punar liṅgasya anumeye sattvam eva,",
  "SA15dhknyayu:67": "sapakṣa eva sattvam,",
  "SA15dhknyayu:68": "asapakṣe ca asattvam eva niścitam.",
  "SA15dhknyayu:69": "anumeyo atra jijñāṣita-viśeṣo dharmī.",
  "SA15dhknyayu:70": "sādhya-dharma-sāmānyena samāno arthaḥ sapakṣaḥ.",
  "SA15dhknyayu:71": "na sapakṣo asapakṣaḥ.",
  "SA15dhknyayu:72": "tato anyas tad-viruddhas tad-abhāvaś ca iti.",
  "SA15dhknyayu:73": "trirūpāṇi ca trīṇy eva liṅgāni.",
  "SA15dhknyayu:74": "anupalabdhiḥ svabhāvaḥ kāryaṃ ca iti.",
  "SA15dhknyayu:75": "tatra anupalabdhir yathā,",
  "SA15dhknyayu:76": "na pradeśa-viśeṣe kvacid ghaṭaḥ,",
  "SA15dhknyayu:77": "upalabdhi-lakṣaṇa-prāptasya anupalabdher iti",
  "SA15dhknyayu:78": "upalabdhi-lakṣaṇa-prāptir upalambha-pratyaya-antara-sākalyaṃ svabhāva-viśeṣaś ca.",
  "SA15dhknyayu:79": "yaḥ svabhāvaḥ satsv anyeṣu upalambha-pratyayeṣu san pratyakṣa eva bhavati sa svabhāva-viśeṣaḥ.",
  "SA15dhknyayu:80": "svabhāvaḥ sva-sattā-mātra-bhāvini sādhya-dharme hetuḥ.",
  "SA15dhknyayu:81": "yathā vṛkṣo ayaṃ śiṃśapātvād iti.",
  "SA15dhknyayu:82": "kāryaṃ yathā vahnir atra dhūmād iti.",
  "SA15dhknyayu:83": "atra dvau vastu-sādhanau. ekaḥ pratiṣedha-hetuḥ",
  "SA15dhknyayu:84": "svabhāvapratibandhe hi saty artho arthaṃ gamayet.",
  "SA15dhknyayu:85": "tad-apratibaddhasya tad-avyabhicāra-niyama-abhāvāt.",
  "SA15dhknyayu:86": "sa ca pratibandhaḥ sādhye arthe liṅgasya.",
  "SA15dhknyayu:87": "vastutas tādātmyāt tadutpatteś ca.",
  "SA15dhknyayu:88": "atad-svabhāvasya atadutpatteś ca tatra apratibaddha-svabhāvatvāt.",
  "SA15dhknyayu:89": "te ca tādātmya-tadupattī svabhāva-kāryayor eva iti tābhyām eva vastu-siddhiḥ.",
  "SA15dhknyayu:90": "pratiṣedha-siddhir api yathoktāyā eva anupalabdheḥ.",
  "SA15dhknyayu:91": "sati vastuni tasyā asambhavāt.",
  "SA15dhknyayu:92": "anyathā ca anupalabdhi-lakṣaṇa-prāpteṣu deśa-kāla-svabhāva-viprakṛṣṭeṣv artheṣv ātma-pratyakṣa-nivṛtter abhāva-niścaya-abhāvāt.",
  "SA15dhknyayu:93": "amūḍha-smṛti-saṃskārasya atītasya vartamānasya ca pratipattṛ-pratyakṣasya nivṛttir abhāva-vyavahāra-pravartanī.",
  "SA15dhknyayu:94": "tasyā eva abhāva-niścayāt.",
  "SA15dhknyayu:95": "sā ca prayoga-bhedād ekadaśa-prakārā.",
  "SA15dhknyayu:96": "svabhāva-anupalabdhir yathā, na atra dhūma upalabdhi-lakṣaṇa-prāptasya anupalabdhir iti.",
  "SA15dhknyayu:97": "kārya-anupalabdhir yathā, na iha apratibaddha-sāmarthyāni dhūma-kāraṇāni santi dhūma-abhāvād iti.",
  "SA15dhknyayu:98": "vyāpaka-anupalabdhir yathā, na atra śiṃśapā, vṛkṣa-abhāvād iti.",
  "SA15dhknyayu:99": "svabhāva-viruddha-upalabdhir yathā, na atra śīta-sparśo vahner iti.",
  "SA15dhknyayu:100": "viruddha-kārya-upalabdhir yathā, na atra śīta-sparśo dhūmād iti.",
  "SA15dhknyayu:101": "viruddha-vyāpta-upalabdhir yathā,",
  "SA15dhknyayu:102": "na dhūma-bhāvī bhūtasya api bhāvasya vināśaḥ,",
  "SA15dhknyayu:103": "hetv-antara-apekṣaṇād iti.",
  "SA15dhknyayu:104": "kārya-viruddha-upalabdhir yathā, na iha apratibaddha-sāmarthyāni śīta-kāraṇāni santi, vahner iti.",
  "SA15dhknyayu:105": "vyāpaka-viruddha-upalabdhir yathā, na atra tuṣāra-sparśo vahner iti.",
  "SA15dhknyayu:106": "kāraṇa-anupalabdhir yathā, na atra dhūmo vahny-abhāvād iti.",
  "SA15dhknyayu:107": "kāraṇa-viruddha-upalabdhir yathā, na asya roma-harṣa-ādi-viśeṣāḥ, saṃnihita-dahana-viśeṣatvād iti.",
  "SA15dhknyayu:108": "kāraṇa-viruddha-kārya-upalabdhir yathā,",
  "SA15dhknyayu:109": "na roma-harṣa-ādi-viśeṣa-yukta-puruṣavān ayaṃ pradeśaḥ, dhūmād iti.",
  "SA15dhknyayu:110": "ime sarve kārya-anupalabdhy-ādayo daśa-anupalabdhi-prayogāḥ svabhāva-anupalabdhau saṃgraham upayānti.",
  "SA15dhknyayu:111": "pāraṃparyeṇa arthāntara-vidhi-pratiṣedhāyāṃ prayoga-bhede api.",
  "SA15dhknyayu:112": "prayoga-darśana-abhyāsāt svayam apy evaṃ vyavaccheda-pratītir bhavati iti svārthe apy anumāne asyāḥ prayoga-nirdeśaḥ.",
  "SA15dhknyayu:113_0": "sarvatra ca asyām abhāva-vyavahāra-sādhanyām anupalabdhau yeṣāṃ svabhāva-viruddha-ādīnām",
  "SA15dhknyayu:113_1": "upalabdhyā kāraṇa-ādīnām anupalabdhyā ca pratiṣedha uktas teṣām upalabdhi-lakṣaṇa-prāptānām.",
  "SA15dhknyayu:114": "eva upalabdhir anupalabdhiś ca veditavyā.",
  "SA15dhknyayu:115": "anyeṣāṃ virodha-kāryakāraṇabhāva-siddheḥ.",
  "SA15dhknyayu:116": "pramāṇa-nivṛttav apy artha-abhāva-asiddher iti.",
  "SA15dhknyayu:117": "trirūpa-liṅga-ākhyānaṃ parārtham anumānam.",
  "SA15dhknyayu:118": "kāraṇe kārya-upacārāt.",
  "SA15dhknyayu:119": "tad dvividham.",
  "SA15dhknyayu:120": "prayoga-bhedāt.",
  "SA15dhknyayu:121": "sādharmya-vaidharmya-vacana iti.",
  "SA15dhknyayu:122": "na anayor arthataḥ kaścid bhedaḥ.",
  "SA15dhknyayu:123": "anyatra prayoga-bhedāt.",
  "SA15dhknyayu:124": "tatra sādharmyavat prayogaḥ:",
  "SA15dhknyayu:125": "yad upalabdhi-lakṣaṇa-prāptaṃ sann na upalabhyate so asad-vyavahāra-viṣayaḥ siddhaḥ,",
  "SA15dhknyayu:126": "yathā anyaḥ kaścid dṛṣṭaḥ śaśa-viṣāṇa-ādiḥ. na upalabhyate ca kaścit pradeśa-viśeṣa upalabdhi-lakṣaṇa-prāpto ghaṭa ity anupalabdhi-prayogaḥ.",
  "SA15dhknyayu:127": "tathā svabhāvahetoḥ prayogaḥ: yat sat tat sarvam anityam,",
  "SA15dhknyayu:128": "yathā ghaṭa-ādir iti śuddhasya svabhāvahetoḥ prayogaḥ.",
  "SA15dhknyayu:129": "yad utpattimat tad anityam iti svabhāvabhūta-dharma-bhedena svabhāvasya prayogaḥ.",
  "SA15dhknyayu:130": "yat kṛtakaṃ tad anityam ity upādhi-bhedena.",
  "SA15dhknyayu:131": "apekṣita-para-vyāpāro hi bhāvaḥ svabhāva-niṣpattau kṛtaka iti.",
  "SA15dhknyayu:132": "evaṃ pratyaya-bhedabheditva-ādayo api draṣṭavyāḥ.",
  "SA15dhknyayu:133": "sann utpattimān kṛtako vā śabda iti pakṣa-dharma-upadarśanam.",
  "SA15dhknyayu:134": "sarva ete sādhana-dharmā yathāsvaṃ pramāṇaiḥ. siddha-sādhana-dharma-mātra-anubandha eva sādhya-dharmo avagantavyāḥ.",
  "SA15dhknyayu:135": "tasya eva tat.",
  "SA15dhknyayu:136": "svabhāvasya ca hetutvāt.",
  "SA15dhknyayu:137": "vastutas tayos tādātmyam.",
  "SA15dhknyayu:138": "tan-niṣpattāv aniṣpannasya tat-svabhāvatva-abhāvāt.",
  "SA15dhknyayu:139": "vyabhicāra-sambhavāc ca.",
  "SA15dhknyayu:140": "kāryahetoḥ prayogaḥ: yatra dhūmas tatra agniḥ, yathā mahānasa-ādau. asti ca iha dhūma iti.",
  "SA15dhknyayu:141": "iha api siddha eva kāryakāraṇabhāve kāraṇe sādhye kāryahetur vaktavyaḥ.",
  "SA15dhknyayu:142": "vaidharmyavataḥ prayogaḥ: yat sad upalabdhi-lakṣaṇa-prāptaṃ tad upalabhyata eva,",
  "SA15dhknyayu:143": "yathā nīla-ādi-viśeṣaḥ. na ca evam iha upalabdhi-lakṣaṇa-prāptasya sata upalabdhir ghaṭasya ity anupalabdhi-prayogaḥ.",
  "SA15dhknyayu:144": "asaty anityatve na asty eva sattvam utpattimattvaṃ kṛtakatvaṃ vā. saṃś ca śabda utpattimān kṛtako vā iti svabhāvahetoḥ prayogaḥ.",
  "SA15dhknyayu:145": "asaty agnau na bhavaty eva dhūmaḥ. atra ca asti dhūma iti kāryahetoḥ prayogaḥ.",
  "SA15dhknyayu:146": "sādharmyeṇa api hi prayoge arthād vaidharmya-gatir iti.",
  "SA15dhknyayu:147": "asati tasmin sādhyena hetor anvaya-abhāvāt.",
  "SA15dhknyayu:148": "tathā vaidharmyeṇa apy anvaya-gatiḥ.",
  "SA15dhknyayu:149": "asati tasmin sādhya-abhāve hetv-abhāvasya asiddheḥ.",
  "SA15dhknyayu:150": "na hi svabhāvapratibandhe asaty ekasya nivṛttav aparasya niyamena nivṛttiḥ.",
  "SA15dhknyayu:151": "sa ca dviprakāraḥ sarvasya. tādātmya-lakṣaṇas tadutpatti-lakṣaṇaś ca ity uktam.",
  "SA15dhknyayu:152_0": "tena hi nivṛttiṃ kathayatā pratibandho darśanīyaḥ. tasmāt nivṛtti-vacanam ākṣipta-pratibandha-upadarśanam",
  "SA15dhknyayu:152_1": "eva bhavati. yac ca pratibandha-upadarśanaṃ tad eva anvaya-vacanam ity ekena api",
  "SA15dhknyayu:152_2": "vākyena anvaya-mukhena vyatireka-mukhena vā prayuktena sapakṣa-asapakṣayor liṅgasya",
  "SA15dhknyayu:152_3": "sadasattva-khyāpanaṃ kṛtaṃ bhavati iti na avaśyaṃ vākya-dvaya-prayogaḥ.",
  "SA15dhknyayu:153": "anupalabdhāv api: yat sad upalabdhi-lakṣaṇa-prāptaṃ tad upalabhyata eva ity ukte,",
  "SA15dhknyayu:154": "anupalabhyamānaṃ tādṛśam asad iti pratīter anvaya-siddheḥ.",
  "SA15dhknyayu:155": "dvayor apy anayoḥ prayogayor na avaśyaṃ pakṣa-nirdeśaḥ.",
  "SA15dhknyayu:156_0": "yasmāt sādharmyavat-prayoge api yad upalabdhi-lakṣaṇa-prāptaṃ san na upalabhyate",
  "SA15dhknyayu:156_1": "so asad-vyavahāra-viṣayaḥ. na upalabhyate ca atra upalabdhi-lakṣaṇa-prāpto ghaṭa",
  "SA15dhknyayu:156_2": "ity ukte sāmarthyād eva na iha ghaṭa iti bhavati.",
  "SA15dhknyayu:157": "tathā vaidharmyavat-prayoge api: yaḥ sad-vyavahāra-viṣaya upalabdhi-lakṣaṇa-prāptaḥ,",
  "SA15dhknyayu:158": "sa upalabhyata eva. na tathā atra tādṛśo ghaṭa upalabhyata ity ukte sāmarthyād eva na iha sad-vyavahāra-viṣaya iti bhavati.",
  "SA15dhknyayu:159": "kīdṛśaḥ punaḥ pakṣa iti nirdeśyaḥ.",
  "SA15dhknyayu:160": "svarūpeṇa eva svayam iṣṭo anirākṛtaḥ pakṣa iti.",
  "SA15dhknyayu:161": "svarūpeṇa iti sādhyatvena iṣṭaḥ.",
  "SA15dhknyayu:162": "svarūpeṇa eva iti sādhyatvena eva iṣṭo na sādhanatvena api.",
  "SA15dhknyayu:163": "yathā śabdasya anityatve sādhye cākṣuṣatvaṃ hetuḥ,",
  "SA15dhknyayu:164": "śabde asiddhatvāt sādhyam. na punas tad iha sādhyatvena eva iṣṭam,",
  "SA15dhknyayu:165": "sādhanatvena abhidhānāt.",
  "SA15dhknyayu:166": "svayam iti vādinā.",
  "SA15dhknyayu:167": "yas tadā sādhanam āha.",
  "SA15dhknyayu:168": "etena yady api kvacic śāstre sthitaḥ sādhanam āha:",
  "SA15dhknyayu:169": "tac śāstrakāreṇa tasmin dharmiṇy aneka-dharma-abhyupagame api yas tadā tena vādinā dharmaḥ svayaṃ sādhayitum iṣṭaḥ,",
  "SA15dhknyayu:170": "sa eva sādhyo na itara ity uktaṃ bhavati.",
  "SA15dhknyayu:171": "iṣṭa iti yatra arthe vivādena sādhanam upanyastaṃ tasya siddhim icchatā so anukto api vacanena sādhyaḥ.",
  "SA15dhknyayu:172": "tad adhikaraṇatvād vivādasya.",
  "SA15dhknyayu:173": "yathā parārthaś cakṣur-ādayaḥ saṃghātatvāc śayana-āsana-ādy-aṅga-vad iti. atra ātma-arthā ity anuktāv apy ātma-arthatā sādhyā. tena na ukta-mātram eva sādhyam ity uktaṃ bhavati.",
  "SA15dhknyayu:174": "anirākṛta iti,",
  "SA15dhknyayu:175": "etal-lakṣaṇa-yoge api yaḥ sādhayitum iṣṭo apy arthaḥ pratyakṣa-anumāna-pratīti-sva-vacanair nirākriyate,",
  "SA15dhknyayu:176": "na sa pakṣa iti pradarśana-artham.",
  "SA15dhknyayu:177": "tatra pratyakṣa-nirākṛto yathā, aśrāvaṇaḥ śabda iti.",
  "SA15dhknyayu:178": "anumāna-nirākṛto yathā, nityaḥ śabda iti.",
  "SA15dhknyayu:179": "pratīti-nirākṛto yathā, acandraḥ śaśī iti.",
  "SA15dhknyayu:180": "sva-vacana-nirākṛto yathā, na anumānaṃ pramāṇam.",
  "SA15dhknyayu:181": "iti catvāraḥ pakṣābhāsā nirākṛtā bhavanti.",
  "SA15dhknyayu:182": "evaṃ siddhasya,",
  "SA15dhknyayu:183": "asiddhasya api sādhanatvena abhimatasya,",
  "SA15dhknyayu:184": "svayaṃ vādinā tadā sādhayitum aniṣṭasya,",
  "SA15dhknyayu:185": "ukta-mātrasya ca viparyayeṇa sādhyaḥ. tena eva svarūpeṇa abhimato vādina iṣṭo anirākṛtaḥ pakṣa iti pakṣa-lakṣaṇam anavadyaṃ darśitaṃ bhavati.",
  "SA15dhknyayu:186": "trirūpaliṅga-ākhyānaṃ parārtha-anumānam ity uktam. tatra trayāṇāṃ rūpāṇām ekasya api rūpasya anuktau sādhanābhāsaḥ.",
  "SA15dhknyayu:187": "uktāv apy asiddhau sandehe vā pratipādya-pratipādakayoḥ.",
  "SA15dhknyayu:188": "ekasya rūpasya dharmi-sambandhasya asiddhau sandehe vā asiddho hetvābhāsāḥ.",
  "SA15dhknyayu:189": "yathā, anityaḥ śabda iti sādhye cākṣuṣatvam ubhaya-asiddham.",
  "SA15dhknyayu:190": "cetanās tarava iti sādhye sarva-tvag-apaharaṇe maraṇaṃ prativādy-asiddham,",
  "SA15dhknyayu:191": "vijñāna-indriya-āyur nirodha-lakṣaṇasya maraṇasya anena abhyupagamāt,",
  "SA15dhknyayu:192": "tasya ca taruṣv asambhavāt.",
  "SA15dhknyayu:193": "acetanāḥ sukha-ādaya iti sādhye utpattimatvaṃ vā sāṃkhyasya svayaṃ vādino asiddham.",
  "SA15dhknyayu:194": "tathā svayaṃ tad-āśrayaṇasya vā sandehe asiddhaḥ.",
  "SA15dhknyayu:195": "yathā bāṣpa-ādi-bhāvena sandihyamāno bhūta-saṃghāto agni-siddhāv upadiśyamānaḥ sandigdha-asiddhaḥ.",
  "SA15dhknyayu:196": "yathā iha nikuñje mayūraḥ kekāyitād iti.",
  "SA15dhknyayu:197": "tad-āpāta-deśa-vibhrame.",
  "SA15dhknyayu:198": "dharmy-asiddhāv apy asiddhaḥ, yathā sarvagata ātmā iti sādhye sarvatra upalambhamāna-guṇatvam.",
  "SA15dhknyayu:199": "tathā ekasya rūpasya asapakṣe asattvasya asiddhāv anaikāntiko hetvābhāsaḥ.",
  "SA15dhknyayu:200": "yathā śabdasya anityatva-ādike dharme sādhye prameyatva-ādiko dharmaḥ sapakṣa-vipakṣayoḥ sarvatra ekadeśe vā vartamānaḥ.",
  "SA15dhknyayu:201": "tathā, asya eva rūpasya sandehe apy anaikāntika eva.",
  "SA15dhknyayu:202": "yathā asarvajñaḥ kaścid vivakṣitaḥ puruṣo rāga-ādimān vā sādhye vaktṛtva-ādiko dharmaḥ sandigdha-vipakṣa-vyāvṛttikaḥ.",
  "SA15dhknyayu:203": "sarvajño vaktā na upalabhyate ity evaṃprakārasya anupalambhasya adṛśya-ātma-viṣayatvena sandeha-hetutvāt. tato asarvajña-viparyayād vaktṛtva-āder vyāvṛttiḥ sandigdhā.",
  "SA15dhknyayu:204": "vaktṛtva-sarvajñatvayor virodha-abhāvāc ca yaḥ sarvajñaḥ sa vaktā na bhavati ity adarśane api vyatireko na sidhyati sandehāt.",
  "SA15dhknyayu:205": "dvividho hi padārthānāṃ virodhaḥ.",
  "SA15dhknyayu:206": "avikala-kāraṇasya bhavato anyabhāve abhāvād virodha-gatiḥ.",
  "SA15dhknyayu:207": "śīta-uṣṇa-sparśa-vat.",
  "SA15dhknyayu:208": "paraspara-parihāra-sthita-lakṣaṇatayā vā bhāva-abhāva-vat.",
  "SA15dhknyayu:209": "sa ca dvividho api virodho vaktṛtva-sarvajñatvayor na sambhavati.",
  "SA15dhknyayu:210": "na ca aviruddha-vidher anupalabdhāv apy abhāva-gatiḥ.",
  "SA15dhknyayu:211": "rāga-ādīnāṃ vacana-ādeś ca kāryakāraṇabhāva-asiddheḥ.",
  "SA15dhknyayu:212": "arthāntarasya ca akāraṇasya nivṛttau na vacana-āder nivṛttiḥ.",
  "SA15dhknyayu:213": "iti sandigdha-vyatireko anaikāntiko vacana-ādiḥ.",
  "SA15dhknyayu:214": "dvayo rūpayor viparyaya-siddhau viruddhaḥ.",
  "SA15dhknyayu:215": "kayor dvayoḥ.",
  "SA15dhknyayu:216": "sapakṣe sattvasya,",
  "SA15dhknyayu:217": "asapakṣe ca asattvasya,",
  "SA15dhknyayu:218": "yathā kṛtakatvaṃ prayatnānantarīyakatvaṃ ca nityatve sādhye viruddho hetvābhāsaḥ.",
  "SA15dhknyayu:219": "anayoḥ sapakṣe asattvam, asapakṣe ca sattvam iti viparyaya-siddhiḥ.",
  "SA15dhknyayu:220": "etau ca sādhya-viparyaya-sādhanād viruddhau.",
  "SA15dhknyayu:221": "nanu ca tṛtīyo api iṣṭa-vighāta-kṛd viruddhaḥ.",
  "SA15dhknyayu:222": "yathā parārthāś cakṣur-ādayaḥ saṃghātatvāc śayana-āsana-ādy-aṅga-vad iti.",
  "SA15dhknyayu:223": "tad iṣṭa-saṃhata-pārārthya-viparyaya-sādhanād viruddhaḥ.",
  "SA15dhknyayu:224": "sa iha kasmān na uktaḥ.",
  "SA15dhknyayu:225": "anayor antarbhāvāt.",
  "SA15dhknyayu:226": "na hy ayam ābhyāṃ sādhya-viparyaya-sādhanatvena bhidyate.",
  "SA15dhknyayu:227": "na hi iṣṭa-uktayoḥ sādhyatvena kaścid viśeṣa iti.",
  "SA15dhknyayu:228": "dvayo rūpayor ekasya asiddhāv aparasya ca sandehe anaikāntikaḥ.",
  "SA15dhknyayu:229": "yathā vīta-rāgaḥ kaścit sarvajño vā, vaktṛtvād iti. vyatireko atra asiddhaḥ, sandigdho anvayaḥ.",
  "SA15dhknyayu:230": "sarvajña-vīta-rāgayor viprakarṣād vacana-ādes tatra sattvam asattvaṃ vā sandigdham.",
  "SA15dhknyayu:231": "anayor eva dvayo rūpayoḥ sandehe anaikāntikaḥ.",
  "SA15dhknyayu:232": "yathā sātmakaṃ jīvaccharīraṃ prāṇa-ādimattvād iti.",
  "SA15dhknyayu:233": "na hi sātmaka-nirātmakābhyām anyo rāśir asti yatra ayaṃ prāṇa-ādir vartate.",
  "SA15dhknyayu:234": "ātmano vṛtti-vyavacchedābhyāṃ sarva-saṃgrahād.",
  "SA15dhknyayu:235": "na apy anayor ekatra vṛtti-niścayaḥ.",
  "SA15dhknyayu:236": "sātmakatvena anātmakatvena vā prasiddhe prāṇa-āder asiddheḥ.",
  "SA15dhknyayu:237": "tasmāj jīvaccharīra-sambandhī prāṇa-ādiḥ sātmakād anātmakāc ca sarvasmād vyāvṛttatvena asiddhes tābhyāṃ na vyatiricyate.",
  "SA15dhknyayu:238": "na tatra anveti.",
  "SA15dhknyayu:239": "ekātmany apy asiddheḥ.",
  "SA15dhknyayu:240": "na api sātmakād anātmakāc ca tasya anvaya-vyatirekayor abhāva-niścayaḥ.",
  "SA15dhknyayu:241": "eka-abhāva-niścayasya apara-bhāva-niścaya-nāntarīyakatvāt.",
  "SA15dhknyayu:242": "anvaya-vyatirekayor anyonya-vyavaccheda-rūpatvāt. tata eva anvaya-vyatirekayoḥ sandehād anaikāntikāḥ.",
  "SA15dhknyayu:243": "sādhya-itarayor ato niścaya-abhāvāt.",
  "SA15dhknyayu:244": "evam eṣāṃ trayāṇāṃ rūpāṇām ekaikasya dvayor dvayor vā rūpayor asiddhau sandehe vā yathāyogam asiddha-viruddha-anaikāntikās trayo hetvābhāsāḥ.",
  "SA15dhknyayu:245": "viruddhāvyabhicāry api saṃśaya-hetur uktaḥ. sa iha kasmān na uktaḥ.",
  "SA15dhknyayu:246": "anumāna-viṣaye asambhavāt.",
  "SA15dhknyayu:247": "na hi sambhavo asti kārya-svabhāvayor ukta-lakṣaṇayor anupalambhasya ca viruddhatāyāḥ.",
  "SA15dhknyayu:248": "na ca anyo avyabhicārī.",
  "SA15dhknyayu:249": "tasmād avastu-darśana-bala-pravṛttam āgama-āśrayam anumānam āśritya tad-artha-vicāreṣu viruddhāvyabhicārī sādhana-doṣa uktaḥ.",
  "SA15dhknyayu:250": "śāstrakārāṇām artheṣu bhrāntyā viparīta-svabhāva-upasaṃhāra-sambhavāt.",
  "SA15dhknyayu:251": "na hy asya sambhavo yathāvasthita-vastu-sthitiṣv ātma-kārya-anupalambheṣu.",
  "SA15dhknyayu:252": "tatra udāharaṇam:",
  "SA15dhknyayu:253": "yat sarva-deśa-avasthitaiḥ sva-sambandhibhir yugapad abhisambadhyate tat sarvagatam,",
  "SA15dhknyayu:254": "yathā ākāśam. abhisambadhyate ca sarva-deśa-avasthitaiḥ sva-sambandhibhir yugapat sāmānyam iti.",
  "SA15dhknyayu:255": "tat-sambandhi-svabhāva-mātra-anubandhinī tad-deśa-saṃnihita-svabhāvatā.",
  "SA15dhknyayu:256": "na hi yo yatra na asti tad-deśam ātmanā vyāpnoti iti svabhāvahetu-prayogaḥ.",
  "SA15dhknyayu:257": "dvitīyo api prayogaḥ: yad upalabdhi-lakṣaṇa-prāptaṃ san na upalabhyate na tat tatra asti. tad yathā,",
  "SA15dhknyayu:258_0": "kvacid avidyamāno ghaṭaḥ. na upalabhyate ca upalabdhi-lakṣaṇa-prāptaṃ sāmānyaṃ vyakty-antarāleṣv",
  "SA15dhknyayu:258_1": "iti. ayam anupalambhaḥ svabhāvaś ca paraspara-viruddha-artha-sādhanād ekatra saṃśayaṃ janayataḥ.",
  "SA15dhknyayu:259": "trirūpo hetur uktaḥ. tāvatā ca artha-pratītir iti na pṛthag dṛṣṭānto nāma sādhana-avayavaḥ kaścid. tena na asya lakṣaṇaṃ pṛthag ucyate gata-arthatvāt.",
  "SA15dhknyayu:260_0": "hetoḥ sapakṣa eva sattvam asapakṣāc ca sarvato vyāvṛttī rūpam uktam abhedena. punar",
  "SA15dhknyayu:260_1": "viśeṣeṇa kārya-svabhāvayor ukta-lakṣaṇayor janma-tan-mātra-anubandhau darśanīya-avaktau. tac ca darśayatā,",
  "SA15dhknyayu:261": "yatra dhūmas tatra agniḥ,",
  "SA15dhknyayu:262": "asaty agnau na kvacid dhūmo yathā mahānasa-itarayoḥ,",
  "SA15dhknyayu:263": "yatra kṛtakatvaṃ tatra anityatvam,",
  "SA15dhknyayu:264": "anityatva-abhāvo kṛtakatva-asambhavo yathā",
  "SA15dhknyayu:265": "ghaṭa-ākāśayoḥ,",
  "SA15dhknyayu:266": "iti darśanīyam. na hy anyathā sapakṣa-vipakṣayoḥ sadasattve yathokta-prakāre śakye darśayitum. tat kāryatā-niyamaḥ kārya-liṅgasya",
  "SA15dhknyayu:267": "svabhāva-liṅgasya ca svabhāvena vyāptiḥ. asmiṃś ca arthe darśite darśita eva dṛṣṭānto bhavati. etāvān mātra-rūpatvāt tasya iti.",
  "SA15dhknyayu:268": "etena eva dṛṣṭānta-doṣā api nirastā bhavanti.",
  "SA15dhknyayu:269": "yathā nityaḥ śabdo amūrtatvāt. karma-vat paramāṇu-vad ghaṭa-vad iti. ete dṛṣṭāntābhāsāḥ sādhya-sādhana-dharma-ubhaya-vikalāḥ.",
  "SA15dhknyayu:270": "tathā sandigdha-sādhya-dharma-ādayaś ca,",
  "SA15dhknyayu:271": "yathā rāga-ādimān ayaṃ vacanād rathyā-puruṣa-vat. maraṇa-dharmo ayaṃ puruṣo rāga-ādimattvād rathyā-puruṣa-vat. asarvajño ayaṃ rāga-ādimatvād rathyā-puruṣa-vad iti.",
  "SA15dhknyayu:272": "tathā ananvayo apradarśita-anvayaś ca,",
  "SA15dhknyayu:273": "yathā yo uktā sa rāga-ādimān,",
  "SA15dhknyayu:274": "iṣṭa-puruṣa-vat. anityaḥ śabdaḥ kṛtakatvād ghaṭa-vad iti.",
  "SA15dhknyayu:275": "tathā viparīta-anvayaḥ, yad anityaṃ tat kṛtakam iti.",
  "SA15dhknyayu:276": "sādharmyeṇa dṛṣṭānta-doṣāḥ.",
  "SA15dhknyayu:277": "vaidharmyeṇa api, paramāṇu-vat karma-vat ākāśa-vad iti sādhya-ādy-avyatirekiṇaḥ.",
  "SA15dhknyayu:278": "tathā sandigdha-sādhya-vyatireka-ādayaḥ,",
  "SA15dhknyayu:279": "yathā asarvajñāḥ kapila-ādayo anāptā vā avidyamāna-sarvajñatā-āptatā-liṅgabhūta-pramāṇa-atiśaya-śāsanatvād iti. atra vaidharmya-udāharaṇam,",
  "SA15dhknyayu:280": "yaḥ sarvajña āpto vā sa jyotir-jñāna-ādikam upadiṣṭavān,",
  "SA15dhknyayu:281": "yathā ṛṣabha-vardhamāna-ādir iti. tatra asarvajñatā anāptayoḥ sādhya-dharmayoḥ sandigdho vyatirekaḥ.",
  "SA15dhknyayu:282": "sandigdha-sādhana-vyatireko yathā,",
  "SA15dhknyayu:283": "na trayīvidā brāhmaṇena grāhya-vacanaḥ kaścid vivakṣitaḥ puruṣo rāga-ādimattvād iti. atra vaidharmya-udāharaṇam,",
  "SA15dhknyayu:284": "ye grāhya-vacanā na te rāga-ādimantaḥ. tad yathā gautama-ādayo dharma-śāstrāṇāṃ praṇetāra iti. gautama-ādibhyo rāga-ādimattvasya sādhana-dharmasya vyāvṛttiḥ sandigdhā.",
  "SA15dhknyayu:285": "sandigdha-ubhaya-vyatireko yathā,",
  "SA15dhknyayu:286": "avīta-rāgāḥ kapila-ādayaḥ,",
  "SA15dhknyayu:287": "parigraha-āgraha-yogād iti. atra vaidharmyeṇa udāharaṇam,",
  "SA15dhknyayu:288": "yo vīta-rāgo na tasya parigraha-āgrahaḥ,",
  "SA15dhknyayu:289": "yathā ṛṣabha-āder iti. ṛṣabha-āder avīta-rāgatva-parigraha-āgraha-yogayoḥ sādhya-sādhana-dharmayoḥ sandigdho vyatirekaḥ.",
  "SA15dhknyayu:290": "avyatireko yathā,",
  "SA15dhknyayu:291": "avīta-rāgo ayaṃ vaktṛtvāt. vaidharmyeṇa udāharaṇam,",
  "SA15dhknyayu:292": "yatra avīta-rāgatvaṃ na asti na sa vaktā,",
  "SA15dhknyayu:293": "yathā upala-khaṇḍa iti. yady apy upala-khaṇḍād ubhayaṃ vyāvṛttaṃ tathā api sarvo vīta-rāgo na vaktā iti vyāptyā vyatireka-asiddher avyatirekaḥ.",
  "SA15dhknyayu:294": "apradarśita-vyatireko yathā, anityaḥ śabdaḥ, kṛtakatvād ākāśa-vad iti vaidharmyeṇa.",
  "SA15dhknyayu:295": "viparīta-vyatireko yathā, yad akṛtakaṃ tan nityaṃ bhavati iti.",
  "SA15dhknyayu:296_0": "na hy ebhir dṛṣṭāntābhāsāir hetoḥ sāmānyalakṣaṇaṃ sapakṣa eva sattvaṃ vipakṣe ca",
  "SA15dhknyayu:296_1": "sarvatra asattvam eva niścayena śakyaṃ darśayituṃ viśeṣa-lakṣaṇaṃ vā. tad arthāpattyā",
  "SA15dhknyayu:296_2": "eṣāṃ nirāso draṣṭavyaḥ.",
  "SA15dhknyayu:297": "dūṣaṇā nyūnatā-ādy-uktiḥ.",
  "SA15dhknyayu:298": "ye pūrvaṃ nyūnatā-ādayaḥ sādhana-doṣā uktās teṣām udbhāvanaṃ dūṣaṇam. tena para-iṣṭa-artha-siddhi-pratibandhāt.",
  "SA15dhknyayu:299": "dūṣaṇābhāsās tu jātayaḥ.",
  "SA15dhknyayu:300": "abhūta-doṣa-udbhāvanāni jāty-uttarāṇi iti."
}