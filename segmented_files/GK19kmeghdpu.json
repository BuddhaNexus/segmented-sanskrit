{
    "GK19kmeghdpu:0": "kaś cit kāntāvirahaguruṇā svādhikārapramattaḥ śāpenāstaṅgamitamahimā varṣabhogyeṇa bhartuḥ",
    "GK19kmeghdpu:1": "yakṣaś cakre janakatanayāsnānapuṇyodakeṣu snigdhacchāyātaruṣu vasatiṃ rāmagiryāśrameṣu // KMgD_1 //",
    "GK19kmeghdpu:2": "tasminn adrau kati cid abalāviprayuktaḥ sa kāmī nītvā māsān kanakavalayabhraṃśariktaprakoṣṭhaḥ",
    "GK19kmeghdpu:3": "āṣāḍhasya prathamadivase megham āśliṣṭasānuṃ vaprakrīḍāpariṇatagajaprekṣaṇīyaṃ dadarśa // KMgD_2 //",
    "GK19kmeghdpu:4": "tasya sthitvā katham api puraḥ ketakādhānahetor antarbāṣpaś ciram anucaro rājarājasya dadhyau",
    "GK19kmeghdpu:5_0": "meghāloke bhavati sukhino 'py anyathāvṛtti cetaḥ kaṇṭhāśleṣapraṇayini jane kiṃ punar dūrasaṃsthe pratyāsanne nabhasi dayitājīvitālambanārthī",
    "GK19kmeghdpu:5_1": "jīmūtena svakuśalamayīṃ hārayiṣyan pravṛttim /",
    "GK19kmeghdpu:6_0": "sa pratyagraiḥ kuṭajakusumaiḥ kalpitārghāya tasmai prītaḥ prītipramukhavacanaṃ svāgataṃ vyājahāra dhūmajyotiḥsalilamarutāṃ",
    "GK19kmeghdpu:6_1": "saṃnipātaḥ kva meghaḥ saṃdeśārthāḥ kva paṭukaraṇaiḥ prāṇibhiḥ prāpaṇīyāḥ",
    "GK19kmeghdpu:7": "ity autsukyād aparigaṇayan guhyakas taṃ yayāce kāmārtā hi prakṛtikṛpaṇāś cetanācetaneṣu // KMgD_5 //",
    "GK19kmeghdpu:8": "jātaṃ vaṃśe bhuvanavidite puṣkarāvartakānāṃ jānāmi tvāṃ prakṛtipuruṣaṃ kāmarūpaṃ maghonaḥ",
    "GK19kmeghdpu:9": "tenārthitvaṃ tvayi vidhivaśād dūrabandhur gato 'haṃ yācñā moghā varam",
    "GK19kmeghdpu:10": "adhiguṇe nādhame labdhakāmā // KMgD_6 //",
    "GK19kmeghdpu:11": "saṃtaptānāṃ tvam asi śaraṇaṃ tat payoda priyāyāḥ saṃdeśaṃ me hara dhanapatikrodhaviśleṣitasya",
    "GK19kmeghdpu:12_0": "gantavyā te vasatir alakā nāma yakṣeśvarāṇāṃ bāhyodyānasthitaharaśiraścandrikādhautaharmyā tvām ārūḍhaṃ pavanapadavīm udgṛhītālakāntāḥ",
    "GK19kmeghdpu:12_1": "prekṣiṣyante pathikavanitāḥ pratyayād āśvasantyaḥ",
    "GK19kmeghdpu:13_0": "kaḥ saṃnaddhe virahavidhurāṃ tvayy upekṣeta jāyāṃ na syād anyo 'py aham iva jano yaḥ parādhīnavṛttiḥ mandaṃ mandaṃ nudati",
    "GK19kmeghdpu:13_1": "pavanaś cānukūlo yathā tvāṃ vāmaś cāyaṃ nadati madhuraṃ cātakas te sagandhaḥ",
    "GK19kmeghdpu:14_0": "garbhādhānakṣaṇaparicayān nūnam ābaddhamālāḥ seviṣyante nayanasubhagaṃ khe bhavantaṃ balākāḥ tāṃ cāvaśyaṃ divasagaṇanātatparām",
    "GK19kmeghdpu:14_1": "ekapatnīm avyāpannām avihatagatir drakṣyasi bhrātṛjāyām",
    "GK19kmeghdpu:15_0": "āśābandhaḥ kusumasadṛśaṃ prāyaśo hy aṅganānāṃ sadyaḥpāti praṇayi hṛdayaṃ viprayoge ruṇaddhi kartuṃ yac ca prabhavati mahīm",
    "GK19kmeghdpu:15_1": "ucchilīndhrām avandhyāṃ tac chrutvā te śravaṇasubhagaṃ garjitaṃ mānasotkāḥ /",
    "GK19kmeghdpu:16_0": "ā kailāsād bisakisalayacchedapātheyavantaḥ saṃpatsyante nabhasi bhavato rājahaṃsāḥ sahāyāḥ āpṛcchasva priyasakham amuṃ tuṅgam",
    "GK19kmeghdpu:16_1": "āliṅgya śailaṃ vandyaiḥ puṃsāṃ raghupatipadair aṅkitaṃ mekhalāsu /",
    "GK19kmeghdpu:17_0": "kāle kāle bhavati bhavatā yasya saṃyogam etya snehavyaktiś ciravirahajaṃ muñcato bāṣpam uṣṇam mārgaṃ tāvac chṛṇu kathayatas",
    "GK19kmeghdpu:17_1": "tvatprayāṇānurūpaṃ saṃdeśaṃ me tadanu jalada śroṣyasi śrotrapeyam",
    "GK19kmeghdpu:18": "khinnaḥ khinnaḥ śikhariṣu padaṃ nyasya gantāsi yatra kṣīṇaḥ kṣīṇaḥ parilaghu payaḥ srotasāṃ copabhujya // KMgD_13 //",
    "GK19kmeghdpu:19": "adreḥ śṛṅgaṃ harati pavanaḥ kiṃ svid ity unmukhībhir dṛṣṭotsāhaś cakitacakitaṃ mugdhasiddhāṅganābhiḥ",
    "GK19kmeghdpu:20_0": "sthānād asmāt sarasaniculād utpatodaṅmukhaḥ khaṃ diṅnāgānāṃ pathi pariharan sthūlahastāvalepān ratnacchāyāvyatikara iva prekṣyam",
    "GK19kmeghdpu:20_1": "etat purastād valmīkāgrāt prabhavati dhanuḥkhaṇḍam ākhaṇḍalasya",
    "GK19kmeghdpu:21_0": "yena śyāmaṃ vapur atitarāṃ kāntim āpatsyate te barheṇeva sphuritarucinā gopaveṣasya viṣṇoḥ tvayy āyattaṃ kṛṣiphalam iti bhrūvikārānabhijñaiḥ",
    "GK19kmeghdpu:21_1": "prītisnigdhair janapadavadhūlocanaiḥ pīyamānaḥ",
    "GK19kmeghdpu:22_0": "sadyaḥsīrotkaṣaṇasurabhikṣetram āruhya mālaṃ kiṃ cit paścād vraja laghugatir bhūya evottareṇa tvām āsārapraśamitavanopaplavaṃ",
    "GK19kmeghdpu:22_1": "sādhu mūrdhnā vakṣyaty adhvaśramaparigataṃ sānumān āmrakūṭaḥ",
    "GK19kmeghdpu:23": "na kṣudro 'pi prathamasukṛtāpekṣayā saṃśrayāya prāpte mitre bhavati vimukhaḥ kiṃ punar yas tathoccaiḥ // KMgD_17 //",
    "GK19kmeghdpu:24": "channopāntaḥ pariṇataphaladyotibhiḥ kānanāmrais tvayy ārūḍhe śikharam acalaḥ snigdhaveṇīsavarṇe",
    "GK19kmeghdpu:25_0": "nūnaṃ yāsyaty amaramithunaprekṣaṇīyām avasthāṃ madhye śyāmaḥ stana iva bhuvaḥ śeṣavistārapāṇḍuḥ sthitvā tasmin vanacaravadhūbhuktakuñje",
    "GK19kmeghdpu:25_1": "muhūrtaṃ toyotsargadrutataragatis tatparaṃ vartma tīrṇaḥ /",
    "GK19kmeghdpu:26": "revāṃ drakṣyasy upalaviṣame vindhyapāde viśīrṇāṃ bhakticchedair iva viracitāṃ bhūtim aṅge gajasya // KMgD_19 //",
    "GK19kmeghdpu:27": "tasyās tiktair vanagajamadair vāsitaṃ vāntavṛṣṭir jambūkuñjapratihatarayaṃ toyam ādāya gaccheḥ",
    "GK19kmeghdpu:28_0": "antaḥsāraṃ ghana tulayituṃ nānilaḥ śakṣyati tvāṃ riktaḥ sarvo bhavati hi laghuḥ pūrṇatā gauravāya nīpaṃ dṛṣṭvā haritakapiśaṃ",
    "GK19kmeghdpu:28_1": "kesarair ardharūḍhair āvirbhūtaprathamamukulāḥ kandalīś cānukaccham",
    "GK19kmeghdpu:29": "dagdhāraṇyeṣv adhikasurabhiṃ gandham āghrāya corvyāḥ sāraṅgās te jalalavamucaḥ sūcayiṣyanti mārgam // KMgD_21 //",
    "GK19kmeghdpu:30": "utpaśyāmi drutam api sakhe matpriyārthaṃ yiyāsoḥ kālakṣepaṃ kakubhasurabhau parvate parvate te /",
    "GK19kmeghdpu:31_0": "śuklāpāṅgaiḥ sajalanayanaiḥ svāgatīkṛtya kekāḥ pratyudyātaḥ katham api bhavān gantum āśu vyavasyet pāṇḍucchāyopavanavṛtayaḥ",
    "GK19kmeghdpu:31_1": "ketakaiḥ sūcibhinnair nīḍārambhair gṛhabalibhujām ākulagrāmacaityāḥ",
    "GK19kmeghdpu:32_0": "tvayy āsanne pariṇataphalaśyāmajambūvanāntāḥ saṃpatsyante katipayadinasthāyihaṃsā daśārṇāḥ teṣāṃ dikṣu prathitavidiśālakṣaṇāṃ",
    "GK19kmeghdpu:32_1": "rājadhānīṃ gatvā sadyaḥ phalam api mahat kāmukatvasya labdhā",
    "GK19kmeghdpu:33_0": "tīropāntastanitasubhagaṃ pāsyasi svādu yat tat sabhrūbhaṅgaṃ mukham iva payo vetravatyāś calormi nīcairākhyaṃ girim adhivases",
    "GK19kmeghdpu:33_1": "tatra viśrāmahetos tvatsamparkāt pulakitam iva prauḍhapuṣpaiḥ kadambaiḥ /",
    "GK19kmeghdpu:34_0": "yaḥ paṇyastrīratiparimalodgāribhir nāgarāṇām uddāmāni prathayati śilāveśmabhir yauvanāni // viśrāntaḥ san vraja vananadītīrajātāni",
    "GK19kmeghdpu:34_1": "siñcann udyānānāṃ navajalakaṇair yūthikājālakāni /",
    "GK19kmeghdpu:35": "gaṇḍasvedāpanayanarujāklāntakarṇotpalānāṃ chāyādānāt kṣaṇaparicitaḥ puṣpalāvīmukhānām // KMgD_26",
    "GK19kmeghdpu:36": "vakraḥ panthā yad api bhavataḥ prasthitasyottarāśāṃ saudhotsaṅgapraṇayavimukho mā sma bhūr ujjayinyāḥ /",
    "GK19kmeghdpu:37": "vidyuddāmasphuritacakitais tatra paurāṅganānāṃ lolāpāṅgair yadi na ramase locanair vañcito 'si // KMgD_27 //",
    "GK19kmeghdpu:38": "vīcikṣobhastanitavihagaśreṇikāñcīguṇāyāḥ saṃsarpantyāḥ skhalitasubhagaṃ darśitāvartanābheḥ",
    "GK19kmeghdpu:39": "nirvindhyāyāḥ pathi bhava rasābhyantaraḥ saṃnipatya strīṇām ādyaṃ praṇayavacanaṃ vibhramo hi priyeṣu // KMgD_28 //",
    "GK19kmeghdpu:40": "veṇībhūtapratanusalilā tām atītasya sindhuḥ pāṇḍucchāyā taṭaruhatarubhraṃśibhir jīrṇaparṇaiḥ",
    "GK19kmeghdpu:41_0": "saubhāgyaṃ te subhaga virahāvasthayā vyañjayantī kārśyaṃ yena tyajati vidhinā sa tvayaivopapādyaḥ prāpyāvantīn udayanakathākovidagrāmavṛddhān",
    "GK19kmeghdpu:41_1": "pūrvoddiṣṭām anusara purīṃ śrīviśālāṃ viśālām",
    "GK19kmeghdpu:42": "svalpībhūte sucaritaphale svargiṇāṃ gāṃ gatānāṃ śeṣaiḥ puṇyair hṛtam iva divaḥ kāntimat khaṇḍam ekam // KMgD_30 //",
    "GK19kmeghdpu:43": "dīrghīkurvan paṭu madakalaṃ kūjitaṃ sārasānāṃ pratyūṣeṣu sphuṭitakamalāmodamaitrīkaṣāyaḥ /",
    "GK19kmeghdpu:44_0": "yatra strīṇāṃ harati surataglānim aṅgānukūlaḥ siprāvātaḥ priyatama iva prārthanācāṭukāraḥ jālodgīrṇair upacitavapuḥ keśasaṃskāradhūpair",
    "GK19kmeghdpu:44_1": "bandhuprītyā bhavanaśikhibhir dattanṛttopahāraḥ",
    "GK19kmeghdpu:45_0": "harmyeṣv asyāḥ kusumasurabhiṣv adhvakhinnāntarātmā nītvā rātriṃ lalitavanitāpādarāgāṅkiteṣu bhartuḥ kaṇṭhacchavir iti gaṇaiḥ",
    "GK19kmeghdpu:45_1": "sādaraṃ vīkṣyamāṇaḥ puṇyaṃ yāyās tribhuvanaguror dhāma caṇḍeśvarasya",
    "GK19kmeghdpu:46_0": "dhūtodyānaṃ kuvalayarajogandhibhir gandhavatyās toyakrīḍāniratayuvatisnānatiktair marudbhiḥ apy anyasmiñ jaladhara mahākālam",
    "GK19kmeghdpu:46_1": "āsādya kāle sthātavyaṃ te nayanaviṣayaṃ yāvad atyeti bhānuḥ",
    "GK19kmeghdpu:47_0": "kurvan saṃdhyābalipaṭahatāṃ śūlinaḥ ślāghanīyām āmandrāṇāṃ phalam avikalaṃ lapsyase garjitānām pādanyāsakvaṇitaraśanās tatra",
    "GK19kmeghdpu:47_1": "līlāvadhūtai ratnacchāyāracitavalibhiś cāmaraiḥ klāntahastāḥ",
    "GK19kmeghdpu:48": "veśyās tvatto nakhapadasukhān prāpya varṣāgrabindūn āmokṣyante tvayi madhukaraśreṇidīrghān kaṭākṣān // KMgD_35 //",
    "GK19kmeghdpu:49": "paścād uccairbhujataruvanaṃ maṇḍalenābhilīnaḥ sāṃdhyaṃ tejaḥ pratinavajapāpuṣparaktaṃ dadhānaḥ",
    "GK19kmeghdpu:50_0": "nṛttārambhe hara paśupater ārdranāgājinecchāṃ śāntodvegastimitanayanaṃ dṛṣṭabhaktir bhavānyā gacchantīnāṃ ramaṇavasatiṃ yoṣitāṃ",
    "GK19kmeghdpu:50_1": "tatra naktaṃ ruddhāloke narapatipathe sūcibhedyais tamobhiḥ",
    "GK19kmeghdpu:51": "saudāmanyā kanakanikaṣasnigdhayā darśayorvīṃ toyotsargastanitamukharo mā sma bhūr viklavās tāḥ // KMgD_37 //",
    "GK19kmeghdpu:52": "tāṃ kasyāṃ cid bhavanavalabhau suptapārāvatāyāṃ nītvā rātriṃ ciravilasanāt khinnavidyutkalatraḥ",
    "GK19kmeghdpu:53_0": "dṛṣṭe sūrye punar api bhavān vāhayed adhvaśeṣaṃ mandāyante na khalu suhṛdām abhyupetārthakṛtyāḥ tasmin kāle nayanasalilaṃ",
    "GK19kmeghdpu:53_1": "yoṣitāṃ khaṇḍitānāṃ śāntiṃ neyaṃ praṇayibhir ato vartma bhānos tyajāśu",
    "GK19kmeghdpu:54_0": "prāleyāsraṃ kamalavadanāt so 'pi hartuṃ nalinyāḥ pratyāvṛttas tvayi kararudhi syād analpābhyasūyaḥ gambhīrāyāḥ payasi saritaś",
    "GK19kmeghdpu:54_1": "cetasīva prasanne chāyātmāpi prakṛtisubhago lapsyate te praveśam",
    "GK19kmeghdpu:55_0": "tasmād asyāḥ kumudaviśadāny arhasi tvaṃ na dhairyān moghīkartuṃ caṭulaśapharodvartanaprekṣitāni tasyāḥ kiṃ cit karadhṛtam",
    "GK19kmeghdpu:55_1": "iva prāptavānīraśākhaṃ hṛtvā nīlaṃ salilavasanaṃ muktarodhonitambam",
    "GK19kmeghdpu:56_0": "prasthānaṃ te katham api sakhe lambamānasya bhāvi jñātāsvādo vivṛtajaghanāṃ ko vihātuṃ samarthaḥ tvanniṣyandocchvasitavasudhāgandhasaṃparkaramyaḥ",
    "GK19kmeghdpu:56_1": "srotorandhradhvanitasubhagaṃ dantibhiḥ pīyamānaḥ",
    "GK19kmeghdpu:57_0": "nīcair vāsyaty upajigamiṣor devapūrvaṃ giriṃ te śīto vāyuḥ pariṇamayitā kānanodumbarāṇām // tatra skandaṃ niyatavasatiṃ puṣpameghīkṛtātmā",
    "GK19kmeghdpu:57_1": "puṣpāsāraiḥ snapayatu bhavān vyomagaṅgājalādreḥ",
    "GK19kmeghdpu:58_0": "rakṣāhetor navaśaśibhṛtā vāsavīnāṃ camūnām atyādityaṃ hutavahamukhe saṃbhṛtaṃ tadd hi tejaḥ jyotirlekhāvalayi galitaṃ yasya",
    "GK19kmeghdpu:58_1": "barhaṃ bhavānī putrapremṇā kuvalayadalaprāpi karṇe karoti",
    "GK19kmeghdpu:59_0": "dhautāpāṅgaṃ haraśaśirucā pāvakes taṃ mayūraṃ paścād adrigrahaṇagurubhir garjitair nartayethāḥ ārādhyainaṃ śaravaṇabhavaṃ",
    "GK19kmeghdpu:59_1": "devam ullaṅghitādhvā siddhadvandvair jalakaṇabhayād vīṇibhir muktamārgaḥ",
    "GK19kmeghdpu:60_0": "vyālambethāḥ surabhitanayālambhajāṃ mānayiṣyan srotomūrtyā bhuvi pariṇatāṃ rantidevasya kīrtim tvayy ādātuṃ jalam avanate",
    "GK19kmeghdpu:60_1": "śārṅgiṇo varṇacaure tasyāḥ sindhoḥ pṛthum api tanuṃ dūrabhāvāt pravāham /",
    "GK19kmeghdpu:61_0": "prekṣiṣyante gaganagatayo dūram āvarjya dṛṣṭīr ekaṃ muktāguṇam iva bhuvaḥ sthūlamadhyendranīlam tām uttīrya vraja paricitabhrūlatāvibhramāṇāṃ",
    "GK19kmeghdpu:61_1": "pakṣmotkṣepād uparivilasatkṛṣṇaśāraprabhāṇām",
    "GK19kmeghdpu:62": "kundakṣepānugamadhukaraśrīmuṣām ātmabimbaṃ pātrīkurvan daśapuravadhūnetrakautūhalānām // KMgD_47",
    "GK19kmeghdpu:63": "brahmāvartaṃ janapadam adhaśchāyayā gāhamānaḥ kṣetraṃ kṣatrapradhanapiśunaṃ kauravaṃ tad bhajethāḥ",
    "GK19kmeghdpu:64_0": "rājanyānāṃ śitaśaraśatair yatra gāṇḍīvadhanvā dhārāpātais tvam iva kamalāny abhyavarṣan mukhāni hitvā hālām abhimatarasāṃ",
    "GK19kmeghdpu:64_1": "revatīlocanāṅkāṃ bandhuprītyā samaravimukho lāṅgalī yāḥ siṣeve /",
    "GK19kmeghdpu:65": "kṛtvā tāsām abhigamam apāṃ saumya sārasvatīnām antaḥśuddhas tvam asi bhavitā varṇamātreṇa kṛṣṇaḥ // KMgD_49 //",
    "GK19kmeghdpu:66": "tasmād gaccher anukanakhalaṃ śailarājāvatīrṇāṃ jahnoḥ kanyāṃ sagaratanayasvargasopānapaṅktim",
    "GK19kmeghdpu:67_0": "gaurīvaktrabhrukuṭiracanāṃ yā vihasyeva phenaiḥ śambhoḥ keśagrahaṇam akarod indulagnormihastā tasyāḥ pātuṃ suragaja iva vyomni",
    "GK19kmeghdpu:67_1": "paścārdhalambī tvaṃ ced acchasphaṭikaviśadaṃ tarkayes tiryag ambhaḥ /",
    "GK19kmeghdpu:68_0": "saṃsarpantyā sapadi bhavataḥ srotasi cchāyayā sā syād asthānopagatayamunāsaṃgam evābhirāmā āsīnānāṃ surabhitaśilaṃ nābhigandhair",
    "GK19kmeghdpu:68_1": "mṛgāṇāṃ tasyā eva prabhavam acalaṃ prāpya gauraṃ tuṣāraiḥ",
    "GK19kmeghdpu:69_0": "vakṣyasy adhvaśramavinayane tasya śṛṅge niṣaṇṇaḥ śobhāṃ śubhratrinayanavṛṣotkhātapaṅkopameyām taṃ ced vāyau sarati saralaskandhasaṃghaṭṭajanmā",
    "GK19kmeghdpu:69_1": "bādhetolkākṣapitacamarībālabhāro davāgniḥ",
    "GK19kmeghdpu:70_0": "arhasy enaṃ śamayitum alaṃ vāridhārāsahasrair āpannārtipraśamanaphalāḥ saṃpado hy uttamānām ye tvāṃ muktadhvanim asahanāḥ",
    "GK19kmeghdpu:70_1": "svāṅgabhaṅgāya tasmin darpotsekād upari śarabhā laṅghayiṣyanty alaṅghyam /",
    "GK19kmeghdpu:71_0": "tān kurvīthās tumulakarakāvṛṣṭihāsāvakīrṇān ke vā na syuḥ paribhavapadaṃ niṣphalārambhayatnāḥ tatra vyaktaṃ dṛṣadi caraṇanyāsam",
    "GK19kmeghdpu:71_1": "ardhendumauleḥ śaśvat siddhair upahṛtabaliṃ bhaktinamraḥ parīyāḥ /",
    "GK19kmeghdpu:72": "yasmin dṛṣṭe karaṇavigamād ūrdhvam uddhūtapāpāḥ kalpante 'sya",
    "GK19kmeghdpu:73": "sthiragaṇapadaprāptaye śraddadhānāḥ // KMgD_55 //",
    "GK19kmeghdpu:74": "śabdāyante madhuram anilaiḥ kīcakāḥ pūryamāṇāḥ saṃraktābhis tripuravijayo gīyate kiṃnarībhiḥ",
    "GK19kmeghdpu:75_0": "nirhrādī te muraja iva cet kandareṣu dhvaniḥ syāt saṃgītārtho nanu paśupates tatra bhāvī samastaḥ prāleyādrer upataṭam atikramya",
    "GK19kmeghdpu:75_1": "tāṃs tān viśeṣān haṃsadvāraṃ bhṛgupatiyaśovartma yat krauñcarandhram",
    "GK19kmeghdpu:76_0": "tenodīcīṃ diśam anusares tiryagāyāmaśobhī śyāmaḥ pādo baliniyamanābhyudyatasyeva viṣṇoḥ // gatvā cordhvaṃ daśamukhabhujocchvāsitaprasthasaṃdheḥ",
    "GK19kmeghdpu:76_1": "kailāsasya tridaśavanitādarpaṇasyātithiḥ syāḥ /",
    "GK19kmeghdpu:77_0": "śṛṅgocchrāyaiḥ kumudaviśadair yo vitatya sthitaḥ khaṃ rāśībhūtaḥ pratidiśam iva tryambakasyāṭṭahāsaḥ utpaśyāmi tvayi taṭagate",
    "GK19kmeghdpu:77_1": "snigdhabhinnāñjanābhe sadyaḥkṛttadviradadaśanacchedagaurasya tasya",
    "GK19kmeghdpu:78_0": "līlām adreḥ stimitanayanaprekṣaṇīyāṃ bhavitrīm aṃsanyaste sati halabhṛto mecake vāsasīva // hitvā tasmin bhujagavalayaṃ śambhunā",
    "GK19kmeghdpu:78_1": "dattahastā krīḍāśaile yadi ca viharet pādacāreṇa gaurī",
    "GK19kmeghdpu:79_0": "bhaṅgībhaktyā viracitavapuḥ stambhitāntarjalaughaḥ sopānatvaṃ kuru padasukhasparśam ārohaṇeṣu tatrāvaśyaṃ valayakuliśodghaṭṭanodgīrṇatoyaṃ",
    "GK19kmeghdpu:79_1": "neṣyanti tvāṃ surayuvatayo yantradhārāgṛhatvam",
    "GK19kmeghdpu:80": "tābhyo mokṣas tava yadi sakhe gharmalabdhasya na syāt krīḍālolāḥ śravaṇaparuṣair garjitair bhāyayes tāḥ // KMgD_61 //",
    "GK19kmeghdpu:81": "hemāmbhojaprasavi salilaṃ mānasasyādadānaḥ kurvan kāmāt kṣaṇamukhapaṭaprītim airāvaṇasya /",
    "GK19kmeghdpu:82": "dhunvan vātaiḥ sajalapṛṣataiḥ kalpavṛkṣāṃśukāni cchāyābhinnaḥ sphaṭikaviśadaṃ nirviśes taṃ nagendram // KMgD_62 //",
    "GK19kmeghdpu:83": "tasyotsaṅge praṇayina iva srastagaṅgādukūlāṃ na tvaṃ dṛṣṭvā na punar alakāṃ jñāsyase kāmacārin",
    "GK19kmeghdpu:84_0": "yā vaḥ kāle vahati salilodgāram uccairvimānā muktājālagrathitam alakaṃ kāminīvābhravṛndam vidyutvantaṃ lalitavanitāḥ sendracāpaṃ",
    "GK19kmeghdpu:84_1": "sacitrāḥ saṃgītāya prahatamurajāḥ snigdhagambhīraghoṣam",
    "GK19kmeghdpu:85": "antastoyaṃ maṇimayabhuvas tuṅgam abhraṃlihāgrāḥ prāsādās tvāṃ tulayitum alaṃ yatra tais tair viśeṣaiḥ // KMgD_64 //",
    "GK19kmeghdpu:86": "haste līlākamalam alakaṃ bālakundānuviddhaṃ nītā lodhraprasavarajasā pāṇḍutām ānanaśrīḥ /",
    "GK19kmeghdpu:87_0": "cūḍāpāśe navakuravakaṃ cāru karṇe śirīṣaṃ sīmante ca tvadupagamajaṃ yatra nīpaṃ vadhūnām // yasyāṃ yakṣāḥ sitamaṇimayāny",
    "GK19kmeghdpu:87_1": "etya harmyasthalāni jyotiśchāyākusumaracanāny uttamastrīsahāyāḥ",
    "GK19kmeghdpu:88_0": "āsevante madhu ratiphalaṃ kalpavṛkṣaprasūtaṃ tvadgambhīradhvaniṣu śanakaiḥ puṣkareṣv āhateṣu yatra strīṇāṃ priyatamabhujocchvāsitāliṅgitānām",
    "GK19kmeghdpu:88_1": "aṅgaglāniṃ suratajanitāṃ tantujālāvalambāḥ",
    "GK19kmeghdpu:89_0": "tvatsaṃrodhāpagamaviśadaiś cotitāś candrapādair vyālumpanti sphuṭajalalavasyandinaś candrakāntāḥ netrā nītāḥ satatagatinā",
    "GK19kmeghdpu:89_1": "yad vimānāgrabhūmīr ālekhyānāṃ salilakaṇikādoṣam utpādya sadyaḥ /",
    "GK19kmeghdpu:90_0": "śaṅkāspṛṣṭā iva jalamucas tvādṛśā yatra jālair dhūmodgārānukṛtinipuṇā jarjarā niṣpatanti // nīvībandhocchvasitaśithilaṃ yatra",
    "GK19kmeghdpu:90_1": "yakṣāṅganānāṃ vāsaḥ kāmād anibhṛtakareṣv ākṣipatsu priyeṣu",
    "GK19kmeghdpu:91_0": "arcistuṅgān abhimukham api prāpya ratnapradīpān hrīmūḍhānāṃ bhavati viphalapreraṇā cūrṇamuṣṭiḥ gatyutkampād alakapatitair",
    "GK19kmeghdpu:91_1": "yatra mandārapuṣpaiḥ patracchedaiḥ kanakakamalaiḥ karṇavibhraṃśibhiś ca /",
    "GK19kmeghdpu:92_0": "muktājālaiḥ stanaparicitacchinnasūtraiś ca hārair naiśo mārgaḥ savitur udaye sūcyate kāminīnām matvā devaṃ dhanapatisakhaṃ",
    "GK19kmeghdpu:92_1": "yatra sākṣād vasantaṃ prāyaś cāpaṃ na vahati bhayān manmathaḥ ṣaṭpadajyam /",
    "GK19kmeghdpu:93": "sabhrūbhaṅgaprahitanayanaiḥ kāmilakṣyeṣv amoghais tasyārambhaś caturavanitāvibhramair eva siddhaḥ // KMgD_71 //",
    "GK19kmeghdpu:94": "tatrāgāraṃ dhanapatigṛhād uttareṇāsmadīyaṃ dūrāl lakṣyaṃ tad amaradhanuś cāruṇā toraṇena /",
    "GK19kmeghdpu:95_0": "yasyodyāne kṛtakatanayaḥ kāntayā vardhito me hastaprāpyastabakanamito bālamandāravṛkṣaḥ // vāpī cāsmin marakataśilābaddhasopānamārgā",
    "GK19kmeghdpu:95_1": "haimaiḥ syūtā kamalamukulaiḥ snigdhavaiḍūryanālaiḥ",
    "GK19kmeghdpu:96": "yasyās toye kṛtavasatayo mānasaṃ saṃnikṛṣṭaṃ nādhyāsyanti vyapagataśucas tvām api prekṣya haṃsāḥ // KMgD_73 //",
    "GK19kmeghdpu:97": "tasyās tīre racitaśikharaḥ peśalair indranīlaiḥ krīḍāśailaḥ kanakakadalīveṣṭanaprekṣaṇīyaḥ",
    "GK19kmeghdpu:98_0": "madgehinyāḥ priya iti sakhe cetasā kātareṇa prekṣyopāntasphuritataḍitaṃ tvāṃ tam eva smarāmi raktāśokaś calakisalayaḥ kesaraś",
    "GK19kmeghdpu:98_1": "cātra kāntaḥ pratyāsannau kuravakavṛter mādhavīmaṇḍapasya",
    "GK19kmeghdpu:99_0": "ekaḥ sakhyās tava saha mayā vāmapādābhilāṣī kāṅkṣaty anyo vadanamadirāṃ dohadacchadmanāsyāḥ tanmadhye ca sphaṭikaphalakā",
    "GK19kmeghdpu:99_1": "kāñcanī vāsayaṣṭir mūle baddhā maṇibhir anatiprauḍhavaṃśaprakāśaiḥ",
    "GK19kmeghdpu:100": "tālaiḥ śiñjadvalayasubhagair nartitaḥ kāntayā me yām adhyāste divasavigame nīlakaṇṭhaḥ suhṛd vaḥ // KMgD_76 //",
    "GK19kmeghdpu:101": "ebhiḥ sādho hṛdayanihitair lakṣaṇair lakṣayethā dvāropānte likhitavapuṣau śaṅkhapadmau ca dṛṣṭvā /",
    "GK19kmeghdpu:102_0": "kṣāmacchāyaṃ bhavanam adhunā madviyogena nūnaṃ sūryāpāye na khalu kamalaṃ puṣyati svām abhikhyām gatvā sadyaḥ kalabhatanutāṃ",
    "GK19kmeghdpu:102_1": "śīghrasaṃpātahetoḥ krīḍāśaile prathamakathite ramyasānau niṣaṇṇaḥ",
    "GK19kmeghdpu:103_0": "arhasy antarbhavanapatitāṃ kartum alpālpabhāsaṃ khadyotālīvilasitanibhāṃ vidyudunmeṣadṛṣṭim tanvī śyāmā śikharadaśanā pakvabimbādharoṣṭhī",
    "GK19kmeghdpu:103_1": "madhye kṣāmā cakitahariṇīprekṣaṇā nimnanābhiḥ",
    "GK19kmeghdpu:104_0": "śroṇībhārād alasagamanā stokanamrā stanābhyāṃ yā tatra syād yuvativiṣaye sṛṣṭir ādyeva dhātuḥ tāṃ jānīyāḥ parimitakathāṃ",
    "GK19kmeghdpu:104_1": "jīvitaṃ me dvitīyaṃ dūrībhūte mayi sahacare cakravākīm ivaikām",
    "GK19kmeghdpu:105_0": "gāḍhotkaṇṭhāṃ guruṣu divaseṣv eṣu gacchatsu bālāṃ jātāṃ manye śiśiramathitāṃ padminīṃ vānyarūpām nūnaṃ tasyāḥ prabalaruditocchūnanetraṃ",
    "GK19kmeghdpu:105_1": "bahūnāṃ niḥśvāsānām aśiśiratayā bhinnavarṇādharoṣṭham",
    "GK19kmeghdpu:106_0": "hastanyastaṃ mukham asakalavyakti lambālakatvād indor dainyaṃ tvadupasaraṇakliṣṭakānter bibharti āloke te nipatati purā sā",
    "GK19kmeghdpu:106_1": "balivyākulā vā matsādṛśyaṃ virahatanu vā bhāvagamyaṃ likhantī /",
    "GK19kmeghdpu:107": "pṛcchantī vā madhuravacanāṃ sārikāṃ pañjarasthāṃ kac cid bhartuḥ smarasi rasike tvaṃ hi tasya priyeti // KMgD_82 //",
    "GK19kmeghdpu:108": "utsaṅge vā malinavasane saumya nikṣipya vīṇāṃ madgotrāṅkaṃ viracitapadaṃ geyam udgātukāmā",
    "GK19kmeghdpu:109": "tantrīr ārdrā nayanasalilaiḥ sārayitvā kathaṃ cid bhūyo bhūyaḥ svayam api kṛtāṃ mūrcchanāṃ vismarantī // KMgD_83 //",
    "GK19kmeghdpu:110": "śeṣān māsān virahadivasasthāpitasyāvadher vā vinyasyantī bhuvi gaṇanayā dehalīmuktapuṣpaiḥ",
    "GK19kmeghdpu:111_0": "sambhogaṃ vā hṛdayanihitārambham āsvādayantī prāyeṇaite ramaṇaviraheṣv aṅganānāṃ vinodāḥ // savyāpārām ahani na tathā pīḍayed",
    "GK19kmeghdpu:111_1": "viprayogaḥ śaṅke rātrau gurutaraśucaṃ nirvinodāṃ sakhīṃ te /",
    "GK19kmeghdpu:112_0": "matsaṃdeśaiḥ sukhayitum ataḥ paśya sādhvīṃ niśīthe tām unnidrām avaniśayanāsannavātāyanasthaḥ ādhikṣāmāṃ virahaśayane saṃniṣaṇṇaikapārśvāṃ",
    "GK19kmeghdpu:112_1": "prācīmūle tanum iva kalāmātraśeṣāṃ himāṃśoḥ /",
    "GK19kmeghdpu:113_0": "nītā rātriḥ kṣaṇa iva mayā sārdham icchāratair yā tām evoṣṇair virahamahatīm aśrubhir yāpayantīm niḥśvāsenādharakisalayakleśinā",
    "GK19kmeghdpu:113_1": "vikṣipantīṃ śuddhasnānāt paruṣamalakaṃ nūnam āgaṇḍalambam /",
    "GK19kmeghdpu:114_0": "matsaṃyogaḥ katham upanamet svapnajo 'pīti nidrām ākāṅkṣantīṃ nayanasalilotpīḍaruddhāvakāśām ādye baddhā virahadivase yā",
    "GK19kmeghdpu:114_1": "śikhā dāma hitvā śāpasyānte vigalitaśucā tāṃ mayodveṣṭanīyām /",
    "GK19kmeghdpu:115_0": "sparśakliṣṭām ayamitanakhenāsakṛt sārayantīṃ gaṇḍābhogāt kaṭhinaviṣamām ekaveṇīṃ kareṇa // pādān indor amṛtaśiśirāñjālamārgapraviṣṭān",
    "GK19kmeghdpu:115_1": "pūrvaprītyā gatam abhimukhaṃ saṃnivṛttaṃ tathaiva",
    "GK19kmeghdpu:116": "cakṣuḥ khedāt salilagurubhiḥ pakṣmabhiś chādayantīṃ sābhre 'hnīva",
    "GK19kmeghdpu:117": "sthalakamalinīṃ na prabuddhāṃ na suptām // KMgD_89 //",
    "GK19kmeghdpu:118": "sā saṃnyastābharaṇam abalā pelavaṃ dhārayantī śayyotsaṅge nihitam asakṛd duḥkhaduḥkhena gātram",
    "GK19kmeghdpu:119_0": "tvām apy asraṃ navajalamayaṃ mocayiṣyaty avaśyaṃ prāyaḥ sarvo bhavati karuṇāvṛttir ārdrāntarātmā jāne sakhyās tava mayi manaḥ",
    "GK19kmeghdpu:119_1": "saṃbhṛtasneham asmād itthaṃbhūtāṃ prathamavirahe tām ahaṃ tarkayāmi",
    "GK19kmeghdpu:120": "vācālaṃ māṃ na khalu subhagaṃmanyabhāvaḥ karoti pratyakṣaṃ te nikhilam acirād bhrātar uktaṃ mayā yat // KMgD_91 //",
    "GK19kmeghdpu:121": "ruddhāpāṅgaprasaram alakair añjanasnehaśūnyaṃ pratyādeśād api ca madhuno vismṛtabhrūvilāsam",
    "GK19kmeghdpu:122": "tvayy āsanne nayanam uparispandi śaṅke mṛgākṣyā mīnakṣobhāc calakuvalayaśrītulām eṣyatīti vāmaś cāsyāḥ kararuhapadair mucyamāno madīyair muktājālaṃ ciraparicitaṃ tyājito daivagatyā",
    "GK19kmeghdpu:123_0": "saṃbhogānte mama samucito hastasaṃvāhanānāṃ yāsyaty ūruḥ sarasakadalīstambhagauraś calatvam tasmin kāle jalada yadi sā labdhanidrāsukhā",
    "GK19kmeghdpu:123_1": "syād anvāsyaināṃ stanitavimukho yāmamātraṃ sahasva",
    "GK19kmeghdpu:124_0": "mā bhūd asyāḥ praṇayini mayi svapnalabdhe kathaṃ cit sadyaḥ kaṇṭhacyutabhujalatāgranthi gāḍhopagūḍham tām utthāpya svajalakaṇikāśītalenānilena",
    "GK19kmeghdpu:124_1": "pratyāśvastāṃ samam abhinavair jālakair mālatīnām",
    "GK19kmeghdpu:125_0": "vidyudgarbhe stimitanayanāṃ tvatsanāthe gavākṣe vaktuṃ dhīrastanitavacanair māninīṃ prakramethāḥ bhartur mitraṃ priyam avidhave",
    "GK19kmeghdpu:125_1": "viddhi mām ambuvāhaṃ tatsaṃdeśān manasi nihitād āgataṃ tvatsamīpam",
    "GK19kmeghdpu:126_0": "yo vṛndāni tvarayati pathi śrāmyatāṃ proṣitānāṃ mandrasnigdhair dhvanibhir abalāveṇimokṣotsukāni ity ākhyāte pavanatanayaṃ",
    "GK19kmeghdpu:126_1": "maithilīvonmukhī sā tvām utkaṇṭhocchvasitahṛdayā vīkṣya saṃbhāvya caiva /",
    "GK19kmeghdpu:127": "śroṣyaty asmāt param avahitā saumya sīmantinīnāṃ kāntodantaḥ suhṛdupanataḥ saṃgamāt kiṃ cid ūnaḥ // KMgD_97 //",
    "GK19kmeghdpu:128": "tām āyuṣman mama ca vacanād ātmanaś copakartuṃ brūyā evaṃ tava sahacaro rāmagiryāśramasthaḥ",
    "GK19kmeghdpu:129_0": "avyāpannaḥ kuśalam abale pṛcchati tvāṃ viyuktaḥ pūrvāśāsyaṃ sulabhavipadāṃ prāṇinām etad eva aṅgenāṅgaṃ tanu ca tanunā gāḍhataptena",
    "GK19kmeghdpu:129_1": "taptaṃ sāsreṇāsradravam aviratotkaṇṭham utkaṇṭhitena",
    "GK19kmeghdpu:130_0": "uṣṇocchvāsaṃ samadhikatarocchvāsinā dūravartī saṃkalpais tair viśati vidhinā vairiṇā ruddhamārgaḥ śabdākhyeyaṃ yad api kila",
    "GK19kmeghdpu:130_1": "te yaḥ sakhīnāṃ purastāt karṇe lolaḥ kathayitum abhūd ānanasparśalobhāt",
    "GK19kmeghdpu:131": "so 'tikrāntaḥ śravaṇaviṣayaṃ locanābhyām adṛṣṭas tvām utkaṇṭhāviracitapadaṃ manmukhenedam āha // KMgD_100 //",
    "GK19kmeghdpu:132": "śyāmāsv aṅgaṃ cakitahariṇīprekṣite dṛṣṭipātaṃ vaktracchāyāṃ śaśini śikhināṃ barhabhāreṣu keśān",
    "GK19kmeghdpu:133": "utpaśyāmi pratanuṣu nadīvīciṣu bhrūvilāsān hantaikasthaṃ kva cid api na te caṇḍi sādṛśyam asti // KMgD_101 //",
    "GK19kmeghdpu:134": "tvām ālikhya praṇayakupitāṃ dhāturāgaiḥ śilāyām ātmānaṃ te caraṇapatitaṃ yāvad icchāmi kartum",
    "GK19kmeghdpu:135": "asrais tāvan muhur upacitair dṛṣṭir ālupyate me krūras tasminn api na sahate saṃgamaṃ nau kṛtāntaḥ // KMgD_102 //",
    "GK19kmeghdpu:136": "mām ākāśapraṇihitabhujaṃ nirdayāśleṣahetor labdhāyās te katham api mayā svapnasaṃdarśaneṣu",
    "GK19kmeghdpu:137_0": "paśyantīnāṃ na khalu bahuśo na sthalīdevatānāṃ muktāsthūlās tarukisalayeṣv aśruleśāḥ patanti bhittvā sadyaḥ kisalayapuṭān",
    "GK19kmeghdpu:137_1": "devadārudrumāṇāṃ ye tatkṣīrasrutisurabhayo dakṣiṇena pravṛttāḥ",
    "GK19kmeghdpu:138_0": "āliṅgyante guṇavati mayā te tuṣārādrivātāḥ pūrvaṃ spṛṣṭaṃ yadi kila bhaved aṅgam ebhis taveti saṃkṣipyeta kṣaṇa iva kathaṃ",
    "GK19kmeghdpu:138_1": "dīrghayāmā triyāmā sarvāvasthāsv ahar api kathaṃ mandamandātapaṃ syāt /",
    "GK19kmeghdpu:139_0": "itthaṃ cetaś caṭulanayane durlabhaprārthanaṃ me gāḍhoṣmābhiḥ kṛtam aśaraṇaṃ tvadviyogavyathābhiḥ nanv ātmānaṃ bahu vigaṇayann",
    "GK19kmeghdpu:139_1": "ātmanā nāvalambe tat kalyāṇi tvam api sutarāṃ mā gamaḥ kātaratvam",
    "GK19kmeghdpu:140_0": "kasyātyantaṃ sukham upanataṃ duḥkham ekāntato vā nīcair gacchaty upari ca daśā cakranemikrameṇa śāpānto me bhujagaśayanād",
    "GK19kmeghdpu:140_1": "utthite śārṅgapāṇau māsān anyān gamaya caturo locane mīlayitvā /",
    "GK19kmeghdpu:141_0": "paścād āvāṃ virahaguṇitaṃ taṃ tam ātmābhilāṣaṃ nirvekṣyāvaḥ pariṇataśaraccandrikāsu kṣapāsu bhūyaś cāha tvam asi śayane kaṇṭhalagnā",
    "GK19kmeghdpu:141_1": "purā me nidrāṃ gatvā kim api rudatī sasvaraṃ viprabuddhā",
    "GK19kmeghdpu:142": "sāntarhāsaṃ kathitam asakṛt pṛcchataś ca tvayā me dṛṣṭaḥ svapne kitava ramayan kām api tvaṃ mayeti // KMgD_108 //",
    "GK19kmeghdpu:143": "etasmān māṃ kuśalinam abhijñānadānād viditvā mā kaulīnād asitanayane mayy aviśvāsinī bhūḥ",
    "GK19kmeghdpu:144_0": "snehān āhuḥ kim api virahe hrāsinas te hy abhogād iṣṭe vastuny upacitarasāḥ premarāśībhavanti kac cit saumya vyavasitam idaṃ",
    "GK19kmeghdpu:144_1": "bandhukṛtyaṃ tvayā me pratyādeśān na khalu bhavato dhīratāṃ kalpayāmi /",
    "GK19kmeghdpu:145_0": "niḥśabdo 'pi pradiśasi jalaṃ yācitaś cātakebhyaḥ pratyuktaṃ hi praṇayiṣu satām īpsitārthakriyaiva etat kṛtvā priyam anucitaprārthanāvartmano",
    "GK19kmeghdpu:145_1": "me sauhārdād vā vidhura iti vā mayy anukrośabuddhyā",
    "GK19kmeghdpu:146": "iṣṭān deśān vicara jalada prāvṛṣā saṃbhṛtaśrīr mā bhūd evaṃ kṣaṇam api ca te vidyutā viprayogaḥ || iti kālidāsaviracitaṃ meghadūtaṃ samāptam ||"
}