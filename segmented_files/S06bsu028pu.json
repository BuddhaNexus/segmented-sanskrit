{
  "S06bsu028pu:0_0": "Ratnaguṇasaṃcayagāthā /",
  "S06bsu028pu:1_0": "om namo bhagavatyai āryaprajñāpāramitāratnaguṇasaṃcayagāthāyai /",
  "S06bsu028pu:2_0": "namo āryamañjuśriye /",
  "S06bsu028pu:3_0": "1 atha khalu bhagavāṃstāsāṃ catasṛṇāṃ parṣadāṃ saṃpraharṣaṇārthaṃ punarapīmāṃ prajñāpāramitāṃ paridīpayamānastasyāṃ velāyāmimā gāthā abhāṣata -",
  "S06bsu028pu:rgs_1.1_0": "para prema gaurava prasāda upasthapitvā prajahitva āvaraṇa kleśamalātikrāntāḥ /",
  "S06bsu028pu:rgs_1.1_1": "śṛṇutā jagārthamabhiprasthita sura(vra?)tānāṃ prajñāya pāramita yatra caranti śūrāḥ //",
  "S06bsu028pu:rgs_1.2_0": "yāvanti nadya pravahantiha jambudvīpe phala puṣpa auṣadhā(dhi) vanaspati rohayanti /",
  "S06bsu028pu:rgs_1.2_1": "bhūja(ta) gajendranāgapatiniśrayanovata(na)sya(?) tasyānubhāvaśriya sābhu jagādhipasya //",
  "S06bsu028pu:rgs_1.3_0": "yāvanti dharma jinaśrāvaka deśayanti bhāṣanti yuktisahitāṃśca udīrayanti /",
  "S06bsu028pu:rgs_1.3_1": "paramārthasaukhyakriya tatphalaprāptitā ca sarvo ayaṃ puruṣakāru tathāgatasya //",
  "S06bsu028pu:rgs_1.4_0": "kiṃ kāraṇaṃ ya jina bhāṣati dharmanetrīṃ tatrābhiśikṣita nararṣabhaśiṣyabhūtāḥ /",
  "S06bsu028pu:rgs_1.4_1": "sākṣātkaritva yatha śikṣita deśayanti buddhānubhāva puna ātmabalānubhāvā //",
  "S06bsu028pu:rgs_1.5_0": "yasminna prajñavarapāramitopalabdhiḥ na ca bodhisattvaupalabdhi na cittabodheḥ /",
  "S06bsu028pu:rgs_1.5_1": "evaṃ śruṇitva na ca muhyati nāsti trāso so bodhi(sa)ttva carate sugatāna prajñām //",
  "S06bsu028pu:rgs_1.6_0": "na ca rupa vedana na saṃjña na cetanā ca vijñāna sthānu aṇumātra na bhonti tasya /",
  "S06bsu028pu:rgs_1.6_1": "so sarvadharmaasthito aniketacārī aparī(ri)gṛhīta labhate sugatāna bodhim //",
  "S06bsu028pu:rgs_1.7_0": "atha śreṇikasya abhutī parivrājakasya jñānopalambhu na hi skandhavibhāvanā ca /",
  "S06bsu028pu:rgs_1.7_1": "yo bodhisattva parijānati eva dharmāṃ na ca nirvṛtiṃ spṛśati so viharāti prajñām //",
  "S06bsu028pu:rgs_1.8_0": "vyuparīkṣate punarayaṃ katareṣu prajñā kasmātkuto va imi śūnyaka sarva dharmāḥ /",
  "S06bsu028pu:rgs_1.8_1": "vyuparīkṣamāṇu na ca līyati nāsti trāso āsannu so bhavati bodhayi bodhisattvo //",
  "S06bsu028pu:4_0": "saci rupa saṃjña api vedana cetanā ca vijñāna skandha caratī aprajānamāno /",
  "S06bsu028pu:rgs_1.9_0": "imi skandha śūnya parikalpayi bodhisattvo caratī nimittaanupādapade asakto //",
  "S06bsu028pu:rgs_1.10_0": "na ca rupa vedana na saṃjña na cetanāyā vijñāni yo na caratī aniketacārī /",
  "S06bsu028pu:rgs_1.10_1": "caratīti so na upagacchati prajñadhārī anupādadhī spṛśati śānti samādhi śreṣṭhām //",
  "S06bsu028pu:rgs_1.11_0": "evātmaśānti viharanniha bodhisattvo so vyākṛto puramakehi tathāgatehi /",
  "S06bsu028pu:rgs_1.11_1": "na ca manyate ahu samādhitu vyutthito vā kasmārtha dharmaprakṛtiṃ parijānayitvā //",
  "S06bsu028pu:rgs_1.12_0": "evaṃ carantu caratī sugatāna prajñāṃ no cāpi so labhati yatra carāti dharmam /",
  "S06bsu028pu:rgs_1.12_1": "caraṇaṃ ca so 'caraṇaṃ ca prajānayitvā eṣā sa prajñavarapāramitāya caryā //",
  "S06bsu028pu:rgs_1.13_0": "yo 'sau na vidyati sa eṣa avidyamāno tāṃ bālu kalpayi avidya karoti vidyām /",
  "S06bsu028pu:rgs_1.13_1": "vidyā avidya ubhi eti asanta dharmā niryāti yo iti prajānati bodhisattvo //",
  "S06bsu028pu:rgs_1.14_0": "māyopamāṃ ya iha jānati pañca skandhāṃ na ca māya anya na ca skandha karoti anyān /",
  "S06bsu028pu:rgs_1.14_1": "nānātvasaṃjñavigato upaśāntacārī eṣā sa prajñavarapāramitāya caryā //",
  "S06bsu028pu:rgs_1.15_0": "kalyāṇamitrasahitasya vipaśyakasya trāso na bheṣyati śruṇitva jināna mātrām /",
  "S06bsu028pu:rgs_1.15_1": "yo pāpamitrasahito ca parapraṇeyo so āmabhājana yathodakaspṛṣṭa bhinno //",
  "S06bsu028pu:rgs_1.16_0": "kiṃ kāraṇaṃ ayu pravucyati bodhisattvo sarvatra saṅgakriya icchati saṅgachedī /",
  "S06bsu028pu:rgs_1.16_1": "bodhiṃ spṛśiṣyati jināna asaṅgabhūtāṃ tasmāddhi nāma labhate ayu bodhisattvo //",
  "S06bsu028pu:rgs_1.17_0": "mahasattva so 'tha kenocyati kāraṇena mahatāya atra ayu bheṣyati sattvarāśeḥ /",
  "S06bsu028pu:rgs_1.17_1": "dṛṣṭīgatāṃ mahati chindati sattvadhātoḥ mahasattva tena hi pravucyati kāraṇena //",
  "S06bsu028pu:rgs_1.18_0": "mahanāyako mahatabuddhi mahānubhāvo mahayāna uttamajināna samādhirūḍho /",
  "S06bsu028pu:rgs_1.18_1": "mahatā sanaddhu namuciṃ śaṭha dharṣayiṣye mahasattva tena hi pravucyati kāraṇena //",
  "S06bsu028pu:rgs_1.19_0": "māyākaro yatha catuṣpathi nirmiṇitvā mahato janasya bahu chindati śīrṣakoṭī /",
  "S06bsu028pu:rgs_1.19_1": "yatha te ca māya tatha jānati sarvasattvāṃ nirmāṇu sarva jagato na ca tasya trāso //",
  "S06bsu028pu:rgs_1.20_0": "rupaṃ ca saṃjña api vedana cetanā ca vijñāna bandhu na ca mukta asaṅgabhūto /",
  "S06bsu028pu:rgs_1.20_1": "evaṃ ca bodhi kramate na ca līnacitto saṃnā ha eṣa varapudgalauttamānām //",
  "S06bsu028pu:rgs_1.21_0": "kiṃ kāraṇaṃ ayu pravucyati bodhiyāno yatrāruhitva sa nirvāpayi sarvasattvān /",
  "S06bsu028pu:rgs_1.21_1": "ākāśatulya ayu yāna mahāvimāno sukhasaukhyakṣemabhiprāpaṇu yānaśreṣṭho //",
  "S06bsu028pu:rgs_1.22_0": "na ca labhyate ya vrajate diśa āruhitvā nirvāṇaokagamanaṃ gati nopalabdhiḥ /",
  "S06bsu028pu:rgs_1.22_1": "yatha agni nirvṛtu na tasya gatipracāro so tena nirvṛti pravucyati kāraṇena //",
  "S06bsu028pu:rgs_1.23_0": "pūrvāntato na upalabhyati bodhisattvo aparāntato 'pi pratiupanna triyadhvaśuddho /",
  "S06bsu028pu:rgs_1.23_1": "yo śuddha so anabhisaṃskṛtu niṣprapañco eṣā sa prajñavarapāramitāya caryā //",
  "S06bsu028pu:rgs_1.24_0": "yasmiṃś ca kāli samaye vidu bodhisattvo evaṃ carantu anupādu vicintayitvā /",
  "S06bsu028pu:rgs_1.24_1": "mahatīṃ janeti karuṇāṃ na ca sattvasaṃjñā eṣā sa prajñavarapāramitāya caryā //",
  "S06bsu028pu:rgs_1.25_0": "saci sattvasaṃjña dukhasaṃjña upādayātī hariṣyāmi duḥkha jagatīṃ kariṣyāmi artham /",
  "S06bsu028pu:rgs_1.25_1": "so ātmasa(ttva) parikalpaku bodhisattvo na ca eṣa prajñavarapāramitāya caryā //",
  "S06bsu028pu:rgs_1.26_0": "yatha ātmanaṃ tatha prajānati sarvasattvāṃ yatha sarvasattva tatha prajānati sarvadharmān /",
  "S06bsu028pu:rgs_1.26_1": "anupādupādu ubhaye avikalpamāno eṣā sa prajñavarapāramitāya caryā //",
  "S06bsu028pu:rgs_1.27_0": "yāvanti loki parikīrtita dharmanāma sarveṣupādasamatikramu nirgamitvā /",
  "S06bsu028pu:rgs_1.27_1": "amṛtaṃ ti jñānu paramaṃ na tu yo pareṇa ekārtha prajña ayu pāramiteti nāmā //",
  "S06bsu028pu:rgs_1.28_0": "evaṃ carantu na ca kāṅkṣati bodhisattvo jñātavya yo vihara te sa upāyaprajño /",
  "S06bsu028pu:rgs_1.28_1": "prakṛtīasanta parijānayamāna dharmāṃ eṣā sa prajñavarapāramitāya caryā //",
  "S06bsu028pu:5_0": "bhagavatyāṃ ratnaguṇasaṃcayagāthāyāṃ sarvākārajñatācaryāparivarto nāma prathamaḥ //",
  "S06bsu028pu:rgs_2.1_0": "rupasmi yo na sthihate na ca vedanāyāṃ saṃjñāya yo na sthihate na ca cetanāyām /",
  "S06bsu028pu:rgs_2.1_1": "vijñāni yo na sthihate sthitu dharmatāyāṃ eṣā sa prajñavarapāramitāya caryā //",
  "S06bsu028pu:rgs_2.2_0": "nityamanityasukhaduḥkhaśubhāśubhaṃ ti ātmanyanātmi tathatā ta(tha) śūnyatāyām /",
  "S06bsu028pu:rgs_2.2_1": "phalaprāptitāya athito arahantabhūmau pratyekabhūmiathito tatha buddhabhūmau //",
  "S06bsu028pu:rgs_2.3_0": "yatha nāyako 'sthitaku dhātuasaṃskṛtāyā tatha saṃskṛtāya athito aniketacārī /",
  "S06bsu028pu:rgs_2.3_1": "evaṃ ca sthānu athito sthita bodhisattvo asthānu sthānu ayu sthānu jinena ukto //",
  "S06bsu028pu:rgs_2.4_0": "yo icchatī sugataśrāvaka haṃ bhaveyaṃ pratyekabuddha bhaviyāṃ tatha dharmarājo /",
  "S06bsu028pu:rgs_2.4_1": "imu kṣāntyanāgami na śakyati prāpuṇetuṃ yatha ārapāragamanāya atītadarśī //",
  "S06bsu028pu:rgs_2.5_0": "yo dharma bhāṣyati ya bhāṣyati bhāṣyamāṇāṃ phalaprāpta pratyayajino tatha lokanātho /",
  "S06bsu028pu:rgs_2.5_1": "nirvāṇato adhigato vidupaṇḍitehi sarve ta ātmaja nidṛṣṭa tathāgatena //",
  "S06bsu028pu:rgs_2.6_0": "catvāri pudgala ime na trasanti ye 'smin jinaputra satyakuśalo avivartiyaśca /",
  "S06bsu028pu:rgs_2.6_1": "arhaṃ vidhūtamalakleśa prahīṇakāṅkṣo kalyāṇamitraparipācita yaścaturthaḥ //",
  "S06bsu028pu:rgs_2.7_0": "evaṃ carantu vidu paṇḍitu bodhisattvo nārhaṃmi śikṣati na pratyayabuddhabhūmau /",
  "S06bsu028pu:rgs_2.7_1": "sarvajñatāya anuśikṣati buddhadharme śikṣāaśikṣa na ya śikṣati eṣa śikṣā //",
  "S06bsu028pu:rgs_2.8_0": "na ca rupavṛddhiparihāṇiparigrahāye na ca śikṣati vividhadharmaparigrahāye /",
  "S06bsu028pu:rgs_2.8_1": "sarvajñatāṃ ca parigṛhṇati śikṣamāṇo niryāyatī ya iya śikṣa guṇe ratānām //",
  "S06bsu028pu:rgs_2.9_0": "rupe na prajña iti rupi na asti prajñā vijñāna saṃjña api vedana cetanā ca /",
  "S06bsu028pu:rgs_2.9_1": "na ca eti prajña iti teṣa na asti prajñā ākāśadhātusama tasya na cāsti bhedaḥ //",
  "S06bsu028pu:rgs_2.10_0": "ārambaṇāna prakṛtī sa a(na)ntapārā sattvāna yā ca prakṛtī sa anantapārā /",
  "S06bsu028pu:rgs_2.10_1": "ākāśadhātuprakṛtī sa anantapārā prajñā pi lokavidunāṃ sa anantapārā //",
  "S06bsu028pu:rgs_2.11_0": "saṃjñeti nāma parikīrtitu nāyakena saṃjñāṃ vibhāviya prahāṇa vrajanti pāram /",
  "S06bsu028pu:rgs_2.11_1": "ye atra saṃjñavigamaṃ anuprāpnuvanti te pāraprāpta sthita pāramite hu bhonti //",
  "S06bsu028pu:rgs_2.12_0": "saci gaṅgavālukasamāni sthihitva kalpāṃ sattveti śabda parikīrtayi nāyako 'yam /",
  "S06bsu028pu:rgs_2.12_1": "sattvasyupādu kutu bheṣyati ādiśuddho eṣā sa prajñavarapāramitāya caryā //",
  "S06bsu028pu:rgs_2.13_0": "evaṃ jino bhaṇati apratikūlabhāṇī yadahaṃ imāya varapāramitāya āsī /",
  "S06bsu028pu:rgs_2.13_1": "tada vyākṛto 'hu parāpuruṣottamena buddho bhaviṣyasi anāgataadhvanasmin //",
  "S06bsu028pu:7_0": "bhagavatyāṃ ratnaguṇasaṃcayagāthāyāṃ śakraparivarto nāma dvitīyaḥ //",
  "S06bsu028pu:rgs_3.1_0": "ya imāṃ grahīṣyati paryāpuṇatī sa nityaṃ prajñāya pāramita yatra caranti nāthāḥ /",
  "S06bsu028pu:rgs_3.1_1": "viṣa vahni śastra udakaṃ na kramāti tasyo otāru māru na ca vindati mārapakṣo //",
  "S06bsu028pu:rgs_3.2_0": "parinirvṛtasya sugatasya kareyya stūpāṃ pūjeya saptaratanāmayu kaścideva /",
  "S06bsu028pu:rgs_3.2_1": "tehi prapūrṇa siya kṣetrasahasrakoṭyo yatha gaṅgavālikasamaiḥ sugatasya stūpaiḥ //",
  "S06bsu028pu:rgs_3.3_0": "yāvanta sattva puna tāntaka kṣetrakoṭyo te sarvi pūjana kareyuranantakalpān /",
  "S06bsu028pu:rgs_3.3_1": "divyehi puṣpavaragandhavilepanehi kalpāṃstriyadhvaparikalpa tato 'pi bhūyaḥ //",
  "S06bsu028pu:rgs_3.4_0": "yaśco imāṃ sugatamāta likhitva puste yata utpatī daśabalāna vināyakānām /",
  "S06bsu028pu:rgs_3.4_1": "dhāreyi satkarayi puṣpavilepanehi kala puṇya bhonti na sa stūpi karitva pūjām //",
  "S06bsu028pu:rgs_3.5_0": "mahavidya prajña ayu pāramitā janānāṃ dukhadharmaśokaśamanī pṛthusattvadhātoḥ /",
  "S06bsu028pu:rgs_3.5_1": "ye 'tīta ye 'pi ca daśaddiśa lokanāthā ima vidya śikṣita anuttaravaidyarājāḥ //",
  "S06bsu028pu:rgs_3.6_0": "ye vā caranti cariyāṃ hitasānukampām iha vidyaśikṣita vidu spṛśiṣyanti bodhim /",
  "S06bsu028pu:rgs_3.6_1": "ye saukhya saṃskṛta asaṃskṛta ye ca saukhyā sarve ca saukhya prasutā itu veditavyāḥ //",
  "S06bsu028pu:rgs_3.7_0": "bījāḥ prakīrṇa pṛthivīsthita saṃbhavanti sāmagri labdhva viruhanti anekarupāḥ /",
  "S06bsu028pu:rgs_3.7_1": "yāvanti bodhiguṇa pāramitāśca pañca prajñāya pāramita te viruhanti sarve //",
  "S06bsu028pu:rgs_3.8_0": "yenaiva rāja vrajate sa ha cakravartī tenaiva sapta ratanā balakāya sarve /",
  "S06bsu028pu:rgs_3.8_1": "yenaiva prajña iya pāramitā jinānāṃ tenaiva sarvaguṇadharma samāgamanti //",
  "S06bsu028pu:9_0": "bhagavatyāṃ ratnaguṇasaṃcayagāthāyāmaprameyaguṇadhāraṇapāramitāstūpasatkāraparivarto nāma tṛtīyaḥ /",
  "S06bsu028pu:rgs_4.1_0": "śakro jinena paripṛcchitu praśnamāhu saci gaṅgavālikasamā siya buddhakṣetrāḥ /",
  "S06bsu028pu:rgs_4.1_1": "jinadhātu sarvi paripūrita cūḍibaddhā imameva prajñavarapāramitāhu gṛhṇe //",
  "S06bsu028pu:rgs_4.2_0": "kiṃ kāraṇaṃ na mi śarīri agauravatvaṃ api tū khu prajñaparibhāvita pūjayanti /",
  "S06bsu028pu:rgs_4.2_1": "yatha rājaniśrita naro labhi sarvi pūjāṃ tatha prajñapāramitaniśrita buddhadhātuḥ //",
  "S06bsu028pu:rgs_4.3_0": "maṇiratna sarvi guṇayukta anarghaprāpto yasmiṃ karaṇḍaki bhave sa namasyanīyaḥ /",
  "S06bsu028pu:rgs_4.3_1": "tasyāpi uddhṛta spṛhanti karaṇḍakasmiṃ tasyaiva te guṇa mahāratanasya bhonti //",
  "S06bsu028pu:rgs_4.4_0": "emeva prajñavarapāramitāguṇāni yannirvṛte 'pi jinadhātu labhanti pūjām /",
  "S06bsu028pu:rgs_4.4_1": "tasmā hu tān jinaguṇā(n) parighettukāmo so prajñapāramita gṛhṇatu eṣa mokṣo //",
  "S06bsu028pu:11_0": "pūrvaṃgamā bhavatu dānu dadantu prajñā śīle ca kṣānti tatha vīrya tathaiva dhyāne /",
  "S06bsu028pu:11_1": "parigrāhikā kuśaladharmaavipraṇāśe ekā ca sā api nidarśayi sarvadharmān // Rgs_4. 5 //",
  "S06bsu028pu:rgs_4.6_0": "yatha jambudvīpi bahuvṛkṣasahasrakoṭī nānāprakāra vividhāśca anekarūpāḥ /",
  "S06bsu028pu:rgs_4.6_1": "na vi chāyanānatu bhaveta viśeṣatāpi anyatra chāyagatasaṃkhya prabhāṣamāṇā //",
  "S06bsu028pu:rgs_4.7_0": "emeva pañca imi pāramitā jinānāṃ prajñāya pāramita nāmatayā bhavanti /",
  "S06bsu028pu:rgs_4.7_1": "sarvajñatāya pariṇāmayamāṇa sarve ṣaḍapīha ekanayamarchati bodhināmā //",
  "S06bsu028pu:12_0": "bhagavatyāṃ ratnaguṇasaṃcayagāthāyāṃ guṇaparikīrtanaparivarto nāma caturthaḥ //",
  "S06bsu028pu:rgs_5.1_0": "saci rūpa saṃjña api vedana cetanāyāṃ cittaṃ anitya pariṇāmayi bodhisattvo /",
  "S06bsu028pu:rgs_5.1_1": "pra(ti)varṇikāya carate aprajānamāno na hi dharma paṇḍita vināśa karoti jātu //",
  "S06bsu028pu:rgs_5.2_0": "yasmin na rūpa api vedana cāpi saṃjñā vijñāna naiva na pi cetanayopalabdhiḥ /",
  "S06bsu028pu:rgs_5.2_1": "anupādu śūnya na ya jānati sarvadharmān eṣā sa prajñavarapāramitāya caryā //",
  "S06bsu028pu:rgs_5.3_0": "yāvanti gaṅganadivālikatulyakṣetre tāvanti sattva arahanti vineya kaścit /",
  "S06bsu028pu:rgs_5.3_1": "yaścaiva prajña ima pāramitā likhitvā parasattvi pustaku dadeya viśiṣṭapuṇyaḥ //",
  "S06bsu028pu:rgs_5.4_0": "kiṃ kāraṇaṃ ta iha śikṣita vādiśreṣṭhā gamayanti dharma nikhilāniha śūnyatāyām /",
  "S06bsu028pu:rgs_5.4_1": "yāṃ śrutva śrāvaka spṛśanti vimukti śīghraṃ pratyekabodhi spṛśayanti ca buddhabodhim //",
  "S06bsu028pu:rgs_5.5_0": "asato 'ṅkurasya drumasaṃbhavu nāsti loke kuta śākhapatraphalapuṣpaupādu tatra /",
  "S06bsu028pu:rgs_5.5_1": "vina bodhicitta jinasaṃbhavu nāsti loke kuta śakrabrahmaphala śrāvakaprādubhāvaḥ //",
  "S06bsu028pu:rgs_5.6_0": "ādityamaṇḍalu yadā prabhajāla muñcī karmakriyāsu tada sattva parākramanti /",
  "S06bsu028pu:rgs_5.6_1": "tatha bodhicitta sada lokavidusya jñāto jñānena sarvaguṇadharma samāgamanti //",
  "S06bsu028pu:rgs_5.7_0": "yatha nopatapta asato bhujagādhipasya kuta nadyaprasravu bhavediha jambudvīpe /",
  "S06bsu028pu:rgs_5.7_1": "asatā nadīya phalapuṣpa na saṃbhaveyuḥ na ca sāgarāṇa ratanā bhavi naikarūpāḥ //",
  "S06bsu028pu:rgs_5.8_0": "tatha bodhicitta asatīha tathāgatasya kuta jñānaprasravu bhavediha sarvaloke /",
  "S06bsu028pu:rgs_5.8_1": "jñānasya co asati nāsti guṇāna vṛddhiḥ na ca bodhi sāgarasamā na ca buddhadharmāḥ //",
  "S06bsu028pu:rgs_5.9_0": "yāvanti loki kvaci jotikaprāṇabhūtā obhāsanārtha prabha osarayanti sarve /",
  "S06bsu028pu:rgs_5.9_1": "varasūryamaṇḍalaviniḥsṛta ekaraśmī na kalā pi jyotikagaṇe siya sarvaābhāḥ //",
  "S06bsu028pu:14_0": "bhagavatyāṃ ratnaguṇasaṃcayagāthāyāṃ puṇyaparyāyaparivarto nāma pañcamaḥ //",
  "S06bsu028pu:rgs_6.1_0": "yāvanti śrāvakagaṇāḥ prasavanti puṇyaṃ dānaṃ ca śīlamapi bhāvanasaṃprayuktam /",
  "S06bsu028pu:rgs_6.1_1": "sa hi bodhisattva anumodana ekacitte na ca sarvaśrāvakagaṇe siya puṇyaskandho //",
  "S06bsu028pu:rgs_6.2_0": "ye buddhakoṭiniyutā purimā vyatītā ye vā anantabahukṣetrasahasrakoṭayaḥ /",
  "S06bsu028pu:rgs_6.2_1": "tiṣṭhanti ye 'pi parinirvṛta lokanāthā deśanti dharmaratanaṃ dukhasaṃkṣayāya //",
  "S06bsu028pu:rgs_6.3_0": "prathamaṃ upādu varabodhayi cittupādo yāvat su dharmakṣayakālu vināyakānām /",
  "S06bsu028pu:rgs_6.3_1": "ekasmi tatra ciya teṣa jināna puṇyaṃ saha yukta pāramita ye 'pi ca buddhadharmāḥ //",
  "S06bsu028pu:rgs_6.4_0": "yaścaiva buddhatanayāna(ca) śrāvakāṇāṃ śaikṣa aśaikṣa kuśalāsrava nāsravāśca /",
  "S06bsu028pu:rgs_6.4_1": "paripiṇḍayitva anumodayi bodhisattvo sarvaṃ ca nāmayi jagārthanidāna bodhi //",
  "S06bsu028pu:rgs_6.5_0": "pariṇāmayantu yadi vartati cittasaṃjñā tatha bodhisattvapariṇāmana sattvasaṃjñā /",
  "S06bsu028pu:rgs_6.5_1": "saṃjñāya dṛṣṭisthitu citta trisaṅgayukto pariṇāmitaṃ na bhavatī upalabhyamānam //",
  "S06bsu028pu:rgs_6.6_0": "saci eva jānati nirudhyati kṣīṇadharmā taccaita kṣīṇa pariṇāmayiṣyanti yatra /",
  "S06bsu028pu:rgs_6.6_1": "na ca dharma dharmi pariṇāmayate kadācit pariṇāmitaṃ bhavati eva prajānamāne //",
  "S06bsu028pu:rgs_6.7_0": "saci so nimitta kurute na ca mānayāti atha ānimitta pariṇāmita bhonti bodhau /",
  "S06bsu028pu:rgs_6.7_1": "viṣasṛṣṭa bhojanu yathaiva kriyāpraṇīto tatha śukladharmaupalambha jinena ukto //",
  "S06bsu028pu:rgs_6.8_0": "tasmā hu nāmapariṇāmana śikṣitavyā yatha te jinā kuśala eva prajānayanti /",
  "S06bsu028pu:rgs_6.8_1": "yajjātiyo 'yaṃ prabhavo yadalakṣaṇaṃ ca anumodamī tatha tathā pariṇāmayāmi //",
  "S06bsu028pu:rgs_6.9_0": "evaṃ ca puṇya pariṇāmayamāna bodhau na ca so hi buddha kṣipate jina uktavādī /",
  "S06bsu028pu:rgs_6.9_1": "yāvanti loki upalambhikabodhisattvā abhibhonti sarvi pariṇāmayamāna śūro //",
  "S06bsu028pu:16_0": "bhagavatyāṃ ratnaguṇasaṃcayagāthāyāmanumodanāparivarto nāma ṣaṣṭhamaḥ //",
  "S06bsu028pu:rgs_7.1_0": "jātyandhakoṭiniyutānyaviunāyakānāṃ mārge akovidu kuto nagarapraveśe /",
  "S06bsu028pu:rgs_7.1_1": "vina prajña pañca imi pāramitā acakṣuḥ avināyakā na prabhavanti spṛśetu bodhim //",
  "S06bsu028pu:rgs_7.2_0": "yatrāntarasmi bhavate pragṛhīta prajñā tatu labdhacakṣu bhavatī imu nāmadheyam /",
  "S06bsu028pu:rgs_7.2_1": "yatha citrakarmapariniṣṭhita cakṣuhīno na ca tāva puṇyu labhate akaritva cakṣuḥ //",
  "S06bsu028pu:rgs_7.3_0": "yada dharma saṃskṛta asaṃskṛta kṛṣṇaśuklo aṇumātru no labhati prajña vibhāvamānaḥ /",
  "S06bsu028pu:rgs_7.3_1": "yada prajñapāramita gacchati saṃkhya loke ākāśa yatra na pratiṣṭhitu kiṃci tatra //",
  "S06bsu028pu:rgs_7.4_0": "saci manyate ahu carāmi jināna prajñāṃ mociṣya sattvaniyutāṃ bahurogaspṛṣṭān /",
  "S06bsu028pu:rgs_7.4_1": "ayu sattvasaṃjñaparikalpaku bodhisattvo na ca eṣa prajñavarapāramitāya caryā //",
  "S06bsu028pu:rgs_7.5_0": "yo bodhisattva varapāramiteti cīrṇo paricārikā ya na ca kāṅkṣati paṇḍitehi /",
  "S06bsu028pu:rgs_7.5_1": "saha śrutva tasya puna bheṣyati śāstṛsaṃjñā so vā laghū anubudhiṣyati bodhi śāntām //",
  "S06bsu028pu:rgs_7.6_0": "satkṛtya buddhaniyutāṃ paricārikāyāṃ na ca prajñapāramita śraddadhitā jinānām /",
  "S06bsu028pu:rgs_7.6_1": "śrutvā ca so imu kṣipiṣyati so 'lpabuddhiḥ sa kṣipitva yāsyati avīcimatrāṇabhūto //",
  "S06bsu028pu:rgs_7.7_0": "tasmā hu śraddadhata eva jināna mātāṃ yadi icchathā spṛśitu uttamabuddhajñānam /",
  "S06bsu028pu:rgs_7.7_1": "so vāṇijo yatha vrajitvana ratnadvīpaṃ mūlātu chedana karitva puna āgameyā //",
  "S06bsu028pu:18_0": "bhagavatyāṃ ratnaguṇasaṃcayagāthāyāṃ nirayaparivarto nāma saptamaḥ //",
  "S06bsu028pu:rgs_8.1_0": "rūpasya śuddhi phalaśuddhita veditavyā phalarūpaśuddhita sarvajñataśuddhimāhuḥ /",
  "S06bsu028pu:rgs_8.1_1": "sarvajñatāya phalaśuddhita rūpaśuddhī ākāśadhātusamatāya abhinnachinnāḥ //",
  "S06bsu028pu:rgs_8.2_0": "traidhātukaṃ samatikrānta na bodhisattvā kleśāpanīta upapatti nidarśayanti /",
  "S06bsu028pu:rgs_8.2_1": "jaravyādhimṛtyuvigatāścyuti darśayanti prajñāya pāramita yatra caranti dhīrāḥ //",
  "S06bsu028pu:rgs_8.3_0": "nāmeva rūpi jagatī ayu paṅkasaktā saṃsāracakri bhramate 'nilacakratulye /",
  "S06bsu028pu:rgs_8.3_1": "jānitva bhrāntu jagatī mṛgavāgureva ākāśa pakṣisadṛśā vicaranti prajñāḥ //",
  "S06bsu028pu:rgs_8.4_0": "rūpasmi yo na carate pariśuddhacārī vijñāna saṃjña api vedana cetanāyām /",
  "S06bsu028pu:rgs_8.4_1": "evaṃ carantu parivarjayi sarvasaṅgāṃ saṅgādvimucya carate sugatāna prajñām //",
  "S06bsu028pu:20_0": "bhagavatyāṃ ratnaguṇasaṃcayagāthāyāṃ viśuddhiparivarto nāmāṣṭamaḥ //",
  "S06bsu028pu:rgs_9.1_0": "evaṃ carantu vidu paṇḍitu bodhisattvo saṅgā uchinnu vrajate jagatī asakto /",
  "S06bsu028pu:rgs_9.1_1": "sūryo va rāhugrahamukta virocamāno agnīva yukta tṛṇakāṣṭhavanaṃ dahāti //",
  "S06bsu028pu:rgs_9.2_0": "prakṛtīya śuddha pariśuddhimi sarvadharmāṃ prajñāya pāramita paśyati bodhisattvo /",
  "S06bsu028pu:rgs_9.2_1": "na ca paśyakaṃ labhati nāpi ca sarvadharmān eṣā sa prajñavarapāramitāya caryā //",
  "S06bsu028pu:22_0": "bhagavatyāṃ ratnaguṇasaṃcayagāthāyāṃ stutiparivarto nāma navamaḥ //",
  "S06bsu028pu:rgs_10.1_0": "śakro jinasya paripṛcchati devarājo caramāṇa prajña katha yujyati bodhisattvo /",
  "S06bsu028pu:rgs_10.1_1": "aṇumātra yo na khalu yujyati skandhadhātau yo eva yujyati(sa yujyati)bodhisattvaḥ //",
  "S06bsu028pu:rgs_10.2_0": "cirayānaprasthitu sa vedayitavya sattvo bahubuddhakoṭinayutehi kṛtādhikāro /",
  "S06bsu028pu:rgs_10.2_1": "yo śrutva dharmi imi nirmitamāyakalpāṃ na ca kāṅkṣate ayu prayujyati śikṣamāṇaḥ //",
  "S06bsu028pu:rgs_10.3_0": "kāntāramārgi puruṣo bahu(bhī)janehi gopāla sīma vanasaṃpada paśyate yo /",
  "S06bsu028pu:rgs_10.3_1": "āśvāsaprāpta bhavatī na ca tasya trāso abhyāśa grāmanagarāṇa ime nimittāḥ //",
  "S06bsu028pu:rgs_10.4_0": "emeva prajñavarapāramitā jinānāṃ śṛṇu tāta yo labhati bodhi gaveṣamāṇaḥ /",
  "S06bsu028pu:rgs_10.4_1": "āśvāsaprāpta bhavatī na ca tasya trāso nārhantabhūmi na pi pratyayabuddhabhūmī //",
  "S06bsu028pu:rgs_10.5_0": "puruṣo hi sāgarajalaṃ vraji paśyanāya saci paśyate drumavanaspatiśailarājam /",
  "S06bsu028pu:rgs_10.5_1": "athavā na paśyati nimitta nikāṅkṣa bhoti a(bhyāśa)to mahasamudra na so 'tidūre //",
  "S06bsu028pu:rgs_10.6_0": "emeva bodhivaraprasthitu veditavyo śruṇamāṇa prajña imi pāramitā jinānām /",
  "S06bsu028pu:rgs_10.6_1": "yadyāpi saṃmukha na vyākṛtu nāyakeno tathapi spṛśiṣyati nacireṇa hu buddhabodhim //",
  "S06bsu028pu:rgs_10.7_0": "suvasanti kāli patite tṛṇapatraśākhā nacireṇa patraphalapuṣpa samāgamanti /",
  "S06bsu028pu:rgs_10.7_1": "prajñāya pāramita yasyimu hastaprāptā nacireṇa bodhivara prāpsyati nāyakānām //",
  "S06bsu028pu:rgs_10.8_0": "yatha istri gurviṇi ya ceṣṭati vedanābhi jñātavyu kālu ayamasya prajāyanāya /",
  "S06bsu028pu:rgs_10.8_1": "tatha bodhisattva śruṇamāṇu jināna prajñāṃ rati chanda vīkṣati spṛśiṣyati bodhi śīghram //",
  "S06bsu028pu:rgs_10.9_0": "caramāṇu prajñavarapāramitāya yogī na ca rūpavṛddhi na ca paśyati pārihāṇim /",
  "S06bsu028pu:rgs_10.9_1": "dharmā adharma imu paśyati dharmadhātuṃ na ca nirvṛtiṃ spṛśati so viharāti prajñām //",
  "S06bsu028pu:rgs_10.10_0": "caramāṇu yo na iha kalpayi buddhadharmāṃ bala ṛddhipāda na ca kalpayi bodhi śāntām /",
  "S06bsu028pu:rgs_10.10_1": "avikalpakalpavigato 'dhiṣṭhānacārī eṣā sa prajñavarapāramitāya caryā //",
  "S06bsu028pu:24_0": "bhagavatyāṃ ratnaguṇasaṃcayagāthāyāṃ dhāraṇīguṇaparivarto nāma daśamaḥ //",
  "S06bsu028pu:rgs_11.1_0": "buddhaṃ subhūti paripṛcchati vādicandraṃ kyantantarāyu bhaviṣyanti guṇe ratānām /",
  "S06bsu028pu:rgs_11.1_1": "bahu antarāyu bhaviṣyanti bhaṇāti śāsta tatu alpamātra parikīrtayiṣyāmi tāvat //",
  "S06bsu028pu:rgs_11.2_0": "pratibhāna neka vividhāni upapadyiṣyanti likhamāna prajña imu pāramitā jinānām /",
  "S06bsu028pu:rgs_11.2_1": "yuta śīghra vidyuta yathā parihāyiṣyanti akaritva artha jagatī imu mārakarma //",
  "S06bsu028pu:rgs_11.3_0": "kāṅkṣā ca keṣaci bhaviṣyati bhāṣamāṇe na mamātra nāma parikīrtitu nāyakena /",
  "S06bsu028pu:rgs_11.3_1": "na ca jāti bhūmi parikīrtitu nāpi gotraṃ na ca so śruṇiṣyati kṣipiṣyati mārakarma //",
  "S06bsu028pu:rgs_11.4_0": "evaṃ ta mūlamapahāya ajānamāno śākhāpalāśa parieṣayiṣyanti mūḍhāḥ /",
  "S06bsu028pu:rgs_11.4_1": "hastiṃ labhitva yatha hastipadaṃ gaveṣe tatha prajñapāramita śrutva sūtrānta eṣet //",
  "S06bsu028pu:rgs_11.5_0": "yatha bhojanaṃ śatarasaṃ labhiyāna kaścit mārgeṣu ṣaṣṭiku labhitva sa bhojanāgryam /",
  "S06bsu028pu:rgs_11.5_1": "tatha bodhisattva ima pāramitāṃ labhitvā (a)rhantabhūmi(ta) gaveṣayiṣyanti bodhim //",
  "S06bsu028pu:rgs_11.6_0": "satkārakāma bhaviṣyanti ca lābhakāmāḥ sāpekṣacitta kulasaṃstavasaṃprayuktāḥ /",
  "S06bsu028pu:rgs_11.6_1": "choritva dharma kariṣyanti adharmakāryaṃ patha hitva utpathagatā ima mārakarma //",
  "S06bsu028pu:rgs_11.7_0": "ye cāpi tasmi samaye imu dharma śreṣṭhaṃ śruṇanāya chandika utpādayiṣyanti śraddhām /",
  "S06bsu028pu:rgs_11.7_1": "te dharmabhāṇaka viditvana kāryayuktaṃ premāpanīta gamiṣyanti sudurmanāśca //",
  "S06bsu028pu:rgs_11.8_0": "imi mārakarma bhaviṣyanti ya tasmi kāle anye ca neka vividhā bahu antarāyā /",
  "S06bsu028pu:rgs_11.8_1": "yehī samākulikṛtā bahu bhikṣu tatra prajñāya pāramita etu na dhārayanti //",
  "S06bsu028pu:rgs_11.9_0": "ye te bhavanti ratanā ya anarghaprāptā te durlabhā bahupratyarthika nityakālam /",
  "S06bsu028pu:rgs_11.9_1": "emeva prajñavarapāramitā jinānāṃ durlābhu dharmaratanaṃ baddupadravaṃ ca //",
  "S06bsu028pu:rgs_11.10_0": "navayānaprasthita sa sattva parīttabuddhiḥ ya imaṃ durlābhu dharmaratanaṃ parāpuṇanti /",
  "S06bsu028pu:rgs_11.10_1": "māro 'tra utsuku bhaviṣyati antarāye buddhā daśaddiśi parigrahasaṃprayuktāḥ //",
  "S06bsu028pu:26_0": "bhagavatyāṃ ratnaguṇasaṃcayagāthāyāṃ mārakarmaparivarto nāmaikādaśamaḥ //",
  "S06bsu028pu:rgs_12.1_0": "mātrāya putra bahu santi gilāni kāye te sarvi durmanasa tatra prayujyayeyuḥ /",
  "S06bsu028pu:rgs_12.1_1": "emeva buddha(piṃ) daśaddiśi lokadhātau ima prajñapāramita mātra samanvāharanti //",
  "S06bsu028pu:rgs_12.2_0": "ye 'tīta ye 'pi ca daśaddiśi lokanāthā itu te prasūta bhaviṣyantyanāgatāśca /",
  "S06bsu028pu:rgs_12.2_1": "loka(sya) darśika janetri jināna mātā parasattvacittacaritāna nidarśitā(kā) ca //",
  "S06bsu028pu:rgs_12.3_0": "lokasya yā tathata yā tathatārhatānāṃ / pratyekabuddhatathatā tathatā jinānām /",
  "S06bsu028pu:rgs_12.3_1": "ekaiva bhāvavigatā tathatā ananyā prajñāya pāramita buddha tathāgatena //",
  "S06bsu028pu:rgs_12.4_0": "tiṣṭhantu lokavidunāṃ parinirvṛtānāṃ [sthita eṣa dharmataniyāma śūnyadharmā /",
  "S06bsu028pu:rgs_12.4_1": "tāṃ bodhisattva tathatāmanubuddhayanti tasmā hu buddha kṛta nāma tathāgatebhiḥ //",
  "S06bsu028pu:rgs_12.5_0": "ayu gocaro daśabalāna vināyakānāṃ] prajñāya pāramita ramyavanāśritānām /",
  "S06bsu028pu:rgs_12.5_1": "dukhitāṃśca sattva triapāya samuddharanti na pi sattvasaṃjña api teṣu kadāci bhoti //",
  "S06bsu028pu:rgs_12.6_0": "siṃho yathaiva girikandari niśrayitvā nadate achambhi mṛga kṣudraka trāsayanto /",
  "S06bsu028pu:rgs_12.6_1": "tatha prajñapāramitaniśraya narāṇa siṃho nadate achambhi pṛthutīrthika trāsayanto //",
  "S06bsu028pu:rgs_12.7_0": "ākāśaniśrita yathaiva hi sūrya[raśmi] tāpetimāṃ dharaṇi darśayate ca rūpam /",
  "S06bsu028pu:rgs_12.7_1": "tatha prajñapāramitaniśrita dharmarājo tāpeti tṛṣṇanadi dharma nidarśayāti //",
  "S06bsu028pu:rgs_12.8_0": "rūpasya darśanu adarśanu vedanāye saṃjñāya darśanu adarśanu cetanāye /",
  "S06bsu028pu:rgs_12.8_1": "vijñānacittamanudarśanu yatra nāsti aya dharmadarśanu nidiṣṭu tathāgatena //",
  "S06bsu028pu:rgs_12.9_0": "ākāśa dṛṣṭu iti sattva pravyāharanti nabhadarśanaṃ kutu vimṛṣyatha etamartham /",
  "S06bsu028pu:rgs_12.9_1": "tatha dharmadarśanu nidiṣṭa tathāgatena na hi darśanaṃ bhaṇitu śakya nidarśanena //",
  "S06bsu028pu:28_0": "bhagavatyāṃ ratnaguṇasaṃcayagāthāyāṃ lokasaṃdarśanaparivarto nāma dvādaśamaḥ //",
  "S06bsu028pu:rgs_13.1_0": "yo eva paśyati sa paśyati sarvadharmān sarvānamātyakiriyā ti upekṣya rājā /",
  "S06bsu028pu:rgs_13.1_1": "yāvanti buddhakriya dharmata śrāvakāṇāṃ prajñāya pāramita sarva karoti tāni //",
  "S06bsu028pu:rgs_13.2_0": "na ca rāja grāma vrajate na ca rājyarāṣṭrān sarvaṃ ca ādadati so viṣayātu āyam /",
  "S06bsu028pu:rgs_13.2_1": "na ca bodhisattva calate kvaci dharmatāyāṃ sarvāṃśca ādadati ye guṇa buddhadharme //",
  "S06bsu028pu:30_0": "bhagavatyāṃ ratnaguṇasaṃcayagāthāyāmacintyaparivarto nāma trayodaśamaḥ //",
  "S06bsu028pu:rgs_14.1_0": "yasyāmi śraddha sugate dṛḍha bodhisattvo varaprajñapāramitaāśayasaṃprayogo /",
  "S06bsu028pu:rgs_14.1_1": "atikramya bhūmidvaya śrāvakapratyayānāṃ laghu prāpsyate anabhibhū(tu) jināna bodhim //",
  "S06bsu028pu:rgs_14.2_0": "sāmudriyāya yatha nāvi praluptikāye bhṛtakaṃ manuṣya tṛṇakāṣṭhamagṛhṇamāno /",
  "S06bsu028pu:rgs_14.2_1": "vilayaṃ prayāti jalamadhya aprāptatīro yo gṛhṇate vrajati pārasthalaṃ prayāti //",
  "S06bsu028pu:rgs_14.3_0": "emeva śraddhasaṃgato ya prasādaprāpto prajñāya pāramita mātra vivarjayanti /",
  "S06bsu028pu:rgs_14.3_1": "saṃsārasāgara tadā sada saṃsaranti jātījarāmaraṇaśokataraṃgabhaṅge //",
  "S06bsu028pu:rgs_14.4_0": "ye te bhavanti varaprajñaparigṛhītā bhāvasvabhāvakuśalā paramārthadarśī /",
  "S06bsu028pu:rgs_14.4_1": "te puṇyajñānadhanasaṃbhṛtayānapātrāḥ paramādbhutāṃ sugatabodhi spṛśanti śīghram //",
  "S06bsu028pu:rgs_14.5_0": "ghaṭake apakvi yatha vāri vaheya kācit jñātavyu kṣipra ayu bhetsyati durbalatvāt /",
  "S06bsu028pu:rgs_14.5_1": "paripakvi vāri ghaṭake vahamānu mārge na ca bhedanādbhayamupaiti ca svasti geham //",
  "S06bsu028pu:rgs_14.6_0": "kiṃcāpi śraddhabahulo siya bodhisattvo prajñāvihīna vilayaṃ laghu prāpuṇāti /",
  "S06bsu028pu:rgs_14.6_1": "taṃ caiva śraddha parigṛhṇayamāna prajñā atikramya bodhidvaya prāpsyati agrabodhim //",
  "S06bsu028pu:rgs_14.7_0": "nāvā yathā aparikarmakṛtā samudre vilayamupaiti sadhanā saha vāṇijebhiḥ /",
  "S06bsu028pu:rgs_14.7_1": "sā caiva nāva parikarmakṛtā suyuktā na ca bhidyate dhanasamagramupaiti tīram //",
  "S06bsu028pu:rgs_14.8_0": "emeva śraddhaparibhāvitu bodhisattvo prajñāvihīnu laghu bodhimupaiti hānim /",
  "S06bsu028pu:rgs_14.8_1": "so caiva prajñavarapāramitāsuyukto 'kṣato 'nupāhatu spṛśāti jināna bodhim //",
  "S06bsu028pu:rgs_14.9_0": "puruṣo hi jīrṇa dukhito śataviṃśavarṣo kiṃcāpi utthitu svayaṃ na prabhoti gantum /",
  "S06bsu028pu:rgs_14.9_1": "so vāmadakṣiṇadvaye puruṣe gṛhīte patanādbhayaṃ na bhavate vrajate sukhena //",
  "S06bsu028pu:rgs_14.10_0": "emeva prajña iha durbalu bodhisattvo kiṃcāpi prasthihati bhajyati antareṇa /",
  "S06bsu028pu:rgs_14.10_1": "so vā upāyabalaprajñaparigṛhīto na ca bhajyate spṛśati bodhi nararṣabhāṇām //",
  "S06bsu028pu:32_0": "bhagavatyāṃ ratnaguṇasaṃcayagāthāyāmaupamyaparivarto nāma caturdaśamaḥ //",
  "S06bsu028pu:rgs_15.1_0": "yo ādikarma sthitu bhūmiya bodhisattvo adhyāśayena vara prasthita buddhabodhim /",
  "S06bsu028pu:rgs_15.1_1": "tehī suśiṣyagurugauravasaṃprayukto kalyāṇamitra sada sevayitavya vijñaiḥ //",
  "S06bsu028pu:rgs_15.2_0": "kiṃ kāraṇaṃ tatu guṇāgamu paṇḍitānāṃ prajñāya pāramita te anuśāsayanti /",
  "S06bsu028pu:rgs_15.2_1": "evaṃ jino bhaṇati sarvaguṇāgradhārī kalyāṇamitramupaniśrita buddhadharmāḥ //",
  "S06bsu028pu:rgs_15.3_0": "dānaṃ ca śīlamapi kṣānti tathaiva vīryaṃ dhyānāni prajña pariṇāmayitavya bodhau /",
  "S06bsu028pu:rgs_15.3_1": "na ca bodhiskandha vimṛśitva parāmṛśeyā ye ādikarmika na deśayitavya evam //",
  "S06bsu028pu:rgs_15.4_0": "evaṃ caranta guṇasāgara vādicandrāḥ trāṇā bhavanti jagatī śaraṇā ca lenā /",
  "S06bsu028pu:rgs_15.4_1": "gati buddhi dvīpa pariṇāyaka arthakāmāḥ pradyota ulka varadharmakathī akṣobhyāḥ //",
  "S06bsu028pu:rgs_15.5_0": "saṃnāhu duṣkarū mahāyaśu saṃnahantī na ca skandhadhātu na ca āyatanaiḥ sanaddhāḥ /",
  "S06bsu028pu:rgs_15.5_1": "tribhi yānasaṃjñavigatā aparigṛhītā avivartikā acalitāśca akopyadharmāḥ //",
  "S06bsu028pu:rgs_15.6_0": "te eva dharmasamudāgata niṣprapañcā kāṅkṣāvilekhavimatīvigatārthayuktāḥ /",
  "S06bsu028pu:rgs_15.6_1": "prajñāya pāramita śrutva na sīdayanti aparapraṇeya avivartiya veditavyāḥ //",
  "S06bsu028pu:rgs_15.7_0": "gambhīra dharma ayu durdṛśu nāyakānāṃ na ca kenacīdadhigato na ca prāpuṇanti /",
  "S06bsu028pu:rgs_15.7_1": "etārthu bodhimadhigamya hitānukampī alpotsuko ka imu jñāsyati sattvakāyo //",
  "S06bsu028pu:rgs_15.8_0": "sattvaśca ālayarato viṣayābhilāṣī sthita agrahe abudha yo mahaandhabhūto /",
  "S06bsu028pu:rgs_15.8_1": "dharmo anālayu anāgrahu prāpitavyo lokena sārdha ayu vigrahu prādubhūto //",
  "S06bsu028pu:34_0": "bhagavatyāṃ ratnaguṇasaṃcayagāthāyāṃ devaparivarto nāma pañcadaśamaḥ //",
  "S06bsu028pu:rgs_16.1_0": "ākāśadhātu purimādiśi dakṣiṇāyāṃ tatha paścimottaradiśāya anantapārā /",
  "S06bsu028pu:rgs_16.1_1": "uparādharāya daśaddiśi yāvadasti nānātvatā na bhavate na viśeṣaprāptā //",
  "S06bsu028pu:rgs_16.2_0": "atikrānta yā tathata yā tathatā aprāptā pratyutpanna yā tathata yā tathatārhatānām /",
  "S06bsu028pu:rgs_16.2_1": "yā sarvadharmatathatā tathatārhatānāṃ sarveṣa dharmatathatā na viśeṣaprāptā //",
  "S06bsu028pu:rgs_16.3_0": "yo bodhisattva imi icchati prāpuṇetuṃ nānātvadharmavigatāṃ sugatāna bodhim /",
  "S06bsu028pu:rgs_16.3_1": "prajñāya pāramita yujyatu yāya yukto vina prajña nāstyadhigamo naranāyakānām //",
  "S06bsu028pu:rgs_16.4_0": "pakṣisya yojanaśataṃ mahatātmabhāvo pañcāśatā pi abalobhayakṣīṇapakṣo /",
  "S06bsu028pu:rgs_16.4_1": "so trāyatriṃśabhavanādiṣu jambudvīpe ātmānamosariyi taṃ vilayaṃ vrajeyyā //",
  "S06bsu028pu:rgs_16.5_0": "yadyāpi pañca ima pāramitā jinānāṃ bahukalpakoṭiniyutāṃ samudānayeyyā /",
  "S06bsu028pu:rgs_16.5_1": "praṇidhīnanantavipulāṃ sada sevya loke anupāya prajñavikalā pari śrāvakatve //",
  "S06bsu028pu:rgs_16.6_0": "niryāyanāya ya icchati buddhajñāne samacitta sarvajagatī pitṛmātṛsaṃjñā /",
  "S06bsu028pu:rgs_16.6_1": "hitacitta maitramana eva parākrameyyā akhilārjavo mṛdugirāya parākrameyyā //",
  "S06bsu028pu:36_0": "bhagavatyāṃ ratnaguṇasaṃcayagāthāyāṃ tathatāparivarto nāma ṣoḍaśamaḥ //",
  "S06bsu028pu:rgs_17.1_0": "sthaviro subhūti paripṛcchati lokanāthaṃ araṇāya liṅga bhaṇahī guṇasāgarāṇām /",
  "S06bsu028pu:rgs_17.1_1": "avivartiyā yatha bhavanti mahānubhāvā tāṃ vyākuruṣva jinaguṇāna pradeśamātram //",
  "S06bsu028pu:rgs_17.2_0": "nānātvasaṃjñavigatā gira yuktabhāṇī na ca anya te śramaṇa brāhmaṇa āśrayanti /",
  "S06bsu028pu:rgs_17.2_1": "triyapāyavarjita vidū sadakāli bhonti daśabhiśca te kuśalakarmapathebhi yuktā //",
  "S06bsu028pu:rgs_17.3_0": "dharmaṃ nirāmiṣu jagasyanuśāsayanti ekāntadharmaniyatāḥ sada snigdhavākyāḥ /",
  "S06bsu028pu:rgs_17.3_1": "sthiticaṃkramaṃ śayaniṣadya susaṃprajānā yugamātraprekṣiṇa vrajantyabhrāntacintā //",
  "S06bsu028pu:rgs_17.4_0": "śuciśaucaambaradharā trivivekaśuddhā na ca lābhakāma vṛṣabhā sada dharmakāmāḥ /",
  "S06bsu028pu:rgs_17.4_1": "mārasyatītaviṣayā aparapraṇeyā catudhyānadhyāyi na ca niśrita tatra dhyāne //",
  "S06bsu028pu:rgs_17.5_0": "na ca kīrtikāma na ca krodhaparītacittā gṛhibhūta nitya anadhyoṣita sarva vastuṃ /",
  "S06bsu028pu:rgs_17.5_1": "na ca jīvikāviṣayabhoga gaveṣayanti abhicāramantra na ca istriprayogamantrāḥ //",
  "S06bsu028pu:rgs_17.6_0": "na ca ādiśanti puruṣaiḥ striya icchakarmāṃ pravivikta prajñavarapāramitābhiyuktāḥ /",
  "S06bsu028pu:rgs_17.6_1": "kalahāvivādavigatā dṛḍhamaitracittā sarvajñakāma sada śāsani nimnacittāḥ //",
  "S06bsu028pu:rgs_17.7_0": "pratyantamlecchajanavarjitaantadeśāḥ svakabhūmi kāṅkṣavigatāḥ sada merukalpāḥ /",
  "S06bsu028pu:rgs_17.7_1": "dharmārtha jīvita tyajanti prayuktayogā avivartiyāna imi liṅga prajānitavyā //",
  "S06bsu028pu:38_0": "bhagavatyāṃ ratnaguṇasaṃcayagāthāyāmavinivartanīyaliṅgākāraparivarto nāma saptadaśamaḥ //",
  "S06bsu028pu:rgs_18.1_0": "gambhīra rupa api vedana cetanā ca vijñāna saṃjña prakṛtī animittaśāntā /",
  "S06bsu028pu:rgs_18.1_1": "kāṇḍena gādha yatha sāgari eṣamāṇo prajñāya skandha vimṛṣitva alabdhagādhā //",
  "S06bsu028pu:rgs_18.2_0": "yo bodhisattva imu budhyati eva dharmāṃ gambhīrayānaparamārthanirupalepān /",
  "S06bsu028pu:rgs_18.2_1": "yasmin na skandha na pi āyatanaṃ na dhātu kiṃ vā svapuṇyasamudāgamu kiṃci tasya //",
  "S06bsu028pu:rgs_18.3_0": "yatha rāgadharmacaritaḥ puruṣaḥ striyāye saṃketa kṛtva alabhantu vivartayeyā /",
  "S06bsu028pu:rgs_18.3_1": "yāvanti cittacaritā divasena tasya tāvanta kalpa anubudhyati bodhisattvo //",
  "S06bsu028pu:rgs_18.4_0": "yo bodhisattva bahukalpasahasrakoṭayo dānaṃ dadeyu vimalaṃ tatha śīla rakṣe /",
  "S06bsu028pu:rgs_18.4_1": "yaścaiva prajñavarapāramitāprayukto dharmaṃ bhaṇeya kala puṇya na dānaśīle //",
  "S06bsu028pu:rgs_18.5_0": "yo bodhisattva varaprajña vibhāvayanto tata utthito kathayi dharma nirupalepam /",
  "S06bsu028pu:rgs_18.5_1": "taṃ cāpi nāmayi jagārthanidāna bodhau nāsti triloka śubha tena samaṃ bhaveyā //",
  "S06bsu028pu:rgs_18.6_0": "taṃ caiva puṇya puna khyāyati riktameva tatha śūnya tuccha vaśikaṃ ca asārakaṃ ca /",
  "S06bsu028pu:rgs_18.6_1": "evaṃ carantu caratī sugatāna prajñāṃ caramāṇu puṇyu parigṛhṇati aprameyam //",
  "S06bsu028pu:rgs_18.7_0": "abhilāpamātra ima jānati sarvadharmāṃ buddhena deśita prayukta prakāśitāṃśca /",
  "S06bsu028pu:rgs_18.7_1": "kalpāna koṭinayutāṃ bahu bhāṣamāṇo na ca kṣīyate na ca vivardhati dharmadhātuḥ //",
  "S06bsu028pu:rgs_18.8_0": "ye cāpi pañca imi pāramitā jinānām ete 'pi dharma parikīrtita nāmamātrāḥ /",
  "S06bsu028pu:rgs_18.8_1": "pariṇāmayāti na ca manyati bodhisattvo na ca hīyate spṛśati uttamabuddhabodhim //",
  "S06bsu028pu:40_0": "bhagavatyāṃ ratnaguṇasaṃcayagāthāyāṃ śūnyatāparivarto nāmāṣṭādaśamaḥ",
  "S06bsu028pu:rgs_19.1_0": "tailasya varti jvalitā prathame nipāte na ca dagdha varti asatā na vinā ya dagdhā /",
  "S06bsu028pu:rgs_19.1_1": "na hi arci paścimanipāta sa varti dagdhā asatā pi paścima na dahyati dīpavarti //",
  "S06bsu028pu:rgs_19.2_0": "prathameva citta spṛśatī na ca agrabodhim asatā na tasya spṛśatā puna śakya bhonti /",
  "S06bsu028pu:rgs_19.2_1": "na ca citta paścima śivāmanuprāpuṇāti asatā na tasya puna prāpaṇanāya śakyam //",
  "S06bsu028pu:rgs_19.3_0": "bījātu stamba phala puṣpa samāgamanti so vāniruddha asato na hi tasya vṛkṣo /",
  "S06bsu028pu:rgs_19.3_1": "emeva citta prathamaṃ tu nidāna bodheḥ so vā niruddha asato na hi tasya bodhiḥ //",
  "S06bsu028pu:rgs_19.4_0": "bījaṃ pratītya ca bhavedyavaśālikādes tattatphalaṃ na ca tadasti na cāpi nāsti /",
  "S06bsu028pu:rgs_19.4_1": "utpattito bhavati bodhiriyaṃ jinānāṃ bhāvasvabhāvavigatā bhavatīha māyā //",
  "S06bsu028pu:rgs_19.5_0": "udakabindu kumbha paripūryati stokastokaṃ prathame nipāti anupūrva sa paścimena /",
  "S06bsu028pu:rgs_19.5_1": "emeva citta prathamaṃ varabodhihetur anupūrva śuklaguṇapūrṇa bhavanti buddhāḥ //",
  "S06bsu028pu:rgs_19.6_0": "śūnyānimittapraṇidhiṃ caramāṇu dharmā na ca nirvṛtiṃ spṛśati no ca nimittacārī /",
  "S06bsu028pu:rgs_19.6_1": "yatha nāviko kuśala gacchati ārapāram ubhayānti asthitu na tiṣṭhati arṇavesmin //",
  "S06bsu028pu:rgs_19.7_0": "evaṃ carantu na ca manyati bodhisattvo ahu vyākṛto daśabalehi spṛśeya bodhim /",
  "S06bsu028pu:rgs_19.7_1": "na ca trāsu bodhi bhavate na ihāsti kiṃcid evaṃ carantu caratī sugatāna prajñām //",
  "S06bsu028pu:rgs_19.8_0": "kāntāramārgi durabhikṣi savyādhi lokāṃ paśyitva nāsti bhaya uttari saṃnahante /",
  "S06bsu028pu:rgs_19.8_1": "aparāntakoṭi sada yukta prajānamāno aṇumātra kheda manaso na upādiyāti //",
  "S06bsu028pu:42_0": "bhagavatyāṃ ratnaguṇasaṃcayagāthāyāṃ gaṅgadevābhaginīparivarto nāmaikānnaviṃśatimaḥ //",
  "S06bsu028pu:rgs_20.1_0": "puna bodhisattva caramāṇu jināna prajñāṃ anupāda skandha imi jānati ādiśūnyān /",
  "S06bsu028pu:rgs_20.1_1": "asamāhito karuṇa prekṣati sattvadhātum atrāntare na parihāyati buddhadharmān //",
  "S06bsu028pu:rgs_20.2_0": "puruṣo yathā kuśala sarvaguṇairupeto balavān dudharṣu kṛtayogya kalāvidhijño /",
  "S06bsu028pu:rgs_20.2_1": "iṣvastrapāramigato pṛthuśilpayukto māyāvidhijñaparamo jagadarthakāmo //",
  "S06bsu028pu:rgs_20.3_0": "mātā pitā ca parigṛhya saputradāraṃ kāntāramārgi pratipadya bahūamitro /",
  "S06bsu028pu:rgs_20.3_1": "so nirmiṇitva puruṣān bahu śūravīrān kṣemeṇa gatva puna gehamupāgameyyā //",
  "S06bsu028pu:rgs_20.4_0": "emeva yasmi samaye vidu bodhisattvo mahamaitri sarvi upabandhati sattvadhātau /",
  "S06bsu028pu:rgs_20.4_1": "caturo sa māra atikramya dvaye ca bhūmim asmin samādhi sthitu no ca spṛśāti bodhim //",
  "S06bsu028pu:rgs_20.5_0": "ākāśaniśrita samīraṇa āpaskandho ta hi niśritā iha mahāpṛthivī jagacca /",
  "S06bsu028pu:rgs_20.5_1": "sattvāna karmaupabhoganidānameva ākāśasthānu kutu cintayi etamartham //",
  "S06bsu028pu:rgs_20.6_0": "emeva śūnyatapratiṣṭhitu eṣa sattvo jagati kriyāṃ vividha darśayate vicitrām /",
  "S06bsu028pu:rgs_20.6_1": "sattvāna jñānapraṇidhānaadhiṣṭhānameva na ca nirvṛtiṃ spṛśati śūnyata nāsti sthānam //",
  "S06bsu028pu:rgs_20.7_0": "yasmiṃśca kāli vidu paṇḍitu bodhisattvo caratī imāṃ pravara śūnya samādhi śāntām /",
  "S06bsu028pu:rgs_20.7_1": "atrāntare na ca nimitta prabhāvitavyo na ca ānimittasthitu śānta praśāntacārī //",
  "S06bsu028pu:rgs_20.8_0": "pakṣisya nāsti padu gacchata antarīkṣe no cāpi tatra sthitu no ca patāti bhūmau /",
  "S06bsu028pu:rgs_20.8_1": "tatha bodhisattva caramāṇu vimokṣadvāre na ca nirvṛtiṃ spṛśati no ca nimittacārī //",
  "S06bsu028pu:rgs_20.9_0": "iṣvastraśikṣita yathā puruṣodha kāṇḍaṃ kṣepitva anya puna kāṇḍa paraspareṇa /",
  "S06bsu028pu:rgs_20.9_1": "patanāya tasya purimasya na deya bhūmim ākāṅkṣamāṇa puruṣasya pateya kāṇḍam //",
  "S06bsu028pu:rgs_20.10_0": "emeva prajñavarapāramitāṃ caranto prajñā upāya bala ṛddhi vicāramāṇo /",
  "S06bsu028pu:rgs_20.10_1": "tāvanna tāṃ paramaśūnyata prāpuṇoti yāvanna te kuśalamūla bhavanti pūrṇāḥ //",
  "S06bsu028pu:rgs_20.11_0": "bhikṣū yathā paramaṛddhibalenupeto gagane sthito yamaka kurvati prātihāryāṃ /",
  "S06bsu028pu:rgs_20.11_1": "gaticaṃkramaṃ śayaniṣadya nidarśayāti na nivartate na pi ca khidyati yāva tatra //",
  "S06bsu028pu:rgs_20.12_0": "emeva śūnyatasthito vidu bodhisattvo jñānarddhipāramigato aniketacārī /",
  "S06bsu028pu:rgs_20.12_1": "vividhāṃ kriyāṃ jagati darśayate anantāṃ na ca bhajyatī na pi ca khidyati kalpakoṭī //",
  "S06bsu028pu:rgs_20.13_0": "puruṣā yathā mahaprapāti sthihitva kecid ubhi pāṇi chatradvaya gṛhṇa upakṣayeyyā /",
  "S06bsu028pu:rgs_20.13_1": "ākāli vāyuravasṛjya mahāprapāte no ca prapāta patiyāti na yāva tatra //",
  "S06bsu028pu:rgs_20.14_0": "emeva sthitva karuṇāṃ vidu bodhisattvo prajñāupāyadvayachatraparigṛhīto /",
  "S06bsu028pu:rgs_20.14_1": "śūnyānimittapraṇidhiṃ vimṛṣāti dharmān na ca nirvṛtiṃ spṛśati paśyati dharmacārī //",
  "S06bsu028pu:rgs_20.15_0": "ratanārthiko yatha vrajitvana ratnadvīpaṃ labdhvāna ratna puna gehamupāgameyyā /",
  "S06bsu028pu:rgs_20.15_1": "kiṃcāpi tatra sukha jīvati sārthavāho api duḥkhito manasi bhoti sa jātisaṃgho //",
  "S06bsu028pu:rgs_20.16_0": "emeva śūnyata vrajitvana ratnadvīpaṃ labdhvāna dhyāna bala indriya bodhisattvo /",
  "S06bsu028pu:rgs_20.16_1": "kiṃcāpi nirvṛti spṛśedabhinandamāno api sarvasattva dukhitā manasī bhavanti //",
  "S06bsu028pu:rgs_20.17_0": "abhyantare ya nagare nigame ca grāme kāmārtha vāṇiju yathā gami jānanāya /",
  "S06bsu028pu:rgs_20.17_1": "no cāpi tatra sthihatī na ca ratnadvīpe na ca geha mārgi kuśalo puna bhoti vijño //",
  "S06bsu028pu:rgs_20.18_0": "tatha jñāna śrāvakavimuktisapratyayānāṃ sarvatra bhoti kuśalo vidu bodhisattvo /",
  "S06bsu028pu:rgs_20.18_1": "no cāpi tatra sthihate na ca buddhajñāne na ca saṃskṛte bhavati mārgavidū vidhijño //",
  "S06bsu028pu:rgs_20.19_0": "yaṃ kāli maitri jagatī anubandhayitvā śūnyānimittapraṇidhī carate samādhim /",
  "S06bsu028pu:rgs_20.19_1": "asthānameva yadi nirvṛti prāpuṇeyā athavāpi saṃskṛta sa prajñapanāya śakyaḥ //",
  "S06bsu028pu:rgs_20.20_0": "yatha nirmito puruṣa no va adṛśyakāyo nāmena vā puna sa prajñapanāya śakyaḥ /",
  "S06bsu028pu:rgs_20.20_1": "tatha bodhisattva caramāṇu vimokṣadvāraṃ nāmena vā puna sa prajñapanāya śakyaḥ //",
  "S06bsu028pu:rgs_20.21_0": "yadi pṛcchamāna cari indriya bodhisattvo gambhīradharmaparidīpana no karoti /",
  "S06bsu028pu:rgs_20.21_1": "śūnyānimitta avivartiyabodhidharmāṃ na ca śocatī na ca sa vyākṛtu veditavyo //",
  "S06bsu028pu:rgs_20.22_0": "arhantabhūmimapi pratyayabuddhabhūmau traidhātukaṃ na spṛśate supināntare 'pi /",
  "S06bsu028pu:rgs_20.22_1": "buddhāṃśca paśyati katheti janasya dharmaṃ avivartiyeti ayu vyākṛtu veditavyo //",
  "S06bsu028pu:rgs_20.23_0": "triapāyaprāptu supinasmi viditva sattvān praṇidheti tatkṣaṇa apāya ucchoṣayeyam /",
  "S06bsu028pu:rgs_20.23_1": "satyādhiṣṭhāni praśameti sa cāgniskandham avivartiyeti ayu vyākṛtu veditavyo //",
  "S06bsu028pu:rgs_20.24_0": "bhūtagrahā vividha vyādhaya martyaloke satyādhiṣṭhāni praśameti hitānukampī /",
  "S06bsu028pu:rgs_20.24_1": "na ca tena manyanupapadyati nāpi mānam avivartiyeti ayu vyākṛtu veditavyaḥ //",
  "S06bsu028pu:44_0": "bhagavatyāṃ ratnaguṇasaṃcayagāthāyāmupāyakauśalyamīmāṃsāparivarto nāma viṃśatitamaḥ //",
  "S06bsu028pu:rgs_21.1_0": "athavāsya manyanupapadyati vyākṛto 'smi satyādhiṣṭhāna vividhāni samṛddhyayanti /",
  "S06bsu028pu:rgs_21.1_1": "yadi anya vyākṛtaku manyati bodhisattvo jñātavya manyanasthito ayu alpabuddhiḥ //",
  "S06bsu028pu:rgs_21.2_0": "nāmādhiṣṭhāna puna māra upāgamitvā evaṃ vadiṣyati idaṃ tava nāmadheyam /",
  "S06bsu028pu:rgs_21.2_1": "mātāpitāya anusaptamupaiti vaṃśo buddho yadā bhavi idaṃ tava nāmadheyam //",
  "S06bsu028pu:rgs_21.3_0": "dhutavṛtta yādṛśu sa bheṣyati yuktayogī pūrvaṃ pi tubhya imi āsi guṇovarūpā /",
  "S06bsu028pu:rgs_21.3_1": "yo eva śrutva abhimanyati bodhisattvo jñātavyu māru paryutthitu alpabuddhiḥ //",
  "S06bsu028pu:rgs_21.4_0": "pravivikta grāmanagare girikandarāṇi raṇyā vivikta vanaprastha niṣevamāṇo /",
  "S06bsu028pu:rgs_21.4_1": "ātmānukarṣi para paṃsayi bodhisattvo jñātavyu māru paryutthitu alpabuddhiḥ //",
  "S06bsu028pu:rgs_21.5_0": "grāme ca rāṣṭri nigame viharanti nityaṃ rahapratyayāni spṛhatāṃ janayanti tatra /",
  "S06bsu028pu:rgs_21.5_1": "anyatra sattvaparipācanabodhiyuktā eṣo viveku kathito sugatātmajānām //",
  "S06bsu028pu:rgs_21.6_0": "yo pañcayojanaśate girikandareṣu vyālāvakīrṇi nivasedbahuvarṣakoṭī /",
  "S06bsu028pu:rgs_21.6_1": "no cā viveku imu jānati bodhisattvo saṃkīrṇa so viharate adhimānaprāptaḥ //",
  "S06bsu028pu:rgs_21.7_0": "so caṃkramārthamabhiyuktakabodhisattvān baladhyānaindriyavimokṣasamādhiprāptān /",
  "S06bsu028pu:rgs_21.7_1": "abhimanyate na imi raṇyavivekacārī na vivekagocaru ayaṃ hi jinena ukto //",
  "S06bsu028pu:rgs_21.8_0": "grāmānti yo viharate athavā araṇye dvayayānacittavigato niyato 'grabodhim /",
  "S06bsu028pu:rgs_21.8_1": "eṣo viveku jagadarthabhiprasthitānāṃ ātmā kṣiṇoti tulayeya sa bodhisattvo //",
  "S06bsu028pu:46_0": "bhagavatyāṃ ratnaguṇasaṃcayagāthāyāṃ mārakarmaparivarto nāmaikaviṃśatitamaḥ /",
  "S06bsu028pu:rgs_22.1_0": "tasmā hu mānu nihanitvana paṇḍitena guruāśayena varabodhi gaveṣamāṇaḥ /",
  "S06bsu028pu:rgs_22.1_1": "vaidyo va ātura svarogacikitsanārthaṃ kalyāṇamitra bhajitavya atandritena //",
  "S06bsu028pu:rgs_22.2_0": "buddhā ya bodhivaraprasthita bodhisattvā kalyāṇamitra imi pāramitā nidiṣṭāḥ /",
  "S06bsu028pu:rgs_22.2_1": "te cānuśāsaka iyaṃ pratipattibhūmī duvi kāraṇena anubudhyati buddhabodhim //",
  "S06bsu028pu:rgs_22.3_0": "atikrāntanāgata jinā sthita ye diśāsu sarveṣu mārgu ayu pāramitā ananyo /",
  "S06bsu028pu:rgs_22.3_1": "obhāsa ulka varabodhayi prasthitānām āloka śāstri imi pāramitā pradiṣṭāḥ //",
  "S06bsu028pu:rgs_22.4_0": "yatha prajñapāramita śūnyata lakṣaṇena tathalakṣaṇā ya imi jānati sarvadharmān /",
  "S06bsu028pu:rgs_22.4_1": "śūnyānalakṣaṇa prajānayamāna dharmān evaṃ carantu caratī sugatāna prajñām //",
  "S06bsu028pu:rgs_22.5_0": "āhārakāma parikalpayamāna sattvāḥ saṃsāri yuktamanasaḥ sada saṃsmaranti /",
  "S06bsu028pu:rgs_22.5_1": "ahu mahya dharma ubhi eti abhūta śūnyā ākāśagaṇṭhi ayu ātmana baddha bāle //",
  "S06bsu028pu:rgs_22.6_0": "yatha śaṅkitena viṣasaṃjñata abhyupaiti no cāsya koṣṭhagatu so viṣu pātyate ca /",
  "S06bsu028pu:rgs_22.6_1": "emeva bālupagato ahu mahya eṣo ahasaṃjñi jāyi mriyate ca sadā abhūto //",
  "S06bsu028pu:rgs_22.7_0": "yatha udgraho tatha prakāśitu saṃkileśo vyodāna ukta ahu mahya anopalabdhi /",
  "S06bsu028pu:rgs_22.7_1": "na hi atra kaści yo kliśyati śudhyate vā prajñāya pāramita budhyati bodhisattve //",
  "S06bsu028pu:rgs_22.8_0": "yāvanta sattva nikhile iha jambudvipe te sarvi bodhivaracitta upādayitvā /",
  "S06bsu028pu:rgs_22.8_1": "dānaṃ daditva bahuvarṣasahasrakoṭīḥ sarvaṃ ca nāmayi jagārthanidāna bodhau //",
  "S06bsu028pu:rgs_22.9_0": "yaścaiava prajñavarapāramitābhiyukto divasaṃ pi antamaśa ekanuvartayeyā /",
  "S06bsu028pu:rgs_22.9_1": "kalapuṇya so na bhavatī iha dānaskandho tadatandritena sada osaritavya prajñā //",
  "S06bsu028pu:rgs_22.10_0": "caramāṇu prajñavarapāramitāya yogī mahatīṃ janeti karuṇāṃ na ca sattvasaṃjñā /",
  "S06bsu028pu:rgs_22.10_1": "tada bhonti sarvajagatī vidu dakṣiṇīyā satataṃ amoghu paribhuñjati rāṣṭrapiṇḍam //",
  "S06bsu028pu:rgs_22.11_0": "cirabuddhadevamanujān triapāyi sattvān parimocituṃ ya iha icchati bodhisattvo /",
  "S06bsu028pu:rgs_22.11_1": "pṛthumārgu tīru upadarśayi sattvadhātau prajñāya pāramita yukta divā ca rātrau //",
  "S06bsu028pu:rgs_22.12_0": "puruṣo ya agru ratanasya alabdhapūrvo aparasmi kāli puna labdhva bhaveya tuṣṭo /",
  "S06bsu028pu:rgs_22.12_1": "sa ha labdhva nāśayi puno 'pi pramādabhūto nāśitva duḥkhi satataṃ ratanābhikāṅkṣī //",
  "S06bsu028pu:rgs_22.13_0": "emeva bodhivaraprasthita ratnatulyo prajñāya pāramita yogu na riñcitavyo /",
  "S06bsu028pu:rgs_22.13_1": "ratanaṃ va labdhva gṛhamāṇu abhinnasattvo anubuddhayati tvarito śivamabhyupaiti //",
  "S06bsu028pu:48_0": "bhagavatyāṃ ratnaguṇasaṃcayagāthāyāṃ kalyāṇamitraparivarto nāma dvāviṃśatitamaḥ //",
  "S06bsu028pu:rgs_23.1_0": "udayāti sūryu vigatāśca marīcimālā vidhamitva sarva tamasākulamandhakāram /",
  "S06bsu028pu:rgs_23.1_1": "avibhonti sarva krimijotikaprāṇabhūtāṃ sarvāṃśca tārakagaṇānapi candraābhām //",
  "S06bsu028pu:rgs_23.2_0": "emeva prajñavarapāramitāṃ caranto vidhamitva dṛṣṭigahanaṃ vidu bodhisattvo /",
  "S06bsu028pu:rgs_23.2_1": "abhibhonti sarvajagatī rahapratyayāṃśca śūnyānimittacarito pṛthu bodhisattvo //",
  "S06bsu028pu:rgs_23.3_0": "yatha rājaputra dhanadāyaku arthakāmo sarveṣu śreṣṭha bhavate abhigāminīye /",
  "S06bsu028pu:rgs_23.3_1": "sa hyeṣa etarahi sattva pramocayāti prāgeva rājyasthitu bheṣyati paṭṭadhārī //",
  "S06bsu028pu:rgs_23.4_0": "emeva prajñacarito vidu bodhisattvo amṛtasya dāyaku priyo marumānuṣāṇām /",
  "S06bsu028pu:rgs_23.4_1": "ayu eṣa eṣati hi sattvasukhābhiyukto prāgeva yāva sthitu bheṣyati dharmarājo //",
  "S06bsu028pu:50_0": "bhagavatyāṃ ratnaguṇasaṃcayagāthāyāṃ śakraparivarto nāma trayoviṃśatitamaḥ //",
  "S06bsu028pu:rgs_24.1_0": "māro 'pi tasmi samaye bhavate saśalyo śokātu duḥkhitu anantamano 'lpasthāmo /",
  "S06bsu028pu:rgs_24.1_1": "diśadāha ulka kṣipate bhayadarśanārthaṃ kathameṣa dīnamanaso bhavi bodhisattvo //",
  "S06bsu028pu:rgs_24.2_0": "[yatha te bhavanti vidu āśayasaṃprayuktā divarātri prajñavarapāramitārthadarśī] /",
  "S06bsu028pu:rgs_24.2_1": "tada kāyacitta khagapakṣisatulyabhūtā avatāru so kutu labhiṣyati kṛṣṇabandhuḥ //",
  "S06bsu028pu:rgs_24.3_0": "kalahāvivādupagatā yada bodhisattvā bhonti parasparaviruddhaka ruṣṭacittāḥ /",
  "S06bsu028pu:rgs_24.3_1": "tada māra tuṣṭu bhavatī paramaṃ udagro ubhi eti dūra bhaviṣyanti jināna jñāne //",
  "S06bsu028pu:rgs_24.4_0": "ubhi eti dūri bhaviṣyanti piśācatulyā ubhi eti ātma kariṣyanti pratijñahānim /",
  "S06bsu028pu:rgs_24.4_1": "duṣṭāna kṣāntivikalāna kuto 'sti bodhi tada māru tuṣṭu bhavatī namucīsapakṣo //",
  "S06bsu028pu:rgs_24.5_0": "yo bodhisattva ayu vyākṛtu vyākṛtasmiṃ cittaṃ pradūṣayi vivādu samārabheyyā /",
  "S06bsu028pu:rgs_24.5_1": "yāvanti cittakṣaṇikā khiladoṣayuktās tāvanta kalpa puna saṃnahitavya bhonti //",
  "S06bsu028pu:rgs_24.6_0": "atha tasyupadyati matīti aśobhanā ti kṣāntīya pāramita bodhi spṛśanti buddhāḥ /",
  "S06bsu028pu:rgs_24.6_1": "pratidarśayāti puna āyati saṃvarāṇi apayāti vā sa iha śikṣati buddhadharme //",
  "S06bsu028pu:52_0": "bhagavatyāṃ ratnaguṇasaṃcayagāthāyāmabhimānaparivarto nāma caturviṃśatitamaḥ //",
  "S06bsu028pu:rgs_25.1_0": "yo śikṣamāṇu na upaiti kahiṃci śikṣāṃ na ca śikṣakaṃ labhati nāpi ca śikṣadharmān /",
  "S06bsu028pu:rgs_25.1_1": "śikṣā aśikṣa ubhayo avikalpamāno yo śikṣate sa iha śikṣati buddhadharme //",
  "S06bsu028pu:rgs_25.2_0": "yo bodhisattva imu jānati eva śikṣāṃ na sa jātu śikṣavikalo bhavate duśīlo /",
  "S06bsu028pu:rgs_25.2_1": "ārādhiteṣu iha śikṣati buddhadharmaṃ śikṣātiśikṣakuśalo ti nirūpalambho //",
  "S06bsu028pu:rgs_25.3_0": "śikṣantu eva vidu prajña prabhaṃkarāṇāṃ notpadyate akuśalamapi ekacittam /",
  "S06bsu028pu:rgs_25.3_1": "sūrye yathā gagani gacchati antarīkṣe raśmīgate na sthihate purato 'ndhakāram //",
  "S06bsu028pu:rgs_25.4_0": "prajñāya pāramita śikṣita saṃskṛtānāṃ sarveṣa pāramita bhontiha saṃgṛhītāḥ /",
  "S06bsu028pu:rgs_25.4_1": "satkāyadṛṣṭi yatha ṣaṣṭi duve ca dṛṣṭī antargatāstathami pāramitā bhavanti //",
  "S06bsu028pu:rgs_25.5_0": "yatha jīvitendriya niruddhi ya kecidanye bhontī niruddha pṛthu indriya yāvadasti /",
  "S06bsu028pu:rgs_25.5_1": "emeva prajñacarite vidu uttamānāṃ sarveta pāramita ukta ya saṃgṛhītā //",
  "S06bsu028pu:rgs_25.6_0": "ye cāpi śrāvakaguṇā tatha pratyayānāṃ sarveṣu bhonti vidu śikṣitu bodhisattvā /",
  "S06bsu028pu:rgs_25.6_1": "no cāpi tatra sthihatāna spṛheti teṣām ayu śikṣitavyamati śikṣati etamartham //",
  "S06bsu028pu:54_0": "bhagavatyāṃ ratnaguṇasaṃcayagāthāyāṃ śikṣāparivarto nāma pañcaviṃśatimaḥ //",
  "S06bsu028pu:rgs_26.1_0": "avivartiyasya varabodhayi prasthitasya yo cittupādu anumoditu āśayena /",
  "S06bsu028pu:rgs_26.1_1": "trisahasra meru tulayitva siyāpramāṇo na tveva tasya kuśalasyanumodanāye //",
  "S06bsu028pu:rgs_26.2_0": "yāvanta sattva kuśalārthika mokṣakāmā sarveṣa bhonti anumoditu puṇyarāśi /",
  "S06bsu028pu:rgs_26.2_1": "sattvarthi te jinaguṇa ananta prāpuṇitvā dāsyanti dharma jagatī dukhasaṃkṣayāye //",
  "S06bsu028pu:rgs_26.3_0": "yo bodhisattva avikalpaku sarvadharmān śūnyānimitta parijānati niṣprapañcān /",
  "S06bsu028pu:rgs_26.3_1": "na ca prajña bodhi parieṣati āśayena so yukta prajñavarapāramitāya yogī //",
  "S06bsu028pu:rgs_26.4_0": "ākāśadhātu gaganasya siyā virodho na hi tena tasya kutu kenacideṣa prāptā /",
  "S06bsu028pu:rgs_26.4_1": "emeva prajñacarito vidu bodhisattvo abhyovakāśasadṛśo upaśāntacārī //",
  "S06bsu028pu:rgs_26.5_0": "yatha māyakārapuruṣasya na eva bhoti te śiṣya māṃ janata so ca karoti kāryam /",
  "S06bsu028pu:rgs_26.5_1": "paśyanti taṃ vividha kāryu nidarśayantaṃ na ca tasya kāyu na pi citta na nāmadheyam //",
  "S06bsu028pu:rgs_26.6_0": "emeva prajñacarite na kadāci bhoti buddhitva bodhi jagatī parimocayitvā /",
  "S06bsu028pu:rgs_26.6_1": "ātmopapatti vividhāṃ kriyasaṃprayogāṃ darśeti māyasadṛśo na vikalpacārī //",
  "S06bsu028pu:rgs_26.7_0": "yatha buddha nirmita karoti ca buddhakāryaṃ na ca tasyupadyati mado karamāṇu kiṃcit /",
  "S06bsu028pu:rgs_26.7_1": "emeva prajñacarito vidu bodhisattvo darśeti sarva kriya nirmitamāyatulyam //",
  "S06bsu028pu:rgs_26.8_0": "palagaṇḍa dakṣa vidunā kṛtu dāruyantro puruṣe stritulya sa karoti ha sarvakāryam /",
  "S06bsu028pu:rgs_26.8_1": "emeva prajñacarito vidu bodhisattvo jñānena sarva kriya kurvati nirvikalpo //",
  "S06bsu028pu:56_0": "bhagavatyāṃ ratnaguṇasaṃcayagāthāyāṃ māyopamaparivarto nāma ṣaḍviṃśatimaḥ //",
  "S06bsu028pu:rgs_27.1_0": "evaṃ carantu vidu nā pṛthudevasaṃghāḥ kṛtaañjalīpuṭa praṇamya namasyayanti /",
  "S06bsu028pu:rgs_27.1_1": "buddhā pi yāvata daśaddiśi lokadhātau guṇavarṇamālaparikīrtana kurvayanti //",
  "S06bsu028pu:rgs_27.2_0": "yāvanti gaṅganadivālisame hi kṣetre sattvā ta sarvi parikalpa bhaveyu mārāḥ /",
  "S06bsu028pu:rgs_27.2_1": "ekaika roma puna tāntaka nirmiṇeyyā sarve na śakya karaṇe vidu antarāyam //",
  "S06bsu028pu:rgs_27.3_0": "catukāraṇehi balavāṃ vidu bodhisattvo bhavate dugharṣu catumāraasaṃprakampyo /",
  "S06bsu028pu:rgs_27.3_1": "śūnyāvihāri bhavate na ca sattvatyāgī yathavādi sattvakaruṇānugatāvasthānaḥ //",
  "S06bsu028pu:rgs_27.4_0": "yo bodhisattva adhimucyati bhāṣyamāṇām ima prajñapāramita māta tathāgatānām /",
  "S06bsu028pu:rgs_27.4_1": "pratipattiyā ca abhiyujyati āśayena sarvajñatāya abhiprasthitu veditavyo //",
  "S06bsu028pu:rgs_27.5_0": "na ca dharmadhātutathatāya upaiti sthānaṃ bhavatī athānasthita so laghu antarīkṣe /",
  "S06bsu028pu:rgs_27.5_1": "vidyādharo va abhilambhu vanābhiprāyā khagu kālahīna druma mantrabalādhiṣṭhāno //",
  "S06bsu028pu:rgs_27.6_0": "evaṃ carantu vidu paṇḍitu bodhisattvo na ca budhyakaṃ labhati nāpi ca buddhadharmān /",
  "S06bsu028pu:rgs_27.6_1": "na ca deśikaṃ na pi ca paśyaka dharmatāyāṃ śāntaiṣiṇāmayu vihāra guṇe ratānām //",
  "S06bsu028pu:rgs_27.7_0": "yāvanta śrāvakavihāra sapratyayānāṃ śāntā samādhipraśame sukhasaṃprayuktā /",
  "S06bsu028pu:rgs_27.7_1": "arhanvimokṣa sthapayitva tathāgatānāṃ sarveṣu agra ayu vihāru niruttaraśca //",
  "S06bsu028pu:rgs_27.8_0": "ākāśi pakṣi viharāti na co patāti dakamadhyi matsya viharāti na co marāti /",
  "S06bsu028pu:rgs_27.8_1": "emeva dhyānabalapāragu bodhisattvo śūnyāvihāri na ca nirvṛti prāpuṇāti //",
  "S06bsu028pu:rgs_27.9_0": "yo sarvasattvaguṇaagratu gantukāmo agraṃ spṛśeya paramādbhuta buddhajñānam /",
  "S06bsu028pu:rgs_27.9_1": "agraṃ dadeya vara uttamadharmadānam imu agru sevatu vihāru hitaṃkarāṇām //",
  "S06bsu028pu:58_0": "bhagavatyāṃ ratnaguṇasaṃcayagāthāyāṃ sāraparivarto nāma saptaviṃśatimaḥ //",
  "S06bsu028pu:rgs_28.1_0": "yāvanti śikṣa paridīpita nāyakena sarveṣa śikṣa ayu agru niruttarā ca /",
  "S06bsu028pu:rgs_28.1_1": "yaḥ sarvaśikṣavidu icchati pāra gantum imu prajñapāramita śikṣati buddhaśikṣām //",
  "S06bsu028pu:rgs_28.2_0": "agraṃ nidhāna ayu uttamadharmakośa buddhāna gotrajananaṃ sukhasaukhyagañjo /",
  "S06bsu028pu:rgs_28.2_1": "atikrāntanāgata daśaddiśi lokanāthā itu te prasūta na ca kṣīyati dharmadhātuḥ //",
  "S06bsu028pu:rgs_28.3_0": "yāvanti vṛkṣa phalapuṣpavanaspatī yā sarve ca medinisamudgata prādubhūtāḥ /",
  "S06bsu028pu:rgs_28.3_1": "na ca medinī kṣayamupaiti na cāpi vṛddhiṃ na ca khidyatī na parihāyati nirvikalpā //",
  "S06bsu028pu:rgs_28.4_0": "yāvanta buddhasama śrāvakapratyayāśca marutaśca sarvajagatī sukhasaukhyadharmāḥ /",
  "S06bsu028pu:rgs_28.4_1": "sarve ti prajñavarapāramitāprasūtā na ca kṣīyate na ca vivardhati jātu prajñā //",
  "S06bsu028pu:rgs_28.5_0": "yāvanta sattva mṛdumadhyamutkṛṣṭa loke sarve avidyaprabhavā sugatena uktāḥ /",
  "S06bsu028pu:rgs_28.5_1": "sāmagripratyayu pravartati duḥkhayantro na ca yantra kṣīyati avidya na cāpi vṛddhiḥ //",
  "S06bsu028pu:rgs_28.6_0": "yāvanti jñāna nayadvāra uyāyamūlāḥ sarve ti prajñavarapāramitāprasūtāḥ /",
  "S06bsu028pu:rgs_28.6_1": "sāmagripratyaya pravartati jñānayantro na ca prajñapāramita vardhati hīyate vā //",
  "S06bsu028pu:rgs_28.7_0": "yo tu pratītyasamutpādu anudbhavāye imu prajña akṣayata budhyati bodhisattvo /",
  "S06bsu028pu:rgs_28.7_1": "so sūrya abhrapaṭale yatha muktaraśmī vidhamitvavidyapaṭalaṃ bhavate svayaṃbhūḥ //",
  "S06bsu028pu:60_0": "bhagavatyāṃ ratnaguṇasaṃcayagāthāyāmavakīrṇakusumaparivarto nāmāṣṭāviṃśatimaḥ //",
  "S06bsu028pu:rgs_29.1_0": "caturbhī ca dhyāna viharanti mahānubhāvā na ca ālayo na pi ca niśrayu kurvayāti /",
  "S06bsu028pu:rgs_29.1_1": "api kho punāśrayu ime catudhyāna sāṅgā bheṣyanti bodhivarauttamaprāpaṇāya //",
  "S06bsu028pu:rgs_29.2_0": "dhyāne sthito 'tra bhavatī varaprajñalābhī ārūpyarūpi ca samādhi catasra śreṣṭhā /",
  "S06bsu028pu:rgs_29.2_1": "upakāribhūta imi dhyāna varāgrabodhau na punāsravakṣati sa śikṣati bodhisattvo //",
  "S06bsu028pu:rgs_29.3_0": "āścaryamadbhutamidaṃ guṇasaṃcayānāṃ dhyāne samādhi viharanti nimitta nāsti /",
  "S06bsu028pu:rgs_29.3_1": "tatra sthitāna yadi bhajyati ātmabhāvo puna kāmadhātu upapadyati yathābhiprāyā //",
  "S06bsu028pu:rgs_29.4_0": "yatha jambudvīpaka manuṣya alabdhapūrvā divi devauttamapurā anuprāpuṇeyā /",
  "S06bsu028pu:rgs_29.4_1": "paśyitva te viṣaya tatra parigṛhītā punarāgameya na ca niśrayu tatra kuryāt //",
  "S06bsu028pu:rgs_29.5_0": "emeva te guṇadharā varabodhisattvā dhyāne samādhi viharitva prayuktayogī /",
  "S06bsu028pu:rgs_29.5_1": "puna kāmadhātusthita bhonti anopaliptā padmeva vāriṇi aniśrita bāladharme //",
  "S06bsu028pu:rgs_29.6_0": "anyatra sattvaparipācana kṣetraśodhī paripūraṇārtha imi pāramitā mahātmā /",
  "S06bsu028pu:rgs_29.6_1": "ārūpyadhātuupapatti na prārthayantī yatreha bodhiguṇapāramitāna hāni //",
  "S06bsu028pu:rgs_29.7_0": "yatha kaścideva puruṣo ratanaṃ nidhānaṃ labdhvā tu tatra spṛhabuddhi na saṃjaneyyā /",
  "S06bsu028pu:rgs_29.7_1": "ekāki so puna gṛhītva parasmi kāle gṛhṇitva geha praviśitva na bhoti lubdho //",
  "S06bsu028pu:rgs_29.8_0": "emeva dhyāna catureva samādhi śāntāṃ labdhvāna prīti sukhadāṃ vidu bodhisattvāḥ /",
  "S06bsu028pu:rgs_29.8_1": "avasṛjya dhyānasukhaprītisamādhilābhaṃ puna kāmadhātu praviśanti jagānukampī //",
  "S06bsu028pu:rgs_29.9_0": "yadi bodhisattva viharāti samādhidhyāne rahapratyayāni spṛhabuddhi na saṃjaneyyā /",
  "S06bsu028pu:rgs_29.9_1": "asamāhito bhavati uddhatakṣiptacitto parihīnabuddhiguṇa nāvika bhinnanāvo //",
  "S06bsu028pu:rgs_29.10_0": "kiṃcāpi rūpamapi śabda tathaiva gandho rasa sparśa kāmaguṇa pañcabhi yukta bhogī /",
  "S06bsu028pu:rgs_29.10_1": "rahapratyayāna vigato 'nantabodhisattvo satataṃ samāhitu prajānayitavya śūro //",
  "S06bsu028pu:rgs_29.11_0": "parasattvapudgalanidāna viśuddhasattvā vicaranti vīryabalapāramitābhiyuktāḥ /",
  "S06bsu028pu:rgs_29.11_1": "yatha kumbhadāsi avaśāvaśa bhartikasya tatha sarvasattvavaśatāmupayānti dhīrāḥ //",
  "S06bsu028pu:rgs_29.12_0": "na ca svāmikasya prativākyu dadāti dāsī ākruṣṭa cāpi athavā sada tāḍitā vā /",
  "S06bsu028pu:rgs_29.12_1": "ekāntatrastamanasā sa bhayābhibhūtā māmeva so anu vadhiṣyati kāraṇena //",
  "S06bsu028pu:rgs_29.13_0": "emeva bodhivaraprasthitu bodhisattvo tiṣṭheya sarvajagatī yatha preṣyabhūto /",
  "S06bsu028pu:rgs_29.13_1": "anu bodhiāgamu guṇāna ca pāripūrī tṛṇa agni kāṣṭhaprabhavo dahate tameva //",
  "S06bsu028pu:rgs_29.14_0": "avasṛjya ātma sugatāṃ parasattvakārye abhiyukta rātridiva niṣpratikāṅkṣacitto /",
  "S06bsu028pu:rgs_29.14_1": "māteva ekasutake paricāryamāṇo adhyāśaye na parikhinna upasthiheti //",
  "S06bsu028pu:62_0": "bhagavatyāṃ ratnaguṇasaṃcayagāthāyāmanugamaparivarto nāmaikūnatriṃśatimaḥ //",
  "S06bsu028pu:rgs_30.1_0": "yo bodhisattva cirasaṃsaraṇābhiprāyo sattvārtha kṣetrapariśodhanayuktayogī /",
  "S06bsu028pu:rgs_30.1_1": "na ca khedabuddhi aṇumātra upādiyāti so vīryapāramitayukta atandritaśca //",
  "S06bsu028pu:rgs_30.2_0": "saci kalpakoṭi gaṇaye vidu bodhisattvo cirasaṃjña bodhi samudāniya tena duḥkhe /",
  "S06bsu028pu:rgs_30.2_1": "ciraduḥkha bheṣyati samācaramāṇu dharmaṃ tatu vīryapāramitahīna kusīdarūpo //",
  "S06bsu028pu:rgs_30.3_0": "prathamaṃ upādu varabodhayi cittupādo so vā anuttaraśivāmanuprāpuṇeyā /",
  "S06bsu028pu:rgs_30.3_1": "rātriṃdivaikamanasā tamadhiṣṭhiheyā ārambhavīrya vidu paṇḍitu veditavyo //",
  "S06bsu028pu:rgs_30.4_0": "saci kaścideva vadayeya sumeruśailaṃ bhinditva paśca adhigamyasi agrabodhim /",
  "S06bsu028pu:rgs_30.4_1": "saci khedabuddhi kurute ca pramāṇabuddhiṃ kausīdyaprāpta bhavate tada bodhisattvo //",
  "S06bsu028pu:rgs_30.5_0": "atha tasyupadyati matī kimutālpamātraṃ kṣaṇamātra bhasma nayatī vilayaṃ sumerum /",
  "S06bsu028pu:rgs_30.5_1": "ārambhavīrya bhavate vidu bodhisattvo nacireṇa bodhivara lapsyati nāyakānām //",
  "S06bsu028pu:rgs_30.6_0": "saci kāyacittavacasā ca parākrameyyā paripācayitva jagatī kariṣyāmi artham /",
  "S06bsu028pu:rgs_30.6_1": "kausīdyaprāpta bhavatī sthitu ātmasaṃjñaiḥ nairātmabhāvanavidūri nabhaṃ va bhūmeḥ //",
  "S06bsu028pu:rgs_30.7_0": "yasminna kāyu na pi citta na sattvasaṃjñā saṃjñāvivarti sthitu advayadharmacārī /",
  "S06bsu028pu:rgs_30.7_1": "ayu vīryapāramita ukta hitaṃkareṇa ākāṅkṣamāṇu śivamacyutamagrabodhim //",
  "S06bsu028pu:rgs_30.8_0": "paruṣaṃ śruṇitva vacanaṃ parato duruktaṃ paritoṣayāti susukhaṃ vidu bodhisattvo /",
  "S06bsu028pu:rgs_30.8_1": "ko bhāṣate ka śṛṇute kutu kasya kena so yukta kṣāntivarapāramitāya vijño //",
  "S06bsu028pu:rgs_30.9_0": "so bodhisattva kṣamate guṇadharmayukto yaścaiva ratnabharitaṃ trisahasra dadyāt /",
  "S06bsu028pu:rgs_30.9_1": "buddhāna lokavidunārhatapratyayānāṃ kalapuṇya so na bhavate iha dānaskandhe //",
  "S06bsu028pu:rgs_30.10_0": "kṣāntīsthitasya pariśudhyati ātmabhāvo dvātriṃśalakṣaṇaprabhāva anantapāro /",
  "S06bsu028pu:rgs_30.10_1": "[sattvāna śūnyavaradharma niśāmayātī priyu bhoti sarvajagatī kṣamamāṇu vijño //",
  "S06bsu028pu:rgs_30.11_0": "saci kaści candanapuṭaṃ grahiyāna sattvo abhyokireya gurupremata bodhisattvam /",
  "S06bsu028pu:rgs_30.11_1": "dvitīyo 'pi] agni sakale śirasi kṣipeyā ubhayatra tulyu manu tena upāditavyo //",
  "S06bsu028pu:rgs_30.12_0": "evaṃ kṣamitva vidu paṇḍitu bodhisattvo taṃ cittupādu pariṇāmayi agrabodhau /",
  "S06bsu028pu:rgs_30.12_1": "yāvanti kṣānti rahapratyayasattvadhātoḥ abhibhoti sarvajagatī kṣamamāṇu śūraḥ //",
  "S06bsu028pu:rgs_30.13_0": "kṣamamāṇu eva puna citta upāditavyo narakeṣu tiryayamaloki aneka duḥkhā /",
  "S06bsu028pu:rgs_30.13_1": "anubhūya kāmaguṇahetu akāmakārā kasmā hu adya na kṣameya nidāna bodhau //",
  "S06bsu028pu:rgs_30.14_0": "kaśadaṇḍaśastravadhabandhanatāḍanāśca śirachedakarṇacaraṇākaranāsachedāḥ /",
  "S06bsu028pu:rgs_30.14_1": "yāvanti duḥkha jagatī ahu tatsahāmi kṣāntīya pāramita tiṣṭhati bodhisattvo //",
  "S06bsu028pu:64_0": "bhagavatyāṃ ratnaguṇasaṃcayagāthāyāṃ sadāpraruditaparivarto nāma triṃśatimaḥ //",
  "S06bsu028pu:rgs_31.1_0": "śīlena udgata bhavanti samādhikāṅkṣī sthita gocare daśabalāna akhaṇḍaśīlāḥ /",
  "S06bsu028pu:rgs_31.1_1": "yāvanti saṃvarakriya anuvartayanti tāṃ sarvasattvahita bodhayi nāmayanti //",
  "S06bsu028pu:rgs_31.2_0": "saci pratyayānarahabodhi spṛhāṃ janeti [duḥśīla bhoti]viduṣāṃ tatha chidracārī /",
  "S06bsu028pu:rgs_31.2_1": "atha bodhi uttamaśivāṃ pariṇāmayanti sthitu śīlapāramita kāmaguṇebhi yukto //",
  "S06bsu028pu:rgs_31.3_0": "yo dharma bodhiguṇaāgamu sūratānāṃ so śīlaarthu guṇadharmasamanvitānām /",
  "S06bsu028pu:rgs_31.3_1": "yo dharma bodhiguṇahāni hitaṃkarāṇāṃ duḥśīlatā ayu prakāśitu nāyakena //",
  "S06bsu028pu:rgs_31.4_0": "yadi pañca kāmaguṇa bhuñjati bodhisattvo buddhaṃ ca dharma śaraṇāgatu āryasaṃgham /",
  "S06bsu028pu:rgs_31.4_1": "sarvajñatā ca manasī bhaviṣyāmi buddho sthitu śīlapāramita vedayitavya vijño //",
  "S06bsu028pu:rgs_31.5_0": "yadi kalpakoṭi daśabhī kuśalaiḥ pathebhiś caramāṇu pratyayarahatvaspṛhāṃ janeti /",
  "S06bsu028pu:rgs_31.5_1": "tada khaṇḍaśīlu bhavate api chidraśīlo pārājiko gurutaro ayu cittupādo //",
  "S06bsu028pu:rgs_31.6_0": "rakṣantu śīla pariṇāmayi agrabodhiṃ na ca tena manyati na ātmana karṣayethā /",
  "S06bsu028pu:rgs_31.6_1": "ahusaṃjñatā ca parivarjita sattvasaṃjñā sthitu śīlapāramiti vucyati bodhisattvo //",
  "S06bsu028pu:rgs_31.7_0": "yadi bodhisattva caramāṇu jināna mārge imi śīlavānimi duśīla karoti sattvān /",
  "S06bsu028pu:rgs_31.7_1": "nānātvasaṃjñaprasṛto paramaṃ duśīlo api chidraśīlu na tu so pariśuddhaśīlo //",
  "S06bsu028pu:rgs_31.8_0": "yasyo na asti ahasaṃjña na sattvasaṃjñā saṃjñāvirāgu kutu tasya asaṃvaro 'sti /",
  "S06bsu028pu:rgs_31.8_1": "yasyo na saṃvari asaṃvari manyanāsti ayu śīlasaṃvaru prakāśitu nāyakena //",
  "S06bsu028pu:rgs_31.9_0": "yo evaśīlasamanvāgatu niṣprapañco anapekṣako bhavati sarvapriyāpriyeṣu /",
  "S06bsu028pu:rgs_31.9_1": "śirahastapāda tyajamāna adīnacitto sarvāstityāgi bhavate satataṃ alīno //",
  "S06bsu028pu:rgs_31.10_0": "jñātvā ca dharmaprakṛtīṃ vaśikā nirātmyaṃ ātmāna māṃsa tyajamānu adīnacitto /",
  "S06bsu028pu:rgs_31.10_1": "prāgeva vastu tada bāhira nātyajeyā asthānameta yadi matsari so kareyā //",
  "S06bsu028pu:rgs_31.11_0": "ahasaṃjñatastu mamatā bhavate ca rāgo kutu tyāgabuddhi bhaviṣyati sā muhānām /",
  "S06bsu028pu:rgs_31.11_1": "mātsarya preta bhavate upapadyayātī athavā manuṣya tada bhoti daridrarūpo //",
  "S06bsu028pu:rgs_31.12_0": "tada bodhisattva imi jñātva daridrasattvān dānādhimukta bhavatī sada muktatyāgī /",
  "S06bsu028pu:rgs_31.12_1": "catvāri dvīpi samalaṃkṛtu kheṭatulyaṃ dattvā udagra bhavate na hi dvīpalabdho //",
  "S06bsu028pu:rgs_31.13_0": "dānaṃ daditva vidu paṇḍitu bodhisattvo yāvanti sattva tribhave samanvāharitvā /",
  "S06bsu028pu:rgs_31.13_1": "sarveṣu teṣu bhavate ayu dattadānaṃ taṃ cāgrabodhi pariṇāmayate jagārtham //",
  "S06bsu028pu:rgs_31.14_0": "na ca vastuniśrayu karoti daditva dānaṃ vidu pāku naiva pratikāṅkṣati so kadācit /",
  "S06bsu028pu:rgs_31.14_1": "evaṃ tyajitva bhavate vidu sarvatyāgī alpaṃ tyajitva labhate bahu aprameyam //",
  "S06bsu028pu:rgs_31.15_0": "yāvanta sattva tribhave nikhilena asti te sarvi dāna dadayanti anantakalpān /",
  "S06bsu028pu:rgs_31.15_1": "buddhānuloki vidu nārhatipratyayānāṃ yāvanti śrāvakaguṇān parikalpa sthāne //",
  "S06bsu028pu:rgs_31.16_0": "yaśco upāyakuśalo vidu bodhisattvo teṣāṃ sa puṇyakriyavastvanumodayitvā /",
  "S06bsu028pu:rgs_31.16_1": "sattvārtha agravarabodhayi nāmayeyā abhibhoti sarvajagatī pariṇāmayukto //",
  "S06bsu028pu:rgs_31.17_0": "kācasya vā maṇina rāśi siyā mahanto vaiḍūryaratna abhibhoti sa sarva eko /",
  "S06bsu028pu:rgs_31.17_1": "emeva sarvajagatī pṛthu dānaskandho abhibhoti sarvapariṇāmaku bodhisattvo //",
  "S06bsu028pu:rgs_31.18_0": "yadi bodhisattva dadamāna jagasya dānaṃ mamatāṃ na tatra karayenna ca vastuprema /",
  "S06bsu028pu:rgs_31.18_1": "tatu vardhate kuśalamūla mahānubhāvo candro va tatra prabhamaṇḍalu śuklapakṣe //",
  "S06bsu028pu:66_0": "bhagavatyāṃ ratnaguṇasaṃcayagāthāyāṃ dharmodgataparivarto nāmaikatriṃśatimaḥ //",
  "S06bsu028pu:rgs_32.1_0": "dānena pretagati chindati bodhisattvo dāridrakaṃ ca chinatī tatha sarvakleśān /",
  "S06bsu028pu:rgs_32.1_1": "bhogāṃścanantavipulāṃ labhate caranto dānena sattva paripācayi kṛcchraprāptān //",
  "S06bsu028pu:rgs_32.2_0": "śīlena tīryagati varjayi nekarupām aṣṭau ca akṣaṇa kṣaṇāṃ labhate sa nityam /",
  "S06bsu028pu:rgs_32.2_1": "kṣāntīya rupa labhate paramaṃ udāraṃ suvarṇacchavi priyu jagasya udīkṣaṇīyo //",
  "S06bsu028pu:rgs_32.3_0": "vīryeṇa śuklaguṇa hāni na abhyupaiti jñānaṃ ananta labhate jinakośagañjam /",
  "S06bsu028pu:rgs_32.3_1": "dhyānena kāmaguṇa utsṛjate jugupsyān vidyā abhijña abhinirharate samādhim //",
  "S06bsu028pu:rgs_32.4_0": "prajñāya dharmaprakṛtī parijānayitvā traidhātukānta samatikramate apāyān /",
  "S06bsu028pu:rgs_32.4_1": "vartitva cakraratanaṃ puruṣarṣabhāṇāṃ deśeti dharma jagatī dukhasaṃkṣayāye //",
  "S06bsu028pu:rgs_32.5_0": "paripūrayitva imi dharma sa bodhisattvo api kṣetraśuddhi parigṛhṇati sattvaśuddhim /",
  "S06bsu028pu:rgs_32.5_1": "api buddhavaṃśa parigṛhṇati dharmavaṃśaṃ tatha saṃghavaṃśa parigṛhṇati sarvadharmān //",
  "S06bsu028pu:rgs_32.6_0": "vaidyottamo jagati rogacikitsakārī prajñopadeśa kathito ayu bodhimārgo /",
  "S06bsu028pu:rgs_32.6_1": "nāmena ratnaguṇasaṃcaya bodhimārgaḥ taṃ sarvasattva itu mārgatu prāpnuvanti //",
  "S06bsu028pu:68_0": "bhagavatyāṃ ratnaguṇasaṃcayagāthāyāṃ parīndanāparivarto nāma dvātriṃśatimaḥ //",
  "S06bsu028pu:70_0": "[ācāryaharibhadrakṛtā praśastiḥ] /",
  "S06bsu028pu:rgs_hpr_1_0": "lokaṃ prāpayituṃ sukhena padavīṃ saṃpaddūyāvāhinīṃ kāruṇyāhitacetasā bhagavatā buddhena saṃdīpitam /",
  "S06bsu028pu:rgs_hpr_1_1": "śrutvā te 'khiladharmatattvanilayaṃ sūtraṃ samādānato gatvā sthānamaharniśaṃ nijamalaṃ dhmāyantu ye 'bhyāgatāḥ /",
  "S06bsu028pu:rgs_hpr_2_0": "kāle 'smin bahudṛṣṭisaṃkulakalau pāṭhe 'pi dūraṃ gate gāthābhedamanekapustakagataṃ dṛṣṭvādhunā nyāyataḥ /",
  "S06bsu028pu:rgs_hpr_2_1": "kūpaṃ vādigajendrakumbhadaraṇe bhadreṇa yā śodhitā lokārthaṃ hariṇā mayā suvihitā seyaṃ budhairgṛhyatām /",
  "S06bsu028pu:71_0": "āryāṣṭasāhasrikāyā bhagavatyāḥ prajñāpāramitāyāḥ parivartānusāreṇa bhagavatī ratnaguṇasaṃcayagāthā samāptā /",
  "S06bsu028pu:72_0": "ye dharmā hetuprabhavā hetuṃ teṣāṃ tathāgato hyavadat /",
  "S06bsu028pu:73_0": "teṣāṃ ca yo nirodha evaṃ vādī mahāśramaṇaḥ //",
  "S06bsu028pu:74_0": "[lekhakapraśastiḥ] /",
  "S06bsu028pu:rgs_lpr_1_0": "yo 'sau dharmaṃ sugatagaditaṃ paṭhate bhaktibhāvān mātrāhīnaṃ kathamapi padaṃ pādagāthākṣaraṃ vā /",
  "S06bsu028pu:rgs_lpr_1_1": "jihvādoṣaiḥ pavanacaritaiḥ śleṣmadoṣapracārair yūyaṃ buddhāḥ subhavanagatā bodhisattvāḥ kṣamadhvam /",
  "S06bsu028pu:75_0": "samāptam /",
  "S06bsu028pu:75_1": "śubham //"
}