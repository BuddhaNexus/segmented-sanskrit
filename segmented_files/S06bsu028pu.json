{
  "S06bsu028pu:0": "Ratnaguṇasaṃcayagāthā /",
  "S06bsu028pu:1": "om namo bhagavatyai āryaprajñāpāramitāratnaguṇasaṃcayagāthāyai /",
  "S06bsu028pu:2": "namo āryamañjuśriye /",
  "S06bsu028pu:3": "1 atha khalu bhagavāṃstāsāṃ catasṛṇāṃ parṣadāṃ saṃpraharṣaṇārthaṃ punarapīmāṃ prajñāpāramitāṃ paridīpayamānastasyāṃ velāyāmimā gāthā abhāṣata -",
  "S06bsu028pu:4": "Rgs_1.1 para prema gaurava prasāda upasthapitvā prajahitva āvaraṇa kleśamalātikrāntāḥ /",
  "S06bsu028pu:5": "śṛṇutā jagārthamabhiprasthita sura(vra?)",
  "S06bsu028pu:6": "tānāṃ prajñāya pāramita yatra caranti śūrāḥ //",
  "S06bsu028pu:7": "Rgs_1.2 yāvanti nadya pravahantiha jambudvīpe phala puṣpa auṣadhā(dhi)",
  "S06bsu028pu:8": "vanaspati rohayanti /",
  "S06bsu028pu:9": "bhūja(ta) gajendranāgapatiniśrayanovata(na)",
  "S06bsu028pu:10": "sya(?)",
  "S06bsu028pu:11": "tasyānubhāvaśriya sābhu jagādhipasya //",
  "S06bsu028pu:12": "Rgs_1.3 yāvanti dharma jinaśrāvaka deśayanti bhāṣanti yuktisahitāṃśca udīrayanti /",
  "S06bsu028pu:13": "paramārthasaukhyakriya tatphalaprāptitā ca sarvo ayaṃ puruṣakāru tathāgatasya //",
  "S06bsu028pu:14": "Rgs_1.4 kiṃ kāraṇaṃ ya jina bhāṣati dharmanetrīṃ tatrābhiśikṣita nararṣabhaśiṣyabhūtāḥ /",
  "S06bsu028pu:15": "sākṣātkaritva yatha śikṣita deśayanti buddhānubhāva puna ātmabalānubhāvā //",
  "S06bsu028pu:16": "Rgs_1.5 yasminna prajñavarapāramitopalabdhiḥ na ca bodhisattvaupalabdhi na cittabodheḥ /",
  "S06bsu028pu:17": "evaṃ śruṇitva na ca muhyati nāsti trāso so bodhi(sa)",
  "S06bsu028pu:18": "ttva carate sugatāna prajñām //",
  "S06bsu028pu:19": "Rgs_1.6 na ca rupa vedana na saṃjña na cetanā ca vijñāna sthānu aṇumātra na bhonti tasya /",
  "S06bsu028pu:20": "so sarvadharmaasthito aniketacārī aparī(ri)",
  "S06bsu028pu:21": "gṛhīta labhate sugatāna bodhim //",
  "S06bsu028pu:22": "Rgs_1.7 atha śreṇikasya abhutī parivrājakasya jñānopalambhu na hi skandhavibhāvanā ca /",
  "S06bsu028pu:23": "yo bodhisattva parijānati eva dharmāṃ na ca nirvṛtiṃ spṛśati so viharāti prajñām //",
  "S06bsu028pu:24": "Rgs_1.8 vyuparīkṣate punarayaṃ katareṣu prajñā kasmātkuto va imi śūnyaka sarva dharmāḥ /",
  "S06bsu028pu:25": "vyuparīkṣamāṇu na ca līyati nāsti trāso āsannu so bhavati bodhayi bodhisattvo //",
  "S06bsu028pu:26": "saci rupa saṃjña api vedana cetanā ca vijñāna skandha caratī aprajānamāno /",
  "S06bsu028pu:27": "Rgs_1.9 imi skandha śūnya parikalpayi bodhisattvo caratī nimittaanupādapade asakto //",
  "S06bsu028pu:28": "Rgs_1.10 na ca rupa vedana na saṃjña na cetanāyā vijñāni yo na caratī aniketacārī /",
  "S06bsu028pu:29": "caratīti so na upagacchati prajñadhārī anupādadhī spṛśati śānti samādhi śreṣṭhām //",
  "S06bsu028pu:30": "Rgs_1.11 evātmaśānti viharanniha bodhisattvo so vyākṛto puramakehi tathāgatehi /",
  "S06bsu028pu:31": "na ca manyate ahu samādhitu vyutthito vā kasmārtha dharmaprakṛtiṃ parijānayitvā //",
  "S06bsu028pu:32": "Rgs_1.12 evaṃ carantu caratī sugatāna prajñāṃ no cāpi so labhati yatra carāti dharmam /",
  "S06bsu028pu:33": "caraṇaṃ ca so 'caraṇaṃ ca prajānayitvā eṣā sa prajñavarapāramitāya caryā //",
  "S06bsu028pu:34": "Rgs_1.13 yo 'sau na vidyati sa eṣa avidyamāno tāṃ bālu kalpayi avidya karoti vidyām /",
  "S06bsu028pu:35": "vidyā avidya ubhi eti asanta dharmā niryāti yo iti prajānati bodhisattvo //",
  "S06bsu028pu:36": "Rgs_1.14 māyopamāṃ ya iha jānati pañca skandhāṃ na ca māya anya na ca skandha karoti anyān /",
  "S06bsu028pu:37": "nānātvasaṃjñavigato upaśāntacārī eṣā sa prajñavarapāramitāya caryā //",
  "S06bsu028pu:38": "Rgs_1.15 kalyāṇamitrasahitasya vipaśyakasya trāso na bheṣyati śruṇitva jināna mātrām /",
  "S06bsu028pu:39": "yo pāpamitrasahito ca parapraṇeyo so āmabhājana yathodakaspṛṣṭa bhinno //",
  "S06bsu028pu:40": "Rgs_1.16 kiṃ kāraṇaṃ ayu pravucyati bodhisattvo sarvatra saṅgakriya icchati saṅgachedī /",
  "S06bsu028pu:41": "bodhiṃ spṛśiṣyati jināna asaṅgabhūtāṃ tasmāddhi nāma labhate ayu bodhisattvo //",
  "S06bsu028pu:42": "Rgs_1.17 mahasattva so 'tha kenocyati kāraṇena mahatāya atra ayu bheṣyati sattvarāśeḥ /",
  "S06bsu028pu:43": "dṛṣṭīgatāṃ mahati chindati sattvadhātoḥ mahasattva tena hi pravucyati kāraṇena //",
  "S06bsu028pu:44": "Rgs_1.18 mahanāyako mahatabuddhi mahānubhāvo mahayāna uttamajināna samādhirūḍho /",
  "S06bsu028pu:45": "mahatā sanaddhu namuciṃ śaṭha dharṣayiṣye mahasattva tena hi pravucyati kāraṇena //",
  "S06bsu028pu:46": "Rgs_1.19 māyākaro yatha catuṣpathi nirmiṇitvā mahato janasya bahu chindati śīrṣakoṭī /",
  "S06bsu028pu:47": "yatha te ca māya tatha jānati sarvasattvāṃ nirmāṇu sarva jagato na ca tasya trāso //",
  "S06bsu028pu:48": "Rgs_1.20 rupaṃ ca saṃjña api vedana cetanā ca vijñāna bandhu na ca mukta asaṅgabhūto /",
  "S06bsu028pu:49": "evaṃ ca bodhi kramate na ca līnacitto saṃnā ha eṣa varapudgalauttamānām //",
  "S06bsu028pu:50": "Rgs_1.21 kiṃ kāraṇaṃ ayu pravucyati bodhiyāno yatrāruhitva sa nirvāpayi sarvasattvān /",
  "S06bsu028pu:51": "ākāśatulya ayu yāna mahāvimāno sukhasaukhyakṣemabhiprāpaṇu yānaśreṣṭho //",
  "S06bsu028pu:52": "Rgs_1.22 na ca labhyate ya vrajate diśa āruhitvā nirvāṇaokagamanaṃ gati nopalabdhiḥ /",
  "S06bsu028pu:53": "yatha agni nirvṛtu na tasya gatipracāro so tena nirvṛti pravucyati kāraṇena //",
  "S06bsu028pu:54": "Rgs_1.23 pūrvāntato na upalabhyati bodhisattvo aparāntato 'pi pratiupanna triyadhvaśuddho /",
  "S06bsu028pu:55": "yo śuddha so anabhisaṃskṛtu niṣprapañco eṣā sa prajñavarapāramitāya caryā //",
  "S06bsu028pu:56": "Rgs_1.24 yasmiṃś ca kāli samaye vidu bodhisattvo evaṃ carantu anupādu vicintayitvā /",
  "S06bsu028pu:57": "mahatīṃ janeti karuṇāṃ na ca sattvasaṃjñā eṣā sa prajñavarapāramitāya caryā //",
  "S06bsu028pu:58": "Rgs_1.25 saci sattvasaṃjña dukhasaṃjña upādayātī hariṣyāmi duḥkha jagatīṃ kariṣyāmi artham /",
  "S06bsu028pu:59": "so ātmasa(ttva)",
  "S06bsu028pu:60": "parikalpaku bodhisattvo na ca eṣa prajñavarapāramitāya caryā //",
  "S06bsu028pu:61": "Rgs_1.26 yatha ātmanaṃ tatha prajānati sarvasattvāṃ yatha sarvasattva tatha prajānati sarvadharmān /",
  "S06bsu028pu:62": "anupādupādu ubhaye avikalpamāno eṣā sa prajñavarapāramitāya caryā //",
  "S06bsu028pu:63": "Rgs_1.27 yāvanti loki parikīrtita dharmanāma sarveṣupādasamatikramu nirgamitvā /",
  "S06bsu028pu:64": "amṛtaṃ ti jñānu paramaṃ na tu yo pareṇa ekārtha prajña ayu pāramiteti nāmā //",
  "S06bsu028pu:65": "Rgs_1.28 evaṃ carantu na ca kāṅkṣati bodhisattvo jñātavya yo vihara te sa upāyaprajño /",
  "S06bsu028pu:66": "prakṛtīasanta parijānayamāna dharmāṃ eṣā sa prajñavarapāramitāya caryā //",
  "S06bsu028pu:67": "bhagavatyāṃ ratnaguṇasaṃcayagāthāyāṃ sarvākārajñatācaryāparivarto nāma prathamaḥ //",
  "S06bsu028pu:68": "____________________________________________________________________________",
  "S06bsu028pu:69": "Rgs_2.1 rupasmi yo na sthihate na ca vedanāyāṃ saṃjñāya yo na sthihate na ca cetanāyām /",
  "S06bsu028pu:70": "vijñāni yo na sthihate sthitu dharmatāyāṃ eṣā sa prajñavarapāramitāya caryā //",
  "S06bsu028pu:71": "Rgs_2.2 nityamanityasukhaduḥkhaśubhāśubhaṃ ti ātmanyanātmi tathatā ta(tha)",
  "S06bsu028pu:72": "śūnyatāyām /",
  "S06bsu028pu:73": "phalaprāptitāya athito arahantabhūmau pratyekabhūmiathito tatha buddhabhūmau //",
  "S06bsu028pu:74": "Rgs_2.3 yatha nāyako 'sthitaku dhātuasaṃskṛtāyā tatha saṃskṛtāya athito aniketacārī /",
  "S06bsu028pu:75": "evaṃ ca sthānu athito sthita bodhisattvo asthānu sthānu ayu sthānu jinena ukto //",
  "S06bsu028pu:76": "Rgs_2.4 yo icchatī sugataśrāvaka haṃ bhaveyaṃ pratyekabuddha bhaviyāṃ tatha dharmarājo /",
  "S06bsu028pu:77": "imu kṣāntyanāgami na śakyati prāpuṇetuṃ yatha ārapāragamanāya atītadarśī //",
  "S06bsu028pu:78": "Rgs_2.5 yo dharma bhāṣyati ya bhāṣyati bhāṣyamāṇāṃ phalaprāpta pratyayajino tatha lokanātho /",
  "S06bsu028pu:79": "nirvāṇato adhigato vidupaṇḍitehi sarve ta ātmaja nidṛṣṭa tathāgatena //",
  "S06bsu028pu:80": "Rgs_2.6 catvāri pudgala ime na trasanti ye 'smin jinaputra satyakuśalo avivartiyaśca /",
  "S06bsu028pu:81": "arhaṃ vidhūtamalakleśa prahīṇakāṅkṣo kalyāṇamitraparipācita yaścaturthaḥ //",
  "S06bsu028pu:82": "Rgs_2.7 evaṃ carantu vidu paṇḍitu bodhisattvo nārhaṃmi śikṣati na pratyayabuddhabhūmau /",
  "S06bsu028pu:83": "sarvajñatāya anuśikṣati buddhadharme śikṣāaśikṣa na ya śikṣati eṣa śikṣā //",
  "S06bsu028pu:84": "Rgs_2.8 na ca rupavṛddhiparihāṇiparigrahāye na ca śikṣati vividhadharmaparigrahāye /",
  "S06bsu028pu:85": "sarvajñatāṃ ca parigṛhṇati śikṣamāṇo niryāyatī ya iya śikṣa guṇe ratānām //",
  "S06bsu028pu:86": "Rgs_2.9 rupe na prajña iti rupi na asti prajñā vijñāna saṃjña api vedana cetanā ca /",
  "S06bsu028pu:87": "na ca eti prajña iti teṣa na asti prajñā ākāśadhātusama tasya na cāsti bhedaḥ //",
  "S06bsu028pu:88": "Rgs_2.10 ārambaṇāna prakṛtī sa a(na)",
  "S06bsu028pu:89": "ntapārā sattvāna yā ca prakṛtī sa anantapārā /",
  "S06bsu028pu:90": "ākāśadhātuprakṛtī sa anantapārā prajñā pi lokavidunāṃ sa anantapārā //",
  "S06bsu028pu:91": "Rgs_2.11 saṃjñeti nāma parikīrtitu nāyakena saṃjñāṃ vibhāviya prahāṇa vrajanti pāram /",
  "S06bsu028pu:92": "ye atra saṃjñavigamaṃ anuprāpnuvanti te pāraprāpta sthita pāramite hu bhonti //",
  "S06bsu028pu:93": "Rgs_2.12 saci gaṅgavālukasamāni sthihitva kalpāṃ sattveti śabda parikīrtayi nāyako 'yam /",
  "S06bsu028pu:94": "sattvasyupādu kutu bheṣyati ādiśuddho eṣā sa prajñavarapāramitāya caryā //",
  "S06bsu028pu:95": "Rgs_2.13 evaṃ jino bhaṇati apratikūlabhāṇī yadahaṃ imāya varapāramitāya āsī /",
  "S06bsu028pu:96": "tada vyākṛto 'hu parāpuruṣottamena buddho bhaviṣyasi anāgataadhvanasmin //",
  "S06bsu028pu:97": "bhagavatyāṃ ratnaguṇasaṃcayagāthāyāṃ śakraparivarto nāma dvitīyaḥ //",
  "S06bsu028pu:98": "____________________________________________________________________________",
  "S06bsu028pu:99": "Rgs_3.1 ya imāṃ grahīṣyati paryāpuṇatī sa nityaṃ prajñāya pāramita yatra caranti nāthāḥ /",
  "S06bsu028pu:100": "viṣa vahni śastra udakaṃ na kramāti tasyo otāru māru na ca vindati mārapakṣo //",
  "S06bsu028pu:101": "Rgs_3.2 parinirvṛtasya sugatasya kareyya stūpāṃ pūjeya saptaratanāmayu kaścideva /",
  "S06bsu028pu:102": "tehi prapūrṇa siya kṣetrasahasrakoṭyo yatha gaṅgavālikasamaiḥ sugatasya stūpaiḥ //",
  "S06bsu028pu:103": "Rgs_3.3 yāvanta sattva puna tāntaka kṣetrakoṭyo te sarvi pūjana kareyuranantakalpān /",
  "S06bsu028pu:104": "divyehi puṣpavaragandhavilepanehi kalpāṃstriyadhvaparikalpa tato 'pi bhūyaḥ //",
  "S06bsu028pu:105": "Rgs_3.4 yaśco imāṃ sugatamāta likhitva puste yata utpatī daśabalāna vināyakānām /",
  "S06bsu028pu:106": "dhāreyi satkarayi puṣpavilepanehi kala puṇya bhonti na sa stūpi karitva pūjām //",
  "S06bsu028pu:107": "Rgs_3.5 mahavidya prajña ayu pāramitā janānāṃ dukhadharmaśokaśamanī pṛthusattvadhātoḥ /",
  "S06bsu028pu:108": "ye 'tīta ye 'pi ca daśaddiśa lokanāthā ima vidya śikṣita anuttaravaidyarājāḥ //",
  "S06bsu028pu:109": "Rgs_3.6 ye vā caranti cariyāṃ hitasānukampām iha vidyaśikṣita vidu spṛśiṣyanti bodhim /",
  "S06bsu028pu:110": "ye saukhya saṃskṛta asaṃskṛta ye ca saukhyā sarve ca saukhya prasutā itu veditavyāḥ //",
  "S06bsu028pu:111": "Rgs_3.7 bījāḥ prakīrṇa pṛthivīsthita saṃbhavanti sāmagri labdhva viruhanti anekarupāḥ /",
  "S06bsu028pu:112": "yāvanti bodhiguṇa pāramitāśca pañca prajñāya pāramita te viruhanti sarve //",
  "S06bsu028pu:113": "Rgs_3.8 yenaiva rāja vrajate sa ha cakravartī tenaiva sapta ratanā balakāya sarve /",
  "S06bsu028pu:114": "yenaiva prajña iya pāramitā jinānāṃ tenaiva sarvaguṇadharma samāgamanti //",
  "S06bsu028pu:115": "bhagavatyāṃ ratnaguṇasaṃcayagāthāyāmaprameyaguṇadhāraṇapāramitāstūpasatkāraparivarto nāma tṛtīyaḥ //",
  "S06bsu028pu:116": "____________________________________________________________________________",
  "S06bsu028pu:117": "Rgs_4.1 śakro jinena paripṛcchitu praśnamāhu saci gaṅgavālikasamā siya buddhakṣetrāḥ /",
  "S06bsu028pu:118": "jinadhātu sarvi paripūrita cūḍibaddhā imameva prajñavarapāramitāhu gṛhṇe //",
  "S06bsu028pu:119": "Rgs_4.2 kiṃ kāraṇaṃ na mi śarīri agauravatvaṃ api tū khu prajñaparibhāvita pūjayanti /",
  "S06bsu028pu:120": "yatha rājaniśrita naro labhi sarvi pūjāṃ tatha prajñapāramitaniśrita buddhadhātuḥ //",
  "S06bsu028pu:121": "Rgs_4.3 maṇiratna sarvi guṇayukta anarghaprāpto yasmiṃ karaṇḍaki bhave sa namasyanīyaḥ /",
  "S06bsu028pu:122": "tasyāpi uddhṛta spṛhanti karaṇḍakasmiṃ tasyaiva te guṇa mahāratanasya bhonti //",
  "S06bsu028pu:123": "Rgs_4.4 emeva prajñavarapāramitāguṇāni yannirvṛte 'pi jinadhātu labhanti pūjām /",
  "S06bsu028pu:124": "tasmā hu tān jinaguṇā(n)",
  "S06bsu028pu:125": "parighettukāmo so prajñapāramita gṛhṇatu eṣa mokṣo //",
  "S06bsu028pu:126": "pūrvaṃgamā bhavatu dānu dadantu prajñā śīle ca kṣānti tatha vīrya tathaiva dhyāne /",
  "S06bsu028pu:127": "parigrāhikā kuśaladharmaavipraṇāśe ekā ca sā api nidarśayi sarvadharmān // Rgs_4. 5 //",
  "S06bsu028pu:128": "Rgs_4.6 yatha jambudvīpi bahuvṛkṣasahasrakoṭī nānāprakāra vividhāśca anekarūpāḥ /",
  "S06bsu028pu:129": "na vi chāyanānatu bhaveta viśeṣatāpi anyatra chāyagatasaṃkhya prabhāṣamāṇā //",
  "S06bsu028pu:130": "Rgs_4.7 emeva pañca imi pāramitā jinānāṃ prajñāya pāramita nāmatayā bhavanti /",
  "S06bsu028pu:131": "sarvajñatāya pariṇāmayamāṇa sarve ṣaḍapīha ekanayamarchati bodhināmā //",
  "S06bsu028pu:132": "bhagavatyāṃ ratnaguṇasaṃcayagāthāyāṃ guṇaparikīrtanaparivarto nāma caturthaḥ //",
  "S06bsu028pu:133": "____________________________________________________________________________",
  "S06bsu028pu:134": "Rgs_5.1 saci rūpa saṃjña api vedana cetanāyāṃ cittaṃ anitya pariṇāmayi bodhisattvo /",
  "S06bsu028pu:135": "pra(ti)varṇikāya carate aprajānamāno na hi dharma paṇḍita vināśa karoti jātu //",
  "S06bsu028pu:136": "Rgs_5.2 yasmin na rūpa api vedana cāpi saṃjñā vijñāna naiva na pi cetanayopalabdhiḥ /",
  "S06bsu028pu:137": "anupādu śūnya na ya jānati sarvadharmān eṣā sa prajñavarapāramitāya caryā //",
  "S06bsu028pu:138": "Rgs_5.3 yāvanti gaṅganadivālikatulyakṣetre tāvanti sattva arahanti vineya kaścit /",
  "S06bsu028pu:139": "yaścaiva prajña ima pāramitā likhitvā parasattvi pustaku dadeya viśiṣṭapuṇyaḥ //",
  "S06bsu028pu:140": "Rgs_5.4 kiṃ kāraṇaṃ ta iha śikṣita vādiśreṣṭhā gamayanti dharma nikhilāniha śūnyatāyām /",
  "S06bsu028pu:141": "yāṃ śrutva śrāvaka spṛśanti vimukti śīghraṃ pratyekabodhi spṛśayanti ca buddhabodhim //",
  "S06bsu028pu:142": "Rgs_5.5 asato 'ṅkurasya drumasaṃbhavu nāsti loke kuta śākhapatraphalapuṣpaupādu tatra /",
  "S06bsu028pu:143": "vina bodhicitta jinasaṃbhavu nāsti loke kuta śakrabrahmaphala śrāvakaprādubhāvaḥ //",
  "S06bsu028pu:144": "Rgs_5.6 ādityamaṇḍalu yadā prabhajāla muñcī karmakriyāsu tada sattva parākramanti /",
  "S06bsu028pu:145": "tatha bodhicitta sada lokavidusya jñāto jñānena sarvaguṇadharma samāgamanti //",
  "S06bsu028pu:146": "Rgs_5.7 yatha nopatapta asato bhujagādhipasya kuta nadyaprasravu bhavediha jambudvīpe /",
  "S06bsu028pu:147": "asatā nadīya phalapuṣpa na saṃbhaveyuḥ na ca sāgarāṇa ratanā bhavi naikarūpāḥ //",
  "S06bsu028pu:148": "Rgs_5.8 tatha bodhicitta asatīha tathāgatasya kuta jñānaprasravu bhavediha sarvaloke /",
  "S06bsu028pu:149": "jñānasya co asati nāsti guṇāna vṛddhiḥ na ca bodhi sāgarasamā na ca buddhadharmāḥ //",
  "S06bsu028pu:150": "Rgs_5.9 yāvanti loki kvaci jotikaprāṇabhūtā obhāsanārtha prabha osarayanti sarve /",
  "S06bsu028pu:151": "varasūryamaṇḍalaviniḥsṛta ekaraśmī na kalā pi jyotikagaṇe siya sarvaābhāḥ //",
  "S06bsu028pu:152": "bhagavatyāṃ ratnaguṇasaṃcayagāthāyāṃ puṇyaparyāyaparivarto nāma pañcamaḥ //",
  "S06bsu028pu:153": "____________________________________________________________________________",
  "S06bsu028pu:154": "Rgs_6.1 yāvanti śrāvakagaṇāḥ prasavanti puṇyaṃ dānaṃ ca śīlamapi bhāvanasaṃprayuktam /",
  "S06bsu028pu:155": "sa hi bodhisattva anumodana ekacitte na ca sarvaśrāvakagaṇe siya puṇyaskandho //",
  "S06bsu028pu:156": "Rgs_6.2 ye buddhakoṭiniyutā purimā vyatītā ye vā anantabahukṣetrasahasrakoṭayaḥ /",
  "S06bsu028pu:157": "tiṣṭhanti ye 'pi parinirvṛta lokanāthā deśanti dharmaratanaṃ dukhasaṃkṣayāya //",
  "S06bsu028pu:158": "Rgs_6.3 prathamaṃ upādu varabodhayi cittupādo yāvat su dharmakṣayakālu vināyakānām /",
  "S06bsu028pu:159": "ekasmi tatra ciya teṣa jināna puṇyaṃ saha yukta pāramita ye 'pi ca buddhadharmāḥ //",
  "S06bsu028pu:160": "Rgs_6.4 yaścaiva buddhatanayāna(ca)",
  "S06bsu028pu:161": "śrāvakāṇāṃ śaikṣa aśaikṣa kuśalāsrava nāsravāśca /",
  "S06bsu028pu:162": "paripiṇḍayitva anumodayi bodhisattvo sarvaṃ ca nāmayi jagārthanidāna bodhi //",
  "S06bsu028pu:163": "Rgs_6.5 pariṇāmayantu yadi vartati cittasaṃjñā tatha bodhisattvapariṇāmana sattvasaṃjñā /",
  "S06bsu028pu:164": "saṃjñāya dṛṣṭisthitu citta trisaṅgayukto pariṇāmitaṃ na bhavatī upalabhyamānam //",
  "S06bsu028pu:165": "Rgs_6.6 saci eva jānati nirudhyati kṣīṇadharmā taccaita kṣīṇa pariṇāmayiṣyanti yatra /",
  "S06bsu028pu:166": "na ca dharma dharmi pariṇāmayate kadācit pariṇāmitaṃ bhavati eva prajānamāne //",
  "S06bsu028pu:167": "Rgs_6.7 saci so nimitta kurute na ca mānayāti atha ānimitta pariṇāmita bhonti bodhau /",
  "S06bsu028pu:168": "viṣasṛṣṭa bhojanu yathaiva kriyāpraṇīto tatha śukladharmaupalambha jinena ukto //",
  "S06bsu028pu:169": "Rgs_6.8 tasmā hu nāmapariṇāmana śikṣitavyā yatha te jinā kuśala eva prajānayanti /",
  "S06bsu028pu:170": "yajjātiyo 'yaṃ prabhavo yadalakṣaṇaṃ ca anumodamī tatha tathā pariṇāmayāmi //",
  "S06bsu028pu:171": "Rgs_6.9 evaṃ ca puṇya pariṇāmayamāna bodhau na ca so hi buddha kṣipate jina uktavādī /",
  "S06bsu028pu:172": "yāvanti loki upalambhikabodhisattvā abhibhonti sarvi pariṇāmayamāna śūro //",
  "S06bsu028pu:173": "bhagavatyāṃ ratnaguṇasaṃcayagāthāyāmanumodanāparivarto nāma ṣaṣṭhamaḥ //",
  "S06bsu028pu:174": "____________________________________________________________________________",
  "S06bsu028pu:175": "Rgs_7.1 jātyandhakoṭiniyutānyaviunāyakānāṃ mārge akovidu kuto nagarapraveśe /",
  "S06bsu028pu:176": "vina prajña pañca imi pāramitā acakṣuḥ avināyakā na prabhavanti spṛśetu bodhim //",
  "S06bsu028pu:177": "Rgs_7.2 yatrāntarasmi bhavate pragṛhīta prajñā tatu labdhacakṣu bhavatī imu nāmadheyam /",
  "S06bsu028pu:178": "yatha citrakarmapariniṣṭhita cakṣuhīno na ca tāva puṇyu labhate akaritva cakṣuḥ //",
  "S06bsu028pu:179": "Rgs_7.3 yada dharma saṃskṛta asaṃskṛta kṛṣṇaśuklo aṇumātru no labhati prajña vibhāvamānaḥ /",
  "S06bsu028pu:180": "yada prajñapāramita gacchati saṃkhya loke ākāśa yatra na pratiṣṭhitu kiṃci tatra //",
  "S06bsu028pu:181": "Rgs_7.4 saci manyate ahu carāmi jināna prajñāṃ mociṣya sattvaniyutāṃ bahurogaspṛṣṭān /",
  "S06bsu028pu:182": "ayu sattvasaṃjñaparikalpaku bodhisattvo na ca eṣa prajñavarapāramitāya caryā //",
  "S06bsu028pu:183": "Rgs_7.5 yo bodhisattva varapāramiteti cīrṇo paricārikā ya na ca kāṅkṣati paṇḍitehi /",
  "S06bsu028pu:184": "saha śrutva tasya puna bheṣyati śāstṛsaṃjñā so vā laghū anubudhiṣyati bodhi śāntām //",
  "S06bsu028pu:185": "Rgs_7.6 satkṛtya buddhaniyutāṃ paricārikāyāṃ na ca prajñapāramita śraddadhitā jinānām /",
  "S06bsu028pu:186": "śrutvā ca so imu kṣipiṣyati so 'lpabuddhiḥ sa kṣipitva yāsyati avīcimatrāṇabhūto //",
  "S06bsu028pu:187": "Rgs_7.7 tasmā hu śraddadhata eva jināna mātāṃ yadi icchathā spṛśitu uttamabuddhajñānam /",
  "S06bsu028pu:188": "so vāṇijo yatha vrajitvana ratnadvīpaṃ mūlātu chedana karitva puna āgameyā //",
  "S06bsu028pu:189": "bhagavatyāṃ ratnaguṇasaṃcayagāthāyāṃ nirayaparivarto nāma saptamaḥ //",
  "S06bsu028pu:190": "____________________________________________________________________________",
  "S06bsu028pu:191": "Rgs_8.1 rūpasya śuddhi phalaśuddhita veditavyā phalarūpaśuddhita sarvajñataśuddhimāhuḥ /",
  "S06bsu028pu:192": "sarvajñatāya phalaśuddhita rūpaśuddhī ākāśadhātusamatāya abhinnachinnāḥ //",
  "S06bsu028pu:193": "Rgs_8.2 traidhātukaṃ samatikrānta na bodhisattvā kleśāpanīta upapatti nidarśayanti /",
  "S06bsu028pu:194": "jaravyādhimṛtyuvigatāścyuti darśayanti prajñāya pāramita yatra caranti dhīrāḥ //",
  "S06bsu028pu:195": "Rgs_8.3 nāmeva rūpi jagatī ayu paṅkasaktā saṃsāracakri bhramate 'nilacakratulye /",
  "S06bsu028pu:196": "jānitva bhrāntu jagatī mṛgavāgureva ākāśa pakṣisadṛśā vicaranti prajñāḥ //",
  "S06bsu028pu:197": "Rgs_8.4 rūpasmi yo na carate pariśuddhacārī vijñāna saṃjña api vedana cetanāyām /",
  "S06bsu028pu:198": "evaṃ carantu parivarjayi sarvasaṅgāṃ saṅgādvimucya carate sugatāna prajñām //",
  "S06bsu028pu:199": "bhagavatyāṃ ratnaguṇasaṃcayagāthāyāṃ viśuddhiparivarto nāmāṣṭamaḥ //",
  "S06bsu028pu:200": "____________________________________________________________________________",
  "S06bsu028pu:201": "Rgs_9.1 evaṃ carantu vidu paṇḍitu bodhisattvo saṅgā uchinnu vrajate jagatī asakto /",
  "S06bsu028pu:202": "sūryo va rāhugrahamukta virocamāno agnīva yukta tṛṇakāṣṭhavanaṃ dahāti //",
  "S06bsu028pu:203": "Rgs_9.2 prakṛtīya śuddha pariśuddhimi sarvadharmāṃ prajñāya pāramita paśyati bodhisattvo /",
  "S06bsu028pu:204": "na ca paśyakaṃ labhati nāpi ca sarvadharmān eṣā sa prajñavarapāramitāya caryā //",
  "S06bsu028pu:205": "bhagavatyāṃ ratnaguṇasaṃcayagāthāyāṃ stutiparivarto nāma navamaḥ //",
  "S06bsu028pu:206": "____________________________________________________________________________",
  "S06bsu028pu:207": "Rgs_10.1 śakro jinasya paripṛcchati devarājo caramāṇa prajña katha yujyati bodhisattvo /",
  "S06bsu028pu:208": "aṇumātra yo na khalu yujyati skandhadhātau yo eva yujyati(sa yujyati)",
  "S06bsu028pu:209": "bodhisattvaḥ //",
  "S06bsu028pu:210": "Rgs_10.2 cirayānaprasthitu sa vedayitavya sattvo bahubuddhakoṭinayutehi kṛtādhikāro /",
  "S06bsu028pu:211": "yo śrutva dharmi imi nirmitamāyakalpāṃ na ca kāṅkṣate ayu prayujyati śikṣamāṇaḥ //",
  "S06bsu028pu:212": "Rgs_10.3 kāntāramārgi puruṣo bahu(bhī)",
  "S06bsu028pu:213": "janehi gopāla sīma vanasaṃpada paśyate yo /",
  "S06bsu028pu:214": "āśvāsaprāpta bhavatī na ca tasya trāso abhyāśa grāmanagarāṇa ime nimittāḥ //",
  "S06bsu028pu:215": "Rgs_10.4 emeva prajñavarapāramitā jinānāṃ śṛṇu tāta yo labhati bodhi gaveṣamāṇaḥ /",
  "S06bsu028pu:216": "āśvāsaprāpta bhavatī na ca tasya trāso nārhantabhūmi na pi pratyayabuddhabhūmī //",
  "S06bsu028pu:217": "Rgs_10.5 puruṣo hi sāgarajalaṃ vraji paśyanāya saci paśyate drumavanaspatiśailarājam /",
  "S06bsu028pu:218": "athavā na paśyati nimitta nikāṅkṣa bhoti a(bhyāśa)",
  "S06bsu028pu:219": "to mahasamudra na so 'tidūre //",
  "S06bsu028pu:220": "Rgs_10.6 emeva bodhivaraprasthitu veditavyo śruṇamāṇa prajña imi pāramitā jinānām /",
  "S06bsu028pu:221": "yadyāpi saṃmukha na vyākṛtu nāyakeno tathapi spṛśiṣyati nacireṇa hu buddhabodhim //",
  "S06bsu028pu:222": "Rgs_10.7 suvasanti kāli patite tṛṇapatraśākhā nacireṇa patraphalapuṣpa samāgamanti /",
  "S06bsu028pu:223": "prajñāya pāramita yasyimu hastaprāptā nacireṇa bodhivara prāpsyati nāyakānām //",
  "S06bsu028pu:224": "Rgs_10.8 yatha istri gurviṇi ya ceṣṭati vedanābhi jñātavyu kālu ayamasya prajāyanāya /",
  "S06bsu028pu:225": "tatha bodhisattva śruṇamāṇu jināna prajñāṃ rati chanda vīkṣati spṛśiṣyati bodhi śīghram //",
  "S06bsu028pu:226": "Rgs_10.9 caramāṇu prajñavarapāramitāya yogī na ca rūpavṛddhi na ca paśyati pārihāṇim /",
  "S06bsu028pu:227": "dharmā adharma imu paśyati dharmadhātuṃ na ca nirvṛtiṃ spṛśati so viharāti prajñām //",
  "S06bsu028pu:228": "Rgs_10.10 caramāṇu yo na iha kalpayi buddhadharmāṃ bala ṛddhipāda na ca kalpayi bodhi śāntām /",
  "S06bsu028pu:229": "avikalpakalpavigato 'dhiṣṭhānacārī eṣā sa prajñavarapāramitāya caryā //",
  "S06bsu028pu:230": "bhagavatyāṃ ratnaguṇasaṃcayagāthāyāṃ dhāraṇīguṇaparivarto nāma daśamaḥ //",
  "S06bsu028pu:231": "____________________________________________________________________________",
  "S06bsu028pu:232": "Rgs_11.1 buddhaṃ subhūti paripṛcchati vādicandraṃ kyantantarāyu bhaviṣyanti guṇe ratānām /",
  "S06bsu028pu:233": "bahu antarāyu bhaviṣyanti bhaṇāti śāsta tatu alpamātra parikīrtayiṣyāmi tāvat //",
  "S06bsu028pu:234": "Rgs_11.2 pratibhāna neka vividhāni upapadyiṣyanti likhamāna prajña imu pāramitā jinānām /",
  "S06bsu028pu:235": "yuta śīghra vidyuta yathā parihāyiṣyanti akaritva artha jagatī imu mārakarma //",
  "S06bsu028pu:236": "Rgs_11.3 kāṅkṣā ca keṣaci bhaviṣyati bhāṣamāṇe na mamātra nāma parikīrtitu nāyakena /",
  "S06bsu028pu:237": "na ca jāti bhūmi parikīrtitu nāpi gotraṃ na ca so śruṇiṣyati kṣipiṣyati mārakarma //",
  "S06bsu028pu:238": "Rgs_11.4 evaṃ ta mūlamapahāya ajānamāno śākhāpalāśa parieṣayiṣyanti mūḍhāḥ /",
  "S06bsu028pu:239": "hastiṃ labhitva yatha hastipadaṃ gaveṣe tatha prajñapāramita śrutva sūtrānta eṣet //",
  "S06bsu028pu:240": "Rgs_11.5 yatha bhojanaṃ śatarasaṃ labhiyāna kaścit mārgeṣu ṣaṣṭiku labhitva sa bhojanāgryam /",
  "S06bsu028pu:241": "tatha bodhisattva ima pāramitāṃ labhitvā (a)",
  "S06bsu028pu:242": "rhantabhūmi(ta)",
  "S06bsu028pu:243": "gaveṣayiṣyanti bodhim //",
  "S06bsu028pu:244": "Rgs_11.6 satkārakāma bhaviṣyanti ca lābhakāmāḥ sāpekṣacitta kulasaṃstavasaṃprayuktāḥ /",
  "S06bsu028pu:245": "choritva dharma kariṣyanti adharmakāryaṃ patha hitva utpathagatā ima mārakarma //",
  "S06bsu028pu:246": "Rgs_11.7 ye cāpi tasmi samaye imu dharma śreṣṭhaṃ śruṇanāya chandika utpādayiṣyanti śraddhām /",
  "S06bsu028pu:247": "te dharmabhāṇaka viditvana kāryayuktaṃ premāpanīta gamiṣyanti sudurmanāśca //",
  "S06bsu028pu:248": "Rgs_11.8 imi mārakarma bhaviṣyanti ya tasmi kāle anye ca neka vividhā bahu antarāyā /",
  "S06bsu028pu:249": "yehī samākulikṛtā bahu bhikṣu tatra prajñāya pāramita etu na dhārayanti //",
  "S06bsu028pu:250": "Rgs_11.9 ye te bhavanti ratanā ya anarghaprāptā te durlabhā bahupratyarthika nityakālam /",
  "S06bsu028pu:251": "emeva prajñavarapāramitā jinānāṃ durlābhu dharmaratanaṃ baddupadravaṃ ca //",
  "S06bsu028pu:252": "Rgs_11.10 navayānaprasthita sa sattva parīttabuddhiḥ ya imaṃ durlābhu dharmaratanaṃ parāpuṇanti /",
  "S06bsu028pu:253": "māro 'tra utsuku bhaviṣyati antarāye buddhā daśaddiśi parigrahasaṃprayuktāḥ //",
  "S06bsu028pu:254": "bhagavatyāṃ ratnaguṇasaṃcayagāthāyāṃ mārakarmaparivarto nāmaikādaśamaḥ //",
  "S06bsu028pu:255": "____________________________________________________________________________",
  "S06bsu028pu:256": "Rgs_12.1 mātrāya putra bahu santi gilāni kāye te sarvi durmanasa tatra prayujyayeyuḥ /",
  "S06bsu028pu:257": "emeva buddha(piṃ)",
  "S06bsu028pu:258": "daśaddiśi lokadhātau ima prajñapāramita mātra samanvāharanti //",
  "S06bsu028pu:259": "Rgs_12.2 ye 'tīta ye 'pi ca daśaddiśi lokanāthā itu te prasūta bhaviṣyantyanāgatāśca /",
  "S06bsu028pu:260": "loka(sya) darśika janetri jināna mātā parasattvacittacaritāna nidarśitā(kā) ca //",
  "S06bsu028pu:261": "Rgs_12.3 lokasya yā tathata yā tathatārhatānāṃ /",
  "S06bsu028pu:262": "pratyekabuddhatathatā tathatā jinānām /",
  "S06bsu028pu:263": "ekaiva bhāvavigatā tathatā ananyā prajñāya pāramita buddha tathāgatena //",
  "S06bsu028pu:264": "Rgs_12.4 tiṣṭhantu lokavidunāṃ parinirvṛtānāṃ [sthita eṣa dharmataniyāma śūnyadharmā /",
  "S06bsu028pu:265": "tāṃ bodhisattva tathatāmanubuddhayanti tasmā hu buddha kṛta nāma tathāgatebhiḥ //",
  "S06bsu028pu:266": "Rgs_12.5 ayu gocaro daśabalāna vināyakānāṃ] prajñāya pāramita ramyavanāśritānām /",
  "S06bsu028pu:267": "dukhitāṃśca sattva triapāya samuddharanti na pi sattvasaṃjña api teṣu kadāci bhoti //",
  "S06bsu028pu:268": "Rgs_12.6 siṃho yathaiva girikandari niśrayitvā nadate achambhi mṛga kṣudraka trāsayanto /",
  "S06bsu028pu:269": "tatha prajñapāramitaniśraya narāṇa siṃho nadate achambhi pṛthutīrthika trāsayanto //",
  "S06bsu028pu:270": "Rgs_12.7 ākāśaniśrita yathaiva hi sūrya[raśmi] tāpetimāṃ dharaṇi darśayate ca rūpam /",
  "S06bsu028pu:271": "tatha prajñapāramitaniśrita dharmarājo tāpeti tṛṣṇanadi dharma nidarśayāti //",
  "S06bsu028pu:272": "Rgs_12.8 rūpasya darśanu adarśanu vedanāye saṃjñāya darśanu adarśanu cetanāye /",
  "S06bsu028pu:273": "vijñānacittamanudarśanu yatra nāsti aya dharmadarśanu nidiṣṭu tathāgatena //",
  "S06bsu028pu:274": "Rgs_12.9 ākāśa dṛṣṭu iti sattva pravyāharanti nabhadarśanaṃ kutu vimṛṣyatha etamartham /",
  "S06bsu028pu:275": "tatha dharmadarśanu nidiṣṭa tathāgatena na hi darśanaṃ bhaṇitu śakya nidarśanena //",
  "S06bsu028pu:276": "bhagavatyāṃ ratnaguṇasaṃcayagāthāyāṃ lokasaṃdarśanaparivarto nāma dvādaśamaḥ //",
  "S06bsu028pu:277": "____________________________________________________________________________",
  "S06bsu028pu:278": "Rgs_13.1 yo eva paśyati sa paśyati sarvadharmān sarvānamātyakiriyā ti upekṣya rājā /",
  "S06bsu028pu:279": "yāvanti buddhakriya dharmata śrāvakāṇāṃ prajñāya pāramita sarva karoti tāni //",
  "S06bsu028pu:280": "Rgs_13.2 na ca rāja grāma vrajate na ca rājyarāṣṭrān sarvaṃ ca ādadati so viṣayātu āyam /",
  "S06bsu028pu:281": "na ca bodhisattva calate kvaci dharmatāyāṃ sarvāṃśca ādadati ye guṇa buddhadharme //",
  "S06bsu028pu:282": "bhagavatyāṃ ratnaguṇasaṃcayagāthāyāmacintyaparivarto nāma trayodaśamaḥ //",
  "S06bsu028pu:283": "____________________________________________________________________________",
  "S06bsu028pu:284": "Rgs_14.1 yasyāmi śraddha sugate dṛḍha bodhisattvo varaprajñapāramitaāśayasaṃprayogo /",
  "S06bsu028pu:285": "atikramya bhūmidvaya śrāvakapratyayānāṃ laghu prāpsyate anabhibhū(tu)",
  "S06bsu028pu:286": "jināna bodhim //",
  "S06bsu028pu:287": "Rgs_14.2 sāmudriyāya yatha nāvi praluptikāye bhṛtakaṃ manuṣya tṛṇakāṣṭhamagṛhṇamāno /",
  "S06bsu028pu:288": "vilayaṃ prayāti jalamadhya aprāptatīro yo gṛhṇate vrajati pārasthalaṃ prayāti //",
  "S06bsu028pu:289": "Rgs_14.3 emeva śraddhasaṃgato ya prasādaprāpto prajñāya pāramita mātra vivarjayanti /",
  "S06bsu028pu:290": "saṃsārasāgara tadā sada saṃsaranti jātījarāmaraṇaśokataraṃgabhaṅge //",
  "S06bsu028pu:291": "Rgs_14.4 ye te bhavanti varaprajñaparigṛhītā bhāvasvabhāvakuśalā paramārthadarśī /",
  "S06bsu028pu:292": "te puṇyajñānadhanasaṃbhṛtayānapātrāḥ paramādbhutāṃ sugatabodhi spṛśanti śīghram //",
  "S06bsu028pu:293": "Rgs_14.5 ghaṭake apakvi yatha vāri vaheya kācit jñātavyu kṣipra ayu bhetsyati durbalatvāt /",
  "S06bsu028pu:294": "paripakvi vāri ghaṭake vahamānu mārge na ca bhedanādbhayamupaiti ca svasti geham //",
  "S06bsu028pu:295": "Rgs_14.6 kiṃcāpi śraddhabahulo siya bodhisattvo prajñāvihīna vilayaṃ laghu prāpuṇāti /",
  "S06bsu028pu:296": "taṃ caiva śraddha parigṛhṇayamāna prajñā atikramya bodhidvaya prāpsyati agrabodhim //",
  "S06bsu028pu:297": "Rgs_14.7 nāvā yathā aparikarmakṛtā samudre vilayamupaiti sadhanā saha vāṇijebhiḥ /",
  "S06bsu028pu:298": "sā caiva nāva parikarmakṛtā suyuktā na ca bhidyate dhanasamagramupaiti tīram //",
  "S06bsu028pu:299": "Rgs_14.8 emeva śraddhaparibhāvitu bodhisattvo prajñāvihīnu laghu bodhimupaiti hānim /",
  "S06bsu028pu:300": "so caiva prajñavarapāramitāsuyukto 'kṣato 'nupāhatu spṛśāti jināna bodhim //",
  "S06bsu028pu:301": "Rgs_14.9 puruṣo hi jīrṇa dukhito śataviṃśavarṣo kiṃcāpi utthitu svayaṃ na prabhoti gantum /",
  "S06bsu028pu:302": "so vāmadakṣiṇadvaye puruṣe gṛhīte patanādbhayaṃ na bhavate vrajate sukhena //",
  "S06bsu028pu:303": "Rgs_14.10 emeva prajña iha durbalu bodhisattvo kiṃcāpi prasthihati bhajyati antareṇa /",
  "S06bsu028pu:304": "so vā upāyabalaprajñaparigṛhīto na ca bhajyate spṛśati bodhi nararṣabhāṇām //",
  "S06bsu028pu:305": "bhagavatyāṃ ratnaguṇasaṃcayagāthāyāmaupamyaparivarto nāma caturdaśamaḥ //",
  "S06bsu028pu:306": "____________________________________________________________________________",
  "S06bsu028pu:307": "Rgs_15.1 yo ādikarma sthitu bhūmiya bodhisattvo adhyāśayena vara prasthita buddhabodhim /",
  "S06bsu028pu:308": "tehī suśiṣyagurugauravasaṃprayukto kalyāṇamitra sada sevayitavya vijñaiḥ //",
  "S06bsu028pu:309": "Rgs_15.2 kiṃ kāraṇaṃ tatu guṇāgamu paṇḍitānāṃ prajñāya pāramita te anuśāsayanti /",
  "S06bsu028pu:310": "evaṃ jino bhaṇati sarvaguṇāgradhārī kalyāṇamitramupaniśrita buddhadharmāḥ //",
  "S06bsu028pu:311": "Rgs_15.3 dānaṃ ca śīlamapi kṣānti tathaiva vīryaṃ dhyānāni prajña pariṇāmayitavya bodhau /",
  "S06bsu028pu:312": "na ca bodhiskandha vimṛśitva parāmṛśeyā ye ādikarmika na deśayitavya evam //",
  "S06bsu028pu:313": "Rgs_15.4 evaṃ caranta guṇasāgara vādicandrāḥ trāṇā bhavanti jagatī śaraṇā ca lenā /",
  "S06bsu028pu:314": "gati buddhi dvīpa pariṇāyaka arthakāmāḥ pradyota ulka varadharmakathī akṣobhyāḥ //",
  "S06bsu028pu:315": "Rgs_15.5 saṃnāhu duṣkarū mahāyaśu saṃnahantī na ca skandhadhātu na ca āyatanaiḥ sanaddhāḥ /",
  "S06bsu028pu:316": "tribhi yānasaṃjñavigatā aparigṛhītā avivartikā acalitāśca akopyadharmāḥ //",
  "S06bsu028pu:317": "Rgs_15.6 te eva dharmasamudāgata niṣprapañcā kāṅkṣāvilekhavimatīvigatārthayuktāḥ /",
  "S06bsu028pu:318": "prajñāya pāramita śrutva na sīdayanti aparapraṇeya avivartiya veditavyāḥ //",
  "S06bsu028pu:319": "Rgs_15.7 gambhīra dharma ayu durdṛśu nāyakānāṃ na ca kenacīdadhigato na ca prāpuṇanti /",
  "S06bsu028pu:320": "etārthu bodhimadhigamya hitānukampī alpotsuko ka imu jñāsyati sattvakāyo //",
  "S06bsu028pu:321": "Rgs_15.8 sattvaśca ālayarato viṣayābhilāṣī sthita agrahe abudha yo mahaandhabhūto /",
  "S06bsu028pu:322": "dharmo anālayu anāgrahu prāpitavyo lokena sārdha ayu vigrahu prādubhūto //",
  "S06bsu028pu:323": "bhagavatyāṃ ratnaguṇasaṃcayagāthāyāṃ devaparivarto nāma pañcadaśamaḥ //",
  "S06bsu028pu:324": "____________________________________________________________________________",
  "S06bsu028pu:325": "Rgs_16.1 ākāśadhātu purimādiśi dakṣiṇāyāṃ tatha paścimottaradiśāya anantapārā /",
  "S06bsu028pu:326": "uparādharāya daśaddiśi yāvadasti nānātvatā na bhavate na viśeṣaprāptā //",
  "S06bsu028pu:327": "Rgs_16.2 atikrānta yā tathata yā tathatā aprāptā pratyutpanna yā tathata yā tathatārhatānām /",
  "S06bsu028pu:328": "yā sarvadharmatathatā tathatārhatānāṃ sarveṣa dharmatathatā na viśeṣaprāptā //",
  "S06bsu028pu:329": "Rgs_16.3 yo bodhisattva imi icchati prāpuṇetuṃ nānātvadharmavigatāṃ sugatāna bodhim /",
  "S06bsu028pu:330": "prajñāya pāramita yujyatu yāya yukto vina prajña nāstyadhigamo naranāyakānām //",
  "S06bsu028pu:331": "Rgs_16.4 pakṣisya yojanaśataṃ mahatātmabhāvo pañcāśatā pi abalobhayakṣīṇapakṣo /",
  "S06bsu028pu:332": "so trāyatriṃśabhavanādiṣu jambudvīpe ātmānamosariyi taṃ vilayaṃ vrajeyyā //",
  "S06bsu028pu:333": "Rgs_16.5 yadyāpi pañca ima pāramitā jinānāṃ bahukalpakoṭiniyutāṃ samudānayeyyā /",
  "S06bsu028pu:334": "praṇidhīnanantavipulāṃ sada sevya loke anupāya prajñavikalā pari śrāvakatve //",
  "S06bsu028pu:335": "Rgs_16.6 niryāyanāya ya icchati buddhajñāne samacitta sarvajagatī pitṛmātṛsaṃjñā /",
  "S06bsu028pu:336": "hitacitta maitramana eva parākrameyyā akhilārjavo mṛdugirāya parākrameyyā //",
  "S06bsu028pu:337": "bhagavatyāṃ ratnaguṇasaṃcayagāthāyāṃ tathatāparivarto nāma ṣoḍaśamaḥ //",
  "S06bsu028pu:338": "____________________________________________________________________________",
  "S06bsu028pu:339": "Rgs_17.1 sthaviro subhūti paripṛcchati lokanāthaṃ araṇāya liṅga bhaṇahī guṇasāgarāṇām /",
  "S06bsu028pu:340": "avivartiyā yatha bhavanti mahānubhāvā tāṃ vyākuruṣva jinaguṇāna pradeśamātram //",
  "S06bsu028pu:341": "Rgs_17.2 nānātvasaṃjñavigatā gira yuktabhāṇī na ca anya te śramaṇa brāhmaṇa āśrayanti /",
  "S06bsu028pu:342": "triyapāyavarjita vidū sadakāli bhonti daśabhiśca te kuśalakarmapathebhi yuktā //",
  "S06bsu028pu:343": "Rgs_17.3 dharmaṃ nirāmiṣu jagasyanuśāsayanti ekāntadharmaniyatāḥ sada snigdhavākyāḥ /",
  "S06bsu028pu:344": "sthiticaṃkramaṃ śayaniṣadya susaṃprajānā yugamātraprekṣiṇa vrajantyabhrāntacintā //",
  "S06bsu028pu:345": "Rgs_17.4 śuciśaucaambaradharā trivivekaśuddhā na ca lābhakāma vṛṣabhā sada dharmakāmāḥ /",
  "S06bsu028pu:346": "mārasyatītaviṣayā aparapraṇeyā catudhyānadhyāyi na ca niśrita tatra dhyāne //",
  "S06bsu028pu:347": "Rgs_17.5 na ca kīrtikāma na ca krodhaparītacittā gṛhibhūta nitya anadhyoṣita sarva vastuṃ /",
  "S06bsu028pu:348": "na ca jīvikāviṣayabhoga gaveṣayanti abhicāramantra na ca istriprayogamantrāḥ //",
  "S06bsu028pu:349": "Rgs_17.6 na ca ādiśanti puruṣaiḥ striya icchakarmāṃ pravivikta prajñavarapāramitābhiyuktāḥ /",
  "S06bsu028pu:350": "kalahāvivādavigatā dṛḍhamaitracittā sarvajñakāma sada śāsani nimnacittāḥ //",
  "S06bsu028pu:351": "Rgs_17.7 pratyantamlecchajanavarjitaantadeśāḥ svakabhūmi kāṅkṣavigatāḥ sada merukalpāḥ /",
  "S06bsu028pu:352": "dharmārtha jīvita tyajanti prayuktayogā avivartiyāna imi liṅga prajānitavyā //",
  "S06bsu028pu:353": "bhagavatyāṃ ratnaguṇasaṃcayagāthāyāmavinivartanīyaliṅgākāraparivarto nāma saptadaśamaḥ //",
  "S06bsu028pu:354": "____________________________________________________________________________",
  "S06bsu028pu:355": "Rgs_18.1 gambhīra rupa api vedana cetanā ca vijñāna saṃjña prakṛtī animittaśāntā /",
  "S06bsu028pu:356": "kāṇḍena gādha yatha sāgari eṣamāṇo prajñāya skandha vimṛṣitva alabdhagādhā //",
  "S06bsu028pu:357": "Rgs_18.2 yo bodhisattva imu budhyati eva dharmāṃ gambhīrayānaparamārthanirupalepān /",
  "S06bsu028pu:358": "yasmin na skandha na pi āyatanaṃ na dhātu kiṃ vā svapuṇyasamudāgamu kiṃci tasya //",
  "S06bsu028pu:359": "Rgs_18.3 yatha rāgadharmacaritaḥ puruṣaḥ striyāye saṃketa kṛtva alabhantu vivartayeyā /",
  "S06bsu028pu:360": "yāvanti cittacaritā divasena tasya tāvanta kalpa anubudhyati bodhisattvo //",
  "S06bsu028pu:361": "Rgs_18.4 yo bodhisattva bahukalpasahasrakoṭayo dānaṃ dadeyu vimalaṃ tatha śīla rakṣe /",
  "S06bsu028pu:362": "yaścaiva prajñavarapāramitāprayukto dharmaṃ bhaṇeya kala puṇya na dānaśīle //",
  "S06bsu028pu:363": "Rgs_18.5 yo bodhisattva varaprajña vibhāvayanto tata utthito kathayi dharma nirupalepam /",
  "S06bsu028pu:364": "taṃ cāpi nāmayi jagārthanidāna bodhau nāsti triloka śubha tena samaṃ bhaveyā //",
  "S06bsu028pu:365": "Rgs_18.6 taṃ caiva puṇya puna khyāyati riktameva tatha śūnya tuccha vaśikaṃ ca asārakaṃ ca /",
  "S06bsu028pu:366": "evaṃ carantu caratī sugatāna prajñāṃ caramāṇu puṇyu parigṛhṇati aprameyam //",
  "S06bsu028pu:367": "Rgs_18.7 abhilāpamātra ima jānati sarvadharmāṃ buddhena deśita prayukta prakāśitāṃśca /",
  "S06bsu028pu:368": "kalpāna koṭinayutāṃ bahu bhāṣamāṇo na ca kṣīyate na ca vivardhati dharmadhātuḥ //",
  "S06bsu028pu:369": "Rgs_18.8 ye cāpi pañca imi pāramitā jinānām ete 'pi dharma parikīrtita nāmamātrāḥ /",
  "S06bsu028pu:370": "pariṇāmayāti na ca manyati bodhisattvo na ca hīyate spṛśati uttamabuddhabodhim //",
  "S06bsu028pu:371": "bhagavatyāṃ ratnaguṇasaṃcayagāthāyāṃ śūnyatāparivarto nāmāṣṭādaśamaḥ",
  "S06bsu028pu:372": "____________________________________________________________________________",
  "S06bsu028pu:373": "Rgs_19.1 tailasya varti jvalitā prathame nipāte na ca dagdha varti asatā na vinā ya dagdhā /",
  "S06bsu028pu:374": "na hi arci paścimanipāta sa varti dagdhā asatā pi paścima na dahyati dīpavarti //",
  "S06bsu028pu:375": "Rgs_19.2 prathameva citta spṛśatī na ca agrabodhim asatā na tasya spṛśatā puna śakya bhonti /",
  "S06bsu028pu:376": "na ca citta paścima śivāmanuprāpuṇāti asatā na tasya puna prāpaṇanāya śakyam //",
  "S06bsu028pu:377": "Rgs_19.3 bījātu stamba phala puṣpa samāgamanti so vāniruddha asato na hi tasya vṛkṣo /",
  "S06bsu028pu:378": "emeva citta prathamaṃ tu nidāna bodheḥ so vā niruddha asato na hi tasya bodhiḥ //",
  "S06bsu028pu:379": "Rgs_19.4 bījaṃ pratītya ca bhavedyavaśālikādes tattatphalaṃ na ca tadasti na cāpi nāsti /",
  "S06bsu028pu:380": "utpattito bhavati bodhiriyaṃ jinānāṃ bhāvasvabhāvavigatā bhavatīha māyā //",
  "S06bsu028pu:381": "Rgs_19.5 udakabindu kumbha paripūryati stokastokaṃ prathame nipāti anupūrva sa paścimena /",
  "S06bsu028pu:382": "emeva citta prathamaṃ varabodhihetur anupūrva śuklaguṇapūrṇa bhavanti buddhāḥ //",
  "S06bsu028pu:383": "Rgs_19.6 śūnyānimittapraṇidhiṃ caramāṇu dharmā na ca nirvṛtiṃ spṛśati no ca nimittacārī /",
  "S06bsu028pu:384": "yatha nāviko kuśala gacchati ārapāram ubhayānti asthitu na tiṣṭhati arṇavesmin //",
  "S06bsu028pu:385": "Rgs_19.7 evaṃ carantu na ca manyati bodhisattvo ahu vyākṛto daśabalehi spṛśeya bodhim /",
  "S06bsu028pu:386": "na ca trāsu bodhi bhavate na ihāsti kiṃcid evaṃ carantu caratī sugatāna prajñām //",
  "S06bsu028pu:387": "Rgs_19.8 kāntāramārgi durabhikṣi savyādhi lokāṃ paśyitva nāsti bhaya uttari saṃnahante /",
  "S06bsu028pu:388": "aparāntakoṭi sada yukta prajānamāno aṇumātra kheda manaso na upādiyāti //",
  "S06bsu028pu:389": "bhagavatyāṃ ratnaguṇasaṃcayagāthāyāṃ gaṅgadevābhaginīparivarto nāmaikānnaviṃśatimaḥ //",
  "S06bsu028pu:390": "____________________________________________________________________________",
  "S06bsu028pu:391": "Rgs_20.1 puna bodhisattva caramāṇu jināna prajñāṃ anupāda skandha imi jānati ādiśūnyān /",
  "S06bsu028pu:392": "asamāhito karuṇa prekṣati sattvadhātum atrāntare na parihāyati buddhadharmān //",
  "S06bsu028pu:393": "Rgs_20.2 puruṣo yathā kuśala sarvaguṇairupeto balavān dudharṣu kṛtayogya kalāvidhijño /",
  "S06bsu028pu:394": "iṣvastrapāramigato pṛthuśilpayukto māyāvidhijñaparamo jagadarthakāmo //",
  "S06bsu028pu:395": "Rgs_20.3 mātā pitā ca parigṛhya saputradāraṃ kāntāramārgi pratipadya bahūamitro /",
  "S06bsu028pu:396": "so nirmiṇitva puruṣān bahu śūravīrān kṣemeṇa gatva puna gehamupāgameyyā //",
  "S06bsu028pu:397": "Rgs_20.4 emeva yasmi samaye vidu bodhisattvo mahamaitri sarvi upabandhati sattvadhātau /",
  "S06bsu028pu:398": "caturo sa māra atikramya dvaye ca bhūmim asmin samādhi sthitu no ca spṛśāti bodhim //",
  "S06bsu028pu:399": "Rgs_20.5 ākāśaniśrita samīraṇa āpaskandho ta hi niśritā iha mahāpṛthivī jagacca /",
  "S06bsu028pu:400": "sattvāna karmaupabhoganidānameva ākāśasthānu kutu cintayi etamartham //",
  "S06bsu028pu:401": "Rgs_20.6 emeva śūnyatapratiṣṭhitu eṣa sattvo jagati kriyāṃ vividha darśayate vicitrām /",
  "S06bsu028pu:402": "sattvāna jñānapraṇidhānaadhiṣṭhānameva na ca nirvṛtiṃ spṛśati śūnyata nāsti sthānam //",
  "S06bsu028pu:403": "Rgs_20.7 yasmiṃśca kāli vidu paṇḍitu bodhisattvo caratī imāṃ pravara śūnya samādhi śāntām /",
  "S06bsu028pu:404": "atrāntare na ca nimitta prabhāvitavyo na ca ānimittasthitu śānta praśāntacārī //",
  "S06bsu028pu:405": "Rgs_20.8 pakṣisya nāsti padu gacchata antarīkṣe no cāpi tatra sthitu no ca patāti bhūmau /",
  "S06bsu028pu:406": "tatha bodhisattva caramāṇu vimokṣadvāre na ca nirvṛtiṃ spṛśati no ca nimittacārī //",
  "S06bsu028pu:407": "Rgs_20.9 iṣvastraśikṣita yathā puruṣodha kāṇḍaṃ kṣepitva anya puna kāṇḍa paraspareṇa /",
  "S06bsu028pu:408": "patanāya tasya purimasya na deya bhūmim ākāṅkṣamāṇa puruṣasya pateya kāṇḍam //",
  "S06bsu028pu:409": "Rgs_20.10 emeva prajñavarapāramitāṃ caranto prajñā upāya bala ṛddhi vicāramāṇo /",
  "S06bsu028pu:410": "tāvanna tāṃ paramaśūnyata prāpuṇoti yāvanna te kuśalamūla bhavanti pūrṇāḥ //",
  "S06bsu028pu:411": "Rgs_20.11 bhikṣū yathā paramaṛddhibalenupeto gagane sthito yamaka kurvati prātihāryāṃ /",
  "S06bsu028pu:412": "gaticaṃkramaṃ śayaniṣadya nidarśayāti na nivartate na pi ca khidyati yāva tatra //",
  "S06bsu028pu:413": "Rgs_20.12 emeva śūnyatasthito vidu bodhisattvo jñānarddhipāramigato aniketacārī /",
  "S06bsu028pu:414": "vividhāṃ kriyāṃ jagati darśayate anantāṃ na ca bhajyatī na pi ca khidyati kalpakoṭī //",
  "S06bsu028pu:415": "Rgs_20.13 puruṣā yathā mahaprapāti sthihitva kecid ubhi pāṇi chatradvaya gṛhṇa upakṣayeyyā /",
  "S06bsu028pu:416": "ākāli vāyuravasṛjya mahāprapāte no ca prapāta patiyāti na yāva tatra //",
  "S06bsu028pu:417": "Rgs_20.14 emeva sthitva karuṇāṃ vidu bodhisattvo prajñāupāyadvayachatraparigṛhīto /",
  "S06bsu028pu:418": "śūnyānimittapraṇidhiṃ vimṛṣāti dharmān na ca nirvṛtiṃ spṛśati paśyati dharmacārī //",
  "S06bsu028pu:419": "Rgs_20.15 ratanārthiko yatha vrajitvana ratnadvīpaṃ labdhvāna ratna puna gehamupāgameyyā /",
  "S06bsu028pu:420": "kiṃcāpi tatra sukha jīvati sārthavāho api duḥkhito manasi bhoti sa jātisaṃgho //",
  "S06bsu028pu:421": "Rgs_20.16 emeva śūnyata vrajitvana ratnadvīpaṃ labdhvāna dhyāna bala indriya bodhisattvo /",
  "S06bsu028pu:422": "kiṃcāpi nirvṛti spṛśedabhinandamāno api sarvasattva dukhitā manasī bhavanti //",
  "S06bsu028pu:423": "Rgs_20.17 abhyantare ya nagare nigame ca grāme kāmārtha vāṇiju yathā gami jānanāya /",
  "S06bsu028pu:424": "no cāpi tatra sthihatī na ca ratnadvīpe na ca geha mārgi kuśalo puna bhoti vijño //",
  "S06bsu028pu:425": "Rgs_20.18 tatha jñāna śrāvakavimuktisapratyayānāṃ sarvatra bhoti kuśalo vidu bodhisattvo /",
  "S06bsu028pu:426": "no cāpi tatra sthihate na ca buddhajñāne na ca saṃskṛte bhavati mārgavidū vidhijño //",
  "S06bsu028pu:427": "Rgs_20.19 yaṃ kāli maitri jagatī anubandhayitvā śūnyānimittapraṇidhī carate samādhim /",
  "S06bsu028pu:428": "asthānameva yadi nirvṛti prāpuṇeyā athavāpi saṃskṛta sa prajñapanāya śakyaḥ //",
  "S06bsu028pu:429": "Rgs_20.20 yatha nirmito puruṣa no va adṛśyakāyo nāmena vā puna sa prajñapanāya śakyaḥ /",
  "S06bsu028pu:430": "tatha bodhisattva caramāṇu vimokṣadvāraṃ nāmena vā puna sa prajñapanāya śakyaḥ //",
  "S06bsu028pu:431": "Rgs_20.21 yadi pṛcchamāna cari indriya bodhisattvo gambhīradharmaparidīpana no karoti /",
  "S06bsu028pu:432": "śūnyānimitta avivartiyabodhidharmāṃ na ca śocatī na ca sa vyākṛtu veditavyo //",
  "S06bsu028pu:433": "Rgs_20.22 arhantabhūmimapi pratyayabuddhabhūmau traidhātukaṃ na spṛśate supināntare 'pi /",
  "S06bsu028pu:434": "buddhāṃśca paśyati katheti janasya dharmaṃ avivartiyeti ayu vyākṛtu veditavyo //",
  "S06bsu028pu:435": "Rgs_20.23 triapāyaprāptu supinasmi viditva sattvān praṇidheti tatkṣaṇa apāya ucchoṣayeyam /",
  "S06bsu028pu:436": "satyādhiṣṭhāni praśameti sa cāgniskandham avivartiyeti ayu vyākṛtu veditavyo //",
  "S06bsu028pu:437": "Rgs_20.24 bhūtagrahā vividha vyādhaya martyaloke satyādhiṣṭhāni praśameti hitānukampī /",
  "S06bsu028pu:438": "na ca tena manyanupapadyati nāpi mānam avivartiyeti ayu vyākṛtu veditavyaḥ //",
  "S06bsu028pu:439": "bhagavatyāṃ ratnaguṇasaṃcayagāthāyāmupāyakauśalyamīmāṃsāparivarto nāma viṃśatitamaḥ //",
  "S06bsu028pu:440": "____________________________________________________________________________",
  "S06bsu028pu:441": "Rgs_21.1 athavāsya manyanupapadyati vyākṛto 'smi satyādhiṣṭhāna vividhāni samṛddhyayanti /",
  "S06bsu028pu:442": "yadi anya vyākṛtaku manyati bodhisattvo jñātavya manyanasthito ayu alpabuddhiḥ //",
  "S06bsu028pu:443": "Rgs_21.2 nāmādhiṣṭhāna puna māra upāgamitvā evaṃ vadiṣyati idaṃ tava nāmadheyam /",
  "S06bsu028pu:444": "mātāpitāya anusaptamupaiti vaṃśo buddho yadā bhavi idaṃ tava nāmadheyam //",
  "S06bsu028pu:445": "Rgs_21.3 dhutavṛtta yādṛśu sa bheṣyati yuktayogī pūrvaṃ pi tubhya imi āsi guṇovarūpā /",
  "S06bsu028pu:446": "yo eva śrutva abhimanyati bodhisattvo jñātavyu māru paryutthitu alpabuddhiḥ //",
  "S06bsu028pu:447": "Rgs_21.4 pravivikta grāmanagare girikandarāṇi raṇyā vivikta vanaprastha niṣevamāṇo /",
  "S06bsu028pu:448": "ātmānukarṣi para paṃsayi bodhisattvo jñātavyu māru paryutthitu alpabuddhiḥ //",
  "S06bsu028pu:449": "Rgs_21.5 grāme ca rāṣṭri nigame viharanti nityaṃ rahapratyayāni spṛhatāṃ janayanti tatra /",
  "S06bsu028pu:450": "anyatra sattvaparipācanabodhiyuktā eṣo viveku kathito sugatātmajānām //",
  "S06bsu028pu:451": "Rgs_21.6 yo pañcayojanaśate girikandareṣu vyālāvakīrṇi nivasedbahuvarṣakoṭī /",
  "S06bsu028pu:452": "no cā viveku imu jānati bodhisattvo saṃkīrṇa so viharate adhimānaprāptaḥ //",
  "S06bsu028pu:453": "Rgs_21.7 so caṃkramārthamabhiyuktakabodhisattvān baladhyānaindriyavimokṣasamādhiprāptān /",
  "S06bsu028pu:454": "abhimanyate na imi raṇyavivekacārī na vivekagocaru ayaṃ hi jinena ukto //",
  "S06bsu028pu:455": "Rgs_21.8 grāmānti yo viharate athavā araṇye dvayayānacittavigato niyato 'grabodhim /",
  "S06bsu028pu:456": "eṣo viveku jagadarthabhiprasthitānāṃ ātmā kṣiṇoti tulayeya sa bodhisattvo //",
  "S06bsu028pu:457": "bhagavatyāṃ ratnaguṇasaṃcayagāthāyāṃ mārakarmaparivarto nāmaikaviṃśatitamaḥ /",
  "S06bsu028pu:458": "____________________________________________________________________________",
  "S06bsu028pu:459": "Rgs_22.1 tasmā hu mānu nihanitvana paṇḍitena guruāśayena varabodhi gaveṣamāṇaḥ /",
  "S06bsu028pu:460": "vaidyo va ātura svarogacikitsanārthaṃ kalyāṇamitra bhajitavya atandritena //",
  "S06bsu028pu:461": "Rgs_22.2 buddhā ya bodhivaraprasthita bodhisattvā kalyāṇamitra imi pāramitā nidiṣṭāḥ /",
  "S06bsu028pu:462": "te cānuśāsaka iyaṃ pratipattibhūmī duvi kāraṇena anubudhyati buddhabodhim //",
  "S06bsu028pu:463": "Rgs_22.3 atikrāntanāgata jinā sthita ye diśāsu sarveṣu mārgu ayu pāramitā ananyo /",
  "S06bsu028pu:464": "obhāsa ulka varabodhayi prasthitānām āloka śāstri imi pāramitā pradiṣṭāḥ //",
  "S06bsu028pu:465": "Rgs_22.4 yatha prajñapāramita śūnyata lakṣaṇena tathalakṣaṇā ya imi jānati sarvadharmān /",
  "S06bsu028pu:466": "śūnyānalakṣaṇa prajānayamāna dharmān evaṃ carantu caratī sugatāna prajñām //",
  "S06bsu028pu:467": "Rgs_22.5 āhārakāma parikalpayamāna sattvāḥ saṃsāri yuktamanasaḥ sada saṃsmaranti /",
  "S06bsu028pu:468": "ahu mahya dharma ubhi eti abhūta śūnyā ākāśagaṇṭhi ayu ātmana baddha bāle //",
  "S06bsu028pu:469": "Rgs_22.6 yatha śaṅkitena viṣasaṃjñata abhyupaiti no cāsya koṣṭhagatu so viṣu pātyate ca /",
  "S06bsu028pu:470": "emeva bālupagato ahu mahya eṣo ahasaṃjñi jāyi mriyate ca sadā abhūto //",
  "S06bsu028pu:471": "Rgs_22.7 yatha udgraho tatha prakāśitu saṃkileśo vyodāna ukta ahu mahya anopalabdhi /",
  "S06bsu028pu:472": "na hi atra kaści yo kliśyati śudhyate vā prajñāya pāramita budhyati bodhisattve //",
  "S06bsu028pu:473": "Rgs_22.8 yāvanta sattva nikhile iha jambudvipe te sarvi bodhivaracitta upādayitvā /",
  "S06bsu028pu:474": "dānaṃ daditva bahuvarṣasahasrakoṭīḥ sarvaṃ ca nāmayi jagārthanidāna bodhau //",
  "S06bsu028pu:475": "Rgs_22.9 yaścaiava prajñavarapāramitābhiyukto divasaṃ pi antamaśa ekanuvartayeyā /",
  "S06bsu028pu:476": "kalapuṇya so na bhavatī iha dānaskandho tadatandritena sada osaritavya prajñā //",
  "S06bsu028pu:477": "Rgs_22.10 caramāṇu prajñavarapāramitāya yogī mahatīṃ janeti karuṇāṃ na ca sattvasaṃjñā /",
  "S06bsu028pu:478": "tada bhonti sarvajagatī vidu dakṣiṇīyā satataṃ amoghu paribhuñjati rāṣṭrapiṇḍam //",
  "S06bsu028pu:479": "Rgs_22.11 cirabuddhadevamanujān triapāyi sattvān parimocituṃ ya iha icchati bodhisattvo /",
  "S06bsu028pu:480": "pṛthumārgu tīru upadarśayi sattvadhātau prajñāya pāramita yukta divā ca rātrau //",
  "S06bsu028pu:481": "Rgs_22.12 puruṣo ya agru ratanasya alabdhapūrvo aparasmi kāli puna labdhva bhaveya tuṣṭo /",
  "S06bsu028pu:482": "sa ha labdhva nāśayi puno 'pi pramādabhūto nāśitva duḥkhi satataṃ ratanābhikāṅkṣī //",
  "S06bsu028pu:483": "Rgs_22.13 emeva bodhivaraprasthita ratnatulyo prajñāya pāramita yogu na riñcitavyo /",
  "S06bsu028pu:484": "ratanaṃ va labdhva gṛhamāṇu abhinnasattvo anubuddhayati tvarito śivamabhyupaiti //",
  "S06bsu028pu:485": "bhagavatyāṃ ratnaguṇasaṃcayagāthāyāṃ kalyāṇamitraparivarto nāma dvāviṃśatitamaḥ //",
  "S06bsu028pu:486": "____________________________________________________________________________",
  "S06bsu028pu:487": "Rgs_23.1 udayāti sūryu vigatāśca marīcimālā vidhamitva sarva tamasākulamandhakāram /",
  "S06bsu028pu:488": "avibhonti sarva krimijotikaprāṇabhūtāṃ sarvāṃśca tārakagaṇānapi candraābhām //",
  "S06bsu028pu:489": "Rgs_23.2 emeva prajñavarapāramitāṃ caranto vidhamitva dṛṣṭigahanaṃ vidu bodhisattvo /",
  "S06bsu028pu:490": "abhibhonti sarvajagatī rahapratyayāṃśca śūnyānimittacarito pṛthu bodhisattvo //",
  "S06bsu028pu:491": "Rgs_23.3 yatha rājaputra dhanadāyaku arthakāmo sarveṣu śreṣṭha bhavate abhigāminīye /",
  "S06bsu028pu:492": "sa hyeṣa etarahi sattva pramocayāti prāgeva rājyasthitu bheṣyati paṭṭadhārī //",
  "S06bsu028pu:493": "Rgs_23.4 emeva prajñacarito vidu bodhisattvo amṛtasya dāyaku priyo marumānuṣāṇām /",
  "S06bsu028pu:494": "ayu eṣa eṣati hi sattvasukhābhiyukto prāgeva yāva sthitu bheṣyati dharmarājo //",
  "S06bsu028pu:495": "bhagavatyāṃ ratnaguṇasaṃcayagāthāyāṃ śakraparivarto nāma trayoviṃśatitamaḥ //",
  "S06bsu028pu:496": "____________________________________________________________________________",
  "S06bsu028pu:497": "Rgs_24.1 māro 'pi tasmi samaye bhavate saśalyo śokātu duḥkhitu anantamano 'lpasthāmo /",
  "S06bsu028pu:498": "diśadāha ulka kṣipate bhayadarśanārthaṃ kathameṣa dīnamanaso bhavi bodhisattvo //",
  "S06bsu028pu:499": "Rgs_24.2 [yatha te bhavanti vidu āśayasaṃprayuktā divarātri prajñavarapāramitārthadarśī] /",
  "S06bsu028pu:500": "tada kāyacitta khagapakṣisatulyabhūtā avatāru so kutu labhiṣyati kṛṣṇabandhuḥ //",
  "S06bsu028pu:501": "Rgs_24.3 kalahāvivādupagatā yada bodhisattvā bhonti parasparaviruddhaka ruṣṭacittāḥ /",
  "S06bsu028pu:502": "tada māra tuṣṭu bhavatī paramaṃ udagro ubhi eti dūra bhaviṣyanti jināna jñāne //",
  "S06bsu028pu:503": "Rgs_24.4 ubhi eti dūri bhaviṣyanti piśācatulyā ubhi eti ātma kariṣyanti pratijñahānim /",
  "S06bsu028pu:504": "duṣṭāna kṣāntivikalāna kuto 'sti bodhi tada māru tuṣṭu bhavatī namucīsapakṣo //",
  "S06bsu028pu:505": "Rgs_24.5 yo bodhisattva ayu vyākṛtu vyākṛtasmiṃ cittaṃ pradūṣayi vivādu samārabheyyā /",
  "S06bsu028pu:506": "yāvanti cittakṣaṇikā khiladoṣayuktās tāvanta kalpa puna saṃnahitavya bhonti //",
  "S06bsu028pu:507": "Rgs_24.6 atha tasyupadyati matīti aśobhanā ti kṣāntīya pāramita bodhi spṛśanti buddhāḥ /",
  "S06bsu028pu:508": "pratidarśayāti puna āyati saṃvarāṇi apayāti vā sa iha śikṣati buddhadharme //",
  "S06bsu028pu:509": "bhagavatyāṃ ratnaguṇasaṃcayagāthāyāmabhimānaparivarto nāma caturviṃśatitamaḥ //",
  "S06bsu028pu:510": "____________________________________________________________________________",
  "S06bsu028pu:511": "Rgs_25.1 yo śikṣamāṇu na upaiti kahiṃci śikṣāṃ na ca śikṣakaṃ labhati nāpi ca śikṣadharmān /",
  "S06bsu028pu:512": "śikṣā aśikṣa ubhayo avikalpamāno yo śikṣate sa iha śikṣati buddhadharme //",
  "S06bsu028pu:513": "Rgs_25.2 yo bodhisattva imu jānati eva śikṣāṃ na sa jātu śikṣavikalo bhavate duśīlo /",
  "S06bsu028pu:514": "ārādhiteṣu iha śikṣati buddhadharmaṃ śikṣātiśikṣakuśalo ti nirūpalambho //",
  "S06bsu028pu:515": "Rgs_25.3 śikṣantu eva vidu prajña prabhaṃkarāṇāṃ notpadyate akuśalamapi ekacittam /",
  "S06bsu028pu:516": "sūrye yathā gagani gacchati antarīkṣe raśmīgate na sthihate purato 'ndhakāram //",
  "S06bsu028pu:517": "Rgs_25.4 prajñāya pāramita śikṣita saṃskṛtānāṃ sarveṣa pāramita bhontiha saṃgṛhītāḥ /",
  "S06bsu028pu:518": "satkāyadṛṣṭi yatha ṣaṣṭi duve ca dṛṣṭī antargatāstathami pāramitā bhavanti //",
  "S06bsu028pu:519": "Rgs_25.5 yatha jīvitendriya niruddhi ya kecidanye bhontī niruddha pṛthu indriya yāvadasti /",
  "S06bsu028pu:520": "emeva prajñacarite vidu uttamānāṃ sarveta pāramita ukta ya saṃgṛhītā //",
  "S06bsu028pu:521": "Rgs_25.6 ye cāpi śrāvakaguṇā tatha pratyayānāṃ sarveṣu bhonti vidu śikṣitu bodhisattvā /",
  "S06bsu028pu:522": "no cāpi tatra sthihatāna spṛheti teṣām ayu śikṣitavyamati śikṣati etamartham //",
  "S06bsu028pu:523": "bhagavatyāṃ ratnaguṇasaṃcayagāthāyāṃ śikṣāparivarto nāma pañcaviṃśatimaḥ //",
  "S06bsu028pu:524": "____________________________________________________________________________",
  "S06bsu028pu:525": "Rgs_26.1 avivartiyasya varabodhayi prasthitasya yo cittupādu anumoditu āśayena /",
  "S06bsu028pu:526": "trisahasra meru tulayitva siyāpramāṇo na tveva tasya kuśalasyanumodanāye //",
  "S06bsu028pu:527": "Rgs_26.2 yāvanta sattva kuśalārthika mokṣakāmā sarveṣa bhonti anumoditu puṇyarāśi /",
  "S06bsu028pu:528": "sattvarthi te jinaguṇa ananta prāpuṇitvā dāsyanti dharma jagatī dukhasaṃkṣayāye //",
  "S06bsu028pu:529": "Rgs_26.3 yo bodhisattva avikalpaku sarvadharmān śūnyānimitta parijānati niṣprapañcān /",
  "S06bsu028pu:530": "na ca prajña bodhi parieṣati āśayena so yukta prajñavarapāramitāya yogī //",
  "S06bsu028pu:531": "Rgs_26.4 ākāśadhātu gaganasya siyā virodho na hi tena tasya kutu kenacideṣa prāptā /",
  "S06bsu028pu:532": "emeva prajñacarito vidu bodhisattvo abhyovakāśasadṛśo upaśāntacārī //",
  "S06bsu028pu:533": "Rgs_26.5 yatha māyakārapuruṣasya na eva bhoti te śiṣya māṃ janata so ca karoti kāryam /",
  "S06bsu028pu:534": "paśyanti taṃ vividha kāryu nidarśayantaṃ na ca tasya kāyu na pi citta na nāmadheyam //",
  "S06bsu028pu:535": "Rgs_26.6 emeva prajñacarite na kadāci bhoti buddhitva bodhi jagatī parimocayitvā /",
  "S06bsu028pu:536": "ātmopapatti vividhāṃ kriyasaṃprayogāṃ darśeti māyasadṛśo na vikalpacārī //",
  "S06bsu028pu:537": "Rgs_26.7 yatha buddha nirmita karoti ca buddhakāryaṃ na ca tasyupadyati mado karamāṇu kiṃcit /",
  "S06bsu028pu:538": "emeva prajñacarito vidu bodhisattvo darśeti sarva kriya nirmitamāyatulyam //",
  "S06bsu028pu:539": "Rgs_26.8 palagaṇḍa dakṣa vidunā kṛtu dāruyantro puruṣe stritulya sa karoti ha sarvakāryam /",
  "S06bsu028pu:540": "emeva prajñacarito vidu bodhisattvo jñānena sarva kriya kurvati nirvikalpo //",
  "S06bsu028pu:541": "bhagavatyāṃ ratnaguṇasaṃcayagāthāyāṃ māyopamaparivarto nāma ṣaḍviṃśatimaḥ //",
  "S06bsu028pu:542": "____________________________________________________________________________",
  "S06bsu028pu:543": "Rgs_27.1 evaṃ carantu vidu nā pṛthudevasaṃghāḥ kṛtaañjalīpuṭa praṇamya namasyayanti /",
  "S06bsu028pu:544": "buddhā pi yāvata daśaddiśi lokadhātau guṇavarṇamālaparikīrtana kurvayanti //",
  "S06bsu028pu:545": "Rgs_27.2 yāvanti gaṅganadivālisame hi kṣetre sattvā ta sarvi parikalpa bhaveyu mārāḥ /",
  "S06bsu028pu:546": "ekaika roma puna tāntaka nirmiṇeyyā sarve na śakya karaṇe vidu antarāyam //",
  "S06bsu028pu:547": "Rgs_27.3 catukāraṇehi balavāṃ vidu bodhisattvo bhavate dugharṣu catumāraasaṃprakampyo /",
  "S06bsu028pu:548": "śūnyāvihāri bhavate na ca sattvatyāgī yathavādi sattvakaruṇānugatāvasthānaḥ //",
  "S06bsu028pu:549": "Rgs_27.4 yo bodhisattva adhimucyati bhāṣyamāṇām ima prajñapāramita māta tathāgatānām /",
  "S06bsu028pu:550": "pratipattiyā ca abhiyujyati āśayena sarvajñatāya abhiprasthitu veditavyo //",
  "S06bsu028pu:551": "Rgs_27.5 na ca dharmadhātutathatāya upaiti sthānaṃ bhavatī athānasthita so laghu antarīkṣe /",
  "S06bsu028pu:552": "vidyādharo va abhilambhu vanābhiprāyā khagu kālahīna druma mantrabalādhiṣṭhāno //",
  "S06bsu028pu:553": "Rgs_27.6 evaṃ carantu vidu paṇḍitu bodhisattvo na ca budhyakaṃ labhati nāpi ca buddhadharmān /",
  "S06bsu028pu:554": "na ca deśikaṃ na pi ca paśyaka dharmatāyāṃ śāntaiṣiṇāmayu vihāra guṇe ratānām //",
  "S06bsu028pu:555": "Rgs_27.7 yāvanta śrāvakavihāra sapratyayānāṃ śāntā samādhipraśame sukhasaṃprayuktā /",
  "S06bsu028pu:556": "arhanvimokṣa sthapayitva tathāgatānāṃ sarveṣu agra ayu vihāru niruttaraśca //",
  "S06bsu028pu:557": "Rgs_27.8 ākāśi pakṣi viharāti na co patāti dakamadhyi matsya viharāti na co marāti /",
  "S06bsu028pu:558": "emeva dhyānabalapāragu bodhisattvo śūnyāvihāri na ca nirvṛti prāpuṇāti //",
  "S06bsu028pu:559": "Rgs_27.9 yo sarvasattvaguṇaagratu gantukāmo agraṃ spṛśeya paramādbhuta buddhajñānam /",
  "S06bsu028pu:560": "agraṃ dadeya vara uttamadharmadānam imu agru sevatu vihāru hitaṃkarāṇām //",
  "S06bsu028pu:561": "bhagavatyāṃ ratnaguṇasaṃcayagāthāyāṃ sāraparivarto nāma saptaviṃśatimaḥ //",
  "S06bsu028pu:562": "____________________________________________________________________________",
  "S06bsu028pu:563": "Rgs_28.1 yāvanti śikṣa paridīpita nāyakena sarveṣa śikṣa ayu agru niruttarā ca /",
  "S06bsu028pu:564": "yaḥ sarvaśikṣavidu icchati pāra gantum imu prajñapāramita śikṣati buddhaśikṣām //",
  "S06bsu028pu:565": "Rgs_28.2 agraṃ nidhāna ayu uttamadharmakośa buddhāna gotrajananaṃ sukhasaukhyagañjo /",
  "S06bsu028pu:566": "atikrāntanāgata daśaddiśi lokanāthā itu te prasūta na ca kṣīyati dharmadhātuḥ //",
  "S06bsu028pu:567": "Rgs_28.3 yāvanti vṛkṣa phalapuṣpavanaspatī yā sarve ca medinisamudgata prādubhūtāḥ /",
  "S06bsu028pu:568": "na ca medinī kṣayamupaiti na cāpi vṛddhiṃ na ca khidyatī na parihāyati nirvikalpā //",
  "S06bsu028pu:569": "Rgs_28.4 yāvanta buddhasama śrāvakapratyayāśca marutaśca sarvajagatī sukhasaukhyadharmāḥ /",
  "S06bsu028pu:570": "sarve ti prajñavarapāramitāprasūtā na ca kṣīyate na ca vivardhati jātu prajñā //",
  "S06bsu028pu:571": "Rgs_28.5 yāvanta sattva mṛdumadhyamutkṛṣṭa loke sarve avidyaprabhavā sugatena uktāḥ /",
  "S06bsu028pu:572": "sāmagripratyayu pravartati duḥkhayantro na ca yantra kṣīyati avidya na cāpi vṛddhiḥ //",
  "S06bsu028pu:573": "Rgs_28.6 yāvanti jñāna nayadvāra uyāyamūlāḥ sarve ti prajñavarapāramitāprasūtāḥ /",
  "S06bsu028pu:574": "sāmagripratyaya pravartati jñānayantro na ca prajñapāramita vardhati hīyate vā //",
  "S06bsu028pu:575": "Rgs_28.7 yo tu pratītyasamutpādu anudbhavāye imu prajña akṣayata budhyati bodhisattvo /",
  "S06bsu028pu:576": "so sūrya abhrapaṭale yatha muktaraśmī vidhamitvavidyapaṭalaṃ bhavate svayaṃbhūḥ //",
  "S06bsu028pu:577": "bhagavatyāṃ ratnaguṇasaṃcayagāthāyāmavakīrṇakusumaparivarto nāmāṣṭāviṃśatimaḥ //",
  "S06bsu028pu:578": "____________________________________________________________________________",
  "S06bsu028pu:579": "Rgs_29.1 caturbhī ca dhyāna viharanti mahānubhāvā na ca ālayo na pi ca niśrayu kurvayāti /",
  "S06bsu028pu:580": "api kho punāśrayu ime catudhyāna sāṅgā bheṣyanti bodhivarauttamaprāpaṇāya //",
  "S06bsu028pu:581": "Rgs_29.2 dhyāne sthito 'tra bhavatī varaprajñalābhī ārūpyarūpi ca samādhi catasra śreṣṭhā /",
  "S06bsu028pu:582": "upakāribhūta imi dhyāna varāgrabodhau na punāsravakṣati sa śikṣati bodhisattvo //",
  "S06bsu028pu:583": "Rgs_29.3 āścaryamadbhutamidaṃ guṇasaṃcayānāṃ dhyāne samādhi viharanti nimitta nāsti /",
  "S06bsu028pu:584": "tatra sthitāna yadi bhajyati ātmabhāvo puna kāmadhātu upapadyati yathābhiprāyā //",
  "S06bsu028pu:585": "Rgs_29.4 yatha jambudvīpaka manuṣya alabdhapūrvā divi devauttamapurā anuprāpuṇeyā /",
  "S06bsu028pu:586": "paśyitva te viṣaya tatra parigṛhītā punarāgameya na ca niśrayu tatra kuryāt //",
  "S06bsu028pu:587": "Rgs_29.5 emeva te guṇadharā varabodhisattvā dhyāne samādhi viharitva prayuktayogī /",
  "S06bsu028pu:588": "puna kāmadhātusthita bhonti anopaliptā padmeva vāriṇi aniśrita bāladharme //",
  "S06bsu028pu:589": "Rgs_29.6 anyatra sattvaparipācana kṣetraśodhī paripūraṇārtha imi pāramitā mahātmā /",
  "S06bsu028pu:590": "ārūpyadhātuupapatti na prārthayantī yatreha bodhiguṇapāramitāna hāni //",
  "S06bsu028pu:591": "Rgs_29.7 yatha kaścideva puruṣo ratanaṃ nidhānaṃ labdhvā tu tatra spṛhabuddhi na saṃjaneyyā /",
  "S06bsu028pu:592": "ekāki so puna gṛhītva parasmi kāle gṛhṇitva geha praviśitva na bhoti lubdho //",
  "S06bsu028pu:593": "Rgs_29.8 emeva dhyāna catureva samādhi śāntāṃ labdhvāna prīti sukhadāṃ vidu bodhisattvāḥ /",
  "S06bsu028pu:594": "avasṛjya dhyānasukhaprītisamādhilābhaṃ puna kāmadhātu praviśanti jagānukampī //",
  "S06bsu028pu:595": "Rgs_29.9 yadi bodhisattva viharāti samādhidhyāne rahapratyayāni spṛhabuddhi na saṃjaneyyā /",
  "S06bsu028pu:596": "asamāhito bhavati uddhatakṣiptacitto parihīnabuddhiguṇa nāvika bhinnanāvo //",
  "S06bsu028pu:597": "Rgs_29.10 kiṃcāpi rūpamapi śabda tathaiva gandho rasa sparśa kāmaguṇa pañcabhi yukta bhogī /",
  "S06bsu028pu:598": "rahapratyayāna vigato 'nantabodhisattvo satataṃ samāhitu prajānayitavya śūro //",
  "S06bsu028pu:599": "Rgs_29.11 parasattvapudgalanidāna viśuddhasattvā vicaranti vīryabalapāramitābhiyuktāḥ /",
  "S06bsu028pu:600": "yatha kumbhadāsi avaśāvaśa bhartikasya tatha sarvasattvavaśatāmupayānti dhīrāḥ //",
  "S06bsu028pu:601": "Rgs_29.12 na ca svāmikasya prativākyu dadāti dāsī ākruṣṭa cāpi athavā sada tāḍitā vā /",
  "S06bsu028pu:602": "ekāntatrastamanasā sa bhayābhibhūtā māmeva so anu vadhiṣyati kāraṇena //",
  "S06bsu028pu:603": "Rgs_29.13 emeva bodhivaraprasthitu bodhisattvo tiṣṭheya sarvajagatī yatha preṣyabhūto /",
  "S06bsu028pu:604": "anu bodhiāgamu guṇāna ca pāripūrī tṛṇa agni kāṣṭhaprabhavo dahate tameva //",
  "S06bsu028pu:605": "Rgs_29.14 avasṛjya ātma sugatāṃ parasattvakārye abhiyukta rātridiva niṣpratikāṅkṣacitto /",
  "S06bsu028pu:606": "māteva ekasutake paricāryamāṇo adhyāśaye na parikhinna upasthiheti //",
  "S06bsu028pu:607": "bhagavatyāṃ ratnaguṇasaṃcayagāthāyāmanugamaparivarto nāmaikūnatriṃśatimaḥ //",
  "S06bsu028pu:608": "____________________________________________________________________________",
  "S06bsu028pu:609": "Rgs_30.1 yo bodhisattva cirasaṃsaraṇābhiprāyo sattvārtha kṣetrapariśodhanayuktayogī /",
  "S06bsu028pu:610": "na ca khedabuddhi aṇumātra upādiyāti so vīryapāramitayukta atandritaśca //",
  "S06bsu028pu:611": "Rgs_30.2 saci kalpakoṭi gaṇaye vidu bodhisattvo cirasaṃjña bodhi samudāniya tena duḥkhe /",
  "S06bsu028pu:612": "ciraduḥkha bheṣyati samācaramāṇu dharmaṃ tatu vīryapāramitahīna kusīdarūpo //",
  "S06bsu028pu:613": "Rgs_30.3 prathamaṃ upādu varabodhayi cittupādo so vā anuttaraśivāmanuprāpuṇeyā /",
  "S06bsu028pu:614": "rātriṃdivaikamanasā tamadhiṣṭhiheyā ārambhavīrya vidu paṇḍitu veditavyo //",
  "S06bsu028pu:615": "Rgs_30.4 saci kaścideva vadayeya sumeruśailaṃ bhinditva paśca adhigamyasi agrabodhim /",
  "S06bsu028pu:616": "saci khedabuddhi kurute ca pramāṇabuddhiṃ kausīdyaprāpta bhavate tada bodhisattvo //",
  "S06bsu028pu:617": "Rgs_30.5 atha tasyupadyati matī kimutālpamātraṃ kṣaṇamātra bhasma nayatī vilayaṃ sumerum /",
  "S06bsu028pu:618": "ārambhavīrya bhavate vidu bodhisattvo nacireṇa bodhivara lapsyati nāyakānām //",
  "S06bsu028pu:619": "Rgs_30.6 saci kāyacittavacasā ca parākrameyyā paripācayitva jagatī kariṣyāmi artham /",
  "S06bsu028pu:620": "kausīdyaprāpta bhavatī sthitu ātmasaṃjñaiḥ nairātmabhāvanavidūri nabhaṃ va bhūmeḥ //",
  "S06bsu028pu:621": "Rgs_30.7 yasminna kāyu na pi citta na sattvasaṃjñā saṃjñāvivarti sthitu advayadharmacārī /",
  "S06bsu028pu:622": "ayu vīryapāramita ukta hitaṃkareṇa ākāṅkṣamāṇu śivamacyutamagrabodhim //",
  "S06bsu028pu:623": "Rgs_30.8 paruṣaṃ śruṇitva vacanaṃ parato duruktaṃ paritoṣayāti susukhaṃ vidu bodhisattvo /",
  "S06bsu028pu:624": "ko bhāṣate ka śṛṇute kutu kasya kena so yukta kṣāntivarapāramitāya vijño //",
  "S06bsu028pu:625": "Rgs_30.9 so bodhisattva kṣamate guṇadharmayukto yaścaiva ratnabharitaṃ trisahasra dadyāt /",
  "S06bsu028pu:626": "buddhāna lokavidunārhatapratyayānāṃ kalapuṇya so na bhavate iha dānaskandhe //",
  "S06bsu028pu:627": "Rgs_30.10 kṣāntīsthitasya pariśudhyati ātmabhāvo dvātriṃśalakṣaṇaprabhāva anantapāro /",
  "S06bsu028pu:628": "[sattvāna śūnyavaradharma niśāmayātī priyu bhoti sarvajagatī kṣamamāṇu vijño //",
  "S06bsu028pu:629": "Rgs_30.11 saci kaści candanapuṭaṃ grahiyāna sattvo abhyokireya gurupremata bodhisattvam /",
  "S06bsu028pu:630": "dvitīyo 'pi] agni sakale śirasi kṣipeyā ubhayatra tulyu manu tena upāditavyo //",
  "S06bsu028pu:631": "Rgs_30.12 evaṃ kṣamitva vidu paṇḍitu bodhisattvo taṃ cittupādu pariṇāmayi agrabodhau /",
  "S06bsu028pu:632": "yāvanti kṣānti rahapratyayasattvadhātoḥ abhibhoti sarvajagatī kṣamamāṇu śūraḥ //",
  "S06bsu028pu:633": "Rgs_30.13 kṣamamāṇu eva puna citta upāditavyo narakeṣu tiryayamaloki aneka duḥkhā /",
  "S06bsu028pu:634": "anubhūya kāmaguṇahetu akāmakārā kasmā hu adya na kṣameya nidāna bodhau //",
  "S06bsu028pu:635": "Rgs_30.14 kaśadaṇḍaśastravadhabandhanatāḍanāśca śirachedakarṇacaraṇākaranāsachedāḥ /",
  "S06bsu028pu:636": "yāvanti duḥkha jagatī ahu tatsahāmi kṣāntīya pāramita tiṣṭhati bodhisattvo //",
  "S06bsu028pu:637": "bhagavatyāṃ ratnaguṇasaṃcayagāthāyāṃ sadāpraruditaparivarto nāma triṃśatimaḥ //",
  "S06bsu028pu:638": "____________________________________________________________________________",
  "S06bsu028pu:639": "Rgs_31.1 śīlena udgata bhavanti samādhikāṅkṣī sthita gocare daśabalāna akhaṇḍaśīlāḥ /",
  "S06bsu028pu:640": "yāvanti saṃvarakriya anuvartayanti tāṃ sarvasattvahita bodhayi nāmayanti //",
  "S06bsu028pu:641": "Rgs_31.2 saci pratyayānarahabodhi spṛhāṃ janeti [duḥśīla bhoti]viduṣāṃ tatha chidracārī /",
  "S06bsu028pu:642": "atha bodhi uttamaśivāṃ pariṇāmayanti sthitu śīlapāramita kāmaguṇebhi yukto //",
  "S06bsu028pu:643": "Rgs_31.3 yo dharma bodhiguṇaāgamu sūratānāṃ so śīlaarthu guṇadharmasamanvitānām /",
  "S06bsu028pu:644": "yo dharma bodhiguṇahāni hitaṃkarāṇāṃ duḥśīlatā ayu prakāśitu nāyakena //",
  "S06bsu028pu:645": "Rgs_31.4 yadi pañca kāmaguṇa bhuñjati bodhisattvo buddhaṃ ca dharma śaraṇāgatu āryasaṃgham /",
  "S06bsu028pu:646": "sarvajñatā ca manasī bhaviṣyāmi buddho sthitu śīlapāramita vedayitavya vijño //",
  "S06bsu028pu:647": "Rgs_31.5 yadi kalpakoṭi daśabhī kuśalaiḥ pathebhiś caramāṇu pratyayarahatvaspṛhāṃ janeti /",
  "S06bsu028pu:648": "tada khaṇḍaśīlu bhavate api chidraśīlo pārājiko gurutaro ayu cittupādo //",
  "S06bsu028pu:649": "Rgs_31.6 rakṣantu śīla pariṇāmayi agrabodhiṃ na ca tena manyati na ātmana karṣayethā /",
  "S06bsu028pu:650": "ahusaṃjñatā ca parivarjita sattvasaṃjñā sthitu śīlapāramiti vucyati bodhisattvo //",
  "S06bsu028pu:651": "Rgs_31.7 yadi bodhisattva caramāṇu jināna mārge imi śīlavānimi duśīla karoti sattvān /",
  "S06bsu028pu:652": "nānātvasaṃjñaprasṛto paramaṃ duśīlo api chidraśīlu na tu so pariśuddhaśīlo //",
  "S06bsu028pu:653": "Rgs_31.8 yasyo na asti ahasaṃjña na sattvasaṃjñā saṃjñāvirāgu kutu tasya asaṃvaro 'sti /",
  "S06bsu028pu:654": "yasyo na saṃvari asaṃvari manyanāsti ayu śīlasaṃvaru prakāśitu nāyakena //",
  "S06bsu028pu:655": "Rgs_31.9 yo evaśīlasamanvāgatu niṣprapañco anapekṣako bhavati sarvapriyāpriyeṣu /",
  "S06bsu028pu:656": "śirahastapāda tyajamāna adīnacitto sarvāstityāgi bhavate satataṃ alīno //",
  "S06bsu028pu:657": "Rgs_31.10 jñātvā ca dharmaprakṛtīṃ vaśikā nirātmyaṃ ātmāna māṃsa tyajamānu adīnacitto /",
  "S06bsu028pu:658": "prāgeva vastu tada bāhira nātyajeyā asthānameta yadi matsari so kareyā //",
  "S06bsu028pu:659": "Rgs_31.11 ahasaṃjñatastu mamatā bhavate ca rāgo kutu tyāgabuddhi bhaviṣyati sā muhānām /",
  "S06bsu028pu:660": "mātsarya preta bhavate upapadyayātī athavā manuṣya tada bhoti daridrarūpo //",
  "S06bsu028pu:661": "Rgs_31.12 tada bodhisattva imi jñātva daridrasattvān dānādhimukta bhavatī sada muktatyāgī /",
  "S06bsu028pu:662": "catvāri dvīpi samalaṃkṛtu kheṭatulyaṃ dattvā udagra bhavate na hi dvīpalabdho //",
  "S06bsu028pu:663": "Rgs_31.13 dānaṃ daditva vidu paṇḍitu bodhisattvo yāvanti sattva tribhave samanvāharitvā /",
  "S06bsu028pu:664": "sarveṣu teṣu bhavate ayu dattadānaṃ taṃ cāgrabodhi pariṇāmayate jagārtham //",
  "S06bsu028pu:665": "Rgs_31.14 na ca vastuniśrayu karoti daditva dānaṃ vidu pāku naiva pratikāṅkṣati so kadācit /",
  "S06bsu028pu:666": "evaṃ tyajitva bhavate vidu sarvatyāgī alpaṃ tyajitva labhate bahu aprameyam //",
  "S06bsu028pu:667": "Rgs_31.15 yāvanta sattva tribhave nikhilena asti te sarvi dāna dadayanti anantakalpān /",
  "S06bsu028pu:668": "buddhānuloki vidu nārhatipratyayānāṃ yāvanti śrāvakaguṇān parikalpa sthāne //",
  "S06bsu028pu:669": "Rgs_31.16 yaśco upāyakuśalo vidu bodhisattvo teṣāṃ sa puṇyakriyavastvanumodayitvā /",
  "S06bsu028pu:670": "sattvārtha agravarabodhayi nāmayeyā abhibhoti sarvajagatī pariṇāmayukto //",
  "S06bsu028pu:671": "Rgs_31.17 kācasya vā maṇina rāśi siyā mahanto vaiḍūryaratna abhibhoti sa sarva eko /",
  "S06bsu028pu:672": "emeva sarvajagatī pṛthu dānaskandho abhibhoti sarvapariṇāmaku bodhisattvo //",
  "S06bsu028pu:673": "Rgs_31.18 yadi bodhisattva dadamāna jagasya dānaṃ mamatāṃ na tatra karayenna ca vastuprema /",
  "S06bsu028pu:674": "tatu vardhate kuśalamūla mahānubhāvo candro va tatra prabhamaṇḍalu śuklapakṣe //",
  "S06bsu028pu:675": "bhagavatyāṃ ratnaguṇasaṃcayagāthāyāṃ dharmodgataparivarto nāmaikatriṃśatimaḥ //",
  "S06bsu028pu:676": "____________________________________________________________________________",
  "S06bsu028pu:677": "Rgs_32.1 dānena pretagati chindati bodhisattvo dāridrakaṃ ca chinatī tatha sarvakleśān /",
  "S06bsu028pu:678": "bhogāṃścanantavipulāṃ labhate caranto dānena sattva paripācayi kṛcchraprāptān //",
  "S06bsu028pu:679": "Rgs_32.2 śīlena tīryagati varjayi nekarupām aṣṭau ca akṣaṇa kṣaṇāṃ labhate sa nityam /",
  "S06bsu028pu:680": "kṣāntīya rupa labhate paramaṃ udāraṃ suvarṇacchavi priyu jagasya udīkṣaṇīyo //",
  "S06bsu028pu:681": "Rgs_32.3 vīryeṇa śuklaguṇa hāni na abhyupaiti jñānaṃ ananta labhate jinakośagañjam /",
  "S06bsu028pu:682": "dhyānena kāmaguṇa utsṛjate jugupsyān vidyā abhijña abhinirharate samādhim //",
  "S06bsu028pu:683": "Rgs_32.4 prajñāya dharmaprakṛtī parijānayitvā traidhātukānta samatikramate apāyān /",
  "S06bsu028pu:684": "vartitva cakraratanaṃ puruṣarṣabhāṇāṃ deśeti dharma jagatī dukhasaṃkṣayāye //",
  "S06bsu028pu:685": "Rgs_32.5 paripūrayitva imi dharma sa bodhisattvo api kṣetraśuddhi parigṛhṇati sattvaśuddhim /",
  "S06bsu028pu:686": "api buddhavaṃśa parigṛhṇati dharmavaṃśaṃ tatha saṃghavaṃśa parigṛhṇati sarvadharmān //",
  "S06bsu028pu:687": "Rgs_32.6 vaidyottamo jagati rogacikitsakārī prajñopadeśa kathito ayu bodhimārgo /",
  "S06bsu028pu:688": "nāmena ratnaguṇasaṃcaya bodhimārgaḥ taṃ sarvasattva itu mārgatu prāpnuvanti //",
  "S06bsu028pu:689": "bhagavatyāṃ ratnaguṇasaṃcayagāthāyāṃ parīndanāparivarto nāma dvātriṃśatimaḥ //",
  "S06bsu028pu:690": "____________________________________________________________________________",
  "S06bsu028pu:691": "[ācāryaharibhadrakṛtā praśastiḥ] /",
  "S06bsu028pu:692": "Rgs_HPr_1 lokaṃ prāpayituṃ sukhena padavīṃ saṃpaddūyāvāhinīṃ kāruṇyāhitacetasā bhagavatā buddhena saṃdīpitam /",
  "S06bsu028pu:693": "śrutvā te 'khiladharmatattvanilayaṃ sūtraṃ samādānato gatvā sthānamaharniśaṃ nijamalaṃ dhmāyantu ye 'bhyāgatāḥ //",
  "S06bsu028pu:694": "Rgs_HPr_2 kāle 'smin bahudṛṣṭisaṃkulakalau pāṭhe 'pi dūraṃ gate gāthābhedamanekapustakagataṃ dṛṣṭvādhunā nyāyataḥ /",
  "S06bsu028pu:695": "kūpaṃ vādigajendrakumbhadaraṇe bhadreṇa yā śodhitā lokārthaṃ hariṇā mayā suvihitā seyaṃ budhairgṛhyatām //",
  "S06bsu028pu:696": "āryāṣṭasāhasrikāyā bhagavatyāḥ prajñāpāramitāyāḥ parivartānusāreṇa bhagavatī ratnaguṇasaṃcayagāthā samāptā //",
  "S06bsu028pu:697": "ye dharmā hetuprabhavā hetuṃ teṣāṃ tathāgato hyavadat /",
  "S06bsu028pu:698": "teṣāṃ ca yo nirodha evaṃ vādī mahāśramaṇaḥ //",
  "S06bsu028pu:699": "[lekhakapraśastiḥ] /",
  "S06bsu028pu:700": "Rgs_LPr_1 yo 'sau dharmaṃ sugatagaditaṃ paṭhate bhaktibhāvān mātrāhīnaṃ kathamapi padaṃ pādagāthākṣaraṃ vā /",
  "S06bsu028pu:701": "jihvādoṣaiḥ pavanacaritaiḥ śleṣmadoṣapracārair yūyaṃ buddhāḥ subhavanagatā bodhisattvāḥ kṣamadhvam //",
  "S06bsu028pu:702": "samāptam /",
  "S06bsu028pu:703": "śubham //"
}