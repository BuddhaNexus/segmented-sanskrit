{
  "GSP28sabbha1u:0": "_____________________________________________________",
  "GSP28sabbha1u:1": "Jaim_1,1.1: athāto dharmajijñāsā //",
  "GSP28sabbha1u:2": "loke yeṣv artheṣu prasiddhāni padāni,",
  "GSP28sabbha1u:3_0": "tāni sati saṃbhave tadarthāny eva sūtreṣv ity avagantavyam / na adhyāhārādibhir eṣāṃ",
  "GSP28sabbha1u:3_1": "parikalpanīyo 'rthaḥ paribhāṣitavyo vā / evaṃ hi vedavākyāny eva ebhir vyākhyāyante /",
  "GSP28sabbha1u:3_2": "itarathā vedavākyāni vyākhyeyāni svapadārthāś ca vyākhyeyāḥ / tad yatnagauravaṃ prasajyeta /",
  "GSP28sabbha1u:4": "tatra loke 'yam athaśabdo vṛttād anantarasya prakriyārtho dṛṣṭaḥ / na ceha kiñcid vṛttam upalabhyate / -- bhavitavyaṃ tu tena,",
  "GSP28sabbha1u:5_0": "yasmin saty anantaraṃ dharmajijñāsā avakalpate / tathā hi prasiddhapadārthakaḥ sa",
  "GSP28sabbha1u:5_1": "kalpito bhavati / tat tu vedādhyayanam / tasmin hi sati sā avakalpate / -- naitad",
  "GSP28sabbha1u:5_2": "evam / anyasyāpi karmaṇo 'nantaraṃ dharmajijñāsā yuktā,",
  "GSP28sabbha1u:6": "prāg api ca vedādhyayanāt /",
  "GSP28sabbha1u:7": "ucyate: tādṛśīṃ tu dharmajijñāsām adhikṛtya athaśabdaṃ prayuktavān ācāryaḥ,",
  "GSP28sabbha1u:8": "yā vedādhyayanam antareṇa na saṃbhavati / katham ?",
  "GSP28sabbha1u:9_0": "vedavākyānām anekavidho vicāra iha vartiṣyate / api ca naiva vayam iha vedādhyayanāt",
  "GSP28sabbha1u:9_1": "pūrvaṃ dharmajijñāsāyāḥ pratiṣedhaṃ śiṣmaḥ / na hy etad ekaṃ vākyaṃ purastāc ca vedādhyayanād",
  "GSP28sabbha1u:9_2": "dharmajijñāsāṃ pratiṣedhiṣyati,",
  "GSP28sabbha1u:10": "parastāc ca ānantaryaṃ prakariṣyati / bhidyeta hi tathā vākyam anyā hi vacanavyaktir asya purastād vedādhyayanād dharmajijñāsāṃ pratiṣedhataḥ,",
  "GSP28sabbha1u:11": "anyā ca parastād ānantaryam upadiśataḥ / “vedān adhītya” ity ekasyāṃ vidhīyate 'nūdya ānantaryaṃ,",
  "GSP28sabbha1u:12": "viparītam anyasyām / arthaikatvāc ca ekavākyatāṃ vakṣyati / kiṃ tv adhīte vede dvayam āpatati,",
  "GSP28sabbha1u:13": "gurukulāc ca samāvartitavyaṃ vedavākyāni ca vicārayitavyāni / tatra “gurukulān mā samāvartiṣṭa ;",
  "GSP28sabbha1u:14": "kathaṃ nu vedavākyāni vicārayet ?",
  "GSP28sabbha1u:15": "” ity evamartho 'yam upadeśaḥ /",
  "GSP28sabbha1u:16": "yady evaṃ,",
  "GSP28sabbha1u:17_0": "na tarhi vedādhyayanaṃ pūrvaṃ dharmajijñāsāyāḥ / evaṃ hi samāmananti “vedam adhītya",
  "GSP28sabbha1u:17_1": "snāyāt” iti / iha ca vedam adhītya snāsyan dharmaṃ jijñāsamāna imam āmnāyam atikrāmet /",
  "GSP28sabbha1u:17_2": "na ca āmnāyo nāma atikramitavyaḥ /",
  "GSP28sabbha1u:18": "tad ucyate:",
  "GSP28sabbha1u:19_0": "atikramiṣyāma imam āmnāyam / anatikrāmanto vedam arthavantaṃ santam anarthakaṃ kalpayema /",
  "GSP28sabbha1u:19_1": "dṛṣṭo hi tasyārthaḥ karmāvabodhanaṃ nāma / na ca tasya adhyayanamātrāt tatrabhavanto",
  "GSP28sabbha1u:19_2": "yājñikāḥ phalaṃ samāmananti / yad api ca samāmananti iva,",
  "GSP28sabbha1u:20_0": "tatrāpi “dravyasaṃskārakarmasu parārthatvāt phalaśrutir arthavādaḥ syāt” ity arthavādatāṃ",
  "GSP28sabbha1u:20_1": "vakṣyati / na ca adhītavedasya snānānantaryam etad vidhīyate / na hy atra ānantaryasya",
  "GSP28sabbha1u:20_2": "vaktā kaścic chabdo 'sti / pūrvakālatāyāṃ hi ktvā smaryate,",
  "GSP28sabbha1u:21_0": "nānantarye / dṛṣṭārthatā ca adhyayanasya ānantarye vyāhanyeta / lakṣaṇayā tv eṣo",
  "GSP28sabbha1u:21_1": "' rthaḥ syāt / na ca idaṃ snānam adṛṣṭārthaṃ vidhīyate / kiṃ tu lakṣaṇayā asnānādiniyamasya",
  "GSP28sabbha1u:21_2": "paryavasānaṃ vedādhyayanasamakālam āhuḥ “vedam adhītya snāyāt“,",
  "GSP28sabbha1u:22": "“gurukulān ma samāvartiṣṭa” ity adṛṣṭārthatāparihārāyaiva /",
  "GSP28sabbha1u:23": "tasmād vedādhyayanam eva pūrvam abhinirvartya anantaraṃ dharmo jijñāsitavya ity athaśabdasya sāmarthyam / na brūmaḥ “anyasyāpi karmaṇo 'nantaraṃ dharmajijñāsā na kartavyā” iti,",
  "GSP28sabbha1u:24": "kiṃ tu “vedam adhītya tvaritena na snātavyam,",
  "GSP28sabbha1u:25": "anantaraṃ dharmo jijñāsitavyaḥ” ity athaśabdasya arthaḥ /",
  "GSP28sabbha1u:26": "ataḥśabdo vṛttasya apadeśako hetvarthena,",
  "GSP28sabbha1u:27": "yathā “kṣemasubhikṣo 'yaṃ deśaḥ,",
  "GSP28sabbha1u:28": "ato 'ham asmin deśe prativasāmi” iti / evam “adhīto vedo dharmajijñāsāyāṃ hetur jñātaḥ,",
  "GSP28sabbha1u:29": "anantaraṃ dharmo jijñāsitavyaḥ” ity ataḥśabdasya sāmarthyam / dharmāya hi vedavākyāni vicārayitum anadhītavedo na śaknuyāt / ataḥ,",
  "GSP28sabbha1u:30": "etasmāt kāraṇāt,",
  "GSP28sabbha1u:31": "anantaraṃ dharmaṃ jijñāsitum icched ity ataḥśabdasya arthaḥ /",
  "GSP28sabbha1u:32": "dharmāya jijñāsā dharmajijñāsā / sā hi tasya jñātum icchā / sa punaḥ kathaṃ jijñāsitavyaḥ ?",
  "GSP28sabbha1u:33": "ko dharmaḥ,",
  "GSP28sabbha1u:34": "kathaṃlakṣaṇaḥ,",
  "GSP28sabbha1u:35": "kāny asya sādhanāni,",
  "GSP28sabbha1u:36": "kāni sādhanābhāsāni,",
  "GSP28sabbha1u:37": "kiṃparaś ca iti / tatra ko dharmaḥ,",
  "GSP28sabbha1u:38": "kathaṃlakṣaṇa ity ekenaiva sūtreṇa vyākhyātaṃ “codanalakṣaṇo 'rtho dharmaḥ” iti1 / kāny asya sādhanāni,",
  "GSP28sabbha1u:39": "kāni sādhanābhāsāni,",
  "GSP28sabbha1u:40_0": "kiṃparaś ca iti śeṣalakṣaṇena vyākhyātam 2 / kva puruṣaparatvaṃ kva vā puruṣo guṇabhūta",
  "GSP28sabbha1u:40_1": "ity etāsāṃ pratijñānāṃ piṇḍasya etat sūtram “athāto dharmajijñāsā” iti / dharmaḥ",
  "GSP28sabbha1u:40_2": "prasiddho vā syād aprasiddho vā / sa cet prasiddho,",
  "GSP28sabbha1u:41": "na jijñāsyaḥ / athāprasiddho,",
  "GSP28sabbha1u:42": "natarām / tad etad anarthakaṃ dharmajijñāsāprakaraṇam /",
  "GSP28sabbha1u:43": "athavā arthavat / dharmaṃ prati hi vipratipannā bahuvidaḥ / kecid anyaṃ dharmam āhuḥ,",
  "GSP28sabbha1u:44_0": "kecid anyam / so 'yam avicārya pravartamānaḥ kaṃcid eva upādadāno vihanyeta anarthaṃ",
  "GSP28sabbha1u:44_1": "ca ṛcchet / tasmād dharmo jijñāsitavyaḥ / sa hi niḥśreyasena puruṣaṃ saṃyunakti iti",
  "GSP28sabbha1u:44_2": "pratijānīmahe / tad abhidhīyate :",
  "GSP28sabbha1u:45": "_____________________________________________________",
  "GSP28sabbha1u:46": "Jaim_1,1.2: codanālakṣaṇo 'rtho dharmaḥ //",
  "GSP28sabbha1u:47": "codanā iti kriyāyāḥ pravartakaṃ vacanam āhuḥ / ācāryacoditaḥ karomi iti hi dṛśyate / lakṣyate yena,",
  "GSP28sabbha1u:48": "tallakṣaṇam / dhūmo lakṣaṇam agner iti hi vadanti / tayā yo lakṣyate,",
  "GSP28sabbha1u:49": "so 'rthaḥ puruṣaṃ niḥśreyasena saṃyunakti iti pratijānīmahe / codanā hi bhūtaṃ bhavantaṃ bhaviṣyantaṃ sūkṣmaṃ vyavahitaṃ viprakṛṣṭam ity evaṃjātīyakam arthaṃ śaknoty avagamayitum,",
  "GSP28sabbha1u:50": "nānyat kiṃcanendriyam /",
  "GSP28sabbha1u:51": "nanv atathābhūtam apy arthaṃ brūyāc codanā,",
  "GSP28sabbha1u:52": "yathā yatkiṃcana laukikaṃ vacanaṃ ṅadyās tīre phalāni santi” iti / tat tathyam api bhavati,",
  "GSP28sabbha1u:53": "vitatham api bhavatīti /",
  "GSP28sabbha1u:54": "ucyate:",
  "GSP28sabbha1u:55": "vipratiṣiddham idam abhidhīyate “bravīti ca vitathaṃ ca” iti / bravīti ity ucyate 'vabodhayati,",
  "GSP28sabbha1u:56": "budhyamānasya nimittaṃ bhavati iti / yasmiṃś ca nimittabhūte saty avabudhyate,",
  "GSP28sabbha1u:57": "so 'vabodhayati / yadi ca codanāyāṃ satyām “agnihotrāt svargo bhavati” ity avagamyate,",
  "GSP28sabbha1u:58": "katham ucyate ṅa tathā bhavati” iti / atha na tathā bhavati,",
  "GSP28sabbha1u:59": "katham avabudhyate / asantam artham avabudhyata iti vipratiṣiddham /",
  "GSP28sabbha1u:60_0": "na ca śvargakāmo yajeta” ity ato vacanāt saṃdigdham avagamyate “bhavati vā svargo",
  "GSP28sabbha1u:60_1": "na vā bhavati” iti / na ca niścitam avagamyamānam idaṃ mithyā syāt / yo hi janitvā",
  "GSP28sabbha1u:60_2": "pradhvaṃsate ṅaitad evam” iti,",
  "GSP28sabbha1u:61": "sa mithyāpratyayaḥ / na caiṣa kālāntare puruṣāntare 'vasthāntare deśāntare vā viparyeti / tasmād avitathaḥ /",
  "GSP28sabbha1u:62": "yat tu laukikaṃ vacanaṃ,",
  "GSP28sabbha1u:63": "tac cet pratyayitāt puruṣād indriyaviṣayaṃ vā,",
  "GSP28sabbha1u:64": "avitatham eva tat / athāpratyayitāt puruṣād anindriyaviṣayaṃ vā,",
  "GSP28sabbha1u:65_0": "tat puruṣabuddhiprabhavam apramāṇam / aśakyaṃ hi tat puruṣeṇa jñātum ṛte vacanāt /",
  "GSP28sabbha1u:65_1": "-- aparasmāt pauruṣeyād vacanād avagatam iti cet / - tad api tenaiva tulyam / naivaṃjātīyakeṣv",
  "GSP28sabbha1u:65_2": "artheṣu puruṣavacanaṃ prāmāṇyam upaiti,",
  "GSP28sabbha1u:66_0": "jātyandhānām iva vacanaṃ rūpaviśeṣeṣu / -- nanv aviduṣām upadeśo nāvakalpate / upadiṣṭavantaś",
  "GSP28sabbha1u:66_1": "ca manvādayaḥ / tasmāt puruṣāḥ santo viditavantaś ca / yathā cakṣuṣā rūpam upalabhyata",
  "GSP28sabbha1u:66_2": "iti darśanād evāvagatam / -- ucyate:",
  "GSP28sabbha1u:67": "upadeśo hi vyāmohād api bhavati / asati vyāmohe vedād api bhavati / api ca pauruṣeyād vacanād “evam ayaṃ puruṣo veda” iti bhavati pratyayo,",
  "GSP28sabbha1u:68": "na “evam ayam artha” iti / viplavate khalv api kaścit puruṣakṛtād vacanāt pratyayaḥ / na tu vedavacanasya mithyātve kiṃcana pramāṇam asti /",
  "GSP28sabbha1u:69": "nanu sāmānyato dṛṣṭaṃ bhaviṣyati / pauruṣeyaṃ vacanaṃ vitatham upalabhya vacanasāmānyād vedavacanaṃ mithyety anumīyate / -- na,",
  "GSP28sabbha1u:70": "anyatvāt / na hy anyasya vitathabhāve 'nyasya vaitathyaṃ bhavitum arhati,",
  "GSP28sabbha1u:71_0": "anyatvād eva / na hi devadattasya śyāmatve yajñadattasyāpi śyāmatvaṃ bhavitum arhati /",
  "GSP28sabbha1u:71_1": "api ca puruṣavacanasādharmyād vedava canaṃ vitatham ity anumānam / pratyakṣas tu",
  "GSP28sabbha1u:71_2": "vedavacane pratyayaḥ / na cānumānaṃ pratyakṣavirodhi pramāṇaṃ bhavati / tasmāc codanālakṣaṇo",
  "GSP28sabbha1u:71_3": "'rthaḥ śreyaskaraḥ / - evaṃ tarhi śreyaskaro jijñāsitavyaḥ / kiṃ dharmajijñāsayā ?",
  "GSP28sabbha1u:72": "- ucyate: ya eva śreyaskaraḥ, sa eva dharmaśabdenocyate / - katham avagamyate ?",
  "GSP28sabbha1u:73": "- yo hi yāgam anutiṣṭhati,",
  "GSP28sabbha1u:74": "taṃ dhārmika iti samācakṣate / yaś ca yasya kartā,",
  "GSP28sabbha1u:75": "sa tena vyapadiśyate,",
  "GSP28sabbha1u:76": "yathā pācako lāvaka iti / tena yaḥ puruṣaṃ niḥśreyasena saṃyunakti,",
  "GSP28sabbha1u:77": "sa eva dharmaśabdenocyate / na kevalaṃ loke, vede ' pi",
  "GSP28sabbha1u:78": "Q: yajñena yajñam ayajanta devāḥ",
  "GSP28sabbha1u:79": "Q: tāni dharmāṇi prathamāny āsan //",
  "GSP28sabbha1u:80": "iti yajatiśabdavācyam eva dharmaṃ samānanti / ubhayam iha codanayā lakṣyate,",
  "GSP28sabbha1u:81": "artho 'narthaś ca - ko 'rthaḥ?",
  "GSP28sabbha1u:82": "- yo nihśreyasāya jyotiṣṭomādiḥ / - ko 'narthaḥ?",
  "GSP28sabbha1u:83": "- yaḥ pratyavāyāya śyeno vajra inour ity evamādiḥ / tatra anartho dharma ukto mā bhūd ity arthagrahaṇam / - kathaṃ punar asāv anarthaḥ ?",
  "GSP28sabbha1u:84": "- hiṃsā hi sā, sā ca pratiṣiddhā / - kathaṃ punar anarthaḥ kartavyatayā upadiśyate ?",
  "GSP28sabbha1u:85": "- ucyate: naiva śyenādayaḥ kartavyatayā vijñāyante / yo hi hiṃsitum icchet,",
  "GSP28sabbha1u:86": "tasya ayam abhyupāya iti hi teoām upadeśaḥ / “śyenenābhicaran yajeta” iti hi samāmananti,",
  "GSP28sabbha1u:87": "na “abhicaritavyam” iti /",
  "GSP28sabbha1u:88": "nanv aśaktam idaṃ sūtram imāv arthāv abhivaditum,",
  "GSP28sabbha1u:89": "codanālakṣaṇo dharmo nendriyādilakṣaṇaḥ,",
  "GSP28sabbha1u:90": "arthaś ca dharmo nānartha iti / ekaṃ hīdaṃ vākyam / tad evaṃ sati bhidyeta / - ucyate:",
  "GSP28sabbha1u:91": "yatra vākyād evārtho 'vagamyate,",
  "GSP28sabbha1u:92": "tatraivam / tat tu vaidikeṣu,",
  "GSP28sabbha1u:93": "na sūtreṣu / anyato 'vatage 'rthe sūtram evamartham ity avagamyate,",
  "GSP28sabbha1u:94": "tena ca ekadeśaḥ sūtryata iti sūtram / tatra bhinnayor eva vākyayor imāv ekadeśāv ity avagantavyam / athavā arthasya sataś codanālakṣaṇasya dharmatvam ucyata ity ekārtham eveti /",
  "GSP28sabbha1u:95": "_____________________________________________________",
  "GSP28sabbha1u:96": "Jaim_1,1.3: tasya nimittaparīṣṭiḥ //",
  "GSP28sabbha1u:97": "uktam asmābhiḥ “codanānimittaṃ dharmasya jñānam” iti / tat pratijñāmātreṇoktam / idānīṃ tasya nimittaṃ parīkṣiṣyāmahe,",
  "GSP28sabbha1u:98": "kiṃ codanaiva uta anyad api iti / tasmān na tāvan niścīyate “codanālakṣaṇo 'rtho dharma” iti /",
  "GSP28sabbha1u:99": "tad ucyate :",
  "GSP28sabbha1u:100": "_____________________________________________________",
  "GSP28sabbha1u:101": "Jaim_1,",
  "GSP28sabbha1u:102": "1.4: satsaṃprayoge puruṣasyendriyāṇāṃ buddhijanma tat pratyakṣam animittam,",
  "GSP28sabbha1u:103": "vidyamnānopalambhanatvāt //",
  "GSP28sabbha1u:104": "idaṃ parīkṣyate: pratyakṣaṃ tāvad animittam / - kim kāraṇam ?",
  "GSP28sabbha1u:105": "- evaṃlakṣaṇakaṃ hi tat:",
  "GSP28sabbha1u:106": "satsaṃprayoge puruṣasyendriyāṇāṃ buddhijanma tat pratyakṣam / sati indriyārthasaṃbandhe yā puruṣasya buddhir jāyate,",
  "GSP28sabbha1u:107": "tat pratyakṣam / bhavisyaṃś caiṣo 'rtho na jñānakāle 'sti / sataś caitad upalambhanaṃ,",
  "GSP28sabbha1u:108": "nāsataḥ / ataḥ pratyakṣam animittam /",
  "GSP28sabbha1u:109": "buddhir vā janma vā saṃnikarṣo veti naiṣāṃ kasyacid avadhāraṇārtham etat sūtram / sati indriyārthasaṃprayoge,",
  "GSP28sabbha1u:110": "nāsati ity etāvad avadhāryate / anekasmin avadhāryamāṇe bhidyeta vākyam / pratyakṣapūrvakatvāc ca anumānopamānārthāpattīnām apy akāraṇatvam / abhāvo 'pi nāsti, yataḥ",
  "GSP28sabbha1u:111": "_____________________________________________________",
  "GSP28sabbha1u:112": "Jaim_1,",
  "GSP28sabbha1u:113": "1.5: autpattikas tu śabdasyārthena saṃbandhas tasya jñānam upadeśo 'vyatirekaś ca arthe 'nupalabdhe,",
  "GSP28sabbha1u:114": "tat pramāṇaṃ bādarāyaṇasya, anapekṣatvāt //",
  "GSP28sabbha1u:115": "autpattika iti nityaṃ brūmaḥ / utpattir hi bhāva ucyate lakṣaṇayā / aviyuktaḥ śabdārthayor bhāvaḥ saṃbandhena,",
  "GSP28sabbha1u:116": "notpannayoḥ paścāt saṃbandhaḥ / autpattikaḥ śabdasyārthena saṃbandhas tasya agnihotrādilakṣaṇasya dharmasya nimittaṃ pratyakṣādibhir anavagatasya / - katham?",
  "GSP28sabbha1u:117_0": "- upadeśo hi bhavati / upadeśa iti viśiṣṭasya śabdasya uccāraṇam / avyatirekaś ca",
  "GSP28sabbha1u:117_1": "bhavati tasya jñānasya / na hi tad utpannaṃ jñānaṃ viparyeti / yac ca nāma jñānam",
  "GSP28sabbha1u:117_2": "utpannaṃ na viparyeti,",
  "GSP28sabbha1u:118": "na tac chakyate vaktuṃ ṅaitad evam” iti,",
  "GSP28sabbha1u:119": "“yathā vijñāyate,",
  "GSP28sabbha1u:120": "na tathā bhavati,",
  "GSP28sabbha1u:121": "yathaitan na vijñāyate,",
  "GSP28sabbha1u:122": "tathaitad” iti / anyad asya hṛdaye,",
  "GSP28sabbha1u:123": "anyad vāci syāt / evaṃ vadato viruddham idam avagamyate “asti nāsti ca” iti / tasmāt tat pramāṇam,",
  "GSP28sabbha1u:124": "anapekṣatvāt / na hy evaṃ sati pratyayāntaram apekṣitavyaṃ puruṣāntaraṃ vā / svayaṃpratyayo hy asau / bādarāyaṇasyedaṃ mataṃ kīrtyate bādarāyaṇaṃ pūjayituṃ,",
  "GSP28sabbha1u:125": "nātmīyaṃ mataṃ paryudasitum /",
  "GSP28sabbha1u:126": "vṛttikāras tv anyathemaṃ granthaṃ varṇayāṃcakāra tasya nimittaparīṣṭir ity evamādim :",
  "GSP28sabbha1u:127": "na parīkṣitavyaṃ nimittam / pratyakṣādīni hi prasiddhāni pramāṇāni tadantargataṃ ca śāstram / atas tad api na parīkṣitavyam /",
  "GSP28sabbha1u:128": "nanu vyabhicārāt parīkṣitavyaṃ nimittam / śuktikā hi rajatavat prakāśate yatas,",
  "GSP28sabbha1u:129": "tena pratyakṣaṃ vyabhicarati,",
  "GSP28sabbha1u:130": "tanmūlatvāc ca anumānādīny api / tatrāparīkṣya pravartamāno 'rthād vihanyeta anarthaṃ cāpnuyāt kadācit /",
  "GSP28sabbha1u:131": "naitad evam / yat pratyakṣam,",
  "GSP28sabbha1u:132": "na tad vyabhicarati / yad vyabhicarati,",
  "GSP28sabbha1u:133": "na tat pratyakṣam / - kiṃ tarhi pratyakṭam ? -",
  "GSP28sabbha1u:134": "Jaim_1,1.4a: tatsaṃprayoge puruṣasyendriyāṇāṃ buddhijanma sat pratyakṣam /",
  "GSP28sabbha1u:135": "yadviṣayaṃ jñānaṃ,",
  "GSP28sabbha1u:136": "tenaiva saṃprayoge indriyāṇāṃ puruṣasya buddhijanma sat pratyakṣam / yad anyaviṣayaṃ jñānam anyasaṃprayoge bhavati,",
  "GSP28sabbha1u:137": "na tat pratyakṣam / - kathaṃ punar idam avagamyate “idaṃ tatsaṃprayoge,",
  "GSP28sabbha1u:138": "idam anyasaṃprayoge” iti ?",
  "GSP28sabbha1u:139": "- yan nānyasaṃprayoge,",
  "GSP28sabbha1u:140": "tat tatsaṃprayoge / etadviparītaṃ anyasaṃprayoga iti / - kathaṃ jñāyate,",
  "GSP28sabbha1u:141": "yadā hi śuktikāyām api rajataṃ manyamano “rajatasaṃnikṛṣṭaṃ me cakṣur” iti manyate?",
  "GSP28sabbha1u:142": "- bādhakaṃ hi yatra jñānam utpadyate ṅaitad evaṃ,",
  "GSP28sabbha1u:143": "mithyājñānam idam ” iti,",
  "GSP28sabbha1u:144": "tad anyasaṃprayoge,",
  "GSP28sabbha1u:145": "viparītaṃ tatsaṃprayoga iti / - prāg bādhakajñānotpatteḥ katham avagamyate,",
  "GSP28sabbha1u:146": "yadā na tatkāle saṃyagjñānasya mithyājñānasya ca kaścid viśeṣaḥ?",
  "GSP28sabbha1u:147": "- yadā kṣudādibhir upahataṃ mano bhavati,",
  "GSP28sabbha1u:148": "indriyaṃ vā timirādibhiḥ,",
  "GSP28sabbha1u:149": "saukṣmyādibhir vā bāhyo viṣayas,",
  "GSP28sabbha1u:150": "tato mithyājñānam,",
  "GSP28sabbha1u:151": "anupahateṣu saṃyagjñānam / indriyamanorthasaṃnikarṣo hi jñānasya hetuḥ,",
  "GSP28sabbha1u:152": "asati tasmin ajñānāt / tadantargato doṣo",
  "GSP28sabbha1u:153": "mithyājñānasya hetuḥ / duṣṭeṣu hi jñānaṃ mithyā bhavati / - katham avagamyate ?",
  "GSP28sabbha1u:154": "- doṣāpagame saṃpratipattidarśanāt / - kathaṃ duṣṭāduṣṭāvagama iti cet,",
  "GSP28sabbha1u:155": "- prayatnena anvicchanto na ced doṣam upalabhemahi,",
  "GSP28sabbha1u:156": "pramāṇābhāvād aduṣṭam iti manyemahi / tasmād yasya ca duṣṭaṃ karaṇaṃ yatra ca mithyeti pratyayaḥ,",
  "GSP28sabbha1u:157": "sa eva asamīcīnaḥ pratyayo nānya iti /",
  "GSP28sabbha1u:158_0": "nanu sarva eva nirālambanaḥ svapnavat pratyayaḥ / pratyayasya hi nirālambanatā svabhāva",
  "GSP28sabbha1u:158_1": "upalakṣitaḥ svapne / jāgrato 'pi śtambha” iti vā “kuḍyam” iti vā pratyaya eva bhavati /",
  "GSP28sabbha1u:158_2": "tasmāt so 'pi nirālambanaḥ /",
  "GSP28sabbha1u:159": "ucyate: śtambha” iti jāgrato buddhiḥ supariniścitā kathaṃ viparyasiṣyati?",
  "GSP28sabbha1u:160": "- svapne 'py evam eva supariniścitā āsīt prāk prabodhanāt,",
  "GSP28sabbha1u:161": "na tatra kaścid viśeṣa iti cen,",
  "GSP28sabbha1u:162": "- na,",
  "GSP28sabbha1u:163": "svapne viparyayadarśanād aviparyayāc ca itarasmin / - tatsāmānyād itaratrāpi bhaviṣyati iti cet / -- yadi pratyayatvāt svapnapratyayasya mithyābhāvaḥ,",
  "GSP28sabbha1u:164": "jāgratpratyayasyāpi bhavitum arhati / atha pratītis tathābhāvasya hetuḥ,",
  "GSP28sabbha1u:165_0": "na śakyate “pratyayād ayam anya” iti vaditum / anyatas tu svapnapratyayasya mithyābhāvo",
  "GSP28sabbha1u:165_1": "viparyayād avagataḥ / - kuta iti cet / - sanidrasya manaso daurbalyān nidrā mithyābhāvasya",
  "GSP28sabbha1u:165_2": "hetuḥ svapnādau svapnānte ca / suṣuptasya pratyayābhāva eva / acetayan eva hi śuṣupta”",
  "GSP28sabbha1u:165_3": "ity ucyate / tasmāj jāgrataḥ pratyayo na mithyeti / - nanu jāgrato 'pi karaṇadoṣaḥ syāt ?",
  "GSP28sabbha1u:166": "- yadi syād,",
  "GSP28sabbha1u:167": "avagamyeta / - svapnadarśanakāle 'pi nāvagamyata iti cet / - tan na / prabuddho hy avagacchati ṅidrākrāntaṃ me mana āsīd” iti /",
  "GSP28sabbha1u:168": "śūnyas tu / - katham ?",
  "GSP28sabbha1u:169": "- arthajñānayor ākārabhedaṃ nopalabhāmahe / pratyakṣā ca no buddhiḥ / atas tadbhinnam artharūpaṃ nāma na kiṃcid asti iti paśyāmaḥ /",
  "GSP28sabbha1u:170": "syād etad evaṃ,",
  "GSP28sabbha1u:171": "yady arthākārā buddhiḥ syāt / nirākārā tu no buddhiḥ,",
  "GSP28sabbha1u:172_0": "ākāravān bāhyo 'rthaḥ / sa hi bahirdeśasaṃbaddhaḥ pratyakṣam upalabhyate / arthaviṣayā",
  "GSP28sabbha1u:172_1": "hi pratyakṣabuddhir na buddhyantaraviṣayā / kṣaṇikā hi sā na buddhyantarakālam avasthāsyata",
  "GSP28sabbha1u:172_2": "iti / utpadyamānaivāsau jñāyate jñāpayati cārthāntaraṃ pradīpavad iti yady ucyeta,",
  "GSP28sabbha1u:173": "tan na / na hy ajñāte 'rthe kaścid buddhim upalabhate,",
  "GSP28sabbha1u:174": "jñāte tv anumānād avagacchati / tatra yaugapadyam anupapannam / - nanu utpannāyām eva buddhāv artho “jñāta” ity ucyate nānutpannāyām / ataḥ pūrvaṃ buddhir utpadyate,",
  "GSP28sabbha1u:175": "paścāj jñāto 'rthaḥ / - satyam / pūrvaṃ buddhir utpadyate,",
  "GSP28sabbha1u:176": "na tu pūrvaṃ jñāyate / bhavati hi kadācid etad,",
  "GSP28sabbha1u:177": "yaj jñāto 'rthaḥ san “ajñāta” ity ucyate / na ca arthavyapadeśam antareṇa buddhe rūpopalambhanam / tasmān nāvyapadeśyā buddhir,",
  "GSP28sabbha1u:178": "avyapadeśyaṃ ca naḥ pratyakṣam / tasmād apratyakṣā buddhiḥ /",
  "GSP28sabbha1u:179": "api ca kāmam ekarūpatve buddher evābhāvo,",
  "GSP28sabbha1u:180": "na tv arthasya pratyakṣasya sataḥ / na caikarūpyam / nirākārām eva hi buddhim anumimīmahe,",
  "GSP28sabbha1u:181": "sākāraṃ cārthaṃ pratyakṣam evāvagacchāmaḥ / tasmād arthālambanaḥ pratyayaḥ /",
  "GSP28sabbha1u:182_0": "api ca niyatanimittas tantuṣv evopādīyamāneṣu paṭapratyayaḥ / itarathā tantūpādāne",
  "GSP28sabbha1u:182_1": "'pi kadācid ghaṭabuddhir avikalendriyasya syāt / na caivam asti / tasmān na nirālambanaḥ",
  "GSP28sabbha1u:182_2": "pratyayaḥ / ato na vyabhicarati pratyakṣam /",
  "GSP28sabbha1u:183_0": "anumānaṃ jñātasaṃbandhasya ekadeśadarśanād ekadeśāntare ' saṃnikṛṣṭe 'rthe buddhiḥ /",
  "GSP28sabbha1u:183_1": "tat tu dvividhaṃ pratyakṣatodṛṣṭasaṃbandhaṃ sāmānyatodṛṣṭasaṃbandhaṃ ca / tatra pratyakṣatodṛṣṭasaṃbandhaṃ",
  "GSP28sabbha1u:183_2": "yathā dhūmākṛtidarśanād agnyākṛtivijñānam / sāmānyatodṛṣṭasaṃbandhaṃ ca yathā devadattasya",
  "GSP28sabbha1u:183_3": "gatipūrvikāṃ deśāntaraprāptim upalabhya āditye 'pi gatismaraṇam /",
  "GSP28sabbha1u:184": "śāstraṃ śabdavijñānād asaṃnikṛṣṭe 'rthe vijñānam /",
  "GSP28sabbha1u:185": "upamānam api sādṛśyam asaṃnikṛṣṭe 'rthe buddhim utpādayati, yathā gavayadarśanaṃ gosmaraṇasya /",
  "GSP28sabbha1u:186": "arthāpattir api dṛṣṭaḥ śruto vā 'rtho 'nyathā nopapadyata ity arthakalpanā,",
  "GSP28sabbha1u:187": "yathā jīvato devadattasya gṛhābhāvadarśanena bahirbhāvasya adṛṣṭasya kalpanā /",
  "GSP28sabbha1u:188": "abhāvo 'pi pramāṇābhāvo ṅāsti” ity asyārthasyāsaṃnikṛṣṭasya / tasmāt prasiddhatvān na parīklitavyaṃ nimittam /",
  "GSP28sabbha1u:189": "nanu pratyakādīny anyāni bhavantu nāma pramāṇāni, śabdas tu na prāmāṇam / - kutaḥ ? -",
  "GSP28sabbha1u:190": "Jaim_1,1.4b: animittaṃ vidyamānopalambhanatvāt //",
  "GSP28sabbha1u:191": "animittam apramāṇaṃ śabdaḥ / yo hy upalambhanaviṣayo nopalabhyate,",
  "GSP28sabbha1u:192": "sa nāsti,",
  "GSP28sabbha1u:193_0": "yathā śaśasya viṣāṇam / upalambhanāni cendriyāṇi paśvādīnām / na ca paśukāmeṣṭyanantaraṃ",
  "GSP28sabbha1u:193_1": "paśava upalabhyante / ato neṣṭiḥ paśuphalā / karmakāle ca karmaphalena bhavitavyam /",
  "GSP28sabbha1u:193_2": "yatkālaṃ hi mardanaṃ,",
  "GSP28sabbha1u:194": "tatkālaṃ mardanasukham / - kālāntare phalaṃ dāsyati iti cet / - na / na kālāntare phalam iṣṭer ity avagacchāmaḥ / - kutaḥ ?",
  "GSP28sabbha1u:195": "- yadā tāvad asau vidyamānā āsīt,",
  "GSP28sabbha1u:196": "tadā phalaṃ na dattavatī / yadā phalam utpadyate,",
  "GSP28sabbha1u:197": "tadāsau nāsti / asatī ca kathaṃ dāsyati ?",
  "GSP28sabbha1u:198": "api ca karmakāla eva phalaṃ śrūyate / “yāgaḥ karaṇam” iti vākyād avagamyate,",
  "GSP28sabbha1u:199": "“karaṇaṃ ced utpannaṃ,",
  "GSP28sabbha1u:200": "kāryeṇa bhavitavyam” iti / pratyakṣaṃ ca phalakāraṇam anyad upalabhāmahe / na ca dṛṣṭe kāraṇe saty adṛṣṭaṃ kalpayituṃ śakyate,",
  "GSP28sabbha1u:201": "pramāṇābhāvāt / evaṃ dṛṣṭāpacārasya vedasya svargādy api phalaṃ na bhavati iti manyāmahe /",
  "GSP28sabbha1u:202_0": "dṛṣṭaviruddham api bhavati kiṃcid vaidikaṃ vacanam / pātracayanaṃ vidhāya āha śa",
  "GSP28sabbha1u:202_1": "eṣa yajñāyudhī yajamāno 'ñjasā svargaṃ lokaṃ yāti” iti pratyakṣaṃ śarīraṃ vyapadiśati /",
  "GSP28sabbha1u:202_2": "na ca tat svargaṃ lokaṃ yāti / pratyakṣaṃ hi tad dahyate / na caiṣa “yāti” iti vidhiśabdaḥ /",
  "GSP28sabbha1u:202_3": "evaṃjātīyakaṃ ca pramāṇaviruddhaṃ vacanam apramāṇam “ambuni majjanty alābūni,",
  "GSP28sabbha1u:203": "grāvāṇaḥ plavante” iti yathā / tatsāmānyād agnihotrādicodanāsv apy anāśvāsaḥ / tasmān na codanālakṣaṇo 'rtho dharmaḥ /",
  "GSP28sabbha1u:204": "Jaim_1,1.5a: autpattikas tu śabdasyārthena saṃbandhas tasya jñānam //",
  "GSP28sabbha1u:205_0": "tuśabdaḥ pakaṃ vyāvartayati / apauruṣeyaḥ śabdasyārthena saṃbandhas tasya agnihotrādilakṣaṇasya",
  "GSP28sabbha1u:205_1": "arthasya jñānaṃ pratyakṣādibhir anavagamyamānasya / tathā ca codanālakṣaṇaḥ samyakpratyaya",
  "GSP28sabbha1u:205_2": "iti / pauruṣeye hi sati saṃbandhe yaḥ pratyayaḥ,",
  "GSP28sabbha1u:206": "tasya mithyābhāva āśaṅkyeta / parapratyayo hi tadā syāt / atha śabde bruvati kathaṃ mithyā iti ?",
  "GSP28sabbha1u:207": "na hi tadānīm anyataḥ puruṣād avagamaḥ / “bravīti” ity ucyate “avabodhayati,",
  "GSP28sabbha1u:208": "budhyamānasya nimittam bhavati” iti / śabde cen nimittabhūte svayam avabudhyate,",
  "GSP28sabbha1u:209_0": "kathaṃ vipralabdhaṃ brūyān ṅaitad evam” iti / na cāsya codanā śyād vā na vā” iti",
  "GSP28sabbha1u:209_1": "sāṃśayikaṃ pratyayam utpādayati / na ca “mithyaitad” iti kālāntare deśāntare 'vasthāntare",
  "GSP28sabbha1u:209_2": "puruṣāntare vā punar avyapadeśyaḥ pratyayo bhavati / yo 'py anyapratyayaviparyāsaṃ",
  "GSP28sabbha1u:209_3": "dṛṣṭvā “atrāpi viparyasiṣyati” ity ānumānikaḥ pratyaya utpadyate,",
  "GSP28sabbha1u:210": "so 'py anena pratyakṣeṇa pratyayena virudhyamāno bādhyate / tasmāc codanālakṣaṇa eva dharmaḥ /",
  "GSP28sabbha1u:211": "syād etad evam: naiva śabdasya arthenāsti saṃbandhaḥ,",
  "GSP28sabbha1u:212": "kuto 'sya pauruṣeyatā apauruṣeyatā vā iti / - katham ?",
  "GSP28sabbha1u:213": "- syāc ced arthena saṃbandhaḥ,",
  "GSP28sabbha1u:214": "kṣuramodakaśabdoccāraṇe mukhasya pāṭanapūraṇe syātām,",
  "GSP28sabbha1u:215": "yadi saṃśleṣalakṣaṇaṃ saṃbandham abhipretya ucyate / kāryakāraṇanimittanaimittikāśrayāśrayibhāvayaunādayas tu saṃbandhāḥ śabdasya anupapannā eva iti /",
  "GSP28sabbha1u:216": "ucyate: yo 'tra vyapadeśyaḥ saṃbandhaḥ,",
  "GSP28sabbha1u:217": "tam ekaṃ na vyapadiśati bhavān,",
  "GSP28sabbha1u:218": "pratyāyyasya pratyāyakasya ca yaḥ saṃjñāsaṃjñilakṣaṇaḥ saṃbandhas tam iti / - āha:",
  "GSP28sabbha1u:219": "yadi pratyāyakaḥ śabdaḥ,",
  "GSP28sabbha1u:220": "prathamaśrutaḥ kiṃ na pratyāyayati ?",
  "GSP28sabbha1u:221": "- ucyate: sarvatra no darśanaṃ pramāṇam / “pratyāyaka” iti hi pratyayaṃ dṛṣṭvā avagacchāmaḥ,",
  "GSP28sabbha1u:222": "ṅa prathamaśruta” iti prathamaśravaṇe pratyayam adṛṣṭvā / yāvatkṛtvaḥ śrutena “iyaṃ saṃjñā,",
  "GSP28sabbha1u:223": "ayaṃ saṃjñī” ity avadhāritaṃ bhavati,",
  "GSP28sabbha1u:224": "tāvatkṛtvaḥ śrutād arthāvagamaḥ / yathā cakṣur draṣṭṛ na bāhyena prakāśena vinā prakāśayati ity adraṣṭṛ na bhavati /",
  "GSP28sabbha1u:225": "yadi prathamaśruto na pratyāyayati, kṛtakas tarhi śabdasya arthena saṃbandhaḥ / - kutaḥ?",
  "GSP28sabbha1u:226": "- - svabhāvato hy asaṃbandhāv etau śabdārthau / mukhe hi śabdam upalabhāmahe,",
  "GSP28sabbha1u:227": "bhūmāv artham / “śabdo 'yaṃ na tv arthaḥ,",
  "GSP28sabbha1u:228": "artho 'yaṃ na śabda” iti ca vyapadiśanti / rūpabhedo 'pi bhavati / “gaur” iti imaṃ śabdam uccārayanti,",
  "GSP28sabbha1u:229": "sāsnādimantam artham avabudhyante / pṛthagbhūtayoś ca yaḥ saṃbandhaḥ,",
  "GSP28sabbha1u:230": "sa kṛtako dṛṣṭo,",
  "GSP28sabbha1u:231": "yathā rajjughaṭayor iti /",
  "GSP28sabbha1u:232": "atha “gaur” ity atra kaḥ śabdaḥ ?",
  "GSP28sabbha1u:233": "- gakāraukāravisarjanīyā iti bhagavān upavarṭaḥ / śrotragrahaṇe hy arthe loke śabdaśabdaḥ prasiddhaḥ / te ca śrotragrahaṇāḥ /",
  "GSP28sabbha1u:234": "yady evam, arthapratyayo nopapadyate / - katham ?",
  "GSP28sabbha1u:235": "- ekaikākṣaravijñāne hy artho nopalabhyate / na ca akṣaravyatirikto 'nyaḥ kaścid asti samudāyo nāmna,",
  "GSP28sabbha1u:236": "yato 'rthapratipattiḥ syāt / yadā hi gakāro,",
  "GSP28sabbha1u:237": "na tadā aukāravisarjanīyau / yadā aukāravisarjanīyau,",
  "GSP28sabbha1u:238": "na tadā gakāraḥ / ato gakārādivyatirikto 'nyo gośabdo 'sti,",
  "GSP28sabbha1u:239": "yato 'rthapratipattiḥ syāt / antarhite 'pi śabde smaraṇād arthapratyaya iti cen,",
  "GSP28sabbha1u:240": "- na / smṛter api kṣaṇikatvād akṣarais tulyatā /",
  "GSP28sabbha1u:241": "pūrvavarṇajanitasaṃskārasahito 'ntyo varṇaḥ pratyāyaka ity adoṣaḥ /",
  "GSP28sabbha1u:242": "nanv evam api “śabdād arthaṃ pratipadyāmaha” iti laukikaṃ vacanam anupapannaṃ syāt /",
  "GSP28sabbha1u:243": "ucyate: yadi nopapadyate,",
  "GSP28sabbha1u:244_0": "anupapannaṃ nāma / na hi laukikaṃ vacanam anupapannam ity etāvatā pratyakṣādibhir",
  "GSP28sabbha1u:244_1": "anavagamyamāno 'rthaḥ śakyo 'bhyupagantum / laukikāni vacanāny upapannārthāny anupapannārthāni ca dṛśyante,",
  "GSP28sabbha1u:245": "yathā “devadatta,",
  "GSP28sabbha1u:246": "gām abhyāja” ity evamādīni “daśa dāḍimāni ṣaḍ apūpā” ity evamādīni ca / - nanu ca śāstrakārā apy evam āhuḥ “pūrvāparībhūtaṃ bhāvam ākhyātenācaṣṭe 'vrajati,",
  "GSP28sabbha1u:247": "pacati' ity upakramaprabhṛty apavargaparyantam” iti yathā / - na śāstrakāravacanam apy alam imam artham apramāṇakam upapādayitum /",
  "GSP28sabbha1u:248": "api ca naivaitad anupapannārtham / akṣarebhyaḥ saṃskāraḥ,",
  "GSP28sabbha1u:249": "saṃskārād arthapratipattir iti bhavanty arthapratipattāv akṣarāṇi nimittam / gauṇa eṣa śabda iti cet,",
  "GSP28sabbha1u:250": "- na gauṇo 'kṣareṣu nimittabhāvaḥ,",
  "GSP28sabbha1u:251": "tadbhāve bhāvāt tadabhāve cābhāvāt / athāpi gauṇaḥ syāt,",
  "GSP28sabbha1u:252_0": "na “gauṇaḥ śabdo mā bhūd” ity etāvatā pratyakṣādibhir anavagamyamāno 'rthaḥ śakyaḥ",
  "GSP28sabbha1u:252_1": "parikalpayitum / na hy “agnir māṇavaka” ity ukte 'gniśabdo gauṇo mā bhūd iti “jvalana",
  "GSP28sabbha1u:252_2": "eva māṇavaka” ity adhyavasīyate / na ca pratyakṣo gakārādibhyo 'nyo gośabda iti,",
  "GSP28sabbha1u:253_0": "bhedadarśanābhāvād abhedadarśanāc ca / gakārādīni hi pratyakṣāṇi / tasmād “gaur”",
  "GSP28sabbha1u:253_1": "iti gakārādivisarjanīyāntaṃ padam akṣarāṇy eva / na tebhyo vyatiriktam anyat padaṃ",
  "GSP28sabbha1u:253_2": "nāma iti / nanu saṃskārakalpanāyām apy adṛṣṭakalpanā / - ucyate:",
  "GSP28sabbha1u:254": "śabdakalpanāyāṃ sā ca śabdakalpanā ca / tasmād akṣarāṇy eva padam /",
  "GSP28sabbha1u:255": "atha “gaur” ity asya śabdasya ko 'rthaḥ?",
  "GSP28sabbha1u:256": "- sāsnādiviśiṣṭā ākṛtir iti brūmaḥ / - nanv ākṛtiḥ sādhyāsti vā na veti ?",
  "GSP28sabbha1u:257": "- na pratyakṣā satī sādhyā bhavitum arhati / “rucakaḥ,",
  "GSP28sabbha1u:258": "svastiko,",
  "GSP28sabbha1u:259": "vardhamānaka” iti hi pratyakṣaṃ dṛśyate / - vyāmoha iti cet,",
  "GSP28sabbha1u:260": "- na / nāsati pratyayaviparyāse “vyāmoha” iti śakyate vaktum /",
  "GSP28sabbha1u:261": "asaty apy arthāntara evaṃjātīyake bhavati pratyayaḥ “paṅktir ,",
  "GSP28sabbha1u:262": "yūthaṃ,",
  "GSP28sabbha1u:263": "vanam” iti yatheti cet,",
  "GSP28sabbha1u:264": "- na / asaṃbaddham idaṃ vacanam upanyastam / kim “asati vane vanapratyayo bhavati” iti pratyakṣam eva ākṣipyate “vṛkṣā api na santi” iti ?",
  "GSP28sabbha1u:265": "yady evaṃ,",
  "GSP28sabbha1u:266": "pratyuktaḥ sa mahāyānikaḥ pakṣaḥ / atha kim ākṛtisadbhāvavādy upālabhyate śiddhāntāntaraṃ te duṣyati ;",
  "GSP28sabbha1u:267": "vane 'pi te 'sati vanapratyayaḥ prapnoti” iti / evam api prakṛtaṃ dūṣayitum aśaknuvatas te siddhāntāntaradūṣaṇaṃ nigrahasthānam āpadyate,",
  "GSP28sabbha1u:268": "asādhakatvāt / sa hi vakṣyati “duṣyatu,",
  "GSP28sabbha1u:269": "yadi duṣyati ;",
  "GSP28sabbha1u:270": "kiṃ tena duṣṭena aduṣṭena vā prakṛtaṃ tvayā sādhitaṃ bhavati madīyo vā pakṣo dūṣito bhavati ?",
  "GSP28sabbha1u:271": "” iti / na ca vṛkṣavyatiriktaṃ vanaṃ yasmān nopalabhyate,",
  "GSP28sabbha1u:272": "tato “vanaṃ nāsti” ity avagamyate / yadi vane 'nyena hetunā sadbhāvaviparītaḥ pratyaya utpadyate,",
  "GSP28sabbha1u:273": "mithyaiṣa vanapratyaya ity ato “vanaṃ nāsti” ity avagacchāmaḥ / na ca gavādiṣu pratyayo viparyeti / ato vaiṣamyam / atha",
  "GSP28sabbha1u:274": "vanādiṣu naiva pratyayaviparyāsaḥ, na “te na santi” iti / tasmād asaṃbaddhaḥ paṅktivanopanyāsaḥ /",
  "GSP28sabbha1u:275": "ata upapannaṃ jaiminivacanam “ākṛtiḥ padārtha” iti / yathā ca ākṛtiḥ śabdārthas,",
  "GSP28sabbha1u:276": "tathopariṣṭān nipuṇataram upapādayiṣyāma iti /",
  "GSP28sabbha1u:277": "atha saṃbandhaḥ ka iti? - yat śabde vijñāte 'rtho vijñāyate /",
  "GSP28sabbha1u:278": "sa tu kṛtaka iti pūrvam upapāditam / tasmān manyāmahe kenāpi puruṣeṇa śabdānām arthaiḥ saha saṃbandhaṃ kṛtvā saṃvyavahartuṃ vedāḥ praṇītā iti /",
  "GSP28sabbha1u:279": "tad idānīm ucyate:",
  "GSP28sabbha1u:280": "apauruṣeyatvāt saṃbandhasya siddham iti / kathaṃ punar idam avagamyate “apauruṣeya eṣa saṃbandha” iti ?",
  "GSP28sabbha1u:281": "puruṣasya saṃbandhur abhāvāt / - kathaṃ saṃbandhā nāsti ?",
  "GSP28sabbha1u:282_0": "- pratyakṣasya pramāṇasya abhāvāt tatpūrvakatvāc cetareṣām / nanu ciravṛttatvāt pratyakṣasya",
  "GSP28sabbha1u:282_1": "aviṣayo bhaved idānīntanānām / na hi ciravṛttaḥ san na smaryeta / na ca himavadādiṣu",
  "GSP28sabbha1u:282_2": "kūpārāmādivad asmaraṇaṃ bhavitum arhati / puruṣaviyogo hi teṣu bhavati deśotsādena",
  "GSP28sabbha1u:282_3": "kulotsādena vā / na tu śabdārthavyavahāraviyogaḥ puruṣāṇām asti / - syād etat :",
  "GSP28sabbha1u:283": "saṃbandhamātravyavahāriṇo niṣprayojanaṃ kartṛsmaraṇam anādriyamānāḥ puruṣā vismareyur iti / - tan na / yadi hi puruṣaḥ kṛtvā saṃbandhaṃ vyavahārayet,",
  "GSP28sabbha1u:284": "vyavahārakāle 'vaśyaṃ smartavyo bhavet / saṃpratipattau hi kartṛvyavahartror arthaḥ sidhyati,",
  "GSP28sabbha1u:285": "na vipratipat tau / na hi vṛddhiśabdena apāṇiner vyavahārata ādaicaḥ pratiyeran pāṇinikṛtim ananumanyamānasya vā /",
  "GSP28sabbha1u:286_0": "tathā makāreṇāpy apiṅgalasya na sarvagurus trikaḥ pratīyeta piṅgalakṛtim ananumanyamānasya",
  "GSP28sabbha1u:286_1": "vā / tena kartṛvyavahartārau saṃpratipadyete / tena vedair vyavaharadbhir avaśyam",
  "GSP28sabbha1u:286_2": "smaraṇīyaḥ saṃbandhasya kartā syād vyavahārasya ca / na hi vismṛte “vṛddhir ādaij”",
  "GSP28sabbha1u:286_3": "ity asya sūtrasya kartari “vṛddhir yasyācām ādis,",
  "GSP28sabbha1u:287": "tad vṛddham” iti kiṃcit pratīyeta / tasmād asmaraṇād avagacchāmaḥ ṅa kṛtvā saṃbandhaṃ vyavahārārthaṃ kenacid vedāḥ praṇītā” iti /",
  "GSP28sabbha1u:288": "yady api ca vismaraṇam upapadyeta,",
  "GSP28sabbha1u:289": "tathāpi na pramāṇam antareṇa saṃbandhāraṃ pratipadyemahi,",
  "GSP28sabbha1u:290": "yathā “vidyamānasyāpy anupalambhanaṃ bhavati” iti naitāvatā vinā pramāṇena śaśaviṣāṇaṃ pratipadyemahi / tasmād apauruṣeyaḥ śabdasyārthena saṃbandha iti /",
  "GSP28sabbha1u:291": "nanv arthāpattyā saṃbandhāraṃ pratipadyemahi / na hi akṛtasaṃbandhāc chabdād arthaṃ pratipadyamānam upalabhāmahe / pratipadyeraṃs cet,",
  "GSP28sabbha1u:292": "prathamaśravaṇe 'pi pratipadyeran / tadanupalambhanād avaśyaṃ bhavitavyaṃ saṃbandhrā iti manyāmaha iti cet, - na /",
  "GSP28sabbha1u:293": "Jaim_1,1.5b: siddhavad, upadeśāt / //",
  "GSP28sabbha1u:294": "yadi saṃbandhur abhāvān niyogato nārthā upalabhyeran,",
  "GSP28sabbha1u:295_0": "tato 'rthāpattyā saṃbandhāram avagacchāmaḥ / asti tv anyaḥ prakāraḥ / vṛddhānāṃ svārthena",
  "GSP28sabbha1u:295_1": "vyavaharamānānām upaśṛṇvanto bālāḥ pratyakṣam arthaṃ pratipadyamānā dṛśyante / te",
  "GSP28sabbha1u:295_2": "'pi vṛddhā yadā bālā āsaṃs,",
  "GSP28sabbha1u:296": "tadā 'nyebhyo vṛddhebhyas,",
  "GSP28sabbha1u:297": "te 'py anyebhya iti nāsty ādir ity evaṃ vā bhavet / athavā na kaścid eko 'pi śabdo 'rthena saṃbaddha āsīt,",
  "GSP28sabbha1u:298": "atha kenacit saṃbandhāḥ pravartitā iti / atra vṛddhavyavahāre sati nārthād āpadyeta saṃbandhasya kartā / api ca vṛddhavyavahāravādinaḥ pratyakṣam upadiśanti,",
  "GSP28sabbha1u:299": "kalpayanti itare saṃbandhāram / na ca pratyakṣe pratyarthini kalpanā sādhvī / tasmāt saṃbandhur abhāvaḥ /",
  "GSP28sabbha1u:300": "Jaim_1,1.5c: avyatirekaś ca //",
  "GSP28sabbha1u:301": "yathā asmin deśe sāsnādimati gośabdaḥ,",
  "GSP28sabbha1u:302": "evaṃ sarveṣu durgameṣv api / bahavaḥ saṃbandhāraḥ kathaṃ saṃgamsyante / eko 'pi na śaknuyāt / ato nāsti saṃbandhā /",
  "GSP28sabbha1u:303": "apara āha",
  "GSP28sabbha1u:304": "Jaim_1,1.5c: avyatirekaś ca //",
  "GSP28sabbha1u:305": "na hi saṃbandhavyatiriktaḥ kaścit kālo 'sti,",
  "GSP28sabbha1u:306": "yasmin na kaścid api śabdaḥ kenacid arthena saṃbaddha āsīt / - katham ?",
  "GSP28sabbha1u:307": "- saṃbandhakriyaiva hi nopapadyate / avaśyam anena saṃbandhaṃ kurvatā kenacic chabdena kartavyaḥ / yena kriyeta, tasya kena kṛtaḥ?",
  "GSP28sabbha1u:308": "athānyena kenacit kṛtaḥ,",
  "GSP28sabbha1u:309": "tasya keneti,",
  "GSP28sabbha1u:310": "tasya keneti naivāvatiṣṭhate / tasmād avaśyam anena saṃbandhaṃ kurvatā akṛtasaṃbandhāḥ kecana śabdā vṛddhavyavahārasiddhā abhyupagantavyāḥ / asti ced vyavahārasiddhiḥ,",
  "GSP28sabbha1u:311": "na niyogataḥ saṃbandhā bhavitavyam ity arthāpattir api nāsti / - syād etat:",
  "GSP28sabbha1u:312": "aprasiddhasaṃbandhā bālāḥ kathaṃ vṛddhebhyaḥ pratipadyanta iti / - na hi dṛṣṭe 'nupapannaṃ nāma / dṛṣṭā hi bālā vṛddhebhyaḥ pratipadyamānāḥ,",
  "GSP28sabbha1u:313": "na tv apratipannasaṃbandhāḥ saṃbandhasya kartuḥ / tasmād vaiṣamyam /",
  "GSP28sabbha1u:314": "Jaim_1,1.5d: arthe 'nupalabdhe //",
  "GSP28sabbha1u:315_0": "anupalabdhe ca devatādāv arthe 'narthakaṃ saṃjñākaraṇam aśakyaṃ ca / viśeṣān pratipattuṃ",
  "GSP28sabbha1u:315_1": "hi saṃjñāḥ kriyante viśeṣāṃś coddiśya / tad viśeṣeṣv ajñāyamāneṣu ubhayam apy anavakḷptam /",
  "GSP28sabbha1u:315_2": "tasmād apauruṣeyaḥ śabdasya arthena saṃbandhaḥ /",
  "GSP28sabbha1u:316": "ataś ca",
  "GSP28sabbha1u:317": "Jaim_1,1.5d: tat pramāṇam, anapekṣatvāt //",
  "GSP28sabbha1u:318": "na hy evaṃ sati puruṣāntaraṃ pratyayāntaraṃ vā apekṣate / tasmāc codanālakṣaṇa eva dharmo nānyalakṣaṇaḥ /",
  "GSP28sabbha1u:319": "bādarāyaṇagrahaṇam uktam /",
  "GSP28sabbha1u:320": "atha yad uktam “animittaṃ śabdaḥ ;",
  "GSP28sabbha1u:321": "karmakāle phalādarśanāt kālāntare ca karmābhāvāt pramāṇaṃ nāsti” iti,",
  "GSP28sabbha1u:322": "tad ucyate: na syāt pramāṇam,",
  "GSP28sabbha1u:323": "yadi pañcaiva pramāṇāny abhaviṣyan / yena yena hi pramīyate,",
  "GSP28sabbha1u:324": "tat tat pramāṇam / śabdenāpi pramīyate,",
  "GSP28sabbha1u:325": "tataḥ śabdo 'pi pramāṇam,",
  "GSP28sabbha1u:326": "yathaiva pratyakam / na ca pramāṇena avagatam,",
  "GSP28sabbha1u:327": "pramāṇāntareṇa anavagatam ity etāvatā anavagataṃ bhavati / na caivaṃ śrūyate “kṛte karmaṇi tāvaty eva phalaṃ bhavati“,",
  "GSP28sabbha1u:328": "kiṃ tu “karmaṇā phalaṃ prāpyata” iti / - yac ca “kālāntare phalasya anyat pratyakkaṃ kāraṇam asti” iti,",
  "GSP28sabbha1u:329": "naiṣa doṣaḥ / tac caiva hi tatra kāraṇaṃ śabdaś ca iti /",
  "GSP28sabbha1u:330": "yat tu pratyakaviruddhaṃ vacanam upanyastaṃ śa eṣa yajñāyudhī yajamāno 'ñjasā svargaṃ lokaṃ yātīti pratyakṣaṃ śarīraṃ vyapadiśati” iti,",
  "GSP28sabbha1u:331": "tad ucyate: śarīrasaṃbandhād,",
  "GSP28sabbha1u:332": "yasya tac charīraṃ,",
  "GSP28sabbha1u:333": "so 'pi tair yajñāyudhair “yajñāyudhī” ity ucyate /",
  "GSP28sabbha1u:334": "āha : ko ' sāv anyo ?",
  "GSP28sabbha1u:335": "nainam upalabhāmahe / - nanu prāṇādibhir enam upalabhāmahe / yo 'sau prāṇiti apāniti ucchvasiti nimiṣati ityādi ceṣṭitavān,",
  "GSP28sabbha1u:336": "so 'tra śarīre yajñāyudhīti / - nanu śarīram eva prāṇity apāniti ca ?",
  "GSP28sabbha1u:337": "- na prāṇādayaḥ śarīraguṇāḥ / śarīraguṇavidharmāṇo hi te,",
  "GSP28sabbha1u:338": "ayāvaccharīrabhāvitvāt / yāvaccharīraṃ tāvad asya guṇā rūpādayaḥ / prāṇādayas tu saty api śarīre na bhavanti / ato na śarīraguṇāḥ prāṇādayaḥ / sukhādayaś ca svayam upalabhyante,",
  "GSP28sabbha1u:339": "na rūpādaya iva śarīraguṇāḥ pareṇāpi / tasmāc charīraguṇavaidharmyād anyaḥ śarīrād yajñāyudhīti /",
  "GSP28sabbha1u:340": "āha : kuta eṣa saṃpratyayaḥ śukhādibhyo 'nyas tadvān asti” iti ?",
  "GSP28sabbha1u:341": "na hi sukhādipratyākhyānena tasya svarūpam upalabhāmahe / tasmāc chaśaviśāṇavad asau nāsti / - athocyate:",
  "GSP28sabbha1u:342": "tena vinā kasya sukhādaya iti ?",
  "GSP28sabbha1u:343": "- na kasyacid api iti vakyāmaḥ / na hi yo ya upalabhyate,",
  "GSP28sabbha1u:344": "tasya tasya saṃbandhinā bhavitavyam / yasya saṃbandho 'py upalabhyate saṃbandhī ca,",
  "GSP28sabbha1u:345_0": "tasya ayaṃ saṃbandhīti gamyate / na hi candramasam ādityaṃ vā upalabhya saṃbandhyantarānveoaṇā",
  "GSP28sabbha1u:345_1": "bhavati “kasyāyam” iti / na kasyacid api ity avadhāryate / tasmān na sukhādibhyo",
  "GSP28sabbha1u:345_2": "'nyas tadvān astīti / athopalabdhasya avaśyaṃ kalpayitavyaḥ saṃbandhī bhavet / -",
  "GSP28sabbha1u:345_3": "tata ātmānam apy anena prakāreṇa upalabhya “kasyāyam” iti saṃbandhyantaram anviṣyema /",
  "GSP28sabbha1u:345_4": "tam api kalpayitvā 'nyam api kalpayitvā 'nyam ity anavasthaiva syāt / atha kaṃcit",
  "GSP28sabbha1u:345_5": "kalpayitvā na saṃbandhyantaram api kalpayiṣyasi tāvaty eva viraṃsyasi tāvatā ca paritokṣyasi,",
  "GSP28sabbha1u:346": "tato vijñāna eva parituṣya tāvaty eva virantum arhasi /",
  "GSP28sabbha1u:347": "atrocyate: yadi vijñānād anyo vijñātā nāsti, kas tarhi “jānāti” ity ucyate ?",
  "GSP28sabbha1u:348": "jñānasya kartur abhidhānam anena śabdenopapadyate / tad eṣa śabdo 'rthavān kartavya iti jñānād vyatiriktam ātmānaṃ kalpayiṣyāma iti /",
  "GSP28sabbha1u:349": "āha : devā enaṃ śabdam arthavantaṃ kalpayiṣyanti,",
  "GSP28sabbha1u:350": "yadi kalpayitavyaṃ maṃsyante / bahavaḥ khalv iha janā “asty ātmā,",
  "GSP28sabbha1u:351": "asty ātmā” ity ātmasattāvādina eva śabdasya pratyakṣavaktāro bhavanti,",
  "GSP28sabbha1u:352": "tathāpi nātmasattāṃ kalpayituṃ ghaṭante,",
  "GSP28sabbha1u:353": "kim aṅga punar “jānāti” iti parokṣaśabdadarśanāt / tasmād asad etat /",
  "GSP28sabbha1u:354": "ucyate: icchayā ātmānam upalabhāmahe / - katham ?",
  "GSP28sabbha1u:355": "- upalabdhapūrve hy abhiprete bhavati icchā,",
  "GSP28sabbha1u:356": "nānupalabdhapūrve / yathā merum uttareṇa yāny asmajjātīyair anupalabdhapūrvāṇi svādūni vṛkṣaphalāni,",
  "GSP28sabbha1u:357_0": "na tānipraty asmākam icchā bhavati / no khalv anyena puruṣeṇa upalabdhe 'pi viṣaye",
  "GSP28sabbha1u:357_1": "'nyasyānupalabdhur icchā bhavati / bhavati cānyedyur upalabdhe 'paredyur icchā /",
  "GSP28sabbha1u:357_2": "atas tenopalambhanena samānakartṛkā sā ityavagacchāmaḥ / yadi vijñānamātram evedam",
  "GSP28sabbha1u:357_3": "upalambhakam abhaviṣyat,",
  "GSP28sabbha1u:358": "pradhvaste tasmin kasyāparedyur icchā 'bhaviṣyat / atha vijñānād anyo vijñātā nityas,",
  "GSP28sabbha1u:359": "tata ekasmin ahani ya upalabdhā,",
  "GSP28sabbha1u:360": "aparedyur api sa evaiṣiṣyati / itarathā icchānupapannā syāt /",
  "GSP28sabbha1u:361": "atrāha : anupapannam iti naḥ kva saṃpratyayaḥ ?",
  "GSP28sabbha1u:362": "yan na pramāṇena avagatam / vijñānāt tāvad anyan nopalabhāmahe / yac ca nopalabhāmahe,",
  "GSP28sabbha1u:363": "tac chaśaviṣāṇavad eva nāsti ity avagacchāmaḥ / na ca tasmin asati vijñānasadbhāvo 'nupapannaḥ,",
  "GSP28sabbha1u:364": "pratyakṣāvagatatvād eva / kṣaṇikatvaṃ cāsya pratyakṣapūrvakam eva / na ca jñātari vijñānād anyasmin asati jñāne cānitye aparedyur icchā anupapannā,",
  "GSP28sabbha1u:365": "pratyakṣāvagatatvād eva / no khalv apy etad dṛṣṭaṃ “ya evānyedyur upalabhā,",
  "GSP28sabbha1u:366": "sa evāparedyur eṣitā” iti / idaṃ tu dṛṣṭaṃ yat “kvacid anyena dṛṣṭam anya icchati,",
  "GSP28sabbha1u:367": "kvacin na ; samānāyāṃ santatāv anya icchati,",
  "GSP28sabbha1u:368": "santatyantare necchati” iti / tasmān na sukhādivyatirikto 'nyo 'stīti /",
  "GSP28sabbha1u:369": "atrocyate:",
  "GSP28sabbha1u:370": "na hy “asmartāra icchanti” ity upapadyate / na cādṛṣṭapūrve smṛtir bhavati / tasmāt kṣaṇike vijñānaskandhamātre smṛtir anupapanneti /",
  "GSP28sabbha1u:371": "atrāha :",
  "GSP28sabbha1u:372": "smṛtir api icchāvat / pūrvavijñānasadṛśaṃ vijñānaṃ pūrvavijñānaviṣayaṃ vā smṛtir ity ucyate / tac ca draṣṭari vinaṣṭe 'py aparedyur utpadyamānaṃ nānupapannam,",
  "GSP28sabbha1u:373": "pratyakṣāvagatatvād eva / anyasmin skandhaghane 'nyena skandhaghanena yaj jñānaṃ,",
  "GSP28sabbha1u:374": "tat tatsantatijena anyenopalabhyate nātatsantatijena / tasmāc chūnyāḥ skandhaghanā iti / athāsmin arthe brāhmaṇam bhavati:",
  "GSP28sabbha1u:375": "“vijñānaghana evaitebhyo bhūtebhyaḥ samutthāya tāny eva anuvinaśyati:",
  "GSP28sabbha1u:376": "na pretya saṃjñāsti” iti /",
  "GSP28sabbha1u:377": "atrocyate:",
  "GSP28sabbha1u:378": "naitad evam / anyedyur dṛṣṭe 'paredyur “aham idam adarśam” iti bhavati pratyayaḥ / pratyagātmani caitad bhavati,",
  "GSP28sabbha1u:379": "na paratra / paro hy asau yo 'nyedyur dṛṣṭavān / tasmāt tadvyatirikto 'nyo 'sti,",
  "GSP28sabbha1u:380": "yatrāyam ahaṃśabdaḥ /",
  "GSP28sabbha1u:381": "āha : paratrāpy ahaṃśabdo bhaktyā dṛśyate,",
  "GSP28sabbha1u:382": "tad yathā “aham eva putro,",
  "GSP28sabbha1u:383": "'ham eva devadatto,",
  "GSP28sabbha1u:384": "'ham eva gacchāmi” iti /",
  "GSP28sabbha1u:385": "atrocyate: na vayam “aham” itīmaṃ śabdaṃ prayujyamānam anyasmin arthe hetutvena vyapadiśāmaḥ,",
  "GSP28sabbha1u:386": "kiṃ tarhi śabdād vyatiriktaṃ pratyabhijñāpratyayam / pratīmo hi vayam imam arthaṃ “vayam evānyedyur upalabhāmahe,",
  "GSP28sabbha1u:387": "vayam evādya smarāma” iti / tasmād vayam imam artham avagacchāmo “vayam eva hyo,",
  "GSP28sabbha1u:388": "vayam evādya” itil / ye cāmī hyo 'dya ca,",
  "GSP28sabbha1u:389_0": "na te vinaṣṭāḥ / athāpy asmin arthe brāhmaṇaṃ bhavati / śa vāre 'yam ātmā” iti prakṛtya",
  "GSP28sabbha1u:389_1": "āmananti “aśīryo na hi śīryata” iti / tathā “avināśī vāre 'yam ātmā anucchittidharmā”",
  "GSP28sabbha1u:389_2": "iti / vinaśvaraṃ ca vijñānam / tasmād vinaśvarād anyaḥ sa ity avagacchāmaḥ / na ca",
  "GSP28sabbha1u:389_3": "śakyam evam avagantuṃ “yathopalabhyante 'rthā na tathā bhavanti,",
  "GSP28sabbha1u:390": "yathā tu khalu nopalabhyante tathā bhavanti” iti / tathā hi sati “śaśo nāsti,",
  "GSP28sabbha1u:391": "śaśasya viṣāṇam asti” ity avagamyeta / na ca ahampratyayo vyāmoha iti śakyate vaktum,",
  "GSP28sabbha1u:392": "bādhakapratyayābhāvāt / tasmāt sukhādibhyo vyatirikto 'sti / evaṃ cet,",
  "GSP28sabbha1u:393": "sa eva yajñāyudhī iti vyapadiśyate /",
  "GSP28sabbha1u:394": "āha : yadi vijñānād anyad asti vijñātṛ,",
  "GSP28sabbha1u:395": "vijñānam apāsya tan nidarśyatām “idaṃ tad īdṛśaṃ ca” iti / na ca tan nidarśyate / tasmān na tato 'nyad asti iti /",
  "GSP28sabbha1u:396": "atrocyate: svasaṃvedyaḥ sa bhavati / nāsāv anyena śakyate draṣṭum / katham asau nidarśyeteti ?",
  "GSP28sabbha1u:397": "yathā ca kaścic cakṣuṣmān svayaṃ rūpaṃ paśyati na ca śaknoty anyasmai jātyandhāya tan nidarśayituṃ,",
  "GSP28sabbha1u:398": "na ca “tan na śakyate nidarśayitum” ity etāvatā ṅāsti” ity avagamyate,",
  "GSP28sabbha1u:399": "evam asau puruṣaḥ svayam ātmānam upalabhate na cānyasmai śaknoti darśayitum,",
  "GSP28sabbha1u:400": "anyasya draṣṭus taṃ puruṣaṃ prati darśanaśaktyabhāvāt / so 'py anyaḥ puruṣaḥ svayam ātmānam upalabhate,",
  "GSP28sabbha1u:401": "na parātmānam / tena sarve svena svenātmanā ātmānam upalabhamānāḥ santy eva,",
  "GSP28sabbha1u:402": "yady api parapuruṣair nopalabhyanta iti / athāsmin arthe brāhmaṇaṃ bhavati “śāntāyāṃ vāci kiṃjyotir evāyaṃ puruṣaḥ ?",
  "GSP28sabbha1u:403": "ātmajyotiḥ,",
  "GSP28sabbha1u:404": "samrāḍ iti hovāca” iti / pareṇa nopalabhyata ity atrāpi brāhmaṇaṃ bhavati “agṛhyo na hi gṛhyata” iti / pareṇa na gṛhyata ity etadabhiprāyam etat / - kutaḥ?",
  "GSP28sabbha1u:405": "svayaṃjyotiṣṭvavacanāt / atrāpi brāhmaṇaṃ bhavati “atrāyaṃ puruṣaḥ",
  "GSP28sabbha1u:406": "svayaṃjyotir bhavati” iti /",
  "GSP28sabbha1u:407": "kena punar upāyena ayam anyasmai kathyata iti ?",
  "GSP28sabbha1u:408": "- atrāpy upāye brāhmaṇaṃ bhavati śa eṣa neti nety ātmneti hovāca” iti / asāv “ayam evaṃrūpa” iti na śakyate nidarśayitum / yac ca paraḥ paśyati,",
  "GSP28sabbha1u:409": "tatpratiṣedhas tasyopadeśopāyaḥ / śārīraṃ paraḥ paśyati / tenātmā upadiśyate / “śarīraṃ nātmā;",
  "GSP28sabbha1u:410_0": "asti śarīrād anyaḥ sa cātmā” iti śarīrapratiṣedhena ātmopadiśyate / tathā prāṇādayo",
  "GSP28sabbha1u:410_1": "nātmāna iti tatpratiṣedhena tebhyo 'nya upadiśyate / tathā parasthāḥ sukhādayaḥ pareṇa",
  "GSP28sabbha1u:410_2": "liṅgair upalabhyante / te 'pi nātmāna iti tatpratiledhena tebhyo 'nya upadiśyate /",
  "GSP28sabbha1u:411": "yaḥ svayaṃ paśyati,",
  "GSP28sabbha1u:412": "na tato 'nyaḥ puruṣa ity etad api puruṣapravṛttyā anumīyate,",
  "GSP28sabbha1u:413_0": "yadā ' sau puruṣaḥ pūrvedyuḥ sāmikṛtānām arthānāṃ pratisamādhāne śeṣānuṣṭhāne ca",
  "GSP28sabbha1u:413_1": "yatate / ataḥ pravṛttyāvagamyate ṅūnam asāv anityān nityam avagacchati” iti / upamānāc",
  "GSP28sabbha1u:413_2": "copadiśyate “yādṛśaṃ bhavān svayam ātmānaṃ paśyati,",
  "GSP28sabbha1u:414": "anenopamānenāvagaccha “aham api tādṛśam eva paśyāmi” iti,",
  "GSP28sabbha1u:415": "yathā kaścid ātmīyāṃ vedanāṃ parasmā ācakṣśīta “dahyamānasyeva me bhavati,",
  "GSP28sabbha1u:416": "yātyamānasyeva me bhavati,",
  "GSP28sabbha1u:417": "rudhyamānasyeva me bhavati” iti / ataḥ svayam avagamyamānatvād asti tadvyatiriktaḥ puruṣa iti /",
  "GSP28sabbha1u:418": "yad apy ucyate “vijñānam apāsya tan nidarśyatām” iti,",
  "GSP28sabbha1u:419": "yady upāyam eva niṣedhasi,",
  "GSP28sabbha1u:420": "na śakyam upāyam antareṇa upeyam upetum / ayam evābhyupāyo jñatavyānām arthānāṃ “yo yathā jñāyate,",
  "GSP28sabbha1u:421": "sa tathā” iti / tad yathā: “kaḥ śuklo nāma?",
  "GSP28sabbha1u:422": "” “yatra śuklatvam asti / ” “kiṃ śuklatvaṃ nāma?",
  "GSP28sabbha1u:423": "” “yatra śuklaśabdapravṛttiḥ / ” “kva tasya pravṛttiḥ?",
  "GSP28sabbha1u:424": "” “yac chuklaśabda uccarite pratīyate / ” tasmān na vijñānaṃ pratyākhyāya kasyacid rūpaṃ nidarśayituṃ śakyam /",
  "GSP28sabbha1u:425": "na ca niyogataḥ pratyaye pratīte pratyayārthaḥ pratīto bhavati / apratīte 'pi hi pratyaye saty arthaḥ pratīyata eva / na hi vijñānaṃ pratyakṣaṃ,",
  "GSP28sabbha1u:426_0": "vijñeyo 'rthaḥ pratyaka ity etat pūrvam evoktam / tad avaśyakartavye 'pahnave kāmaṃ",
  "GSP28sabbha1u:426_1": "vijñānam apahnūyeta nārtha ity etad apy uktam eva / tasmād asti sukhādibhyo 'nyo nityaḥ puruṣa iti /",
  "GSP28sabbha1u:427": "atha yad uktaṃ “vijñānaghana evaitebhyo bhūtebhyaḥ samutthāya tāny evānuvinaśyati,",
  "GSP28sabbha1u:428": "na pretya saṃjñāsti” iti,",
  "GSP28sabbha1u:429": "atrocyate:",
  "GSP28sabbha1u:430": "“atraiva mā bhagavān mohāntam āpīpadad” iti 1 paricodanottarakāle 'pahnutya mohāntābhiprāyam asya vacanasya varṇitavān ṅa vāre 'haṃ mohaṃ bravīmi,",
  "GSP28sabbha1u:431": "avināśī vāre 'yam ātmā anucchittidharmā,",
  "GSP28sabbha1u:432": "mātrāsaṃsargas tv asya bhavati” iti / tasmān na vijñānamātram / tasmād vai1amyam / yad uktaṃ ṅa caiṣa “yāti” iti vidhiśabda” iti,",
  "GSP28sabbha1u:433": "mā bhūd vidhiśabdaḥ / śvargakāmo yajeta” iti vacanāntareṇa avagatam anuvadiṣyate / tasmād avirodhaḥ /"
}