{
  "GSP29nysu51pu:0": "NySBh_5,",
  "GSP29nysu51pu:1": "1.0 sādharmyavaidharmyābhyāṃ pratyavasthānasya vikalpāj jātibahutvam iti saṃkṣepeṇoktaṃ,",
  "GSP29nysu51pu:2": "tad vistareṇa vibhajyate tāḥ khalv imā jātayaḥ sthāpanāhetau prayukte caturviṃśatiḥ pratiṣedhahetavaḥ /",
  "GSP29nysu51pu:3": "NyS_5,",
  "GSP29nysu51pu:4_0": "1.1 sādharmyavaidharmyotkarṣāpakarṣavarṇyāvarṇyavikalpasādhyaprāptyaprāptiprasaṅgapratidṛṣṭāntānutpattisaṃśayaprakaraṇāhetvarthāpattyaviśeṣopapattyupalabdhyanupalabdhyanityanityakāryasamāḥ //",
  "GSP29nysu51pu:5": "NySBh_5,",
  "GSP29nysu51pu:6_0": "1.1 jāteḥ saṃkṣepeṇoktāyā vistaro vaktavya itīdānīm ārabhyate sādharmyādisūtram sādharmyavaidharmyotkarṣāpakarṣavarṇyāvarṇyavikalpasādhyaprāptyaprāptiprasaṅgapratidṛṣṭāntānutpattisaṃśayaprakaraṇāhetvarthāpattyaviśeṣopapattyupalabdhyanupalabdhyanityanityakāryasamāḥ /",
  "GSP29nysu51pu:6_1": "sādharmyeṇa pratyavasthānam aviśiṣyamāṇaṃ sthāpanāhetutaḥ sādharmyasamaḥ / aviśeṣaṃ",
  "GSP29nysu51pu:6_2": "tatra tatrodāhariṣyāmaḥ / evaṃ vaidharmyasamaprabhṛtayo 'pi nirvaktavyāḥ // NySBh_20 //",
  "GSP29nysu51pu:7": "NyS_5,1.2 sādharmyavaidharmyābhyām upasaṃhāre taddharmaviparyayopapatteḥ sādharmyavaidharmyasamau //",
  "GSP29nysu51pu:8": "NySBh_5,",
  "GSP29nysu51pu:9_0": "1.2 sādharmyeṇopasaṃhāre sādhyadharmaviparyayopapatteḥ sādharmyeṇaiva pratyavasthānam",
  "GSP29nysu51pu:9_1": "aviśiṣyamāṇaṃ sthāpanāhetutaḥ sādharmyasamaḥ pratiṣedhaḥ / nidarśanaṃ kriyāvān ātmā",
  "GSP29nysu51pu:9_2": "dravyasya kriyāhetuguṇayogāt / dravyaṃ loṣṭaḥ kriyāhetuguṇayuktaḥ kriyāvāṃs tathā",
  "GSP29nysu51pu:9_3": "cātmā tasmāt kriyāvān iti / evam upasaṃhṛte paraḥ sādharmyeṇaiva pratyavatiṣṭhate",
  "GSP29nysu51pu:9_4": "niṣkriya ātmā vibhuno dravyasya niṣkriyatvād vibhu cākāśaṃ niṣkriyaṃ ca tathā cātmā",
  "GSP29nysu51pu:9_5": "tasmān niṣkriya iti / na cāsti viśeṣahetuḥ kriyāvatsādharmyāt kriyāvatā bhavitavyaṃ",
  "GSP29nysu51pu:9_6": "na punar akriyasādharmyād niṣkriyeṇeti / viśeṣahetvabhāvāt sādharmyasamaḥ pratiṣedho",
  "GSP29nysu51pu:9_7": "bhavati / atha vaidharmyasamaḥ kriyāhetuguṇayukto loṣṭaḥ paricchinno dṛṣṭo na ca",
  "GSP29nysu51pu:9_8": "tathātmā tasmān na loṣṭavat kriyāvān iti / na cāsti viśeṣahetuḥ kriyāvatsādharmyāt",
  "GSP29nysu51pu:9_9": "kriyāvatā bhavitavyaṃ na punaḥ kriyāvadvaidharmyād akriyeṇeti viśeṣahetvabhāvād vaidharmyasamaḥ /",
  "GSP29nysu51pu:9_10": "vaidharmyeṇa copasaṃhāraḥ niṣkriya ātmā vibhutvāt kriyāvad dravyam avibhu dṛṣṭaṃ",
  "GSP29nysu51pu:9_11": "niṣkriyaṃ loṣṭaḥ na ca tathātmā tasmān niṣkriya iti / vaidharmyeṇa pratyavasthānaṃ",
  "GSP29nysu51pu:9_12": "niṣkriyaṃ dravyam ākāśaṃ kriyāhetuguṇarahitaṃ dṛṣṭaṃ na ca tathātmā tasmān na niṣkriya",
  "GSP29nysu51pu:9_13": "iti / na cāsti viśeṣahetuḥ kriyāvadvaidharmyān niṣkriyeṇa bhavitavyaṃ na punar akriyavaidharmyāt",
  "GSP29nysu51pu:9_14": "kriyāvateti viśeṣahetvabhāvād vaidharmyasamaḥ / atha sādharmyasamaḥ kriyāvāṃl loṣṭaḥ",
  "GSP29nysu51pu:9_15": "kriyāhetuguṇayukto dṛṣṭaḥ tathā cātmā tasmāt kriyāvān iti na cāsti viśeṣahetuḥ kriyāvadvaidharmyān",
  "GSP29nysu51pu:9_16": "niṣkriyo na punaḥ kriyāvatsādharmyāt kriyāvān iti viśeṣahetvabhāvāt sādharmyasamaḥ //",
  "GSP29nysu51pu:10": "NyS_5,1.3 gotvād gosiddhivat tatsiddhiḥ //",
  "GSP29nysu51pu:11": "NySBh_5,",
  "GSP29nysu51pu:12_0": "1.3 sādharmyamātreṇa vaidharmyamātreṇa ca sādhyasādhane pratijñāyamāne syād avyavasthā",
  "GSP29nysu51pu:12_1": "sā tu dharmaviśeṣe nopapadyate gosādharmyād gotvāj jātiviśeṣād gauḥ sidhyati na tu",
  "GSP29nysu51pu:12_2": "sāsnādisambandhāt / aśvādivaidharmyād gotvād eva gauḥ sidhyati na guṇādibhedāt /",
  "GSP29nysu51pu:12_3": "tac caitat kṛtavyākhyānam avayavaprakaraṇe pramāṇānām abhisambandhāc caikārthakāritvaṃ",
  "GSP29nysu51pu:12_4": "samānaṃ vākye iti / hetvābhāsāśrayā khalv iyam avyavastheti //",
  "GSP29nysu51pu:13": "NyS_5,",
  "GSP29nysu51pu:14": "1.4 sādhyadṛṣṭāntayor dharmavikalpād ubhayasādhyatvāc cotkarśāpakarśavarṇyāvarṇyavikalpasādhyasamāḥ //",
  "GSP29nysu51pu:15": "NySBh_5,",
  "GSP29nysu51pu:16_0": "1.4 dṛṣṭāntadharmaṃ sādhye samāsañjayata utkarśasamaḥ / yadi kriyāhetuguṇayogāl loṣṭavat",
  "GSP29nysu51pu:16_1": "kriyāvān ātmā loṣṭavad eva sparśavān api prāpnoti / atha na sparśavāṃl loṣṭavat kriyāvān",
  "GSP29nysu51pu:16_2": "api na prāpnoti viparyaye vā viśeṣo vaktavya iti / sādhye dharmābhāvaṃ dṛṣṭāntāt",
  "GSP29nysu51pu:16_3": "prasañjayato 'pakarśasamaḥ / loṣṭaḥ khalu kriyāvān avibhur dṛṣṭaḥ kāmam ātmāpi kriyāvān",
  "GSP29nysu51pu:16_4": "avibhur astu viparyaye vā viśeṣo vaktavya iti / khyāpanīyo varṇyo viparyayād avarṇyaḥ",
  "GSP29nysu51pu:16_5": "tāv etau sādhyadṛṣṭāntadharmau viparyasyato varṇyāvarṇyasamau bhavataḥ / sādhanadharmayukte",
  "GSP29nysu51pu:16_6": "dṛṣṭānte dharmāntaravikalpāt sādhyadharmavikalpaṃ prasañjayato vikalpasamaḥ / kriyāhetuguṇayuktaṃ",
  "GSP29nysu51pu:16_7": "kiṃcid guru yathā loṣṭaḥ kiṃcil laghu yathā vāyuḥ evaṃ kriyāhetuguṇayuktaṃ kiṃcit",
  "GSP29nysu51pu:16_8": "kriyāvat syād yathā loṣṭaḥ kiṃcid akriyaṃ yathātmā viśeṣo vā vācya iti / hetvādyavayavasāmarthyayogī",
  "GSP29nysu51pu:16_9": "dharmaḥ sādhyaḥ taṃ dṛṣṭānte prasañjayataḥ sādhyasamaḥ / yadi yathā loṣṭas tathātmā",
  "GSP29nysu51pu:16_10": "prāptas tarhi yathātmā tathā loṣṭa iti / sādhyaś cāyam ātmā kriyāvān iti kāmaṃ loṣṭo",
  "GSP29nysu51pu:16_11": "'pi sādhyaḥ atha naivaṃ na tarhi yathā loṣṭaḥ tathātmā //",
  "GSP29nysu51pu:17": "eteṣām uttaram",
  "GSP29nysu51pu:18": "NyS_5,1.5 kiṃcitsādharmyād upasaṃhārasiddher vaidharmyād apratiṣedhaḥ //",
  "GSP29nysu51pu:19": "NySBh_5,",
  "GSP29nysu51pu:20_0": "1.5 alabhyaḥ siddhasya nihnavaḥ / siddhaṃ ca kiṃcitsādhatmyād upamānaṃ yathā gaus",
  "GSP29nysu51pu:20_1": "tathā gavaya iti tatra na labhyo gogavayayor dharmavikalpaś codayitum / evaṃ sādhake",
  "GSP29nysu51pu:20_2": "dharme dṛṣṭāntādisāmarthyayukte na labhyaḥ sādhyadṛṣṭāntayor dharmavikalpād vaidharmyāt",
  "GSP29nysu51pu:20_3": "pratiṣedho vaktum iti //",
  "GSP29nysu51pu:21": "NyS_5,1.6 sādhyātideśāc ca dṛṣṭāntopapatteḥ //",
  "GSP29nysu51pu:22": "NySBh_5,",
  "GSP29nysu51pu:23": "1.6 yatra laukikaparīkṣakāṇāṃ buddhisāmyaṃ tenāviparīto 'rtho 'tidiśyate prajñāpanārtham / evaṃ sādhyātideśād dṛṣṭānte upapadyamāne sādhyatvam anupapannam iti //",
  "GSP29nysu51pu:24": "NyS_5,",
  "GSP29nysu51pu:25": "1.7 prāpya sādhyam aprāpya vā hetoḥ prāptyāviśiṣṭatvād aprāptyāsādhakatvāc ca prāptyaprāptisamau //",
  "GSP29nysu51pu:26": "NySBh_5,1.7 hetuḥ prāpya vā sādhyaṃ sādhayed aprāpya vā ?",
  "GSP29nysu51pu:27": "na tāvat prāpya prāptyām aviśiṣṭatvād asādhakaḥ / dvayor vidyamānayoḥ prāptau satyāṃ kiṃ kasya sādhakaṃ sādhyaṃ vā ?",
  "GSP29nysu51pu:28": "aprāpya sādhakaṃ na bhavati nāprāptaḥ pradīpaḥ prakāśayatīti / prāptyā pratyavasthānaṃ prāptisamaḥ aprāptyā pratyavasthānam aprāptisamaḥ //",
  "GSP29nysu51pu:29": "anayor uttaram",
  "GSP29nysu51pu:30": "NyS_5,1.8 ghaṭādiniṣpattidarśanāt pīḍane cābhicārād apratiṣedhaḥ //",
  "GSP29nysu51pu:31": "NySBh_5,",
  "GSP29nysu51pu:32": "1.8 ubhayathā khalv ayuktaḥ pratiṣedhaḥ kartṛkaraṇādhikaraṇāni prāpya mṛdaṃ ghaṭādikāryaṃ niṣpādayanti abhicārāc ca pīḍane sati dṛṣṭam aprāpya sādhakatvam iti //",
  "GSP29nysu51pu:33": "NyS_5,",
  "GSP29nysu51pu:34": "1.9 dṛṣṭāntasya kāraṇānapadeśāt pratyavasthānāc ca pratidṛṣṭāntena prasaṅgapratidṛṣṭāntasamau//",
  "GSP29nysu51pu:35": "NySBh_5,",
  "GSP29nysu51pu:36_0": "1.9 sādhanasyāpi sādhanaṃ vaktavyam iti prasaṅgena pratyavasthānaṃ prasaṅgasamaḥ",
  "GSP29nysu51pu:36_1": "pratiṣedhaḥ / kriyāhetuguṇayogī kriyāvāṃl loṣṭa iti hetur nāpadiśyate na ca hetum",
  "GSP29nysu51pu:36_2": "antereṇa siddhir astīti / pratidṛṣṭāntena pratyavasthānaṃ pratidṛṣṭāntasamaḥ / kriyāvān",
  "GSP29nysu51pu:36_3": "ātmā kriyāhetuguṇayogād loṣṭavad ity ukte pratidṛṣṭānta upādīyate kriyāhetuguṇayuktam",
  "GSP29nysu51pu:36_4": "ākāśaṃ niṣkriyaṃ dṛṣṭam iti kaḥ punar ākāśasya kriyāhetuguṇaḥ ?",
  "GSP29nysu51pu:37": "vāyunā saṃyogaḥ saṃskārāpekṣaḥ vāyuvanaspatisaṃyogavad iti //",
  "GSP29nysu51pu:38": "anayor uttaram",
  "GSP29nysu51pu:39": "NyS_5,1.10 pradīpopādānaprasaṅgavinivṛttivat tadvinivṛttiḥ //",
  "GSP29nysu51pu:40": "NySBh_5,1.10 idaṃ tāvad ayaṃ pṛṣṭo vaktum arhati atha ke pradīpam upādadate kimarthaṃ veti ?",
  "GSP29nysu51pu:41": "didṛkṣamāṇā dṛśyadarśanārtham iti / atha pradīpaṃ didṛkṣamāṇāḥ pradīpāntaraṃ kasmān nopādadate ?",
  "GSP29nysu51pu:42_0": "antareṇāpi pradīpāntataṃ dṛśyate pradīpaḥ tatra pradīpadarśanārthaṃ pradīpopādānaṃ",
  "GSP29nysu51pu:42_1": "nirarthakam / atha dṛṣṭāntaḥ kimartham ucyata iti aprajñātasya jñāpanārtham iti /",
  "GSP29nysu51pu:42_2": "atha dṛṣṭānte kāraṇāpadeśaḥ kimarthaṃ deśyate[mṛgyate] ?",
  "GSP29nysu51pu:43_0": "yadi prajñāpanārthaṃ prajñāto dṛṣṭāntaḥ / sa khalu “laukikaparīkṣakāṇāṃ yasminn arthe",
  "GSP29nysu51pu:43_1": "buddhisāmyaṃ sa dṛṣṭānta” iti tatprajñāpanārthaḥ kāraṇāpadeśo nirarthaka iti prasaṅgasamasyottaram //",
  "GSP29nysu51pu:44": "atha pratidṛṣṭāntasamasyottaram",
  "GSP29nysu51pu:45": "NyS_5,1.11 pratidṛṣṭāntahetutve ca nāhetur dṛṣṭāntaḥ //",
  "GSP29nysu51pu:46": "NySBh_5,",
  "GSP29nysu51pu:47_0": "1.11 pratidṛṣṭāntaṃ bruvatā na viśeṣahetur apadiśyate anena prakāreṇa pratidṛṣṭānataḥ",
  "GSP29nysu51pu:47_1": "sādhako na dṛṣṭānta iti / evaṃ pratidṛṣṭāntahetutve nāhetur dṛṣṭānta ity upapadyate /",
  "GSP29nysu51pu:47_2": "sa ca kathaṃ hetur na syāt ?",
  "GSP29nysu51pu:48": "yady apratiṣiddhaḥ sādhakaḥ syād iti //",
  "GSP29nysu51pu:49": "NyS_5,1.12 prāg utpatteḥ kāraṇābhāvād anutpattisamaḥ //",
  "GSP29nysu51pu:50": "NySBh_5,",
  "GSP29nysu51pu:51": "1.12 anityaḥ śabdaḥ prayatnānantarīyakatvād ghaṭavad ity ukte apara āha prāg utpatter anutpanne śabde prayatnānantarīyakatvam anityatvakāraṇaṃ nāsti,",
  "GSP29nysu51pu:52": "tadabhāvān nityatvaṃ prāptaṃ,",
  "GSP29nysu51pu:53": "nityasya cotpattir nāsti / anutpattyā pratyavasthānam anutpattisamaḥ //",
  "GSP29nysu51pu:54": "asyottaram",
  "GSP29nysu51pu:55": "NyS_5,1.13 tathābhāvād utpannasya kāraṇopapatter na kāraṇapratiṣedhaḥ //",
  "GSP29nysu51pu:56": "NySBh_5,",
  "GSP29nysu51pu:57": "1.13 tathābhāvād utpannasyeti / utpannaḥ khalv ayaṃ śabda iti bhavati / prāg utapatteḥ śabda eva nāsti,",
  "GSP29nysu51pu:58": "utpannasya śabdabhāvāc chabdasya sataḥ prayatnānantarīyakatvam anityatvakāraṇam upapadyate,",
  "GSP29nysu51pu:59": "kāraṇopapatter ayukto 'yaṃ doṣaḥ “prāg utpatteḥ kāraṇābhāvād” iti //",
  "GSP29nysu51pu:60": "NyS_5,1.14 sāmānya+dṛṣṭāntayor aindriyakatve samāne nityānityasādharmyāt saṃśayasamaḥ //",
  "GSP29nysu51pu:61": "NySBh_5,",
  "GSP29nysu51pu:62": "1.14 anityaḥ śabdaḥ prayatnānantarīyakatvād ghaṭavad ity ukte hetau saṃśayena pratyavatiṣṭate sati prayatnānantarīyakatve asty evāsya nityena sāmānyena sādharmyam aindriyakatvam,",
  "GSP29nysu51pu:63": "asti ca ghaṭenānityena,",
  "GSP29nysu51pu:64": "ato nityānityasādharmyād anivṛttiḥ saṃśaya iti //",
  "GSP29nysu51pu:65": "asyottaram",
  "GSP29nysu51pu:66": "NyS_5,",
  "GSP29nysu51pu:67": "1.15 sādharmyāt saṃśaye na saṃśayo vaidharmyād ubhayathā vā saṃśaye 'tyantasaṃśayaprasaṅgo nityatvānabhyupagamāc ca sāmānysyāpratiṣedhaḥ //",
  "GSP29nysu51pu:68": "NySBh_5,",
  "GSP29nysu51pu:69": "1.15 viśeṣād vaidharmyād avadhāryamāṇe 'rthe puruṣa iti,",
  "GSP29nysu51pu:70_0": "na sthāṇupuruṣasādharmyāt saṃśayo 'vakāśaṃ labhate / evaṃ vaidharmyād viśeṣāt prayatnānantarīyakatvād",
  "GSP29nysu51pu:70_1": "avadhāryamāṇe śabdasyānityatve nityānityasādharmyāt saṃśayo 'vakāśaṃ na labhate / yadi vai labhate,",
  "GSP29nysu51pu:71_0": "tataḥ sthāṇupuruṣasādharmyānucchedād atyantaṃ saṃśayaḥ syāt / gṛhyamāṇe ca viśeṣe",
  "GSP29nysu51pu:71_1": "nityaṃ sādharmyaṃ saṃśayahetur iti nābhyupagamyate / na hi gṛhyamāṇe puruṣasya viśeṣe",
  "GSP29nysu51pu:71_2": "sthāṇupuruṣasādharmyaṃ saṃśayahetur bhavati //",
  "GSP29nysu51pu:72": "NyS_5,1.16 ubhayasādharmyāt prakriyāsiddheḥ prakaraṇasamaḥ //",
  "GSP29nysu51pu:73": "NySBh_5,",
  "GSP29nysu51pu:74": "1.16 ubhayena nityena cānityena ca sādharmyāt pakṣapratipakṣayoḥ pravṛttiḥ prakriyā / anityaḥ śabdaḥ prayatnānantarīyakatvād ghaṭavad ity ekaḥ pakṣaṃ pravarttayati,",
  "GSP29nysu51pu:75_0": "dvitīyaś ca nityasādharmyāt pratipakṣaṃ pravarttayati nityaḥ śabdaḥ śrāvaṇatvāc chabdatvavad",
  "GSP29nysu51pu:75_1": "iti / evaṃ ca sati prayatnānantarīyakatvād iti hetur anityasādharmyeṇa ucyamāno na",
  "GSP29nysu51pu:75_2": "prakaraṇam ativarttate ,",
  "GSP29nysu51pu:76_0": "prakaraṇānativṛtter nirṇayānativartanam / samānaṃ caitan nityasādharmyeṇocyamāṇe",
  "GSP29nysu51pu:76_1": "hetau / tad idaṃ prakaraṇānativṛttyā pratyavasthānaṃ prakaraṇasamaḥ / samānaṃ caitad vaidharmye 'pi,",
  "GSP29nysu51pu:77": "ubhayavaidharmyāt prakriyāsiddheḥ prakaraṇasama iti //",
  "GSP29nysu51pu:78": "NyS_5,1.17 pratipakṣāt prakaraṇasiddheḥ pratiṣedhānupapattiḥ pratipakṣopapatteḥ //",
  "GSP29nysu51pu:79": "NySBh_5,",
  "GSP29nysu51pu:80": "1.17 ubhayasādharmyāt prakriyāsiddhaṃ bruvatā pratipakṣāt prakriyāsiddhir uktā bhavati / yady ubhayasādharmyaṃ,",
  "GSP29nysu51pu:81": "tatra ekataraḥ pratipakṣa ity evaṃ saty upapannaḥ pratipakṣo bhavati / pratipakṣopapatter anupapannaḥ pratiṣedhaḥ,",
  "GSP29nysu51pu:82": "yadi pratipakṣopapattiḥ pratiṣedho nopapadyate,",
  "GSP29nysu51pu:83": "atha pratiṣedhopapattiḥ pratipakṣo nopapadyate,",
  "GSP29nysu51pu:84": "pratipakṣopapattiḥ pratiṣedhopapattiś ceti vipratiṣiddham iti / tattvānavadhāraṇāc ca prakriyāsiddhir viparyaye prakaraṇāvasānāt,",
  "GSP29nysu51pu:85": "tattvāvadhāraṇe hy avasitaṃ prakaraṇaṃ bhavatīti //",
  "GSP29nysu51pu:86": "NyS_5,1.18 traikālyāsiddher hetor ahetusamaḥ //",
  "GSP29nysu51pu:87": "NySBh_5,",
  "GSP29nysu51pu:88": "1.18 hetuḥ sādhanam,",
  "GSP29nysu51pu:89": "tat sādhyāt pūrvaṃ paścāt saha vā bhavet / yadi pūrvaṃ sādhanam,",
  "GSP29nysu51pu:90": "asati sādhye kasya sādhanam ?",
  "GSP29nysu51pu:91": "atha paścād, asati sādhane kasyedaṃ sādhyam ?",
  "GSP29nysu51pu:92": "atha yugapat sādhyasādane,",
  "GSP29nysu51pu:93": "dvayor vidyamānayoḥ kiṃ kasya sādhanaṃ kiṃ kasya sādhyam iti hetur ahetunā na viśiṣyate / ahetunā sādharmyāt prayavasthānam ahetusamaḥ //",
  "GSP29nysu51pu:94": "NyS_5,1.19 na hetutaḥ sādhyasiddhes traikālyāsiddhiḥ //",
  "GSP29nysu51pu:95": "NySBh_5,1.19 na traikālyāsiddhiḥ / kasmāt ?",
  "GSP29nysu51pu:96": "hetutaḥ sādhyasiddheḥ / nirvartanīyasya nirvṛttir vijñeyasya vijñānam ubhayaṃ kāraṇato dṛśyate,",
  "GSP29nysu51pu:97": "so 'yaṃ mahān pratyakṣaviṣaya udāharaṇam iti / yat tu khalūktam asati sādhye kasya sādhanam iti ?",
  "GSP29nysu51pu:98": "yat tu nirvatyate yac ca vijñāpyate tasyeti //",
  "GSP29nysu51pu:99": "NyS_5,1.20 pratiṣedānupapatteś ca pratiṣeddhavyāpratiṣedhaḥ //",
  "GSP29nysu51pu:100": "NySBh_5,",
  "GSP29nysu51pu:101": "1.20 pūrvaṃ paścād yugapad vā pratiṣedha iti nopapadyate,",
  "GSP29nysu51pu:102": "pratiṣedhānupapatteḥ sthāpanāhetuḥ siddha iti //",
  "GSP29nysu51pu:103": "NyS_5,1.21 arthāpattitaḥ pratipakṣasiddher arthāpattisamaḥ //",
  "GSP29nysu51pu:104": "NySBh_5,",
  "GSP29nysu51pu:105_0": "1.21 anityaḥ śabdaḥ prayatnānantarīyakatvād ghaṭavad iti sthāpite pakṣe arthāpattyā",
  "GSP29nysu51pu:105_1": "pratipakṣaṃ sādhayato 'rthāpattisamaḥ / yadi prayatnānantarīyakatvād anityasādharmyād anityaḥ śabda iti,",
  "GSP29nysu51pu:106": "arthād āpadyate nityasādharmyān nitya iti,",
  "GSP29nysu51pu:107": "asti cāsya nityena sādharmyam asparśatvam iti //",
  "GSP29nysu51pu:108": "asyottaram",
  "GSP29nysu51pu:109": "NyS_5,1.22 anuktasyārthāpatteḥ pakṣahāner upapattir anuktatvād anaikānatikatvāc cārthāpatteḥ //",
  "GSP29nysu51pu:110": "NySBh_5,",
  "GSP29nysu51pu:111": "1.22 anupapādya sāmarthyam anuktam arthād āpadyate iti bruvataḥ pakṣahāner upapattir anuktatvāt,",
  "GSP29nysu51pu:112_0": "anityapakṣasiddhāv arthād āpannaṃ nityapakṣasya hānir iti / anaikānatikatvāc cārthāpatteḥ /",
  "GSP29nysu51pu:112_1": "ubhayapakṣasamā ceyam arthāpattiḥ / yadi nityasādharmyād asparśatvād ākāśavac ca nityaḥ śabdaḥ,",
  "GSP29nysu51pu:113": "arthād āpanna,",
  "GSP29nysu51pu:114_0": "anityasādharmyāt prayatnānantarīyakatvād anitya iti / na ceyaṃ viparyayamātrād ekāntenārthāpattiḥ /",
  "GSP29nysu51pu:114_1": "na khalu vai ghaṇasya grāvṇaḥ patanam ity arthād āpadyate dravāṇām apāṃ patanābhāva iti //",
  "GSP29nysu51pu:115": "NyS_5,1.23 ekadharmopapatter aviśeṣe sarvāviśeṣaprasaṅgāt sadbhāvopapatter aviśeṣasamaḥ //",
  "GSP29nysu51pu:116": "NySBh_5,",
  "GSP29nysu51pu:117": "1.23 eko dharmaḥ prayatnānantarīyakatvaṃ śabdaghaṭayor upapadyata ity aviśeṣe ubhayor anityatve,",
  "GSP29nysu51pu:118": "sarvāviśeṣaḥ prasajyate / katham ?",
  "GSP29nysu51pu:119": "sadbhāvopapatteḥ / eko dharmaḥ sadbhāvaḥ sarvasyopapadyate,",
  "GSP29nysu51pu:120": "sadbhāvopapatteḥ sarvāviśeṣaprasaṅgāt pratyavasthānam aviśeṣasamaḥ //",
  "GSP29nysu51pu:121": "NyS_5,1.24 kvacit taddharmopapatteḥ kvacic cānupapatteḥ pratiṣedhābhāvaḥ //",
  "GSP29nysu51pu:122": "NySBh_5,",
  "GSP29nysu51pu:123": "1.24 yathā sādhyadṛṣṭāntayor ekadharmasya prayatnānantarīyakatvasyopapatter anityatvaṃ dharmāntaram aviśeṣaḥ,",
  "GSP29nysu51pu:124": "naivaṃ sarvabhāvānāṃ sadbhāvopapattinimittaṃ dharmāntaram asti,",
  "GSP29nysu51pu:125": "yena aviśeṣaḥ syāt / atha matam anityatvam eva dharmānataraṃ sadbhāvopapattinimittaṃ bhāvānāṃ sarvatra syād iti,",
  "GSP29nysu51pu:126": "evaṃ khalu vai kalpyamāne anityāḥ sarve bhāvāḥ sadbhāvopapatter iti pakṣaḥ prāpnoti / tatra pratijñārthavyatiriktam anyad udāharaṇaṃ nāsti,",
  "GSP29nysu51pu:127": "anudāharaṇaś ca hetur nāstīti / pratijñaikadeśasya codāharaṇatvam anupapannam,",
  "GSP29nysu51pu:128_0": "na hi sādhyam udāharaṇaṃ bhavati / sataś ca nityānityabhāvād anityatvānupapattiḥ /",
  "GSP29nysu51pu:128_1": "tasmāt sadbhāvopapatteḥ sarvāviśeṣaprasaṅga iti nirabhidheyam etad vākyam iti / sarvabhāvānāṃ",
  "GSP29nysu51pu:128_2": "sadbhāvopapatter anityatvam iti bruvatānujñātaṃ śabdasyānityatvaṃ,",
  "GSP29nysu51pu:129": "tatrānupapannaḥ pratiṣedha iti //",
  "GSP29nysu51pu:130": "NyS_5,1.25 ubhayakāraṇopapatter upapattisamaḥ //",
  "GSP29nysu51pu:131": "NySBh_5,",
  "GSP29nysu51pu:132_0": "1.25 yady anityatvakāraṇam upapadyate śabdasyety anityaḥ śabdo nityatvakāraṇam apy",
  "GSP29nysu51pu:132_1": "upapadyate 'syāsparśatvam iti nityatvam apy upapadyate / ubhayasyānityatvasya nityatvasya",
  "GSP29nysu51pu:132_2": "ca kāraṇopapattyā pratyavasthānam upapattisamaḥ //",
  "GSP29nysu51pu:133": "NyS_5,1.26 upapattikāraṇābhyanujñānād apratiṣedhaḥ //",
  "GSP29nysu51pu:134": "NySBh_5,",
  "GSP29nysu51pu:135": "1.26 ubhayakāraṇopapatter iti bruvatā nānityatvakāraṇopapatter anityatvaṃ pratiṣidhyate,",
  "GSP29nysu51pu:136": "yadi pratiṣidhyate nobhayakāraṇopapattiḥ syāt / ubhayakāraṇopapattivacanād anityatvakāraṇopapattir abhyanujñāyate,",
  "GSP29nysu51pu:137": "abhyanujñānād anupapannaḥ pratiṣedhaḥ / vyāghātāt pratiṣedha iti cet,",
  "GSP29nysu51pu:138": "samāno vyāghātaḥ / ekasya nityatvānityatvaprasaṅgaṃ vyāhataṃ bruvatoktaṃ pratiṣedha iti cet ?",
  "GSP29nysu51pu:139": "svapakṣaparapakṣayoḥ samāno vyāghātaḥ, sa ca naikatarasya sādhaka iti //",
  "GSP29nysu51pu:140": "NyS_5,1.27 nirdiṣṭakāraṇābhāve 'py upalambhād upalabdhisamaḥ //",
  "GSP29nysu51pu:141": "NySBh_5,",
  "GSP29nysu51pu:142_0": "1.27 nirdiṣṭasya prayatnānantarīyakatvasyānityatvakāraṇasyābhāve 'pi vāyunodanād",
  "GSP29nysu51pu:142_1": "vṛkṣaśākhābhaṅgajasya śabdasyānityatvam upalabhyate / nirdiṣṭasya sādhanasyābhāve",
  "GSP29nysu51pu:142_2": "'pi sādhyadharmopalabdhyā pratyavasthānam upalabdhisamaḥ //",
  "GSP29nysu51pu:143": "asyottaram",
  "GSP29nysu51pu:144": "NyS_5,1.28 kāraṇāntarād api taddharmopapatter apratiṣedhaḥ //",
  "GSP29nysu51pu:145": "NySBh_5,",
  "GSP29nysu51pu:146": "1.28 prayatnānantarīyakatvād iti bruvatā kāraṇata utpattir abhidhīyate,",
  "GSP29nysu51pu:147": "na kāryasya kāraṇaniyamaḥ / yadi ca kāraṇāntarād apy utpadyamānasya śabdasya tad anityatvam upapadyate,",
  "GSP29nysu51pu:148": "kim atra pratiṣidhyata iti //",
  "GSP29nysu51pu:149": "na prāg uccāraṇād vidyamānasya śabdasyānupalabdhiḥ, kasmāt ?",
  "GSP29nysu51pu:150": "āvaraṇādyanupalabdheḥ / yathā vidyamānasyodakāder arthasyāvaraṇāder anupalabdhiḥ naivaṃ śabdasyāgrahaṇakāraṇenāvaranādinānupalabdhiḥ / gṛhyeta caitad asyāgrahaṇakāraṇam udakādivat,",
  "GSP29nysu51pu:151": "na gṛhyate / tasmād udakādiviparītaḥ śabdo 'nupalabhyamāna iti /",
  "GSP29nysu51pu:152": "NyS_5,1.29 tadanupalabdher anupalambhād abhāvasiddhau tadviparītopapatter anupalabdhisamaḥ //",
  "GSP29nysu51pu:153": "NySBh_5,",
  "GSP29nysu51pu:154_0": "1.29 teṣām āvaraṇādīnām anupalabdhir nopalabhyate / anupalambhān nāstīty abhāvo 'syāḥ",
  "GSP29nysu51pu:154_1": "sidhyati / abhāvasiddhau hetvabhāvāt tadviparītam astitvam āvaraṇādīnām avadhāryate /",
  "GSP29nysu51pu:154_2": "tadviparītopapatter yatpratijñātaṃ “na prāg uccāraṇād vidyamānasya śabdasyānupalabdhir",
  "GSP29nysu51pu:154_3": "ity” etan na sidhyati / so 'yaṃ “hetur āvaraṇādyanupalabdher” ity āvaraṇādiṣu cāvaraṇādyanupalabdhau",
  "GSP29nysu51pu:154_4": "ca samayānupalabdhyā pratyavasthito 'nupalabdhisamo bhavati //",
  "GSP29nysu51pu:155": "asya uttaram",
  "GSP29nysu51pu:156": "NyS_5,1.30 anupalambhātmakatvād anupalabdher ahetuḥ //",
  "GSP29nysu51pu:157": "NySBh_5,1.30 āvaraṇādyanupalabdhir nāsti, anupalambhād ity ahetuḥ / kasmāt ?",
  "GSP29nysu51pu:158": "anupalambhātmakatvād anupalabdheḥ / upalambhābhāvamātratvād anupalabdheḥ / yad asti tad upalabdher viṣayaḥ,",
  "GSP29nysu51pu:159": "upalabdhyā tad astīti pratijñāyate / yan nāsti tad anupalabdher viṣayaḥ,",
  "GSP29nysu51pu:160_0": "anupalabhyamānaṃ nāstīti pratijñāyate / so 'yam āvaraṇādyanupalabheḥ anupalambha",
  "GSP29nysu51pu:160_1": "upalabdhyabhāve 'nupalabdhau svaviṣaye pravarttamāno na svaviṣayaṃ pratiṣedhati /",
  "GSP29nysu51pu:160_2": "apratiṣiddhā cāvaraṇādyanupalabdhi hetutvāya kalpate / āvaraṇādīni tu vidyamānatvād upalabdher viṣayāḥ,",
  "GSP29nysu51pu:161": "teṣām upalabdhyā bhavitavyam / yat tāni nopalabhyante,",
  "GSP29nysu51pu:162": "tadupalabdheḥ svaviṣayapratipādikāyā abhāvād anupalambhād anupalabdher viṣayo gamyate na santy āvaraṇādīni śabdasyāgrahaṇakāraṇānīti / anupalambhāt tv anupalabhiḥ sidhyati,",
  "GSP29nysu51pu:163": "viṣayaḥ sa tasyeti //",
  "GSP29nysu51pu:164": "NyS_5,1.31 jñānavikalpānāṃ ca bhāvābhāvasaṃvedanād adhyātmam //",
  "GSP29nysu51pu:165": "NySBh_5,",
  "GSP29nysu51pu:166_0": "1.31 ahetur iti varttate / śarīre śarīre jñānavikalpānāṃ bhāvābhāvau saṃvedanīyau /",
  "GSP29nysu51pu:166_1": "asti me saṃśayajñānaṃ nāsti me saṃśayajñānam iti / evaṃ pratyakṣānumānāgamasmṛtijñāneṣu /",
  "GSP29nysu51pu:166_2": "seyam āvaraṇādyanupalabdhir upalabdhyabhāvaḥ svasaṃvedyaḥ nāsti me śabdasyāvaraṇādyupalabdhir",
  "GSP29nysu51pu:166_3": "iti nopalabdhyante śabdasyāgrahaṇakāraṇāny āvaraṇādīnīti / tatra yad uktaṃ tadanupalabdher",
  "GSP29nysu51pu:166_4": "anupalambhād abhāvasiddhir iti,",
  "GSP29nysu51pu:167": "etan nopapadyate //",
  "GSP29nysu51pu:168": "NyS_5,",
  "GSP29nysu51pu:169": "1.32 sādharmyāt tulyadharmopapatteḥ sarvānityatvaprasaṅgād anityasamaḥ // NySBh_5,",
  "GSP29nysu51pu:170": "1.32 sādharmyāt tulyadharmopapatteḥ sarvānityatvaprasaṅgād anityasamaḥ //5,",
  "GSP29nysu51pu:171_0": "1.32 anityena ghaṭena sādharmyād anityaḥ śabda iti bruvato 'sti ghaṭenānityena sarvabhāvānāṃ",
  "GSP29nysu51pu:171_1": "sādharmyam iti sarvasyānityatvam aniṣṭaṃ sampadyate / so 'yam anityatvena pratyavasthānād",
  "GSP29nysu51pu:171_2": "anityasama iti // NySBh_",
  "GSP29nysu51pu:172": "asyottaram",
  "GSP29nysu51pu:173": "NyS_5,1.33 sādharmyād asiddheḥ pratiṣedhāsiddhiḥ pratiṣedhyasādharmyāt //",
  "GSP29nysu51pu:174": "NySBh_5,",
  "GSP29nysu51pu:175_0": "1.33 pratijñādyavayavayuktaṃ vākyaṃ pakṣanivartakaṃ pratipakṣalakṣaṇaṃ pratiṣedhaḥ /",
  "GSP29nysu51pu:175_1": "tasya pakṣeṇa pratiṣedhyena sādharmyaṃ pratijñādiyogaḥ / tad yady anityasādharmyād",
  "GSP29nysu51pu:175_2": "anityatvasyāsiddhiḥ,",
  "GSP29nysu51pu:176": "sādharmyād asiddheḥ pratiṣedhasyāpy asiddhiḥ,",
  "GSP29nysu51pu:177": "pratiṣedhyena sādharmyād iti //",
  "GSP29nysu51pu:178": "NyS_5,",
  "GSP29nysu51pu:179": "1.34 dṛṣṭānte ca sādhyasādhanabhāvena prajñātasya dharmasya hetutvāt tasya cobhayathābhāvān nāviśeṣaḥ //",
  "GSP29nysu51pu:180": "NySBh_5,",
  "GSP29nysu51pu:181": "1.34 dṛṣṭānte yaḥ khalu dharmaḥ sādhyasādhanabhāvena prajñāyate,",
  "GSP29nysu51pu:182": "sa hetutvenābhidhīyate / sa cobhayathā bhavati,",
  "GSP29nysu51pu:183": "kenacit samānaḥ kutaścid viśiṣṭaḥ / sāmānyāt sādharmyaṃ viśeṣāc ca vaidharmyam / evaṃ sādharmyaviśeṣo hetuḥ,",
  "GSP29nysu51pu:184": "nāviśeṣeṇa sādharmyamātraṃ vaidharmyamātraṃ vā / sādharmyamātraṃ vaidharmyamātraṃ cāśritya bhavān āha “sādharmyāt tulyadharmopapatteḥ sarvānityatvaprasaṅgād anityasama” iti,",
  "GSP29nysu51pu:185": "etad ayuktam iti / aviśeṣasamapratiṣedhe ca yad uktaṃ tad api veditavyam //",
  "GSP29nysu51pu:186": "NyS_5,1.35 nityam anityabhāvād anitye nityatvopapatter nityasamaḥ //",
  "GSP29nysu51pu:187": "NySBh_5,1.35 anityaḥ śabda iti pratijñāyate / tad anityatvaṃ kiṃ śabde nityam athānityam ?",
  "GSP29nysu51pu:188": "yadi tāvat sarvadā bhavati ?",
  "GSP29nysu51pu:189": "dharmasya sadā bhāvād dharmiṇo 'pi sadā bhāva iti nityaḥ śabda iti / atha na sarvadā bhavati ?",
  "GSP29nysu51pu:190": "anityatvasyābhāvān nityaḥ śabdaḥ / evaṃ nityatvena pratyavasthānān nityasamaḥ //",
  "GSP29nysu51pu:191": "asyottaram",
  "GSP29nysu51pu:192": "NyS_5,1.36 pratiṣedhye nityam anityabhāvād anitye 'nityatvopapatteḥ pratiṣedhābhāvaḥ //",
  "GSP29nysu51pu:193": "NySBh_5,",
  "GSP29nysu51pu:194": "1.36 pratiṣedhye śabde nityam anityatvasya bhāvād ity ucyamāne 'nujñātaṃ śabdasyānityatvam,",
  "GSP29nysu51pu:195": "anityatvopapatteś ca “nānityaḥ śabda” iti pratiṣedho nopapadyate / atha nābhyupagamyate,",
  "GSP29nysu51pu:196": "nityam anityatvasya bhāvād iti hetur na bhavatīti hetvabhāvāt pratiṣedhānupapattir iti / utapannasya nirodhād abhāvaḥ śabdasyānityatvaṃ,",
  "GSP29nysu51pu:197": "tatra paripraśnānupapattiḥ / yo 'yaṃ paripaśnaḥ tad anityatvaṃ kiṃ śabde sarvadā bhavati atha neti,",
  "GSP29nysu51pu:198": "ayam anupapannaḥ / kasmāt ?",
  "GSP29nysu51pu:199": "utpannasya yo nirodhād abhāvaḥ śabdasya tad anityatvam ;",
  "GSP29nysu51pu:200": "evaṃ ca saty adhikaraṇādheyavibhāgo vyāghātān nāstīti / nityānityatvavirodhāc ca / nityatvam anityatvaṃ ca ekasya dharmiṇo dharmāv iti virudhyete,",
  "GSP29nysu51pu:201": "na sambhavataḥ / tatra yad uktaṃ nityam anityatvasya bhāvān nitya eva,",
  "GSP29nysu51pu:202": "tad avartamānārtham uktam iti //",
  "GSP29nysu51pu:203": "NyS_5,1.37 prayatnakāryānekatvāt kāryasamaḥ //",
  "GSP29nysu51pu:204": "NySBh_5,",
  "GSP29nysu51pu:205": "1.37 prayatnānantarīyakatvād anityaḥ śabda iti / yasya prayatnānantaram ātmalābhaḥ tat khalv abhūtvā bhavati,",
  "GSP29nysu51pu:206": "yathā ghaṭādikāryam ;",
  "GSP29nysu51pu:207": "anityam iti ca bhūtvā na bhavatīty etad vijñāyate / evam avasthite prayatnakāryānekatvād iti pratiṣedha ucyate / prayatnānantaram ātmalābhaś ca dṛṣṭo ghaṭādīnām,",
  "GSP29nysu51pu:208": "vyavadhānāpohāc cābhivyaktir vyavahitānām / tat kiṃ prayatnānantaram ātmalābhaḥ śabdasyāho 'bhivyaktir iti viśeṣo nāsti / kāryāviśeṣeṇa pratyavasthānaṃ kāryasamaḥ //",
  "GSP29nysu51pu:209": "asyottaram",
  "GSP29nysu51pu:210": "NyS_5,1.38 kāryānyatve prayatnāhetutvam anupalabdhikāraṇopapatteḥ //",
  "GSP29nysu51pu:211": "NySBh_5,",
  "GSP29nysu51pu:212": "1.38 sati kāryānyatve anupalabdhikāraṇopapatteḥ prayatnasyāhetutvaṃ śabdasyābhivyaktau / yatra prayatnānantaram abhivyaktis tatrānupalabdhikāraṇaṃ vyavadhānam upapadyate,",
  "GSP29nysu51pu:213": "vyavadhānāpohāc ca prayatnānantarabhāvino 'rthasyopalabdhilakṣaṇābhivyaktir bhavatīti,",
  "GSP29nysu51pu:214": "na tu śabdasyānupalabdhikāraṇaṃ kiṃcid upapadyate,",
  "GSP29nysu51pu:215": "yasya prayatnānantaram apohāc chabdasyopalabhilakṣaṇābhivyaktir bhavatīti,",
  "GSP29nysu51pu:216": "tasmād utpadyate śabdo nābhivyajyate iti //",
  "GSP29nysu51pu:217": "hetoś ced anaikāntikatvam upapadyate anaikātikatvād asādhakaḥ syād iti / yadi cānaikāntikatvād asādhakatvam",
  "GSP29nysu51pu:218": "NyS_5,1.39 pratiṣedhe 'pi samāno doṣaḥ //",
  "GSP29nysu51pu:219": "NySBh_5,",
  "GSP29nysu51pu:220": "1.39 pratiṣedho 'py anaikāntikaḥ,",
  "GSP29nysu51pu:221": "kiṃcit pratiṣedhati kiṃcin neti anaikāntikatvād asādhaka iti / atha vā śabdasyānityatvapakṣe prayatnānantaram utpādo nābhivyaktir iti viśeṣahetvabhāvaḥ,",
  "GSP29nysu51pu:222": "nityatvapakṣe 'pi prayatnānantaram abhivyaktir notpāda iti viśeṣahetvabhāvaḥ / so 'yam ubhayapakṣasamo viśeṣahetvabhāva ity ubhayam apy anaikātikam iti //",
  "GSP29nysu51pu:223": "NyS_5,1.40 sarvatraivam //",
  "GSP29nysu51pu:224": "NySBh_5,",
  "GSP29nysu51pu:225": "1.40 sarveṣu sādharmyaprabhṛtiṣu pratiṣedhahetuṣu yatra yatrāviśeṣo dṛśyate tatrobhayoḥ pakṣayoḥ samaḥ prasajyata iti //",
  "GSP29nysu51pu:226": "NyS_5,1.41 pratiṣedhavipratiṣedhe pratiṣedhadoṣavad doṣaḥ //",
  "GSP29nysu51pu:227": "NySBh_5,",
  "GSP29nysu51pu:228_0": "1.41 yo 'yaṃ pratiṣedhe 'pi samāno doṣo 'naikāntikatvam āpadyate so 'yaṃ pratiṣedhasya",
  "GSP29nysu51pu:228_1": "vipratiṣedhe 'pi samānaḥ / tatrānityaḥ śabdaḥ prayatnānantarīyakatvād iti sādhanavādinaḥ",
  "GSP29nysu51pu:228_2": "sthāpanā prathamaḥ pakṣaḥ / “prayatnakāryānekatvāt kāryasama” iti dūṣaṇavādinaḥ pratiṣedhahetunā",
  "GSP29nysu51pu:228_3": "dvitīyaḥ pakṣaḥ / sa ca pratiṣedha ity ucyate / tasyāsya pratiṣedhe 'pi samāno doṣa",
  "GSP29nysu51pu:228_4": "iti tṛtīyaḥ pakṣaḥ vipratiṣedha ucyate / tasmin pratiṣedhavipratiṣedhe 'pi samāno",
  "GSP29nysu51pu:228_5": "doṣo 'naikāntikatvaṃ caturthaḥ pakṣaḥ //",
  "GSP29nysu51pu:229": "NyS_5,1.42 pratiṣedhaṃ sadoṣam abhyupetya pratiṣedhavipratiṣedhe samāno doṣaprasaṅgo matānujñā //",
  "GSP29nysu51pu:230": "NySBh_5,",
  "GSP29nysu51pu:231_0": "1.42 pratiṣedhaṃ dvitīyaṃ pakṣaṃ sadoṣam abhyupetya taduddhāram akṛtvānujñāya pratiṣedhavipratiṣedhe",
  "GSP29nysu51pu:231_1": "tṛtīyapakṣe samānam anaikāntikatvam iti samānaṃ dūṣaṇaṃ prasañjayato dūṣaṇavādino",
  "GSP29nysu51pu:231_2": "matānujñā prasajyata iti pañcamaḥ pakṣaḥ //",
  "GSP29nysu51pu:232": "NyS_5,",
  "GSP29nysu51pu:233": "1.43 svapakṣalakṣaṇāpekṣopapattyupasaṃhāre hetunirdeśe parapakṣadoṣābhyupagamāt samāno doṣaḥ //",
  "GSP29nysu51pu:234": "NySBh_5,",
  "GSP29nysu51pu:235": "1.43 sthāpanāpakṣe prayatnakāryānekatvād iti doṣaḥ sthāpanāhetuvādinaḥ svapakṣalakṣaṇo bhavati / kasmāt ?",
  "GSP29nysu51pu:236_0": "svapakṣasamutthatvāt / so 'yaṃ svapakṣalakṣaṇaṃ doṣam apekṣamāṇo 'nuddhṛtyānujñāya",
  "GSP29nysu51pu:236_1": "pratiṣedhe 'pi samāno doṣa ity upapadyamānaṃ doṣaṃ parapakṣe upasaṃharati / itthaṃ",
  "GSP29nysu51pu:236_2": "cānaikāntikaḥ pratiṣedha iti hetuṃ nirdiśati / tatra svapakṣalakṣaṇāpekṣayopapadyamānadoṣopasaṃhāre",
  "GSP29nysu51pu:236_3": "hetunirdeśe ca saty anena parapakṣadoṣo 'bhyupagato bhavati / kathaṃ kṛtvā ?",
  "GSP29nysu51pu:237": "yaḥ pareṇa prayatnakāryānekatvādityādinānaikāntikadoṣa uktaḥ,",
  "GSP29nysu51pu:238_0": "tam anuddhṛtya pratiṣedhe 'pi samāno doṣa ity āha / evaṃ sthāpanāṃ sadoṣām abhyupetya",
  "GSP29nysu51pu:238_1": "pratiṣedhe 'pi samānaṃ doṣaṃ prasañjayataḥ parapakṣābhyupagamāt samāno doṣo bhavati /",
  "GSP29nysu51pu:238_2": "yathā parasya pratiṣedhaṃ sadoṣam abhyupetya pratiṣedhavipratiṣedhe 'pi samāno doṣaprasaṅgo",
  "GSP29nysu51pu:238_3": "matānujñā prasajyata iti,",
  "GSP29nysu51pu:239_0": "tathāsyāpi sthāpanāṃ sadoṣām abhyupetya pratiṣedhe 'pi samānaṃ doṣaṃ prasañjayato",
  "GSP29nysu51pu:239_1": "matānujñā prasajyata iti / sa khalv ayaṃ ṣaṣṭaḥ pakṣaḥ / tatra khalu sthāpanāhetuvādinaḥ",
  "GSP29nysu51pu:239_2": "prathamatṛtīyapañcamapakṣāḥ,",
  "GSP29nysu51pu:240_0": "pratiṣedhahetuvādinaḥ dvitīyacaturthaṣaṣṭapakṣāḥ teṣāṃ sādhvasādhutāyāṃ mīmāṃsyamānāyāṃ",
  "GSP29nysu51pu:240_1": "caturthaṣaṣṭayor arthāviśeṣāt punaruktadoṣaprasaṅgaḥ / caturthapakṣe samānadoṣatvaṃ",
  "GSP29nysu51pu:240_2": "parasyocyate “pratiṣedhavipratiṣedhe pratiṣedhadoṣavad doṣa” iti / ṣaṣṭe 'pi “parapakṣadoṣābhyupagamāt",
  "GSP29nysu51pu:240_3": "samāno doṣa” iti samānadoṣatvam evocyate,",
  "GSP29nysu51pu:241": "nārthaviśeṣaḥ kaścid asti / samānas tṛṭīyapañcamayoḥ punaruktadoṣaprasaṅgaḥ,",
  "GSP29nysu51pu:242": "tṛṭīyapakṣe 'pi “pratiṣedhe 'pi samāno doṣa” iti samānatvam abhyupagamyate / pañcamapakṣe 'pi “pratiṣedhavipratiṣedhe samāno doṣaprasaṅgo“+abhyupagamyate,",
  "GSP29nysu51pu:243": "nārthaviśeṣaḥ kaścid ucyata iti / tatra pañcamaṣaṣṭapakṣayor arthāviśeṣāt punaruktadoṣaprasaṅgaḥ,",
  "GSP29nysu51pu:244": "tṛtīyacaturthayor matānujñā,",
  "GSP29nysu51pu:245": "prathamadvitīyayor viśeṣahetvabhāva iti ṣaṭpakṣyām ubhayor asiddhiḥ / kadā ṣaṭpakṣī ?",
  "GSP29nysu51pu:246_0": "yadā “pratiṣedhe 'pi samāno doṣa” ity evaṃ pravarttate / tadobhayoḥ pakṣayor asiddhiḥ /",
  "GSP29nysu51pu:246_1": "yadā tu “kāryānyatve prayatnāhetutvam anupalabdhikāraṇopapatter” ity anena tṛṭīyapakṣo yajyate,",
  "GSP29nysu51pu:247": "tadā viśeṣahetuvacanāt “prayatnānantaram ātmalābhaḥ śabdasya,",
  "GSP29nysu51pu:248": "nābhivyaktir” iti siddhaḥ prathamapakṣo na ṣaṭpakṣī pravartata iti //"
}