{
    "T04sanss17u:0": " vandanânuśaṃsāḥ saptadaśaḥ paricchedaḥ //",
    "T04sanss17u:1": " ukto vandanâdividhiḥ /",
    "T04sanss17u:2": " tena puṇyavṛddhir bhavatîti kuto gamyate //",
    "T04sanss17u:3": " āryâvalokanasūtrāt /",
    "T04sanss17u:4": " evaṃ hi tatrôktaṃ /",
    "T04sanss17u:5": " [ Bendall ed p298 ---> ]",
    "T04sanss17u:6": " varjayaty akṣaṇāny aṣṭau yae ime deśitā mayā /",
    "T04sanss17u:7": " kṣaṇaṃ cârāgayaty ekaṃ buddhôtpādaṃ suśobhanaṃ //",
    "T04sanss17u:8": " [ Cambridge MS f132a ---> ]",
    "T04sanss17u:9": " varṇavān rūpasaṃpanno lakṣaṇaiḥ samalaṃkṛtaḥ",
    "T04sanss17u:10": " sthāmnā balena côpeto nâsau kausīdyam ṛcchati [[DOUBT]] //",
    "T04sanss17u:11": " āḍhyo mahādhanaś câsau adhṛṣyaḥ puṇyavān api /",
    "T04sanss17u:12": " ārāgya lokapradyotaṃ satkaroti punaḥ punaḥ //",
    "T04sanss17u:13": " śreṣṭhīkuleṣu sphīteṣu sâḍhyeṣûpapadyate /",
    "T04sanss17u:14": " bhaved dānapatiḥ śūro muktatyāgo hy amatsarī //",
    "T04sanss17u:15": " rājā bhaved dhārmiko 'sau caturdvīpêśvaraḥ prabhuḥ /",
    "T04sanss17u:16": " praśāsayen mahīṃ kṛtsnāṃ samudragirikuṇḍalām //",
    "T04sanss17u:17": " maharddhikaś cakravartī saptaratnasamanvitaḥ /",
    "T04sanss17u:18": " rājye pratiṣṭhito buddhān satkaroti punaḥ punaḥ //",
    "T04sanss17u:19": " ścyuta/ câsmād gataḥ svargaṃ prasanno jinaśāsane /",
    "T04sanss17u:20": " śakro bhavati devêndraḥ īśvaro marumūrddhani //",
    "T04sanss17u:21": " na śakyaṃ bhāṣatā varṇaṃ kṣapayituṃ kalpakoṭibhiḥ /",
    "T04sanss17u:22": " ya stūpaṃ lokanāthasya naraḥ kuryāt pradakṣiṇam //",
    "T04sanss17u:23": " [ Bendall ed p299 ---> ]",
    "T04sanss17u:24": " na jātu so 'ndhaḥ khañjo vā kalpānām api koṭibhiḥ /",
    "T04sanss17u:25": " utpādya bodhicittaṃ yaḥ śāstu stūpaṃ hi vandate //",
    "T04sanss17u:26": " dṛḍhavīryo dṛḍhasthāmo vīraś ca dṛḍhavikramaḥ /",
    "T04sanss17u:27": " kauśalyaṃ gacchati kṣipraṃ kṛtvā stūpapradakṣiṇam //",
    "T04sanss17u:28": " yo buddhakoṭiniyutaśatasahasrān kalpān koṭī ca tuliya satkarayā /",
    "T04sanss17u:29": " yaś cêha kalpe caramaka ghorakāle vandeya stūpaṃ bahutara tasya puṇyam //",
    "T04sanss17u:30": " [ Cambridge MS f132b ---> ]",
    "T04sanss17u:31": " agro hi buddho 'tuliya dakṣiṇīyo 'grāṃ caritvā cariyaviśeṣa prāptaḥ /",
    "T04sanss17u:32": " tasyêha pūjāṃ karia narariṣabhasya vipāka śreṣṭho bhavati atulyarūpaḥ //",
    "T04sanss17u:33": " itaś cyutvā manuṣyebhyas trāyastriṃśeṣu gacchati /",
    "T04sanss17u:34": " vimānaṃ labhate tatra vicitraṃ ratanām ayam //",
    "T04sanss17u:35": " kūṭâgāraṃ svayaṃ datvâpsarogaṇasevitaḥ /",
    "T04sanss17u:36": " mālāṃ stūpe saṃpradāya trāyastriṃśeṣu jāyate //",
    "T04sanss17u:37": " aṣṭâṅgajalasaṃpūrṇāṃ suvarṇasikatâstritām /",
    "T04sanss17u:38": " vaiḍūryasphaṭikaiś câiva divyāṃ puṣkariṇīṃ labhet //",
    "T04sanss17u:39": " bhuktvā ca tāṃ ratiṃ divyāṃ āyuḥ saṃpūrya paṇḍitaḥ /",
    "T04sanss17u:40": " cyutvā ca devalokāt sa manuṣyo bhavati bhogavān //",
    "T04sanss17u:41": " [ Bendall ed p300 ---> ]",
    "T04sanss17u:42": " jātikoṭisahasraṇi śatāni niyutāni ca /",
    "T04sanss17u:43": " satkṛtaḥ syāc ca sarvatra caitye mālāṃ pradāya ca //",
    "T04sanss17u:44": " cakravartī ca rājâsau śakraś ca bhavatîśvaraḥ /",
    "T04sanss17u:45": " brahmā ca brahmalokasmin caitye mālāṃ pradāya ca //",
    "T04sanss17u:46": " paṭṭapradāna datvā tu lokanāthasya tāyinaḥ /",
    "T04sanss17u:47": " sarve 'syârthāḥ samṛdhyanti ye divyā ye ca mānuṣāḥ //",
    "T04sanss17u:48": " tyajed dhīnān akuśalān na sa tatrôpapadyate /",
    "T04sanss17u:49": " mālāvihāraṃ kṛtvā ca lokanāthasya dhātuṣu /",
    "T04sanss17u:50": " abhedyaparivāreṇa rājā bhūyān maharddhikaḥ //",
    "T04sanss17u:51": " priyaḥ sadayitaś câsau satkṛtaś ca praśaṃsitaḥ /",
    "T04sanss17u:52": " davānām atha nāgānāṃ ye lokesmiṃś ca paṇḍitāḥ //",
    "T04sanss17u:53": " yatrâsau jāyate vīraḥ puṇyatejaḥsudīpitaḥ /",
    "T04sanss17u:54": " te kulāḥ satkṛtā bhonti rāṣṭrāṇi nagarāṇi ca //",
    "T04sanss17u:55": " [ Bendall ed p301 ---> ]",
    "T04sanss17u:56": " yaḥ sarṣapāt sūkṣmataraṃ gṛhītvā dhūpeya dhūpaṃ bhagavati caityakeṣu /",
    "T04sanss17u:57": " tasyânuśaṃsān śṛṇuta prabhāṣato me prasannacittā jahiya khilāṃ malāṃś ca //",
    "T04sanss17u:58": " sa puṇyavāṃś carati diśaḥ samantād ārogyaprāpto dṛḍhamatir apramattaḥ /",
    "T04sanss17u:59": " vineti śokaṃ vicarati cārikāyāṃ priyo manāpo bhavati mahājanasya //",
    "T04sanss17u:60": " rājyaṃ ca labdhvā jina varu satkarotī mahânubhāvo vidu cakravartī /",
    "T04sanss17u:61": " suvarṇavarṇo vicitralakṣaṇaiḥ sa manojñagandhān labhi sarvaloke //",
    "T04sanss17u:62": " jātamātro labhate śreṣṭhavastrān divyaviśiṣṭasurucirakauśikāṃś ca /",
    "T04sanss17u:63": " bhotī sukhasukāyaḥ saṃveṣṭyastūpaṃ nāthasya cīvaraiḥ /",
    "T04sanss17u:64": " yaś cīvareṇa caityeṣu kuryāt pūjām atulāṃ nāyakānāṃ /",
    "T04sanss17u:65": " tasyêha bhotī asadṛśu ātmabhāvo dvātriṃśatībhiḥ kavacita lakṣaṇebhiḥ /",
    "T04sanss17u:66": " [ Bendall ed p302 ---> ]",
    "T04sanss17u:67": " pāṇītaleṣu suruciru muktahārāḥ prādurbhavantī vividhânantakalpāḥ /",
    "T04sanss17u:68": " siṃhalatāḥ suruciravarṇasūtrā veṭhitva stūpaṃ bhagavata cīvarebhiḥ //",
    "T04sanss17u:69": " datvā patākāṃ bhagavata cetikeṣū chandaṃ janitvā tatha siya buddhaloke /",
    "T04sanss17u:70": " sa pūjanīyo bhavati mahājanasya carantu śreṣṭho jinacārikāye //",
    "T04sanss17u:71": " suvarṇavarṇo bhavati si ātmabhāvo lābhī sa bhotī suruciracīvarāṇāṃ /",
    "T04sanss17u:72": " [ Cambridge MS f133b ---> ]",
    "T04sanss17u:73": " karpāsikānāṃ susahita kambalānāṃ dukūlakānāṃ tatha varakauśakānāṃ //",
    "T04sanss17u:74": " dhvajaṃ daditvā hataraji satvasāre dhanaṃ prabhūtaṃ pratilabhi na cireṇa /",
    "T04sanss17u:75": " prabhūtakoṣo bhavati anantaprajño paricāru tasya bhavaty adīnacittaḥ /",
    "T04sanss17u:76": " na cittaśūlaṃ janayati so parasya prasādacittaḥ sadâpramattaḥ /",
    "T04sanss17u:77": " na tasyâgniḥ kramati viṣannaśastraṃ udvīkṣaṇīyo bhavati mahājanasya //",
    "T04sanss17u:78": " [ Bendall ed p303 ---> ]",
    "T04sanss17u:79": " adho upādāya ca vibhavâgru yāvat jāmbūnadaṃ tena bhavati buddhakṣetraṃ /",
    "T04sanss17u:80": " śakyaṃ kṣayetuṃ āyuśriyâivarūpā na buddhastūpe dharayatâika dīpam //",
    "T04sanss17u:81": " na tasya kāyo bhavati avarṇitâṅgo dṛḍhâsu bhotī parighabhujo 'chambhī /",
    "T04sanss17u:82": " ālokaprāpto [[DOUBT]] vicarati sarvaloke daditva dīpaṃ bhagavata cetikeṣu //",
    "T04sanss17u:83": " yadi buddhakṣetrā niyutaśatā sahasrā bhaveyu pūrṇā śikhagatasarṣapebhiḥ /",
    "T04sanss17u:84": " śakyaṃ gaṇetuṃ tulayitu bhāṣituṃ vā na tathāgateṣū dharayitu ekadīpam //",
    "T04sanss17u:85": " alaṅkaritvā suruciradarśanīyaṃ yo deti chatraṃ bhagavata cetikeṣu /",
    "T04sanss17u:86": " tasyêha bhoty asadṛśâtmabhāvo dvātriṃśatībhiḥ kavacita lakṣaṇebhiḥ //",
    "T04sanss17u:87": " yebhir jinasya pratapatâtmabhāvo rūpaṃ viśiṣṭaṃ yathariva [[DOUBT]] kāñcanasya /",
    "T04sanss17u:88": " jāmbūnado vā suruciradarśa-",
    "T04sanss17u:89": " [ Cambridge MS f134a --->]",
    "T04sanss17u:90": " nīyâbhikīrṇa ... kusumita lakṣaṇebhiḥ //",
    "T04sanss17u:91": " abhijñaprāpto bhavati mahāyaśâkhyaḥ carati śreṣṭhâvaracārikāyāṃ /",
    "T04sanss17u:92": " na bhogahānir bhavati kadācid asya devāna bhoti gurukṛta pūjitaś ca //",
    "T04sanss17u:93": " [ Bendall ed p304 ---> ]",
    "T04sanss17u:94": " na kāmabhogau ramati kadāci dhīro viśuddhaśīlaḥ sakuśalabrahmacaryaḥ /",
    "T04sanss17u:95": " samādayitvā vanupavane uṣitvâbhiyuktidhyāno bhavati viśeṣaprāptaḥ //",
    "T04sanss17u:96": " na jñānahānir bhavati kadācid asya na bodhicittaṃ vijahati so kathañcit /",
    "T04sanss17u:97": " maitrīvihārī bhavati adīnacitto datvêha chattraṃ bhagavatacetikeṣu //",
    "T04sanss17u:98": " vādyena pūjāṃ naravṛṣabhasya kṛtvā na śoka śalyavaśa jātu bhoti /",
    "T04sanss17u:99": " manojñaghoṣo bhavati manuṣyaloke svarâṅgu tasyâvikala viśuddha bhoti //",
    "T04sanss17u:100": " viśuddhacakṣur bhavati sa saṃprajanyo viśuddhaśrotro bhavati udagracittaḥ /",
    "T04sanss17u:101": " ghraṇêndriyaṃ paramôttapta bhoti vāditva vādyaṃ bhagavata cetikeṣu //",
    "T04sanss17u:102": " jihvâsya bhoti surucira darśanīyā susūkṣma mṛdvī rucira manojña ghoṣā /",
    "T04sanss17u:103": " raktā pravālā yathariva [[DOUBT]] devatānāṃ svarâṅga koṭīvara sṛjate 'prameyāṃ //",
    "T04sanss17u:104": " na jātu bhotī uragu ajihvako vā na khañjakubjo nâpi ca nāmitâṅgaḥ /",
    "T04sanss17u:105": " viśiṣṭa bhotī surucirâtmabhāvo",
    "T04sanss17u:106": " [ Cambridge MS f134b ---> ]",
    "T04sanss17u:107": " vāditva vādyaṃ bhagavata cetikeṣu //",
    "T04sanss17u:108": " na jātu kaścij janaye prasādaṃ devo ca nāgo manuja mahôrago vā /",
    "T04sanss17u:109": " āśvāsaprāpto vicarati sarvaloke vāditva vādyaṃ bhagavata cetikeṣu //",
    "T04sanss17u:110": " kalpāna koṭīniyutaśatā sahasraṃ viśiṣṭakāyo bhavati aninditâṅgaḥ /",
    "T04sanss17u:111": " prāsādiko 'sau kavacita lakṣaṇebhiḥ saṃśodhya stūpaṃ bhagavata nirvṛtasya //",
    "T04sanss17u:112": " [ Bendall ed p305 ---> ]",
    "T04sanss17u:113": " vimānaśreṣṭhaṃ labhati manojñagandhaṃ divyaṃ viśiṣṭaṃ suruciracandanasya /",
    "T04sanss17u:114": " na jātu tṛṣṇāṃ janayati so kadācit saṃśodhya stūpaṃ bhagavata nirvṛtasya //",
    "T04sanss17u:115": " pralopakāle jinavaraśāsanasmin na jātu bhotī upagata jambudvīpe /",
    "T04sanss17u:116": " svarge sa bhoti pratiṣṭhita tasmi kāle gandhânulepaṃ dadiya jinasya stūpe //",
    "T04sanss17u:117": " durgandhikāmān aśucijugupsanīyān varjeti nityaṃ pratiṣṭhita śīlaskandhe /",
    "T04sanss17u:118": " carī sa nityam imu vara brahmacaryaṃ gandhânulepaṃ kariya jinasya stūpe //",
    "T04sanss17u:119": " itaś cyuto 'sau marupati svargaloke 'rthaṃ sahasrā tulayati nô cireṇa /",
    "T04sanss17u:120": " karoti cârthaṃ suvipuladevatānāṃ gandhânulepaṃ kariya jinasya stūpe //",
    "T04sanss17u:121": " viśiṣṭavākyo bhavati manojñaghoṣaḥ priyo manāpo bahujanasatkṛtaś ca /",
    "T04sanss17u:122": " [ Cambridge MS f135a ---> ]",
    "T04sanss17u:123": " sukhaṃ ca tasya bhavati sadā prasannaṃ gandhânulepaṃ kariya jinasya stūpe //",
    "T04sanss17u:124": " apāyabhūmiṃ ... vijahāty aśeṣāṃ āsannako bhavati tathāgatānāṃ /",
    "T04sanss17u:125": " prasādalabdhaḥ sada sukhi premaṇīyo gandhânulepaṃ kariya jinasya stūpe //",
    "T04sanss17u:126": " [ Bendall ed p306 ---> ]",
    "T04sanss17u:127": " so 'kṣaṇaṃ vai vijahāti sarvaṃ aṣṭa kṣaṇāś câsya viśiṣṭa bhonti /",
    "T04sanss17u:128": " buddhāna pūjām atuliya so karoti choritva jālaṃ bhagavata cetikeṣu //",
    "T04sanss17u:129": " śūraś ca bhoti dṛḍhamatir apramatto na kāmabhoge 'bhiratiṃ janeti /",
    "T04sanss17u:130": " naiṣkramyaprāptau câdīnacittaḥ choritva jālaṃ bhagavata cetikeṣu //",
    "T04sanss17u:131": " na bodhicittaṃ pramuṣyati tasya jātu akhaṇḍaśīlo 'sti susaṃvṛtaś ca /",
    "T04sanss17u:132": " dharmaṃ virāgaṃ labhate viśuddhaṃ upanīya jālaṃ bhagavata cetikeṣu //",
    "T04sanss17u:133": " durvācatāṃ vijahati sarvakālaṃ prajñâbhāvaṃ ca jahāty aśeṣam /",
    "T04sanss17u:134": " viśālaprajño viharati cārikāyāṃ upanīya jālaṃ bhagavata cetikeṣu //",
    "T04sanss17u:135": " lābhī ca bhotī śucibhojanānāṃ vastrān viśiṣṭān labhate suvarṇān /",
    "T04sanss17u:136": " sparśâbhyupetān rucidarśanīyān upanīya jālaṃ jinacetikebhyaḥ //",
    "T04sanss17u:137": " abhyutkṣipitvā jinacetikebhyaḥ nirmālyaśuṣkaṃ pramuditavegajātaḥ /",
    "T04sanss17u:138": " vrajeta kāmān duḥkhadavairaghorān ārāgayed daśabalasârthavāhān //",
    "T04sanss17u:139": " [ Bendall ed p307 ---> ]",
    "T04sanss17u:140": " prāsādiko bhoti viśuddhakāyaḥ udvīkṣaṇī-",
    "T04sanss17u:141": " [ Cambridge MS f135b ---> ]",
    "T04sanss17u:142": " yo bahujanapūjanīyaḥ /",
    "T04sanss17u:143": " na tasya rājâpi praduṣṭacittaḥ yo jīrṇapuṣpān apaneya caitye //",
    "T04sanss17u:144": " kumārga sarvaṃ pithitâpāyabhūmiḥ sa śīlaskandhe sthita bodhisatvaḥ /",
    "T04sanss17u:145": " avatārayitvā jinacetikebhyaḥ puṣpaṃ ca prāg anyanaraiḥ pradattaṃ //",
    "T04sanss17u:146": " śokāṃś ca doṣān vijahāty amatto rogān aśeṣān vijahāty anekān /",
    "T04sanss17u:147": " āśvāsaprāptaś cânantakalpān yo jīrṇapuṣpān apaneti caitye //",
    "T04sanss17u:148": " buddhaś ca bhoty asadṛśadakṣiṇīyo 'tulyaprāpto naramarupūjanīyaḥ /",
    "T04sanss17u:149": " alaṃkṛto bhavati viśuddhakāyaḥ yo jīrṇapuṣpān apaneti caitye //",
    "T04sanss17u:150": " dadyāc ca yaḥ suruciradivya puṣpaṃ māndāravān apy atha pāṭalaṃ vā /",
    "T04sanss17u:151": " nirmālyakaṃ yo 'panayeta caitye vipāka śreṣṭho 'sya bhaved atulyaḥ //",
    "T04sanss17u:152": " yaḥ prāñjaliḥ praṇamati nāthastūpaṃ chandaṃ janitvā ca sabuddhaloke /",
    "T04sanss17u:153": " so bhoti loke gurukṛtu satkṛtaś ca prāsādiko bhavati sudarśanīyaḥ //",
    "T04sanss17u:154": " tasyêha rājyaṃ nipatati sarvaloko devâsurā nāgamanuṣyakāś ca /",
    "T04sanss17u:155": " sarvāḥ sahasrāḥ kusumita lokadhātuḥ praśāsti rājño vaśêśvarāṃś ca //",
    "T04sanss17u:156": " ye tasya rājye sthita bhonti satvāḥ sthāpeya sarvān akaluṣabuddhajñāne /",
    "T04sanss17u:157": " apāyabhūmyas tyaktā bhavanti karoti câiṣāṃ paramasuśreṣṭham artham //",
    "T04sanss17u:158": " [ Bendall ed p308 ---> ]",
    "T04sanss17u:159": " paricāro-",
    "T04sanss17u:160": " [ Cambridge MS f136a ---> ]",
    "T04sanss17u:161": " asya bhavati manojñaghoṣaḥ puṇyair upetaḥ smṛtimatipūjanīyaḥ /",
    "T04sanss17u:162": " āśvāsaprāpto vicarati jīvaloke sadâbhiprāyaṃ janayati śreṣṭhaprītiṃ //",
    "T04sanss17u:163": " paricāra bhoty asya svarâṅga śuddhaḥ jñāyeta satvair madhurapraśāntavākyo /",
    "T04sanss17u:164": " na tasya kaścij janayati cêśvaratvaṃ vilokanīyo bhavati mahājanasya /",
    "T04sanss17u:165": " dānapramodaṃ priyatârthacaryāṃ samānârthatāṃ janayati mahājanasya /",
    "T04sanss17u:166": " ākruṣṭaḥ san nâjanayeta roṣaṃ yaḥ prāñjaliḥ praṇamati buddhastūpaṃ //",
    "T04sanss17u:167": " devêndra bhoty upagatasvargaloke manuṣyako bhavati narasya rājā /",
    "T04sanss17u:168": " na pārihāṇir bhavati kadācid asya yo 'ñjalībhir namatîha stūpaṃ //",
    "T04sanss17u:169": " nâsāv apāye prapateta jātu hīnāṃś ca varjeta sa kāma loke /",
    "T04sanss17u:170": " āḍhyo dhanī bhoti prabhūtakoṣo yo 'ñjalībhir namati buddhastūpam //",
    "T04sanss17u:171": " sūtrântacaryā na kadācid asya nâsthānakopaṃ kurute nṛloke /",
    "T04sanss17u:172": " satvāś ca tṛptā muditâsya bhonti yaḥ saṃpramuñcī guṇavati ekavācaṃ //",
    "T04sanss17u:173": " [ Bendall ed p309 ---> ]",
    "T04sanss17u:174": " yaḥ puṣpamuṣṭiṃ gṛhītvôdagracittaḥ prasādato 'vakirati lokanāthe /",
    "T04sanss17u:175": " sa puṇyavān bhavati manuṣyaloke rākṣe ca sthitvā jina satkaroti //",
    "T04sanss17u:176": " śokā na doṣāḥ khilamala nâsya bhonti atulyatâptaś ca susaṃsthitâṅgaḥ /",
    "T04sanss17u:177": " ālokanīyaś ca mahājanasya vrajeta kāmāna bhayakaravairaghorān /",
    "T04sanss17u:178": " iti //āryamahākaruṇāpuṇḍarīkasūtre 'py uktaṃ /",
    "T04sanss17u:179": " tiṣṭhatu tāvad ānanda yo māṃ saṃmukhaṃ satkuryāt /",
    "T04sanss17u:180": " tiṣṭhatu me śarīrasya pūjā sarṣapaphalama-treṣu dhātuṣu /",
    "T04sanss17u:181": " [ Cambridge MS f136b ---> ]",
    "T04sanss17u:182": " tiṣṭhatu mām uddiśya kṛteṣu stūpeṣu satkāraḥ /",
    "T04sanss17u:183": " ye kecid ānanda buddham ālambyântaśâikapuṣpam apy ākāśe kṣepsyanti /",
    "T04sanss17u:184": " tasya puṇyaskandhasya yo vipākaḥ saced yāvān anādiḥ saṃsāro yasya pūrvā koṭir na prajñāyate /",
    "T04sanss17u:185": " tāvataḥ kalpān saṃsaratāṃ teṣāṃ śakratvaṃ brahmatvaṃ cakravartitvaṃ /",
    "T04sanss17u:186": " na śakyas tatparyanto 'dhigantum /",
    "T04sanss17u:187": " tiṣṭhatu buddhâlambatântaśa*ākāśe 'py ekapuṣpanikṣepaḥ /",
    "T04sanss17u:188": " saced antaśaḥ svapnântaragatâpi satvā buddham ālambyâkāśe ekapuṣpam api kṣepsyanti tad apy ahaṃ kuśalamūlaṃ nirvāṇaparyavasānaṃ vadāmîti //",
    "T04sanss17u:189": " uktaṃ câryabṛhatsāgaranāgarājaparipṛcchāyāṃ /",
    "T04sanss17u:190": " aṣṭābhir bhujagâdhipate dharmaiḥ samanvāgatā bodhisatvāḥ satatasamitaṃ buddhasamavadhānaṃ pratilabhante /",
    "T04sanss17u:191": " katamair aṣṭābhiḥ /",
    "T04sanss17u:192": " buddhabimbadarśanasatvasamādāpanatayā /",
    "T04sanss17u:193": " tathāgatasyôpasthānakaraṇatayā /",
    "T04sanss17u:194": " tathāgatasyâbhīkṣṇaṃ varṇabhāṣaṇatayā /",
    "T04sanss17u:195": " tathāgatapratimākaraṇatayā /",
    "T04sanss17u:196": " tathāgatadarśanasarvasatvasamādāpanatayā /",
    "T04sanss17u:197": " yatra ca buddhakṣetre tathāgataśravaṃ śṛṇvanti tatra praṇidhānam utpādayanti /",
    "T04sanss17u:198": " na câvalīnasaṃtatayo bhavanti /",
    "T04sanss17u:199": " udārasaṃtatikāś ca buddhajñānam abhilaṣantae iti //",
    "T04sanss17u:200": " [ Cambridge MS f137a ---> ]",
    "T04sanss17u:201": " kiṃ punaḥ puṇyavṛddhyarthino buddhasamavadhānena prayojanabhūtaṃ /",
    "T04sanss17u:202": " yasya guṇaparyantam asarvajño nâdhigacchet //",
    "T04sanss17u:203": " [ Bendall ed p310 ---> ]",
    "T04sanss17u:204": " yathâryagaṇḍavyūhe saṃvarṇitaṃ /",
    "T04sanss17u:205": " sudurlabho buddhaśabdaḥ kalpakoṭiśatair api /",
    "T04sanss17u:206": " kiṃ punar darśanaṃ sarvakāṅkṣācchedanam uttamam //",
    "T04sanss17u:207": " sudṛṣṭo lokapradyotaḥ sarvadharmagatiṃ gataḥ /",
    "T04sanss17u:208": " puṇyatīrthaṃ trailokasya sarvasatvaviśodhanam //",
    "T04sanss17u:209": " mahat puṇyam ayaṃ kṣetraṃ muditaṃ jñānamaṇḍalaṃ /",
    "T04sanss17u:210": " bhāsayaty abhitaṃ lokaṃ puṇyaskandhavivarddhanam //",
    "T04sanss17u:211": " chedano duṣkhajālasya jñānaskandhaviśodhanaḥ /",
    "T04sanss17u:212": " na durgatibhayaṃ teṣāṃ yair ihârāgito jinaḥ //",
    "T04sanss17u:213": " vipulaṃ jāyate cittaṃ paśyatāṃ dvipadôttamaṃ /",
    "T04sanss17u:214": " prajñābalam asaṃkhyeyaṃ jāyate ca prabhāsvaraṃ //",
    "T04sanss17u:215": " punar atrâivâha /",
    "T04sanss17u:216": " arthāya sarvasatvānām utpadyante tathāgatāḥ /",
    "T04sanss17u:217": " mahākāruṇikā vīrā dharmacakrapravartakāḥ //",
    "T04sanss17u:218": " pratikartuṃ kathaṃ śakyaṃ buddhānāṃ sarvedehibhiḥ /",
    "T04sanss17u:219": " satvârtheṣv abhiyuktānāṃ kalpakoṭiśatair api //",
    "T04sanss17u:220": " kalpakoṭiṃ varaṃ paktuṃ tryapāye bhṛśadāruṇe /",
    "T04sanss17u:221": " na tv evâdarśanaṃ śāstuḥ sarvasarganivartinaḥ //",
    "T04sanss17u:222": " yāvantaḥ sarvalokasminn apāyagatayaḥ pṛthak /",
    "T04sanss17u:223": " varaṃ tatra ciraṃ vāso buddhānām aśrutir na ca //",
    "T04sanss17u:224": " kiṃ kāraṇam apāyeṣu nivāsaś ciram iṣyate /",
    "T04sanss17u:225": " yatkāraṇaṃ jinêndrasya darśanaṃ jñānavardhanam //",
    "T04sanss17u:226": " [ Bendall ed p311 ---> ]",
    "T04sanss17u:227": " chidyante sarvaduṣkhāṇi dṛṣṭvā lokêśvaraṃ jinaṃ /",
    "T04sanss17u:228": " saṃbhavaty avatāraś ca jñāne saṃbuddhagocare //",
    "T04sanss17u:229": " kṣapayaty āvṛtīḥ sarvā dṛṣṭvā buddhaṃ narôttamam /",
    "T04sanss17u:230": " vardhayaty amitaṃ puṇyaṃ yena bodhir avāpyatae /",
    "T04sanss17u:231": " iti //",
    "T04sanss17u:232": " [ Cambridge MS f137b ---> ]",
    "T04sanss17u:233": " tad evam asti puṇyavṛddhau buddhasamavadhānena prayojanaṃ /",
    "T04sanss17u:234": " api ca pratimāmātradarśanam api tāvad aparimitaphalaṃ tathāgatānāṃ /",
    "T04sanss17u:235": " kiṃ punaḥ svarūpeṇa //",
    "T04sanss17u:236": " uktaṃ hy āryaśraddhābalâdhānâvatāramudrāsūtre /",
    "T04sanss17u:237": " yaḥ kaścin mañjuśrīḥ kulaputraḥ kuladuhitā vā sarvalokadhāturajôpamānāṃ pratyekabuddhānāṃ dine dine śatarasam āhāraṃ dadyāt divyāni ca vastrāṇi",
    "T04sanss17u:238": " evaṃ dadad gaṅgānadīvālukôpamān kalpān dadyāt /",
    "T04sanss17u:239": " yaś cânyo mañjuśrīḥ kulaputraḥ kuladuhitā vā citrakarmalikhitaṃ vā pustakakarmakṛtaṃ vā buddhaṃ paśyed /",
    "T04sanss17u:240": " ayaṃ tato 'saṃkhyeyataraṃ puṇyaṃ prasavati /",
    "T04sanss17u:241": " kaḥ punar vādo yo 'ñjalipragrahaṃ vā kuryāt puṣpaṃ vā dadyāt dhūpaṃ vā gandhaṃ vā dīpaṃ vā dadyād /",
    "T04sanss17u:242": " ayam eva tato 'saṃkhyeyataraṃ puṇyaṃ prasavatîti //",
    "T04sanss17u:243": " āryabodhisatvapiṭake 'pi puṇyavṛddhyupāyôktaḥ /",
    "T04sanss17u:244": " yas tathāgatacaityaṃ śodhayati sa catasro 'grāḥ praṇidhānaviśuddhīr anuprāpnoti /",
    "T04sanss17u:245": " katamāś catasraḥ /",
    "T04sanss17u:246": " agrāṃ rūpapraṇidhānaviśuddhiṃ /",
    "T04sanss17u:247": " agrāṃ dṛḍhasamādānapraṇidhānaviśuddhiṃ /",
    "T04sanss17u:248": " agrāṃ tathāgatadarśanapraṇidhānaviśuddhiṃ /",
    "T04sanss17u:249": " agrāṃ lakṣaṇasaṃpatpraṇidhānaviśuddhim iti //",
    "T04sanss17u:250": " punar atrâivâkhyātaṃ /",
    "T04sanss17u:251": " tathāgatacaityeṣu puṣpâvaropaṇaṃ gandhânulepanaṃ kṛtvâṣṭāv avikalatânuprāpnoti /",
    "T04sanss17u:252": " katamâṣṭau /",
    "T04sanss17u:253": " na rūpavikalo bhavati /",
    "T04sanss17u:254": " na bhogavikalaḥ /",
    "T04sanss17u:255": " na parivā-",
    "T04sanss17u:256": " [ Bendall ed p312 ---> ]",
    "T04sanss17u:257": " ravikalaḥ /",
    "T04sanss17u:258": " na śīlavikalaḥ /",
    "T04sanss17u:259": " na samādhivikalaḥ /",
    "T04sanss17u:260": " na śrutavikalo na prajñāvikalo na praṇidhānavikalêti //",
    "T04sanss17u:261": " uktaṃ câryaratnarāśisūtre /",
    "T04sanss17u:262": " ye tribhavaparyāpannāḥ satvās te sarve pratyekaṃ tathāgatastūpān kārayeyur evaṃrūpān uccaistvena /",
    "T04sanss17u:263": " tad yathā sumeruḥ parvatarājaḥ /",
    "T04sanss17u:264": " tāṃś ca gaṅgānadīvālikāsamān kalpān pratyekaṃ sarvasatkāraiḥ satkuryuḥ /",
    "T04sanss17u:265": " yaś ca bodhisatvo 'virahitasarvajñatācittenâikapuṣpam apy āropayet /",
    "T04sanss17u:266": " ayaṃ tasmāt pūrvakāt puṇyaskandhād bahutaraṃ puṇyaṃ prasavet //atrâivôktaṃ /",
    "T04sanss17u:267": " ye khalu punas trisāhasramahāsāhasre lokadhātau satvās te sarve mahāyānasaṃprasthitā bhaveyuḥ /",
    "T04sanss17u:268": " sarve ca cakravartirājyasamanvāgatā bhaveyur ekâikaś ca rājā cakravartī mahāsamudrapramāṇadīpasthālīṃ kṛtvā /",
    "T04sanss17u:269": " sumerumātrāṃ vartīm ādīpya pratyekam evaṃrūpāṃ dīpapūjāṃ tathāgatacaityeṣu pravartayet /",
    "T04sanss17u:270": " yaś câbhiniṣkrāntagṛhâvāso bodhisatvas tailaprakṣiptāṃ vartīṃ kṛtvâdīpya tathāgatacaitye dhārayet /",
    "T04sanss17u:271": " asyās tailaprakṣiptāyā varter etat pūrvakaṃ pradīpadānaṃ śatatamīm api kalāṃ nôpaiti /",
    "T04sanss17u:272": " yāvad upaniṣadam api na kṣamatae iti /",
    "T04sanss17u:273": " peyālaṃ //",
    "T04sanss17u:274": " ye ca khalu punas te rājānaś cakravartino buddhapramukhaṃ bhikṣusaṃ-",
    "T04sanss17u:275": " [ Cambridge MS f138b ---> ]",
    "T04sanss17u:276": " ghaṃ sarvasukhôpadhānaiḥ satkuryuḥ yaś câbhiniṣkrāntagṛhâvāso bodhisatvaḥ piṇḍapātraṃ caritvā pātraparyāpannaṃ pareṣāṃ saṃvibhajya paribhuñjīta",
    "T04sanss17u:277": " idaṃ tato bahutaraṃ ca mahârghataraṃ ca /",
    "T04sanss17u:278": " yac ca te rājānaś cakravartinaḥ sumerumātraṃ cīvararāśiṃ buddhapramukhāya bhikṣusaṃghāya dadyuḥ /",
    "T04sanss17u:279": " yac câbhiniṣkrāntagṛhâvāso bodhisatvas tricīvaraṃ bahirdhā mahāyānasaṃprasthitāya buddhapramukhāya bhikṣusaṃghāya vā tathāgatacaitye vā dadyād",
    "T04sanss17u:280": " idaṃ bhikṣoś cīvaradānam etat pūrvakacīvararāśim abhibhavati /",
    "T04sanss17u:281": " yac ca te rājānaḥ pratyekaṃ sarvaṃ jambūdvīpaṃ puṣpasaṃstṛtaṃ kṛtvā tathāgatacaitye niryātayet /",
    "T04sanss17u:282": " yac câbhiniṣkrāntagṛhâvāso bodhisatvaḥ antaśâikapuṣpam api tathāgatacaitye āropayet /",
    "T04sanss17u:283": " asya dānasyâitat pūrvakaṃ dānaṃ śatatamīm api kalāṃ nôpaiti /",
    "T04sanss17u:284": " yāvad upaniṣadam api nôpaitîti //",
    "T04sanss17u:285": " [ Bendall ed p313 ---> ]",
    "T04sanss17u:286": " āryânupūrvasamudgataparivarte 'pi deśitaṃ /",
    "T04sanss17u:287": " caturêmān bhadrânuśaṃsān paśyan bodhisatvas tathāgatapūjāyām utsuko bhavati /",
    "T04sanss17u:288": " katamāṃś caturaḥ /",
    "T04sanss17u:289": " agraś ca me dakṣiṇīyaḥ pūjito bhaviṣyati",
    "T04sanss17u:290": " [ Cambridge MS f139a ---> ]",
    "T04sanss17u:291": " māṃ ca dṛṣṭvânye 'pi tathā śikṣiṣyanti /",
    "T04sanss17u:292": " tathāgataṃ ca pūjayitvā bodhicittaṃ dṛḍhaṃ bhaviṣyati /",
    "T04sanss17u:293": " dvātriṃśatāṃ ca mahāpuruṣalakṣaṇānāṃ saṃmukhadarśanena kuśalamūlam upacitaṃ bhaviṣyati /",
    "T04sanss17u:294": " imāś catvāraḥ iti //",
    "T04sanss17u:295": " idaṃ ca niruttaraṃ tathāgatapūjôpasthānaṃ /",
    "T04sanss17u:296": " yathôdāhṛtam āryasāgaramatiparipṛcchāsūtre /",
    "T04sanss17u:297": " trīṇîmāni sāgaramate tathāgatasya niruttarāṇi pūjôpasthānāni /",
    "T04sanss17u:298": " katamāni trīṇi /",
    "T04sanss17u:299": " yac ca bodhicittam utpādayati /",
    "T04sanss17u:300": " yac ca saddharmaṃ parigṛhṇāti /",
    "T04sanss17u:301": " yac ca satveṣu mahākaruṇācittam utpādayatîti //",
    "T04sanss17u:302": " nirdiṣṭam apy āryaratnameghe /",
    "T04sanss17u:303": " daśabhiḥ kulaputra dharmaiḥ samanvāgatā bodhisatvânanuliptā garbhamalena jāyante /",
    "T04sanss17u:304": " katamair daśabhiḥ /",
    "T04sanss17u:305": " yad uta /",
    "T04sanss17u:306": " tathāgatapratimākaraṇatayā /",
    "T04sanss17u:307": " jīrṇacaityasaṃskaraṇatayā /",
    "T04sanss17u:308": " tathāgatacaityeṣu gandhavilepanânupradānena /",
    "T04sanss17u:309": " tathāgatapratimāsu gandhôdakasnānânupradānena /",
    "T04sanss17u:310": " tathāgatacaityeṣu saṃmārjanôpalepanânupradānena /",
    "T04sanss17u:311": " mātāpit-rṇāṃ kāyaparicaryâcaraṇenâcāryôpādhyāyānāṃ kāyaparicaryâcaraṇena /",
    "T04sanss17u:312": " sabrahmacāriṇāṃ kāyaparicaryâcaraṇena /",
    "T04sanss17u:313": " tac ca nirāmiṣeṇa cittena na sâmiṣeṇa /",
    "T04sanss17u:314": " tac ca kuśalam evaṃ pariṇāmayanti /",
    "T04sanss17u:315": " [ Cambridge MS f139b ---> ]",
    "T04sanss17u:316": " anena kuśalamūlena sarvasatvā nirupaliptā garbhamalena jāyantām iti /",
    "T04sanss17u:317": " tac ca tīvreṇâśayena cintayanti /",
    "T04sanss17u:318": " ebhiḥ kulaputra daśabhir dharmair iti //",
    "T04sanss17u:319": " anumodanânuśaṃsās tv āryaprajñāpāramitāyām uktāḥ /",
    "T04sanss17u:320": " yaḥ prathamayānasaṃprasthitānāṃ bodhisatvānāṃ mahāsatvānāṃ tāṃś cittôtpādān anumodate /",
    "T04sanss17u:321": " caratām api bodhisatvacaryāṃ tāṃś cittôtpādān anumodate /",
    "T04sanss17u:322": " avinivartanīyām api avinivartanīyadharmatām anumodate bodhisatvānāṃ mahāsatvānāṃ /",
    "T04sanss17u:323": " [ Bendall ed p314 ---> ]",
    "T04sanss17u:324": " kiyantaṃ sa bhagavan kulaputro vā kuladuhitā vā bahutaraṃ puṇyaskandhaṃ prasavati //",
    "T04sanss17u:325": " evam ukte bhagavān śakraṃ devānām indram etad avocat / pe /",
    "T04sanss17u:326": " syāt khalu punaḥ kauśika trisāhasramahāsāhasrasya lokadhātoḥ palâgreṇa tulyamānasasya pramāṇam udgrahītuṃ /",
    "T04sanss17u:327": " na tv eva kauśika bodhisatvasya mahāsatvasya teṣām anumodanāsahagatānāṃ cittôtpādānāṃ puṇyapramāṇaṃ grahītuṃ //",
    "T04sanss17u:328": " evam ukte śakro devānām indro bhagavantam etad avocat /",
    "T04sanss17u:329": " mārâdhiṣṭhitās te bhagavan satvā veditavyā /",
    "T04sanss17u:330": " ye bodhisatvānāṃ mahāsatvānāṃ prathamacittôtpādam upādāya yāvad anuttarāṃ samyaksaṃ-",
    "T04sanss17u:331": " [ Cambridge MS f140a ---> ]",
    "T04sanss17u:332": " bodhim abhisaṃbuddhānām evam aprameyam anumodanāsahagataṃ puṇyam iti na śṛṇvanti na jānanti /",
    "T04sanss17u:333": " tām anumodanāṃ na samanvāharanti /",
    "T04sanss17u:334": " mārapakṣikās te bhagavan satvā bhaviṣyanti //",
    "T04sanss17u:335": " bhagavān āha / pe /",
    "T04sanss17u:336": " yaiḥ kauśika kulaputraiḥ kuladuhitṛbhiś cême cittôtpādânumoditā bodhisatvayānikair vā pratyekabuddhayānikair vā śrāvakayānikair vā /",
    "T04sanss17u:337": " te kṣipraṃ tathāgatān arhataḥ samyaksaṃbuddhān ārāgayiṣyanti //",
    "T04sanss17u:338": " bhagavān āha //",
    "T04sanss17u:339": " evaṃ tair anumodanāsahagataiś cittôtpādakuśalamūlair yatra yatrôpapatsyante tatra",
    "T04sanss17u:340": " tatra satkṛtāś ca bhaviṣyanti gurukṛtāś ca mānitāś ca pūjitāś cârcitāś câpacāyitāś ca bhaviṣyanti /",
    "T04sanss17u:341": " na ca te 'manâpāni rūpāṇi drakṣyanti /",
    "T04sanss17u:342": " na ca te 'manâpān śabdān śroṣyanti /",
    "T04sanss17u:343": " evaṃ na gandhān na rasān na spraṣṭavyān sprakṣyanti na ca teṣām apāyeṣûpapattiḥ pratikāṅkṣitavyā svargôpapattis teṣāṃ pratikāṅkṣitavyā /",
    "T04sanss17u:344": " tat kasya hetoḥ /",
    "T04sanss17u:345": " tathā hi taiḥ satvaiḥ sarvasatvasukhâvahanāni asaṃkhyeyānāṃ satvānāṃ kuśalamūlāny",
    "T04sanss17u:346": " anumoditāni yāvad anuttarāṃ samyaksaṃbodhim abhisaṃbuddhyâprameyâsaṃkhyeyān satvān",
    "T04sanss17u:347": " parinirvāpayiṣyantîti //",
    "T04sanss17u:348": " punar atrâivâha /",
    "T04sanss17u:349": " ye subhūte gaṅgāna-",
    "T04sanss17u:350": " [ Cambridge MS f140b ---> ]",
    "T04sanss17u:351": " dīvālikôpameṣu trisāhasramahāsāhasreṣu lokadhātuṣu sarvasatvās te sarve 'nuttarāṃ samyaksaṃbodhiṃ pratitiṣṭheyur anuttarāṃ samyaksaṃbodhiṃ prati-",
    "T04sanss17u:352": " [ Bendall ed p315 ---> ]",
    "T04sanss17u:353": " ṣṭhāya gaṅgānadīvālikāsamān kalpān upalambhasaṃjñinaś catvāri dhyānāni samāpadyeran /",
    "T04sanss17u:354": " yaś ca bodhisatvo mahāsatvo 'nayā prajñāpāramitayôpāyakauśalyena ca parigṛhītâtītânāgatapratyutpannānāṃ buddhānāṃ bhagavatāṃ śīlasamādhiprajñāvimuktivimuktijñānadarśanaskandhaṃ",
    "T04sanss17u:355": " śrāvakānāṃ pratyekabuddhānām api śīlasamādhiprajñāvimuktivimuktijñānadarśanaskandhaṃ",
    "T04sanss17u:356": " sarvam ekato 'bhisaṃkṣipya piṇḍayitvā tulayitvā niravaśeṣam anumodetâgrayânumodanayā",
    "T04sanss17u:357": " jyeṣṭhayā śreṣṭhayā varayā pravarayā praṇītayôttarayā niruttarayôttarôttarayâsamayâsamasamayâpratisamayânumodanayânumodyânumodanāsahagataṃ",
    "T04sanss17u:358": " [[DOUBT]] puṇyakriyāvastv anuttarāyai samyaksaṃbodhaye pariṇāmayati /",
    "T04sanss17u:359": " asya subhūte 'numodanāsahagatasya puṇyakriyāvastuno 'sau pūrvakâupalambhikānāṃ bodhisatvānāṃ caturdhyānamayaḥ puṇyâbhisaṃskāraḥ śatatamīm api kalāṃ nôpaiti yāvad upaniṣada-",
    "T04sanss17u:360": " m api na kṣamatae iti //",
    "T04sanss17u:361": " ayam eva nayaḥ pariṇāmanāyām uktaḥ /",
    "T04sanss17u:362": " athavâgrapariṇāmanayā pariṇāmitatvāt sarvapuṇyānām asya buddhatvāya satkṛtapraṇidhibuddhatvam eva syāt /",
    "T04sanss17u:363": " ataḥ kā parā puṇyavṛddhiḥ /",
    "T04sanss17u:364": " tad dhy aśeṣasatvamokṣakṛtapuṇyajñānôpetaṃ nirvikalpaṃ ca //",
    "T04sanss17u:365": " adhyeṣaṇāyās tv anuśaṃsâryôgraparipṛcchāyām uktā dharmagrāhyatām upādāyâprameyâsaṃkhyeyeṣu buddhakṣetreṣv āyuḥ parirakṣaṇāyêti //",
    "T04sanss17u:366": " āryaśikṣāsamuccaye vandanâdyanuśaṃsā saptadaśaparicchedaḥ samāptaḥ //",
    "T04sanss17u:367": " Copyright (c) 2002 by Jens Braarvig - Oslo"
}