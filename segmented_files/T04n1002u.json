{
    "T04n1002u_001:0": " Hastavālaprakaraṇavṛttiḥ |",
    "T04n1002u_001:1": " mañjuśriye jñānasattvāya namaḥ |",
    "T04n1002u_001:2": " trailokye vyavahāramātre sati paramārthabhimānāt tattvārthānavagāhibhiḥ sattvairvastusvabhāvavivekadvāreṇa viparyayajñānasaṃprāptaye [śāstra]racaneyam",
    "T04n1002u_001:3": " rajjau sarpamanaskāro rajjuṃ dṛṣṭvā nirarthakaḥ |",
    "T04n1002u_001:4": " atrānatidūre'pyālokamātrayā bhāsamāne deśe rajjurūpasādhāraṇadharmopalabdhito bhrāntyā sarpa evāyamiti niścayarūpaṃ jñānaṃ jāyate |",
    "T04n1002u_001:5": " viśeṣasvarūpānavagāhanāt |",
    "T04n1002u_001:6": " tadviśeṣaṃ gṛhītvā |",
    "T04n1002u_001:7": " ayathārthato'bhimānaparisphuraṇatvāt tajjñānaṃ bhrāntajñānaṃ nirarthakameva bhavati |",
    "T04n1002u_001:8": " tadaṃśān vīkṣya tatrāpi bhrāntā buddhirahāviva ||",
    "T04n1002u_001:9": " rajjāvapi tasyāmaṃśavibhāgena parīkṣya rajjusvarūpaṃ nopalabhyate |",
    "T04n1002u_001:10": " tadanupalabdhau rajjūpalabdhirapi sarpa iti buddhivad bhramamātrā kutrāpi līyate |",
    "T04n1002u_001:11": " atha yathā rajjujñānaṃ bhrāntaṃ tathā te'pyavayavāḥ |",
    "T04n1002u_001:12": " tatkhaṇḍacchedādiṣu dṛśyamāneṣu teṣāṃ svarūpaṃ na nirdhāryate |",
    "T04n1002u_001:13": " tadanirdhāraṇāt tadupalabdhyākāravuddhirapi rajjubuddhivad bhramamātraiva |",
    "T04n1002u_001:14": " sarvāṇyāśritavastūni svarūpe suvicārite |",
    "T04n1002u_001:15": " āśritānyanyato yāvat saṃvṛtijñānagocaraḥ ||",
    "T04n1002u_001:16": " yathāvayavādivibhāgena pṛthagrajjvādiṣu vicāryamāṇeṣu svarūpānupalabdhito rajjvādibuddhirapi sarpa iti buddhivada bhrāntā tathā digbhāgādīnapekṣya ghaṭapaṭādayo vyavahārajñānagocaro yāvat sarve cidātmakā eva (āśritā eva) |",
    "T04n1002u_001:17": " teṣvantato vibhajyamāneṣu pratyekaghaṭādayo vyavahārāśritā bhavanti |",
    "T04n1002u_001:18": " anyata iti paramārthaḥ |",
    "T04n1002u_001:19": " niraṃśānāmacintyatvādantyo'pyavastunā samaḥ |",
    "T04n1002u_001:20": " yattvāśritavastūnāṃ sarveṣāmantyaṃ paramāṇudravyaṃ niravayavamekaṃ tasyāpyacintyasvarūpatvenānupalabhyatvāt tadapi khapuṣpamālāśaśaśṛṅgādibhiḥ samamavastukameva sidhyate |",
    "T04n1002u_001:21": " kiṃca kathamacintyannakṣaṇatvahetunā paramāṇudravyaṃ sadapyekaṃ nāstīti jñātuṃ śakyate |",
    "T04n1002u_001:22": " yataḥ sattve digbhāganānātvāt |",
    "T04n1002u_001:23": " tathā hi yathā satāṃ ghaṭapaṭaśakaṭādīnāṃ dravyāṇi prākpatyagādinānādigbhāgavattvān nānāvayavīni vidyante yadi paramāṇudravyamapyasti tadāvaśya digbhāganānātvāt prākpratyagādinānāvayavāḥ svīkartavyāḥ |",
    "T04n1002u_001:24": " satsu tu nānāvayaveṣu paramāṇudravyamekaṃ na sidhyate |",
    "T04n1002u_001:25": " vidyamāneṣu bahuṣu dravyavibhāgeṣvekatvaṃ nāsti |",
    "T04n1002u_001:26": " paramāṇvanupalabdheḥ paramāṇudravyatvakathanamidaṃ tyaktavyam ||",
    "T04n1002u_001:27": " bhrāntamātramataḥ prājñairna cintyaṃ paramārthataḥ ||",
    "T04n1002u_001:28": " kasmāt | evaṃ trailokye bhrāntamātramasti tasmāt |",
    "T04n1002u_001:29": " prājñaiḥ śreyaskāmibhiratra paramārthacintā na kartavyā |",
    "T04n1002u_001:30": " yadyetanmate tāni ghaṭādibāhyavastūnyacintyarūpatvādabhāvataḥ saṃkalpitānīti satyam |",
    "T04n1002u_001:31": " tadupalabdhyākārabhrāntajñānamidamastyeva |",
    "T04n1002u_001:32": " yathāsatsvapi māryāgandharvanagarādiṣu tadupalabdhyākārajñānamivetīṣyate |",
    "T04n1002u_001:33": " bhrāntaṃ tadapyasamyakvād yathā bhānaṃ tathāsti na |",
    "T04n1002u_001:34": " anarthakaṃ bhāsamānaṃ tatsadṛśātmakaṃ bhavet ||",
    "T04n1002u_001:35": " bhrāntyāpi tayā yad dravyasvarūpaṃ jñāyate tathārūpaṃ dravyaṃ tannāsti |",
    "T04n1002u_001:36": " idaṃ prāguktam |",
    "T04n1002u_001:37": " asati tu tasminnarthe sā svarūpeṇāśaktatvādasamyagbhavati |",
    "T04n1002u_001:38": " asamyaktvād bhrāntarūpaiva tadvad bhavati |",
    "T04n1002u_001:39": " tat kathaṃ jñāyate |",
    "T04n1002u_001:40": " tathā hi loke'pi bījādijanakābhāve janyāṅkurādayaḥ santīti dharma īdṛṅ na dṛśyate |",
    "T04n1002u_001:41": " ata eva māyāsādṛśyamasiddhamasmābhirnirdiṣṭam |",
    "T04n1002u_001:42": " sarvamevāśritaṃ yena vidyate sūkṣmabuddhinā |",
    "T04n1002u_001:43": " tyajetsa buddhimān suṣṭhu rāgādyahibhayaṃ yathā ||",
    "T04n1002u_001:44": " yathoktaprakāreṇāśritamātre sati trailokye'smin yo ghaṭādisthūlabuddhiṃ vihāya sūkṣmabuddhyā dravyahīnaṃ vyavahāramātraṃ niścinoti yathā rajjjau sarpa iti jñānādāgatabhayo viśeṣaṃ vicārya rajjuniścaye sarpānnirbhayo bhavati tathā rāgādijanakavastūni parīkṣya tenāpi rāgādikleśajālāni suṣṭhu akṛcchreṇa acireṇaiva tyajyante |",
    "T04n1002u_001:45": " laukikārthavicāreṣu lokasiddhimanuvrajet |",
    "T04n1002u_001:46": " kleśān sarvāṃs tyaktumanā yateta paramārthataḥ ||",
    "T04n1002u_001:47": " yathā laukikā(ka)",
    "T04n1002u_001:48": " ghaṭādyartheṣu sadrūpeṇa cintyamāneṣu ayaṃ ghaṭaḥ paṭaḥ śakaṭaḥ iti vyavahārānābadhnanti tathā pūrvasiddhato vyavahāraḥ kartavyaḥ |",
    "T04n1002u_001:49": " tataḥ paraṃ rāgādikleśāṃs tyaktukāmena yathoktaparamārthalakṣaṇena vastūni parīkṣitavyāni |",
    "T04n1002u_001:50": " tathā parīkṣyamāṇeṣu vastuṣu kāmādikteśajālāni na punarutpadyante ||"
}