{
  "S06atrisatu:0_0": "Asaṅga: Triśatikāyāḥ prajñāpāramitāyāḥ kārikāsaptatiḥ",
  "S06atrisatu:tspk_1_0": "paramo 'nugraho jñeyaḥ śārīraḥ saparigrahaḥ /",
  "S06atrisatu:tspk_1_1": "prāptāprāptāvihānau ca paramā syāt parīndanā //",
  "S06atrisatu:tspk_2_0": "vipulaḥ paramo 'tyanto 'viparyastaś ca cetasi /",
  "S06atrisatu:tspk_2_1": "upakārāśayaḥ sthānaṃ yāne 'smin guṇapūritaḥ //",
  "S06atrisatu:tspk_3_0": "dānaṃ pāramitāṣatkam āmiṣābhayadharmataḥ /",
  "S06atrisatu:tspk_3_1": "ekadvayatrayeṇeha pratipat sā 'pratiṣṭhitā //",
  "S06atrisatu:tspk_4_0": "ātmabhāve pratikṛtau vipāke cāpy asaktatā /",
  "S06atrisatu:tspk_4_1": "apravṛttitadanyārthapravṛttiparivarjane //",
  "S06atrisatu:tspk_5_0": "pragraho maṇḍale tredhā nimittāc cittavāraṇam /",
  "S06atrisatu:tspk_5_1": "uttarottarasaṃdehajanmataś ca nivāraṇā //",
  "S06atrisatu:tspk_6_0": "saṃskṛtatvena saṃkalpya saṃpat prāptau nivāryate /",
  "S06atrisatu:tspk_6_1": "trailakṣaṇyānyathābhāvāt tadabhāvāt tathāgataḥ //",
  "S06atrisatu:tspk_7_0": "sahetuphalagāmbhīryadeśanāsmin yugādhame /",
  "S06atrisatu:tspk_7_1": "na niṣphalā yataḥ santi bodhisattvās trayānvitāḥ //",
  "S06atrisatu:tspk_8_0": "śikṣayopāsānāt pūrvaṃ kuśalasyāvaropaṇāt /",
  "S06atrisatu:tspk_8_1": "śīlavanto 'nyabuddheṣu guṇavantaś ca kīrtitāḥ //",
  "S06atrisatu:tspk_9_0": "sapudgaleṣu dharmeṣu saṃjñāyā viprahāṇataḥ /",
  "S06atrisatu:tspk_9_1": "prajñāvantaś ca saṃjñāyā aṣṭadhāṣṭārthabhedataḥ //",
  "S06atrisatu:tspk_10_0": "pṛthagbhāvena saṃtatyā vṛtter ājīvitasthiteḥ /",
  "S06atrisatu:tspk_10_1": "punaś ca gatilīnatvād ātmasaṃjñā caturvidhā //",
  "S06atrisatu:tspk_11_0": "sarvābhāvād abhāvasya sadbhāvān nābhilāpyataḥ /",
  "S06atrisatu:tspk_11_1": "abhilāpaprayogāc ca dharmasaṃjñā caturvidhā //",
  "S06atrisatu:tspk_12_0": "adhimuktivaśāt teṣāṃ bhūtasaṃjñā prasādataḥ /",
  "S06atrisatu:tspk_12_1": "yathārutāgrahāt saṃyagdeśitatvasya codgrahāt //",
  "S06atrisatu:tspk_13_0": "phalato na mitā buddhaiḥ praṇidhijñānalakṣitāḥ /",
  "S06atrisatu:tspk_13_1": "Iābhasatkārakāmānāṃ tadvādavinivṛttaye //",
  "S06atrisatu:tspk_14_0": "asthānād ānukūlyāc ca dharmeṣv adhigamasya hi /",
  "S06atrisatu:tspk_14_1": "kolasyeva parityāgo dharme saṃdhis tato mataḥ //",
  "S06atrisatu:tspk_15_0": "nairmāṇikena no buddho dharmo nāpi ca deśitaḥ /",
  "S06atrisatu:tspk_15_1": "deśitas tu dvayāgrāhyo 'vācyo 'vākpathalakṣaṇāt //",
  "S06atrisatu:tspk_16_0": "grahaṇadeśaṇā cāsya nāpārthā puṇyasaṃgrahāt /",
  "S06atrisatu:tspk_16_1": "puṇyaṃ bodhyanupastaṃbhād upastaṃbhād dvayasya ca //",
  "S06atrisatu:tspk_17_0": "svābhāvikāptihetutvāt tadanyasya ca janmanaḥ /",
  "S06atrisatu:tspk_17_1": "kaivalyād buddhadharmāṇām agryatvaṃ puṇyasādhanam //",
  "S06atrisatu:tspk_18_0": "agrāhyānabhilapyatvaṃ svaphalānām anudgrahāt /",
  "S06atrisatu:tspk_18_1": "dvayāvaraṇanirmokṣāt subhūtāv araṇādvayaṃ //",
  "S06atrisatu:tspk_19_0": "buddhadīpaṃkarāgrāhād vakyenādhigamasya hi /",
  "S06atrisatu:tspk_19_1": "tataś cādhigame siddhā agrāhyānabhilāpyatā //",
  "S06atrisatu:tspk_20_0": "jñānaniṣyandavijñaptimātratvāt kṣetranodgrahaḥ /",
  "S06atrisatu:tspk_20_1": "avigrahatvād agratvād avyūhaṃ vyūhatā matā //",
  "S06atrisatu:tspk_21_0": "sumeror iva rājatve saṃbhoge nāsti codgrahaḥ /",
  "S06atrisatu:tspk_21_1": "sāsravatvena cābhāvāt saṃskṛtatvena cāsya hi //",
  "S06atrisatu:tspk_22_0": "bahutvabhedakhyātyarthaṃ viśeṣasya ca siddhaye /",
  "S06atrisatu:tspk_22_1": "paurvāparyeṇa puṇyasya punar dṛṣṭāntadeśanā //",
  "S06atrisatu:tspk_23_0": "dvayasya pātrīkaraṇān niṣyandatvamahatvataḥ /",
  "S06atrisatu:tspk_23_1": "asaṃkleśasya hetutvād dhīnābhibhavanād api //",
  "S06atrisatu:tspk_24_0": "tatphalaśreṣṭhaduḥkhatvād durlabhārthottamārthataḥ /",
  "S06atrisatu:tspk_24_1": "jñeyāpāramitatvāc ca parāsādhāraṇatvataḥ //",
  "S06atrisatu:tspk_25_0": "gāḍhagaṃbhīrabhāvāc ca parasūtraviśiṣṭataḥ /",
  "S06atrisatu:tspk_25_1": "mahāśuddhānvayatvāc ca puṇyāt puṇyaṃ viśiṣyate //",
  "S06atrisatu:tspk_26_0": "sahiṣṇutā ca caryāyāṃ duṣkarāyāṃ śubhā yataḥ /",
  "S06atrisatu:tspk_26_1": "tadguṇāparimāṇatvād agrārthena nirucyate //",
  "S06atrisatu:tspk_27_0": "ātmavyāpādasaṃjñāyā abhāvād duḥkhatā na ca /",
  "S06atrisatu:tspk_27_1": "sasukhā karuṇābhāvāc caryāduḥkhaphalā tataḥ //",
  "S06atrisatu:tspk_28_0": "cittātyāgābhinirhāre yatnaḥ kāryo dṛḍho yataḥ /",
  "S06atrisatu:tspk_28_1": "kṣāntipāramitāprāptau tatprāyogika eva ca //",
  "S06atrisatu:tspk_29_0": "pratipattiś ca sattvārthā vijñeyā hetubhāvataḥ /",
  "S06atrisatu:tspk_29_1": "sattvavastunimittāt tu vijñeyā parivarjitā //",
  "S06atrisatu:tspk_30_0": "nāmaskandhāś ca tadvastu tatsaṃjñāpagamāj jine /",
  "S06atrisatu:tspk_30_1": "tadabhāvo hi buddhānāṃ tattvadarśanayogataḥ //",
  "S06atrisatu:tspk_31_0": "phalāpratiṣṭhito mārgas tatphalasyāpi kāraṇam /",
  "S06atrisatu:tspk_31_1": "buddhānāṃ bhūtavāditvāt tac ca jñeyaṃ caturvidham //",
  "S06atrisatu:tspk_32_0": "pratijñā hīnayānasya mahāyānasya deśanā /",
  "S06atrisatu:tspk_32_1": "sarvavyākaraṇānāṃ ca na visaṃvādinī yataḥ //",
  "S06atrisatu:tspk_33_0": "aprāpter ānukulyāc ca na satyā na mṛṣā matā /",
  "S06atrisatu:tspk_33_1": "yathārutaniveśasya pratipakṣeṇa deśanā //",
  "S06atrisatu:tspk_34_0": "x x x x x x x x x x x x x .alābhatā /",
  "S06atrisatu:tspk_34_1": "ajñānāt sapratiṣṭhena jñānād anyena lābhatā //",
  "S06atrisatu:tspk_35_0": "tamaḥprakāśam ajñānaṃ jñānam ālokavan matam /",
  "S06atrisatu:tspk_35_1": "pratipakṣavipakṣasya lābhahānyāmukhatvataḥ //",
  "S06atrisatu:tspk_36_0": "yādṛśyā pratipattyā x x x x x x x x x /",
  "S06atrisatu:tspk_36_1": "yat karmikā ca sā dharme pratipattis tad ucyate //",
  "S06atrisatu:tspk_37_0": "vyañjane trividhā dharmadharatve śrutavistare /",
  "S06atrisatu:tspk_37_1": "arthasya parato 'dhyātmam āptau śravaṇacintanāt //",
  "S06atrisatu:tspk_38_0": "x x x x x x x x x x x x paripācane /",
  "S06atrisatu:tspk_38_1": "vastukālamahatvena puṇyāt puṇyaṃ viśiṣyate //",
  "S06atrisatu:tspk_39_0": "agocaratvaṃ kaivalyaṃ mahātmāśritatā tathā /",
  "S06atrisatu:tspk_39_1": "durlabhaśravatā caiva dhātupuṣṭir anuttarā //",
  "S06atrisatu:tspk_40_0": "x x x x x x x x x x x pātratāśraye /",
  "S06atrisatu:tspk_40_1": "śodhanāvaraṇānāṃ ca kṣiprābhijñātvam eva ca //",
  "S06atrisatu:tspk_41_0": "vicitraIokasaṃpattivipākaḥ sumahānn api /",
  "S06atrisatu:tspk_41_1": "karmāṇi etāni dharme pratipatter matāni x //",
  "S06atrisatu:tspk_42_0": "x x x x x x x x x bodhisattvakalpanā /",
  "S06atrisatu:tspk_42_1": "cittāvaraṇam ākhyātaṃ yac cittam apratiṣṭhitaṃ //",
  "S06atrisatu:tspk_43_0": "paścādvyākaraṇān no ca caryā dīpaṃkare parā /",
  "S06atrisatu:tspk_43_1": "bodhis tac caryayā tulyā na sa x x x x x x //",
  "S06atrisatu:tspk_44_0": "x x x x x x x x na mṛṣā paridīpitā /",
  "S06atrisatu:tspk_44_1": "dharmās tato buddhadharmāḥ sarve 'bhāvasvalakṣaṇāḥ //",
  "S06atrisatu:tspk_45_0": "dharmakāyena buddhas tu mataḥ saḥ puruṣopamaḥ /",
  "S06atrisatu:tspk_45_1": "nirāvaraṇato x x x x x x x x x x x //",
  "S06atrisatu:tspk_46_0": "guṇamahātmyataś cāpi mahākāyaḥ sa eva hi /",
  "S06atrisatu:tspk_46_1": "abhāvakāyabhāvāc ca akāyo 'sau nirucyate //",
  "S06atrisatu:tspk_47_0": "dharmadhātāv akuśalaḥ sattvanirvāpaṇe matiḥ /",
  "S06atrisatu:tspk_47_1": "kṣetrāṇāṃ śodhane caiva x x x x x x x x //",
  "S06atrisatu:tspk_48_0": "sattvānāṃ bodhisattvānāṃ dharmān yaś ca nairātmakān /",
  "S06atrisatu:tspk_48_1": "buddhyādhimucyate 'nārya āryo dhīmān sa kaṭhyate //",
  "S06atrisatu:tspk_49_0": "nopalambhe 'pi dharmāṇāṃ cakṣur na hi na vidyate /",
  "S06atrisatu:tspk_49_1": "buddhānāṃ pañcadhā tac ca vitathārthasya darśanāt //",
  "S06atrisatu:tspk_50_0": "nānāvithatavijñapteḥ sṃṛtyupasthānavarjanāt /",
  "S06atrisatu:tspk_50_1": "nirādhāraprabandho 'syā vitathāto nirucyate //",
  "S06atrisatu:tspk_51_0": "jñānasyādhārato jñeyā puṇye vitathatā na ca /",
  "S06atrisatu:tspk_51_1": "tataḥ puṇyanimittaṃ hi punar dṛṣṭāntakīrtanam //",
  "S06atrisatu:tspk_52_0": "na dharmakāyaniṣpattir anuvyañjanam ucyate /",
  "S06atrisatu:tspk_52_1": "na ca lakṣaṇasaṃpattis tad akāyatvato matā //",
  "S06atrisatu:tspk_53_0": "dharmakāyāvinirbhāgān na dvayaṃ na tathāgataḥ /",
  "S06atrisatu:tspk_53_1": "saṃpattir ucyate bhūyo dvayaṃ nāsty astitā tataḥ //",
  "S06atrisatu:tspk_54_0": "x x x x x x x x x x x x x kalpitā /",
  "S06atrisatu:tspk_54_1": "dharmakāyāvinirbhāgād deśanāpy asvalakṣaṇā //",
  "S06atrisatu:tspk_55_0": "deśyadaiśikagāṃbhīryaśraddhā na ca na santi hi /",
  "S06atrisatu:tspk_55_1": "na sattvā nāpi cāsattvās te 'nāryārya x x x x //",
  "S06atrisatu:tspk_56_0": "x x x x x x x x jñeyā bodhir anuttarā /",
  "S06atrisatu:tspk_56_1": "na vṛddhyā dharmadhātau hi śuddhisāmyāt svalakṣaṇāt //",
  "S06atrisatu:tspk_57_0": "upāyānuttaratvāc ca sāsravatvād adharmataḥ /",
  "S06atrisatu:tspk_57_1": "śubhā na dharmā x x x x x x x x x x x //",
  "S06atrisatu:tspk_58_0": "naiva? cāvyākṛtatve 'pi deśanā 'prāptaye matā /",
  "S06atrisatu:tspk_58_1": "dharmaratnaṃ tataś caikaṃ ratnād anyād viśiṣyate //",
  "S06atrisatu:tspk_59_0": "saṃkhyāprabhavajātīnāṃ saṃbandhasya viśeṣaṇe /",
  "S06atrisatu:tspk_59_1": "x x x x x x x x x x x x x labhyate //",
  "S06atrisatu:tspk_60_0": "samatvād dharmadhātoś ca na sattvā mocitā jinaiḥ /",
  "S06atrisatu:tspk_60_1": "sahanāmnā yataḥ skandhā dharmadhātvabahirgatāḥ //",
  "S06atrisatu:tspk_61_0": "ātmagrāhasamo dosas ta x x x x x x x /",
  "S06atrisatu:tspk_61_1": "x x x x x grāhe hi agrāhagrāhatā matā //",
  "S06atrisatu:tspk_62_0": "na caiva rūpakāyena so 'numeyas tathāgataḥ /",
  "S06atrisatu:tspk_62_1": "dharmakāyo yataś cakravartī mābhūt tathāgataḥ //",
  "S06atrisatu:tspk_63_0": "na ca lakṣaṇavaipākyapuṇy. x x x x x x /",
  "S06atrisatu:tspk_63_1": "dharmakāyasya lābho hi upāyo yad vilakṣaṇaḥ //",
  "S06atrisatu:tspk_64_0": "rūpānuśravamātreṇa na buddhajñaḥ pṛthagjanaḥ /",
  "S06atrisatu:tspk_64_1": "tathatādharmakāyo hi yato 'vijñānagocaraḥ //",
  "S06atrisatu:tspk_65_0": "na ca puṇyas x x x x x x x x x x x x /",
  "S06atrisatu:tspk_65_1": "kṣāntilābhe 'pi nocchedo nirmalasyāsya lābhataḥ //",
  "S06atrisatu:tspk_66_0": "punaḥ puṇyanimittaṃ hi tasmād dṛṣṭāntadeśanā /",
  "S06atrisatu:tspk_66_1": "tat puṇyasyāvipākatvān nodgrahaḥ saparigrahaḥ //",
  "S06atrisatu:tspk_67_0": "tan nirmāṇaphalaṃ teṣāṃ puṇya x x x x x x /",
  "S06atrisatu:tspk_67_1": "anābhogena yat karma buddhāḥ kurvanti dikṣu ca //",
  "S06atrisatu:tspk_68_0": "gatyādayas tu nirmāṇair buddhās tv avicalāḥ sadā /",
  "S06atrisatu:tspk_68_1": "dharmadhātau ca tatsthānaṃ naikatvānyatvato matam //",
  "S06atrisatu:tspk_69_0": "rajomaṣīkriyā dhātor dṛṣṭāntas tasya dyotakaḥ /",
  "S06atrisatu:tspk_69_1": "maṣīkaraṇatā kleśakṣayasyeha nidarśanam //",
  "S06atrisatu:tspk_70_0": "asaṃcayatvāpiṇḍatvam anekatvanidarśanam /",
  "S06atrisatu:tspk_70_1": "saṃhatasthānatā tasmin nānyatve ca nidarśanam //",
  "S06atrisatu:tspk_71_0": "vyavahāramātratāyā bālānām udgraho 'nyathā /",
  "S06atrisatu:tspk_71_1": "dvayābhāvān na bodhyāptiḥ prahāṇād ātmadharmayoḥ //",
  "S06atrisatu:tspk_72_0": "tasmād dṛṣṭir adṛṣṭiś ca nairarthyābhūtakalpataḥ /",
  "S06atrisatu:tspk_72_1": "sūkṣmam āvaraṇaṃ hy etat tathā jñānāt prahīyate //",
  "S06atrisatu:tspk_73_0": "jñānadvayasamādhānapraheyaṃ tac ca deśitam /",
  "S06atrisatu:tspk_73_1": "nirmāṇaiḥ kaśaṇāt puṇyaṃ tad buddhānāṃ na nākṣayam //",
  "S06atrisatu:tspk_74_0": "nirmito 'smīti cātmānaṃ kāśayantas tathāgatāḥ /",
  "S06atrisatu:tspk_74_1": "prakāśayanti nātmānaṃ tasmāt sā kāśanā satī //",
  "S06atrisatu:tspk_75_0": "saṃskāro na tathā nānyaṃ nirvāṇaṃ hi tathāgate /",
  "S06atrisatu:tspk_75_1": "navadhā saṃbhūtasyeha saṃyagjñānaparīkṣaṇāt //",
  "S06atrisatu:tspk_76_0": "dṛṣṭir nimittaṃ vijñānaṃ pratiṣṭhādehabhogatā /",
  "S06atrisatu:tspk_76_1": "atītaṃ vartamānaṃ ca parīkṣyaṃ cāpy anāgatam //",
  "S06atrisatu:tspk_77_0": "lakṣaṇasyopabhogasya pravṛtteś ca parīkṣaṇāt /",
  "S06atrisatu:tspk_77_1": "nirmalāṃ teṣu vaśitāṃ saṃskāreṣu samāpnute //",
  "S06atrisatu:2_0": "triśatikāyāḥ prajñāpāramitāyāḥ kārikāsaptatiḥ samāptā // //",
  "S06atrisatu:2_1": "kṛtir iyam āryāsaṅgapādānām iti // //"
}