{
    "GR14kbss_1-u:0": " ajñāna-timirāndhasya",
    "GR14kbss_1-u:1": " jñānāñjana-śalākayā",
    "GR14kbss_1-u:2": " cakṣur unmīlitaṃ yena",
    "GR14kbss_1-u:3": " tasmai śrī-gurave namaḥ",
    "GR14kbss_1-u:4": " siṃha-skandhaṃ madhura-madhura-smera-gaṇḍa-sthalāntaṃ",
    "GR14kbss_1-u:5": " durvijñeyojjvala-rasa-mayāścarya-nānā-vikāram",
    "GR14kbss_1-u:6": " vibhrat kāntiṃ vikaca-kanakāmbhoja-garbhābhirāmām",
    "GR14kbss_1-u:7": " ekībhūtam vapur avatu vo rādhayā mādhavasya",
    "GR14kbss_1-u:8": " (Caitanya-candrāmṛtam 13)",
    "GR14kbss_1-u:9": " śoṇa-snigdhāṅguli-dala-kulaṃ jāta-rāgaṃ parāgaiḥ",
    "GR14kbss_1-u:10": " śrī-rādhāyāḥ stana-mukulayoḥ kuṅkuma-kṣoda-rūpaiḥ",
    "GR14kbss_1-u:11": " bhakta-śraddhā-madhu-nakha-mahaḥ-puñja-kiñjalka-jālaṃ",
    "GR14kbss_1-u:12": " jaṅghānālaṃ caraṇa-kamalaṃ pātu naḥ pūtanāreḥ",
    "GR14kbss_1-u:13": " (Ānanda-vṛndāvana-campūḥ 1.2)",
    "GR14kbss_1-u:14": " bhakti-rasāmṛta-sindhau",
    "GR14kbss_1-u:15": " carataḥ paribhūta-kāla-jāla-bhiyaḥ",
    "GR14kbss_1-u:16": " bhakta-makarān aśīlita-",
    "GR14kbss_1-u:17": " mukti-nadīkān namasyāmi",
    "GR14kbss_1-u:18": " (Bhakti-rasāmṛta-sindhu 1.1.4)",
    "GR14kbss_1-u:19": " śrī Gauracandra",
    "GR14kbss_1-u:20": " prage śrīvāsasya dvija-kula-ravair niṣku avare",
    "GR14kbss_1-u:21": " śruti-dhvāna-prakhyaiḥ sapadi gata-nidraṃ pulakitam",
    "GR14kbss_1-u:22": " hareḥ pārśve rādhā-sthitim anubhavantaṃ nayana-jair",
    "GR14kbss_1-u:23": " jalaiḥ saṃsiktāṅgaṃ vara-kanaka-gauram bhaja manaḥ",
    "GR14kbss_1-u:24": " mūla-sūtra",
    "GR14kbss_1-u:25": " rātryante trasta-vṛnderita-bahu-viravair bodhitau kīra-śārī-",
    "GR14kbss_1-u:26": " padyair hṛdyair ahṛdyair api sukha-śayanād utthitau tau sakhībhiḥ",
    "GR14kbss_1-u:27": " dṛṣṭau hṛṣṭau tadātvodita-rati-lalitau kakkha ī-gīḥ saśaṅkau",
    "GR14kbss_1-u:28": " rādhā-kṛṣṇau satṛṣṇāv api nija-nija-dhāmny āpta-talpau smarāmi",
    "GR14kbss_1-u:29": " (Govinda-līlāmṛtam 1.10)",
    "GR14kbss_1-u:30": " pratisva-sevāvasara-prabodhitā-",
    "GR14kbss_1-u:31": " sadātanābhyāsa-juṣo 'tha kiṅkarīḥ",
    "GR14kbss_1-u:32": " nidraiva rātry antam avetya tā jahau",
    "GR14kbss_1-u:33": " saiva svayaṃ jāgarayāñ cakāra kim?",
    "GR14kbss_1-u:34": " (Kṛṣṇa-bhāvanāmṛtam 1.4)",
    "GR14kbss_1-u:35": " utthāya talpāc cakitekṣaṇāḥ kṣaṇān",
    "GR14kbss_1-u:36": " duhānayor nāgara-cakravartinoḥ",
    "GR14kbss_1-u:37": " svāpaṃ rahaḥ-svāpam abhaṅgam aṅganā",
    "GR14kbss_1-u:38": " ālakṣya tūṣṇīm adhiśayam āsata",
    "GR14kbss_1-u:39": " (Kṛṣṇa-bhāvanāmṛtam 1.5)",
    "GR14kbss_1-u:40": " papracchur anyonyam imā mimānayā",
    "GR14kbss_1-u:41": " rasaṃ parīhāsa-bhṛtaṃ sajṛmbhayā",
    "GR14kbss_1-u:42": " girā cirāj jāgara-mūḍha-ghūrṇana-",
    "GR14kbss_1-u:43": " sva-svākṣi-bhṛṅgī-tati-līḍha-vakṣasaḥ",
    "GR14kbss_1-u:44": " (Kṛṣṇa-bhāvanāmṛtam 1.6)",
    "GR14kbss_1-u:45": " niśānta-sevocita-mālya-vīṭikā-",
    "GR14kbss_1-u:46": " kṛtyātta-cittā atha kācid āha tāḥ",
    "GR14kbss_1-u:47": " anaṅga-baddhāṅga-yuva-dvayocchalat-",
    "GR14kbss_1-u:48": " saurabhya-saulabhyavatī rasoccalā",
    "GR14kbss_1-u:49": " (Kṛṣṇa-bhāvanāmṛtam 1.7)",
    "GR14kbss_1-u:50": " jānīta jālādhva-gatāsya-padmāḥ",
    "GR14kbss_1-u:51": " sadmāntarālyaḥ sva-dṛśaḥ prahitya",
    "GR14kbss_1-u:52": " kāntau nitāntātanu-lāsya-cuñcu",
    "GR14kbss_1-u:53": " dhinoti suptiḥ parirabhya kīdṛk?",
    "GR14kbss_1-u:54": " (Kṛṣṇa-bhāvanāmṛtam 1.8)",
    "GR14kbss_1-u:55": " itas tato nyasta-maṇi-pradīpān-",
    "GR14kbss_1-u:56": " aphulla-nīlotpala-campakābhān",
    "GR14kbss_1-u:57": " vidhatta etau sva-mayūkha-vṛndair",
    "GR14kbss_1-u:58": " anāvṛtair maṇḍana-mālya-celaiḥ",
    "GR14kbss_1-u:59": " (Kṛṣṇa-bhāvanāmṛtam 1.9)",
    "GR14kbss_1-u:60": " sa kṛṣṇa-meghaḥ sthira-cañcalālī-",
    "GR14kbss_1-u:61": " vṛto 'timādhurya-rasair amūḥ kim?",
    "GR14kbss_1-u:62": " āsnāpayat svārhaṇa-kṛtya-vṛttāḥ",
    "GR14kbss_1-u:63": " pratyarhaṇenādita eva dhinvan",
    "GR14kbss_1-u:64": " (Kṛṣṇa-bhāvanāmṛtam 1.15)",
    "GR14kbss_1-u:65": " tāmbūla-mālā-vividhānulepair",
    "GR14kbss_1-u:66": " aṅgāra-dhānyāguruvaiś ca dhūpaiḥ",
    "GR14kbss_1-u:67": " kālocitais taiḥ pratipādyamānaiḥ",
    "GR14kbss_1-u:68": " kati-kṣaṇāṃs tā gamayāṃ babhūvuḥ",
    "GR14kbss_1-u:69": " (Kṛṣṇa-bhāvanāmṛtam 1.16)",
    "GR14kbss_1-u:70": " prabhañjano rañjayituṃ nikuñja-",
    "GR14kbss_1-u:71": " rājau vyarājiṣṭa mudā tadānīm",
    "GR14kbss_1-u:72": " manye prabudhya ślatha-durbalāṅgo",
    "GR14kbss_1-u:73": " drutaṃ prayātuṃ na-tarāṃ śaśāka",
    "GR14kbss_1-u:74": " (Kṛṣṇa-bhāvanāmṛtam 1.17)",
    "GR14kbss_1-u:75": " yā vṛkṣa-vallyo vyakasaṃs tadaiva tāś",
    "GR14kbss_1-u:76": " cumbaṃs tadāmoda-bharair diśo daśa",
    "GR14kbss_1-u:77": " prasāritaiḥ śvāsapatha-praveśitair",
    "GR14kbss_1-u:78": " bhṛṅgāvalīr jāgarayāñ cakāra saḥ",
    "GR14kbss_1-u:79": " (Kṛṣṇa-bhāvanāmṛtam 1.18)",
    "GR14kbss_1-u:80": " tad-guñjitai rañjita-susvarair bhṛśaṃ",
    "GR14kbss_1-u:81": " prabudhya vṛndā'tha vilokya sarvataḥ",
    "GR14kbss_1-u:82": " svanāthayor jāgaraṇe patatriṇo",
    "GR14kbss_1-u:83": " nyayuṅkta kāla-jñatayā rayād iyam",
    "GR14kbss_1-u:84": " āsan yad-arthaṃ prathamaṃ dvijendrāḥ",
    "GR14kbss_1-u:85": " sevā-samutkaṇṭha-dhiyo 'pi mūkāḥ",
    "GR14kbss_1-u:86": " vṛndā-nideśaṃ tam avāpya harṣāt",
    "GR14kbss_1-u:87": " krīḍā-nikuñjaṃ paritaś cukūjuḥ",
    "GR14kbss_1-u:88": " (Govinda-līlāmṛtam 1.12)",
    "GR14kbss_1-u:89": " athāli-vṛndaṃ makaranda-lubdhaṃ",
    "GR14kbss_1-u:90": " ratīśitur maṅgala-kambu-tulyam",
    "GR14kbss_1-u:91": " praphulla-vallī-caya-mañju-kuñje",
    "GR14kbss_1-u:92": " juguñja talpī-kṛta-kañja-puñje",
    "GR14kbss_1-u:93": " (Govinda-līlāmṛtam 1.14)",
    "GR14kbss_1-u:94": " jhaṅkṛtim aṅgī-kurute",
    "GR14kbss_1-u:95": " rati-maṅgala-jhallarīva govindam",
    "GR14kbss_1-u:96": " bodhayituṃ madhu-mattā",
    "GR14kbss_1-u:97": " madhupī-tatir udbha ānandā",
    "GR14kbss_1-u:98": " (Govinda-līlāmṛtam 1.15)",
    "GR14kbss_1-u:99": " pika-śreṇī manojasya",
    "GR14kbss_1-u:100": " vīṇeva vyakta-pañcamam",
    "GR14kbss_1-u:101": " ālalāpa svaraṃ tāraṃ",
    "GR14kbss_1-u:102": " kuhūr iti muhur muhuḥ",
    "GR14kbss_1-u:103": " (Govinda-līlāmṛtam 1.16)",
    "GR14kbss_1-u:104": " rati-madhura-vipañcī-nāda-bhaṅgīṃ dadhānā",
    "GR14kbss_1-u:105": " madana-mada-vikūjat-kānta-pārśve niṣaṇṇā",
    "GR14kbss_1-u:106": " mṛdula-mukula-jālāsvāda-vispaṣṭa-kaṇṭhī",
    "GR14kbss_1-u:107": " kalayati sahakāre kākalīṃ kokilālī",
    "GR14kbss_1-u:108": " (Govinda-līlāmṛtam 1.17)",
    "GR14kbss_1-u:109": " vidrāvya gopī-dhṛti-dharmacaryā-",
    "GR14kbss_1-u:110": " lajjā-mṛgīr māna-vṛkeṣv amarṣī",
    "GR14kbss_1-u:111": " kapota-ghūtkāra-miṣeṇa śaṅke",
    "GR14kbss_1-u:112": " garjaty ayaṃ kāma-tarakṣu-rājaḥ",
    "GR14kbss_1-u:113": " (Govinda-līlāmṛtam 1.18)",
    "GR14kbss_1-u:114": " rādhā-dhairya-dharādharoddhṛti-vidhau ke'nye samarthā vinā",
    "GR14kbss_1-u:115": " kṛṣṇaṃ kṛṣṇa-sumatta-kuñjara-vaśīkāre'py alaṃ śṛṅkhalāḥ",
    "GR14kbss_1-u:116": " anyāḥ kā vṛṣabhānu-jām iha vinā dhanyām atīvādṛtāḥ",
    "GR14kbss_1-u:117": " kekāḥ kiṃ samudīrayanti śikhinas tau bodhayantaḥ prage",
    "GR14kbss_1-u:118": " (Govinda-līlāmṛtam 1.19)",
    "GR14kbss_1-u:119": " hrasva-dīrgha-plutair yuktaṃ",
    "GR14kbss_1-u:120": " ku-kūkū-kū iti svaram",
    "GR14kbss_1-u:121": " kukkuṭo 'py apa hat prātar",
    "GR14kbss_1-u:122": " vedābhyāsī baṭur yathā",
    "GR14kbss_1-u:123": " (Govinda-līlāmṛtam 1.20)",
    "GR14kbss_1-u:124": " atha pakṣiṇāṃ kalakalaiḥ prabodhitāv",
    "GR14kbss_1-u:125": " api tau mitho 'vidita-jāgarau tadā",
    "GR14kbss_1-u:126": " nibiḍopagūhaṇa-vibhaṅga-kātarau",
    "GR14kbss_1-u:127": " kapa ena mīlita-dṛśāvatiṣṭhatām",
    "GR14kbss_1-u:128": " (Govinda-līlāmṛtam 1.21)",
    "GR14kbss_1-u:129": " vṛndeṅgita-jñaḥ sa vicakṣaṇaḥ śukaḥ",
    "GR14kbss_1-u:130": " śuko yathā bhāgavatārtha-kovidaḥ",
    "GR14kbss_1-u:131": " dakṣaḥ prabodhe jagatāṃ prabhor ati-",
    "GR14kbss_1-u:132": " premāspadatvānupamaḥ samabhyadhāt",
    "GR14kbss_1-u:133": " (Kṛṣṇa-bhāvanāmṛtam 1.28)",
    "GR14kbss_1-u:134": " jaya smarāśeṣa-vilāsa-vaiduṣī-",
    "GR14kbss_1-u:135": " niṣṇāta-gopījana-locanāmṛta/",
    "GR14kbss_1-u:136": " prāṇa-priyā-prema-dhunī-mataṅgaja/",
    "GR14kbss_1-u:137": " sva-mādhurī-plāvita-loka-saṃhate",
    "GR14kbss_1-u:138": " (Kṛṣṇa-bhāvanāmṛtam 1.29)",
    "GR14kbss_1-u:139": " priyādharāsvāda-sukhe nimajjasi",
    "GR14kbss_1-u:140": " prabudhyase nety ucitaṃ rasāmbudhe/",
    "GR14kbss_1-u:141": " riraṃsutāyāṃ viriraṃsur eva te",
    "GR14kbss_1-u:142": " kiñcādhuneyaṃ kṣaṇadā kṣaṇaṃ dyati",
    "GR14kbss_1-u:143": " (Kṛṣṇa-bhāvanāmṛtam 1.30)",
    "GR14kbss_1-u:144": " jahīhi nidrāṃ ślathayopagūhanaṃ",
    "GR14kbss_1-u:145": " vrajaṃ pratiṣṭhāsuraraṃ prabho/ bhava",
    "GR14kbss_1-u:146": " prātar babhūvānusara sva-cāturīṃ",
    "GR14kbss_1-u:147": " pracchanna-kāmatvam athorarī-kuru",
    "GR14kbss_1-u:148": " (Kṛṣṇa-bhāvanāmṛtam 1.31)",
    "GR14kbss_1-u:149": " jaya vrajānandana/",
    "GR14kbss_1-u:150": " nanda-cetaḥ-",
    "GR14kbss_1-u:151": " payodhi-pīyūṣa-mayūkha/ deva/",
    "GR14kbss_1-u:152": " goṣṭheśvarī-puṇya-latā-prasūna/",
    "GR14kbss_1-u:153": " prayāhi gehāya dhinu sva-bandhūn",
    "GR14kbss_1-u:154": " (Kṛṣṇa-bhāvanāmṛtam 1.32)",
    "GR14kbss_1-u:155": " gokula-bandho/",
    "GR14kbss_1-u:156": " jaya rasa-sindho/",
    "GR14kbss_1-u:157": " jāgṛhi talpaṃ tyaja śaśi-kalpam",
    "GR14kbss_1-u:158": " prīty-anukūlāṃ śrita-bhuja-mūlāṃ",
    "GR14kbss_1-u:159": " bodhaya kāntāṃ rati-bhara-tāntām",
    "GR14kbss_1-u:160": " (Govinda-līlāmṛtam 1.23)",
    "GR14kbss_1-u:161": " udayaṃ prajavādayam ety aruṇas",
    "GR14kbss_1-u:162": " taruṇī-nicaye sahajākaruṇaḥ",
    "GR14kbss_1-u:163": " nibhṛtaṃ nilayaṃ vrajanātha/ tatas",
    "GR14kbss_1-u:164": " tvarito ' a kalinda-sutā-ta ataḥ",
    "GR14kbss_1-u:165": " (Govinda-līlāmṛtam 1.24)",
    "GR14kbss_1-u:166": " śārī śubhā sā'tha jagāda sūkṣma-dhīḥ",
    "GR14kbss_1-u:167": " śārī yathā devana-sammata-sthitiḥ",
    "GR14kbss_1-u:168": " jayeśvari/ svīya-vilāsa-saubhaga-",
    "GR14kbss_1-u:169": " śrī-tarṣita-śrī-mukha-mukhya-yauvate",
    "GR14kbss_1-u:170": " (Kṛṣṇa-bhāvanāmṛtam 1.33)",
    "GR14kbss_1-u:171": " kamala-mukhi/",
    "GR14kbss_1-u:172": " vilāsāyāsa-gāḍhālasāṅgī",
    "GR14kbss_1-u:173": " svapiṣi sakhi/",
    "GR14kbss_1-u:174": " niśānte yat tavāyaṃ na doṣaḥ",
    "GR14kbss_1-u:175": " dig iyam aruṇitaindrī kintu paśyāvir āsīt",
    "GR14kbss_1-u:176": " tava sukham asahiṣṇuḥ sādhvi/",
    "GR14kbss_1-u:177": " candrā-sakhīva",
    "GR14kbss_1-u:178": " (Govinda-līlāmṛtam 1.25)",
    "GR14kbss_1-u:179": " śeṣe'dhunā yad-rati-vallabhāsya-",
    "GR14kbss_1-u:180": " rājīva-rājan madhu-pāna-mattā",
    "GR14kbss_1-u:181": " asāmprataṃ tat khalu sāmprataṃ te",
    "GR14kbss_1-u:182": " prātas tato jāgarayāmy ahaṃ tvām",
    "GR14kbss_1-u:183": " (Kṛṣṇa-bhāvanāmṛtam 1.34)",
    "GR14kbss_1-u:184": " kṛṣṇo 'py anidraḥ priyayopagūḍhaḥ",
    "GR14kbss_1-u:185": " kāntā'py anidrā'py amunopagūḍhā",
    "GR14kbss_1-u:186": " talpāt prabhātākulam apy analpān",
    "GR14kbss_1-u:187": " notthātum etan mithunaṃ śaśāka",
    "GR14kbss_1-u:188": " (Govinda-līlāmṛtam 1.38)",
    "GR14kbss_1-u:189": " kṛṣṇasya jānūpari-yantrita-san-nitambā",
    "GR14kbss_1-u:190": " vakṣaḥ-sthale dhṛta-kucā vadane'rpitāsyā",
    "GR14kbss_1-u:191": " kaṇṭhe niveśita-bhujā'sya bhujopadhānā",
    "GR14kbss_1-u:192": " kāntā na hīṅgati manāg api labdha-bodhā",
    "GR14kbss_1-u:193": " śrī-kṛṣṇa-līlā-racanāsu dakṣas",
    "GR14kbss_1-u:194": " tat-prema-jānanda-viphulla-pakṣaḥ",
    "GR14kbss_1-u:195": " dakṣākhya āha śrita-kuñja-kakṣaḥ",
    "GR14kbss_1-u:196": " śukaḥ samadhyāpita-kīra-lakṣaḥ",
    "GR14kbss_1-u:197": " (Govinda-līlāmṛtam 1.41)",
    "GR14kbss_1-u:198": " ekaṃ prācyām aruṇa-kiraṇāpā alāyāṃ vidhatte",
    "GR14kbss_1-u:199": " cakṣuḥ kānte tvaritam aparaṃ dūrage cakravākī",
    "GR14kbss_1-u:200": " śaṅkākrāntās taru-kuhara-gā mūkatāṃ yānti ghūkāḥ",
    "GR14kbss_1-u:201": " śaṅke bhāsvān udayam udagāt kṛṣṇa/",
    "GR14kbss_1-u:202": " nidrāṃ jahīhi",
    "GR14kbss_1-u:203": " (Govinda-līlāmṛtam 1.32)",
    "GR14kbss_1-u:204": " jaya jaya guṇa-sindho/",
    "GR14kbss_1-u:205": " preyasī-prāṇa-bandho/",
    "GR14kbss_1-u:206": " vraja-sarasi-ja-bhāno/",
    "GR14kbss_1-u:207": " sat-kalā-ratna-sāno/",
    "GR14kbss_1-u:208": " iha hi rajanī-śeṣe kiṃ manā nātha/ śeṣe",
    "GR14kbss_1-u:209": " samayam avakalayāpīṣyate kuñja-sayyā?",
    "GR14kbss_1-u:210": " (Kṛṣṇāhnika-kaumudī 1.19)",
    "GR14kbss_1-u:211": " ayam api ca śikhaṇḍī jāgaritvaiva khaṇḍī",
    "GR14kbss_1-u:212": " kṛta-sulalita-kekaḥ kāla-niṣṭhā-vivekaḥ",
    "GR14kbss_1-u:213": " pramilati tava nidrā-hānaye'dhī-daridrāḥ",
    "GR14kbss_1-u:214": " śiva śiva nija-sevā-kālam ujjhanti ke vā?",
    "GR14kbss_1-u:215": " (Kṛṣṇāhnika-kaumudī 1.24)",
    "GR14kbss_1-u:216": " vṛndā-vaktrād adhigata-vidyā",
    "GR14kbss_1-u:217": " sārī hārī-kṛta-bahu-padyā",
    "GR14kbss_1-u:218": " rādhā-snehoccaya-madhu-mattā",
    "GR14kbss_1-u:219": " tasyā nidrāpanayana-yattā",
    "GR14kbss_1-u:220": " (Govinda-līlāmṛtam 1.33)",
    "GR14kbss_1-u:221": " nidrāṃ jahīhi vijahīhi nikuñja-śayyāṃ",
    "GR14kbss_1-u:222": " vāsaṃ prayāhi sakhi/",
    "GR14kbss_1-u:223": " nālasatāṃ prayāhi",
    "GR14kbss_1-u:224": " kāntaṃ ca bodhaya na bodhaya loka-lajjāṃ",
    "GR14kbss_1-u:225": " kālocitāṃ hi kṛtinaḥ kṛtim unnayanti",
    "GR14kbss_1-u:226": " (Govinda-līlāmṛtam 1.37)",
    "GR14kbss_1-u:227": " vraja-pati-tanayāṅkāsaṅgato vīta-śaṅkā",
    "GR14kbss_1-u:228": " vidhu-mukhi/",
    "GR14kbss_1-u:229": " kim-u śeṣe nirbharaṃ rātri-śeṣe?",
    "GR14kbss_1-u:230": " pramada-madhupa-puñje mā paraṃ tiṣṭha kuñje",
    "GR14kbss_1-u:231": " na gaṇayasi vigarhāṃ kiṃ guruṇām anarhām?",
    "GR14kbss_1-u:232": " (Kṛṣṇāhnika-kaumudī 1.3)",
    "GR14kbss_1-u:233": " sudati/ kumudinīnām aṅkam āsādya līnā",
    "GR14kbss_1-u:234": " mada-madhukara-mālā kālam āsādya lolā",
    "GR14kbss_1-u:235": " sarati kamalinīnāṃ rājim etām adīnāṃ",
    "GR14kbss_1-u:236": " bhavati samaya eva glāni-harṣādidevaḥ",
    "GR14kbss_1-u:237": " (Kṛṣṇāhnika-kaumudī 1.7)",
    "GR14kbss_1-u:238": " viyad-atilaghu-tāraṃ tvad-vapuḥ kṣuṇṇa-hāraṃ",
    "GR14kbss_1-u:239": " vigalita-kusumānāṃ varṣma śephālikānām",
    "GR14kbss_1-u:240": " tritayam idam idānīm eka-rūpaṃ tadānīm",
    "GR14kbss_1-u:241": " api yad api tathāpi tvad-vapuḥ śrībhir āpi",
    "GR14kbss_1-u:242": " (Kṛṣṇāhnika-kaumudī 1.10)",
    "GR14kbss_1-u:243": " tru ita-patita-muktā-hāravat te viyuktā",
    "GR14kbss_1-u:244": " bhavad uḍu-tatir eṣā svalpa-mātrāvaśeṣā",
    "GR14kbss_1-u:245": " cira-śayanam avekṣyārundhatī te vilakṣyā",
    "GR14kbss_1-u:246": " bhavad iva parivakre paśya saptarṣi-cakre",
    "GR14kbss_1-u:247": " (Kṛṣṇāhnika-kaumudī 1.11)",
    "GR14kbss_1-u:248": " iti kala-vacanānāṃ śārikāṇāṃ śukānāṃ",
    "GR14kbss_1-u:249": " rutam atiśaya-ramyaṃ śrotra-peyaṃ niśamya",
    "GR14kbss_1-u:250": " vihita-śayana-bādhā sā jajāgāra rādhā",
    "GR14kbss_1-u:251": " prathamam atha sa kṛṣṇaḥ svāpa-līlā-vitṛṣṇaḥ",
    "GR14kbss_1-u:252": " (Kṛṣṇāhnika-kaumudī 1.28)",
    "GR14kbss_1-u:253": " yugapad ubhaya-nidrā-bhaṅga-vidhvasta-mudrā",
    "GR14kbss_1-u:254": " yugapad ubhaya-netrāpāṅga-bhaṅgī vicitrā",
    "GR14kbss_1-u:255": " yugapad ubhaya-ghūrṇā-jāta-saṃkleśa-pūrṇā",
    "GR14kbss_1-u:256": " bhavad ubhaya-vilokābhāvataḥ prāpta-śokā",
    "GR14kbss_1-u:257": " (Kṛṣṇāhnika-kaumudī 1.29)",
    "GR14kbss_1-u:258": " kala-kvaṇat-kaṅkaṅa-nūpuraṃ jabād",
    "GR14kbss_1-u:259": " atyucchalad-gātra-yuga-cchavi-cchaṭām",
    "GR14kbss_1-u:260": " vyastālakāgrāvali-veṣṭanonnamat-",
    "GR14kbss_1-u:261": " tā aṅka-hāra-dyuti-dīpitānanam",
    "GR14kbss_1-u:262": " (Kṛṣṇa-bhāvanāmṛtam 1.36)",
    "GR14kbss_1-u:263": " srastāṃśukānveṣaṇa-saṃbhramodayād",
    "GR14kbss_1-u:264": " itas-tato nyasta-karābja-mañjulam",
    "GR14kbss_1-u:265": " śayyotthitaṃ keli-vilāsinos tayos",
    "GR14kbss_1-u:266": " trailokya-lakṣmīm iva sañcikāya tam",
    "GR14kbss_1-u:267": " (Kṛṣṇa-bhāvanāmṛtam 1.37) (53)",
    "GR14kbss_1-u:268": " ghūrṇālasākṣaṃ ślatha-sarva-gātraṃ",
    "GR14kbss_1-u:269": " viśrasta-keśaṃ rasika-dvayaṃ tat",
    "GR14kbss_1-u:270": " bhugnopaveśaṃ skhalane kathaṃ cid",
    "GR14kbss_1-u:271": " anyonyam ālambanatāṃ prapede",
    "GR14kbss_1-u:272": " (Kṛṣṇa-bhāvanāmṛtam 1.38)",
    "GR14kbss_1-u:273": " anyonya-grathitāṅgulī-kisalayām unnīya bāhu-dvayīṃ",
    "GR14kbss_1-u:274": " jṛmbhārambha-puraḥsaraṃ vidadhatī gātrasya saṃmo anam",
    "GR14kbss_1-u:275": " mīlan-netram urojayor nakha-pada-vyādāna-dīnānanā",
    "GR14kbss_1-u:276": " nā-nā-neti punar nakha-kṣata-dhiyā sā kṛṣṇa-pāṇī dadhe",
    "GR14kbss_1-u:277": " (Alaṅkāra-kaustubhaḥ 5.236)",
    "GR14kbss_1-u:278": " saṅgopāya pa āñcalena tanunā niḥsāri-dantāvalī-",
    "GR14kbss_1-u:279": " jyotsnābhiḥ snapitena dakṣiṇa-karākṛṣṭena vaktrāmbujam",
    "GR14kbss_1-u:280": " līlollāsita-kandharaṃ mṛdu-kalair vāmāṅguli-ccho ikā-",
    "GR14kbss_1-u:281": " niḥsvānaiś cala-kaṅkaṇa-svana-sakhaiḥ śrī-rādhikā'jṛmbhata",
    "GR14kbss_1-u:282": " (Alaṅkāra-kaustubhaḥ 5.237)",
    "GR14kbss_1-u:283": " alasa-valitam ūrdhvī-kṛtya mūrdhopakaṇṭhe",
    "GR14kbss_1-u:284": " valayitam idam anyonyena saṃsakta-pāṇi",
    "GR14kbss_1-u:285": " trika-vicalana-bhaṅgi-saṅgi mo āyitāyāḥ",
    "GR14kbss_1-u:286": " paridhir iva mukhendor bhāti dordvandvam asyāḥ",
    "GR14kbss_1-u:287": " (Alaṅkāra-kaustubhaḥ 5.238)",
    "GR14kbss_1-u:288": " utthāyeśaḥ sanniviṣṭo 'tha talpe",
    "GR14kbss_1-u:289": " vyājān nidrā-śālinīṃ mīlitākṣīm",
    "GR14kbss_1-u:290": " dorbhyāṃ kāntāṃ svāṅkam ānīya tāntāṃ",
    "GR14kbss_1-u:291": " paśyaty asyā mādhurīṃ sādhurīti",
    "GR14kbss_1-u:292": " (Govinda-līlāmṛtam 1.51)",
    "GR14kbss_1-u:293": " ghūrṇāyamānekṣaṇa-khañjarī aṃ",
    "GR14kbss_1-u:294": " lalā a-lolālaka-bhṛṅga-jālam",
    "GR14kbss_1-u:295": " mukhaṃ prabhātābja-nibhaṃ priyāyāḥ",
    "GR14kbss_1-u:296": " papau dṛśeṣat-smitam acyuto 'sau",
    "GR14kbss_1-u:297": " (Govinda-līlāmṛtam 1.52)",
    "GR14kbss_1-u:298": " saṃśliṣṭa-sarvāṅguli-bāhu-yugmam",
    "GR14kbss_1-u:299": " unmathya dehaṃ parimo ayantīm",
    "GR14kbss_1-u:300": " udbuddha-jṛmbhā-sphuṭa-danta-kāntim",
    "GR14kbss_1-u:301": " ālokya kāntāṃ mumude mukundaḥ",
    "GR14kbss_1-u:302": " (Govinda-līlāmṛtam 1.53)",
    "GR14kbss_1-u:303": " tadaiva jṛmbhottha-radāṃśu-jāla-",
    "GR14kbss_1-u:304": " māṇikya-dīpair nirarājayat kim",
    "GR14kbss_1-u:305": " sa-nidram unmudra-dṛganta-lakṣmī-",
    "GR14kbss_1-u:306": " rasa-jñayānyonya-vilihyamānam",
    "GR14kbss_1-u:307": " (Kṛṣṇa-bhāvanāmṛtam 1.40)",
    "GR14kbss_1-u:308": " svīyāṅkottāna-suptām uṣasi mṛdu mṛṣā rodaneṣat-smitāsyām",
    "GR14kbss_1-u:309": " ardhonmuktāgra-keśāṃ vimṛdita-kusuma-srag-dharāṃ chinna-hārām",
    "GR14kbss_1-u:310": " unmīlyonmīlya ghūrṇālasa-nayana-yugaṃ svānanālokanotkāṃ",
    "GR14kbss_1-u:311": " kāntāṃ tāṃ keli-tāntāṃ mudam atulatamām āpa paśyan vrajenduḥ",
    "GR14kbss_1-u:312": " (Govinda-līlāmṛtam 1.54)",
    "GR14kbss_1-u:313": " hemābjāṅgyāḥ prabala-suratāyāsa-jātālasāyāḥ",
    "GR14kbss_1-u:314": " kāntasyāṅke nihata-vapuṣaḥ snigdha-tāpiñcha-kānteḥ",
    "GR14kbss_1-u:315": " śampākampā nava-jala-dhare sthāsnutāṃ ced adhāsyat",
    "GR14kbss_1-u:316": " śrī-rādhāyāḥ sphuṭam iha tadā sāmya-kakṣām avāpsyat",
    "GR14kbss_1-u:317": " (Govinda-līlāmṛtam 1.55)",
    "GR14kbss_1-u:318": " sphuran makara-kuṇḍalaṃ madhura-manda-hāsodayaṃ",
    "GR14kbss_1-u:319": " madālasa-vilocanaṃ kamala-gandhi lolālakam",
    "GR14kbss_1-u:320": " mukhaṃ sva-daśana-kṣatāñjana-malīmasauṣṭhaṃ hareḥ",
    "GR14kbss_1-u:321": " samīkṣya kamalekṣaṇā punar abhūd vilāsotsukā",
    "GR14kbss_1-u:322": " (Govinda-līlāmṛtam 1.56)",
    "GR14kbss_1-u:323": " parasparālokana-jāta-lajjā-",
    "GR14kbss_1-u:324": " nivṛtta-cañcad-dara-kuñcitākṣam",
    "GR14kbss_1-u:325": " īṣat-smitaṃ vīkṣya mukhaṃ priyāyā",
    "GR14kbss_1-u:326": " uddīpta-tṛṣṇaḥ punar āsa kṛṣṇaḥ",
    "GR14kbss_1-u:327": " (Govinda-līlāmṛtam 1.57)",
    "GR14kbss_1-u:328": " vāmena cādhaḥ śira unnamayya",
    "GR14kbss_1-u:329": " kareṇa tasyāś cibukaṃ pareṇa",
    "GR14kbss_1-u:330": " vibhugna-kaṇṭhaḥ smita-śobhi-gaṇḍaṃ",
    "GR14kbss_1-u:331": " mukhaṃ priyāyāḥ sa muhuś cucumba",
    "GR14kbss_1-u:332": " (Govinda-līlāmṛtam 1.58)",
    "GR14kbss_1-u:333": " kāntādhara-sparśa-sukhābdhi-magnā",
    "GR14kbss_1-u:334": " karaṃ dhunānā dara-kuñcitākṣī",
    "GR14kbss_1-u:335": " mā meti mandākṣara-sanna-kaṇṭhī",
    "GR14kbss_1-u:336": " sakhī-dṛśāṃ sā mudam ātatāna",
    "GR14kbss_1-u:337": " (Govinda-līlāmṛtam 1.59)",
    "GR14kbss_1-u:338": " rūpāmṛtaṃ me tri-jagad-vilakṣaṇaṃ",
    "GR14kbss_1-u:339": " niḥsīma-mādhuryam idaṃ ca yauvanam",
    "GR14kbss_1-u:340": " adyaiva sāphalyam avāpa sarvathā",
    "GR14kbss_1-u:341": " preyānupābhuṅktatamāṃ mudā yataḥ",
    "GR14kbss_1-u:342": " (Kṛṣṇa-bhāvanāmṛtam 2.20)",
    "GR14kbss_1-u:343": " saivaṃ vicintya kṣaṇam āha kāntaṃ",
    "GR14kbss_1-u:344": " tad-akṣi-pītākhila-mādhurīkā",
    "GR14kbss_1-u:345": " svāntar mudātyartha-lasad-dṛganta-",
    "GR14kbss_1-u:346": " lakṣmī-vihārāyatanāsya-padmam",
    "GR14kbss_1-u:347": " (Kṛṣṇa-bhāvanāmṛtam 2.21)",
    "GR14kbss_1-u:348": " bho bho vilāsinn avadhehi yat tvayā",
    "GR14kbss_1-u:349": " visrasta-veśābharaṇāsmy ahaṃ kṛtā",
    "GR14kbss_1-u:350": " yāvan mad-ālyo 'nusaranti noṣasi",
    "GR14kbss_1-u:351": " drutaṃ samādhitsasi tan na kiṃ punaḥ",
    "GR14kbss_1-u:352": " (Kṛṣṇa-bhāvanāmṛtam 2.22)",
    "GR14kbss_1-u:353": " sva-cāturīṃ sādhaya māṃ prasādhaya",
    "GR14kbss_1-u:354": " prasādayānaṅgam abhīṣṭa-daivatam",
    "GR14kbss_1-u:355": " yo 'sman mano-mandira-varty ayaṃ tvayā",
    "GR14kbss_1-u:356": " bahiṣ-kṛto lakṣmabhir ebhir eva yat",
    "GR14kbss_1-u:357": " (Kṛṣṇa-bhāvanāmṛtam 2.23)",
    "GR14kbss_1-u:358": " satyaṃ bravīṣy aṅga-jam iṣṭa-devaṃ",
    "GR14kbss_1-u:359": " tvad-aṅga-pīṭhe prakaṭī-bhavantam",
    "GR14kbss_1-u:360": " yajāmi bhūṣāmbara-gandha-puṣpaṃ",
    "GR14kbss_1-u:361": " srak-candanādyair iti tāṃ sa ūce",
    "GR14kbss_1-u:362": " (Kṛṣṇa-bhāvanāmṛtam 2.24)",
    "GR14kbss_1-u:363": " ittham īśvaryā vākyaṃ hi",
    "GR14kbss_1-u:364": " śrutvā sevana-peśalā",
    "GR14kbss_1-u:365": " tad-upayogi-vastūni",
    "GR14kbss_1-u:366": " samarpayitum utsukā",
    "GR14kbss_1-u:367": " dvāraṃ samunmucya manāg anāravaṃ",
    "GR14kbss_1-u:368": " śanaiḥ pada-nyāsa-viśeṣa-mañjulā",
    "GR14kbss_1-u:369": " nirṇīta taj-jāgaraṇātha kiṅkarī-",
    "GR14kbss_1-u:370": " tatir viśaṅkā praviveśa veśma sā",
    "GR14kbss_1-u:371": " (Kṛṣṇa-bhāvanāmṛtam 1.26)",
    "GR14kbss_1-u:372": " itas tato nyasta-maṇi-pradīpān",
    "GR14kbss_1-u:373": " aphulla-nīlotpala-campakābhān",
    "GR14kbss_1-u:374": " vidhatta etau sva-mayūkha-vṛndair",
    "GR14kbss_1-u:375": " anāvṛtair maṇḍana-mālya-celaiḥ",
    "GR14kbss_1-u:376": " (Kṛṣṇa-bhāvanāmṛtam 1.9)",
    "GR14kbss_1-u:377": " mitho daśana-vikṣatādhara-pu au vilāsālasau",
    "GR14kbss_1-u:378": " nakhāṅkita-kalevarau galita-patra-lekhāśriyau",
    "GR14kbss_1-u:379": " ślathāmbara-sukuntalau tru ita-hāra-puṣpa-srajau",
    "GR14kbss_1-u:380": " muhur mumudire puraḥ samabhilakṣya tāḥ sva-priyau",
    "GR14kbss_1-u:381": " (Govinda-līlāmṛtam 1.63)",
    "GR14kbss_1-u:382": " athāmunā kaṅkatikāṃ śanaiḥ śanair",
    "GR14kbss_1-u:383": " vikarṣatā bhānumatī-karārpitām",
    "GR14kbss_1-u:384": " kacāvalī saṃstriyate sma mālatī-",
    "GR14kbss_1-u:385": " mālota-veṇī-racanā-paṭīyasā",
    "GR14kbss_1-u:386": " (Kṛṣṇa-bhāvanāmṛtam 2.25)",
    "GR14kbss_1-u:387": " kastūrikā-candana-kuṅkuma-dravaiḥ",
    "GR14kbss_1-u:388": " sambhāvitais tām anurāgalekhayā",
    "GR14kbss_1-u:389": " cakāra mālāñcita-cāru-citrakāṃ",
    "GR14kbss_1-u:390": " sa citra-cuñcur dhṛta-navya-vartikaḥ",
    "GR14kbss_1-u:391": " (Kṛṣṇa-bhāvanāmṛtam 2.26)",
    "GR14kbss_1-u:392": " tā aṅka-yugmena lavaṅga-mañjarī-",
    "GR14kbss_1-u:393": " sampāditāpūrva-rucā sa cāruṇī",
    "GR14kbss_1-u:394": " ānarca tasyāḥ śravaṇe navāñjane-",
    "GR14kbss_1-u:395": " nānañja-kañja-pratim etad akṣinī",
    "GR14kbss_1-u:396": " (Kṛṣṇa-bhāvanāmṛtam 2.27)",
    "GR14kbss_1-u:397": " dadhāra hāraṃ ruci-mañjarīlitaṃ",
    "GR14kbss_1-u:398": " yadā tadoce priyayā madoddhuram",
    "GR14kbss_1-u:399": " yā khaṇḍitā candana-kañculī tvayā",
    "GR14kbss_1-u:400": " vakṣojayos tāṃ na kutaś cikīrṣasi?",
    "GR14kbss_1-u:401": " (Kṛṣṇa-bhāvanāmṛtam 2.28)",
    "GR14kbss_1-u:402": " ālekhya-karmaṇy atigarva-dhāriṇīs",
    "GR14kbss_1-u:403": " tās tā viśākhā-prabhṛtīr bhavat sakhīḥ",
    "GR14kbss_1-u:404": " vismāpayāmy adya kuca-dvaye kṛtaiś",
    "GR14kbss_1-u:405": " citrair vicitrair iti tāṃ jagāda saḥ",
    "GR14kbss_1-u:406": " (Kṛṣṇa-bhāvanāmṛtam 2.29)",
    "GR14kbss_1-u:407": " prasādhanārtha-pratipādanonmukha-",
    "GR14kbss_1-u:408": " śrī-rūpa-līlā-rati-mañjarī-mukhaḥ",
    "GR14kbss_1-u:409": " stana-dvayaṃ tulikayāṅkayan hari",
    "GR14kbss_1-u:410": " pañceṣu-pañceṣu-śaravyatām agāt",
    "GR14kbss_1-u:411": " (Kṛṣṇa-bhāvanāmṛtam 2.30)",
    "GR14kbss_1-u:412": " pāṇiś ca kampe yadi vakra-rekhaṃ",
    "GR14kbss_1-u:413": " citraṃ vilumpann urasā muhuḥ saḥ",
    "GR14kbss_1-u:414": " manye smarāgniṃ dhamati sma tasyā",
    "GR14kbss_1-u:415": " dhṛtīndhanaṃ dagdhu-manā vidagdhaḥ",
    "GR14kbss_1-u:416": " (Kṛṣṇa-bhāvanāmṛtam 2.31)",
    "GR14kbss_1-u:417": " kāmas tam avakalpam analpa-vaibhavaiḥ",
    "GR14kbss_1-u:418": " sadyo vidhāyāniyata-sthala-sthitam",
    "GR14kbss_1-u:419": " vimṛjya saṃsṛjya vikhaṇḍya khaṇḍaśas",
    "GR14kbss_1-u:420": " tenaiva sollāsam ubhāv abhūṣayat",
    "GR14kbss_1-u:421": " (Kṛṣṇa-bhāvanāmṛtam 2.32)",
    "GR14kbss_1-u:422": " dāsyaś ca tāḥ phulla-dṛśāṃ kṛtārthatāṃ",
    "GR14kbss_1-u:423": " mūrtāṃ cirāyābhilaṣantya eva tām",
    "GR14kbss_1-u:424": " punā riraṃsū samavetya tau tato",
    "GR14kbss_1-u:425": " miṣeṇa sarvā niragūhi kenacit",
    "GR14kbss_1-u:426": " (Kṛṣṇa-bhāvanāmṛtam 2.33)",
    "GR14kbss_1-u:427": " punar api ghana-ghūrṇa śrī-mukha-dvandva-yogād",
    "GR14kbss_1-u:428": " acaṭula-bhujavallī-veṣṭaneneṣṭabhāsau",
    "GR14kbss_1-u:429": " kṣaṇam api dara-suptyā śaṃ bhajāvetya tas tāv",
    "GR14kbss_1-u:430": " anṛju-kusuma-talpe srasta-gātrāv abhūtām",
    "GR14kbss_1-u:431": " (Kṛṣṇa-bhāvanāmṛtam 1.41)",
    "GR14kbss_1-u:432": " viraha-vikalayā tac chayyayā dūnayā kiṃ",
    "GR14kbss_1-u:433": " katham api dara-labdhāśleṣayā nidrayā vā",
    "GR14kbss_1-u:434": " uṣasi na ca vihātuṃ hanta śaktau khagās tau",
    "GR14kbss_1-u:435": " tad api vidadhurābhyāṃ vipra-yuktau svanantaḥ",
    "GR14kbss_1-u:436": " (Kṛṣṇa-bhāvanāmṛtam 1.42)",
    "GR14kbss_1-u:437": " agaṇita-kula-niṣṭhā mā nikuñje śayiṣṭhāḥ",
    "GR14kbss_1-u:438": " parihara surata-ghnaṃ svāpam udgaccha śīghram",
    "GR14kbss_1-u:439": " samajani saviśeṣaḥ paśya doṣāvaśeṣaḥ",
    "GR14kbss_1-u:440": " kuru na gata-samādhāṃ bandhu-vargasya bādhām",
    "GR14kbss_1-u:441": " (Kṛṣṇāhnika-kaumudī 1.4)",
    "GR14kbss_1-u:442": " iyam ajani digaindrī dṛśyatāṃ devi/ sāndrī-",
    "GR14kbss_1-u:443": " bhavad aruṇima-dhārā tvat-pādābjānukārā",
    "GR14kbss_1-u:444": " iyam api ca varākī satvarā cakravākī",
    "GR14kbss_1-u:445": " parimilita rathāṅge jāta-viccheda-bhaṅge",
    "GR14kbss_1-u:446": " (Kṛṣṇāhnika-kaumudī 1.5)",
    "GR14kbss_1-u:447": " api tava mukha-śobhām āptu-kāmo 'tilobhād",
    "GR14kbss_1-u:448": " aparikalita-kāmaḥ svaṃ vapus tyaktu-kāmaḥ",
    "GR14kbss_1-u:449": " carama-śikhari-śṛṅgaṃ prāpya paśyaiva tuṅgaṃ",
    "GR14kbss_1-u:450": " vrajati śaśadharo 'staṃ vārayed adya kas tam",
    "GR14kbss_1-u:451": " (Kṛṣṇāhnika-kaumudī 1.6)",
    "GR14kbss_1-u:452": " sumukhi/ nayana-mudrāṃ muñca nirdhūya nidrāṃ",
    "GR14kbss_1-u:453": " kalaya vadana-māsāṃ vidyud uddyota-bhāsām",
    "GR14kbss_1-u:454": " rati-vigalita-bhūṣāṃ vyasta-paryasta-veṣāṃ",
    "GR14kbss_1-u:455": " vilulita-tanum etās tvāṃ bhajantāṃ sametāḥ",
    "GR14kbss_1-u:456": " (Kṛṣṇāhnika-kaumudī 1.9)",
    "GR14kbss_1-u:457": " nija-kara-paripuṣṭā paśya seyaṃ praviṣṭā",
    "GR14kbss_1-u:458": " śaśi-mukhi/ lalitāṅgī sannidhau te kuraṅgī",
    "GR14kbss_1-u:459": " kuru sa-kṛpam apāṅge kiñcid añcat-taraṅge",
    "GR14kbss_1-u:460": " bhavatu bata kṛtārthā prītaye te samarthā",
    "GR14kbss_1-u:461": " (Kṛṣṇāhnika-kaumudī 1.12)",
    "GR14kbss_1-u:462": " nava-kiśalaya-buddhyā jātito 'ntar viśuddhyā-",
    "GR14kbss_1-u:463": " ruṇa-pada-kamalaṃ te svādituṃ kṛṣṇa-kānte/",
    "GR14kbss_1-u:464": " tvaritam upasarantī tvat-sakhīnāṃ vahantī",
    "GR14kbss_1-u:465": " kara-sarasija-ghātaṃ yā vidhatte prayātam",
    "GR14kbss_1-u:466": " (Kṛṣṇāhnika-kaumudī 1.13)",
    "GR14kbss_1-u:467": " śaśi-mukhi/ tava phelā-mātra-bhoge sakhelā",
    "GR14kbss_1-u:468": " tava pada-jala-pānāmoda-mātrāvadhānā",
    "GR14kbss_1-u:469": " api bhavad avalokābhāva-sañjāta-śokā",
    "GR14kbss_1-u:470": " tava mukha-śaśi-bimbāloka-mātrāvalambā",
    "GR14kbss_1-u:471": " (Kṛṣṇāhnika-kaumudī 1.14)",
    "GR14kbss_1-u:472": " harir atikutukī te netra-yugmaṃ mimīte",
    "GR14kbss_1-u:473": " nayana-yugam amāya-prema yasyāḥ pramāya",
    "GR14kbss_1-u:474": " kim api vimala-muktā-mālayā cāru-vaktā",
    "GR14kbss_1-u:475": " niyatam upamimānaḥ saṃśayaṃ nirdhunānaḥ",
    "GR14kbss_1-u:476": " (Kṛṣṇāhnika-kaumudī 1.15)",
    "GR14kbss_1-u:477": " iti nigaditavatyaḥ śārikāḥ premavatyaḥ",
    "GR14kbss_1-u:478": " sukhada-pada-padārthāṃ vācam utthāpanārthām",
    "GR14kbss_1-u:479": " yadi kim api viremuḥ patriṇas taṃ praṇemuḥ",
    "GR14kbss_1-u:480": " samupasṛta-nikuñjāḥ prāpta-sammoda-puñjāḥ",
    "GR14kbss_1-u:481": " (Kṛṣṇāhnika-kaumudī 1.16)",
    "GR14kbss_1-u:482": " atha śayana-satṛṣṇaṃ bodhayāmāsa kṛṣṇaṃ",
    "GR14kbss_1-u:483": " vitatir api śukānāṃ kṛṣṇa-harṣotsukānām",
    "GR14kbss_1-u:484": " śravaṇa-sukhada-saumyaiḥ snigdha-śabdārtha-ramyaiḥ",
    "GR14kbss_1-u:485": " sarasataram analpaiḥ kūjitaiḥ sīdhu-kalpaiḥ",
    "GR14kbss_1-u:486": " (Kṛṣṇāhnika-kaumudī 1.17)",
    "GR14kbss_1-u:487": " praṇaya-rasa-gabhīrāś cāru-śabdārtha-dhīrāḥ",
    "GR14kbss_1-u:488": " kala-sumadhura-kaṇṭhāḥ prema-jalpeṣv akuṇṭhāḥ",
    "GR14kbss_1-u:489": " sati samaya-viveke bodhayāṃ cakrur eke",
    "GR14kbss_1-u:490": " na khalu bata vidagdhāḥ kārya-kāle vimugdhāḥ",
    "GR14kbss_1-u:491": " (Kṛṣṇāhnika-kaumudī 1.18)",
    "GR14kbss_1-u:492": " subhaga/ rajani-śeṣe svāpa-gehe suśeṣe",
    "GR14kbss_1-u:493": " tvam iti hi jananī te saṃśayaṃ svaṃ dhunīte",
    "GR14kbss_1-u:494": " samayam atha viditvā jāgarārthaṃ tvaritvā",
    "GR14kbss_1-u:495": " svayam iyam upagantrī sneha evātra mantrī",
    "GR14kbss_1-u:496": " (Kṛṣṇāhnika-kaumudī 1.23)",
    "GR14kbss_1-u:497": " tvam asi samaya-vettā sarva-duḥkhaika-bhettā",
    "GR14kbss_1-u:498": " bhavasi bhuvana-bandhuḥ sad-guṇa-grāma-sindhuḥ",
    "GR14kbss_1-u:499": " vratati-bhavana-talpaṃ mūrtiman-moda-kalpaṃ",
    "GR14kbss_1-u:500": " yad api tad api muñca svasti te'smād udañca",
    "GR14kbss_1-u:501": " Kṛṣṇāhnika-kaumudī 1.22)",
    "GR14kbss_1-u:502": " mada-madhupa-yuvānaḥ prāpta-doṣāvasānaḥ",
    "GR14kbss_1-u:503": " cyuta-kusuma-vanāntaḥ svāpam udyātavantaḥ",
    "GR14kbss_1-u:504": " dadhati katipayathyāṃ kelim ambhoja-vīthyāṃ",
    "GR14kbss_1-u:505": " sati samaya-viveke ke vimuhyanti loke?",
    "GR14kbss_1-u:506": " (Kṛṣṇāhnika-kaumudī 1.20)",
    "GR14kbss_1-u:507": " kvacana mukha-viṣādaḥ kvāpi hāsa-prasādaḥ",
    "GR14kbss_1-u:508": " kva ca dayita-viyogaḥ kvāpi kāntasya yogaḥ",
    "GR14kbss_1-u:509": " kumuda-kamala-vīthyor vaisadṛśye'titathye",
    "GR14kbss_1-u:510": " bhavati kim-u na kālaḥ kṣobha-śobhā-viśālaḥ",
    "GR14kbss_1-u:511": " (Kṛṣṇāhnika-kaumudī 1.21)",
    "GR14kbss_1-u:512": " jaya subhaga/",
    "GR14kbss_1-u:513": " namas te śrūyatāṃ satvaras te",
    "GR14kbss_1-u:514": " cira-śayana-sapīḍaḥ kauty ayaṃ tāmra-cūḍaḥ",
    "GR14kbss_1-u:515": " upanata-nija-sevā-kāla-sammoda-pīvā",
    "GR14kbss_1-u:516": " nahi samaya-vidagdhaḥ kārya-kāle vimugdhaḥ",
    "GR14kbss_1-u:517": " (Kṛṣṇāhnika-kaumudī 1.27)",
    "GR14kbss_1-u:518": " atha prabudhyaiva vidhūya pakṣān",
    "GR14kbss_1-u:519": " grīvāḥ samunnīya cukūjur uccaiḥ",
    "GR14kbss_1-u:520": " yat kukkuṭāḥ pañca-ṣa-vāram ādau",
    "GR14kbss_1-u:521": " rādhā jajāgāra tadāpta-bādhā",
    "GR14kbss_1-u:522": " (Kṛṣṇa-bhāvanāmṛtam 1.20)",
    "GR14kbss_1-u:523": " kṛṣṇāṇga-saṃśleṣa-viśeṣa-vādhinas",
    "GR14kbss_1-u:524": " tān eva matveti śaśāpa sā ruṣā",
    "GR14kbss_1-u:525": " are/ paretāśu pareta-rā puraṃ",
    "GR14kbss_1-u:526": " tatraiva kiṃ kūjata no padāyudhāḥ?",
    "GR14kbss_1-u:527": " (Kṛṣṇa-bhāvanāmṛtam 1.21)",
    "GR14kbss_1-u:528": " viśliṣya kiñcit priya-vakṣasaḥ sā",
    "GR14kbss_1-u:529": " tūṣṇīṃ sthitāṃs tān upalabhya sadyaḥ",
    "GR14kbss_1-u:530": " saṃśliṣya kāntaṃ dara-nidrayaiva",
    "GR14kbss_1-u:531": " niṣevyamāṇā punar apy arājīt",
    "GR14kbss_1-u:532": " (Kṛṣṇa-bhāvanāmṛtam 1.22)",
    "GR14kbss_1-u:533": " jālād atho dṛk-sapharī tad-ālayo",
    "GR14kbss_1-u:534": " lāvaṇya-vanyā bhṛśam anvaśīlayan",
    "GR14kbss_1-u:535": " krīṇanti yāḥ prāṇa-parārddha-koṭibhis",
    "GR14kbss_1-u:536": " tayoḥ pramodottha-ruci-cchaṭā-kaṇam",
    "GR14kbss_1-u:537": " (Kṛṣṇa-bhāvanāmṛtam 2.1)",
    "GR14kbss_1-u:538": " ūce viśākhā kalayāli/ kāntau",
    "GR14kbss_1-u:539": " niraṃśukāv aṃśuka-puñja-mañjū",
    "GR14kbss_1-u:540": " vihāriṇāv apy atihāriṇau svair",
    "GR14kbss_1-u:541": " aṅgair anaṅgair alasau lasantau",
    "GR14kbss_1-u:542": " (Kṛṣṇa-bhāvanāmṛtam 2.2)",
    "GR14kbss_1-u:543": " anaṅgadau keli-vaśād anaṅgadau",
    "GR14kbss_1-u:544": " nirañjanau hanta mitho nirañjanau",
    "GR14kbss_1-u:545": " visrasta-rāgādharatābhilakṣitau",
    "GR14kbss_1-u:546": " viprastarāgādharatābhilakṣitau",
    "GR14kbss_1-u:547": " (Kṛṣṇa-bhāvanāmṛtam 2.3)",
    "GR14kbss_1-u:548": " athāvabhāṣe lalitā'vadhāryatāṃ",
    "GR14kbss_1-u:549": " jayaḥ smarājau katarāśrito dvayoḥ",
    "GR14kbss_1-u:550": " babhūva daṣṭādharayoḥ kaca-graha-",
    "GR14kbss_1-u:551": " vyākṣipta-mūrdhnor nakhara-kṣatorasoḥ",
    "GR14kbss_1-u:552": " (Kṛṣṇa-bhāvanāmṛtam 2.4)",
    "GR14kbss_1-u:553": " hṛdo 'nurāgaṃ kuca-kuṅkuma-cchalān-",
    "GR14kbss_1-u:554": " nyadhatta rādhācyuta-pāda-padmayoḥ",
    "GR14kbss_1-u:555": " yāvad ravārakta-tarālako dadhau",
    "GR14kbss_1-u:556": " mūrdhnaiva so 'syāḥ padayos tam ujjvalam",
    "GR14kbss_1-u:557": " (Kṛṣṇa-bhāvanāmṛtam 2.5)",
    "GR14kbss_1-u:558": " itthaṃ kṣaṇaṃ tāvad alakṣitāṅgyo",
    "GR14kbss_1-u:559": " nīcaiḥ svaraṃ tāv anuvarṇayantyaḥ",
    "GR14kbss_1-u:560": " bhāgyaṃ svam evātisabhājayantyo",
    "GR14kbss_1-u:561": " mamajjur ānanda-mahodadhau tāḥ",
    "GR14kbss_1-u:562": " (Kṛṣṇa-bhāvanāmṛtam 2.6)",
    "GR14kbss_1-u:563": " tataḥ punas tān atha i ibhādī-",
    "GR14kbss_1-u:564": " nūtkūjataḥ prāha vidhūta-tandrā",
    "GR14kbss_1-u:565": " haṃho/ kṣamadhvaṃ śayituṃ kṣaṇaṃ me",
    "GR14kbss_1-u:566": " datteti sā mo ayad aṅgam īṣat",
    "GR14kbss_1-u:567": " (Kṛṣṇa-bhāvanāmṛtam 1.23)",
    "GR14kbss_1-u:568": " kādamba-kāraṇḍava-haṃsa-sārasāḥ",
    "GR14kbss_1-u:569": " kapota-śārī-śuka-keki-kokilāḥ",
    "GR14kbss_1-u:570": " jaguḥ kalaṃ kelivanī-jala-sthala-",
    "GR14kbss_1-u:571": " pracāriṇaḥ kṛṣṇa-kathāmṛtopamam",
    "GR14kbss_1-u:572": " (Kṛṣṇa-bhāvanāmṛtam 1.24)",
    "GR14kbss_1-u:573": " prabuddhya kāntau yugapad yathā rujaṃ",
    "GR14kbss_1-u:574": " viśleṣajām ūhatur aṅga-mo anāt",
    "GR14kbss_1-u:575": " cāmpeya-nīlābja-dhanus tviṣau tathā",
    "GR14kbss_1-u:576": " sāndropagūhena mudaṃ ca vakṣasoḥ",
    "GR14kbss_1-u:577": " (Kṛṣṇa-bhāvanāmṛtam 1.25)",
    "GR14kbss_1-u:578": " athāsyā vayasyāḥ pramodāt smitāsyāḥ",
    "GR14kbss_1-u:579": " sakhīṃ tāṃ hasantyo mithaḥ prerayantyaḥ",
    "GR14kbss_1-u:580": " saśaṅkāḥ samantāt prabhātād durantāt",
    "GR14kbss_1-u:581": " praviṣṭā nikuñjaṃ saśabdāli-puñjam",
    "GR14kbss_1-u:582": " (Govinda-līlāmṛtam 1.60)",
    "GR14kbss_1-u:583": " abhilakṣya sakhīr vihasad- vadanāḥ",
    "GR14kbss_1-u:584": " savidhopagatā vicalan-nayanāḥ",
    "GR14kbss_1-u:585": " dayitāya mudaṃ dviguṇaṃ dadatī",
    "GR14kbss_1-u:586": " dayitoruyugād udatiṣṭha-diyam",
    "GR14kbss_1-u:587": " (Govinda-līlāmṛtam 1.61)",
    "GR14kbss_1-u:588": " tvarotthitā sambhrama-saṃgṛhīta-",
    "GR14kbss_1-u:589": " pītottarīyeṇa vapuḥ pidhāya",
    "GR14kbss_1-u:590": " pārśve priyasyopaviveśa rādhā",
    "GR14kbss_1-u:591": " salajjam āsāṃ mukham īkṣamāṇā",
    "GR14kbss_1-u:592": " (Govinda-līlāmṛtam 1.62)",
    "GR14kbss_1-u:593": " athānuraktāly anumodanāñcitā",
    "GR14kbss_1-u:594": " mudā tayor aidhata rūpa-mañjarī",
    "GR14kbss_1-u:595": " saiva svayaṃ keli-vilāsinor dvayos",
    "GR14kbss_1-u:596": " tadātva-ramyāpacitau paṭīyasī",
    "GR14kbss_1-u:597": " (Kṛṣṇa-bhāvanāmṛtam 2.7)",
    "GR14kbss_1-u:598": " pṛṣṭhopadhānaṃ nidadhe kayācana",
    "GR14kbss_1-u:599": " pyadhād athānyā mṛdulāṃśukena tau",
    "GR14kbss_1-u:600": " pīyūṣa-va y-ārpitayāsyayoḥ parā",
    "GR14kbss_1-u:601": " nirasya ghūrṇāṃ vikasad dṛśau vyadhāt",
    "GR14kbss_1-u:602": " (Kṛṣṇa-bhāvanāmṛtam 2.9)",
    "GR14kbss_1-u:603": " kācit prasūnāmbu-darārdra-vāsasā",
    "GR14kbss_1-u:604": " vyatyasta-rāgāñjana-yāvakādikam",
    "GR14kbss_1-u:605": " mṛṣṭvā pratisvekṣaṇa-siddhaye tayor",
    "GR14kbss_1-u:606": " mukha-dvayaṃ darpaṇatāṃ nināya kim",
    "GR14kbss_1-u:607": " (Kṛṣṇa-bhāvanāmṛtam 2.16)",
    "GR14kbss_1-u:608": " tāmbūla-vī īr nidadhe parāsminn",
    "GR14kbss_1-u:609": " ekā pa imnā maṇi-dīpa-pālyā",
    "GR14kbss_1-u:610": " tan-maṅgalārātrikam āśu cakre",
    "GR14kbss_1-u:611": " nīrājayanty eva nijāsu-lakṣaiḥ",
    "GR14kbss_1-u:612": " (Kṛṣṇa-bhāvanāmṛtam 2.17)",
    "GR14kbss_1-u:613": " madhye'cyutāṅga-ghana-kuṅkuma-paṅka-digdhaṃ",
    "GR14kbss_1-u:614": " rādhāṅghri-yāvaka-vicitrita-pārśva-yugmam",
    "GR14kbss_1-u:615": " sindūra-candana-kaṇāñjana-bindu-citraṃ",
    "GR14kbss_1-u:616": " talpaṃ tayor diśati keli-viśeṣam ābhyaḥ",
    "GR14kbss_1-u:617": " (Govinda-līlāmṛtam 1.64)",
    "GR14kbss_1-u:618": " pramliṣṭa-puṣpoccaya-sanniveśāṃ",
    "GR14kbss_1-u:619": " tāmbūla-rāgāñjana-citritāṅgīm",
    "GR14kbss_1-u:620": " vyaktībhavat-kānta-vilāsa-cihnāṃ",
    "GR14kbss_1-u:621": " śayyām apaśyan svasakhīm ivālyaḥ",
    "GR14kbss_1-u:622": " (Govinda-līlāmṛtam 1.65)",
    "GR14kbss_1-u:623": " kvacana ghusṛṇa-paṅkaḥ kvāpi sindūrajo 'ṅkaḥ",
    "GR14kbss_1-u:624": " kṣata-viraha-vipakṣa-prasnutāsṛk-sapakṣaḥ",
    "GR14kbss_1-u:625": " kvacana kusuma-dāma-cchinna-kodaṇḍa-dhāma",
    "GR14kbss_1-u:626": " kva ca vilulita-hāraś chinna-maurvī-prakāraḥ",
    "GR14kbss_1-u:627": " (Kṛṣṇāhnika-kaumudī 1.38)",
    "GR14kbss_1-u:628": " kvacana mṛgamadāṅkāḥ kutracit kajjalāṅkāḥ",
    "GR14kbss_1-u:629": " smara-narapati-danti-ccheda-kalpāḥ sphuranti",
    "GR14kbss_1-u:630": " sa hi ratiraṇa-raṅgaḥ kautukodyat-taraṅgaḥ",
    "GR14kbss_1-u:631": " samajani sumukhīnām āgatānāṃ sakhīnām",
    "GR14kbss_1-u:632": " (Kṛṣṇāhnika-kaumudī 1.39)",
    "GR14kbss_1-u:633": " vakṣaḥ svaṃ darśayaṃs tābhyo",
    "GR14kbss_1-u:634": " dṛg bhaṅgyovāca tā hariḥ",
    "GR14kbss_1-u:635": " didṛkṣuḥ svapriyā-vaktra-",
    "GR14kbss_1-u:636": " bhāva-śābalya-mādhurīm",
    "GR14kbss_1-u:637": " vidhuṃ prayāsyantam avekṣya kāntaṃ",
    "GR14kbss_1-u:638": " viśleṣa-bhītoṣasi paśyatālyaḥ",
    "GR14kbss_1-u:639": " didṛkṣayevāmbara-citra-pa yāṃ",
    "GR14kbss_1-u:640": " rādhendulekhā-śatam ālilekha",
    "GR14kbss_1-u:641": " (Govinda-līlāmṛtam 1.67-68) (128)",
    "GR14kbss_1-u:642": " iti nigadati kṛṣṇe vīkṣya sāgre vayasyāḥ",
    "GR14kbss_1-u:643": " prahasita-vadanās tāḥ saṅkucal lola-netrā",
    "GR14kbss_1-u:644": " vikasad amala-gaṇḍaṃ dolitārecita-bhrūḥ",
    "GR14kbss_1-u:645": " priyam anṛju-kaṭākṣaiḥ paśyati sma ghnatīva",
    "GR14kbss_1-u:646": " (Govinda-līlāmṛtam 1.69)",
    "GR14kbss_1-u:647": " helollāsādara-mukulitā vāspa-sāndrāruṇāntā",
    "GR14kbss_1-u:648": " lajjā-śaṅkā-capala-cakitā bhaṅgurerṣyābhareṇa",
    "GR14kbss_1-u:649": " smera-smerā dayita-vadanālokanotphulla-tārā",
    "GR14kbss_1-u:650": " rādhā-dṛṣṭir dayita-nayanānandam uccair vyatānīt",
    "GR14kbss_1-u:651": " (Govinda-līlāmṛtam 1.70)",
    "GR14kbss_1-u:652": " itthaṃ mithaḥ prema-sukhābdhi-magnayoḥ",
    "GR14kbss_1-u:653": " pragetanīṃ vibhrama-mādhurīṃ tayoḥ",
    "GR14kbss_1-u:654": " nipīya sakhyaḥ pramadonmadās tadā",
    "GR14kbss_1-u:655": " tadātva-yogyācaraṇaṃ visasmaruḥ",
    "GR14kbss_1-u:656": " (Govinda-līlāmṛtam 1.71)",
    "GR14kbss_1-u:657": " vilokya līlāmṛta-sindhu-magnau",
    "GR14kbss_1-u:658": " tau tāḥ sakhīś ca praṇayonmadāndhāḥ",
    "GR14kbss_1-u:659": " vṛndā prabhātodaya-jāta-śaṅkā",
    "GR14kbss_1-u:660": " nijeṅgita-jñāṃ nidideśa sārīm",
    "GR14kbss_1-u:661": " (Govinda-līlāmṛtam 1.72)",
    "GR14kbss_1-u:662": " guru-lajjā-bhartṛ-bhīti-",
    "GR14kbss_1-u:663": " loka-hāsa-nivārikā",
    "GR14kbss_1-u:664": " śubhākhyā sārikā prāha",
    "GR14kbss_1-u:665": " rādhikā-bodha-sādhikā",
    "GR14kbss_1-u:666": " (Govinda-līlāmṛtam 1.73)",
    "GR14kbss_1-u:667": " āgantā grāhayitvā tava patir adhunā goṣṭhataḥ kṣīra-bhārān",
    "GR14kbss_1-u:668": " uttiṣṭhottiṣṭha rādhe tad iha kuru gṛhe maṅgalāṃ vāstu-pūjāma",
    "GR14kbss_1-u:669": " itthaṃ yāvad dhavāmbā tava nahi śayanād utthitā vāvadīti",
    "GR14kbss_1-u:670": " tāvac chayyā-niketaṃ vraja sakhi nibhṛtaṃ kuñjataḥ kañja-netre//",
    "GR14kbss_1-u:671": " (Govinda-līlāmṛtam 1.74)",
    "GR14kbss_1-u:672": " śaṅkā-paṅkā-kalita-hṛdayā śaṅkate'syā dhavāmbā",
    "GR14kbss_1-u:673": " chidrānveṣī patir atika uḥ sārthanāmābhimanyuḥ",
    "GR14kbss_1-u:674": " ruṣṭābhīkṣṇaṃ parivadati sā hā nanandāpi mandā",
    "GR14kbss_1-u:675": " prātar-jātaṃ tad api saralāṃ kṛṣṇa naināṃ jahāsi",
    "GR14kbss_1-u:676": " (Govinda-līlāmṛtam 1.77)",
    "GR14kbss_1-u:677": " sārī-vaco-mandara-śaila-pāta-",
    "GR14kbss_1-u:678": " saṃkṣubdha-hṛd-dugdha-payodhir eṣā",
    "GR14kbss_1-u:679": " athodbhraman netra-navīna-mīnā",
    "GR14kbss_1-u:680": " viyoga-dīnā śayanād udasthāt",
    "GR14kbss_1-u:681": " (Govinda-līlāmṛtam 1.78)",
    "GR14kbss_1-u:682": " kṛṣṇo 'pi kāntaṃ vṛṣabhānu-jāyāḥ",
    "GR14kbss_1-u:683": " paśyan mukhaṃ bhīti-vilola-netram",
    "GR14kbss_1-u:684": " nīlaṃ sucīnaṃ dayitā-nicolaṃ",
    "GR14kbss_1-u:685": " gṛhṇan svatalpāt tvarayodatiṣṭhat",
    "GR14kbss_1-u:686": " (Govinda-līlāmṛtam 1.79)",
    "GR14kbss_1-u:687": " parivartita-saṃvyānau",
    "GR14kbss_1-u:688": " mithas tāv atha śaṅkitau",
    "GR14kbss_1-u:689": " paraspara-karālambau",
    "GR14kbss_1-u:690": " niragātāṃ nikuñjataḥ",
    "GR14kbss_1-u:691": " (Govinda-līlāmṛtam 1.80)",
    "GR14kbss_1-u:692": " rādhā-pāṇiṃ savye'savye",
    "GR14kbss_1-u:693": " pāṇau bibhrad veṇuṃ kṛṣṇaḥ",
    "GR14kbss_1-u:694": " reje kuñjān niryan yadvad",
    "GR14kbss_1-u:695": " vidyun-mālāśliṣṭāmbhodaḥ",
    "GR14kbss_1-u:696": " (Govinda-līlāmṛtam 1.81)",
    "GR14kbss_1-u:697": " haimaṃ bhṛṅgāram ekā vyajanam atha parā svarṇa-daṇḍaṃ dadhānā",
    "GR14kbss_1-u:698": " kāpy ādarśaṃ sudarśaṃ ghusṛṇa-malayajā'matram anyā vicitram",
    "GR14kbss_1-u:699": " kācit tāmbūla-pātraṃ maṇi-citam aparā sārikāṃ pañjarasthām",
    "GR14kbss_1-u:700": " itthaṃ sakhyaḥ kiyat yāḥ pramudita-hṛdayā niryayuḥ kuñja-gehāt",
    "GR14kbss_1-u:701": " (Govinda-līlāmṛtam 1.82)",
    "GR14kbss_1-u:702": " māhendra-kānta-cchadanaṃ sakāñcanaṃ",
    "GR14kbss_1-u:703": " dāntaṃ sasindūra-samudgakaṃ parā",
    "GR14kbss_1-u:704": " āpanna-satvā-kuca-ku malopamaṃ",
    "GR14kbss_1-u:705": " kuñjād gṛhītvā niragān mṛdu-smitā",
    "GR14kbss_1-u:706": " (Govinda-līlāmṛtam 1.83)",
    "GR14kbss_1-u:707": " āśleṣa-sañchinna-guṇāt paricyutaṃ",
    "GR14kbss_1-u:708": " hārāl lasan-mauktika-sañcayaṃ mudā",
    "GR14kbss_1-u:709": " vicitya kācit svapa āñcale dṛḍhaṃ",
    "GR14kbss_1-u:710": " nibadhnatī kuñja-gṛhād viniryayau",
    "GR14kbss_1-u:711": " (Govinda-līlāmṛtam 1.84)",
    "GR14kbss_1-u:712": " tā aṅkaṃ keli-vibhraṣṭaṃ",
    "GR14kbss_1-u:713": " talpād ādāya satvarā",
    "GR14kbss_1-u:714": " nirgatya sveśvarī-karṇe",
    "GR14kbss_1-u:715": " yuyoja rati-mañjarī",
    "GR14kbss_1-u:716": " (Govinda-līlāmṛtam 1.85)",
    "GR14kbss_1-u:717": " talpa-prāntād upādāya",
    "GR14kbss_1-u:718": " kañculīṃ rūpa-mañjarī",
    "GR14kbss_1-u:719": " priyanarma-sakhī sakhyai",
    "GR14kbss_1-u:720": " nirgatya nibhṛtaṃ dadau",
    "GR14kbss_1-u:721": " (Govinda-līlāmṛtam 1.86)",
    "GR14kbss_1-u:722": " patadgrāham upādāya",
    "GR14kbss_1-u:723": " dāsikā guṇa-mañjarī",
    "GR14kbss_1-u:724": " tāmbūlaṃ carvitaṃ tābhyo",
    "GR14kbss_1-u:725": " vibhajantī bahir yayau",
    "GR14kbss_1-u:726": " (Govinda-līlāmṛtam 1.87)",
    "GR14kbss_1-u:727": " mañjulālī tayor aṅgāc",
    "GR14kbss_1-u:728": " cyuta-mālyānulepanam",
    "GR14kbss_1-u:729": " talpād ādāya sarvābhyaḥ",
    "GR14kbss_1-u:730": " prayacchantī vinirgatā",
    "GR14kbss_1-u:731": " (Govinda-līlāmṛtam 1.88)",
    "GR14kbss_1-u:732": " vilokyāgre meghāmbara-vṛta-śarīraṃ priyatamaṃ",
    "GR14kbss_1-u:733": " vayasyāṃ tāṃ pītāmbara-parivṛtāṅgīṃ pramuditām",
    "GR14kbss_1-u:734": " hasantyas tāḥ sakhyaḥ kara-pihita-mukhyaḥ pratidiśaṃ",
    "GR14kbss_1-u:735": " diśantyaś cānyonyaṃ ku ila-cala-dṛgbhir mumudire",
    "GR14kbss_1-u:736": " (Govinda-līlāmṛtam 1.89)",
    "GR14kbss_1-u:737": " samīkṣya tāsāṃ parihāsa-bhaṅgīm",
    "GR14kbss_1-u:738": " anyonya-vaktrārpita-phulla-netrau",
    "GR14kbss_1-u:739": " samucchalat-prema-sukhābdhi-magnau",
    "GR14kbss_1-u:740": " citrārpitāṅgāv iva tāv abhūtām",
    "GR14kbss_1-u:741": " (Govinda-līlāmṛtam 1.90)",
    "GR14kbss_1-u:742": " ghanaśyāmaṃ cīnaṃ vasanam abhilīnaṃ priya-tanau",
    "GR14kbss_1-u:743": " kṣamā nāsīt kāntā svam api paricetuṃ ghana-rucau",
    "GR14kbss_1-u:744": " svam ajñāsīt sphītaṃ harir api na pītaṃ priyatamā-",
    "GR14kbss_1-u:745": " tanau līnaṃ cīnaṃ kanaka-ruci kambāv iva payaḥ",
    "GR14kbss_1-u:746": " (Govinda-līlāmṛtam 1.91)",
    "GR14kbss_1-u:747": " tayor līlā-sudhā-pāna-",
    "GR14kbss_1-u:748": " pratyūhāmarṣa-saṅkulā",
    "GR14kbss_1-u:749": " nindanty aruṇam udyantam",
    "GR14kbss_1-u:750": " athāha lalitā sakhīm",
    "GR14kbss_1-u:751": " (Govinda-līlāmṛtam 1.92)",
    "GR14kbss_1-u:752": " ūṣasi vara-vadhūnāṃ paśya rādhe'ruṇo 'yaṃ",
    "GR14kbss_1-u:753": " ramaṇa-sahita-līlā-bhaṅgataḥ pāpa-rugbhiḥ",
    "GR14kbss_1-u:754": " galita-pada-yugo 'py adyāpi tan no jahāti",
    "GR14kbss_1-u:755": " dhruvam iti vacanaṃ yad-dustyajaḥ sva-svabhāvaḥ",
    "GR14kbss_1-u:756": " (Govinda-līlāmṛtam 1.93)",
    "GR14kbss_1-u:757": " aruṇāruṇe nidadhatī tato 'mbare",
    "GR14kbss_1-u:758": " rati-keli-bhaṅgaja-ruṣā'ruṇāṃ dṛśam",
    "GR14kbss_1-u:759": " lalitopahāsa-janita-smitānanā",
    "GR14kbss_1-u:760": " vṛṣabhānujāha mṛdu-mañjubhāṣiṇī",
    "GR14kbss_1-u:761": " anūrur apy astamayan kṣaṇārddhān",
    "GR14kbss_1-u:762": " nabho vilaṅghyodayam eti so 'yam",
    "GR14kbss_1-u:763": " cet sorum enaṃ sa vidhir vyadhāsyad",
    "GR14kbss_1-u:764": " vārttāpi rātrer na tadābhaviṣyat",
    "GR14kbss_1-u:765": " (Govinda-līlāmṛtam 1.94-95)",
    "GR14kbss_1-u:766": " manoramāṃ vīkṣya vibhāta-lakṣmīṃ",
    "GR14kbss_1-u:767": " nipīya tasyā vacanāsavaṃ ca",
    "GR14kbss_1-u:768": " mudonmanā vismṛta-goṣṭha-yānaḥ",
    "GR14kbss_1-u:769": " prāṇeśvarīṃ tām avadan mukundaḥ",
    "GR14kbss_1-u:770": " inaṃ prabhātopagataṃ samīkṣya",
    "GR14kbss_1-u:771": " kānteva kāntāntara-bhukta-kāntam",
    "GR14kbss_1-u:772": " paśyānya-dik-saṅga-kaṣāyitāṅgaṃ",
    "GR14kbss_1-u:773": " prācīyam īrṣyāruṇiteva jātā",
    "GR14kbss_1-u:774": " (Govinda-līlāmṛtam 1.96-97)",
    "GR14kbss_1-u:775": " paśyonmatte dvijeśo 'py akhila-jana-tama-stoma-hantāpi śāntaḥ",
    "GR14kbss_1-u:776": " kānto 'yaṃ te samantāt sapadi nipatito vāruṇīṃ saṃniṣevya",
    "GR14kbss_1-u:777": " itthaṃ svīyena-saṅga-pramudita-nalinī-hāsa-sañjāta-lajjā",
    "GR14kbss_1-u:778": " śaṅke vaktraṃ pidhatte hy uṣasi kumudinī saṅkucadbhir dalaiḥ svaiḥ",
    "GR14kbss_1-u:779": " (Govinda-līlāmṛtam 1.98)",
    "GR14kbss_1-u:780": " dṛṣṭvā tamaḥ-kṣayam amī vidhunānyapuṣṭā",
    "GR14kbss_1-u:781": " naktaṃ tamaś-caya-nibhāś cakitāḥ prabhāte",
    "GR14kbss_1-u:782": " mitraṃ tad-āśrayatayā tamasā carantīṃ",
    "GR14kbss_1-u:783": " grastaṃ kuhūr iti kuhūṃ svagirāhvayanti",
    "GR14kbss_1-u:784": " (Govinda-līlāmṛtam 1.99)",
    "GR14kbss_1-u:785": " vasanta-kānta-saṃsarga-",
    "GR14kbss_1-u:786": " jātānanda-bharā avī",
    "GR14kbss_1-u:787": " kapotī-ghūtkṛti-miṣāt",
    "GR14kbss_1-u:788": " śītkarotīva sonmadā",
    "GR14kbss_1-u:789": " (Govinda-līlāmṛtam 1.100)",
    "GR14kbss_1-u:790": " paśyānusarati cañcala-bhṛṅgaḥ",
    "GR14kbss_1-u:791": " kairaviṇī-kula-keli-piśaṅgaḥ",
    "GR14kbss_1-u:792": " nalinī-koṣe niśi kṛta-saṅgāṃ",
    "GR14kbss_1-u:793": " bhṛṅgīṃ śaśimukhi/",
    "GR14kbss_1-u:794": " kṛta-natibhaṅgām",
    "GR14kbss_1-u:795": " (Govinda-līlāmṛtam 1.101)",
    "GR14kbss_1-u:796": " kāntam āyāntam āśaṅkyā-",
    "GR14kbss_1-u:797": " ruṇāṃśu-dviguṇāruṇam",
    "GR14kbss_1-u:798": " kokī koka-nadaṃ cañcvā",
    "GR14kbss_1-u:799": " cumbaty ānanda-vihvalā",
    "GR14kbss_1-u:800": " (Govinda-līlāmṛtam 1.102)",
    "GR14kbss_1-u:801": " kalasvanākhyaḥ kalakaṇṭhi/ haṃsaḥ",
    "GR14kbss_1-u:802": " samīkṣya nau sammada-phulla-pakṣaḥ",
    "GR14kbss_1-u:803": " riraṃsum apy eṣa visṛjya haṃsīṃ",
    "GR14kbss_1-u:804": " ta aṃ ta inyāḥ purataḥ sameti",
    "GR14kbss_1-u:805": " (Govinda-līlāmṛtam 1.103)",
    "GR14kbss_1-u:806": " svasahacara-visṛṣṭaṃ svāmibhuktaṃ mṛṇālaṃ",
    "GR14kbss_1-u:807": " madakala-kalakaṇṭhī vibhratī paśya cañcvā",
    "GR14kbss_1-u:808": " ramaṇam anu sameti tvan mukhābjārpitākṣī",
    "GR14kbss_1-u:809": " sarasija-mukhi nāmnā tuṇḍiketī marālī",
    "GR14kbss_1-u:810": " (Govinda-līlāmṛtam 1.104)",
    "GR14kbss_1-u:811": " malaya-śikhara-cārī paṅkajāmoda-dhārī",
    "GR14kbss_1-u:812": " vratati-na a-kumārī-lāsya-śikṣādhikārī",
    "GR14kbss_1-u:813": " vahati jala-vihārī vāyur āyāsa-dārī",
    "GR14kbss_1-u:814": " sa ramaṇa-vara-nārī-sveda-jālāpahārī",
    "GR14kbss_1-u:815": " (Govinda-līlāmṛtam 1.105)",
    "GR14kbss_1-u:816": " itīśayoḥ sumadhura-vāg vilāsayoḥ",
    "GR14kbss_1-u:817": " samīkṣya tāṃ svabhavana-yāna-vismṛtam",
    "GR14kbss_1-u:818": " sakhīś ca tāḥ smita-rucirā mudonmadā",
    "GR14kbss_1-u:819": " vaneśvarī divasa-bhiyāsa sonmanāḥ",
    "GR14kbss_1-u:820": " (Govinda-līlāmṛtam 1.106)",
    "GR14kbss_1-u:821": " kāntā udīyur vikasan mukhendavo",
    "GR14kbss_1-u:822": " rātrir gatā cāstam apāsta-candrikā",
    "GR14kbss_1-u:823": " vilāsa-bhaṅgaḥ katham astu nāstu vā",
    "GR14kbss_1-u:824": " kṣaṇaṃ hṛdaiveti parāmamarśa sā",
    "GR14kbss_1-u:825": " (Kṛṣṇa-bhāvanāmṛtam 2.56)",
    "GR14kbss_1-u:826": " tamāṃsya naśyann abhito yathā yathā",
    "GR14kbss_1-u:827": " tadā prakāśaś ca yathā yathaidhata",
    "GR14kbss_1-u:828": " tathā tathā hṛd-rujam eva sānvabhūd",
    "GR14kbss_1-u:829": " vrajasya rītiṃ śrutayo 'pi no viduḥ",
    "GR14kbss_1-u:830": " (Kṛṣṇa-bhāvanāmṛtam 2.57)",
    "GR14kbss_1-u:831": " atha vṛndeṅgitābhijñā",
    "GR14kbss_1-u:832": " samaya-jñā taru-sthitā",
    "GR14kbss_1-u:833": " padyam udyotayāmāsa",
    "GR14kbss_1-u:834": " kakkha ī vṛddha-marka ī",
    "GR14kbss_1-u:835": " (Govinda-līlāmṛtam 1.107)",
    "GR14kbss_1-u:836": " raktāmbarā satāṃ vandyā",
    "GR14kbss_1-u:837": " prātaḥ-sandhyā tapasvinī",
    "GR14kbss_1-u:838": " ūrdhva-prasarpad arkāṃśur",
    "GR14kbss_1-u:839": " jaṭileyam upasthitā",
    "GR14kbss_1-u:840": " (Govinda-līlāmṛtam 1.108)",
    "GR14kbss_1-u:841": " ākarṇya tābhir jaṭileti varṇa-",
    "GR14kbss_1-u:842": " trayīṃ vivarṇatvam adhāri sadyaḥ",
    "GR14kbss_1-u:843": " vilāsa-ratnākaram udbhavantī",
    "GR14kbss_1-u:844": " śaṅkaiva tāsāṃ culukī-cakāra",
    "GR14kbss_1-u:845": " (Kṛṣṇa-bhāvanāmṛtam 2.60)",
    "GR14kbss_1-u:846": " pathi piśuna-matibhyaḥ śaṅkamānau gurubhyaḥ",
    "GR14kbss_1-u:847": " cala-cakita-taraṅgau nikṣipantāv apāṅgau",
    "GR14kbss_1-u:848": " parama-guṇa-gabhīrau kāma-saṃgrāma-dhīrau",
    "GR14kbss_1-u:849": " yayatū rati-vitandrau rādhikā-kṛṣṇacandrau",
    "GR14kbss_1-u:850": " (Kṛṣṇāhnika-kaumudī 1.42)",
    "GR14kbss_1-u:851": " na pathi na bhavane vā lakṣitau tau vane vā",
    "GR14kbss_1-u:852": " sahaja-sad-anuraktyā svīyayānanda-śaktyā",
    "GR14kbss_1-u:853": " parijana-nayanānām utsavānādadhānāv",
    "GR14kbss_1-u:854": " atha pathi viharantau rejatur loka-kāntau",
    "GR14kbss_1-u:855": " (Kṛṣṇāhnika-kaumudī 1.43)",
    "GR14kbss_1-u:856": " bhraśyad dukūla-cikura-srajam unnayantau",
    "GR14kbss_1-u:857": " bhītau pṛthag gahana-vartmani cāpayāntau",
    "GR14kbss_1-u:858": " tau vīkṣya bhīti-taralau jaṭileti nāmnā",
    "GR14kbss_1-u:859": " sakhyas tatas tata itaś cakitā nirīyuḥ",
    "GR14kbss_1-u:860": " (Govinda-līlāmṛtam 1.110)",
    "GR14kbss_1-u:861": " vāme candrāvali-parijanān ghoṣa-vṛddhān purastāt",
    "GR14kbss_1-u:862": " kṛṣṇaḥ paścāt ku ila-jaṭilām āgatāṃ manyamānaḥ",
    "GR14kbss_1-u:863": " yāntīṃ kāntāṃ sabhaya-caṭulāṃ dakṣiṇe draṣṭum utkaś",
    "GR14kbss_1-u:864": " cañcad-grīvaṃ diśi diśi dṛśau prerayan goṣṭham āyāt",
    "GR14kbss_1-u:865": " (Govinda-līlāmṛtam 1.111)",
    "GR14kbss_1-u:866": " mlānām utkṣipya mālāṃ tru ita-maṇisaraḥ kajjalaṃ vibhrad oṣṭhe",
    "GR14kbss_1-u:867": " saṃkīrṇāṅgo nakhāṅkair diśi diśi vikiran ghūrṇite netra-padme",
    "GR14kbss_1-u:868": " paśya mlānāṅga-yaṣṭiḥ sphuṭam aparicito gopa-goṣṭhībhir agre",
    "GR14kbss_1-u:869": " goṣṭhe goṣṭhendra-sūnuḥ praviśati rajanau dhvaṃsam āsādayantyām",
    "GR14kbss_1-u:870": " (Stava-mālā, Kuñja-bhaṅga 2)",
    "GR14kbss_1-u:871": " anugatā jaṭilety abhiśaṅkinī",
    "GR14kbss_1-u:872": " guru-nitamba-kucodvahanākulā",
    "GR14kbss_1-u:873": " druta-vilambita-valgu yayau vrajaṃ",
    "GR14kbss_1-u:874": " kara-dhṛtāmbara-keśacayeśvarī",
    "GR14kbss_1-u:875": " (Govinda-līlāmṛtam 1.112)",
    "GR14kbss_1-u:876": " na vyālād api sambibheti purataḥ sthāṇor yathā dūrato",
    "GR14kbss_1-u:877": " nodvignā kari-garjitād api yathā kākāvalī-nisvanāt",
    "GR14kbss_1-u:878": " naiveyaṃ timire'pi muhyati-tarāṃ kāmaṃ prakāśe yathā",
    "GR14kbss_1-u:879": " tan manye virahe'pi naiva vidhurā kāntasya yoge yathā",
    "GR14kbss_1-u:880": " (Jagannātha-vallabha-nāṭakam 5.34)",
    "GR14kbss_1-u:881": " bhayānurāgoccaya-dhūmra-lola-dṛk-",
    "GR14kbss_1-u:882": " tiras-kariṇyā pihite manorathe",
    "GR14kbss_1-u:883": " nije niveśyaiva hi rūpa-mañjarī",
    "GR14kbss_1-u:884": " gṛhaṃ ninīṣuḥ pathi tāṃ tad anvayāt",
    "GR14kbss_1-u:885": " (Govinda-līlāmṛtam 1.113)",
    "GR14kbss_1-u:886": " itas-tataḥ kṣipta-calekṣaṇāśugair",
    "GR14kbss_1-u:887": " bhī-dustha-hṛd-vṛtti-cayair bha air iva",
    "GR14kbss_1-u:888": " agresarais tāṃ rati-mañjarī ca sā",
    "GR14kbss_1-u:889": " nivārayanty anya-janāṃs tadānvayāt",
    "GR14kbss_1-u:890": " (Govinda-līlāmṛtam 1.114)",
    "GR14kbss_1-u:891": " tābhir vṛtā vraja-janair avilokitaiva",
    "GR14kbss_1-u:892": " veśma praviśya nija-talpam athādhyatiṣṭhat",
    "GR14kbss_1-u:893": " preyo-viyoga-vidhurā hi sakhīm athāsau",
    "GR14kbss_1-u:894": " hṛd-vedanāṃ prakaṭam āha sagadgadāśru",
    "GR14kbss_1-u:895": " (Kṛṣṇa-bhāvanāmṛtam 2.80)",
    "GR14kbss_1-u:896": " niḥsārya gehāl lalite'dhunaiva māṃ",
    "GR14kbss_1-u:897": " praveśayasy apy adhunaiva tat punaḥ",
    "GR14kbss_1-u:898": " kṛṣṇāṅga-saṅgāmṛta-sindhu-majjana-",
    "GR14kbss_1-u:899": " pralobhanaivādya vṛthā kṛtā tvayā",
    "GR14kbss_1-u:900": " (Kṛṣṇa-bhāvanāmṛtam 2.76)",
    "GR14kbss_1-u:901": " astācalaṃ yann adhunā vyaloki yaḥ",
    "GR14kbss_1-u:902": " sa tigma-raśmiḥ sakhi/",
    "GR14kbss_1-u:903": " pūrva-parvatam",
    "GR14kbss_1-u:904": " āroḍhum ākāṅkṣati kiṃ vibhāvarī",
    "GR14kbss_1-u:905": " kha-puṣpatām adyatanī jagāma kim?",
    "GR14kbss_1-u:906": " (Kṛṣṇa-bhāvanāmṛtam 2.77)",
    "GR14kbss_1-u:907": " dhiṅ me śrutiṃ dhig rasanāṃ dṛśaṃ ca dhik",
    "GR14kbss_1-u:908": " sadātanautkaṇṭhya-bhara-jvarāturam",
    "GR14kbss_1-u:909": " prāpur na pātuṃ lavam apy amuṣya yāḥ",
    "GR14kbss_1-u:910": " sausvarya-saurasya-surūpatāmṛtam",
    "GR14kbss_1-u:911": " (Kṛṣṇa-bhāvanāmṛtam 2.78)",
    "GR14kbss_1-u:912": " nirveda-paddhatim apīpa had eva pūrvaṃ",
    "GR14kbss_1-u:913": " yogo 'dhunā tu sarale bhavatīṃ viyogaḥ",
    "GR14kbss_1-u:914": " ādyo 'cyutāmṛtam adarśayad artham asyā",
    "GR14kbss_1-u:915": " anyo 'nubhāvayati hā ka u-kālakū am",
    "GR14kbss_1-u:916": " (Kṛṣṇa-bhāvanāmṛtam 2.79)",
    "GR14kbss_1-u:917": " itthaṃ sakhī-giram api pratiboddhum eṣā",
    "GR14kbss_1-u:918": " naivānurāga-para-bhāgavatī śaśāka",
    "GR14kbss_1-u:919": " svapne punaḥ kalayituṃ hṛdayādhināthaṃ",
    "GR14kbss_1-u:920": " suṣvāpa sā'tha śayane vṛṣabhānu-putrī",
    "GR14kbss_1-u:921": " (Kṛṣṇa-bhāvanāmṛtam 2.80 ślokārdhaḥ)",
    "GR14kbss_1-u:922": " anabhisārikāṃ kāñcit pṛcchantīṃ prati kācid āha-",
    "GR14kbss_1-u:923": " srastaṃ srastam udañcayaty adhiśiraḥ śyāmaṃ nicolāñcalaṃ",
    "GR14kbss_1-u:924": " hastena ślatha-durbalena lulitākalpāṃ vahantī tanum",
    "GR14kbss_1-u:925": " muktārdhām avarudhya veṇim alasa-syande kṣipantī dṛśau",
    "GR14kbss_1-u:926": " kuñjāt paśya gṛhaṃ praviśya nibhṛtaṃ śete sakhī rādhikā",
    "GR14kbss_1-u:927": " (Stava-mālā, Kuñja-bhaṅga 1)",
    "GR14kbss_1-u:928": " nirvartya vibhrama-bharaṃ samaye svadhāmni",
    "GR14kbss_1-u:929": " supte'cyute pratilayaṃ śrutayo yatheśam",
    "GR14kbss_1-u:930": " līlā-vitāna-nipuṇāḥ saguṇāḥ samīyuḥ",
    "GR14kbss_1-u:931": " sakhyo 'palakṣya-gatayaḥ sadanaṃ yathā-svam",
    "GR14kbss_1-u:932": " (Govinda-līlāmṛtam 1.116)",
    "GR14kbss_1-u:933": " iti śrī-bhāvanā-sāra-saṅgrahe niśānta-līlā-saṅgraho nāma prathama-saṅgrahaḥ",
    "GR14kbss_1-u:934": " śrī śrī Bhāvanā-sāra-saṅgrahaḥ",
    "GR14kbss_1-u:935": " Prātar-līlā (1)",
    "GR14kbss_1-u:936": " paśyantīṃ svasutaṃ śaci bhagavatī saṅkīrtane vikṣataṃ",
    "GR14kbss_1-u:937": " prātar hā katham eva te vapur idaṃ sūno babhūva kṣatam",
    "GR14kbss_1-u:938": " itthaṃ lālanataḥ svaputra-vanuṣi vyagrā spṛśantī muhus",
    "GR14kbss_1-u:939": " talpāj jāgarayāñ cakāra yam ahaṃ taṃ gauracandraṃ bhaje",
    "GR14kbss_1-u:940": " bhaktaiḥ sārddham upāgatair bhuvi nataiḥ śrīvāsa-guptādibhiḥ",
    "GR14kbss_1-u:941": " pṛcchadbhiḥ kuśalaṃ prage parimilan prakṣālya vaktraṃ jalaiḥ",
    "GR14kbss_1-u:942": " puṣpādi-prativāsitaiḥ sukathayan svapnānubhūtaṃ kathāṃ",
    "GR14kbss_1-u:943": " snātvādyād dhari-śeṣam odana-varaṃ yas taṃ ḥhi gauraṃ bhaje",
    "GR14kbss_1-u:944": " mūla-sūtra",
    "GR14kbss_1-u:945": " rādhāṃ snāta-vibhūṣitāṃ vraja-payāhūtāṃ sakhībhiḥ prage",
    "GR14kbss_1-u:946": " tad-gehe vihitānnapāka-racanāṃ kṛṣṇāvaśeṣāśanām",
    "GR14kbss_1-u:947": " kṛṣṇaṃ buddham avāpta-dhenu-sadanaṃ nirvyūḍha-godohanaṃ",
    "GR14kbss_1-u:948": " susnātaṃ kṛta-bhojanaṃ sahacarais tāṃ cātha taṃ cāśraye",
    "GR14kbss_1-u:949": " (Govinda-līlāmṛta 2.1)",
    "GR14kbss_1-u:950": " snātānulipta-vapuṣaḥ pupuṣuḥ svabhās tan",
    "GR14kbss_1-u:951": " nirmālya-mālya-vasanābharaṇena dāsyaḥ",
    "GR14kbss_1-u:952": " prāsya svakāmam anuvṛtti-ratās tayor yāḥ",
    "GR14kbss_1-u:953": " śrī-rūpa-mañjari-samāna-guṇābhidhānāḥ",
    "GR14kbss_1-u:954": " (Kṛṣṇa-bhāvanāmṛtam 3.1)",
    "GR14kbss_1-u:955": " tā vidyud-uddyuti--jayi-prapadaika-rekhā",
    "GR14kbss_1-u:956": " vaidagdhya eva kila mūrti-bhṛtas tathāpi",
    "GR14kbss_1-u:957": " yūtheśvarītvam api samyag arocayitvā",
    "GR14kbss_1-u:958": " dāsyāmṛtābdhim anu sasnur ajasram asyāḥ",
    "GR14kbss_1-u:959": " (Kṛṣṇa-bhāvanāmṛtam 3.2)",
    "GR14kbss_1-u:960": " śvaśrū-purāntara-gatottara pārśva-varti",
    "GR14kbss_1-u:961": " bhrājiṣṇu dhāma vara-śilpa-kalaika-dhāma",
    "GR14kbss_1-u:962": " tātena vatsalatayā vṛṣabhānunaiva",
    "GR14kbss_1-u:963": " nirmāpitaṃ tad upamāpi tad eva nānyat",
    "GR14kbss_1-u:964": " (Kṛṣṇa-bhāvanāmṛtam 3.3)",
    "GR14kbss_1-u:965": " sthūṇā-praghāṇa pa alāṅgaṇa-toraṇālī-",
    "GR14kbss_1-u:966": " gopānasī-vividha-koṣṭha-kapā a-vedyaḥ",
    "GR14kbss_1-u:967": " rājanti yatra maṇi-dīpa-tati-pradīpta-",
    "GR14kbss_1-u:968": " vaicitrya-nirmita-janekṣaṇa-citra-bhāvāḥ",
    "GR14kbss_1-u:969": " (Kṛṣṇa-bhāvanāmṛtam 3.4)",
    "GR14kbss_1-u:970": " yatrendranīla-maṇi-bhūr-valabhī ghanābhā",
    "GR14kbss_1-u:971": " haṃsālir apy upari rājati rājatī sā",
    "GR14kbss_1-u:972": " ye vīkṣya bandhu-ripu-bhāna-bhṛto vitatya",
    "GR14kbss_1-u:973": " saṅkocayanti śikhinaḥ svaśikhaṇḍa-paṅktīḥ",
    "GR14kbss_1-u:974": " (Kṛṣṇa-bhāvanāmṛtam 3.5)",
    "GR14kbss_1-u:975": " tatropaveśa-śayanāśana-bhūṣaṇādi-",
    "GR14kbss_1-u:976": " vedīr vimṛjya parilipya viśodhya tās tāḥ",
    "GR14kbss_1-u:977": " āstīrya rāṅkavam upary upayukta-muktam",
    "GR14kbss_1-u:978": " ullocam unnata-mudo militā babandhuḥ",
    "GR14kbss_1-u:979": " (Kṛṣṇa-bhāvanāmṛtam 3.6)",
    "GR14kbss_1-u:980": " ekā mamārja maṇi-kāñcana-bhājanāni",
    "GR14kbss_1-u:981": " kācit payaḥ samaya-yogyam upānināya",
    "GR14kbss_1-u:982": " citrāṃśukāpihita-ratna-catuṣkikāyām",
    "GR14kbss_1-u:983": " ālambanīyam adadhād aparopabarham",
    "GR14kbss_1-u:984": " (Kṛṣṇa-bhāvanāmṛtam 3.7)",
    "GR14kbss_1-u:985": " pūrvedyur aṃśuka-maṇimaya-bhūṣaṇāni",
    "GR14kbss_1-u:986": " mṛṣṭāni yatra nihitāny atha sampu aṃ tat",
    "GR14kbss_1-u:987": " uccair jhanad-valaya-rāji samudghaṭayya",
    "GR14kbss_1-u:988": " kācij jagharṣa vidhu-kuṅkuma-candanāni",
    "GR14kbss_1-u:989": " (Kṛṣṇa-bhāvanāmṛtam 3.8)",
    "GR14kbss_1-u:990": " anyā vyadhatta sumanāḥ sumanobhir eva",
    "GR14kbss_1-u:991": " citraiḥ kirī a-ka akāṅgada-hāra-kāñcīḥ",
    "GR14kbss_1-u:992": " jātī-lavaṅga-khadirādibhi rajyamānāḥ",
    "GR14kbss_1-u:993": " kācid babandha surasāḥ phaṇivallī-vī īḥ",
    "GR14kbss_1-u:994": " atrāntare pratidiśaṃ dadhi-manthanottha-",
    "GR14kbss_1-u:995": " rāvair avārita-mahīsura-veda-ghoṣaiḥ",
    "GR14kbss_1-u:996": " hambā-dhvani-vyatividhāna-mitho 'vadhāyi-",
    "GR14kbss_1-u:997": " dhenvāli-tarṇaka-ghaṭā valad antarāyaiḥ",
    "GR14kbss_1-u:998": " (Kṛṣṇa-bhāvanāmṛtam 3.10)",
    "GR14kbss_1-u:999": " vṛndiṣṭha-vandi-jana-vṛnda-vitāyamāna-",
    "GR14kbss_1-u:1000": " śrī-kṛṣṇa-kīrti-virudāli-sudhā-taraṅgaiḥ",
    "GR14kbss_1-u:1001": " śārī-śuka-vraja-kalaiḥ kalaviṅka-keki-",
    "GR14kbss_1-u:1002": " kolāhalaiḥ kramata eva samedhamānaiḥ",
    "GR14kbss_1-u:1003": " (Kṛṣṇa-bhāvanāmṛtam 3.11)",
    "GR14kbss_1-u:1004": " jāgratsu loka-nicayeṣv atha vāsareti",
    "GR14kbss_1-u:1005": " kartavya-bhāvana-pareṣv adhiśayam eva",
    "GR14kbss_1-u:1006": " kṛṣṇekṣaṇa-kṣaṇa satṛṣṇatayā purandhrī-",
    "GR14kbss_1-u:1007": " vṛndeṣu nanda-gṛha-sandita-mānaseṣu",
    "GR14kbss_1-u:1008": " (Kṛṣṇa-bhāvanāmṛtam 3.12)",
    "GR14kbss_1-u:1009": " naptrī-mukhāmbuja-vilokana-jīvitāyāṃ",
    "GR14kbss_1-u:1010": " tatropasṛtya sahasā mukharābhidhāyām",
    "GR14kbss_1-u:1011": " vātsalya-ratna-paṭalī-bhṛta-peṭikāyāṃ",
    "GR14kbss_1-u:1012": " rādhe/ kva putri/",
    "GR14kbss_1-u:1013": " bhavasīti samāhvayantyām",
    "GR14kbss_1-u:1014": " (Kṛṣṇa-bhāvanāmṛtam 3.13)",
    "GR14kbss_1-u:1015": " svabhāva-ku ilāpy ātma-",
    "GR14kbss_1-u:1016": " suta-sampatti-kāṅkṣayā",
    "GR14kbss_1-u:1017": " vyākulā jaṭilā gatvā",
    "GR14kbss_1-u:1018": " nikaṭaṃ tām athābravīt",
    "GR14kbss_1-u:1019": " sūnoḥ prajāyur dhana-vṛddhaye'sau",
    "GR14kbss_1-u:1020": " tvayā snuṣā jñe/",
    "GR14kbss_1-u:1021": " niyataṃ niyojyā",
    "GR14kbss_1-u:1022": " sumaṅgala-snāna-vibhūṣaṇādau",
    "GR14kbss_1-u:1023": " go-koṭi-hetos tapanārcanāya",
    "GR14kbss_1-u:1024": " ājñānavajñā nija-goṣṭha-rājñyāḥ",
    "GR14kbss_1-u:1025": " kāryānabhijñoktiṣu te'py avajñā",
    "GR14kbss_1-u:1026": " ity ādiśaty anvaham artha-vijñā",
    "GR14kbss_1-u:1027": " vijñāpitā me kila paurṇamāsī",
    "GR14kbss_1-u:1028": " asmāt tvam ārye svāṃ naptrīṃ",
    "GR14kbss_1-u:1029": " sarva-maṅgala-maṇḍitām",
    "GR14kbss_1-u:1030": " vidhehi sarva-sampattir",
    "GR14kbss_1-u:1031": " yathā sūnor bhaven mama",
    "GR14kbss_1-u:1032": " (Govinda-līlāmṛtam 2.43-46)",
    "GR14kbss_1-u:1033": " vadhūm athābhāṣasata putri/ talpād",
    "GR14kbss_1-u:1034": " uttiṣṭha tūrṇaṃ kuru vāstu-pūjām",
    "GR14kbss_1-u:1035": " tvaṃ maṅgala-snāna-vidhiṃ vidhāya",
    "GR14kbss_1-u:1036": " pūjopahāraṃ savitur vidhehi",
    "GR14kbss_1-u:1037": " (Govinda-līlāmṛtam 2.47)",
    "GR14kbss_1-u:1038": " prabhātam āyātam aho tathāpi",
    "GR14kbss_1-u:1039": " nidrāti naptrīti muhur vadantī",
    "GR14kbss_1-u:1040": " sneha-drutāṅgī mukharā praviśya",
    "GR14kbss_1-u:1041": " śayyālayaṃ tām avadat tadedam",
    "GR14kbss_1-u:1042": " uttiṣṭha vatse śayanāt pramugdhe",
    "GR14kbss_1-u:1043": " vyasmāri vāro 'dya raves tvayā kim?",
    "GR14kbss_1-u:1044": " snātvā prabhātārghya-vidhānam asmai",
    "GR14kbss_1-u:1045": " pūjopahāraṃ racayāsya cāśu",
    "GR14kbss_1-u:1046": " (Govinda-līlāmṛtam 2.48-49)",
    "GR14kbss_1-u:1047": " tad-vacaḥ pratibuddhātha",
    "GR14kbss_1-u:1048": " viśākhotthāya sālasā",
    "GR14kbss_1-u:1049": " sakhi/ tūrṇaṃ samuttiṣṭhot-",
    "GR14kbss_1-u:1050": " tiṣṭheti prāha satvarā",
    "GR14kbss_1-u:1051": " (Govinda-līlāmṛtam 2.50)",
    "GR14kbss_1-u:1052": " tāsāṃ vacobhiḥ śayane'tha mugdhā",
    "GR14kbss_1-u:1053": " muhuḥ prajāgaryya punar nidadrau",
    "GR14kbss_1-u:1054": " vicālitā vīcicayais taḍāge",
    "GR14kbss_1-u:1055": " sā rājahaṃsīva ratālasāṅgī",
    "GR14kbss_1-u:1056": " (Govinda-līlāmṛtam 2.51)",
    "GR14kbss_1-u:1057": " tadaivāvasarābhijñā",
    "GR14kbss_1-u:1058": " jagrāha rati-mañjarī",
    "GR14kbss_1-u:1059": " sakhī vṛndāvaneśvaryāḥ",
    "GR14kbss_1-u:1060": " śrīmac-caraṇa-paṅkajam",
    "GR14kbss_1-u:1061": " (Govinda-līlāmṛtam 2.52)",
    "GR14kbss_1-u:1062": " ittham iyaṃ bahubhiḥ kṛta-bodhā",
    "GR14kbss_1-u:1063": " svāc-chayanād udatiṣṭhad analpāt",
    "GR14kbss_1-u:1064": " tām atha vīkṣya supīta-paṭāṅgīṃ",
    "GR14kbss_1-u:1065": " śaṅkita-hṛn-mukharedam uvāca",
    "GR14kbss_1-u:1066": " druta-kanaka-savarṇaṃ sāyam etan murārer",
    "GR14kbss_1-u:1067": " vasanam urasi dṛṣṭaṃ yat sakhī te bibharti",
    "GR14kbss_1-u:1068": " kim idam ayi viśākhe/",
    "GR14kbss_1-u:1069": " hā pramādaḥ pramādo",
    "GR14kbss_1-u:1070": " vyavasitam idam asyāḥ paśya śuddhānvayāyāḥ",
    "GR14kbss_1-u:1071": " (Govinda-līlāmṛtam 2.53-54)",
    "GR14kbss_1-u:1072": " tad-vacaś cakita-dhīr hṛdi sakhyā",
    "GR14kbss_1-u:1073": " vīkṣya pīta-vasanaṃ cala-dṛṣṭyā",
    "GR14kbss_1-u:1074": " hā kim etad iti tāṃ ca diśantī",
    "GR14kbss_1-u:1075": " drāg uvāca jaratīṃ ca viśākhā",
    "GR14kbss_1-u:1076": " svabhāvāndhe/",
    "GR14kbss_1-u:1077": " jālāntara-gata-vibhātodita-ravi-",
    "GR14kbss_1-u:1078": " cchaṭā-jāla-sparśocchalita-kanakāṅga-dyuti-bharaiḥ",
    "GR14kbss_1-u:1079": " vayasyāyāḥ śyāmaṃ vasanam api pīti-kṛtam idaṃ",
    "GR14kbss_1-u:1080": " kuto mugdhe śaṅkāṃ jarati kuruṣe śuddha-matiṣu",
    "GR14kbss_1-u:1081": " (Govinda-līlāmṛtam 2.55-56)",
    "GR14kbss_1-u:1082": " lalitā-pramukhās tāvat",
    "GR14kbss_1-u:1083": " sakhyas tāḥ sva-sva-gehataḥ",
    "GR14kbss_1-u:1084": " ājagmus tvaritāḥ sakhyāḥ",
    "GR14kbss_1-u:1085": " praskhalad gatayo 'ntikam",
    "GR14kbss_1-u:1086": " (Govinda-līlāmṛtam 2.57)",
    "GR14kbss_1-u:1087": " tāsāṃ vākyair gatāyāntu",
    "GR14kbss_1-u:1088": " kṛta-vañcana-sañcayaiḥ",
    "GR14kbss_1-u:1089": " mukharāyāṃ tato 'nyāsu",
    "GR14kbss_1-u:1090": " draṣṭu-kāmāsu tatra tām",
    "GR14kbss_1-u:1091": " ekaikaśo 'tha militāsu sakhīṣu sarvā-",
    "GR14kbss_1-u:1092": " sv anyonya-hāsa-parihāsa-parāsu tāsu",
    "GR14kbss_1-u:1093": " suśliṣṭa-maṇḍalatayaiva kṛtopaveśā-",
    "GR14kbss_1-u:1094": " sv ārūḍha-ratna-maṇi-hema-catuṣkikāsu",
    "GR14kbss_1-u:1095": " (Kṛṣṇa-bhāvanāmṛtam 3.17 yugmakam)",
    "GR14kbss_1-u:1096": " śrī-rādhikā-milanam eva samasta-harṣa-",
    "GR14kbss_1-u:1097": " śasyaika-varṣam iti yad-dhṛdi niścikāya",
    "GR14kbss_1-u:1098": " śyāmalaitya samayā samayābhivijñā",
    "GR14kbss_1-u:1099": " śliṣṭā tayā suṣamayeva tadāsa tatra",
    "GR14kbss_1-u:1100": " (Kṛṣṇa-bhāvanāmṛtam 3.18)",
    "GR14kbss_1-u:1101": " śyāme/ tvam evam adhunaiva vicintyamānā",
    "GR14kbss_1-u:1102": " man-netra-vartma-gamitā vidhinā yathaiva",
    "GR14kbss_1-u:1103": " tadvat sa tarṣa-vi apī phalayiṣyate ced",
    "GR14kbss_1-u:1104": " adyaiva tarhi gaṇayāny api suprabhātam",
    "GR14kbss_1-u:1105": " (Kṛṣṇa-bhāvanāmṛtam 3.19)",
    "GR14kbss_1-u:1106": " hantaiṣa santatam atīva samedhamānaḥ",
    "GR14kbss_1-u:1107": " śaśvat sakhībhir api sundari/",
    "GR14kbss_1-u:1108": " sicyamānaḥ",
    "GR14kbss_1-u:1109": " nādyāpi yat phalam adhād ayi/",
    "GR14kbss_1-u:1110": " ko 'tra hetur",
    "GR14kbss_1-u:1111": " hā tat kadātirabhasād avalokayiṣye",
    "GR14kbss_1-u:1112": " (Kṛṣṇa-bhāvanāmṛtam 3.20)",
    "GR14kbss_1-u:1113": " rādhe/ sa te na phalito yadi tat phaliṣyaty",
    "GR14kbss_1-u:1114": " āścaryam asya phalam apy alasāṅgi/ buddhye",
    "GR14kbss_1-u:1115": " āsvādyamānam api saurabha-māditāli",
    "GR14kbss_1-u:1116": " pratyāyayaty ananubhūtam iva svam uccaiḥ",
    "GR14kbss_1-u:1117": " (Kṛṣṇa-bhāvanāmṛtam 3.21)",
    "GR14kbss_1-u:1118": " pakṣmāvalī bata yadīya-rasena śoṇe-",
    "GR14kbss_1-u:1119": " nārañji kañja-mukhi/",
    "GR14kbss_1-u:1120": " tan na tad apy apaśyaḥ",
    "GR14kbss_1-u:1121": " yat-svādana-vyatikarād adharo vraṇitvam",
    "GR14kbss_1-u:1122": " āgāt tathāpi tad aho/",
    "GR14kbss_1-u:1123": " na kadāpy abhuṅkthāḥ",
    "GR14kbss_1-u:1124": " (Kṛṣṇa-bhāvanāmṛtam 3.22)",
    "GR14kbss_1-u:1125": " śyāme/ tvam apy alam alakṣita-man-nitānta-",
    "GR14kbss_1-u:1126": " svānta-vraṇā hasasi māṃ yad ato bravīmi",
    "GR14kbss_1-u:1127": " vidyud vihanti timiraṃ niśi yad dṛśos tat",
    "GR14kbss_1-u:1128": " sadyaḥ punar dviguṇayed iti bhoḥ pratīhi",
    "GR14kbss_1-u:1129": " (Kṛṣṇa-bhāvanāmṛtam 3.23)",
    "GR14kbss_1-u:1130": " rādhe/ kalā-nidhir ayaṃ vidhinopanītas",
    "GR14kbss_1-u:1131": " tvāṃ santatāmṛtamayair adhinot karāgraiḥ",
    "GR14kbss_1-u:1132": " yat tat-kalāḥ svayam aho kucayor bibharṣi",
    "GR14kbss_1-u:1133": " vidyun-nibhatva-parivādam athāpi datse",
    "GR14kbss_1-u:1134": " (Kṛṣṇa-bhāvanāmṛtam 3.24)",
    "GR14kbss_1-u:1135": " śyāme/ sa me sakhi/",
    "GR14kbss_1-u:1136": " dadau na kalaṅkam eva",
    "GR14kbss_1-u:1137": " satyaṃ kalānidhir asāv iti vaḥ pratītaḥ",
    "GR14kbss_1-u:1138": " datte kadāpi mama dṛṣṭi-cakorikā yair",
    "GR14kbss_1-u:1139": " jyotsnā-kaṇaṃ yad api tan na punar nikāmam",
    "GR14kbss_1-u:1140": " (Kṛṣṇa-bhāvanāmṛtam 3.25)",
    "GR14kbss_1-u:1141": " rādhe/ sphuṭaṃ vada bhavan-mukha-paṅkajottha-",
    "GR14kbss_1-u:1142": " naktan-tanehita-sudhā-dyudhunī vidhūya",
    "GR14kbss_1-u:1143": " tāpaṃ nimajjayatu māṃ svam anu prabhāte",
    "GR14kbss_1-u:1144": " kṛtyāntaraṃ mama kathaṃ tad-ṛte susidhyet",
    "GR14kbss_1-u:1145": " (Kṛṣṇa-bhāvanāmṛtam 3.26)",
    "GR14kbss_1-u:1146": " śyāme'dhikuñja-nilayaṃ nava-nīla-kānti-",
    "GR14kbss_1-u:1147": " dhārā yadā snapayituṃ niśi māṃ pravṛttā",
    "GR14kbss_1-u:1148": " tarhy eva pañcaśara-sañcaya-nā ya-raṅga-",
    "GR14kbss_1-u:1149": " bhūmiṃ ca kena ca kāñcana yāpitā'sam",
    "GR14kbss_1-u:1150": " (Kṛṣṇa-bhāvanāmṛtam 3.27) (44)",
    "GR14kbss_1-u:1151": " vadantītthaṃ mūrchāṃ parama-paramānanda-janikāṃ",
    "GR14kbss_1-u:1152": " gatā seyaṃ sadyaḥ smṛti-vidhuratā-paddhatim agāt",
    "GR14kbss_1-u:1153": " kadāyātā śyāme punar iti hi pṛṣṭāham adhunā-",
    "GR14kbss_1-u:1154": " gatety uktvāpṛcchat parikalita-bodhāṃ sapadi tām",
    "GR14kbss_1-u:1155": " alasa-valitam aṅgaṃ svāvasādaṃ vyanakti",
    "GR14kbss_1-u:1156": " glapitam iva mṛṇālī-kandalaṃ dordvayaṃ te",
    "GR14kbss_1-u:1157": " daśana-vasanam etan nīrasaṃ gaṇḍa-pālī",
    "GR14kbss_1-u:1158": " lulita-lalita-patrā prakramaḥ kas tavaiṣaḥ",
    "GR14kbss_1-u:1159": " (Ānanda-vṛndāvana-campūḥ 11.217)",
    "GR14kbss_1-u:1160": " abhinava-latikeva vāta-rugnā",
    "GR14kbss_1-u:1161": " nava-nalinīva mataṅgajena bhugnā",
    "GR14kbss_1-u:1162": " mṛdutara-nava-mālikeva dhūtā",
    "GR14kbss_1-u:1163": " mada-madhupena vilakṣyase tvam adya",
    "GR14kbss_1-u:1164": " (Ānanda-vṛndāvana-campūḥ 11.218)",
    "GR14kbss_1-u:1165": " api ciram abhilaṣyamāṇa evaṃ",
    "GR14kbss_1-u:1166": " praṇayini ko 'pi sudurlabho hi labdhaḥ",
    "GR14kbss_1-u:1167": " atha katham iyam anyathā'smad ādeḥ",
    "GR14kbss_1-u:1168": " phalita-vatī sakhi/",
    "GR14kbss_1-u:1169": " bhāgya-kalpa-vallī",
    "GR14kbss_1-u:1170": " (Ānanda-vṛndāvana-campūḥ 11.219)",
    "GR14kbss_1-u:1171": " iti sapraṇaya-vācā sādaraṃ pṛcchyamānā",
    "GR14kbss_1-u:1172": " pa a-vṛta-mukhacandrā svaccha-cittā batāsau",
    "GR14kbss_1-u:1173": " mudam atha janayantī pārśvagānāṃ sakhīnām",
    "GR14kbss_1-u:1174": " avani-nihita-dṛṣṭiṃ sasmitaḥ praty uvāca",
    "GR14kbss_1-u:1175": " kvāhaṃ sthitā kva calitā kva ca vā sa panthā",
    "GR14kbss_1-u:1176": " nītāsmi kena nalinākṣi tadīya pārśvam",
    "GR14kbss_1-u:1177": " kiṃvā babhūva mayi tatra sametavatyāṃ",
    "GR14kbss_1-u:1178": " jānāmy ahaṃ yadi tadā bhavatī na vetti",
    "GR14kbss_1-u:1179": " (Ānanda-vṛndāvana-campūḥ 11.221)",
    "GR14kbss_1-u:1180": " vyāpāro manasaś ca yatra na gataḥ sambhāvanābhāvato",
    "GR14kbss_1-u:1181": " yat svapnaḥ kim athendra-jālam athavā bhrāntiḥ sudīrghaiva me",
    "GR14kbss_1-u:1182": " tat kiṃ hlādi kim ārtidaṃ kim ubhayaṃ kiṃvā na tan nāpi tac-",
    "GR14kbss_1-u:1183": " ceto-vidruti-kārakaṃ ca manaso mūrchākaraṃ cābhavat",
    "GR14kbss_1-u:1184": " (Ānanda-vṛndāvana-campūḥ 11.222)",
    "GR14kbss_1-u:1185": " atha śyāmāha-",
    "GR14kbss_1-u:1186": " kelī-kalādhyayana-kauśalam ekadaiva",
    "GR14kbss_1-u:1187": " na syād ataḥ kim api no bhavatī viveda",
    "GR14kbss_1-u:1188": " bhūyas tataḥ sakhi/",
    "GR14kbss_1-u:1189": " vilāsa-guroḥ sakāśād",
    "GR14kbss_1-u:1190": " yatnād adhīṣva yadi vijñatamāsi bhūṣṇuḥ",
    "GR14kbss_1-u:1191": " (Ānanda-vṛndāvana-campūḥ 11.224)",
    "GR14kbss_1-u:1192": " tataḥ śrī-rādhikā prāha-",
    "GR14kbss_1-u:1193": " mātaḥ paraṃ sumukhi/",
    "GR14kbss_1-u:1194": " yāmi tadīya-pārśvaṃ",
    "GR14kbss_1-u:1195": " dūrād asau nayana-vartma-nivartanīyaḥ",
    "GR14kbss_1-u:1196": " adhyetu nāma bhavatī tata eva tat te",
    "GR14kbss_1-u:1197": " pāṇḍityam eva manaso rasadaṃ mama syāt",
    "GR14kbss_1-u:1198": " (Ānanda-vṛndāvana-campūḥ 11.226)",
    "GR14kbss_1-u:1199": " bhrājante vara-danti/",
    "GR14kbss_1-u:1200": " mauktika-gaṇā yasyollikhadbhir nakhaiḥ",
    "GR14kbss_1-u:1201": " kṣiptāḥ puṣkara-mālayāvṛta-rucaḥ kuñjeṣu kuñjeṣv amī",
    "GR14kbss_1-u:1202": " śau īryābdhir uroja-pañjara-taṭe saṃveśayantyā kathaṃ",
    "GR14kbss_1-u:1203": " sa śrīmān hariṇekṣaṇe/",
    "GR14kbss_1-u:1204": " harir abhūn netreṇa baddhas tvayā?",
    "GR14kbss_1-u:1205": " (Ujjvala-nīlamaṇi,",
    "GR14kbss_1-u:1206": " Uddīpana-vibhāva-prakaraṇam 20)",
    "GR14kbss_1-u:1207": " ko 'yaṃ kṛṣṇa iti vyudasyati dhṛtiṃ yas tanvi karṇaṃ viśan",
    "GR14kbss_1-u:1208": " rāgāndhe/ kim idaṃ sadaiva bhavatī tasyor asi krīḍati",
    "GR14kbss_1-u:1209": " hāsyaṃ mā kuru mohite/",
    "GR14kbss_1-u:1210": " tvam adhunā nyastāsya haste mayā",
    "GR14kbss_1-u:1211": " satyaṃ satyam asau dṛgaṅganam agād adyaiva vidyun-nibhaḥ",
    "GR14kbss_1-u:1212": " (Ujjvala-nīlamaṇi,",
    "GR14kbss_1-u:1213": " Sthāyībhāva-prakaraṇam 148)",
    "GR14kbss_1-u:1214": " lajjābhara-krāntatayātitūṣṇīṃ",
    "GR14kbss_1-u:1215": " sthitā vayasyā priya-keli-vārttām",
    "GR14kbss_1-u:1216": " śrotuṃ gṛhītvā cibukaṃ tadā sā",
    "GR14kbss_1-u:1217": " hy aty āgrahīd ālīm atha pravaktum",
    "GR14kbss_1-u:1218": " priya-sakhi/",
    "GR14kbss_1-u:1219": " mama vṛttaṃ pṛccha mā bhāgyam īdṛk",
    "GR14kbss_1-u:1220": " kva nu mama kathayeyaṃ tvayy ahaṃ tān vilāsān",
    "GR14kbss_1-u:1221": " dhṛtavati karam eva śyāmale kvāsa kāhaṃ",
    "GR14kbss_1-u:1222": " kim iva ca karako 'sau kiṃ vyadhān na smarāmi",
    "GR14kbss_1-u:1223": " (Vṛndāvana-mahimāmṛtam 5.98)",
    "GR14kbss_1-u:1224": " veṇīṃ gumphati divya-puṣpa-nicayaiḥ sīmanta-sīmany aho",
    "GR14kbss_1-u:1225": " sindūraṃ nidadhāti kajjala-mayīṃ nirmāti rekhāṃ dṛśoḥ",
    "GR14kbss_1-u:1226": " divyaṃ vāsayate dukūlam asakṛt tāmbūlam apy āśayed",
    "GR14kbss_1-u:1227": " itthambhūta-ratiḥ sakhā tava na māṃ talpe nidhatte'ṅkataḥ",
    "GR14kbss_1-u:1228": " (Vṛndāvana-mahimāmṛtam 5.99)",
    "GR14kbss_1-u:1229": " nityaṃ manmukha-sammukhaṃ mukha-vidhuṃ dhatte'nimiṣekṣaṇo",
    "GR14kbss_1-u:1230": " nityaṃ manmukham eva paśyati mayaivājasra-goṣṭhī-paraḥ",
    "GR14kbss_1-u:1231": " ādhāyaiva śayīta māṃ hṛdi mayaivāvartayet pārśvakaṃ",
    "GR14kbss_1-u:1232": " sakhyus te sakhi/",
    "GR14kbss_1-u:1233": " sarva-nāgara-maṇeḥ prītiḥ kathaṃ varṇyatām?",
    "GR14kbss_1-u:1234": " (Vṛndāvana-mahimāmṛtam 5.97)",
    "GR14kbss_1-u:1235": " vilāsa-ceṣṭā sakhi/",
    "GR14kbss_1-u:1236": " keśi-nāśino",
    "GR14kbss_1-u:1237": " halāhalābhā pradahanti me manaḥ",
    "GR14kbss_1-u:1238": " kṛntanti marmāṇi guṇā ghuṇā iva",
    "GR14kbss_1-u:1239": " premā vikārī hṛdi hṛd-vraṇo yathā",
    "GR14kbss_1-u:1240": " (Alaṅkāra-kaustubha 3.56)",
    "GR14kbss_1-u:1241": " no vidmaḥ kim u gauravaṃ gurukule kaulīnya-rakṣā-vidhau",
    "GR14kbss_1-u:1242": " na śraddhā kim u durjanokti-garala-jvālāsu kiṃ no bhayam",
    "GR14kbss_1-u:1243": " udvegādan avasthitaṃ mama manaḥ kasyāpi megha-tviṣo",
    "GR14kbss_1-u:1244": " yūnaḥ śrotra-gatair ghuṇair iva guṇair antaḥ kṛtaṃ jarjaram",
    "GR14kbss_1-u:1245": " (Alaṅkāra-kaustubha 5.71)",
    "GR14kbss_1-u:1246": " rādhe/ yad-āsya-sarasī-ruha-gandha evam",
    "GR14kbss_1-u:1247": " andhīkaroti kulajā-kulam āli/ dūrāt",
    "GR14kbss_1-u:1248": " tan-madhv atīva surasaṃ sarasaṃ pibantyāś",
    "GR14kbss_1-u:1249": " citta-bhramas tava madād iti naiva citram",
    "GR14kbss_1-u:1250": " (Kṛṣṇa-bhāvanāmṛtam 3.31)",
    "GR14kbss_1-u:1251": " atrāntare madhurikā militātha pṛṣṭā",
    "GR14kbss_1-u:1252": " tābhir jagāda madhuraṃ śṛṇutaitad ālyaḥ",
    "GR14kbss_1-u:1253": " kasyaicid eva kṛtaye vrajarāja-veśma",
    "GR14kbss_1-u:1254": " prāptādya kautukam aho yad uṣasy apaśyam",
    "GR14kbss_1-u:1255": " (Kṛṣṇa-bhāvanāmṛtam 3.32)",
    "GR14kbss_1-u:1256": " paurṇamāsī bhagavatī sarva-siddhi-vidhāyinī",
    "GR14kbss_1-u:1257": " kāṣāya-vasanā gaurī kāśa-keśī darāyatā",
    "GR14kbss_1-u:1258": " kṛṣṇaṃ draṣṭu-manās talpād udatiṣṭhad dvija-dhvanaiḥ",
    "GR14kbss_1-u:1259": " (Rādhā-kṛṣṇa-gaṇoddeśa-dīpikā 69)",
    "GR14kbss_1-u:1260": " atha prabhāte kṛta-nitya-kṛtyā",
    "GR14kbss_1-u:1261": " prītyācyutasyātivihasta-cittā",
    "GR14kbss_1-u:1262": " premendu-pūrṇā kila paurṇamāsī",
    "GR14kbss_1-u:1263": " tūrṇaṃ vrajendrālayam āsasāda",
    "GR14kbss_1-u:1264": " (Govinda-līlāmṛtam 2.2)",
    "GR14kbss_1-u:1265": " kṣaumaṃ vāsaḥ pṛthu-kaṭi-taṭe bibhratī sūtra-naddhaṃ",
    "GR14kbss_1-u:1266": " putra-sneha-snuta-kuca-yugaṃ jāta-kampaṃ ca subhrūḥ",
    "GR14kbss_1-u:1267": " rajjv-ākarṣa-śrama-bhuja-calat-kaṅkaṇau kuṇḍale ca",
    "GR14kbss_1-u:1268": " svinnaṃ vaktraṃ kavara-vigalan-mālatī nirmamantha",
    "GR14kbss_1-u:1269": " (ūrīmad-Bhāgavatam, 10.9.3)",
    "GR14kbss_1-u:1270": " rajani-vipariṇāme gargarīṇāṃ garīyān",
    "GR14kbss_1-u:1271": " dadhi-mathana-vinodād udbhavann eṣa nādaḥ",
    "GR14kbss_1-u:1272": " amara-nagara-kakṣā-cakram ākramya sadyaḥ",
    "GR14kbss_1-u:1273": " smarayati sura-vṛndāny abdhi-manthotsavasya",
    "GR14kbss_1-u:1274": " (Lalita-mādhava-nāṭakam 2.2)",
    "GR14kbss_1-u:1275": " manthānoddhṛta-gavya-vindu-nikara-vyākīrṇa-ramyāṅganaṃ",
    "GR14kbss_1-u:1276": " prema-snigdha-janānvitaṃ bahu-vidhai ratnair vicitrāntaram",
    "GR14kbss_1-u:1277": " kṣīrormy ucchalitaṃ mudāhi-vilasac-chayyā-prasuptācyutaṃ",
    "GR14kbss_1-u:1278": " śveta-dvīpam ivālayaṃ vraja-pater vīkṣyāsa sānanditā",
    "GR14kbss_1-u:1279": " (Govinda-līlāmṛtam 2.3)",
    "GR14kbss_1-u:1280": " tām āgatām abhiprekṣya",
    "GR14kbss_1-u:1281": " sākṣād iva tapaḥ-śriyam",
    "GR14kbss_1-u:1282": " vraja-rajñī parābhijñā",
    "GR14kbss_1-u:1283": " sthiti-jñābhyudyayau mudā",
    "GR14kbss_1-u:1284": " (Govinda-līlāmṛtam 2.4)",
    "GR14kbss_1-u:1285": " ehi bho bhagavatīti vraja-vandye",
    "GR14kbss_1-u:1286": " svāgatāsi bhavatīṃ praṇamāmi",
    "GR14kbss_1-u:1287": " ity udīrya savidhe praṇamantīṃ",
    "GR14kbss_1-u:1288": " sā mukunda-jananīṃ parirebhe",
    "GR14kbss_1-u:1289": " (Govinda-līlāmṛtam 2.5)",
    "GR14kbss_1-u:1290": " āśīrbhir abhinandyāmūṃ",
    "GR14kbss_1-u:1291": " govinda-darśanosukā",
    "GR14kbss_1-u:1292": " papraccha kuśalaṃ cāsyāḥ",
    "GR14kbss_1-u:1293": " sadhavātmaja-go-tateḥ",
    "GR14kbss_1-u:1294": " (Govinda-līlāmṛtam 2.6)",
    "GR14kbss_1-u:1295": " nivedya kuśalaṃ cāsyai",
    "GR14kbss_1-u:1296": " tayotkaṇṭhitayā saha",
    "GR14kbss_1-u:1297": " utkā śayyā-gṛhaṃ sūnoḥ",
    "GR14kbss_1-u:1298": " praviveśa vrajeśvarī",
    "GR14kbss_1-u:1299": " (Govinda-līlāmṛtam 2.7)",
    "GR14kbss_1-u:1300": " ḍorī-jūṭita-vakra-keśa-pa alā sindūra-bindūllasat-",
    "GR14kbss_1-u:1301": " sīmanta-dyuti-raṅga-bhūṣaṇa-vidhiṃ nātiprabhūtaṃ śritā",
    "GR14kbss_1-u:1302": " govindāsya-nisṛṣṭa-sāśru-nayana-dvandvā navendīvara-",
    "GR14kbss_1-u:1303": " śyāma-śyāma-rucir vicitra-sicayā goṣṭheśvarī pātu vaḥ",
    "GR14kbss_1-u:1304": " (Bhakti-rasāmṛta-sindhuḥ 3.4.13)",
    "GR14kbss_1-u:1305": " paryaṅke nyasya savyaṃ tad-upari nihita-svāṅgabhārātha pāṇiṃ",
    "GR14kbss_1-u:1306": " kṛṣṇasyāṅgaṃ spṛśantītara-kara-kamaleneṣad-ābhugna-madhyā",
    "GR14kbss_1-u:1307": " siñcanty ānanda-bāṣpaiḥ snuta-kuca-payasāṃ dhārayā cāsya talpaṃ",
    "GR14kbss_1-u:1308": " vatsottiṣṭhāśu nidrāṃ tyaja mukha-kamalaṃ darśayety āha mātā",
    "GR14kbss_1-u:1309": " (Govinda-līlāmṛtam 2.13)",
    "GR14kbss_1-u:1310": " madhurikovāca-",
    "GR14kbss_1-u:1311": " gāndharvike/",
    "GR14kbss_1-u:1312": " śṛṇu yad anyad abhūd vicitraṃ",
    "GR14kbss_1-u:1313": " nīlāṃśukaṃ svatanayor asi vīkṣyamāṇām",
    "GR14kbss_1-u:1314": " tām āha saiva bhagavaty ayi goṣṭha-rājñi/",
    "GR14kbss_1-u:1315": " rāmāmbareṇa parivartitam asya vāsa",
    "GR14kbss_1-u:1316": " (Kṛṣṇa-bhāvanāmṛtam 3.38)",
    "GR14kbss_1-u:1317": " tā aṅkagāruṇa-maṇi-pratibimba eva",
    "GR14kbss_1-u:1318": " gaṇḍe vibhāti tava mādhava/ śoṇa-śociḥ",
    "GR14kbss_1-u:1319": " ity ukta eva sa tayā nija-pāṇinā taṃ",
    "GR14kbss_1-u:1320": " sadyo jagharṣa bhavad-ādhara-rāga-bhāgam",
    "GR14kbss_1-u:1321": " (Kṛṣṇa-bhāvanāmṛtam 3.39)",
    "GR14kbss_1-u:1322": " uttiṣṭha tāta rajanīyam agād virāmaṃ",
    "GR14kbss_1-u:1323": " paśyāṃśumantam udayodyamanābhirāmam",
    "GR14kbss_1-u:1324": " pratyūṣa-sevana-vidhau vilasad-vilāsāḥ",
    "GR14kbss_1-u:1325": " śayyālayaṃ tava viśanti kumāra-dāsāḥ",
    "GR14kbss_1-u:1326": " (Kṛṣṇāhnika-kaumudī 2.2)",
    "GR14kbss_1-u:1327": " saṅkīrtayan jaya jayeti girā suvṛttas",
    "GR14kbss_1-u:1328": " tvāṃ tāta jāgarayituṃ praṇayāt pravṛttaḥ",
    "GR14kbss_1-u:1329": " kīras tavaiṣa nija-pāṇi-talena puṣṭaḥ",
    "GR14kbss_1-u:1330": " sanmañju-vāk kanaka-pañjara-vāsa-hṛṣṭaḥ",
    "GR14kbss_1-u:1331": " (Kṛṣṇāhnika-kaumudī 2.3)",
    "GR14kbss_1-u:1332": " khedas tavaiṣa śayanālasa-bhāra-mūlaḥ",
    "GR14kbss_1-u:1333": " svāpaṃ jahīhi bhava jāgaraṇānukūlaḥ",
    "GR14kbss_1-u:1334": " itthaṃ kareṇa mṛdunā muhur aṅgam aṅgam",
    "GR14kbss_1-u:1335": " āspṛśya bāhu-yugalena tam āliliṅga",
    "GR14kbss_1-u:1336": " (Kṛṣṇāhnika-kaumudī 2.4)",
    "GR14kbss_1-u:1337": " mātuḥ kalāṃ giram atipraṇayopagūhaṃ",
    "GR14kbss_1-u:1338": " śrutvānubhūya ca tadaiva sa samyag ūham",
    "GR14kbss_1-u:1339": " gātrāvamo ana-puraḥsara-jṛmbhaṇena",
    "GR14kbss_1-u:1340": " jāgrad-daśām abhinināya kutūhalena",
    "GR14kbss_1-u:1341": " (Kṛṣṇāhnika-kaumudī 2.5)",
    "GR14kbss_1-u:1342": " kālociteṣu paricāraṇa-kauśaleṣu",
    "GR14kbss_1-u:1343": " gāḍhānurāga-parabhāga-nirākuleṣu",
    "GR14kbss_1-u:1344": " dakṣaṃ samakṣam anuśāsya kumāra-dāsī-",
    "GR14kbss_1-u:1345": " dāsaṃ vrajendra-gṛhiṇī sva-gṛhānayāsīt",
    "GR14kbss_1-u:1346": " (Kṛṣṇāhnika-kaumudī 2.6)",
    "GR14kbss_1-u:1347": " tāvad gobha a-bhadrasena-subala-śrī-stokakṛṣṇārjuna-",
    "GR14kbss_1-u:1348": " śrīdāmojjvala-dāma-kiṅkiṇi-sudāmādyāḥ sakhāyo gṛhāt",
    "GR14kbss_1-u:1349": " āgatya tvaritā mudābhimilitāḥ śrī-sīriṇā prāṅgaṇe",
    "GR14kbss_1-u:1350": " kṛṣṇottiṣṭha nijeṣṭa-goṣṭham aya bho ity āhvayantaḥ sthitāḥ",
    "GR14kbss_1-u:1351": " (Govinda-līlāmṛtam 2.8)",
    "GR14kbss_1-u:1352": " hī hī prabhātaṃ kim u bho vayasyā",
    "GR14kbss_1-u:1353": " adyāpi nidrāti kathaṃ sakhā naḥ",
    "GR14kbss_1-u:1354": " tad bodhayāmy enam itīrayan sva-",
    "GR14kbss_1-u:1355": " talpād udasthān madhumaṅgalo 'pi",
    "GR14kbss_1-u:1356": " (Govinda-līlāmṛtam 2.9)",
    "GR14kbss_1-u:1357": " samuttiṣṭha vayasyeti",
    "GR14kbss_1-u:1358": " jalpaṃs talpālayaṃ hareḥ",
    "GR14kbss_1-u:1359": " nidrālasa-skhalad-yānaḥ",
    "GR14kbss_1-u:1360": " prāviśan madhumaṅgalaḥ",
    "GR14kbss_1-u:1361": " (Govinda-līlāmṛtam 2.10)",
    "GR14kbss_1-u:1362": " tad-vāg-vigata-nidro 'yam",
    "GR14kbss_1-u:1363": " uttiṣṭhāsur apīśvaraḥ",
    "GR14kbss_1-u:1364": " utthātum īśvaro nāsīd",
    "GR14kbss_1-u:1365": " ghūrṇā-pūrṇekṣaṇaḥ kṣaṇam",
    "GR14kbss_1-u:1366": " (Govinda-līlāmṛtam 2.11)",
    "GR14kbss_1-u:1367": " uttiṣṭha kuryāṃ mukha-mārjanaṃ te",
    "GR14kbss_1-u:1368": " balasya vāsaḥ kim iha tvad-aṅge",
    "GR14kbss_1-u:1369": " iti bruvāṇāpanināya nīlaṃ",
    "GR14kbss_1-u:1370": " vāsas tad-aṅgād avadac ca sāryām",
    "GR14kbss_1-u:1371": " (Govinda-līlāmṛtam 2.15)",
    "GR14kbss_1-u:1372": " ayi bhagavati/",
    "GR14kbss_1-u:1373": " paśyāco itaṃ me'sya sūnoḥ",
    "GR14kbss_1-u:1374": " kamala-mṛdulam aṅgaṃ malla-līlāsu lolaiḥ",
    "GR14kbss_1-u:1375": " khara-nakhara-śikhābhir dhātu-rāgāticitraṃ",
    "GR14kbss_1-u:1376": " capala-śiśu-samūhair hā hatā kiṃ karomi?",
    "GR14kbss_1-u:1377": " (Govinda-līlāmṛtam 2.15)",
    "GR14kbss_1-u:1378": " sneha-bharaiḥ svajananyāś",
    "GR14kbss_1-u:1379": " citra-padām api vāṇīm",
    "GR14kbss_1-u:1380": " tām avadhārya murārir",
    "GR14kbss_1-u:1381": " hrī-cakitekṣaṇa āsīt",
    "GR14kbss_1-u:1382": " (Govinda-līlāmṛtam 2.17)",
    "GR14kbss_1-u:1383": " kṛṣṇaṃ saśaṅkam āśaṅkya",
    "GR14kbss_1-u:1384": " parihāsa-paṭur baṭuḥ",
    "GR14kbss_1-u:1385": " sneha-klinnāntarām ambām",
    "GR14kbss_1-u:1386": " avadan madhumaṅgalaḥ",
    "GR14kbss_1-u:1387": " satyam amba/ vayasyālī",
    "GR14kbss_1-u:1388": " vāritāpi mayāniśam",
    "GR14kbss_1-u:1389": " reme'nenātilubdhena",
    "GR14kbss_1-u:1390": " kuñjeṣu keli-cañcalā",
    "GR14kbss_1-u:1391": " (Govinda-līlāmṛtam 2.18-19)",
    "GR14kbss_1-u:1392": " atha prakāśī-kṛta-bālya-vibhramo",
    "GR14kbss_1-u:1393": " yatnāt samunmīlya vilocanaṃ muhuḥ",
    "GR14kbss_1-u:1394": " paśyan puraḥ svāṃ jananīṃ hariḥ punar",
    "GR14kbss_1-u:1395": " nyamīlayat sa smita-vaktra-paṅkajaḥ",
    "GR14kbss_1-u:1396": " (Govinda-līlāmṛtam 2.20)",
    "GR14kbss_1-u:1397": " ākarṇya vācaṃ vraja-rāja-patnyāḥ",
    "GR14kbss_1-u:1398": " samīkṣya kṛṣṇasya ca bālya-ceṣṭām",
    "GR14kbss_1-u:1399": " bhāvāntarācchādakarīṃ jananyās",
    "GR14kbss_1-u:1400": " taṃ paurṇamāsī smita-pūrvam āha",
    "GR14kbss_1-u:1401": " (Govinda-līlāmṛtam 2.21)",
    "GR14kbss_1-u:1402": " sakhīnāṃ sandohair niravadhi mahākeli-tatibhiḥ",
    "GR14kbss_1-u:1403": " pariśrāntas tvaṃ yat svapiṣi sumate yogyam iha tat",
    "GR14kbss_1-u:1404": " anālokya tvāṃ bhos tṛṣitam api no tarṇaka-kulaṃ",
    "GR14kbss_1-u:1405": " dhayaty ūdhaḥ kintu vraja-kula-pate jāgṛhi tataḥ",
    "GR14kbss_1-u:1406": " (Govinda-līlāmṛtam 2.22)",
    "GR14kbss_1-u:1407": " uttiṣṭha goṣṭheśvara-nandanārāt",
    "GR14kbss_1-u:1408": " paśyāgrajo 'yaṃ saha te vayasyaiḥ",
    "GR14kbss_1-u:1409": " goṣṭhaṃ pratiṣṭhāsur api pratīkṣya",
    "GR14kbss_1-u:1410": " tvām aṅgane tiṣṭhati tarṇakaiś ca",
    "GR14kbss_1-u:1411": " (Govinda-līlāmṛtam 2.23)",
    "GR14kbss_1-u:1412": " sa-muṣṭi-pāṇi-dvayam unnamayya",
    "GR14kbss_1-u:1413": " vimo ayan so 'tha rasālasāṅgam",
    "GR14kbss_1-u:1414": " jṛmbhā-visarpad-daśanāṃśu-jālas",
    "GR14kbss_1-u:1415": " tamāla-nīlaḥ śayanād udasthāt",
    "GR14kbss_1-u:1416": " (Govinda-līlāmṛtam 2.24)",
    "GR14kbss_1-u:1417": " unmīlana-pratinimīlanayor bahutve",
    "GR14kbss_1-u:1418": " jāgrac-chayāna-daśayor iva miśritatve",
    "GR14kbss_1-u:1419": " sā nidrayā viraha-kātarayā dhṛteva",
    "GR14kbss_1-u:1420": " tasyotthitasya nayana-dvitayī dideva",
    "GR14kbss_1-u:1421": " (Kṛṣṇāhnika-kaumudī 2.7)",
    "GR14kbss_1-u:1422": " kha vaika-deśe tv atha sanniviṣṭo",
    "GR14kbss_1-u:1423": " vinyasta-pādābja-yugaḥ pṛthivyām",
    "GR14kbss_1-u:1424": " namāmy ahaṃ tvāṃ bhagavaty ayīti",
    "GR14kbss_1-u:1425": " jagāda jṛmbhodgama-gadgadaṃ saḥ",
    "GR14kbss_1-u:1426": " (Govinda-līlāmṛtam 2.25)",
    "GR14kbss_1-u:1427": " ā-pāda-śīrṣam atha pāṇi-talābhimarśe-",
    "GR14kbss_1-u:1428": " nāvyādajo 'ṅghrim iti mantram udāharantī",
    "GR14kbss_1-u:1429": " saṃrakṣya tūrṇam akhilāṅgam athordhva-dṛṣṭyā",
    "GR14kbss_1-u:1430": " kiñcit sa-kāku-bharam arthayate sma rājñī",
    "GR14kbss_1-u:1431": " (Kṛṣṇa-bhāvanāmṛtam 3.35)",
    "GR14kbss_1-u:1432": " devādhideva/",
    "GR14kbss_1-u:1433": " bhavataiva cirāt suto 'yaṃ",
    "GR14kbss_1-u:1434": " dattaḥ sva-bandhu-jana-jīvanatām upetaḥ",
    "GR14kbss_1-u:1435": " pālyo 'pi nātha/",
    "GR14kbss_1-u:1436": " bhavataiva kṛpā-bhareṇa",
    "GR14kbss_1-u:1437": " svenaiva kām apacitiṃ tava vedmi kartum",
    "GR14kbss_1-u:1438": " (Kṛṣṇa-bhāvanāmṛtam 3.36)",
    "GR14kbss_1-u:1439": " ārātrikeṇa maṇi-maṅgala-dīpa-bhājā",
    "GR14kbss_1-u:1440": " vibhrājitena jita-saubhagavat samājāḥ",
    "GR14kbss_1-u:1441": " ādhāya paṇi-sarasī-ruhayor mudāsya-",
    "GR14kbss_1-u:1442": " nīrājanaṃ vidadhire'sya kumāra-dāsyaḥ",
    "GR14kbss_1-u:1443": " (Kṛṣṇāhnika-kaumudī 2.8)",
    "GR14kbss_1-u:1444": " uṣṇīṣa-bandha-sumanojñatamottamāṅgāḥ",
    "GR14kbss_1-u:1445": " pāthoja-keśara-susaurabha-sundarāṅgāḥ",
    "GR14kbss_1-u:1446": " śyāmāḥ sitāś ca haritā aruṇāś ca pītā",
    "GR14kbss_1-u:1447": " ye ke'pi ke'pi mahanīya-guṇaiḥ parītāḥ",
    "GR14kbss_1-u:1448": " tair eva kevala-sukhānubhava-svarūpair",
    "GR14kbss_1-u:1449": " naisargikānudina-divya-kumāra-rūpaiḥ",
    "GR14kbss_1-u:1450": " dāsī-gaṇair api ca dāsa-gaṇair udāraiḥ",
    "GR14kbss_1-u:1451": " sevā vyadhāyi vividhāsya vilola-hāraiḥ",
    "GR14kbss_1-u:1452": " (Kṛṣṇāhnika-kaumudī 2.9-10)",
    "GR14kbss_1-u:1453": " paryaṅkataḥ samadhiruhya maṇī-catuṣkaṃ",
    "GR14kbss_1-u:1454": " śrī-pāda-pīṭha-mahasā vilasad-vapuṣkam",
    "GR14kbss_1-u:1455": " cārūpaviṣṭam atihṛṣṭa-hṛdo gṛhītvā",
    "GR14kbss_1-u:1456": " cārūpacāram atha bhejur amī militvā",
    "GR14kbss_1-u:1457": " (Kṛṣṇāhnika-kaumudī 2.11)",
    "GR14kbss_1-u:1458": " tair āhitāṃ karatale vinidhāya dhārāṃ",
    "GR14kbss_1-u:1459": " karpūra-saurabhavatām aticāru-vārām",
    "GR14kbss_1-u:1460": " gaṇḍūṣa-puram upakptas utthopajoṣaṃ",
    "GR14kbss_1-u:1461": " kṛṣṇaḥ śanair abhiṣiṣeca mukhābja-koṣam",
    "GR14kbss_1-u:1462": " (Kṛṣṇāhnika-kaumudī 2.12)",
    "GR14kbss_1-u:1463": " āmṛjya cāru-mṛdu-sūkṣma-balakṣa-vāsaḥ-",
    "GR14kbss_1-u:1464": " khaṇḍena pāṇi-vadanaṃ nirupādhi-hāsaḥ",
    "GR14kbss_1-u:1465": " tair āhitaṃ karatale mṛdu danta-kāṣṭhaṃ",
    "GR14kbss_1-u:1466": " pratyagrahīn mradimaniṣṭham atho laghiṣṭham",
    "GR14kbss_1-u:1467": " (Kṛṣṇāhnika-kaumudī 2.13)",
    "GR14kbss_1-u:1468": " kalpa-drumasya mṛdunā vi apena tena",
    "GR14kbss_1-u:1469": " ratnāṅgulīyaka-mahobhir alaṅkṛtena",
    "GR14kbss_1-u:1470": " dantāvaliṃ vihita-vīkṣaka-netra-harṣam",
    "GR14kbss_1-u:1471": " ālola-kuṇḍala-yugaṃ śanakair jagharṣa",
    "GR14kbss_1-u:1472": " (Kṛṣṇāhnika-kaumudī 2.14)",
    "GR14kbss_1-u:1473": " aṅguṣṭha-tarjanikayor dhṛtayā vitastyā",
    "GR14kbss_1-u:1474": " jihvā-vilekhanikayā maṇi-hemamayyā",
    "GR14kbss_1-u:1475": " rājan maṇīndra-valayaṃ vyalikhan manojñāṃ",
    "GR14kbss_1-u:1476": " tāmbūla-rāga-parabhāgavatīṃ rasa-jñām",
    "GR14kbss_1-u:1477": " (Kṛṣṇāhnika-kaumudī 2.15)",
    "GR14kbss_1-u:1478": " bhūyaḥ payobhir amalair vadanaṃ nineja",
    "GR14kbss_1-u:1479": " bhūyo mamārja ca kadāpi na codviveja",
    "GR14kbss_1-u:1480": " śrī-darpaṇaṃ kṛta-samarpaṇa-cañcalākṣi-",
    "GR14kbss_1-u:1481": " lakṣmyā cakāra mukha-dhāvana-śuddhi-sākṣi",
    "GR14kbss_1-u:1482": " (Kṛṣṇāhnika-kaumudī 2.16)",
    "GR14kbss_1-u:1483": " māṇikya-kaṅkatikayā kara-padma-koṣaṃ",
    "GR14kbss_1-u:1484": " samprāptayā valaya-kaṅkati-cāru-ghoṣam",
    "GR14kbss_1-u:1485": " keśa-prasādhanam athānabhisandhi-hāsī-",
    "GR14kbss_1-u:1486": " bhūtānanā vyadhita kāpi kumāra-dāsī",
    "GR14kbss_1-u:1487": " (Kṛṣṇāhnika-kaumudī 2.17)",
    "GR14kbss_1-u:1488": " naktantanaṃ vasanam asya nirāsya kaścid-",
    "GR14kbss_1-u:1489": " vāso 'ntaraṃ suparidhāpya kalā-vipaścit",
    "GR14kbss_1-u:1490": " uṣṇīṣa-bandham atha mūrdhni babandha pādau",
    "GR14kbss_1-u:1491": " prakṣālya vārbhir abhimṛjya ca vāsarādau",
    "GR14kbss_1-u:1492": " (Kṛṣṇāhnika-kaumudī 2.18)",
    "GR14kbss_1-u:1493": " gā dogdhum uddhura-dhiyo 'pi vṛthodyamās te",
    "GR14kbss_1-u:1494": " gopā babhūvur atha tarṇaka-maṇḍalāś ca",
    "GR14kbss_1-u:1495": " cūṣanta eva na payaḥ kaṇa-mātram āsām",
    "GR14kbss_1-u:1496": " āpīnato 'dya yad avāpurato viṣeduḥ",
    "GR14kbss_1-u:1497": " (Kṛṣṇa-bhāvanāmṛtam 3.44)",
    "GR14kbss_1-u:1498": " gāvas tavādhvani dhṛtāśru-bhṛtākṣi-yugmā",
    "GR14kbss_1-u:1499": " na prasravanty apagatān na lihanti vatsān",
    "GR14kbss_1-u:1500": " hambādhvani-dhvanita-dig-valayā vilambaṃ",
    "GR14kbss_1-u:1501": " soḍhuṃ darāpi na hi samprati śaknuvanti",
    "GR14kbss_1-u:1502": " (Kṛṣṇa-bhāvanāmṛtam 3.45)",
    "GR14kbss_1-u:1503": " ity eva kenacid upetya sa goduhokto",
    "GR14kbss_1-u:1504": " mātṛr nijāsya-dara-hāsya-sudhābhiṣekaiḥ",
    "GR14kbss_1-u:1505": " svānanda-śaṃsibhir asau sukhayan mukhābjaṃ",
    "GR14kbss_1-u:1506": " tāmbūla-rañjitam alaṃ kalayann udasthāt",
    "GR14kbss_1-u:1507": " (Kṛṣṇa-bhāvanāmṛtam 3.46)",
    "GR14kbss_1-u:1508": " dohaṃ samāpya balabhadra/",
    "GR14kbss_1-u:1509": " sahānujas tvaṃ",
    "GR14kbss_1-u:1510": " mallājiraṃ vrajasi cet kuru mā vilambam",
    "GR14kbss_1-u:1511": " nirmañcanaṃ tava bhaje kṣaṇa-mātreva",
    "GR14kbss_1-u:1512": " sārdhaṃ vihṛtya sakhibhir drutam ehi bhoktum",
    "GR14kbss_1-u:1513": " (Kṛṣṇa-bhāvanāmṛtam 3.47)",
    "GR14kbss_1-u:1514": " śrutveti mātṛ-giram āha harir na mātaḥ",
    "GR14kbss_1-u:1515": " pratyeṣi māṃ yad amum eva vadasy athaivam",
    "GR14kbss_1-u:1516": " śiṣṭo 'graṇīḥ punar amīṣv aham eka eva",
    "GR14kbss_1-u:1517": " no ced amuṣya vaśatāṃ kim uri kariṣye?",
    "GR14kbss_1-u:1518": " (Kṛṣṇa-bhāvanāmṛtam 3.48)",
    "GR14kbss_1-u:1519": " śiṣṭo yathā tvam asi vatsa/",
    "GR14kbss_1-u:1520": " nijātibālyam",
    "GR14kbss_1-u:1521": " ārabhya tat khalu vidanty akhilāḥ purandhryaḥ",
    "GR14kbss_1-u:1522": " yāḥ svālayāpacaya-vedanayā purāsāṃ",
    "GR14kbss_1-u:1523": " phut-kartum āpur iha no katidheti soce",
    "GR14kbss_1-u:1524": " (Kṛṣṇa-bhāvanāmṛtam 3.49)",
    "GR14kbss_1-u:1525": " saudāminī-tati-vibhā-jayi-dāmanī-dyud",
    "GR14kbss_1-u:1526": " vibhrāji-savya-kara-korakitāravindaḥ",
    "GR14kbss_1-u:1527": " sa grāhita-pramita-kānaka-dohanīko",
    "GR14kbss_1-u:1528": " mātrā tayā sakhi/",
    "GR14kbss_1-u:1529": " rayād adhikaṃ vireje",
    "GR14kbss_1-u:1530": " (Kṛṣṇa-bhāvanāmṛtam 3.50)",
    "GR14kbss_1-u:1531": " stambe-rama-vraja-viḍambi-vilambi-pāda-",
    "GR14kbss_1-u:1532": " vinyāsa-jhañjhana-jhaṇat-kṛta-kiṅkiṇīkaḥ",
    "GR14kbss_1-u:1533": " lolālakāli-maṇi-kuṇḍala-kānti-veṇī-",
    "GR14kbss_1-u:1534": " vīcī-bhara-snapita-vaktra-sudhāṃśu-bimbaḥ",
    "GR14kbss_1-u:1535": " (Kṛṣṇa-bhāvanāmṛtam 3.51)",
    "GR14kbss_1-u:1536": " pītottarīya-capalelita-keli-nṛtya-",
    "GR14kbss_1-u:1537": " rājad-ghanāṅga-kiraṇocchalanocchrita-śrīḥ",
    "GR14kbss_1-u:1538": " preṅkhola-hāra-paridhi-śrita-kaustubhodyad-",
    "GR14kbss_1-u:1539": " bhānuḥ svanac-caraṇa-bhūṣaṇa-cumbi-dāmā",
    "GR14kbss_1-u:1540": " (Kṛṣṇa-bhāvanāmṛtam 3.52)",
    "GR14kbss_1-u:1541": " niṣkramya ramya-purataḥ purato 'bhigacchan",
    "GR14kbss_1-u:1542": " yacchan mudaṃ svajananī-jana-locanebhyaḥ",
    "GR14kbss_1-u:1543": " dāsaiḥ pradhāritam avārita-rocir aśnaṃ",
    "GR14kbss_1-u:1544": " tāmbūla-pulakam avāpa sa gopurāgram",
    "GR14kbss_1-u:1545": " (Kṛṣṇa-bhāvanāmṛtam 3.53)",
    "GR14kbss_1-u:1546": " tad-bāhya-kuṭṭima-ta īm avalambamānaḥ",
    "GR14kbss_1-u:1547": " kā kutra kiṃ kuruta ity anusandadhānaḥ",
    "GR14kbss_1-u:1548": " vyāpārayan nayanam a a-ghaṭāsu narma-",
    "GR14kbss_1-u:1549": " preṣṭhair miladbhir abhitaḥ sa rarāja mitraiḥ",
    "GR14kbss_1-u:1550": " (Kṛṣṇa-bhāvanāmṛtam 3.54)",
    "GR14kbss_1-u:1551": " tan nirmitānupada-karṇa-kathā-rasajña-",
    "GR14kbss_1-u:1552": " syāsyāmbuje kim api yat-smitam udbabhūva",
    "GR14kbss_1-u:1553": " tasyārtha-jātam api kiṃ vivarītum īśe",
    "GR14kbss_1-u:1554": " ceto 'lir eva tava sakhy anusandadhātu",
    "GR14kbss_1-u:1555": " (Kṛṣṇa-bhāvanāmṛtam 3.55)",
    "GR14kbss_1-u:1556": " uṣṇīṣa-vakrima-mahāmadhurimṇi tasya",
    "GR14kbss_1-u:1557": " tātkālike kila na kasya mano nyamāṅkṣīt",
    "GR14kbss_1-u:1558": " tatraiva śekharita-kānaka-sūtra-jāla-",
    "GR14kbss_1-u:1559": " rājan-maṇi-dyuti-bharāḥ kim u varṇanīyāḥ",
    "GR14kbss_1-u:1560": " (Kṛṣṇa-bhāvanāmṛtam 3.56)",
    "GR14kbss_1-u:1561": " taiḥ saurabhaiḥ prasṛmarair anu nūpurādi-",
    "GR14kbss_1-u:1562": " dhvānair balena valabhīm adhirohitābhiḥ",
    "GR14kbss_1-u:1563": " gośāla-vartmani calal lalanāvalībhir",
    "GR14kbss_1-u:1564": " netrāmbujaiḥ sa katidhā nahi pūjyate sma",
    "GR14kbss_1-u:1565": " (Kṛṣṇa-bhāvanāmṛtam 3.57)",
    "GR14kbss_1-u:1566": " tat-tad-vilāsa-balitā suṣamā-rasālā",
    "GR14kbss_1-u:1567": " preṣṭhasya sā madhurikā pariveśyamānā",
    "GR14kbss_1-u:1568": " vaiśleṣika-jvaram aśīśamad apy athāsyās",
    "GR14kbss_1-u:1569": " tene ca taṃ śata-guṇaṃ tṛṣam edhayantī",
    "GR14kbss_1-u:1570": " (Kṛṣṇa-bhāvanāmṛtam 3.58)",
    "GR14kbss_1-u:1571": " harṣonnatiḥ stimitatāṃ śravasor vyatānīt",
    "GR14kbss_1-u:1572": " tarṣottha-saṃjvarabharas tu dṛśor viveśa",
    "GR14kbss_1-u:1573": " ākasmikī nirupamā prativeśi-sampat",
    "GR14kbss_1-u:1574": " tāpaṃ tanoti sahavāsa-bhṛtāṃ sadaiva",
    "GR14kbss_1-u:1575": " (Kṛṣṇa-bhāvanāmṛtam 3.59)",
    "GR14kbss_1-u:1576": " prāhānurāga-parabhāgavatī tataḥ sā",
    "GR14kbss_1-u:1577": " tā eva cāru-mukhi/",
    "GR14kbss_1-u:1578": " dhanyatamā ramaṇyaḥ",
    "GR14kbss_1-u:1579": " yāḥ khelayanti satataṃ sudṛśas tadīya-",
    "GR14kbss_1-u:1580": " lāvaṇya-keli-jaladhau kala-dhauta-gātryaḥ",
    "GR14kbss_1-u:1581": " (Kṛṣṇa-bhāvanāmṛtam 3.60)",
    "GR14kbss_1-u:1582": " janmaiva hanta kim abhūn mama gokule'smiṃs",
    "GR14kbss_1-u:1583": " tan mādhurīṃ na yad urī-kurute kadāpi",
    "GR14kbss_1-u:1584": " tat śyāmale'ticapale hṛdi leśa-mātrī",
    "GR14kbss_1-u:1585": " no sambhaved iha bhave dhṛtir ity avehi",
    "GR14kbss_1-u:1586": " (Kṛṣṇa-bhāvanāmṛtam 3.61)",
    "GR14kbss_1-u:1587": " śyāmāha yāmi/",
    "GR14kbss_1-u:1588": " lalite/",
    "GR14kbss_1-u:1589": " śṛṇu yāmi gehaṃ",
    "GR14kbss_1-u:1590": " sampraty amūṃ prati mamāstu girāṃ virāmaḥ",
    "GR14kbss_1-u:1591": " tvaṃ padminīṃ vraja-purandara-sadmanīmāṃ",
    "GR14kbss_1-u:1592": " kṛṣṇekṣaṇālini samarpaya baddha-tṛṣṇe",
    "GR14kbss_1-u:1593": " (Kṛṣṇa-bhāvanāmṛtam 3.62)",
    "GR14kbss_1-u:1594": " priya-viraha-vihastā srasta-dhīḥ sā tadānīṃ",
    "GR14kbss_1-u:1595": " kṣaṇam api yuga-kalpaṃ kalpayantī babhūva",
    "GR14kbss_1-u:1596": " yad akhilam api kṛtyaṃ kāritā kiṅkarībhiḥ",
    "GR14kbss_1-u:1597": " samaya-vihitam eko 'bhyāsa evātra hetuḥ",
    "GR14kbss_1-u:1598": " atha nikhila-sakhīnāṃ svālibhiḥ snāpitānāṃ",
    "GR14kbss_1-u:1599": " dhṛta-samucita-vastrālaṅkṛtīnāṃ tatiḥ sā",
    "GR14kbss_1-u:1600": " mathita-śarad-udañcac-candrikā-sindhu-jātāṃ",
    "GR14kbss_1-u:1601": " śriyam api nija-pādāmbhoja-bhāsā vijigye",
    "GR14kbss_1-u:1602": " (Kṛṣṇa-bhāvanāmṛtam 3.64)",
    "GR14kbss_1-u:1603": " kācin maṇīndramayam āsanam ājahāra",
    "GR14kbss_1-u:1604": " śrī-pāda-pīṭham aparā tad adho dadhāra",
    "GR14kbss_1-u:1605": " kāpy ānayad vadana-dhāvana-bhājanāni",
    "GR14kbss_1-u:1606": " kāpy ādadhe daśana-śodhana-sādhanāni",
    "GR14kbss_1-u:1607": " (Kṛṣṇāhnika-kaumudī 2.48)",
    "GR14kbss_1-u:1608": " utthāya talpa-talataḥ kanakāsana-sthā",
    "GR14kbss_1-u:1609": " nidrāvasāna-vigalan-niyata-vyavasthā",
    "GR14kbss_1-u:1610": " sā pāda-pīṭham adhi datta-padāravindā",
    "GR14kbss_1-u:1611": " babhrāja sat-parijanair vihitābhinandā",
    "GR14kbss_1-u:1612": " (Kṛṣṇāhnika-kaumudī 2.49)",
    "GR14kbss_1-u:1613": " bhṛṅgāra-nāla-śikhareṇa samarpitābhiḥ",
    "GR14kbss_1-u:1614": " sandhāya vaktra-vivare culukī-kṛtābhiḥ",
    "GR14kbss_1-u:1615": " tat-saurabhasya rabhasādhika-saurabhābhiḥ",
    "GR14kbss_1-u:1616": " śrī-pāṇi-padma-tala-saṅgama-lohitābhiḥ",
    "GR14kbss_1-u:1617": " nikṣepaṇe priya-sakhī-karayoḥ kṛtābhiḥ",
    "GR14kbss_1-u:1618": " karpūra-pūra-rajasā'bhisuvāsitābhiḥ/",
    "GR14kbss_1-u:1619": " vyāptālibhiḥ sakala-keli-kalā-suhṛdbhiḥ",
    "GR14kbss_1-u:1620": " sā sādhu śodhitavatī mukha-padmamadbhiḥ",
    "GR14kbss_1-u:1621": " (Kṛṣṇāhnika-kaumudī 2.50-51)",
    "GR14kbss_1-u:1622": " kara-talād asakṛc-culukī-kṛtaṃ",
    "GR14kbss_1-u:1623": " salilam ā-rada-tālv anu cālitam",
    "GR14kbss_1-u:1624": " cala-kapola-yugonnati-mañjula-",
    "GR14kbss_1-u:1625": " dhvani-bhṛtaṃ nibhṛtaṃ kṣipati sma sā",
    "GR14kbss_1-u:1626": " (Kṛṣṇa-bhāvanāmṛtam 4.2)",
    "GR14kbss_1-u:1627": " visṛmarān alakān kiratī śirasy",
    "GR14kbss_1-u:1628": " upari savya-karāṅguli-ghaṭ anaiḥ",
    "GR14kbss_1-u:1629": " alika-gaṇḍa-dṛg-ādy atha sāmita-",
    "GR14kbss_1-u:1630": " dyutim itaṃ timitaṃ trir adīdhavat",
    "GR14kbss_1-u:1631": " (Kṛṣṇa-bhāvanāmṛtam 4.3)",
    "GR14kbss_1-u:1632": " vi apikāṃ dyutaros tata-rociṣaṃ",
    "GR14kbss_1-u:1633": " rada-hitāṃ nihitāṃ sva-vayasyayā",
    "GR14kbss_1-u:1634": " mukulitāmbujatāṃ bhajatāñjasā",
    "GR14kbss_1-u:1635": " mṛdutareṇa kareṇa sudṛg dadhe",
    "GR14kbss_1-u:1636": " (Kṛṣṇa-bhāvanāmṛtam 4.4) (138)",
    "GR14kbss_1-u:1637": " pratisarodita-dolanam asvanad-",
    "GR14kbss_1-u:1638": " valayam uccala-kuṇḍalam etayā",
    "GR14kbss_1-u:1639": " vyadhita sā mṛjatī radanāṃś chaviṃ",
    "GR14kbss_1-u:1640": " kaṇavad ucchalitāṃ lalitāṃ śritān",
    "GR14kbss_1-u:1641": " (Kṛṣṇa-bhāvanāmṛtam 4.5)",
    "GR14kbss_1-u:1642": " atha dadhe sudatī dhanur-ākṛtiṃ",
    "GR14kbss_1-u:1643": " maṇimayīṃ rasanā-pariṇejinīm",
    "GR14kbss_1-u:1644": " mṛdula-pāṇi-yugāṅguli-yugmakāṃ",
    "GR14kbss_1-u:1645": " sahacarī-karato 'dara-toṣataḥ",
    "GR14kbss_1-u:1646": " (Kṛṣṇa-bhāvanāmṛtam 4.6)",
    "GR14kbss_1-u:1647": " navadalopamitāṃ rasanāṃ mṛjaty",
    "GR14kbss_1-u:1648": " atha tayā nata-kampita-mastakam",
    "GR14kbss_1-u:1649": " mukham iyaṃ skhalitair alakair vṛtaṃ",
    "GR14kbss_1-u:1650": " vidadhatī dadhatī smitam ābabhau",
    "GR14kbss_1-u:1651": " (Kṛṣṇa-bhāvanāmṛtam 4.7)",
    "GR14kbss_1-u:1652": " niraṇijad bahir-antaram apy araṃ",
    "GR14kbss_1-u:1653": " mukha-vidhor atha dhauta-kara-dvayā",
    "GR14kbss_1-u:1654": " parijanārpita-mañjula-vāsasā",
    "GR14kbss_1-u:1655": " jala-kaṇāpanayaṃ sanayaṃ vyadhāt",
    "GR14kbss_1-u:1656": " (Kṛṣṇa-bhāvanāmṛtam 4.8)",
    "GR14kbss_1-u:1657": " sahacarī-vidhṛte maṇi-darpaṇe",
    "GR14kbss_1-u:1658": " tad-abhinandana-sākṣiṇi vīkṣya sā",
    "GR14kbss_1-u:1659": " smita-sudhābhir adhāvayad ānanaṃ",
    "GR14kbss_1-u:1660": " priyatama-kṣaṇa-lakṣaṇa-lakṣakam",
    "GR14kbss_1-u:1661": " (Kṛṣṇa-bhāvanāmṛtam 4.9)",
    "GR14kbss_1-u:1662": " tasya dohādikāṃ kriyāṃ",
    "GR14kbss_1-u:1663": " dṛṣṭāgatā kalāvatī",
    "GR14kbss_1-u:1664": " jagādātha tad-abhyarṇe",
    "GR14kbss_1-u:1665": " paramollāsa-saṃyutā",
    "GR14kbss_1-u:1666": " gopālo 'pi sva-gośālaṃ",
    "GR14kbss_1-u:1667": " sarāma-madhumaṅgalaḥ",
    "GR14kbss_1-u:1668": " sakāvya-gīṣpatiḥ sāyaṃ",
    "GR14kbss_1-u:1669": " śaśī-vāmbaram āviśat",
    "GR14kbss_1-u:1670": " (Govinda-līlāmṛtam 2.37)",
    "GR14kbss_1-u:1671": " dadhāra dyuṣadāṃ rāmo",
    "GR14kbss_1-u:1672": " dhavalāvali-veṣṭitaḥ",
    "GR14kbss_1-u:1673": " kailāsa-gaṇḍa-śailālī-",
    "GR14kbss_1-u:1674": " madhyasthairāvata-bhramam",
    "GR14kbss_1-u:1675": " (Govinda-līlāmṛtam 2.38)",
    "GR14kbss_1-u:1676": " madhye'cyuto 'ñcan dhavalāvalīnām",
    "GR14kbss_1-u:1677": " udānanānāṃ paritaḥ sthitānām",
    "GR14kbss_1-u:1678": " dadhau janānāṃ sphū a-puṇḍarīka-",
    "GR14kbss_1-u:1679": " śreṇy-antar-añcad-bhramara-bhramaṃ saḥ",
    "GR14kbss_1-u:1680": " (Govinda-līlāmṛtam 2.39)",
    "GR14kbss_1-u:1681": " hihī gaṅge/ godāvari/",
    "GR14kbss_1-u:1682": " śabali/",
    "GR14kbss_1-u:1683": " kālindi/ dhavale/",
    "GR14kbss_1-u:1684": " hihī dhūmre/",
    "GR14kbss_1-u:1685": " tūṅgi/",
    "GR14kbss_1-u:1686": " bhramari/",
    "GR14kbss_1-u:1687": " yamune/",
    "GR14kbss_1-u:1688": " haṃsi/ kamale/",
    "GR14kbss_1-u:1689": " hihī rambhe/",
    "GR14kbss_1-u:1690": " campe/",
    "GR14kbss_1-u:1691": " kariṇi/",
    "GR14kbss_1-u:1692": " hariṇīti vraja-vidhur",
    "GR14kbss_1-u:1693": " muhur nāma-grāhaṃ nikhila-surabhīr āhvayad asau",
    "GR14kbss_1-u:1694": " (Govinda-līlāmṛtam 2.40)",
    "GR14kbss_1-u:1695": " nyastāṅgaḥ prapadopari praghaṭayan jānu-dvaye dohanīṃ",
    "GR14kbss_1-u:1696": " kāścid dogdhi payaḥ svayaṃ tv atha parāḥ svair dohayaty unmukhīḥ",
    "GR14kbss_1-u:1697": " anyāḥ pāyayati svatarṇaka-gaṇān kaṇḍūyanaiḥ prīṇayann",
    "GR14kbss_1-u:1698": " itthaṃ nanda-sutaḥ prage svasurabhīr ānandayan nandati",
    "GR14kbss_1-u:1699": " (Govinda-līlāmṛtam 2.41)",
    "GR14kbss_1-u:1700": " pādāgre kṛta-pādukaṃ trika-samullāsollasat-pārṣṇikaṃ",
    "GR14kbss_1-u:1701": " madhye nyasya ghaṭīṃ pa onnam anataḥ prodyat tviṣor jānunoḥ",
    "GR14kbss_1-u:1702": " gotunda-vyatiṣaṅga-sundara-dara-kṣobha-ślathoṣṇīṣakaṃ",
    "GR14kbss_1-u:1703": " pāṇibhyāṃ krama-kuḍmalāṅguli-pu aṃ gāṃ dogdhi dugdhaṃ hariḥ",
    "GR14kbss_1-u:1704": " (Ānanda-vṛndāvana-campuḥ 11.88)",
    "GR14kbss_1-u:1705": " vatsād apy adhika-priyo bhagavataḥ pāṇy-ambuja-sparśana-",
    "GR14kbss_1-u:1706": " sneha-srāvi-payaḥ-payodhara-pu ā gaur duhyamānā svayam",
    "GR14kbss_1-u:1707": " dhārābhiḥ sugabhīra-ghoṣa-gahanam āpūrya sā dohanīṃ",
    "GR14kbss_1-u:1708": " dohany antaram eti yāvad avanīṃ tāvat samāpupluvat",
    "GR14kbss_1-u:1709": " (Ānanda-vṛndāvana-campuḥ 11.90)",
    "GR14kbss_1-u:1710": " aṅguṣṭhāgrima-yantritāṅgulir asau pādārddha-nīruddha-bhūr",
    "GR14kbss_1-u:1711": " āpīnāñcala-mardayann iha puro dvitraiḥ payo-bindhubhiḥ",
    "GR14kbss_1-u:1712": " nyag-jānu-dvaya-madhya-yantrita-ghaṭī-vaktrāntare praskhalad-",
    "GR14kbss_1-u:1713": " dhārā-dhvāna-manoharaṃ sakhi/",
    "GR14kbss_1-u:1714": " payo gāṃ dogdhi dāmodaraḥ",
    "GR14kbss_1-u:1715": " (Padyāvalī 2.62)",
    "GR14kbss_1-u:1716": " śṛṇvantīṃ bhāva-vaivaśyād",
    "GR14kbss_1-u:1717": " vismṛta-snāpana-kriyām",
    "GR14kbss_1-u:1718": " lavaṅga-mañjarī sadyo",
    "GR14kbss_1-u:1719": " juhāva vyagra-mānasā",
    "GR14kbss_1-u:1720": " tatra kāñcanamaye mṛdu-pīṭhe",
    "GR14kbss_1-u:1721": " cīna-cela-pihite viniviṣṭām",
    "GR14kbss_1-u:1722": " sevane parijanā nipuṇā drāk",
    "GR14kbss_1-u:1723": " tām upāyana-karāḥ parivavruḥ",
    "GR14kbss_1-u:1724": " (Govinda-līlāmṛtam 2.65)",
    "GR14kbss_1-u:1725": " sāvātārayad-ābharaṇa-nicayaṃ",
    "GR14kbss_1-u:1726": " lalitā svasakhī-tanutaḥ sadayam",
    "GR14kbss_1-u:1727": " kanaka-vratater iva sapraṇayaṃ",
    "GR14kbss_1-u:1728": " pallava-kusuma-stavaka-pracayam",
    "GR14kbss_1-u:1729": " (Govinda-līlāmṛtam 2.60)",
    "GR14kbss_1-u:1730": " āmṛjya cela-śakalena tanūttamena",
    "GR14kbss_1-u:1731": " sarvāṅgam aṅkitam anaṅga-raṇāṅkakena",
    "GR14kbss_1-u:1732": " abhyaṅga-saṅgi-vasanaṃ paridhāpya naktaṃ",
    "GR14kbss_1-u:1733": " vāso 'bhyamūmucad anuttama-gandha-yuktam",
    "GR14kbss_1-u:1734": " (Kṛṣṇāhnika-kaumudī 2.55)",
    "GR14kbss_1-u:1735": " ākṛṣya mugdham avaguṇṭhanam uttamāṅgād",
    "GR14kbss_1-u:1736": " unmocya kuntala-tatīḥ sughanottamāṅgāḥ",
    "GR14kbss_1-u:1737": " ratna-prasādhanikayā cala-kaṅkaṇāliḥ",
    "GR14kbss_1-u:1738": " saprema sādaram aśūśudhad uttamāliḥ",
    "GR14kbss_1-u:1739": " (Kṛṣṇāhnika-kaumudī 2.54)",
    "GR14kbss_1-u:1740": " prakṣālya pāda-yugalaṃ mukuraṃ purastād",
    "GR14kbss_1-u:1741": " ādarśya kācana kalā-kuśalatva-śastā",
    "GR14kbss_1-u:1742": " tailena satsurabhiṇā lasatāruṇimnā-",
    "GR14kbss_1-u:1743": " bhyānañja kañja-vadanāṃ praṇayena bhūmnā",
    "GR14kbss_1-u:1744": " (Kṛṣṇāhnika-kaumudī 2.56)",
    "GR14kbss_1-u:1745": " aṅgād yato yata udasyati cāru-celaṃ",
    "GR14kbss_1-u:1746": " tat-tan-nirīkṣya hriyam ṛcchati sānuvelam",
    "GR14kbss_1-u:1747": " tenāktam aktam avadhāya sakhīyam aṅgaṃ",
    "GR14kbss_1-u:1748": " tasyāḥ pyadhāt tad-akhilaṃ kṛta-hrī-vibhaṅgam",
    "GR14kbss_1-u:1749": " (Kṛṣṇāhnika-kaumudī 2.57)",
    "GR14kbss_1-u:1750": " abhyajya rajyad-atiśuddha-hṛdo vayasyā",
    "GR14kbss_1-u:1751": " āpāda-mūrdha-kṛta-mardanam aṅgam asyāḥ",
    "GR14kbss_1-u:1752": " udvartanaṃ vidadhire ghanasāra-pūrṇaiḥ",
    "GR14kbss_1-u:1753": " kastūrikā-ghusṛṇa-candana-cāru-cūrṇaiḥ",
    "GR14kbss_1-u:1754": " (Kṛṣṇāhnika-kaumudī 2.58)",
    "GR14kbss_1-u:1755": " gandhānubandhi-vimalāmalakī-kaṣāyaiḥ",
    "GR14kbss_1-u:1756": " keśān vighṛṣya katamā vividhair upāyaiḥ",
    "GR14kbss_1-u:1757": " bhṛṅgāra-nāla-galitair lalitaiḥ kabandhair",
    "GR14kbss_1-u:1758": " ukṣāṃ cakāra sahaja-praṇayānubandhaiḥ",
    "GR14kbss_1-u:1759": " (Kṛṣṇāhnika-kaumudī 2.59)",
    "GR14kbss_1-u:1760": " kālocitena ghanasāra-suvāsitena",
    "GR14kbss_1-u:1761": " nānā-maṇīśvara-ghaṭī-ghaṭayā bhṛtena",
    "GR14kbss_1-u:1762": " dvābhyāṃ śanair ubhayataḥ pratipāditena",
    "GR14kbss_1-u:1763": " dve pārśvayoḥ siṣicatuḥ sumukhīṃ jalena",
    "GR14kbss_1-u:1764": " (Kṛṣṇāhnika-kaumudī 2.60)",
    "GR14kbss_1-u:1765": " saṃveṣṭya cāru-cikurān sicayena bāḍhaṃ",
    "GR14kbss_1-u:1766": " niṣpīḍya bhūri galad-ambu nigālya gāḍham",
    "GR14kbss_1-u:1767": " bhūyaḥ prasārya calad-aṅgulibhir vikīrya",
    "GR14kbss_1-u:1768": " bhūyo babandha katamā sicayaṃ vitīrya",
    "GR14kbss_1-u:1769": " (Kṛṣṇāhnika-kaumudī 2.61)",
    "GR14kbss_1-u:1770": " kācin mukhendum aparā gala-mūlam anyā",
    "GR14kbss_1-u:1771": " karṇau mamārja mṛdunā vasanena dhanyā",
    "GR14kbss_1-u:1772": " vakṣo visāri katamā katamā ca pṛṣṭhaṃ",
    "GR14kbss_1-u:1773": " bāhu-dvayaṃ ca katamā suṣamā-variṣṭham",
    "GR14kbss_1-u:1774": " (Kṛṣṇāhnika-kaumudī 2.62)",
    "GR14kbss_1-u:1775": " saṃveṣṭya śuṣka-vasanena nirāsanīyaṃ",
    "GR14kbss_1-u:1776": " śroṇyā jahāra vigalaj-jalam antarīyam",
    "GR14kbss_1-u:1777": " āmṛjya pāṇi-yugalena śanair udāram",
    "GR14kbss_1-u:1778": " arddhorukaṃ kaṭi-taṭe ghaṭayāṃ cakāra",
    "GR14kbss_1-u:1779": " (Kṛṣṇāhnika-kaumudī 2.63)",
    "GR14kbss_1-u:1780": " āmṛṣṭayor vara-payodharayor alolaṃ",
    "GR14kbss_1-u:1781": " kācit kalāsu kuśalātha babandha colam",
    "GR14kbss_1-u:1782": " pa āṃśukena racitaṃ sva-sakhī-janena",
    "GR14kbss_1-u:1783": " nānā-vidhātiśaya-śilpa-viśāradena",
    "GR14kbss_1-u:1784": " (Kṛṣṇāhnika-kaumudī 2.64)",
    "GR14kbss_1-u:1785": " tasyopari pratanu śoṇataraṃ suvīci-",
    "GR14kbss_1-u:1786": " caṇḍātakād udayad uccala-sanmarīci",
    "GR14kbss_1-u:1787": " śrī-pāda-padma-nakha-candra-cayāgra-cumbi",
    "GR14kbss_1-u:1788": " celaṃ babandha tapanīya-guṇānubandhi",
    "GR14kbss_1-u:1789": " (Kṛṣṇāhnika-kaumudī 2.65)",
    "GR14kbss_1-u:1790": " lamba-pralamba-yugalena supaṭṭa-dāmnā",
    "GR14kbss_1-u:1791": " muktā-maṇīndra-mahasā vilasad-garimṇā",
    "GR14kbss_1-u:1792": " ākuñcana-krama-vaśāt kamalānukārāṃ",
    "GR14kbss_1-u:1793": " jagrantha nīvim abhinābhi suśilpa-sārām",
    "GR14kbss_1-u:1794": " (Kṛṣṇāhnika-kaumudī 2.66)",
    "GR14kbss_1-u:1795": " kanaka-bindumatī nava-śā ikā",
    "GR14kbss_1-u:1796": " ghana-rucis tad-upary atididyute",
    "GR14kbss_1-u:1797": " yad-abhiveṣṭanam eva mukunda-dṛṅ",
    "GR14kbss_1-u:1798": " niranurodhana-rodhanam ucyate",
    "GR14kbss_1-u:1799": " (Kṛṣṇa-bhāvanāmṛtam 4.35)",
    "GR14kbss_1-u:1800": " ārohya tām atha mahāmaṇi-pīṭha-pṛṣṭhe",
    "GR14kbss_1-u:1801": " vistāritātimṛdu-cela-kṛta-pratiṣṭhe",
    "GR14kbss_1-u:1802": " prakṣālya pāda-kamala-dvitayaṃ satoṣāḥ",
    "GR14kbss_1-u:1803": " sakhyo vyadhur vividha-maṅgala-veṣa-bhūṣāḥ",
    "GR14kbss_1-u:1804": " (Kṛṣṇāhnika-kaumudī 2.67)",
    "GR14kbss_1-u:1805": " bhūyaḥ prasārya bahuśo bahuśaḥ prasādhya",
    "GR14kbss_1-u:1806": " ratna-prasādha-nikayāṅgulibhir viśodhya",
    "GR14kbss_1-u:1807": " kālāguru-prabhava-dhūpa-dhurā-pracāram",
    "GR14kbss_1-u:1808": " ālī-janaḥ kaca-bharaṃ surabhī-cakāra",
    "GR14kbss_1-u:1809": " (Kṛṣṇāhnika-kaumudī 2.68)",
    "GR14kbss_1-u:1810": " snānād ṛjuṃ sad-alakālim arālayitvā",
    "GR14kbss_1-u:1811": " kastūrikābhir alike tilakaṃ likhitvā",
    "GR14kbss_1-u:1812": " sindūra-bindu-rucire'kṛta bālapāśyāṃ",
    "GR14kbss_1-u:1813": " sīmanta-sīmani maṇīndra-mayūkha-rasyām",
    "GR14kbss_1-u:1814": " (Kṛṣṇāhnika-kaumudī 2.69)",
    "GR14kbss_1-u:1815": " kastūrī-patravallī-samudaya-khacitaṃ pārśvayor ākapolaṃ",
    "GR14kbss_1-u:1816": " bhāle śrīkhaṇḍa-bindūtkara-vṛtam abhitaḥ kāma-yantrābhidhānam",
    "GR14kbss_1-u:1817": " antaḥ kastūrikodyan-malayaja-śaśabhṛl-lekhayādhaścitaṃ sā",
    "GR14kbss_1-u:1818": " cakre sīmanta-rekhānvitam atha tilakaṃ sāndra-sindūra-paṅkaiḥ",
    "GR14kbss_1-u:1819": " (Govinda-līlāmṛtam 2.77)",
    "GR14kbss_1-u:1820": " maulau babandha katamā sumaṇi-pravekaṃ",
    "GR14kbss_1-u:1821": " sanmālatī-kusuma-garbhaka-kānti-sekam",
    "GR14kbss_1-u:1822": " dhammillam ullasita-lohita-paṭṭa-dāmnā",
    "GR14kbss_1-u:1823": " lamba-pralamba-yugalena maṇīndra-dhāmnā",
    "GR14kbss_1-u:1824": " (Kṛṣṇāhnika-kaumudī 2.70)",
    "GR14kbss_1-u:1825": " sūkṣmordhva-randhra-gata-hema-śalākikāyā",
    "GR14kbss_1-u:1826": " mūlāgra-saṅga-lalite vidadhe sukāyā",
    "GR14kbss_1-u:1827": " śrī-cakrikā-bakulike śruti-madhya-deśe",
    "GR14kbss_1-u:1828": " ratna-prabhā-bhara-dhurā vihitopadeśe",
    "GR14kbss_1-u:1829": " (Kṛṣṇāhnika-kaumudī 2.71)",
    "GR14kbss_1-u:1830": " muktākalāpa-kalayā lalita-prakāśyāṃ",
    "GR14kbss_1-u:1831": " kācid vyadhād alaka-sīmani patrapāśyām",
    "GR14kbss_1-u:1832": " kācin maṇīndramaya-kuṇḍalam atyudāram",
    "GR14kbss_1-u:1833": " ekaikaśaḥ śruti-yuge ghaṭayāṃ cakāra",
    "GR14kbss_1-u:1834": " (Kṛṣṇāhnika-kaumudī 2.72)",
    "GR14kbss_1-u:1835": " kācid vibhūṣya nayane dalitāñjanena",
    "GR14kbss_1-u:1836": " smārau śarāv iva nighṛṣṭa-rasāñjanena",
    "GR14kbss_1-u:1837": " nāsāpasavya-pu ake vitatāra muktāṃ",
    "GR14kbss_1-u:1838": " netrāñjanādhara-vibhā-bhara-nīla-raktām",
    "GR14kbss_1-u:1839": " (Kṛṣṇāhnika-kaumudī 2.73)",
    "GR14kbss_1-u:1840": " makarike likhatī mṛdu-gaṇḍayor",
    "GR14kbss_1-u:1841": " makara-ketanam āhvayad eva sā",
    "GR14kbss_1-u:1842": " yam adharāruṇa-pallavam arpayan",
    "GR14kbss_1-u:1843": " rasamaye samaye harir arcayet",
    "GR14kbss_1-u:1844": " (Kṛṣṇa-bhāvanāmṛtam 4.68) (178)",
    "GR14kbss_1-u:1845": " rucira-cibuka-madhye ratna-rājac-chalākā-",
    "GR14kbss_1-u:1846": " kalita-kara-viśākhā-nirmito 'syāś cakāsti",
    "GR14kbss_1-u:1847": " nava-mṛga-mada-binduḥ śobhayan śrī-mukhenduṃ",
    "GR14kbss_1-u:1848": " bhramara iva dalāgre sanniviṣṭaḥ sarojam",
    "GR14kbss_1-u:1849": " (Govinda-līlāmṛtam 2.83)",
    "GR14kbss_1-u:1850": " karpūrāguru-kāśmīra-",
    "GR14kbss_1-u:1851": " paṅka-miśrita-candanaiḥ",
    "GR14kbss_1-u:1852": " samālipya viśākhā'syāḥ",
    "GR14kbss_1-u:1853": " pṛṣṭhaṃ bāhu-kucāv uraḥ",
    "GR14kbss_1-u:1854": " (Govinda-līlāmṛtam 2.76)",
    "GR14kbss_1-u:1855": " puṣpa-gucchendulekhābja-",
    "GR14kbss_1-u:1856": " makarī-cūta-pallavam",
    "GR14kbss_1-u:1857": " lilekha citraṃ kastūryā",
    "GR14kbss_1-u:1858": " citrā tat-kucayos taṭe",
    "GR14kbss_1-u:1859": " (Govinda-līlāmṛtam 2.78)",
    "GR14kbss_1-u:1860": " mīnī-prasūna-nava-pallava-candralekhā-",
    "GR14kbss_1-u:1861": " vyājāt svacihna-śara-kunta-dhanūṃṣi kāmaḥ",
    "GR14kbss_1-u:1862": " tad-bhrū-dhanur-dhuvana-mātra-nirasta-karmā",
    "GR14kbss_1-u:1863": " manye nyadhatta nija-tat-kuca-koṣa-gehe",
    "GR14kbss_1-u:1864": " (Govinda-līlāmṛtam 2.79)",
    "GR14kbss_1-u:1865": " citrārpitāneka-vicitra-ratna-",
    "GR14kbss_1-u:1866": " muktācitā rakta-dukūla-colī",
    "GR14kbss_1-u:1867": " kucau bha-jālendra-dhanur-vicitrā",
    "GR14kbss_1-u:1868": " tastāra śailāv iva sāndhya-kāntiḥ",
    "GR14kbss_1-u:1869": " (Govinda-līlāmṛtam 2.80)",
    "GR14kbss_1-u:1870": " upari khacita-nānā-ratna-jālaiḥ sphuranta",
    "GR14kbss_1-u:1871": " vimala-pura a-patryā kaṇṭham asyā viśākhā",
    "GR14kbss_1-u:1872": " hari-kara-dara-cihna-śrī-haraṃ puṣkarākṣyāḥ",
    "GR14kbss_1-u:1873": " sapadi hari-bhiyeva chādayāmāsa madhye",
    "GR14kbss_1-u:1874": " vajrācitākhaṇḍala-ratna-citra-",
    "GR14kbss_1-u:1875": " susthūla-madhyo guṇa-baddha-cañcuḥ",
    "GR14kbss_1-u:1876": " lalāsa tasyā upakaṇṭha-kūpaṃ",
    "GR14kbss_1-u:1877": " dattas tayā hā aka-citra-haṃsaḥ",
    "GR14kbss_1-u:1878": " (Govinda-līlāmṛtam 2.86-87)",
    "GR14kbss_1-u:1879": " suvarṇa-golī-yuga-madhyagollasan",
    "GR14kbss_1-u:1880": " masāra-golī-gilito 'ntarāntarā",
    "GR14kbss_1-u:1881": " susūkṣma-muktāvali-gumphitas tayā",
    "GR14kbss_1-u:1882": " nyayoji hāro hṛdi gostanābhidhaḥ",
    "GR14kbss_1-u:1883": " (Govinda-līlāmṛtam 2.88)",
    "GR14kbss_1-u:1884": " masāra-candropala-padmarāga-",
    "GR14kbss_1-u:1885": " suvarṇa-golī-grathitāntarālaiḥ",
    "GR14kbss_1-u:1886": " muktā-pravālaiḥ parigumphitāṃ sā",
    "GR14kbss_1-u:1887": " ratna-srajaṃ tad-dhṛdaye yuyoja",
    "GR14kbss_1-u:1888": " (Govinda-līlāmṛtam 2.89)",
    "GR14kbss_1-u:1889": " vaidūrya-yugmācita-hema-dhātrikā-",
    "GR14kbss_1-u:1890": " bījā-bha-golī-gilito 'ntarāntarā",
    "GR14kbss_1-u:1891": " vicitra-muktāvali-citra-gucchako",
    "GR14kbss_1-u:1892": " rarāja tasyā hṛdaye'rpitas tayā",
    "GR14kbss_1-u:1893": " (Govinda-līlāmṛtam 2.90)",
    "GR14kbss_1-u:1894": " rāse niśīthe saha-nṛtya-gāna-",
    "GR14kbss_1-u:1895": " tuṣṭena dattāṃ hariṇā svakaṇṭhāt",
    "GR14kbss_1-u:1896": " tasyaiva sākṣād iva rāja-lakṣmīṃ",
    "GR14kbss_1-u:1897": " guñjāvalīṃ tad-dhṛdi sā yuyoja",
    "GR14kbss_1-u:1898": " (Govinda-līlāmṛtam 2.91)",
    "GR14kbss_1-u:1899": " sthūla-tārāvalī-ramyā",
    "GR14kbss_1-u:1900": " san-nāyaka-vibhūṣitā",
    "GR14kbss_1-u:1901": " tasyā ekāvalī-jyotsnī",
    "GR14kbss_1-u:1902": " hṛd-ambaram amaṇḍayat",
    "GR14kbss_1-u:1903": " (Govinda-līlāmṛtam 2.92)",
    "GR14kbss_1-u:1904": " kanaka-khacita-vajrair veṣṭitaiḥ padmarāgaiś",
    "GR14kbss_1-u:1905": " cita-harimaṇi-pūrṇābhyantarā śātakaumbhī",
    "GR14kbss_1-u:1906": " pratanu-pura a-rājac-chṛṅkhalālambamānā",
    "GR14kbss_1-u:1907": " lasati hṛdi viśākhā-yojitāsyāś catuṣkī",
    "GR14kbss_1-u:1908": " (Govinda-līlāmṛtam 2.93)",
    "GR14kbss_1-u:1909": " ālī-janair maṇḍana-keli-kāle",
    "GR14kbss_1-u:1910": " vibhūṣyamāṇā vṛṣabhānu-putrī",
    "GR14kbss_1-u:1911": " urogate nīlamaṇīndra-hāre",
    "GR14kbss_1-u:1912": " svinnā sakampā pulakākulāsīt",
    "GR14kbss_1-u:1913": " (Alaṅkāra-kaustubha 5.73)",
    "GR14kbss_1-u:1914": " pṛṣṭhāntaḥ krama-lambamānam amalaṃ grīvānta-hārāvalī-",
    "GR14kbss_1-u:1915": " vī ī-bandhana-paṭṭa-sūtra-camarī-jālaṃ tadāsyā babhau",
    "GR14kbss_1-u:1916": " manye cāru-nitamba-śailaka akān mūrdhnādhirohārthakaṃ",
    "GR14kbss_1-u:1917": " sopānaṃ vidhinā kṛtaṃ karuṇayā veṇī-bhujaṅgyāḥ sphuṭam",
    "GR14kbss_1-u:1918": " (Govinda-līlāmṛtam 2.94)",
    "GR14kbss_1-u:1919": " madhye-pragaṇḍam atulāṅgadam-unmaṇīni",
    "GR14kbss_1-u:1920": " madhye-prakoṣṭham atulāni ca kaṅkaṇāni",
    "GR14kbss_1-u:1921": " tat-sīmni kāpya-kṛta maṅgala-paṭṭa-sūtraṃ",
    "GR14kbss_1-u:1922": " ratna-prakāśi maṇi-bandha-rucāticitram",
    "GR14kbss_1-u:1923": " (Kṛṣṇāhnika-kaumudī 2.75)",
    "GR14kbss_1-u:1924": " muktāvalī-khacita-hā aka-kaṅkaṇābhyāṃ",
    "GR14kbss_1-u:1925": " saṃveṣṭitaḥ sa valayāvali-sanniveśaḥ",
    "GR14kbss_1-u:1926": " bimbair-vidhor-milita-bhāskara-maṇḍalābhyāṃ",
    "GR14kbss_1-u:1927": " tasyāś cakāsti nitarām iva saiṃhikeyaḥ",
    "GR14kbss_1-u:1928": " (Govinda-līlāmṛtam 2.97)",
    "GR14kbss_1-u:1929": " nija-nāmāṅkitā nānā-",
    "GR14kbss_1-u:1930": " ratna-dyuti-karambitā",
    "GR14kbss_1-u:1931": " babhāv aṅguli-mudrāsyā",
    "GR14kbss_1-u:1932": " vipakṣa-mada-mardanī",
    "GR14kbss_1-u:1933": " (Govinda-līlāmṛtam 2.99)",
    "GR14kbss_1-u:1934": " tundāntike maṇi-vinirmita-tunda-bandhaṃ",
    "GR14kbss_1-u:1935": " kāñcī-guṇaṃ ca tad adho maṇi-vṛnda-bandham",
    "GR14kbss_1-u:1936": " pādāṅgulīṣu vara-ratnamayormikālīm",
    "GR14kbss_1-u:1937": " ā-gulpham ādhṛta suhaṃsaka-yugmam ālī",
    "GR14kbss_1-u:1938": " (Kṛṣṇāhnika-kaumudī 2.77)",
    "GR14kbss_1-u:1939": " nakha-śikhāṅghritalādy uru-śoṇimāpy",
    "GR14kbss_1-u:1940": " ahaha yāvaka-rañjitatām agāt",
    "GR14kbss_1-u:1941": " bhavati kiṃ dara-dīpaja-rociṣā",
    "GR14kbss_1-u:1942": " dina-kṛto na kṛto manujair mahaḥ",
    "GR14kbss_1-u:1943": " (Kṛṣṇa-bhāvanāmṛtam 4.96)",
    "GR14kbss_1-u:1944": " anyā kācid āha-",
    "GR14kbss_1-u:1945": " vṛthā'kṛthā yāvakam aṅghri-paṅkaje",
    "GR14kbss_1-u:1946": " sva eva rāgo 'sya dṛśāṃ rasāyanaḥ /",
    "GR14kbss_1-u:1947": " kintv eka evāsti guṇo 'sya rādhike",
    "GR14kbss_1-u:1948": " yaḥ keśavasyāpi ca keśa-rañjanaḥ //",
    "GR14kbss_1-u:1949": " (Alaṅkāra-kaustubha 5.63)",
    "GR14kbss_1-u:1950": " mañjīra-yugmam atimañjula-ratna-siddhaṃ",
    "GR14kbss_1-u:1951": " pādāmbujopari cakāra ca kāpi baddham",
    "GR14kbss_1-u:1952": " tat-tat-svaśilpa-kuśalatva-nidarśanāya",
    "GR14kbss_1-u:1953": " kācin maṇīndra-mukuraṃ purato nināya",
    "GR14kbss_1-u:1954": " (Kṛṣṇāhnika-kaumudī 2.78)",
    "GR14kbss_1-u:1955": " asyā nyadhād uṣasi narmadayā svasakhyā",
    "GR14kbss_1-u:1956": " mālākṛtas tanujayopahṛtaṃ viśākhā",
    "GR14kbss_1-u:1957": " smerāravinda-vadanātha karāravinde",
    "GR14kbss_1-u:1958": " līlāravindam aravinda-vilocanāyāḥ",
    "GR14kbss_1-u:1959": " (Govinda-līlāmṛtam 2.103)",
    "GR14kbss_1-u:1960": " sā kṛṣṇa-netra-kutukocita-rūpa-veśaṃ",
    "GR14kbss_1-u:1961": " varṣmāvalokya mukure pratibimbitaṃ svam",
    "GR14kbss_1-u:1962": " kṛṣṇopasatti-taralāsa varāṅganānāṃ",
    "GR14kbss_1-u:1963": " kāntāvalokana-phalo hi viśeṣa-veṣaḥ",
    "GR14kbss_1-u:1964": " (Govinda-līlāmṛtam 2.105)",
    "GR14kbss_1-u:1965": " malla-līlādikaṃ tasya",
    "GR14kbss_1-u:1966": " tan-madhye sakhibhiḥ saha",
    "GR14kbss_1-u:1967": " vilokyaiva hiraṇyāṅgī",
    "GR14kbss_1-u:1968": " tām āyātāvadad drutam",
    "GR14kbss_1-u:1969": " godohanād atha viramya sa ramya-līlaiḥ",
    "GR14kbss_1-u:1970": " sārdhaṃ nija-priya-sakhaiḥ svasamāna-śīlaiḥ",
    "GR14kbss_1-u:1971": " abhyāyayau kutuka-malla-vilāsa-nityā-",
    "GR14kbss_1-u:1972": " bhyāsālayaṃ maṇimayaṃ sakalaikamatyā",
    "GR14kbss_1-u:1973": " (Kṛṣṇāhnika-kaumudī 2.20)",
    "GR14kbss_1-u:1974": " pratyekam eva sakhibhiḥ savayobhir etair",
    "GR14kbss_1-u:1975": " malla-kriyām atha bhujābhuji vīta-bhītaiḥ",
    "GR14kbss_1-u:1976": " svasvaujasaḥ prakaṭanena saroṣa-darpaiś",
    "GR14kbss_1-u:1977": " cakre'pasarpa-parisarpa-visarpa-sarpaiḥ",
    "GR14kbss_1-u:1978": " (Kṛṣṇāhnika-kaumudī 2.21)",
    "GR14kbss_1-u:1979": " viśramya kiñcid atha sañcita-puṇya-vṛndais",
    "GR14kbss_1-u:1980": " tair eva kaiścana mahāguṇa-vṛkṣa-kandaiḥ",
    "GR14kbss_1-u:1981": " abhyañjanārtham anurañjana-mañju-hāsair",
    "GR14kbss_1-u:1982": " abhyaṅga-maṅgala-gṛhaṃ praviveśa dāsaiḥ",
    "GR14kbss_1-u:1983": " (Kṛṣṇāhnika-kaumudī 2.22)",
    "GR14kbss_1-u:1984": " nānā-prabandha-bahubandha-vidhau vidagdhair",
    "GR14kbss_1-u:1985": " abhyaṅga-maṅgala-viśeṣa-kalāsu mugdhaiḥ",
    "GR14kbss_1-u:1986": " tailena sādhu śubha-gandha-subāndhavena",
    "GR14kbss_1-u:1987": " prārambhi yat tad urarīkṛtam apy anena",
    "GR14kbss_1-u:1988": " (Kṛṣṇāhnika-kaumudī 2.23)",
    "GR14kbss_1-u:1989": " āpāda-mastakam anasta-samasta-bhāgyais",
    "GR14kbss_1-u:1990": " tailena taiḥ priya-samāja-sabhāja-yogyaiḥ",
    "GR14kbss_1-u:1991": " nātiślathaṃ ca na dṛḍhaṃ ca sumaṅgalāni",
    "GR14kbss_1-u:1992": " prītyā ciraṃ mamṛdire'tha tad aṅgakāni",
    "GR14kbss_1-u:1993": " (Kṛṣṇāhnika-kaumudī 2.24)",
    "GR14kbss_1-u:1994": " te kauṅkumena rajasā ghanasāra-cūrṇaiḥ",
    "GR14kbss_1-u:1995": " pūrṇena cāru-mṛdunā paripeṣa-śīrṇaiḥ",
    "GR14kbss_1-u:1996": " vimlāna-bhāvam atha taila-kṛtaṃ harantaḥ",
    "GR14kbss_1-u:1997": " kṛṣṇasya tān avayavān udavartayanta",
    "GR14kbss_1-u:1998": " (Kṛṣṇāhnika-kaumudī 2.25)",
    "GR14kbss_1-u:1999": " kenocitena ghanasāra-suvāsitena",
    "GR14kbss_1-u:2000": " nānāvidha-sphaṭika-hema-ghaṭī-bhṛtena/",
    "GR14kbss_1-u:2001": " keśān kaṣāya-kaṣitān kalayan kumāra-",
    "GR14kbss_1-u:2002": " dāsī-gaṇo 'mbuja-dṛśaṃ snāpayāṃ cakāra",
    "GR14kbss_1-u:2003": " (Kṛṣṇāhnika-kaumudī 2.26)",
    "GR14kbss_1-u:2004": " kācit kaṣāyita-kacān bahuśaḥ kaṣantī",
    "GR14kbss_1-u:2005": " kācin mṛdūn avayavān mṛdu mārjayantī",
    "GR14kbss_1-u:2006": " bhṛṅgārakeṇa katamā salilaṃ kirantī",
    "GR14kbss_1-u:2007": " lebhetarām atitarām anurāga-kāntī",
    "GR14kbss_1-u:2008": " (Kṛṣṇāhnika-kaumudī 2.27)",
    "GR14kbss_1-u:2009": " jyotsnābhir nava-nīradaḥ kim athavā śuklena nīlo guṇaḥ",
    "GR14kbss_1-u:2010": " śuddha-sphaṭika-ratna-kānti-salilaiḥ kiṃ vendranīlāṅkuraḥ",
    "GR14kbss_1-u:2011": " muktābhiḥ kim u vā tamāla-taruṇaḥ snātaḥ samudbhrājate",
    "GR14kbss_1-u:2012": " kiṃ vā śyāma-sarojam ujjvala-vidhukṣodair murārer vapuḥ",
    "GR14kbss_1-u:2013": " evaṃ samāpya katame snapanaṃ śubhena",
    "GR14kbss_1-u:2014": " śaṅkhodakena śirasi pratipāditena",
    "GR14kbss_1-u:2015": " aṅgoñchanāṃśukam anekam athopanīya",
    "GR14kbss_1-u:2016": " saṃmārjanaṃ vidadhur asya bhṛśaṃ vinīya",
    "GR14kbss_1-u:2017": " (Kṛṣṇāhnika-kaumudī 2.28)",
    "GR14kbss_1-u:2018": " ādau sucela-śakalair mṛdulair aśuṣkaiḥ",
    "GR14kbss_1-u:2019": " paścāt krameṇa mamṛjuḥ sita-sūkṣma-śuṣkaiḥ",
    "GR14kbss_1-u:2020": " āpāda-kuntala-bharam pratisandhi-sandhi",
    "GR14kbss_1-u:2021": " te mārjanaṃ vidadhire praṇayānubandhi",
    "GR14kbss_1-u:2022": " (Kṛṣṇāhnika-kaumudī 2.29)",
    "GR14kbss_1-u:2023": " kaścit kacān gata-jalān dvividhena vāsaḥ-",
    "GR14kbss_1-u:2024": " khaṇḍena sādhu vidadhe mṛdu-manda-hāsaḥ",
    "GR14kbss_1-u:2025": " kaścit paṭuḥ kaṭita ād galad ambu-celaṃ",
    "GR14kbss_1-u:2026": " celāntareṇa vinināya kṛtāvahelam",
    "GR14kbss_1-u:2027": " (Kṛṣṇāhnika-kaumudī 2.30)",
    "GR14kbss_1-u:2028": " kenāpi nūtanam atitvarayopanītaṃ",
    "GR14kbss_1-u:2029": " kauṣeya-cela-yugalaṃ druta-hema-pītam",
    "GR14kbss_1-u:2030": " kenāpi pāṇi-kamale kramataḥ pradattam",
    "GR14kbss_1-u:2031": " utsārya pūrva-paṭam āśu sa paryadhatta",
    "GR14kbss_1-u:2032": " (Kṛṣṇāhnika-kaumudī 2.31)",
    "GR14kbss_1-u:2033": " tasyāsthitasya ramaṇīya-maṇī-catuṣkaṃ",
    "GR14kbss_1-u:2034": " prakṣālitāṅghri-kamalasya lasad-vapuṣkam",
    "GR14kbss_1-u:2035": " paścād-gatena katamena kumāra-bhṛtye-",
    "GR14kbss_1-u:2036": " nāsevi kuntala-bharaḥ kuśalena kṛtye",
    "GR14kbss_1-u:2037": " (Kṛṣṇāhnika-kaumudī 2.32)",
    "GR14kbss_1-u:2038": " bhūyaḥ prasārya parimṛjya muhuḥ prasādhya",
    "GR14kbss_1-u:2039": " ratna-prasādhanikayā bahuśo viśodhya",
    "GR14kbss_1-u:2040": " āvṛtya cela-śakalena satā dviphāla-",
    "GR14kbss_1-u:2041": " baddhaḥ sa kuntala-bharaḥ prabhayā paphāla",
    "GR14kbss_1-u:2042": " (Kṛṣṇāhnika-kaumudī 2.33)",
    "GR14kbss_1-u:2043": " anyonya-pālana-kṛtā kaca-mecakimnā",
    "GR14kbss_1-u:2044": " sūkṣmātisūkṣma-vasanasya ca pāṇḍarimṇā",
    "GR14kbss_1-u:2045": " nirmoka-moka-parabhogi-nibho 'sya keśa-",
    "GR14kbss_1-u:2046": " vinyāsa eṣa na hi kasya dṛśor viveśa",
    "GR14kbss_1-u:2047": " (Kṛṣṇāhnika-kaumudī 2.34)",
    "GR14kbss_1-u:2048": " snānād-ṛjūn sad-alakān atha kuñcayitvā",
    "GR14kbss_1-u:2049": " cāru-svabhāva-ku ilān api rañjayitvā",
    "GR14kbss_1-u:2050": " bhāle lilekha tilakaṃ śaśi-maṇḍalābhaṃ",
    "GR14kbss_1-u:2051": " śrīkhaṇḍa-kuṅkuma-rasena sujāta-śobham",
    "GR14kbss_1-u:2052": " (Kṛṣṇāhnika-kaumudī 2.35)",
    "GR14kbss_1-u:2053": " gārutmatendramaṇi-hīraka-padmarāga-",
    "GR14kbss_1-u:2054": " pradyotanaṃ vidhurayantyam ivāpy anāgaḥ",
    "GR14kbss_1-u:2055": " anya-prabhāva-raṇakāri-mayūkha-sāndraṃ",
    "GR14kbss_1-u:2056": " śrī-kaustubhābhidham adhatta mahā-maṇīndram",
    "GR14kbss_1-u:2057": " (Kṛṣṇāhnika-kaumudī 2.36)",
    "GR14kbss_1-u:2058": " sthūlena mauktika-phala-prakareṇa kptān",
    "GR14kbss_1-u:2059": " hārān dadhāra gir-agocaratām avāptān",
    "GR14kbss_1-u:2060": " kañcid viśālatara-vakṣasi nābhikūle",
    "GR14kbss_1-u:2061": " kañcit pralambam atha kañcana jānu-mūle",
    "GR14kbss_1-u:2062": " (Kṛṣṇāhnika-kaumudī 2.37)",
    "GR14kbss_1-u:2063": " śrī-kuṇḍale maṇimaye makarānukāre",
    "GR14kbss_1-u:2064": " kānti-prabhākṛta-kapola-mahaḥ-pracāre",
    "GR14kbss_1-u:2065": " śrī-karṇayor upanināya jaloparuddhe",
    "GR14kbss_1-u:2066": " snānotsavena virahayya sa pūrva-siddhe",
    "GR14kbss_1-u:2067": " (Kṛṣṇāhnika-kaumudī 2.38)",
    "GR14kbss_1-u:2068": " sat-paṭṭa-sūtra-kṛta-mañjutara-pralambau",
    "GR14kbss_1-u:2069": " sad-ratna-paṭṭamaya-maṅgala-sūtra-cumbau",
    "GR14kbss_1-u:2070": " gārutmatādi-nava-ratnaja-bāhu-bandhau",
    "GR14kbss_1-u:2071": " kaścid babandha valayau maṇi-bandha-sandhau",
    "GR14kbss_1-u:2072": " (Kṛṣṇāhnika-kaumudī 2.39)",
    "GR14kbss_1-u:2073": " divyāṅgulīyakam udāram anāmikāyāṃ",
    "GR14kbss_1-u:2074": " tat-padmarāga-mahasāṃ pariṇāmikāyām",
    "GR14kbss_1-u:2075": " pṛṣṭhopasanna-maṇimudram avarjanīyaṃ",
    "GR14kbss_1-u:2076": " datte sma kaścid adhi-tarjani rañjanīyam",
    "GR14kbss_1-u:2077": " (Kṛṣṇāhnika-kaumudī 2.40)",
    "GR14kbss_1-u:2078": " nānā-maṇīndra-ghaṭayā ghaṭitānubandhaṃ",
    "GR14kbss_1-u:2079": " pītāṃśukodara-ta īm anu tunda-bandham",
    "GR14kbss_1-u:2080": " māṇikya-kiṅkiṇi-guṇaṃ ca ka īra-mūle",
    "GR14kbss_1-u:2081": " kaścid babandha paridhatta-lasad-dukūle",
    "GR14kbss_1-u:2082": " (Kṛṣṇāhnika-kaumudī 2.41)",
    "GR14kbss_1-u:2083": " pādāmbujopari maṇīndra-ghaṭānukptaṃ",
    "GR14kbss_1-u:2084": " mañjīra-yugmakam atho nakha-candra-dīptam",
    "GR14kbss_1-u:2085": " ādhāya ko 'pi maṇi-darpaṇam atyudāram",
    "GR14kbss_1-u:2086": " āsyendu-bimbam adhi saspṛham ādadhāra",
    "GR14kbss_1-u:2087": " (Kṛṣṇāhnika-kaumudī 2.42)",
    "GR14kbss_1-u:2088": " atrāntare vraja-purandara-sannideśam",
    "GR14kbss_1-u:2089": " ādāya kaścana tad asya gṛhaṃ viveśa",
    "GR14kbss_1-u:2090": " ūce ca kṛṣṇa/",
    "GR14kbss_1-u:2091": " janakasya girā bahubhyas",
    "GR14kbss_1-u:2092": " tvaṃ dātum arhasi gavām ayutaṃ dvijebhyaḥ",
    "GR14kbss_1-u:2093": " (Kṛṣṇāhnika-kaumudī 2.43)",
    "GR14kbss_1-u:2094": " śrutvā pitur giram asau cikuraṃ nibadhya",
    "GR14kbss_1-u:2095": " pītottarīyam api samyag atho viśodhya",
    "GR14kbss_1-u:2096": " ācamya ramya-vadano guṇa-ratna-sānū",
    "GR14kbss_1-u:2097": " rāmānujaḥ sīvamanasā vitatāra dhenūḥ",
    "GR14kbss_1-u:2098": " (Kṛṣṇāhnika-kaumudī 2.44)",
    "GR14kbss_1-u:2099": " goṣṭheśvarīpsitatamo rasavat-prapākaḥ",
    "GR14kbss_1-u:2100": " sampādito bhavati yāvad aneka-pākaḥ",
    "GR14kbss_1-u:2101": " tāvan na soḍhum abhiśaktavatī vilambaṃ",
    "GR14kbss_1-u:2102": " sā prāhiṇot kim api bhoktum athāvilambam",
    "GR14kbss_1-u:2103": " (Kṛṣṇāhnika-kaumudī 2.45)",
    "GR14kbss_1-u:2104": " haiyaṅgavīna-dadhi-dugdha-sarādi-bhakṣyam",
    "GR14kbss_1-u:2105": " etat sameta-ghanasāra-rajo 'bhibhakṣya",
    "GR14kbss_1-u:2106": " ācamya ca priya-sakhāṃsa-kṛtāvalambas",
    "GR14kbss_1-u:2107": " tāmbūlamāda madhurānana-candra-bimbaḥ",
    "GR14kbss_1-u:2108": " (Kṛṣṇāhnika-kaumudī 2.46)",
    "GR14kbss_1-u:2109": " niśamyemāṃ vārttāṃ pramuditavatī sīdhu-sadṛśīṃ",
    "GR14kbss_1-u:2110": " svayaṃ paktvā yan no tad-aśanam asau kāritavatī",
    "GR14kbss_1-u:2111": " viṣaṇṇā bāṣpāṇāṃ hima-mihikā-bindu-nikaraṃ",
    "GR14kbss_1-u:2112": " mumocevākṣibhyāṃ jalaja-yugataḥ śīkara-kaṇam",
    "GR14kbss_1-u:2113": " atrāntare vrajapurādhipayā'napāya-",
    "GR14kbss_1-u:2114": " vātsalya-kalpa-latayā'tirayān nirdiṣṭā",
    "GR14kbss_1-u:2115": " āgatya kundalatikāntim etad akṣi-",
    "GR14kbss_1-u:2116": " bhṛṅga-pramoda-kṛtaye kṛtinī vyarājīt",
    "GR14kbss_1-u:2117": " (Kṛṣṇa-bhāvanāmṛtam 4.109)",
    "GR14kbss_1-u:2118": " anyonya-darśana-samudgamana-smitāḍhya-",
    "GR14kbss_1-u:2119": " śastānuyoga-rabhasonnati-sīdhu-vṛṣṭiḥ",
    "GR14kbss_1-u:2120": " sadyo babhūva yata eva tadā tad-āli-",
    "GR14kbss_1-u:2121": " vṛndaṃ nananda sama-sauhṛda-hṛdya-rociḥ",
    "GR14kbss_1-u:2122": " (Kṛṣṇa-bhāvanāmṛtam 4.110) (234)",
    "GR14kbss_1-u:2123": " vrajapura-parameśvarī-prasādaṃ",
    "GR14kbss_1-u:2124": " mayi sakhi/ vyakti tavodayo hy akasmāt",
    "GR14kbss_1-u:2125": " na śiśira-rucinā vinaiva pūrvāṃ",
    "GR14kbss_1-u:2126": " diśam adhi rātri sameti kāpi lakṣmīḥ",
    "GR14kbss_1-u:2127": " (Kṛṣṇa-bhāvanāmṛtam 5.1)",
    "GR14kbss_1-u:2128": " tad aham anumime nideśa-dambhāt",
    "GR14kbss_1-u:2129": " kim api kṛpāmṛtam eva sā vyatārīt",
    "GR14kbss_1-u:2130": " yad idam anupalabhya yan mamātmā",
    "GR14kbss_1-u:2131": " svam api sakhedam avaity anātmanīnam",
    "GR14kbss_1-u:2132": " (Kṛṣṇa-bhāvanāmṛtam 5.2)",
    "GR14kbss_1-u:2133": " ajani rasavatī-vidhāpanārthā",
    "GR14kbss_1-u:2134": " rasavati/ te gatir ity avaimi nūnam",
    "GR14kbss_1-u:2135": " atha kim itarathā javād ayāsīḥ",
    "GR14kbss_1-u:2136": " prathamato 'nunayanty amūṃ mad-āryām",
    "GR14kbss_1-u:2137": " (Kṛṣṇa-bhāvanāmṛtam 5.3)",
    "GR14kbss_1-u:2138": " iti sudṛg-uditāmṛtaṃ pibantī",
    "GR14kbss_1-u:2139": " smita-subhagaṃ nijagāda kundavallī",
    "GR14kbss_1-u:2140": " tad ayi sakhi/",
    "GR14kbss_1-u:2141": " vidhehi tatra yātrām",
    "GR14kbss_1-u:2142": " akṛta-vilambam itaḥ sahāli-vṛndā",
    "GR14kbss_1-u:2143": " (Kṛṣṇa-bhāvanāmṛtam 5.4)",
    "GR14kbss_1-u:2144": " kim iha gurujanāvaler anujñā-",
    "GR14kbss_1-u:2145": " grahaṇa-vidhāv aṇumātram asti kaṣṭam",
    "GR14kbss_1-u:2146": " yad atula-dhana-dhenu-dhānya-varṣair",
    "GR14kbss_1-u:2147": " akṛta vaśāṃ svayam eva tāṃ vrajeśā",
    "GR14kbss_1-u:2148": " (Kṛṣṇa-bhāvanāmṛtam 5.5)",
    "GR14kbss_1-u:2149": " nirupadhi-parama-priyo 'su-koṭer",
    "GR14kbss_1-u:2150": " api nikhilasya janasya goṣṭha-bhājaḥ",
    "GR14kbss_1-u:2151": " vrajapati-tanayaḥ samīhate yat",
    "GR14kbss_1-u:2152": " param iha vipratipattir asti kasya",
    "GR14kbss_1-u:2153": " (Kṛṣṇa-bhāvanāmṛtam 5.6)",
    "GR14kbss_1-u:2154": " sakhi/ kim api na veda tat savitrī",
    "GR14kbss_1-u:2155": " tad atula-rocaka-vastu saṃjighṛkṣuḥ",
    "GR14kbss_1-u:2156": " ucitam anucitaṃ sva-lābha-hānī-",
    "GR14kbss_1-u:2157": " nija-para-bhāva-bhidā yaśo 'yaśo vā",
    "GR14kbss_1-u:2158": " (Kṛṣṇa-bhāvanāmṛtam 5.7)",
    "GR14kbss_1-u:2159": " pacasi yad api yaś ca tasya bhoktā",
    "GR14kbss_1-u:2160": " sa ca tirayaty amṛtaṃ sadaiva divyam",
    "GR14kbss_1-u:2161": " iti nikhila-pureṣv atiprasiddhis",
    "GR14kbss_1-u:2162": " tava sakhi/ kaṃ na camatkaroti bāḍham",
    "GR14kbss_1-u:2163": " (Kṛṣṇa-bhāvanāmṛtam 5.8)",
    "GR14kbss_1-u:2164": " yad avadhi kalayāṃ babhūva sā tvāṃ",
    "GR14kbss_1-u:2165": " munivara-datta-varāṃ varāmbujākṣi/",
    "GR14kbss_1-u:2166": " tad avadhi tava pāṇi-saṃskṛtānnā-",
    "GR14kbss_1-u:2167": " śana-viratiṃ kvacanāhni nāsya cakre",
    "GR14kbss_1-u:2168": " (Kṛṣṇa-bhāvanāmṛtam 5.9) (243)",
    "GR14kbss_1-u:2169": " jayati yad atighora-daitya-yūthaṃ",
    "GR14kbss_1-u:2170": " mṛdula-tanuḥ svaparābubhūṣum eṣaḥ",
    "GR14kbss_1-u:2171": " tvad amala-kara-pakva-bhakta-bhukter",
    "GR14kbss_1-u:2172": " aparam iyaṃ manute na hetum atra",
    "GR14kbss_1-u:2173": " (Kṛṣṇa-bhāvanāmṛtam 5.10)",
    "GR14kbss_1-u:2174": " śṛṇu paramayi tattvam atra rādhe",
    "GR14kbss_1-u:2175": " yad avagataṃ sahasāntaraṃ mayāsyāḥ",
    "GR14kbss_1-u:2176": " pratidinam avalokanaṃ vinā te",
    "GR14kbss_1-u:2177": " śaśi-mukhi/ khidyati sā yathā svasūnoḥ",
    "GR14kbss_1-u:2178": " (Kṛṣṇa-bhāvanāmṛtam 5.11)",
    "GR14kbss_1-u:2179": " sutanur abhidadhe'vadhehi vijñe",
    "GR14kbss_1-u:2180": " sakhi/ tad idaṃ na vadasy ayuktam ittham",
    "GR14kbss_1-u:2181": " api tu kulavatīti vāda-bhājāṃ",
    "GR14kbss_1-u:2182": " sphuṭam aparāṅgana-gāmitety ayuktam",
    "GR14kbss_1-u:2183": " (Kṛṣṇa-bhāvanāmṛtam 5.12)",
    "GR14kbss_1-u:2184": " yad api bata sakhīyaṃ rītir eveha loke",
    "GR14kbss_1-u:2185": " tad api tava vaco no laṅghanīyaṃ kadāpi",
    "GR14kbss_1-u:2186": " anunaya prathamaṃ tāṃ kintu yuktyā hi vṛddhāṃ",
    "GR14kbss_1-u:2187": " parivadati tu yā mām āśu labdhvāpi rāyam",
    "GR14kbss_1-u:2188": " tataḥ sāsādya jaṭilāṃ",
    "GR14kbss_1-u:2189": " snuṣāyāṃ ku ilām api",
    "GR14kbss_1-u:2190": " śrāvayāmāsa sandeśaṃ",
    "GR14kbss_1-u:2191": " vrajeśvaryā vicakṣaṇā",
    "GR14kbss_1-u:2192": " (Govinda-līlāmṛtam 3.18) (248-249)",
    "GR14kbss_1-u:2193": " ākarṇya sājñāṃ vrajarāja-rājñyāḥ",
    "GR14kbss_1-u:2194": " kṛṣṇāt snuṣāyām api śaṅkamānā",
    "GR14kbss_1-u:2195": " vicintya śikṣām atha paurṇamāsyās",
    "GR14kbss_1-u:2196": " tāṃ kundavallīṃ praṇayād avādīt",
    "GR14kbss_1-u:2197": " snuṣeyaṃ me sādhvī guṇa-garima-mādhvīka-madhurā",
    "GR14kbss_1-u:2198": " janaś chidrānveṣī sa khalu capalo nanda-tanayaḥ",
    "GR14kbss_1-u:2199": " na cājñāvajñeyā vrajapati-gṛhiṇyā bhagavatī-",
    "GR14kbss_1-u:2200": " vacaḥ pālyaṃ vatse/",
    "GR14kbss_1-u:2201": " na ati hṛdayaṃ kiṃ nu karavai/",
    "GR14kbss_1-u:2202": " (Govinda-līlāmṛtam 3.19-20)",
    "GR14kbss_1-u:2203": " mātaḥ/ satyaṃ vadati bhavatī kiṃca gopendra-sūnur",
    "GR14kbss_1-u:2204": " nāyaṃ jñeyaḥ khala-samudayair yādṛśaḥ śrāvito 'sti",
    "GR14kbss_1-u:2205": " kintu prodyad-dyumaṇir iva sad-dharma-padme khalālī-",
    "GR14kbss_1-u:2206": " ghūke cāyaṃ vṛjina-timire ghoṣa-santoṣa-koke",
    "GR14kbss_1-u:2207": " (Govinda-līlāmṛtam 3.21)",
    "GR14kbss_1-u:2208": " mādhuryaṃ tūnmadayati jagad-yauvataṃ tasya tasmād-",
    "GR14kbss_1-u:2209": " bhītir nītis tava nava-vadhū-pālanaṃ cāpi yuktam",
    "GR14kbss_1-u:2210": " māśaṅkiṣṭhās tad ayati yathā dṛk-pathaṃ nāsya sādhvyāś",
    "GR14kbss_1-u:2211": " chāyāpy asyāḥ svayam aham imāṃ drāk tathā te'rpayāmi",
    "GR14kbss_1-u:2212": " (Govinda-līlāmṛtam 3.22)",
    "GR14kbss_1-u:2213": " tvaṃ putri/ sādhvī prathitāsi goṣṭhe",
    "GR14kbss_1-u:2214": " tvayy arpiteyaṃ saralā vadhūs tat",
    "GR14kbss_1-u:2215": " sa lola-dṛṣṭiḥ kila nanda-sūnur",
    "GR14kbss_1-u:2216": " naināṃ yathā paśyati tad vidheyam",
    "GR14kbss_1-u:2217": " (Govinda-līlāmṛtam 3.23)",
    "GR14kbss_1-u:2218": " vadhūm athāhūya jagāda vatse",
    "GR14kbss_1-u:2219": " vrajālayān nanda-vadhū-samīpam",
    "GR14kbss_1-u:2220": " niṣpādya tasyāḥ priyam ehi tūrṇaṃ",
    "GR14kbss_1-u:2221": " sahānayaivādya ravis tvayārcyaḥ",
    "GR14kbss_1-u:2222": " (Govinda-līlāmṛtam 3.24)",
    "GR14kbss_1-u:2223": " rādheti diṣṭā hṛdi sābhinanditā-",
    "GR14kbss_1-u:2224": " py anicchuvad gantum uvāca tāṃ sakhīm",
    "GR14kbss_1-u:2225": " astīha kṛtyaṃ na ca me yiyāsutā",
    "GR14kbss_1-u:2226": " gṛhaṃ gṛhaṃ neṅgati yat kulāṅganā",
    "GR14kbss_1-u:2227": " (Govinda-līlāmṛtam 3.25)",
    "GR14kbss_1-u:2228": " vrajapati-gṛhiṇī-giraṃ cirābhyar-",
    "GR14kbss_1-u:2229": " thana-vinayānunayānubaddha-mūlām",
    "GR14kbss_1-u:2230": " kati nirasitum atra śaknumas tat",
    "GR14kbss_1-u:2231": " tava bhagavān harir eva rakṣitāstu/",
    "GR14kbss_1-u:2232": " (Kṛṣṇa-bhāvanāmṛtam 5.21)",
    "GR14kbss_1-u:2233": " avati jagad idaṃ svadharma-pālīḥ",
    "GR14kbss_1-u:2234": " kim iha satīḥ sa jahāti lokanāthaḥ?",
    "GR14kbss_1-u:2235": " iti kila bhavatīṃ tadīya-pāṇau",
    "GR14kbss_1-u:2236": " sumukhi/ samarpya nirākulā bhaveyam",
    "GR14kbss_1-u:2237": " (Kṛṣṇa-bhāvanāmṛtam 5.22)",
    "GR14kbss_1-u:2238": " iti guru-jaratī-girā samudyat-",
    "GR14kbss_1-u:2239": " smita-lava-saṃvṛti-peśalāḥ sakhīḥ svāḥ",
    "GR14kbss_1-u:2240": " vikasad asita-netra-koṇa-bhaṅgyā",
    "GR14kbss_1-u:2241": " kim api nigadya babhūva sāpi tūṣṇīm",
    "GR14kbss_1-u:2242": " (Kṛṣṇa-bhāvanāmṛtam 5.23)",
    "GR14kbss_1-u:2243": " kṛtāgrahoccaiḥ punar āryayāsau",
    "GR14kbss_1-u:2244": " kaundyā babhāṣe kṛta-hasta-karṣam",
    "GR14kbss_1-u:2245": " bhītāsi kiṃ sādhvy aham asmy avitrī-",
    "GR14kbss_1-u:2246": " ty uccālitā phulla-tanuḥ pratasthe",
    "GR14kbss_1-u:2247": " (Govinda-līlāmṛtam 3.26)",
    "GR14kbss_1-u:2248": " kṛṣṇasya prātar-āśāya",
    "GR14kbss_1-u:2249": " saṃskṛtaṃ laḍḍukādikam",
    "GR14kbss_1-u:2250": " ādāya lalitā-mukhyāḥ",
    "GR14kbss_1-u:2251": " sakhyo 'py anuyayuḥ sakhīm",
    "GR14kbss_1-u:2252": " (Govinda-līlāmṛtam 3.27)",
    "GR14kbss_1-u:2253": " atha nija-bhavanād-viniryatī sā",
    "GR14kbss_1-u:2254": " tanu-vasanābharaṇa-cchavi-cchaṭābhiḥ",
    "GR14kbss_1-u:2255": " vyadhita maṇi-vicitra-śātakaumbhīṃ",
    "GR14kbss_1-u:2256": " pura-viśikhāṃ surabhī-kṛtākhilāśā",
    "GR14kbss_1-u:2257": " (Kṛṣṇa-bhāvanāmṛtam 5.25)",
    "GR14kbss_1-u:2258": " jana-nivaha-gatāgati-pravṛttau",
    "GR14kbss_1-u:2259": " daravimukhī saraṇeḥ śritaika-pārśvā",
    "GR14kbss_1-u:2260": " avanata-dṛg-avācakāsya-padmo-",
    "GR14kbss_1-u:2261": " pari pariguṇṭhana-mādhurī prapede",
    "GR14kbss_1-u:2262": " (Kṛṣṇa-bhāvanāmṛtam 5.26)",
    "GR14kbss_1-u:2263": " vīkṣyādhvani parānanda-",
    "GR14kbss_1-u:2264": " calad-vakṣaḥ-pa āñcalām",
    "GR14kbss_1-u:2265": " savayasyāṃ kundavallī",
    "GR14kbss_1-u:2266": " premṇā parijahāsa tām",
    "GR14kbss_1-u:2267": " (Govinda-līlāmṛtam 3.28)",
    "GR14kbss_1-u:2268": " mūlyānītopasaryās tri-catura-divasān proṣya sandhyāgatas te",
    "GR14kbss_1-u:2269": " bhartā gobhiḥ svagoṣṭhe ghaṭayitum akhilāṃ rātrim eva nyavātsīt",
    "GR14kbss_1-u:2270": " vakṣaḥ prodyan nakhāṅkāvali-citam adharaḥ spaṣṭa-danta-kṣato yat",
    "GR14kbss_1-u:2271": " tat sādhvyās te satītvaṃ samucitam adhunā vyaktam ullālasīti",
    "GR14kbss_1-u:2272": " (Govinda-līlāmṛtam 3.29)",
    "GR14kbss_1-u:2273": " antar-gūḍha-smitotphulla-",
    "GR14kbss_1-u:2274": " kiñcit-kuñcita-locanām",
    "GR14kbss_1-u:2275": " svasakhīṃ lalitālokya",
    "GR14kbss_1-u:2276": " kundavallīm athābravīt",
    "GR14kbss_1-u:2277": " karaka-phala-dhiyāsyāḥ kānane dhṛṣṭa-kīraḥ",
    "GR14kbss_1-u:2278": " stanam anuviniviṣṭaḥ pakva-bimba-bhrameṇa",
    "GR14kbss_1-u:2279": " adaśad adharam uccais tan-nakhāco itaṃ tad-",
    "GR14kbss_1-u:2280": " dhṛdayam idam amuṣyāḥ kiṃ vṛthā śaṅkase tvam",
    "GR14kbss_1-u:2281": " (Govinda-līlāmṛtam 3.30-31)",
    "GR14kbss_1-u:2282": " sakhī-vacaḥ-smārita-kṛṣṇa-saṅga-",
    "GR14kbss_1-u:2283": " līlocchalat-kampa-taraṅgitāṅgīm",
    "GR14kbss_1-u:2284": " tāṃ vīkṣya padmākaram īkṣamāṇā",
    "GR14kbss_1-u:2285": " jagau punaḥ kundalatā sahāsam",
    "GR14kbss_1-u:2286": " ānanda-kampottaralāsi mugdhe/",
    "GR14kbss_1-u:2287": " kiṃ bho vṛthā padmini/",
    "GR14kbss_1-u:2288": " kundavallyāḥ",
    "GR14kbss_1-u:2289": " na devaras tvāṃ madhusūdano 'sau",
    "GR14kbss_1-u:2290": " bhrāmyan punaḥ pāsyati bhukta-muktām",
    "GR14kbss_1-u:2291": " (Govinda-līlāmṛtam 3.32-33)",
    "GR14kbss_1-u:2292": " karṇa-śarmada-san-narma-",
    "GR14kbss_1-u:2293": " bharma-kuṇḍala-nirmitau",
    "GR14kbss_1-u:2294": " karma hāṃ kundavallīṃ tāṃ",
    "GR14kbss_1-u:2295": " viśākhāha vicakṣaṇā",
    "GR14kbss_1-u:2296": " svene'nurāgaṃ param udvahantī",
    "GR14kbss_1-u:2297": " phullāpi mṛdvī bhramarāt sulolāt",
    "GR14kbss_1-u:2298": " sat-padminīyaṃ sakhi kundavallī-",
    "GR14kbss_1-u:2299": " bhṛṅgānujād bhī-taralā cakampe",
    "GR14kbss_1-u:2300": " (Govinda-līlāmṛtam 3.34-35)",
    "GR14kbss_1-u:2301": " athānantaram-",
    "GR14kbss_1-u:2302": " kvacana ca pathi nirjane kadācit",
    "GR14kbss_1-u:2303": " sphuṭam itaretara-vāg-vilāsa-raṅgaiḥ",
    "GR14kbss_1-u:2304": " yadi calati tadā kutaḥ kva yāmī-",
    "GR14kbss_1-u:2305": " ty api na hi vedana-gocarī-karoti",
    "GR14kbss_1-u:2306": " (Kṛṣṇa-bhāvanāmṛtam 5.27)",
    "GR14kbss_1-u:2307": " kṛṣṇānurāgeṇa vihasta-cittām",
    "GR14kbss_1-u:2308": " ānanda-rāśiṃ janayantam eva",
    "GR14kbss_1-u:2309": " sandarśayāmāsa pathi vrajantīṃ",
    "GR14kbss_1-u:2310": " nandīśvaraṃ tāṃ kila tuṅgavidyā",
    "GR14kbss_1-u:2311": " (Saṅgraha-kartuḥ)",
    "GR14kbss_1-u:2312": " rasāla-panasārjuna-kramuka-nārikelāsanaiḥ",
    "GR14kbss_1-u:2313": " palāśa-va a-parka ī-khadira-bilva-jambvādibhiḥ",
    "GR14kbss_1-u:2314": " madhūka-girimallikā-bakula-nāga-punnāgakair",
    "GR14kbss_1-u:2315": " aśoka-baka-pā alī-kanaka-campakaiś campakaiḥ",
    "GR14kbss_1-u:2316": " tamāla-navamālikā-kanakayūthikā-yūthikā-",
    "GR14kbss_1-u:2317": " kuraṇ aka-lavaṅgikā-damanakātimuktādibhiḥ",
    "GR14kbss_1-u:2318": " api sthalasarojinī-vicakilādibhiḥ kandalī-",
    "GR14kbss_1-u:2319": " priyaṅgu-tulasī-mukhair api vicitra-vīrudgaṇaiḥ",
    "GR14kbss_1-u:2320": " (Ānanda-vṛndāvana-campūḥ 1.111, 113)",
    "GR14kbss_1-u:2321": " sitāsita-vilohitotpala-saroja-kahlārakai",
    "GR14kbss_1-u:2322": " rathāṅga-baka-sārasaiḥ kurara-haṃsa-kāraṇḍavaiḥ",
    "GR14kbss_1-u:2323": " virājita-taraṅgakair vimala-vāribhir vāpikā-",
    "GR14kbss_1-u:2324": " taḍāga-sarasī-mukhaiḥ parivṛtāni toyāśayaiḥ",
    "GR14kbss_1-u:2325": " (Ānanda-vṛndāvana-campūḥ 1.114)",
    "GR14kbss_1-u:2326": " hambāravair iha gavām api ballavānāṃ",
    "GR14kbss_1-u:2327": " kolāhalair vividha-vandi-kalāvatāṃ taiḥ",
    "GR14kbss_1-u:2328": " sambhrājate priyatayā vrajarāja-sūnor",
    "GR14kbss_1-u:2329": " govardhanād api gurur vraja-vanditād yaḥ",
    "GR14kbss_1-u:2330": " (Vilāpa-kusumāñjaliḥ 60)",
    "GR14kbss_1-u:2331": " sakhi/ nija-purato vidūram āgā",
    "GR14kbss_1-u:2332": " vrajapati-sadma samīpa-varti vṛttam",
    "GR14kbss_1-u:2333": " tad ayi nayana-cātakābhilāṣaḥ",
    "GR14kbss_1-u:2334": " phalati tavāśv iti samprati pratīhi",
    "GR14kbss_1-u:2335": " (Kṛṣṇa-bhāvanāmṛtam 5.28)",
    "GR14kbss_1-u:2336": " iti nigadita-mātrataḥ svasakhyā",
    "GR14kbss_1-u:2337": " sapadi savepathu-jāḍya-viplutāṅgīm",
    "GR14kbss_1-u:2338": " prasabham abhidadhāra cetayantī",
    "GR14kbss_1-u:2339": " kim api jagāda ca tāṃ tadaiva kaundī",
    "GR14kbss_1-u:2340": " sumukhi/ kim adhunaiva viklavābhūr",
    "GR14kbss_1-u:2341": " nayana-pathāmilite'pi kṛṣṇacandre",
    "GR14kbss_1-u:2342": " avagamam akhilaṃ satītvam āptaṃ",
    "GR14kbss_1-u:2343": " tava savayaḥ sada eva yat pramāṇam",
    "GR14kbss_1-u:2344": " (Kṛṣṇa-bhāvanāmṛtam 5.29-30)",
    "GR14kbss_1-u:2345": " dhṛtim iha hṛdi dhartum īśiṣe no",
    "GR14kbss_1-u:2346": " yad api tad apy abale/",
    "GR14kbss_1-u:2347": " kṣaṇaṃ dadhīthāḥ",
    "GR14kbss_1-u:2348": " giri-yuga-bhara-dhāraṇāya yat te",
    "GR14kbss_1-u:2349": " giridhara eva mayādya yojanīyaḥ",
    "GR14kbss_1-u:2350": " (Kṛṣṇa-bhāvanāmṛtam 5.31)",
    "GR14kbss_1-u:2351": " giridhara-diśa eva śaṅkayā yā-",
    "GR14kbss_1-u:2352": " jani vidhurādya sakhī mahāsatīyam",
    "GR14kbss_1-u:2353": " parivadasi balād imām avijñe/",
    "GR14kbss_1-u:2354": " tad api niyokṣyasi hā punas tam asyām",
    "GR14kbss_1-u:2355": " (Kṛṣṇa-bhāvanāmṛtam 5.32)",
    "GR14kbss_1-u:2356": " tvayi muhur iyam arpitāryayā yat",
    "GR14kbss_1-u:2357": " tad ucitam eva vidhitsase'dya bhadram",
    "GR14kbss_1-u:2358": " svam iva sakhi/",
    "GR14kbss_1-u:2359": " paraṃ janaṃ na viddhī-",
    "GR14kbss_1-u:2360": " ty uditavatī lalitā punas tayoce",
    "GR14kbss_1-u:2361": " (Kṛṣṇa-bhāvanāmṛtam 5.33)",
    "GR14kbss_1-u:2362": " alam alam anayā girāvidūre",
    "GR14kbss_1-u:2363": " kalaya puraḥ puratoraṇopakaṇṭhe",
    "GR14kbss_1-u:2364": " sphaṭika-ghaṭita-ratna-citritāsthā-",
    "GR14kbss_1-u:2365": " ny-abhinava-kuṭṭima-gaṃ hṛd-eka-kāmyam",
    "GR14kbss_1-u:2366": " (Kṛṣṇa-bhāvanāmṛtam 5.34)",
    "GR14kbss_1-u:2367": " sarasam uṣasi dugdha-naicikīkaḥ",
    "GR14kbss_1-u:2368": " saha-savayāḥ kṛta-malla-raṅga-keliḥ",
    "GR14kbss_1-u:2369": " avagata-bhavad-āli-yāna-vārttā-",
    "GR14kbss_1-u:2370": " kṣubhita-hṛdāgata eṣa bhāti paśya",
    "GR14kbss_1-u:2371": " (Kṛṣṇa-bhāvanāmṛtam 5.35)",
    "GR14kbss_1-u:2372": " vrajapura-lalanā-kulonmadiṣṇu-",
    "GR14kbss_1-u:2373": " karaṇa-paṭu-cchavi-maṇḍalopagūḍhaḥ",
    "GR14kbss_1-u:2374": " madhurima-dhurayaiva kiṃ tribhaṅgī-",
    "GR14kbss_1-u:2375": " kṛta-tanur uccala-dāma-māditālīḥ",
    "GR14kbss_1-u:2376": " (Kṛṣṇa-bhāvanāmṛtam 5.36)",
    "GR14kbss_1-u:2377": " śrita-mṛdutara-gaṇḍa-kuṇḍalādhyā-",
    "GR14kbss_1-u:2378": " pana-para-tāṇḍava-paṇḍitākṣi-yugmaḥ",
    "GR14kbss_1-u:2379": " pavana-dhuta-paṭāṅga-gaura-nīla-",
    "GR14kbss_1-u:2380": " dyuti-laharī-stimitī-kṛtākhilāśaḥ",
    "GR14kbss_1-u:2381": " (Kṛṣṇa-bhāvanāmṛtam 5.37)",
    "GR14kbss_1-u:2382": " priya-sakha-bhuja-śīrṣṇi rājad udyat-",
    "GR14kbss_1-u:2383": " karikara-nindaka-dhāma-vāma-bāhuḥ",
    "GR14kbss_1-u:2384": " nija-ruci-vijitābja-ghūrṇanaika-",
    "GR14kbss_1-u:2385": " vyasana-vaśetara-pāṇir eṣa īṣṭe",
    "GR14kbss_1-u:2386": " (Kṛṣṇa-bhāvanāmṛtam 5.38)",
    "GR14kbss_1-u:2387": " iti giram atha rūpa-mādhurīṃ tāṃ",
    "GR14kbss_1-u:2388": " yadi caṣakī-kṛta-karṇa-netra-yugmā/",
    "GR14kbss_1-u:2389": " apivad adara-mohatas tadā tat",
    "GR14kbss_1-u:2390": " prasṛmara-saurabham āśv abodhayat tām",
    "GR14kbss_1-u:2391": " (Kṛṣṇa-bhāvanāmṛtam 5.39)",
    "GR14kbss_1-u:2392": " pulaka-nivaha-kampa-sampad-aśru-",
    "GR14kbss_1-u:2393": " sruti-kalilāpi dhṛtiṃ dadhaty avādīt",
    "GR14kbss_1-u:2394": " sakhi/ kim aparam asti vartma pādau",
    "GR14kbss_1-u:2395": " na mama puraś calato 'sya kiṃ karomi",
    "GR14kbss_1-u:2396": " (Kṛṣṇa-bhāvanāmṛtam 5.40)",
    "GR14kbss_1-u:2397": " guru-paravaśataiva doṣa-dūrī-",
    "GR14kbss_1-u:2398": " karaṇa-paṭus tava kiṃ bhiyā hriyā vā",
    "GR14kbss_1-u:2399": " sapadi savayaseti bodhyamānā",
    "GR14kbss_1-u:2400": " laghu laghu gantum iyeṣa sā tad agre",
    "GR14kbss_1-u:2401": " (Kṛṣṇa-bhāvanāmṛtam 5.41)",
    "GR14kbss_1-u:2402": " kim idam iti parasparāvaloko-",
    "GR14kbss_1-u:2403": " cchalita-mahāmadhurimṇi yat tayos tāḥ",
    "GR14kbss_1-u:2404": " svam atula-tarasi nyamajjayann ā-",
    "GR14kbss_1-u:2405": " laya iti varṇayituṃ na gīr apīṣṭe",
    "GR14kbss_1-u:2406": " (Kṛṣṇa-bhāvanāmṛtam 5.42)",
    "GR14kbss_1-u:2407": " agha-damana-cakora-candrikās tāḥ",
    "GR14kbss_1-u:2408": " śaśi-vadanāpi papau muhuḥ pipāsuḥ",
    "GR14kbss_1-u:2409": " giridhara-mudiroparīha cāta-",
    "GR14kbss_1-u:2410": " ky atanu-rasaṃ pravavarṣa seti citram",
    "GR14kbss_1-u:2411": " (Kṛṣṇa-bhāvanāmṛtam 5.43)",
    "GR14kbss_1-u:2412": " atha nija-nija mūrdhni savya-haston-",
    "GR14kbss_1-u:2413": " namana-kalā-kalitāvaguṇṭhanās tāḥ",
    "GR14kbss_1-u:2414": " avanata-nayanāñcalī-vilīḍha-",
    "GR14kbss_1-u:2415": " priya-caraṇābja-sudhā yayus tad agrāt",
    "GR14kbss_1-u:2416": " (Kṛṣṇa-bhāvanāmṛtam 5.44)",
    "GR14kbss_1-u:2417": " harir api parivṛtya tan-nitamba-",
    "GR14kbss_1-u:2418": " dyuti-nihitekṣaṇa-paṅkajo 'vatasthe",
    "GR14kbss_1-u:2419": " varatanu-tatir apy atītya tad-go-",
    "GR14kbss_1-u:2420": " puram avaguṇṭhanam īṣad asyati sma",
    "GR14kbss_1-u:2421": " (Kṛṣṇa-bhāvanāmṛtam 5.45)",
    "GR14kbss_1-u:2422": " sakhi/ bhavad avaloka-jāta-harṣaṃ",
    "GR14kbss_1-u:2423": " sapadi sa campaka-mālayā baṭus tam",
    "GR14kbss_1-u:2424": " sukhinam akṛta yat tad iṅgita-jñā",
    "GR14kbss_1-u:2425": " bhavasi na vety uditāha sā svasakhyā",
    "GR14kbss_1-u:2426": " tvam asi khalu yathā tathānvamāsīr",
    "GR14kbss_1-u:2427": " nija-dṛśīr yatase parā vidhitsuḥ",
    "GR14kbss_1-u:2428": " iti dara-vikasat-smitā bhramad-bhrūs",
    "GR14kbss_1-u:2429": " tvaritam avāpa mahāpurāntaraṃ sā",
    "GR14kbss_1-u:2430": " (Kṛṣṇa-bhāvanāmṛtam 5.46-47)",
    "GR14kbss_1-u:2431": " sphaṭika-ghaṭita-kuḍyam īḍya-bharmoj-",
    "GR14kbss_1-u:2432": " jvala-pa alaṃ pavi-kīlakaṃ kavā am",
    "GR14kbss_1-u:2433": " maṇimaya-lalanā-dhṛta-pradīpa-",
    "GR14kbss_1-u:2434": " vratati-naga-dvija-rāji-rājita-dvāḥ",
    "GR14kbss_1-u:2435": " (Kṛṣṇa-bhāvanāmṛtam 5.48)",
    "GR14kbss_1-u:2436": " dyumaṇi-kiraṇa-dīpta-ratna-kumbha-",
    "GR14kbss_1-u:2437": " dhvaja-na a-keki-vṛtāgra-paura ā am",
    "GR14kbss_1-u:2438": " suravara-pura-nindi yatra śaṃ-daṃ",
    "GR14kbss_1-u:2439": " vilasati mandira-vṛndam indirāḍhyam",
    "GR14kbss_1-u:2440": " (Kṛṣṇa-bhāvanāmṛtam 5.49) (298)",
    "GR14kbss_1-u:2441": " masāra-prācīraṃ marakata-gṛhaṃ hema-pa alaṃ",
    "GR14kbss_1-u:2442": " pravāla-stambhāli-sphaṭika-vṛti-vaidūrya-vaḍabhiḥ",
    "GR14kbss_1-u:2443": " mahānīlendrā aṃ vimala-kuruvindopala-mahā-",
    "GR14kbss_1-u:2444": " pratīhāraṃ nānākṛti jita-vimānāvali-puram",
    "GR14kbss_1-u:2445": " (Ānanda-vṛndāvana-campūḥ 1.152)",
    "GR14kbss_1-u:2446": " kuḍye yasya maṇi-praveka-racite śilpa-kriyā-kalpitaiḥ",
    "GR14kbss_1-u:2447": " pratyāsajya śukaiḥ samaṃ gṛha-śukeṣv āsādita-sthemasu",
    "GR14kbss_1-u:2448": " saprāṇāḥ kim amī ime kim atha vety unmīlataḥ saṃśayād-",
    "GR14kbss_1-u:2449": " dātuṃ dāḍima-bījakāni suciraṃ muhyanti mugdhāṅganāḥ",
    "GR14kbss_1-u:2450": " (Ānanda-vṛndāvana-campūḥ 1.153)",
    "GR14kbss_1-u:2451": " mukhya-prakoṣṭhe catur ālaye'syā",
    "GR14kbss_1-u:2452": " bhāṇḍāra-gehaṃ varuṇasya diśyam",
    "GR14kbss_1-u:2453": " śrī-kṛṣṇa-vāsaḥ śubha-dakṣiṇa-sthaḥ",
    "GR14kbss_1-u:2454": " śrī-rāma-dhāmottara-diśy udeti",
    "GR14kbss_1-u:2455": " (Vraja-rīti-cintāmaṇiḥ 2.19)",
    "GR14kbss_1-u:2456": " prācyāṃ gṛhaṃ tādṛśam eva yatra",
    "GR14kbss_1-u:2457": " prācyāṃ sa yasyānyatara-prakoṣṭhe",
    "GR14kbss_1-u:2458": " svaputra-bhadrāya nijeṣṭadevaṃ",
    "GR14kbss_1-u:2459": " nārāyaṇaṃ sevate eva nandaḥ",
    "GR14kbss_1-u:2460": " (Vraja-rīti-cintāmaṇiḥ 2.20)",
    "GR14kbss_1-u:2461": " koṣālayasyānvita-dakṣiṇāṃśe",
    "GR14kbss_1-u:2462": " kṛṣṇasya dhāmnaḥ śubha-paścime'sti",
    "GR14kbss_1-u:2463": " yā pākaśālā-dvaya-madhya eva",
    "GR14kbss_1-u:2464": " viśrāma-dhāmānuru rādhikāyāḥ",
    "GR14kbss_1-u:2465": " (Vraja-rīti-cintāmaṇiḥ 2.21)",
    "GR14kbss_1-u:2466": " kṛṣṇasya dhāmno 'nvita dakṣiṇāṃśe",
    "GR14kbss_1-u:2467": " pākālayasyāpi virājamānaḥ",
    "GR14kbss_1-u:2468": " ārāma āste sarasī ca yatra",
    "GR14kbss_1-u:2469": " raho manojñaṃ bahu-geha-vedi",
    "GR14kbss_1-u:2470": " (Vraja-rīti-cintāmaṇiḥ 2.22)",
    "GR14kbss_1-u:2471": " atha samupaseduṣīṃ sakhībhir hari-",
    "GR14kbss_1-u:2472": " jananī nija-veśma bhāsayantīm",
    "GR14kbss_1-u:2473": " amanuta bhuvana-trayaika-lakṣmīm",
    "GR14kbss_1-u:2474": " uditavatīṃ muditā'rka-mitra-putrīm",
    "GR14kbss_1-u:2475": " (Kṛṣṇa-bhāvanāmṛtam 5.52)",
    "GR14kbss_1-u:2476": " tatrāgatāṃ caraṇayoḥ praṇatāṃ svadorbhyām",
    "GR14kbss_1-u:2477": " utthāpya tāṃ hṛdi nidhāya mukunda-mātā",
    "GR14kbss_1-u:2478": " āghrāya mūrdhni muditā jananī parārdhā",
    "GR14kbss_1-u:2479": " snigdhā cucumba mukham aśru-mukhī tato 'syāḥ",
    "GR14kbss_1-u:2480": " (Govinda-līlāmṛtam 3.37)",
    "GR14kbss_1-u:2481": " pratyekam āliṅgya ca tad-vayasyāḥ",
    "GR14kbss_1-u:2482": " papraccha sā'vyāhata-bhavyam asyāḥ",
    "GR14kbss_1-u:2483": " vyagrā sutasyāśana-sādhane drāk",
    "GR14kbss_1-u:2484": " sasneham etāḥ punar āvabhāṣe",
    "GR14kbss_1-u:2485": " (Govinda-līlāmṛtam 3.38)",
    "GR14kbss_1-u:2486": " na sutāsi kīrtidāyāḥ",
    "GR14kbss_1-u:2487": " kintu mamaiveti tathyam ākhyāmi",
    "GR14kbss_1-u:2488": " prāṇimi vīkṣya mukhaṃ te",
    "GR14kbss_1-u:2489": " kṛṣṇasyeveti kiṃ trapase?",
    "GR14kbss_1-u:2490": " (Ujjvala-nīlamaṇiḥ 4.45)",
    "GR14kbss_1-u:2491": " madhura-mṛdula-modakādi kiñcit",
    "GR14kbss_1-u:2492": " samam upaveśya sakhī-janair balāt tām",
    "GR14kbss_1-u:2493": " druta-hṛdayā dhaniṣṭhayāśayitvā",
    "GR14kbss_1-u:2494": " bhṛśam upalālya nināya pākaśālām",
    "GR14kbss_1-u:2495": " (Kṛṣṇa-bhāvanāmṛtam 5.55)",
    "GR14kbss_1-u:2496": " vividha-madhura-bhakṣyotpādane labdha-varṇā",
    "GR14kbss_1-u:2497": " vraja-bhuvi kila yūyaṃ viśrutā miṣṭa-hastāḥ",
    "GR14kbss_1-u:2498": " tad iha kuruta putryaḥ/",
    "GR14kbss_1-u:2499": " sādhu bhakṣyāṇi yatnād",
    "GR14kbss_1-u:2500": " dara-rucir api vatsaḥ saspṛhaṃ me yathātti",
    "GR14kbss_1-u:2501": " (Govinda-līlāmṛtam 3.39)",
    "GR14kbss_1-u:2502": " upalāvaṇikaṃ tv ekāḥ",
    "GR14kbss_1-u:2503": " kāścit kuruta dādhikam",
    "GR14kbss_1-u:2504": " sārpiṣkam aparā yūyaṃ",
    "GR14kbss_1-u:2505": " vatsāḥ śārkarikaṃ parāḥ",
    "GR14kbss_1-u:2506": " (Govinda-līlāmṛtam 3.40)",
    "GR14kbss_1-u:2507": " sarasa-rasavatī-satprakriyā-paṇḍitāsi",
    "GR14kbss_1-u:2508": " tvam iha rasavatīṃ me yāhi rādhe/ prayatnāt",
    "GR14kbss_1-u:2509": " janani/ bala-jananyādhiṣṭhitāṃ miṣṭam annaṃ",
    "GR14kbss_1-u:2510": " racaya saha tayaiva vyañjanāny uttamāni",
    "GR14kbss_1-u:2511": " (Govinda-līlāmṛtam 3.41)",
    "GR14kbss_1-u:2512": " va akam amṛta-keliṃ sādhayātiprayatnāt",
    "GR14kbss_1-u:2513": " sarasa-masṛṇam anyaṃ putri/",
    "GR14kbss_1-u:2514": " karpūra-kelim",
    "GR14kbss_1-u:2515": " madhuram amṛta-koṭer yatra kṛṣṇaḥ satṛṣṇas",
    "GR14kbss_1-u:2516": " trijagati na hi kaścit tvām ṛte yasya vettā",
    "GR14kbss_1-u:2517": " (Govinda-līlāmṛtam 3.42)",
    "GR14kbss_1-u:2518": " yasyām uccair lālasāḍhyaḥ suto me",
    "GR14kbss_1-u:2519": " tāṃ pīyūṣa-granthi-pālīṃ ca kṛtvā",
    "GR14kbss_1-u:2520": " karpūrailādy-anvita-pānake tvaṃ",
    "GR14kbss_1-u:2521": " yatnād vatse/",
    "GR14kbss_1-u:2522": " dhehi pañcāmṛtākhye",
    "GR14kbss_1-u:2523": " (Govinda-līlāmṛtam 3.43)",
    "GR14kbss_1-u:2524": " tvaṃ vidhehi lalite'mba/ rasālāṃ",
    "GR14kbss_1-u:2525": " tvaṃ ca ṣāḍavam ihāśu viśākhe/",
    "GR14kbss_1-u:2526": " tvaṃ ca bhoḥ śikhariṇīṃ śaśilekhe",
    "GR14kbss_1-u:2527": " putri campakalate/",
    "GR14kbss_1-u:2528": " mathitaṃ tvam",
    "GR14kbss_1-u:2529": " (Govinda-līlāmṛtam 3.44)",
    "GR14kbss_1-u:2530": " āmikṣāṃ tvaṃ putri/",
    "GR14kbss_1-u:2531": " saṃsādhya tasyās",
    "GR14kbss_1-u:2532": " tat-tad-dravyair yoga-pāka-prabhedaiḥ",
    "GR14kbss_1-u:2533": " tat-tad-bhedān tuṅgavidye/ vidhehi",
    "GR14kbss_1-u:2534": " tvaṃ matsyaṇḍī-pānakāny amba/ citre/",
    "GR14kbss_1-u:2535": " (Govinda-līlāmṛtam 3.45)",
    "GR14kbss_1-u:2536": " tvaṃ khaṇḍa-maṇḍāni ca raṅgadevi/",
    "GR14kbss_1-u:2537": " tvaṃ kṣīra-sārān vividhān sudevi/",
    "GR14kbss_1-u:2538": " vāsanti/ śubhrā mṛdu-phenikās tvaṃ",
    "GR14kbss_1-u:2539": " tvaṃ maṅgale/",
    "GR14kbss_1-u:2540": " kuṇḍalikāṃ vidhehi",
    "GR14kbss_1-u:2541": " (Govinda-līlāmṛtam 3.46)",
    "GR14kbss_1-u:2542": " kādambari/ tvaṃ kuru candra-kāntīs",
    "GR14kbss_1-u:2543": " tvaṃ lāsike/",
    "GR14kbss_1-u:2544": " taṇḍula-cūrṇa-piṇḍīḥ",
    "GR14kbss_1-u:2545": " tvaṃ śaṣkulīḥ kaumudi/",
    "GR14kbss_1-u:2546": " bhūri-bhedās",
    "GR14kbss_1-u:2547": " tvam indu-piṇḍāni madālase'mba/",
    "GR14kbss_1-u:2548": " (Govinda-līlāmṛtam 3.47)",
    "GR14kbss_1-u:2549": " śaśimukhi/ va akāni tvaṃ vidhehi prayatnād",
    "GR14kbss_1-u:2550": " dadhi-va aka-mukhāni prājya-mādhurya-bhāñji",
    "GR14kbss_1-u:2551": " praṇaya sumukhi/",
    "GR14kbss_1-u:2552": " ramyāḥ śarkarā-pa ikās tvaṃ",
    "GR14kbss_1-u:2553": " maṇimati/ bahu-bhedāṃs tvaṃ ca piṣṭānna-pūpān",
    "GR14kbss_1-u:2554": " (Govinda-līlāmṛtam 3.48)",
    "GR14kbss_1-u:2555": " vidhatsva bhoḥ kāñcanavalli/ vatse/",
    "GR14kbss_1-u:2556": " godhūma-cūrṇodbhava-laḍḍukāni",
    "GR14kbss_1-u:2557": " manoharākhyāni manorame/ tvaṃ",
    "GR14kbss_1-u:2558": " tvaṃ mauktikākhyāni ca ratnamāle/",
    "GR14kbss_1-u:2559": " (Govinda-līlāmṛtam 3.49)",
    "GR14kbss_1-u:2560": " subhṛṣṭa-nistuṣa-tilair",
    "GR14kbss_1-u:2561": " modakān kuru mādhavi/",
    "GR14kbss_1-u:2562": " tathā tila-kadambākhyāḥ",
    "GR14kbss_1-u:2563": " satilāḥ khaṇḍa-pa ikāḥ",
    "GR14kbss_1-u:2564": " (Govinda-līlāmṛtam 3.50)",
    "GR14kbss_1-u:2565": " lājān dhānāṃś ca saṃbhṛṣṭān",
    "GR14kbss_1-u:2566": " pṛthukān ghṛta-bharjitān",
    "GR14kbss_1-u:2567": " kṛtvā vindhye/",
    "GR14kbss_1-u:2568": " sitā-kvāthaiḥ",
    "GR14kbss_1-u:2569": " samudgān kuru modakān",
    "GR14kbss_1-u:2570": " (Govinda-līlāmṛtam 3.51)",
    "GR14kbss_1-u:2571": " rambhe/ karambhaṃ kuru śātakumbha-",
    "GR14kbss_1-u:2572": " kuṇḍyāṃ surambhā-phala-śarkarādyaiḥ",
    "GR14kbss_1-u:2573": " niṣpīḍya pakvāmra-rasaṃ manojñe/",
    "GR14kbss_1-u:2574": " sitā-ghana-kṣīra-yutaṃ vidhehi",
    "GR14kbss_1-u:2575": " (Govinda-līlāmṛtam 3.52)",
    "GR14kbss_1-u:2576": " utthāpitaṃ yat tu mayā mathitvā",
    "GR14kbss_1-u:2577": " prātaḥ sugandhā-payaso dadhīni",
    "GR14kbss_1-u:2578": " tad iṣṭa-gandhaṃ navanīta-piṇḍaṃ",
    "GR14kbss_1-u:2579": " haiyaṅgavīnaṃ kuru bhoḥ kilimbe",
    "GR14kbss_1-u:2580": " (Govinda-līlāmṛtam 3.53)",
    "GR14kbss_1-u:2581": " svayaṃ dugdhvā vrajendreṇa",
    "GR14kbss_1-u:2582": " prahitaṃ dhavalā-payaḥ",
    "GR14kbss_1-u:2583": " pānārtham ambike mandaṃ",
    "GR14kbss_1-u:2584": " tvaṃ śṛtaṃ kuru vatsayoḥ",
    "GR14kbss_1-u:2585": " (Govinda-līlāmṛtam 3.54)",
    "GR14kbss_1-u:2586": " ṛjīṣa-darvī-nivahaiḥ parītāṃ",
    "GR14kbss_1-u:2587": " mṛd-dāru-kuṇḍy-ādika-bhājanaiś ca",
    "GR14kbss_1-u:2588": " cullī-cayāḍhyāṃ mama sikta-liptāṃ",
    "GR14kbss_1-u:2589": " tad-dugdha-śālāṃ vrajatāśu bālāḥ",
    "GR14kbss_1-u:2590": " (Govinda-līlāmṛtam 3.55)",
    "GR14kbss_1-u:2591": " nānopakaraṇāni tvaṃ",
    "GR14kbss_1-u:2592": " tāni tāni dhaniṣṭhike/",
    "GR14kbss_1-u:2593": " niṣkāsya tat-tad-bhāṇḍebhyaḥ",
    "GR14kbss_1-u:2594": " pātreṣv ādhāya dāpaya",
    "GR14kbss_1-u:2595": " (Govinda-līlāmṛtam 3.56)",
    "GR14kbss_1-u:2596": " tat-tat-padārthāṃs tvaritaṃ tulasyā",
    "GR14kbss_1-u:2597": " sahānayā raṅgaṇamālike tvam",
    "GR14kbss_1-u:2598": " ānīya koṣālayato 'smadīyād",
    "GR14kbss_1-u:2599": " dāsī-gaṇair dāpaya tatra tatra",
    "GR14kbss_1-u:2600": " (Govinda-līlāmṛtam 3.57)",
    "GR14kbss_1-u:2601": " āmrātakāmra-phalapūra-karīra-dhātrī-",
    "GR14kbss_1-u:2602": " limpāka-koli-rucakādi-phalāni kāmam",
    "GR14kbss_1-u:2603": " taile ciraṃ salavaṇe kila sandhitāni",
    "GR14kbss_1-u:2604": " mūlāny athārdraka-mukhāni ca rocakāni",
    "GR14kbss_1-u:2605": " matsyaṇḍikā-rasa-ciroṣita-pakva-ciñcā-",
    "GR14kbss_1-u:2606": " dhātrī-rasāla-badarī-śakalāni tadvat",
    "GR14kbss_1-u:2607": " niṣkāsya bhos tvam iha manthanikā-kulebhyaḥ",
    "GR14kbss_1-u:2608": " kṛtvānayendumukhi/",
    "GR14kbss_1-u:2609": " kāñcana-bhājaneṣu",
    "GR14kbss_1-u:2610": " (Govinda-līlāmṛtam 3.58-59)",
    "GR14kbss_1-u:2611": " śande śubhe bharaṇi pīvari miṣṭa-haste",
    "GR14kbss_1-u:2612": " cullīcayopari-dhṛtātula-manthanīṣu",
    "GR14kbss_1-u:2613": " dugdhāni bhārika-gaṇopahṛtāni goṣṭhād",
    "GR14kbss_1-u:2614": " vatsāḥ/ śanaiḥ śrapayatāśu nidhāya yūyam",
    "GR14kbss_1-u:2615": " (Govinda-līlāmṛtam 3.60)",
    "GR14kbss_1-u:2616": " kānta-bhuktāvaśiṣṭaṃ saṃ-",
    "GR14kbss_1-u:2617": " bhujya tu jāta-śarmikām",
    "GR14kbss_1-u:2618": " āyātāṃ sva-samīpe tāṃ",
    "GR14kbss_1-u:2619": " rādhām āha salālanam",
    "GR14kbss_1-u:2620": " sarasija-mukhi/",
    "GR14kbss_1-u:2621": " kīrtidaikakīrte/",
    "GR14kbss_1-u:2622": " pacana-kalā-caturā kṛtāsi dhātrā",
    "GR14kbss_1-u:2623": " tad ayi rasavatīṃ praviśya pākaṃ",
    "GR14kbss_1-u:2624": " kuru lalitādi-sakhī-kṛteti kṛtyam",
    "GR14kbss_1-u:2625": " (Kṛṣṇa-bhāvanāmṛtam 5.56)",
    "GR14kbss_1-u:2626": " śaśi-mukhi/ śaradāṃ śataṃ jayaivaṃ",
    "GR14kbss_1-u:2627": " sukhaya manonayane mamety uditvā",
    "GR14kbss_1-u:2628": " anayata sumanoharās tad-ālīḥ",
    "GR14kbss_1-u:2629": " śam atula-vatsalatā-latā natāḥ sā",
    "GR14kbss_1-u:2630": " goṣṭheśvarīṃ samabhivādya viśeṣa-namrā",
    "GR14kbss_1-u:2631": " tat-pāṇi-padma-dhṛta-pāṇir atīva kamrā",
    "GR14kbss_1-u:2632": " āsādya rāma-jananīṃ praṇanāma yātām",
    "GR14kbss_1-u:2633": " adhyakṣatāṃ pacana-karmaṇi sābhijātā",
    "GR14kbss_1-u:2634": " (Kṛṣṇāhnika-kaumudī 2.84)",
    "GR14kbss_1-u:2635": " kailāsa-śailaka-nibhaṃ dadhatī sva-kāntyā",
    "GR14kbss_1-u:2636": " nīlāṃśukā praṇayinī hi sadātra rādhā",
    "GR14kbss_1-u:2637": " ehīti doḥ-prasaraṇena muhur vadantī",
    "GR14kbss_1-u:2638": " śiśleṣa tāṃ samukha-cumbam asau hasantī",
    "GR14kbss_1-u:2639": " tābhyāṃ mahānasam upetya ca pāka-śālā-",
    "GR14kbss_1-u:2640": " pālīḥ smitena mṛdunā vacasā ca bālā",
    "GR14kbss_1-u:2641": " sammānya mānya-caritā mumude mitāni",
    "GR14kbss_1-u:2642": " pāka-kriyopakaraṇāni vilokya tāni",
    "GR14kbss_1-u:2643": " (Kṛṣṇāhnika-kaumudī 2.85)",
    "GR14kbss_1-u:2644": " kuṣmāṇḍakālu-kacu-mānaka-kanda-tumbī-",
    "GR14kbss_1-u:2645": " vārttāku-mūlaka-paṭola-phalāni śimbī",
    "GR14kbss_1-u:2646": " ḍiṇḍīśa-vāraṇa-buṣāma-phalāny anīcā-",
    "GR14kbss_1-u:2647": " rambhā-viśeṣa-nava-garbha-navīna-mocāḥ",
    "GR14kbss_1-u:2648": " vāstūka-māriṣa-paṭola-śikhāḥ kalāya-",
    "GR14kbss_1-u:2649": " vallī-śikhāś caṇakāgra-śikhāḥ pradhāya",
    "GR14kbss_1-u:2650": " tumbī-śikhāś ca mṛdulāḥ saha-podikāgrāṇy",
    "GR14kbss_1-u:2651": " ālokya saikṣata sakhīḥ sarasāḥ samagrāḥ",
    "GR14kbss_1-u:2652": " (Kṛṣṇāhnika-kaumudī 2.86-87)",
    "GR14kbss_1-u:2653": " yad yena yena vidhinā ruciratvam etya",
    "GR14kbss_1-u:2654": " yad vyañjane yad upayujyata ity avetya",
    "GR14kbss_1-u:2655": " tābhir mahānasa-carībhir amūni tāni",
    "GR14kbss_1-u:2656": " tat-tat-prakāram atha kuṭṭita-karttitāni",
    "GR14kbss_1-u:2657": " (Kṛṣṇāhnika-kaumudī 2.88)",
    "GR14kbss_1-u:2658": " elā-lavaṅga-maricārdraka-jāty-ajājī-",
    "GR14kbss_1-u:2659": " jātīphala-tvaca-sulāṅgali-sasya-rājīḥ",
    "GR14kbss_1-u:2660": " siddhārtha-taṇḍula-niśā dalitāṃś ca māṣān",
    "GR14kbss_1-u:2661": " kecij janāḥ pipiṣur abja-dṛśām aśeṣān",
    "GR14kbss_1-u:2662": " (Kṛṣṇāhnika-kaumudī 2.89)",
    "GR14kbss_1-u:2663": " piṣṭvā suvarṇa-puṭikāsu śubha-prabhāvair",
    "GR14kbss_1-u:2664": " ācchāditāsv anucarī-ghaṭayā śarāvaiḥ",
    "GR14kbss_1-u:2665": " susthāpitāni vasanopari pāka-līlā-",
    "GR14kbss_1-u:2666": " rambhe cakāra hṛdayaṃ niravadya-śīlā",
    "GR14kbss_1-u:2667": " (Kṛṣṇāhnika-kaumudī 2.90)",
    "GR14kbss_1-u:2668": " āvaśyakābharaṇa-veśa-lasat-pratīkā",
    "GR14kbss_1-u:2669": " dhautāṅghri-pāṇi-kamalā saha-rohiṇīkā",
    "GR14kbss_1-u:2670": " babhrāja sā vara-mahānasa-vedikāyāṃ",
    "GR14kbss_1-u:2671": " śraddhāya kautukavatī pacana-kriyāyām",
    "GR14kbss_1-u:2672": " (Kṛṣṇāhnika-kaumudī 2.91)",
    "GR14kbss_1-u:2673": " dīptāsu rāma-jananīṅgitato 'nalena",
    "GR14kbss_1-u:2674": " cullīṣu cārutara-dāru-samujjvalena",
    "GR14kbss_1-u:2675": " ārūruhann akhila-locana-citta-jaitrīs",
    "GR14kbss_1-u:2676": " tās tāmra-rīti-rajatācita-pāka-pātrīḥ",
    "GR14kbss_1-u:2677": " (Kṛṣṇāhnika-kaumudī 2.92)",
    "GR14kbss_1-u:2678": " jajjvāla sa svayam aphut-kṛti-vīta-dhūmam",
    "GR14kbss_1-u:2679": " agniḥ svayaṃ jalam abhūd anabhūma-bhūma",
    "GR14kbss_1-u:2680": " yad yatra yatra lavaṇaṃ ca tathā pramāṇaṃ",
    "GR14kbss_1-u:2681": " tat tatra tat kara-tale'kuruta pramāṇam",
    "GR14kbss_1-u:2682": " (Kṛṣṇāhnika-kaumudī 2.93)",
    "GR14kbss_1-u:2683": " aguru-sarala-devadāru-dāru-",
    "GR14kbss_1-u:2684": " jvalana-pariśrita-cullikā-cayāgre",
    "GR14kbss_1-u:2685": " nihita-vividha-pātra-rāji-rājad-",
    "GR14kbss_1-u:2686": " bahuvidha-temana-sādhu-sādhanārtham",
    "GR14kbss_1-u:2687": " jvalana-kalana-pātra-dhāraṇonna-",
    "GR14kbss_1-u:2688": " ty-avanati-mūrchana-darvi-cālanādyaiḥ",
    "GR14kbss_1-u:2689": " trivali-kuca-bhujāṃsa-kampa-celoc-",
    "GR14kbss_1-u:2690": " calana-vaśād udapādi yas tadā'syāḥ",
    "GR14kbss_1-u:2691": " madhurima-bharam acyutaḥ svasaudha-",
    "GR14kbss_1-u:2692": " sphurita-gavākṣa-dhṛtekṣaṇaḥ pibaṃs tam",
    "GR14kbss_1-u:2693": " madana-madam udañcitaṃ vivṛṇvan",
    "GR14kbss_1-u:2694": " kim api jagāda paṭur baṭuṃ miṣeṇa",
    "GR14kbss_1-u:2695": " (Kṛṣṇa-bhāvanāmṛtam 5.64-65)",
    "GR14kbss_1-u:2696": " prahitya taṃ sātha mahānasaṃ gatā",
    "GR14kbss_1-u:2697": " kiṃ kiṃ tvayā sādhitam etayā saha",
    "GR14kbss_1-u:2698": " sarvaṃ tad etan mama temanādikaṃ",
    "GR14kbss_1-u:2699": " saṃdarśayety āha balasya mātaram",
    "GR14kbss_1-u:2700": " (Govinda-līlāmṛtam 3.84)",
    "GR14kbss_1-u:2701": " tām āha sammārjita-vedikāntare",
    "GR14kbss_1-u:2702": " navīna-mṛd-bhājana-paṅkti sambhṛtam",
    "GR14kbss_1-u:2703": " sā darśayantī kṛta-temanādikaṃ",
    "GR14kbss_1-u:2704": " rādhāṃ praśaṃsanty atha tāṃ ca rohiṇī",
    "GR14kbss_1-u:2705": " (Govinda-līlāmṛtam 3.85)",
    "GR14kbss_1-u:2706": " sumadhuraṃ śaśito 'pi susaṃskṛtaṃ",
    "GR14kbss_1-u:2707": " nipuṇayā pacane mṛdu rādhayā",
    "GR14kbss_1-u:2708": " pravara-manthanikāsu susambhṛtaṃ",
    "GR14kbss_1-u:2709": " sumukhi/ paśya puraḥ sakhi/ pāyasam",
    "GR14kbss_1-u:2710": " (Govinda-līlāmṛtam 3.86)",
    "GR14kbss_1-u:2711": " bala-puṣṭi-karaṃ hṛdyaṃ",
    "GR14kbss_1-u:2712": " madhuraṃ mṛdulaṃ sati/",
    "GR14kbss_1-u:2713": " manthanī-sambhṛtaṃ paśya",
    "GR14kbss_1-u:2714": " saṃyāvam anayā kṛtam",
    "GR14kbss_1-u:2715": " (Govinda-līlāmṛtam 3.87)",
    "GR14kbss_1-u:2716": " rambhā-sīrī-kṣīrasāraiḥ",
    "GR14kbss_1-u:2717": " śaṣkulīr vividhāḥ sakhi/",
    "GR14kbss_1-u:2718": " paśya piṣṭa-vikāraṃś ca",
    "GR14kbss_1-u:2719": " nānā-bhedān susaṃskṛtān",
    "GR14kbss_1-u:2720": " (Govinda-līlāmṛtam 3.88)",
    "GR14kbss_1-u:2721": " pīyūṣagranthi-karpūra-",
    "GR14kbss_1-u:2722": " kelikāmṛtakelikāḥ",
    "GR14kbss_1-u:2723": " anayā saṃskṛtāḥ paśya",
    "GR14kbss_1-u:2724": " yad vidhir me na gocaraḥ",
    "GR14kbss_1-u:2725": " (Govinda-līlāmṛtam 3.89)",
    "GR14kbss_1-u:2726": " kevalo mathita-klinno",
    "GR14kbss_1-u:2727": " maudgo 'yaṃ vaṭako dvidhā",
    "GR14kbss_1-u:2728": " sitā-lavaṇa-saṃyogān",
    "GR14kbss_1-u:2729": " māṣasyāpi catur-vidhaḥ",
    "GR14kbss_1-u:2730": " (Govinda-līlāmṛtam 3.90)",
    "GR14kbss_1-u:2731": " ciñcāmrātaka-cukrāmrais",
    "GR14kbss_1-u:2732": " tat tad dravyādi-yogataḥ",
    "GR14kbss_1-u:2733": " īṣan-madhura-gāḍhādi-",
    "GR14kbss_1-u:2734": " bhedād amlo dviṣaḍ-vidhaḥ",
    "GR14kbss_1-u:2735": " (Govinda-līlāmṛtam 3.91)",
    "GR14kbss_1-u:2736": " baddha-rambhā-navya-garbha-",
    "GR14kbss_1-u:2737": " tan-navya-mukulāṃśayoḥ",
    "GR14kbss_1-u:2738": " māna-kandāmbu-kacvīnāṃ",
    "GR14kbss_1-u:2739": " mukhāṃśasyālukasya ca",
    "GR14kbss_1-u:2740": " kuṣmāṇḍa-ḍiṇḍiśāṇāṃ ca",
    "GR14kbss_1-u:2741": " cakrābha-khaṇḍa-jālakam",
    "GR14kbss_1-u:2742": " caṇaka-kṣoda-paṅkāktaṃ",
    "GR14kbss_1-u:2743": " ghṛta-bhṛṣṭaṃ pṛthak pṛthak",
    "GR14kbss_1-u:2744": " (Govinda-līlāmṛtam 3.92-93)",
    "GR14kbss_1-u:2745": " caṇaka-kṣoda-va akān-",
    "GR14kbss_1-u:2746": " yājya-bhṛṣṭāni kevalam",
    "GR14kbss_1-u:2747": " aparāny amla-sat-takra-",
    "GR14kbss_1-u:2748": " kvātha-klinnāni lokaya",
    "GR14kbss_1-u:2749": " (Govinda-līlāmṛtam 3.94)",
    "GR14kbss_1-u:2750": " caṇaka-kṣoda-piṇḍānāṃ",
    "GR14kbss_1-u:2751": " svinnānāṃ kvathitāmbhasi",
    "GR14kbss_1-u:2752": " khaṇḍāni dravya-pākādi-",
    "GR14kbss_1-u:2753": " bhedān nānā-vidhāni ca",
    "GR14kbss_1-u:2754": " (Govinda-līlāmṛtam 3.95)",
    "GR14kbss_1-u:2755": " vaṭikā phala-mūlānāṃ",
    "GR14kbss_1-u:2756": " pṛthak saṃyoga-bhedataḥ",
    "GR14kbss_1-u:2757": " trijāta-maricādyais tu",
    "GR14kbss_1-u:2758": " prakārān bahudhā-kṛtān",
    "GR14kbss_1-u:2759": " (Govinda-līlāmṛtam 3.96)",
    "GR14kbss_1-u:2760": " karkāru-jyotsnikālābu-",
    "GR14kbss_1-u:2761": " phalāny āli pṛthak pṛthak",
    "GR14kbss_1-u:2762": " rājikā-dadhi-yogena",
    "GR14kbss_1-u:2763": " saṃskṛtāny anayā śubhe",
    "GR14kbss_1-u:2764": " (Govinda-līlāmṛtam 3.97)",
    "GR14kbss_1-u:2765": " vatsepsita-prasūnāni",
    "GR14kbss_1-u:2766": " ghṛta-bhṛṣṭāni kevalam",
    "GR14kbss_1-u:2767": " ghṛta-bhṛṣṭā dadhi-klinnāḥ",
    "GR14kbss_1-u:2768": " kalikāḥ kovidārajāḥ",
    "GR14kbss_1-u:2769": " (Govinda-līlāmṛtam 3.98)",
    "GR14kbss_1-u:2770": " ghṛta-bhṛṣṭā dadhi-klinnāḥ",
    "GR14kbss_1-u:2771": " prasūna-vaṭikā dvidhā",
    "GR14kbss_1-u:2772": " paṭolasya phalāny ājya-",
    "GR14kbss_1-u:2773": " bhṛṣṭāni ruci-dāny alam",
    "GR14kbss_1-u:2774": " (Govinda-līlāmṛtam 3.99)",
    "GR14kbss_1-u:2775": " vṛddha-kuṣmāṇḍa-vaṭikāḥ",
    "GR14kbss_1-u:2776": " kacvī-mānālu-kandakaiḥ",
    "GR14kbss_1-u:2777": " tikta-lālita-cūrṇāḍhyāś",
    "GR14kbss_1-u:2778": " cavikāḍhyāḥ parāḥ kṛtāḥ",
    "GR14kbss_1-u:2779": " (Govinda-līlāmṛtam 3.100)",
    "GR14kbss_1-u:2780": " sitailā-maricair yogād",
    "GR14kbss_1-u:2781": " dugdha-tumbī-kṛtānayā",
    "GR14kbss_1-u:2782": " tad-yogād aparaṃ miṣṭaṃ",
    "GR14kbss_1-u:2783": " kṣīra-kuṣmāṇḍa-nāmakam",
    "GR14kbss_1-u:2784": " (Govinda-līlāmṛtam 3.101)",
    "GR14kbss_1-u:2785": " dadhi-śūraṇakaṃ miṣṭaṃ",
    "GR14kbss_1-u:2786": " dhātrī-śūraṇakaṃ param",
    "GR14kbss_1-u:2787": " dadhnaikaṃ bharjitaṃ cānyaṃ",
    "GR14kbss_1-u:2788": " kāravilva-phalaṃ dvidhā",
    "GR14kbss_1-u:2789": " (Govinda-līlāmṛtam 3.102)",
    "GR14kbss_1-u:2790": " mṛdu-rambhā-garbha-khaṇḍa-",
    "GR14kbss_1-u:2791": " vṛddha-kuṣmāṇḍa-khaṇḍayoḥ",
    "GR14kbss_1-u:2792": " sitā-dadhi-yutaḥ pāko",
    "GR14kbss_1-u:2793": " madhurāmlaḥ suśītalaḥ",
    "GR14kbss_1-u:2794": " (Govinda-līlāmṛtam 3.103)",
    "GR14kbss_1-u:2795": " nālīta-methī-śatapuṣpikā-miśī-",
    "GR14kbss_1-u:2796": " paṭola-vāstūka-vitunna-māriṣāḥ",
    "GR14kbss_1-u:2797": " prakāra-saṃyoga-vibhedato 'nayā",
    "GR14kbss_1-u:2798": " śākāḥ sudhā-garva-hṛtaḥ susaṃskṛtāḥ",
    "GR14kbss_1-u:2799": " (Govinda-līlāmṛtam 3.104)",
    "GR14kbss_1-u:2800": " kalambī pakva-ciñcāyā",
    "GR14kbss_1-u:2801": " rasa-pakvā ruci-pradā",
    "GR14kbss_1-u:2802": " kṛṣṇa-nālīta-śāko 'yam",
    "GR14kbss_1-u:2803": " āmāmra-phala-yuk śubhaḥ",
    "GR14kbss_1-u:2804": " (Govinda-līlāmṛtam 3.105)",
    "GR14kbss_1-u:2805": " mayuṣṭhakasya mudgasya",
    "GR14kbss_1-u:2806": " māṣasyāpy adhunā mayā",
    "GR14kbss_1-u:2807": " trividho 'yaṃ sudhākūpa-",
    "GR14kbss_1-u:2808": " nibhaḥ sūpo vipācyate",
    "GR14kbss_1-u:2809": " (Govinda-līlāmṛtam 3.106)",
    "GR14kbss_1-u:2810": " paṅkaiḥ sumana-cūrṇānāṃ",
    "GR14kbss_1-u:2811": " dāsībhir bhṛśa-marditaiḥ",
    "GR14kbss_1-u:2812": " pūrṇendu-maṇḍalākārāḥ",
    "GR14kbss_1-u:2813": " kriyante ro ikā mayā",
    "GR14kbss_1-u:2814": " (Govinda-līlāmṛtam 3.107)",
    "GR14kbss_1-u:2815": " kṛtāni kriyamāṇāni",
    "GR14kbss_1-u:2816": " kartavyāni tu kānicit",
    "GR14kbss_1-u:2817": " ity anna-vyañjanāni tvaṃ",
    "GR14kbss_1-u:2818": " saṃsiddhāni pratīhi nau",
    "GR14kbss_1-u:2819": " (Govinda-līlāmṛtam 3.109)",
    "GR14kbss_1-u:2820": " saurabhya-sadvarṇa-manoharaṃ tat",
    "GR14kbss_1-u:2821": " sā vīkṣya sarvaṃ muditā babhūva",
    "GR14kbss_1-u:2822": " jijñāsamānām atha tad-vidhānaṃ",
    "GR14kbss_1-u:2823": " tāṃ rohiṇī vismaya-pūrvam āha",
    "GR14kbss_1-u:2824": " sāmagrī saiva sāmānyā",
    "GR14kbss_1-u:2825": " pākasya prakriyāpy asau",
    "GR14kbss_1-u:2826": " kintv apūrva-guṇe hetur",
    "GR14kbss_1-u:2827": " gāndharvā-hasta-sauṣṭhavam",
    "GR14kbss_1-u:2828": " (Govinda-līlāmṛtam 3.110-111)",
    "GR14kbss_1-u:2829": " sā tāṃ rādhām anna-saṃskāra-saktāṃ",
    "GR14kbss_1-u:2830": " prasvidyantīṃ lajjayā namra-vaktrām",
    "GR14kbss_1-u:2831": " dṛṣṭvā rājñī sneha-viklinna-cittā",
    "GR14kbss_1-u:2832": " dāsīm asyā vījanāyādideśa",
    "GR14kbss_1-u:2833": " (Govinda-līlāmṛtam 3.112)",
    "GR14kbss_1-u:2834": " atha tasyāḥ pariveśana-kauśalam āha-",
    "GR14kbss_1-u:2835": " vyāptāyāṃ vasanena bhojana-bhuvi śrī-ratna-pīṭhāgratas",
    "GR14kbss_1-u:2836": " tat-tad-vyañjana-ratna-ratna-puṭikā-paṅktiḥ krameṇābhitaḥ",
    "GR14kbss_1-u:2837": " miṣṭābhīṣṭa-supiṣṭakaugha-puṭikā-paṅktis tu tāsāṃ bahiḥ",
    "GR14kbss_1-u:2838": " samyag bhavya-sugavya-hema-puṭikā-paṅktiś ca tāsāṃ bahiḥ",
    "GR14kbss_1-u:2839": " ity evaṃ kramato 'rdha-maṇḍalatayā paṅkti-krameṇādbhute",
    "GR14kbss_1-u:2840": " svālībhiḥ puru-cāru-citra-racanād vaividhya āpādite",
    "GR14kbss_1-u:2841": " anyonyāvyatiṣakta-sūkṣma-surabhi-ślakṣṇair ghṛtācyotanair",
    "GR14kbss_1-u:2842": " madhye hemamayī vyadhāyi rucirā pātrī śubhair odanaiḥ",
    "GR14kbss_1-u:2843": " (Kṛṣṇāhnika-kaumudī 3.1-2)",
    "GR14kbss_1-u:2844": " sauvarṇīṃ tala-pātrikāṃ ghṛta-pu ī-limpāka-khaṇḍādibhiḥ",
    "GR14kbss_1-u:2845": " sandhānārdra-rasāla-khaṇḍa-sahitaiḥ satkāsamardādibhiḥ",
    "GR14kbss_1-u:2846": " yuktāṃ dakṣiṇato nidhāya nika e tasyāś ca bhṛṅgārakān",
    "GR14kbss_1-u:2847": " karpūreṇa suvāsitena payasā pūrṇān vyadhāt kānakān",
    "GR14kbss_1-u:2848": " (Kṛṣṇāhnika-kaumudī 3.3)",
    "GR14kbss_1-u:2849": " tasyāḥ pāka-sukauśalaṃ bahu-vidhaṃ dṛṣṭvā vrajeśa-priyā",
    "GR14kbss_1-u:2850": " tāsāṃ tatpariveṣa-citra-racanāṃ cātisphurad-vismayā",
    "GR14kbss_1-u:2851": " ānetuṃ prajighāya vatsala-manāḥ kṛṣṇaṃ ca rāmaṃ ca sā",
    "GR14kbss_1-u:2852": " dhātreyīm atha tau samīyatur atiśraddhā-vaśād añjasā",
    "GR14kbss_1-u:2853": " (Kṛṣṇāhnika-kaumudī 3.4)",
    "GR14kbss_1-u:2854": " natvā mātaram ājñayā saha-balas tasyāḥ samullāsanaḥ",
    "GR14kbss_1-u:2855": " premṇā bālaka-dāsikā-kṛta-padāmbhoja-dvayī-dhāvanaḥ",
    "GR14kbss_1-u:2856": " ācamyopaviveśa sammukhatayā cārv-annapātrī-puraḥ",
    "GR14kbss_1-u:2857": " sarvaṃ tat-tad-avekṣya vismita-manā babhrāja pītāmbaraḥ",
    "GR14kbss_1-u:2858": " (Kṛṣṇāhnika-kaumudī 3.5)",
    "GR14kbss_1-u:2859": " śrīdāma-subalau vāme",
    "GR14kbss_1-u:2860": " puro 'sya madhumaṅgalaḥ",
    "GR14kbss_1-u:2861": " dakṣiṇe śrī-balaś cānye",
    "GR14kbss_1-u:2862": " paritaḥ samupāviśan",
    "GR14kbss_1-u:2863": " (Govinda-līlāmṛtam 4.22)",
    "GR14kbss_1-u:2864": " mātṛbhyāṃ krama-darśitena hi pathā bhoktuṃ samārabdhavān",
    "GR14kbss_1-u:2865": " yad yad bhoktum upakramaṃ sma kurute tyaktuṃ na tat soḍhavān",
    "GR14kbss_1-u:2866": " bhoktuṃ tat tad aśeṣam apy abhilaṣan sāmarthyavāṃś ca svayaṃ",
    "GR14kbss_1-u:2867": " kiñcit kiñcid abhukta vīkṣaka-bhiyā durvāda-bhītyāpy ayam",
    "GR14kbss_1-u:2868": " (Kṛṣṇāhnika-kaumudī 3.7)",
    "GR14kbss_1-u:2869": " vyākhyādbhiḥ saha-bhojibhiḥ saha-balaiḥ pākasya tat-kauśalaṃ",
    "GR14kbss_1-u:2870": " svāduṅkāram adann avāg api hṛdā so 'pi praśaṃsann alam",
    "GR14kbss_1-u:2871": " ādau pāyasam āśa kiñcid apara-prācurya-paryāptatāṃ",
    "GR14kbss_1-u:2872": " vīkṣya vyañjana-ratna-yatna-gaminā lobhena bhūmnā citām",
    "GR14kbss_1-u:2873": " (Kṛṣṇāhnika-kaumudī 3.8)",
    "GR14kbss_1-u:2874": " śākādi-kramato 'bhitoṣa-vaśataḥ sarvāṇi sad-vyañjanā-",
    "GR14kbss_1-u:2875": " ny ādan mātṛ-mude bhaved api yathā paktrī-manorañjanā",
    "GR14kbss_1-u:2876": " tān sarvān saha-bhojinaḥ sarasayā vācā hasan hāsayan",
    "GR14kbss_1-u:2877": " bhuñjadhvaṃ na parityajeta kim apīty ekāntam āhlādayan",
    "GR14kbss_1-u:2878": " (Kṛṣṇāhnika-kaumudī 3.9)",
    "GR14kbss_1-u:2879": " sva-sva-saṃskṛta-miṣṭānnaṃ",
    "GR14kbss_1-u:2880": " prātar-āśopayogi yat",
    "GR14kbss_1-u:2881": " upajahrus tayāhūtā",
    "GR14kbss_1-u:2882": " mātre gopyo mudānvitāḥ",
    "GR14kbss_1-u:2883": " (Govinda-līlāmṛtam 4.24)",
    "GR14kbss_1-u:2884": " śrī-rādhayā yatnata eva gehād",
    "GR14kbss_1-u:2885": " ānīta-khaṇḍodbhava-laḍḍukāni",
    "GR14kbss_1-u:2886": " gaṅgā-jalākhyāny atha raṅgadevī",
    "GR14kbss_1-u:2887": " tad-iṅgitenopajahāra mātre",
    "GR14kbss_1-u:2888": " (Govinda-līlāmṛtam 4.25)",
    "GR14kbss_1-u:2889": " tāni mātā balādibhyo",
    "GR14kbss_1-u:2890": " vibhajya snehato dadau",
    "GR14kbss_1-u:2891": " prakīrṇa-svarṇa-pātreṣu",
    "GR14kbss_1-u:2892": " vinidhāya pṛthak pṛthak",
    "GR14kbss_1-u:2893": " (Govinda-līlāmṛtam 4.26)",
    "GR14kbss_1-u:2894": " āsvādayantaṃ ghṛta-pakvam annaṃ",
    "GR14kbss_1-u:2895": " sunarmabhis tān api hāsayantam",
    "GR14kbss_1-u:2896": " ālokayantaṃ nayanāñcalena",
    "GR14kbss_1-u:2897": " rādhānanaṃ taṃ dadṛśur mudālyaḥ",
    "GR14kbss_1-u:2898": " (Govinda-līlāmṛtam 4.27)",
    "GR14kbss_1-u:2899": " ado bhadram idaṃ miṣṭam",
    "GR14kbss_1-u:2900": " etat snigdhaṃ sucāru tat",
    "GR14kbss_1-u:2901": " tarjanyā darśayanty ambā",
    "GR14kbss_1-u:2902": " bhuṅkṣva vatsety abhāṣata",
    "GR14kbss_1-u:2903": " (Govinda-līlāmṛtam 4.28)",
    "GR14kbss_1-u:2904": " yad yad iṣṭaṃ bhaved yasya",
    "GR14kbss_1-u:2905": " jñātvā jñātvā hasan hariḥ",
    "GR14kbss_1-u:2906": " tasmai tasmai dadau tat tat",
    "GR14kbss_1-u:2907": " svapātrāt prakṣipan muhuḥ",
    "GR14kbss_1-u:2908": " (Govinda-līlāmṛtam 4.29)",
    "GR14kbss_1-u:2909": " vīkṣya yatnānvitām ambāṃ",
    "GR14kbss_1-u:2910": " mandam aśnantam acyutam",
    "GR14kbss_1-u:2911": " parihāsa-paṭus tasmin",
    "GR14kbss_1-u:2912": " vrajeśām avadad baṭuḥ",
    "GR14kbss_1-u:2913": " ayaṃ ced bhūri nātty amba/",
    "GR14kbss_1-u:2914": " dehi me sarvam admy asau",
    "GR14kbss_1-u:2915": " mayaivāliṅgitaḥ puṣṭo",
    "GR14kbss_1-u:2916": " bhavitā bhūri-bhojinā",
    "GR14kbss_1-u:2917": " nāsya manda-ruceḥ śaktir",
    "GR14kbss_1-u:2918": " ghṛta-pakvānna-bhojane",
    "GR14kbss_1-u:2919": " tad asmai laghu-rāddhānnaṃ",
    "GR14kbss_1-u:2920": " vyañjanāny amba/ dāpaya",
    "GR14kbss_1-u:2921": " (Govinda-līlāmṛtam 4.30-32)",
    "GR14kbss_1-u:2922": " atha kṛṣṇaḥ svapātrastha-",
    "GR14kbss_1-u:2923": " pakvānnāñjalibhir hasan",
    "GR14kbss_1-u:2924": " pañca-ṣaiḥ pūrayāmāsa",
    "GR14kbss_1-u:2925": " bhuṅkṣveti baṭu-bhājanam",
    "GR14kbss_1-u:2926": " (Govinda-līlāmṛtam 4.33)",
    "GR14kbss_1-u:2927": " tato vāma-kaphoṇiṃ svaṃ",
    "GR14kbss_1-u:2928": " vādayan vāma-pārśvake",
    "GR14kbss_1-u:2929": " samyag bhoktuṃ kṛtārambhaḥ",
    "GR14kbss_1-u:2930": " prahṛṣṭo baṭur āha tam",
    "GR14kbss_1-u:2931": " vayasya/ paśya bhakṣye'ham",
    "GR14kbss_1-u:2932": " ity aśnan kavala-dvayam",
    "GR14kbss_1-u:2933": " mātar me dadhi dehīti",
    "GR14kbss_1-u:2934": " prāhiṇot tāṃ tadāhṛtau",
    "GR14kbss_1-u:2935": " (Govinda-līlāmṛtam 4.34-35)",
    "GR14kbss_1-u:2936": " gopāḥ paśyata nṛtyatīha capalaḥ pakvānna-labdhāśayā",
    "GR14kbss_1-u:2937": " kīśeśo dadhi-lampa o 'yam iti tān kṛtvonmukhāṃs tad-diśi",
    "GR14kbss_1-u:2938": " teṣāṃ bhojana-bhājaneṣu śanakair nikṣipya bhakṣyaṃ nijaṃ",
    "GR14kbss_1-u:2939": " sarvaṃ bhuktam idaṃ mayeti sa punar garvāyamāno 'vadat",
    "GR14kbss_1-u:2940": " (Govinda-līlāmṛtam 4.36)",
    "GR14kbss_1-u:2941": " tathāgatāṃ tāṃ dadhi-pātra-hastām",
    "GR14kbss_1-u:2942": " uvāca paśyāmba/",
    "GR14kbss_1-u:2943": " vinaiva dadhnā",
    "GR14kbss_1-u:2944": " mayopabhuktaṃ drutam eva sarvaṃ",
    "GR14kbss_1-u:2945": " tat pāyasaṃ dāpaya bhūri mahyam",
    "GR14kbss_1-u:2946": " (Govinda-līlāmṛtam 4.37)",
    "GR14kbss_1-u:2947": " haimeṣu pātreṣu nidhāya rādhayā",
    "GR14kbss_1-u:2948": " navīna-rambhā-dala-manda-mārutaiḥ",
    "GR14kbss_1-u:2949": " śītīkṛtaṃ sve pariveśitaṃ kare",
    "GR14kbss_1-u:2950": " tebhyo dadau pāyasam āśu rohiṇī",
    "GR14kbss_1-u:2951": " (Govinda-līlāmṛtam 4.38)",
    "GR14kbss_1-u:2952": " ānīyānīya gāndharvā-",
    "GR14kbss_1-u:2953": " dattāni vyañjanāni sā",
    "GR14kbss_1-u:2954": " śākādīny amla-śeṣāṇi",
    "GR14kbss_1-u:2955": " tebhyo 'dāt kramaśaḥ śanaiḥ",
    "GR14kbss_1-u:2956": " (Govinda-līlāmṛtam 4.40)",
    "GR14kbss_1-u:2957": " rambhodarastha-cchada-varṇa-lāghavāḥ",
    "GR14kbss_1-u:2958": " saṃmṛṣṭa-godhūma-sucūrṇa-ro ikāḥ",
    "GR14kbss_1-u:2959": " ghṛtābhiṣiktāḥ pariveśitās tayā",
    "GR14kbss_1-u:2960": " tebhyo 'nya-pātreṣu nidhāya sā dadau",
    "GR14kbss_1-u:2961": " (Govinda-līlāmṛtam 4.41)",
    "GR14kbss_1-u:2962": " pūrvaṃ pakvānnam uddiśyā-",
    "GR14kbss_1-u:2963": " dhunā tv annādikaṃ ca yā",
    "GR14kbss_1-u:2964": " baṭoḥ suparihāsoktir",
    "GR14kbss_1-u:2965": " nātra syāt punar uktatā",
    "GR14kbss_1-u:2966": " kṛṣṇaḥ satṛṣṇo naivātra",
    "GR14kbss_1-u:2967": " balaḥ kavala-mātra-bhuk",
    "GR14kbss_1-u:2968": " śrīdāmā nāma mandāśī",
    "GR14kbss_1-u:2969": " subalo 'su-balojjhitaḥ",
    "GR14kbss_1-u:2970": " (Kṛṣṇa-bhāvanāmṛtam 6.45)",
    "GR14kbss_1-u:2971": " kvaiṣāṃ bhakṣyaikatānatva-",
    "GR14kbss_1-u:2972": " rāhityam avidagdhatā",
    "GR14kbss_1-u:2973": " kvaitad annaṃ sudhā-nindi",
    "GR14kbss_1-u:2974": " svayaṃ lakṣmyaiva sādhitam",
    "GR14kbss_1-u:2975": " (Kṛṣṇa-bhāvanāmṛtam 6.46)",
    "GR14kbss_1-u:2976": " kāvyaṃ viphalatāṃ kiṃ na",
    "GR14kbss_1-u:2977": " yāti sat-kavi-nirmitam?",
    "GR14kbss_1-u:2978": " yatra goṣṭhyāṃ tad-āsvāda-",
    "GR14kbss_1-u:2979": " lolupatvaṃ na vartate",
    "GR14kbss_1-u:2980": " (Kṛṣṇa-bhāvanāmṛtam 6.47)",
    "GR14kbss_1-u:2981": " catur-varga-phalam mūrtaṃ",
    "GR14kbss_1-u:2982": " etad-annaṃ catur-vidham",
    "GR14kbss_1-u:2983": " ahaṃ kevalam eko 'sya",
    "GR14kbss_1-u:2984": " pātram ity avadad baṭuḥ",
    "GR14kbss_1-u:2985": " (Kṛṣṇa-bhāvanāmṛtam 6.48)",
    "GR14kbss_1-u:2986": " śrīdāmovāca piṇḍībhiḥ",
    "GR14kbss_1-u:2987": " piciṇḍaṃ pūraya drutam",
    "GR14kbss_1-u:2988": " yad eva tava sarvasvaṃ",
    "GR14kbss_1-u:2989": " yad arthaṃ baṭutām adhāḥ",
    "GR14kbss_1-u:2990": " (Kṛṣṇa-bhāvanāmṛtam 6.49)",
    "GR14kbss_1-u:2991": " baṭur ākhyad are mūrkha/",
    "GR14kbss_1-u:2992": " gopas tvaṃ kiṃ nu vetsyasi?",
    "GR14kbss_1-u:2993": " rasāsvādaṃ svadharmārthaṃ",
    "GR14kbss_1-u:2994": " gā roddhum aṭavīm aṭa",
    "GR14kbss_1-u:2995": " (Kṛṣṇa-bhāvanāmṛtam 6.50)",
    "GR14kbss_1-u:2996": " paśyaiṣo 'ham anūcāno",
    "GR14kbss_1-u:2997": " vipro yair man-mukhe hutam/",
    "GR14kbss_1-u:2998": " tair iṣṭaḥ sarva-yajñena",
    "GR14kbss_1-u:2999": " bhagavān eva kevalam",
    "GR14kbss_1-u:3000": " (Kṛṣṇa-bhāvanāmṛtam 6.51)",
    "GR14kbss_1-u:3001": " śrīdāmoce śruti-smṛtyor",
    "GR14kbss_1-u:3002": " vartmāpi śata-janmasu",
    "GR14kbss_1-u:3003": " tvayā paricitaṃ naiva",
    "GR14kbss_1-u:3004": " vipratve sūtram eva te",
    "GR14kbss_1-u:3005": " (Kṛṣṇa-bhāvanāmṛtam 6.52)",
    "GR14kbss_1-u:3006": " kṛṣṇaḥ prāha baṭor asti",
    "GR14kbss_1-u:3007": " rasa-śāstre'nuśīlanam",
    "GR14kbss_1-u:3008": " vyañjanāneka-tātparya-",
    "GR14kbss_1-u:3009": " lakṣaṇābhijñatā yataḥ",
    "GR14kbss_1-u:3010": " (Kṛṣṇa-bhāvanāmṛtam 6.53)",
    "GR14kbss_1-u:3011": " baṭur āha ṣaḍ evātra",
    "GR14kbss_1-u:3012": " rasā na tv aṣṭa man-mate",
    "GR14kbss_1-u:3013": " ṣoḍhaiva nyāyya āsvādo",
    "GR14kbss_1-u:3014": " yat ṣaḍ evendriyāṇi naḥ",
    "GR14kbss_1-u:3015": " (Kṛṣṇa-bhāvanāmṛtam 6.54)",
    "GR14kbss_1-u:3016": " rasā hy aṣṭāv iti prāhur",
    "GR14kbss_1-u:3017": " ye te'pi vyañjanāśritāḥ",
    "GR14kbss_1-u:3018": " vyañjanābhijñatā-leśo 'py",
    "GR14kbss_1-u:3019": " eṣāṃ kintu na vidyate",
    "GR14kbss_1-u:3020": " (Kṛṣṇa-bhāvanāmṛtam 6.56)",
    "GR14kbss_1-u:3021": " vihāya śāka-sūpādīn",
    "GR14kbss_1-u:3022": " vihāyas te dhayanti yat",
    "GR14kbss_1-u:3023": " tan nīraṃ prakaṭaṃ hitvā",
    "GR14kbss_1-u:3024": " dhāvanty eva marīcikām",
    "GR14kbss_1-u:3025": " (Kṛṣṇa-bhāvanāmṛtam 6.57)",
    "GR14kbss_1-u:3026": " kāraṇaṃ rasa-niṣpattau",
    "GR14kbss_1-u:3027": " carvaṇeneti taj jaguḥ",
    "GR14kbss_1-u:3028": " carvan tu paricoṣyanti",
    "GR14kbss_1-u:3029": " na pitur janma-koṭibhiḥ",
    "GR14kbss_1-u:3030": " (Kṛṣṇa-bhāvanāmṛtam 6.58)",
    "GR14kbss_1-u:3031": " rāmaḥ prāha rasāsvāde",
    "GR14kbss_1-u:3032": " ke'nubhāvā bhavan-mate",
    "GR14kbss_1-u:3033": " ke vā sañcāriṇaḥ ko vā",
    "GR14kbss_1-u:3034": " sthāyī sa svādyate katham",
    "GR14kbss_1-u:3035": " (Kṛṣṇa-bhāvanāmṛtam 6.59)",
    "GR14kbss_1-u:3036": " baṭur ūce yad aprāptyā",
    "GR14kbss_1-u:3037": " pūrvam evāśru me bhavet",
    "GR14kbss_1-u:3038": " prāptyā tu vyañjanasyāsya",
    "GR14kbss_1-u:3039": " pulakāsya-prasannate",
    "GR14kbss_1-u:3040": " (Kṛṣṇa-bhāvanāmṛtam 6.60)",
    "GR14kbss_1-u:3041": " varṇasya snigdhatā-tṛptyā",
    "GR14kbss_1-u:3042": " vaivarṇyaṃ tac ca paśya me",
    "GR14kbss_1-u:3043": " bhuñjāna eva yad vacmi",
    "GR14kbss_1-u:3044": " svaro me tena bhidyate",
    "GR14kbss_1-u:3045": " (Kṛṣṇa-bhāvanāmṛtam 6.61)",
    "GR14kbss_1-u:3046": " stambho me bhūri miṣṭānna-",
    "GR14kbss_1-u:3047": " bhojanāśakti-duḥkha-jaḥ",
    "GR14kbss_1-u:3048": " prasvedaḥ prakaṭo 'nte tu",
    "GR14kbss_1-u:3049": " pralayo bahu-bhakṣaṇāt",
    "GR14kbss_1-u:3050": " (Kṛṣṇa-bhāvanāmṛtam 6.62)",
    "GR14kbss_1-u:3051": " ālasya-cintā-svāpādyāḥ",
    "GR14kbss_1-u:3052": " spaṣṭāḥ sañcāriṇo 'tra naḥ",
    "GR14kbss_1-u:3053": " svādyatvenaika evāpi",
    "GR14kbss_1-u:3054": " sthāyī tu vividhābhidhaḥ",
    "GR14kbss_1-u:3055": " (Kṛṣṇa-bhāvanāmṛtam 6.63)",
    "GR14kbss_1-u:3056": " ājyābhyaktāni bhaktāni",
    "GR14kbss_1-u:3057": " manye kāñcana-vāriṇā",
    "GR14kbss_1-u:3058": " snapitānīva saurabhyaṃ",
    "GR14kbss_1-u:3059": " yeṣāṃ saulabhyam abhyagāt",
    "GR14kbss_1-u:3060": " godanta-kṛtta-ghāsādi-",
    "GR14kbss_1-u:3061": " ghrāyiṇyāṃ gopa-saṃsadi",
    "GR14kbss_1-u:3062": " kṛta-puṇyasya me bhūri-",
    "GR14kbss_1-u:3063": " bhoga-bhājaḥ prasaṅgataḥ",
    "GR14kbss_1-u:3064": " (Kṛṣṇa-bhāvanāmṛtam 6.70-71)",
    "GR14kbss_1-u:3065": " vane viprās tapasyanti",
    "GR14kbss_1-u:3066": " patra-mūla-phalāśanāḥ",
    "GR14kbss_1-u:3067": " baṭos te nādhikāro 'sti",
    "GR14kbss_1-u:3068": " bhoge yāhi tapaś cara",
    "GR14kbss_1-u:3069": " (Kṛṣṇa-bhāvanāmṛtam 6.72)",
    "GR14kbss_1-u:3070": " satyaṃ bho yaiḥ purā taptaṃ",
    "GR14kbss_1-u:3071": " patra-mūla-phalādibhiḥ",
    "GR14kbss_1-u:3072": " pariṇamya januṣy atra",
    "GR14kbss_1-u:3073": " vyañjanatvena tair mama",
    "GR14kbss_1-u:3074": " bhauma-svarga-juṣaḥ sādhu",
    "GR14kbss_1-u:3075": " pratyakṣī-bhūyate'nvaham",
    "GR14kbss_1-u:3076": " iti jānīta-bhogo 'yam",
    "GR14kbss_1-u:3077": " atapta-tapasaḥ kutaḥ",
    "GR14kbss_1-u:3078": " (Kṛṣṇa-bhāvanāmṛtam 6.73-74)",
    "GR14kbss_1-u:3079": " evaṃ cet prathamaṃ prāptum",
    "GR14kbss_1-u:3080": " arhanty ete valīmukhāḥ",
    "GR14kbss_1-u:3081": " vāg-vyaya-śramiṇo 'trāpi",
    "GR14kbss_1-u:3082": " januṣy ete tapasvinaḥ",
    "GR14kbss_1-u:3083": " (Kṛṣṇa-bhāvanāmṛtam 6.79)",
    "GR14kbss_1-u:3084": " śītoṣṇa-vāta-sahanāḥ",
    "GR14kbss_1-u:3085": " patra-puṣpa-phalāśanāḥ",
    "GR14kbss_1-u:3086": " jāti-smarāḥ kathaṃ na syuḥ",
    "GR14kbss_1-u:3087": " ko 'mīṣāṃ vetti vijñatām",
    "GR14kbss_1-u:3088": " (Kṛṣṇa-bhāvanāmṛtam 6.80)",
    "GR14kbss_1-u:3089": " kṛṣṇaḥ prāha sakhe/ viprā",
    "GR14kbss_1-u:3090": " brahmopāsana-tatparāḥ",
    "GR14kbss_1-u:3091": " kīśāḥ kukṣimbharā eṣāṃ",
    "GR14kbss_1-u:3092": " dvayeṣāṃ mahad-antaram",
    "GR14kbss_1-u:3093": " (Kṛṣṇa-bhāvanāmṛtam 6.81)",
    "GR14kbss_1-u:3094": " asya kīśasya cāvaimi",
    "GR14kbss_1-u:3095": " na kim apy antaraṃ hare/",
    "GR14kbss_1-u:3096": " naratvaṃ vānaratvaṃ vā-",
    "GR14kbss_1-u:3097": " nayor bhede na kāraṇam",
    "GR14kbss_1-u:3098": " (Kṛṣṇa-bhāvanāmṛtam 6.82)",
    "GR14kbss_1-u:3099": " kiṃ ca khyāpayatā tena",
    "GR14kbss_1-u:3100": " loke'pūrvāṃ svavijnatāṃ",
    "GR14kbss_1-u:3101": " bṛhattvād bṛṃhaṇatvāc ca",
    "GR14kbss_1-u:3102": " svakukṣir brahma manyate",
    "GR14kbss_1-u:3103": " (Kṛṣṇa-bhāvanāmṛtam 6.83)",
    "GR14kbss_1-u:3104": " atas triṣavaṇaṃ tasya",
    "GR14kbss_1-u:3105": " dhyāyatā pūrti-sādhanam",
    "GR14kbss_1-u:3106": " sa evopāsyate'nena",
    "GR14kbss_1-u:3107": " naiṣṭhika-brahmacāriṇā",
    "GR14kbss_1-u:3108": " (Kṛṣṇa-bhāvanāmṛtam 6.84)",
    "GR14kbss_1-u:3109": " kadācid bhūri-pakkānna-",
    "GR14kbss_1-u:3110": " grasanāveśa-saṃbhramaiḥ",
    "GR14kbss_1-u:3111": " kīśāyitaṃ syāt pāṇibhyāṃ",
    "GR14kbss_1-u:3112": " bhuñjānasyāsya lāghavaiḥ",
    "GR14kbss_1-u:3113": " (Kṛṣṇa-bhāvanāmṛtam 6.85)",
    "GR14kbss_1-u:3114": " ity uktvājīhasat sarvān",
    "GR14kbss_1-u:3115": " subalas tān baṭuḥ sa tu",
    "GR14kbss_1-u:3116": " hasan bhuñjāna evoccaiḥ",
    "GR14kbss_1-u:3117": " kāśaiḥ śoṇa-mukho 'bhavat",
    "GR14kbss_1-u:3118": " (Kṛṣṇa-bhāvanāmṛtam 6.86)",
    "GR14kbss_1-u:3119": " goṣṭheśāha baṭo/ tiṣṭha",
    "GR14kbss_1-u:3120": " kṣaṇaṃ mā bhuṅkṣva mā hasa/",
    "GR14kbss_1-u:3121": " sthairyam āpnuhi mā jalpa",
    "GR14kbss_1-u:3122": " mainaṃ hāsayatārbhakāḥ",
    "GR14kbss_1-u:3123": " (Kṛṣṇa-bhāvanāmṛtam 6.87)",
    "GR14kbss_1-u:3124": " dhaniṣṭhayā yal-lalitādi-saṃskṛtaṃ",
    "GR14kbss_1-u:3125": " tat-tad-rasālādikam āhṛtaṃ puraḥ",
    "GR14kbss_1-u:3126": " kṛtvā pṛthak pātracaye vrajeśvarī",
    "GR14kbss_1-u:3127": " sasneham ebhyo dadatī mumoda sā",
    "GR14kbss_1-u:3128": " (Govinda-līlāmṛtam 4.42)",
    "GR14kbss_1-u:3129": " hṛdaya-dayita-mukha-vīkṣaṇa-hṛṣṭās",
    "GR14kbss_1-u:3130": " tad atimadhura-mṛdu-kānti-vikṛṣṭāḥ",
    "GR14kbss_1-u:3131": " mumudur udita-pṛthu-bhāva-vihastā",
    "GR14kbss_1-u:3132": " ramaṇa-bhavanam adhi tāḥ puru-śastāḥ",
    "GR14kbss_1-u:3133": " (Govinda-līlāmṛtam 4.43)",
    "GR14kbss_1-u:3134": " annānyatho tāni catur-vidhāni te",
    "GR14kbss_1-u:3135": " pīyuṣa-sārodbhava-vikriyā iva",
    "GR14kbss_1-u:3136": " āsvādayanto madhurāṇi saspṛhaṃ",
    "GR14kbss_1-u:3137": " taṃ hāsayanto jahasuś ca narmabhiḥ",
    "GR14kbss_1-u:3138": " (Govinda-līlāmṛtam 4.44)",
    "GR14kbss_1-u:3139": " carvanti carvyāṇi mṛdūni kecil",
    "GR14kbss_1-u:3140": " lehyāni cānye caṭulaṃ lihanti",
    "GR14kbss_1-u:3141": " pibanti peyāni pare prahṛṣṭāś",
    "GR14kbss_1-u:3142": " cūṣyanti coṣyāṇy apare vitṛptāḥ",
    "GR14kbss_1-u:3143": " (Govinda-līlāmṛtam 4.45)",
    "GR14kbss_1-u:3144": " svāduṅkāraṃ kamala-nayanaḥ saspṛhaṃ tat tad annaṃ",
    "GR14kbss_1-u:3145": " hasta-sparśād amṛta-madhuraṃ manda-mandaṃ priyāyāḥ",
    "GR14kbss_1-u:3146": " tad vaktrābja-prahita-nayana-prānta-bhṛṅgo nigūḍhaṃ",
    "GR14kbss_1-u:3147": " prāśnann ambā-manasi nibiḍaṃ sa pramodaṃ vyatānīt",
    "GR14kbss_1-u:3148": " (Govinda-līlāmṛtam 4.46)",
    "GR14kbss_1-u:3149": " prahita-cakita-netra-prānta-dṛṣṭi-praṇālī-",
    "GR14kbss_1-u:3150": " milita-tad-atilāvanyāmṛtāsvāda-puṣṭā",
    "GR14kbss_1-u:3151": " prasarad-akhila-bhāvollāsam ācchādayantī",
    "GR14kbss_1-u:3152": " dayita-hṛdayam uccai rādhikāpy ājahāra",
    "GR14kbss_1-u:3153": " (Govinda-līlāmṛtam 4.47)",
    "GR14kbss_1-u:3154": " atha bala-jananīṃ tām antarākṛtya nṛtyan-",
    "GR14kbss_1-u:3155": " madakala-madirākṣīm arpayantīṃ kare'syāḥ",
    "GR14kbss_1-u:3156": " mṛdu mṛdu madhurānnaṃ preyasīṃ prekṣya kṛṣṇaḥ",
    "GR14kbss_1-u:3157": " ślatha-rucir aśane'bhūd unmanā nāgareśaḥ",
    "GR14kbss_1-u:3158": " (Govinda-līlāmṛtam 4.48)",
    "GR14kbss_1-u:3159": " sāmibhuktaṃ kiyat tena",
    "GR14kbss_1-u:3160": " kiṃca tryaṃśāvaśeṣitam",
    "GR14kbss_1-u:3161": " bhakṣyaṃ vīkṣyāśane mandaṃ",
    "GR14kbss_1-u:3162": " taṃ cāsīd vyākulā prasūḥ",
    "GR14kbss_1-u:3163": " (Govinda-līlāmṛtam 4.49)",
    "GR14kbss_1-u:3164": " yatnāt saṃskṛtam annādi",
    "GR14kbss_1-u:3165": " sarvaṃ tyaktaṃ kathaṃ suta/",
    "GR14kbss_1-u:3166": " kṣudhito 'si kiyad bhuṅkṣva",
    "GR14kbss_1-u:3167": " śapathaḥ śiraso mama",
    "GR14kbss_1-u:3168": " (Govinda-līlāmṛtam 4.50)",
    "GR14kbss_1-u:3169": " ānāyya yatnād vṛṣabhānu-kanyakāṃ",
    "GR14kbss_1-u:3170": " saṃskāritaṃ sarvam idaṃ sutānayā",
    "GR14kbss_1-u:3171": " annādi miṣṭaṃ ca sudhā-parārddhatas",
    "GR14kbss_1-u:3172": " tathāpi nāśnāsi karomi kiṃ hatā",
    "GR14kbss_1-u:3173": " (Govinda-līlāmṛtam 4.51)",
    "GR14kbss_1-u:3174": " atha sā rohiṇīm āha",
    "GR14kbss_1-u:3175": " paśya rohiṇi/ cañcalaḥ",
    "GR14kbss_1-u:3176": " durbalaḥ kṣudhito 'py eṣa",
    "GR14kbss_1-u:3177": " kim apy atti na manda-bhuk",
    "GR14kbss_1-u:3178": " (Govinda-līlāmṛtam 4.52)",
    "GR14kbss_1-u:3179": " tataḥ sneha-parītāṅgī",
    "GR14kbss_1-u:3180": " lālayanty agha-mardanam",
    "GR14kbss_1-u:3181": " pralamba-hantur ambeyaṃ",
    "GR14kbss_1-u:3182": " babhāṣe taṃ puraḥsthitā",
    "GR14kbss_1-u:3183": " yatnād annaṃ sādhitaṃ vatsa/ miṣṭaṃ",
    "GR14kbss_1-u:3184": " mallī-mṛdvyā rādhayedaṃ mayā ca",
    "GR14kbss_1-u:3185": " kṣut-kṣāmo 'si tvaṃ ca nāśnāsi tat tām",
    "GR14kbss_1-u:3186": " ambām etāṃ māṃ ca kiṃvā dunoṣi",
    "GR14kbss_1-u:3187": " (Govinda-līlāmṛtam 4.53-54)",
    "GR14kbss_1-u:3188": " jananī tava paśya khidyate",
    "GR14kbss_1-u:3189": " suta/ nirmañcanam atra yāmi te",
    "GR14kbss_1-u:3190": " bhramato bhavitā vane śramaḥ",
    "GR14kbss_1-u:3191": " kiyad aśnīhi vidhehi mad-vacaḥ",
    "GR14kbss_1-u:3192": " (Govinda-līlāmṛtam 4.55)",
    "GR14kbss_1-u:3193": " bhuktaṃ mayā bhūri gatā bubhukṣe-",
    "GR14kbss_1-u:3194": " ty uktvā niyamyocchalitaṃ vikāram",
    "GR14kbss_1-u:3195": " taṃ vīkṣya mandaṃ punar apy adantaṃ",
    "GR14kbss_1-u:3196": " nanandatur nanda-sutaṃ jananyau",
    "GR14kbss_1-u:3197": " (Govinda-līlāmṛtam 4.56)",
    "GR14kbss_1-u:3198": " idam idam atimiṣṭaṃ vatsa/",
    "GR14kbss_1-u:3199": " bhuṅkṣveti mātā",
    "GR14kbss_1-u:3200": " saśapatham atha tat-tad-darśayanty aṅgulībhiḥ",
    "GR14kbss_1-u:3201": " sakalam abhilaṣantī kartum aśru-plutākṣī",
    "GR14kbss_1-u:3202": " tad udara-gatam annaṃ sātmajaṃ vāvadīti",
    "GR14kbss_1-u:3203": " (Govinda-līlāmṛtam 4.57)",
    "GR14kbss_1-u:3204": " rasālā-pakvāmra-drava-śikhariṇī-ṣāḍava-payaḥ-",
    "GR14kbss_1-u:3205": " karambhāmikṣā-vyañjana-dadhi-phalāpūpa-va akān",
    "GR14kbss_1-u:3206": " kṛtāmreḍā netra-stanaja-payasā klinna-sicayā-",
    "GR14kbss_1-u:3207": " py atṛptā taṃ tṛptaṃ muhur atha sutaṃ prāśayad iyam",
    "GR14kbss_1-u:3208": " (Govinda-līlāmṛtam 4.58)",
    "GR14kbss_1-u:3209": " bhakṣyaṃ bhojyaṃ bahutara-miṣṭaṃ",
    "GR14kbss_1-u:3210": " lehyaṃ peyaṃ mṛdu-madhuraṃ te",
    "GR14kbss_1-u:3211": " bhuktvā pītvā rasabhara-tṛptāḥ",
    "GR14kbss_1-u:3212": " sarve'bhūvan vana-gamanotkāḥ",
    "GR14kbss_1-u:3213": " (Govinda-līlāmṛtam 4.59)",
    "GR14kbss_1-u:3214": " sarve suvāsita-mṛdā mukha-pāṇi-padmā-",
    "GR14kbss_1-u:3215": " ny āmṛjya sādhu mṛduleṣikayā ca dantān",
    "GR14kbss_1-u:3216": " dāsaiḥ praṇīta-kanakādika-kuṇḍikāsu",
    "GR14kbss_1-u:3217": " tair datta-vāribhir athācamanaṃ vyadhūs te",
    "GR14kbss_1-u:3218": " (Govinda-līlāmṛtam 4.60)",
    "GR14kbss_1-u:3219": " elā-lavaṅga-ghanasāra-vimiśritābhir",
    "GR14kbss_1-u:3220": " jambūla-datta-vara-khādira-golikābhiḥ",
    "GR14kbss_1-u:3221": " śītojjvalābhir adhivāsya mudā mukhaṃ te",
    "GR14kbss_1-u:3222": " savyena pūrṇam udaraṃ mamṛjuḥ kareṇa",
    "GR14kbss_1-u:3223": " (Govinda-līlāmṛtam 4.61)",
    "GR14kbss_1-u:3224": " rasāla-kara-saṃskṛtopahṛta-nāgavallī-sphurat-",
    "GR14kbss_1-u:3225": " supakva-dala-vīṭikāḥ sukham adanta evotsukāḥ",
    "GR14kbss_1-u:3226": " tataḥ śatapadāntarālaya-viśāla-palyaṅkikā-",
    "GR14kbss_1-u:3227": " kuleṣv atha viśaśramuḥ parijanair amī vījitāḥ",
    "GR14kbss_1-u:3228": " (Govinda-līlāmṛtam 4.62)",
    "GR14kbss_1-u:3229": " tam iha viśramitaṃ paricārakāḥ",
    "GR14kbss_1-u:3230": " śikhi-dala-vyajanaiḥ samavījayan",
    "GR14kbss_1-u:3231": " avadalayya dalaṃ mṛdu-vīṭikāḥ",
    "GR14kbss_1-u:3232": " prabhum athādayati sma vilāsakaḥ",
    "GR14kbss_1-u:3233": " (Govinda-līlāmṛtam 4.63)",
    "GR14kbss_1-u:3234": " niṣkramya dhautāṅghri-karāṃ mahānasād",
    "GR14kbss_1-u:3235": " dāsī-gaṇais tāṃ vyajanair upāsitām",
    "GR14kbss_1-u:3236": " rādhāṃ prakoṣṭhāntara-gāṃ sakhī-janair",
    "GR14kbss_1-u:3237": " vilokayantīṃ ramaṇaṃ gavākṣataḥ",
    "GR14kbss_1-u:3238": " ānandaja-sveda-jalair vrajeśayā",
    "GR14kbss_1-u:3239": " pratīyamānāṃ śrama-karṣitety alam",
    "GR14kbss_1-u:3240": " bhoktuṃ prayatnād upaveśya sā mudā",
    "GR14kbss_1-u:3241": " balāmbayānnāni gṛhād adāpayat",
    "GR14kbss_1-u:3242": " (Govinda-līlāmṛtam 4.64-65)",
    "GR14kbss_1-u:3243": " tayā nidiṣṭā ghṛta-saṃskṛtānnaṃ",
    "GR14kbss_1-u:3244": " dātuṃ dhaniṣṭhā hari-bhukta-śeṣaiḥ",
    "GR14kbss_1-u:3245": " saṃmiśrya gūḍhaṃ ghṛta-saṃskṛtānnair",
    "GR14kbss_1-u:3246": " gṛhāt tadānīya dadāv amūbhyaḥ",
    "GR14kbss_1-u:3247": " (Govinda-līlāmṛtam 4.66)",
    "GR14kbss_1-u:3248": " anaśnantīṃ hriyā vīkṣya",
    "GR14kbss_1-u:3249": " vastrāvṛta-natānanām",
    "GR14kbss_1-u:3250": " rādhikām avadat kṛṣṇa-",
    "GR14kbss_1-u:3251": " mātā vātsalya-viklavā",
    "GR14kbss_1-u:3252": " janani/ mayi jananyāṃ kiṃ nu lajjedṛśīyaṃ",
    "GR14kbss_1-u:3253": " suta iva mama cetaḥ snihyati tvayy atīva",
    "GR14kbss_1-u:3254": " ayi tad apanayaināṃ yāmi nirmañcanaṃ te",
    "GR14kbss_1-u:3255": " śiśiraya mama netraṃ bhuṅkṣva paśyāmi sākṣāt",
    "GR14kbss_1-u:3256": " (Govinda-līlāmṛtam 4.67-68)",
    "GR14kbss_1-u:3257": " yūyaṃ ca me stha tanayās tv anayā hriyā kiṃ",
    "GR14kbss_1-u:3258": " putryaḥ kurudhvam aśanaṃ lalitādayas tat",
    "GR14kbss_1-u:3259": " ity āgrahāc chapatha-dāna-śataiś ca mātā",
    "GR14kbss_1-u:3260": " miṣṭānna-miṣṭa-vacanaiḥ samabhojayat tāḥ",
    "GR14kbss_1-u:3261": " (Govinda-līlāmṛtam 4.69)",
    "GR14kbss_1-u:3262": " tato dāsī-dhautaiḥ kara-kamala-yugmair nija-nijair",
    "GR14kbss_1-u:3263": " imāḥ prakṣālyāsyaṃ śaśi-sahita-vārbhir nija-nijam",
    "GR14kbss_1-u:3264": " pa air mārjitvā ca svaparijana-dattā himakarā",
    "GR14kbss_1-u:3265": " viyuktā vī īs tā vara-kanaka-gauryo bubhujire",
    "GR14kbss_1-u:3266": " (Saṅgraha-kartuḥ)",
    "GR14kbss_1-u:3267": " hṛdy udgataiḥ suta-kara-grahaṇābhilāṣais",
    "GR14kbss_1-u:3268": " tad bhūṣaṇaiḥ subahuśaḥ saha yāni yatnāt",
    "GR14kbss_1-u:3269": " niṣpādya tan navavadhū-pratirūpakāṇi",
    "GR14kbss_1-u:3270": " snehād dhṛtāni sadane vara-sampu eṣu",
    "GR14kbss_1-u:3271": " (Govinda-līlāmṛtam 4.70)",
    "GR14kbss_1-u:3272": " tair bhūṣaṇair atha dhaniṣṭhikayopanītais",
    "GR14kbss_1-u:3273": " tāmbūla-candana-navāmbara-nāgajaiś ca",
    "GR14kbss_1-u:3274": " ālī-vṛtāṃ nava-vadhūm iva tāṃ vrajeśā",
    "GR14kbss_1-u:3275": " sammānya hārda-valitā muditā babhūva",
    "GR14kbss_1-u:3276": " (Govinda-līlāmṛtam 4.71)",
    "GR14kbss_1-u:3277": " rādhā-hṛtaṃ yan niśi tad viśākhā",
    "GR14kbss_1-u:3278": " dhaniṣṭhayādāt subalāya gūḍham",
    "GR14kbss_1-u:3279": " pītottarīyaṃ subalo 'pi tasyai",
    "GR14kbss_1-u:3280": " nīlāmbaraṃ kṛṣṇa-hṛtaṃ tayaiva",
    "GR14kbss_1-u:3281": " (Govinda-līlāmṛtam 4.72)",
    "GR14kbss_1-u:3282": " iti śrī-bhāvanā-sāra-saṅgrahe prātar-līlā-saṅgraho nāma dvitīya-saṅgrahaḥ"
}