{
    "XXbsa069_u:0": " Tarkaśāstram /",
    "XXbsa069_u:1": " atha prathamaṃ prakaraṇam /",
    "XXbsa069_u:2": " (śāstramāha) bhavān manyate 'smadvacanamanyāyyamiti cedbhavato 'pi",
    "XXbsa069_u:3": " vacanamanyāyyam /",
    "XXbsa069_u:4": " yadi bhavadvacanamanyāyyaṃ, tadāsmadvacanaṃ nyāyyam /",
    "XXbsa069_u:5": " yadi [bhavatocyate] bhavadvacanaṃ nyāyyaṃ, paramasmadvacanamanyāyyaṃ tanna yuktam /",
    "XXbsa069_u:6": " kiñca yadanyāyyaṃ tadetatsvato nyāyyaṃ, tasmād yadanyāyyaṃ tannāsti /",
    "XXbsa069_u:7": " yadi svato 'nyāyyaṃ tadetadanyāyyamasaccaiva,",
    "XXbsa069_u:8": " tasmādahamanyāyya[vādī] iti cedbhavatocyate tadayuktam /",
    "XXbsa069_u:9": " anyacca /",
    "XXbsa069_u:10": " mama vacanamanyāyyamiti cedbhavatocyate, tato bhavānajña iti",
    "XXbsa069_u:11": " spaṣṭam /",
    "XXbsa069_u:12": " kuta iti cet /",
    "XXbsa069_u:13": " yadanyāyyaṃ tannirābhāsam /",
    "XXbsa069_u:14": " vacanaṃ nyāyābhāvādbhinnamabhinnaṃ vā ? /",
    "XXbsa069_u:15": " abhinnaṃ cedvacanamapi nāstīti mama vacanamanyāyyamiti bhavatā kathamucyate /",
    "XXbsa069_u:16": " atha bhinnaṃ, tato vacanaṃ nyāyyamiti mama vacanamanyāyyamiti kathaṃ bhavatocyate /",
    "XXbsa069_u:17": " vacanasvalakṣaṇakhaṇḍanācca /",
    "XXbsa069_u:18": " bhavatkhaṇḍanavacanamasmadvacanasya samakālīnamasamakālīnaṃ vā? samakālīnaṃ cedasmadvacanakhaṇḍane",
    "XXbsa069_u:19": " yathā gośṛṅge 'śvakarṇau vā parasparaṃ khaṇḍayituṃ na śaknuvataḥ /",
    "XXbsa069_u:20": " samakālīnatvāt /",
    "XXbsa069_u:21": " asamakālīnañced, bhavataḥ khaṇḍanaṃ pūrvamasmadvacanaṃ",
    "XXbsa069_u:22": " paścāt /",
    "XXbsa069_u:23": " athāsmadvacanānuccāraṇāt, kiṃ bhavatā khaṇḍyate? /",
    "XXbsa069_u:24": " tasmādbhavataḥ khaṇḍanamasidvam /",
    "XXbsa069_u:25": " athāsmadvacanaṃ (Tś 4) pūrvaṃ, bhavataḥ khaṇḍanaṃ tu",
    "XXbsa069_u:26": " paścād, evaṃ tarhyasmadvacanasidvatvāt kasya khaṇḍanaṃ bhaviṣyati? /",
    "XXbsa069_u:27": " samakālīnañcet, tato 'smadvacanaṃ bhavataśca khaṇḍanamityetayoretat khaṇḍanametacca khaṇḍanīyamiti viśeṣo na syāt /",
    "XXbsa069_u:28": " yathā nadīsamudravārisaṃyogakāle viśeṣāsambhavaḥ /",
    "XXbsa069_u:29": " aparañca /",
    "XXbsa069_u:30": " bhavataḥ khaṇḍanaṃ svakhaṇḍanārthamasvakhaṇḍanārthaṃ vā?",
    "XXbsa069_u:31": " svakhaṇḍanārthañcet, tataḥ svataḥ svārthahīnaṃ bhavedasmadvacananu siddham /",
    "XXbsa069_u:32": " asvakhaṇḍanārthañced, asiddham /",
    "XXbsa069_u:33": " kuta iti cet, svārthataḥ khaṇḍanāsidveḥ /",
    "XXbsa069_u:34": " siddhañcet, svārthahāniḥ parārthasidviśca /",
    "XXbsa069_u:35": " kiñcāsmadvacanamanyāyyamiti ced, vacanameva na bhavet /",
    "XXbsa069_u:36": " vacanañcennaivānyāyyam /",
    "XXbsa069_u:37": " anyāyyamiti cet, tadvirudvam /",
    "XXbsa069_u:38": " yathā kumārī putravatīti /",
    "XXbsa069_u:39": " yato yadi kumārī putravatīti na sampadyate /",
    "XXbsa069_u:40": " yadi putravatī,",
    "XXbsa069_u:41": " tarhi naiva kumārī /",
    "XXbsa069_u:42": " kumārīti putravatīti cobhayaṃ virudvam /",
    "XXbsa069_u:43": " tasmānmama vacanamanyāyyamiti cedbhavatocyate tadayuktam /",
    "XXbsa069_u:44": " etatpunaḥ pratyakṣavirudvam /",
    "XXbsa069_u:45": " bhavānasmākaṃ vacanaṃ śrutvānyāyyaṃ manyate cet,",
    "XXbsa069_u:46": " tattarhi śrutatvātpratyakṣasiddham /",
    "XXbsa069_u:47": " pratyakṣaṃ hi balavattaraṃ tasmādbhavadvacanahāniḥ /",
    "XXbsa069_u:48": " yathā kaścinmanyeta śrotravijñānataḥ śabdasyānupalabdhiratha śrotravijñānataḥ śabdasyopalabdhiḥ",
    "XXbsa069_u:49": " pratyakṣasidveti, tadā pratyakṣasya balavattaratvāttadvacanahāniḥ /",
    "XXbsa069_u:50": " anumānaviruddhaṃ caitat /",
    "XXbsa069_u:51": " mama vacanamanumānenopalabhyate cettato nyāyyamiti spaṣṭam /",
    "XXbsa069_u:52": " anyāyyaṃ hi vacanaṃ naiva vidyate /",
    "XXbsa069_u:53": " yadi vacanamasti tadā nyāyyamiti jñāyate /",
    "XXbsa069_u:54": " yathā kaścinmanyeta śabdo 'nityo hetumattvāt /",
    "XXbsa069_u:55": " yacca hetumattadanityaṃ, (Tś 5) yathā ghaṭaḥ /",
    "XXbsa069_u:56": " sa hetumattvādanityaḥ /",
    "XXbsa069_u:57": " yadi hetumāṃstadānityaḥ śabdo, yadi nityo naiva hetumān /",
    "XXbsa069_u:58": " ityanityatānumānasidvā /",
    "XXbsa069_u:59": " anumānabalānnityatahāniḥ /",
    "XXbsa069_u:60": " nyāyyamiti, yadvacanaṃ tannyāyyam /",
    "XXbsa069_u:61": " yannyāyyamityanumānasiddhaṃ, tadanyāyyamiti pratiṣidvam /",
    "XXbsa069_u:62": " lokavirudvaṃ caitat /",
    "XXbsa069_u:63": " yadbhavatoktaṃ mama vacanamanyāyyamiti tallokavirudvam /",
    "XXbsa069_u:64": " kasmāditi, loke hi caturvidhanyāyasatvāt /",
    "XXbsa069_u:65": " [tathā hi]",
    "XXbsa069_u:66": " hetuphalanyāyaḥ sāpekṣanyāyaḥ sādhananyāyastathatānyāyaśca /",
    "XXbsa069_u:67": " hetuphalanyāyaḥ /",
    "XXbsa069_u:68": " yathā bījamaṅkuraśca /",
    "XXbsa069_u:69": " sāpekṣanyāyaḥ /",
    "XXbsa069_u:70": " yathā dīrghaṃ hrasvaṃ, pitā putraḥ /",
    "XXbsa069_u:71": " sādhananyāyaḥ /",
    "XXbsa069_u:72": " yathā pañcāvayavavākyaṃ sādhanārtham /",
    "XXbsa069_u:73": " tathatānyāyastrividhaḥ /",
    "XXbsa069_u:74": " yathānātmatathatānityatātathatā nirodhatathatā ca /",
    "XXbsa069_u:75": " iha loke vacanaṃ",
    "XXbsa069_u:76": " phalaṃ, nyāyo heturiti /",
    "XXbsa069_u:77": " iha loke yadā phalaṃ dṛṣṭaṃ tadā sahetukaṃ jñātam /",
    "XXbsa069_u:78": " yadā vacanamupalabdhaṃ, tadā nyāyyaṃ jñātam /",
    "XXbsa069_u:79": " yanmama vacanamanyāyyamiti bhavatoktaṃ tallokavirudvam /",
    "XXbsa069_u:80": " anyāyyaṃ vacanamityasya nāstyavakāśaḥ /",
    "XXbsa069_u:81": " yad bhavatoktaṃ mama vacanamanyahisaṃvāditvāditi tadidamidānīṃ bhavatā sārdhaṃ vicārya nirdhāryate",
    "XXbsa069_u:82": " yadi kaścidanyadvadettadā tasya doṣaḥ syat /",
    "XXbsa069_u:83": " bhidyate bhavataḥ pratijñāsmatpratijñātaḥ /",
    "XXbsa069_u:84": " atha tadbhavataḥ svoktam /",
    "XXbsa069_u:85": " tadānyaduktam /",
    "XXbsa069_u:86": " tasmādbhavāneva doṣamāpadyate /",
    "XXbsa069_u:87": " yadi bhavadartho 'smaduktādanyastadānyatvadoṣo bhavata eva na tu mama /",
    "XXbsa069_u:88": " yadi nānyat, tarhi",
    "XXbsa069_u:89": " matpakṣatulyameva, tena nāstyanyatvam /",
    "XXbsa069_u:90": " athocyate mamānyaditi tanmithyā /",
    "XXbsa069_u:91": " anyaccānyasmānnānyadityananyatvam /",
    "XXbsa069_u:93": " 'nyanna bhavet /",
    "XXbsa069_u:94": " yathā manuṣyo goranyo na gaurbhavati,",
    "XXbsa069_u:95": " yadyanyadanyasmādanyat, tadā tadekaṃ bhavet /",
    "XXbsa069_u:96": " yadyekaṃ tato nānyat,",
    "XXbsa069_u:97": " tatkimucyate mamānyaditi /",
    "XXbsa069_u:98": " ataścaitanyāyyamiti /",
    "XXbsa069_u:99": " ahaṃ nyāyamavalambya bhavatā vivade /",
    "XXbsa069_u:100": " tasmādanyathāhaṃ vadāmi /",
    "XXbsa069_u:101": " yadyāvayorbheda eva na syānna tadā bhavatā vivādo 'haṃ tu bhavadarthameva vadāmi /",
    "XXbsa069_u:102": " sarvamuktamanyaditi ced, bhavatāpi kiñciduktamiti bhavānapyanyadvadatīti",
    "XXbsa069_u:103": " doṣo bhavata eva /",
    "XXbsa069_u:104": " yadi bhavato vākyaṃ nānyat, tarhi mamāpi vacanaṃ",
    "XXbsa069_u:105": " nānyaditi yad bhavatoktamahamanyadvadāmīti tadayuktam /",
    "XXbsa069_u:106": " atha bhavadvacanaṃ mithyaiva /",
    "XXbsa069_u:107": " śeṣaṃ pūrvavat /",
    "XXbsa069_u:108": " yad (bhavato)ktaṃ mama vacanamasiddhamiti tadidānīṃ (bhavatā sārdhaṃ) vicārya nirdhāryate",
    "XXbsa069_u:109": " yadi vacanamasiddhaṃ,",
    "XXbsa069_u:110": " tadā tadeva vacanamasiddham /",
    "XXbsa069_u:111": " yadi vacanasyāsiddhatvaṃ, tadā vacanameva na",
    "XXbsa069_u:112": " prāptam /",
    "XXbsa069_u:113": " atha vacanaṃ na prāptaṃ, kathaṃ bhavatocyate mayā yaduktaṃ tadasiddhamiti /",
    "XXbsa069_u:114": " atha vacanaṃ prāptaṃ tatsidvameva syāt /",
    "XXbsa069_u:115": " yadi maduktamasiddhamiti bhavatocyate tadayuktam /",
    "XXbsa069_u:116": " yadi sarvaṃ vacanamasiddha,",
    "XXbsa069_u:117": " tarhi bhavaduktaṃ mama khaṇdanamapyasiddham /",
    "XXbsa069_u:118": " yadi bhavaduktaṃ khaṇḍanamasiddhaṃ na syāt, tarhi mama vacanamapi naivāsiddham /",
    "XXbsa069_u:119": " yadi",
    "XXbsa069_u:120": " (bhavato)cyate maduktamasiddhaṃ tadayuktam /",
    "XXbsa069_u:121": " yadasiddhaṃ tatsvata eva siddham /",
    "XXbsa069_u:122": " tasmānnāstyasiddham /",
    "XXbsa069_u:123": " yadyasiddha na svataḥ siddhaṃ, tadāsiddhaṃ na syāt /",
    "XXbsa069_u:124": " yadi siddhaṃ, nāstyasiddhaṃ, tato yad (bhavato)ktaṃ",
    "XXbsa069_u:125": " maduktamasiddhamiti tanniravakāśam /",
    "XXbsa069_u:126": " yadi bhavatocyate mama khaṇḍanamananubhāṣaṇameva tadā na mama matasyopalabdhi /",
    "XXbsa069_u:127": " (Tś 7) atha nopalabhyate mama mataṃ, tato mama khaṇḍanaṃ kartuṃ na śakyate /",
    "XXbsa069_u:128": " tadidānīṃ",
    "XXbsa069_u:129": " (bhavatā sārdhaṃ)vicārya nirdhāryate /",
    "XXbsa069_u:130": " yadi bhavān matkhaṇḍanaṃ",
    "XXbsa069_u:131": " nānubhāṣate, tadā bhavān khaṇḍanaṃ vaktuṃ na śaknoti /",
    "XXbsa069_u:132": " kiṃ punarmanyate bhavān khaṇḍanamananubhāṣya khaṇḍanaṃ śakyaṃ, athavā khaṇḍanamanubhāṣya khaṇḍanaṃ śakyam /",
    "XXbsa069_u:133": " yadi tāvad (bhavān) ananubhāṣya (khaṇḍanaṃ vaktuṃ",
    "XXbsa069_u:134": " śaknoti), ahamapyananubhāṣya khaṇḍanaṃ vaktuṃ śaknuyām /",
    "XXbsa069_u:135": " athavā khaṇḍanamanubhāṣya khaṇḍanaṃ vaktuṃ śakyaṃ, tadā sadaiva khaṇḍanānubhāṣaṇam syāt",
    "XXbsa069_u:136": " kutaḥ? khaṇḍanātpunaḥ khaṇḍanasyotpannatvāt /",
    "XXbsa069_u:137": " tadā khaṇḍanānavasthā /",
    "XXbsa069_u:138": " na ca sa kālo vidyate yatra na khaṇḍanānubhāṣaṇam /",
    "XXbsa069_u:139": " [ataḥ] yatra khaṇḍanaṃ vaktuṃ śakyate sa kālo nāsti /",
    "XXbsa069_u:140": " aparañca khaṇḍanamiti khaṇḍanānnāma /",
    "XXbsa069_u:141": " yadi tatkhaṇḍanānubhāṣaṇānnāma khaṇḍanamiti vaktuṃ śakyate, ananubhāṣya tu khaṇḍanamiti vaktuṃ ja śakyate",
    "XXbsa069_u:142": " / tataḥ pūrvakhaṇḍanasya nāma paścādanubhāṣaṇaṃ prāptam /",
    "XXbsa069_u:143": " paravartikhaṇḍanaṃ nāma na tāvadanubhāṣaṇaṃ prāpnoti /",
    "XXbsa069_u:144": " tṛtīyantu dvitīyasya khaṇḍanasya nāmānubhāṣaṇaṃ prāptam /",
    "XXbsa069_u:145": " caturthaṃ tṛtīyasya khaṇḍanasya nāmānubhāṣaṇaṃ prāptam /",
    "XXbsa069_u:146": " iti sadānubhāṣaṇādanavasthā /",
    "XXbsa069_u:147": " ananubhāṣya khaṇḍanaṃ nāma vaktuṃ śakyamiti ced, ananubhāṣyāpi tataḥ prathamaṃ khaṇḍanaṃ nāma vaktuṃ śakyam /",
    "XXbsa069_u:148": " prathamaṃ khaṇḍanam nāmānanubhāṣya khaṇḍanaṃ nāma vaktuṃ śakyamiti cet, dvitīyamapi khaṇḍanaṃ nāmānanubhāṣya khaṇḍanaṃ nāma vaktuṃ śakyate /",
    "XXbsa069_u:149": " dvitīyaṃ khaṇḍanaṃ nāmānanubhāṣya khaṇḍanamiti vaktuṃ śakyata iti cet, prathamaṃ khaṇḍanaṃ (Tś 8) nāmāpyananubhāṣya khaṇḍanaṃ nāma vaktuṃ śakyeta /",
    "XXbsa069_u:150": " kintu prathamaṃ khaṇḍanaṃ nāmāvaśyamanubhāṣyam /",
    "XXbsa069_u:151": " tasmātkhaṇḍanaṃ nāma vaktuṃ śakyate /",
    "XXbsa069_u:152": " atha dvitīyaṃ khaṇḍanaṃ nāmāpyavaśyamanubhāṣyaṃ, tadā khaṇḍanaṃ nāma",
    "XXbsa069_u:153": " vaktuaṃ śakyate natvananubhāṣya vaktavyam /",
    "XXbsa069_u:154": " yadi punaḥ khaṇḍanamananubhāṣya vadet, khaṇḍanasya nigrahasthānāpattiḥ /",
    "XXbsa069_u:155": " yadi bhavān svakhaṇḍanaṃ nānubhāṣate, tato bhavaduktakhaṇḍanasya nigrahasthānāpattiḥ /",
    "XXbsa069_u:156": " yadi bhavān khaṇḍanamananubhāṣya khaṇḍanaṃ vadet, khaṇḍanaṃ vadaṃśca nigrahasthāne na patet, tadāhamapi khaṇḍanamananubhāṣya khaṇḍanaṃ vadanna nigrāhyaḥ /",
    "XXbsa069_u:157": " kiñca yadā bhavadvacanaṃ mama[mataṃ] khaṇḍayati,",
    "XXbsa069_u:158": " tadāhamanubhāṣe /",
    "XXbsa069_u:159": " yadā tvahaṃ bhavanmataṃ khaṇḍayāmi tadā bhavānapyanubhāṣate /",
    "XXbsa069_u:160": " atha parasparānubhāṣaṇaṃ, na tadā khaṇḍanapratiṣṭhāpanam /",
    "XXbsa069_u:161": " yadi parasparānubhāṣaṇaṃ, tadā samyagarthahāniḥ /",
    "XXbsa069_u:162": " yathā potāvanyonyasambadvau samudravelāsamaye parasparasaṃgharṣeṇa dolāyamānau /",
    "XXbsa069_u:163": " aparañca /",
    "XXbsa069_u:164": " sarve śabdā yadā mukhānnirgatāstadā naṣṭā eveti kathaṃ",
    "XXbsa069_u:165": " madvacanānubhāṣaṇam? /",
    "XXbsa069_u:166": " atha śabdo vināśadharmā /",
    "XXbsa069_u:167": " apunarāgamanātpunarbhāṣaṇamaśakyam /",
    "XXbsa069_u:168": " atha śabdaḥ sthitiśīlastadānubhāṣaṇamaśakyaṃ, nityatvāt /",
    "XXbsa069_u:169": " naṣṭa iti cen, na kiñcidanubhāṣitavyaṃ tadabhāvāt /",
    "XXbsa069_u:170": " śabdo naṣṭa iti cet,",
    "XXbsa069_u:171": " tvadanubhāṣaṇāyaitanme vacanamiti yadbhavān bravīti sa kutarka eva /",
    "XXbsa069_u:172": " yad (bhavato)ktaṃ madvacanaṃ pūrva, [bhavata] khaṇḍanaṃ tu paścāditi",
    "XXbsa069_u:173": " tadidānīṃ (bhavatā sārdhaṃ) vicārya nirdhāryate /",
    "XXbsa069_u:174": " yadi madvacanaṃ pūrvaṃ,",
    "XXbsa069_u:175": " khaṇḍanantu paścāditi tanyāyyam /",
    "XXbsa069_u:176": " kuta iti (Tś 9) cen, madvacanaṃ pūrvaṃ bhavadvacanaṃ tu paścāditi /",
    "XXbsa069_u:177": " yadyasmadvacanaṃ paravartivacanaṃ khaṇḍayati,",
    "XXbsa069_u:178": " tato 'smadartho viśiṣyate bhavadvacanasya tu hāniḥ /",
    "XXbsa069_u:179": " kiñca yadyucyate bhavatā sarvāṇi vacanāni pūrvavartīni khaṇḍanantu paravartīti, tadā bhavānapi pūrvameva vacanaṃ vadatīti paścātkhaṇḍanaṃ bhavet /",
    "XXbsa069_u:180": " yadi bhavadvacanasya pūrvavartitve 'pi paścātkhaṇḍanaṃ nāsti, tarhi madvacanasya pūrvavartitve 'pi, paścātkhaṇḍanaṃ na syāt /",
    "XXbsa069_u:181": " yacca khaṇḍanaṃ pūrvasya paravartīti svabhāvataḥ pūrvasya khaṇḍanaṃ na paścādasti /",
    "XXbsa069_u:182": " yadi svabhāvata eva pūrvasya khaṇḍanaṃ paścāt syāt, tadā pūrvaṃ paścādityubhe",
    "XXbsa069_u:183": " na syātām /",
    "XXbsa069_u:184": " tasmādyadbhavatoktaṃ pūrvasya khaṇḍanaṃ parabhāvīti tadayuktam /",
    "XXbsa069_u:185": " yadi svabhāvataḥ pūrvasya khaṇḍanaṃ na paścāt /",
    "XXbsa069_u:186": " hetvabhāvāt /",
    "XXbsa069_u:187": " tadā pūrvasyāpi khaṇḍanaṃ parabhāvi na bhavet /",
    "XXbsa069_u:188": " yadbhavatoktaṃ madvacanaṃ pūrvaṃ, khaṇḍanaṃ tu parabhāvi tanmithyā /",
    "XXbsa069_u:189": " yadabhihitaṃ bhavatā, mayā hetvantaramuktamiti tadidānīṃ (bhavatā sārdhaṃ)",
    "XXbsa069_u:190": " vicārya nirdhāryate /",
    "XXbsa069_u:191": " yadi pūrvahetuṃ parityajya",
    "XXbsa069_u:192": " hetvantarapratiṣṭhāpanānnigrahasthānamāpadyate, tadā bhavān nigrahasthānamāpannaḥ /",
    "XXbsa069_u:193": " kathamiti ced, bhavatā pūrvahetuṃ parityajya",
    "XXbsa069_u:194": " hetvantarapratiṣṭhāpanāt /",
    "XXbsa069_u:195": " yadi hetvantarapratiṣṭhāpanādbhavato na nigrahasthānatvāpattistadā mamāpi tathā /",
    "XXbsa069_u:196": " kiñca maduktahetuto bhavaduktahetorbhedaḥ /",
    "XXbsa069_u:197": " yadyanyaṃ hetuṃ vadāmi tanmama nyāyyam /",
    "XXbsa069_u:198": " yadyanyaṃ hetuṃ na vadeyaṃ, tato bhavaddhetuṃ vadeyam /",
    "XXbsa069_u:199": " tato na pratipakṣatayā virodho 'pi tvāvayostulyavacanataiva /",
    "XXbsa069_u:200": " yadi sadṛśa eva heturāvābhyāṃ",
    "XXbsa069_u:201": " pratiṣṭhāpitaḥ, tadā bhavānasmaddhetuṃ khaṇḍayatīti svahetumeva khaṇḍayati /",
    "XXbsa069_u:202": " api ca yadi sarvāṇi vacanāni hetvantarāṇi syustadābhavaduktāni vacanānyapi hetvantarāṇi bhaveyuḥ",
    "XXbsa069_u:203": " tataśca bhavato nigrahasthānāpattiḥ /",
    "XXbsa069_u:204": " atha vacanānyuccārayannapi na bhavān nigrāhyastarhi yadbhavatoktaṃ hetuṃ pratiṣṭhāpayannahaṃ nigrāhya iti tadayuktam /",
    "XXbsa069_u:205": " yadbhavatoktamarthāntaraṃ vadāmīti tadidānīṃ (bhavatā sārdhaṃ) vicāryaṃ nirdhāryate /",
    "XXbsa069_u:206": " anyā me pratijñā, anyā ca bhavata iti yattannyāyyameva /",
    "XXbsa069_u:207": " athāhaṃ bhavataḥ pratipakṣatayā virodhītyarthāntaraṃ bravīmi /",
    "XXbsa069_u:208": " yadi matamasmadartho bhavadarthādananyastadāsmadartho bhavadarthapratipakṣatayā na virudvo",
    "XXbsa069_u:209": " yadi bhavānasmadarthaṃ khaṇḍayati, tarhi bhavataḥ svārthasyaiva khaṇḍanaṃ bhavet /",
    "XXbsa069_u:210": " yadarthāntaraṃ na tatsvayamarthāntarama /",
    "XXbsa069_u:211": " tasmānnāstyarthāntaram /",
    "XXbsa069_u:212": " yadi tvarthāntaraṃ svayamevārthāntaraṃ, na tadārthāntaram /",
    "XXbsa069_u:213": " tasmādyadbhavatoktamahamarthāntaraṃ vadāmīti na yuktam /",
    "XXbsa069_u:214": " aparañca yaduktaṃ sarvaṃ tadarthāntarañcettadā bhavaduktamapyarthāntaraṃ bhavet /",
    "XXbsa069_u:215": " yadi bhavaduktamarthāntaraṃ na bhavettadā yadbhavatā pratijñātaṃ sarvamarthāntaramiti tadayuktam",
    "XXbsa069_u:216": " yad (bhavato)ktamahaṃ pūrvacanādananyadvacanaṃ vadāmīti tadidānīṃ (bhavatā",
    "XXbsa069_u:217": " sārdhaṃ) vicārya nirdhāryate /",
    "XXbsa069_u:218": " asmatpratijñā bhavatpratijñāyāḥ pratipakṣabhāvena viruddhā /",
    "XXbsa069_u:219": " yadasmatpratijñā bhavatpratijñāyāḥ pratipakṣabhāvena virudvā, tannyāyyam /",
    "XXbsa069_u:220": " kuta iti cet /",
    "XXbsa069_u:221": " sarvatrāhaṃ bhavadarthakhaṇḍanārthaṃ vadāmi, tasmādasmadvacanamananyat /",
    "XXbsa069_u:222": " yadi",
    "XXbsa069_u:223": " mayārthāntaramuktaṃ, tarhi bhavatpratijñāsmadarthādanyā /",
    "XXbsa069_u:224": " yadyahamarthāntaraṃ vadāmi tadā (Tś 11) bhavadarthaṃ vadāmi /",
    "XXbsa069_u:225": " evantāvannāhaṃ bhavadviruddo /",
    "XXbsa069_u:226": " tataśca yadi bhavān māṃ khaṇḍayati, tarhi svārthasyaiva khaṇḍanam /",
    "XXbsa069_u:227": " anyacca /",
    "XXbsa069_u:228": " yathā mayā pūrvamuktamanityaḥ śabda iti /",
    "XXbsa069_u:229": " etāni vacanāni vināśasvabhāvāni kṣayasvabhāvāni ca /",
    "XXbsa069_u:230": " idānīmanyadvacanamuccaryate /",
    "XXbsa069_u:231": " tataśca yadbhavatoktaṃ bhavān pūrvavacanaṃ vadatīti tanmithyā /",
    "XXbsa069_u:232": " aparañca /",
    "XXbsa069_u:233": " yadbhavatoktaṃ maduktamananyaditi /",
    "XXbsa069_u:234": " tatra yadyahamanyadvadāmi tadā tadanyayat /",
    "XXbsa069_u:235": " yadyahamananyadvadāmi tadananyat /",
    "XXbsa069_u:236": " yadyahaṃ tadvadaṃstanna sādhayituṃ śaknomi, tadā yadbhavatoktamananyaditi tadyuktam",
    "XXbsa069_u:237": " / yacca (bhavato)ktaṃ mayā sarvamuktaṃ nānujñāyata iti tadidānīṃ (bhavatā",
    "XXbsa069_u:238": " sārdhaṃ) vicārya nirdhāryate /",
    "XXbsa069_u:239": " sarvaṃ nānujñāyata iti yaduktaṃ bhavatā etadvacanaṃ sarvasminnantarbhavati na vā? /",
    "XXbsa069_u:240": " yadi tāvatsarvasminnantarbhavati tadā bhavān svayaṃ svoktaṃ nānujānāti /",
    "XXbsa069_u:241": " yadi svayaṃ nānujānātyasmadarthaḥ svata eva siddho bhavedbhavavacanasya tu hāniḥ syāt /",
    "XXbsa069_u:242": " atha sarvasminnāntarbhavati tadā tasya sarvatvameva na syāt /",
    "XXbsa069_u:243": " yadi sarvatvameva na bhavet, tadā bhavatā yadananujñātaṃ tatsarvam /",
    "XXbsa069_u:244": " yadi sarvamananujñātaṃ tadāsmadartho bhavatā naivānanujñātaḥ /",
    "XXbsa069_u:245": " asmadarthaḥ siddho bhavatastu sarvasya pratiṣedhaḥ /",
    "XXbsa069_u:246": " iti prathamaṃ prakaraṇam /",
    "XXbsa069_u:247": " atha dvitīyaṃ prakaraṇam /",
    "XXbsa069_u:248": " (śāstramāha) khaṇḍanasya trividhadoṣāpattiḥ /",
    "XXbsa069_u:249": " viparīnakhaṇḍanamasatkhaṇḍanaṃ viruddhakhaṇḍanañceti /",
    "XXbsa069_u:250": " yadi khaṇḍanametattrividhadoṣopetaṃ tadā nigrahasthānam /",
    "XXbsa069_u:251": " [tatra] viparītakhaṇḍanam /",
    "XXbsa069_u:252": " yadi pratiṣṭhāpitaṃ khaṇḍanaṃ samyagarthena na saṃyuktaṃ syāttadā tadviparītakhaṇḍanamityucyate",
    "XXbsa069_u:253": " viparītakhaṇḍanaṃ daśavidham /",
    "XXbsa069_u:254": " (1)sādharmyakhaṇḍanam (2) vaidharmyakhaṇḍanam (3)",
    "XXbsa069_u:255": " vikalpakhaṇḍanam (4) aviśeṣakhaṇḍanam (5) prāptyaprāptikhaṇḍanam (6)",
    "XXbsa069_u:256": " ahetukhaṇḍanam(7) upalabdhikhaṇḍanam (8) saṃśayakhaṇḍanam (9)",
    "XXbsa069_u:257": " anuktikhaṇḍanam (10) kāryabhedakhaṇḍanam /",
    "XXbsa069_u:258": " 1. [tatra] sādharmyakhaṇḍanam /",
    "XXbsa069_u:259": " vastusādharmyapratyavasthānaṃ sādharmyakhaṇḍanamityucyate /",
    "XXbsa069_u:260": " (śāstramāha) śabdo 'nityaḥ pratyanotpannatvādyathā ghaṭaḥ prayatnotpannaḥ",
    "XXbsa069_u:261": " / utpannaśca vinaṣṭaḥ /",
    "XXbsa069_u:262": " śabdo 'pi tatheti śabdo 'nitya iti sthāpite prativādī prāha /",
    "XXbsa069_u:263": " yadi ghaṭasādharmyācchabdo 'nityastadākāśasādharmyācchabdo nityaḥ syāt /",
    "XXbsa069_u:264": " tataścākāśavacchabdo nitya iti /",
    "XXbsa069_u:265": " [atra] sādharmyamamūrtatvam /",
    "XXbsa069_u:266": " (śāstraṃ punarāha) śabdo 'nityaḥ prayatnotpannatvāt /",
    "XXbsa069_u:267": " yannityaṃ na tatprayatnenotpannaṃ yathākāśaṃ nityaṃ na prayatnenotpannam /",
    "XXbsa069_u:268": " śabdastu na tathā /",
    "XXbsa069_u:269": " tasmācchabdo 'nitya iti sthāpite prativādī prāha /",
    "XXbsa069_u:270": " yadi (śabdasya)",
    "XXbsa069_u:271": " nityākāśavaidharmyacchabdo 'nitya iti, tadā kiṃ prāptam? /",
    "XXbsa069_u:272": " yadyākāśasādharmyaṃ (Tś 13) tato nitya eva śabda iti /",
    "XXbsa069_u:273": " sādharmyaṃ cāmūrtatvaṃ tasmānnityaḥ /",
    "XXbsa069_u:274": " (śāstramāha) ete khaṇḍane viparīte 'siddhe ca (khaṇḍane) /",
    "XXbsa069_u:275": " kuta iti cet /",
    "XXbsa069_u:276": " aikāntikaikarasadharmasthāpanaṃ hi heturiti manyate /",
    "XXbsa069_u:277": " sarvadharmāṇāṃ prayatnotpannatvenānityatāvarṇanāt /",
    "XXbsa069_u:278": " so",
    "XXbsa069_u:279": " 'nityatāvarṇakaheturaikāntikaikarasastasmādanityatānapasaraṇīyaiva /",
    "XXbsa069_u:280": " tatsāmānajātīyaṃ cikhyāpayiṣatayā ghaṭādyudāharaṇamuktam /",
    "XXbsa069_u:281": " prativādī tvanaikāntikaikarasārthapratyavasthānena khaṇḍanaṃ bhāṣate yathā yadi bhavān sādharmyeṇa śabdasyānityatāṃ sthāpayati tadāhamapi vaidharmyeṇa śabdasya nityatāṃ pratiṣṭhāpayāmi /",
    "XXbsa069_u:282": " yadi ca bhavadarthaḥ siddho mamāpyarthaḥ siddho bhavediti /",
    "XXbsa069_u:283": " (śāstramāha) bhavataḥ khaṇḍanamayuktam /",
    "XXbsa069_u:284": " kuta iti cet /",
    "XXbsa069_u:285": " bhavatprayuktasya hetoranaikāntikanityatvānityatvāvyāptivarṇanāt /",
    "XXbsa069_u:286": " asmābhistrilakṣaṇo hetuḥ sthāpitaḥ /",
    "XXbsa069_u:287": " tadyathā pakṣadharmmaḥ sapakṣasatvaṃ vipakṣavyāvṛttiśca /",
    "XXbsa069_u:288": " tasmādvetusiddhiranapasaraṇīyā /",
    "XXbsa069_u:289": " bhavaddhetustu na tathā tasmādbhavatkhaṇḍanaṃ viparītam /",
    "XXbsa069_u:290": " yadi bhavatā pratiṣṭhāpito heturasmaddhetutulyobhavettadā samyakkhaṇḍanaṃ sidhyeta /",
    "XXbsa069_u:291": " yadyanityatāpratijñā nityatāṃ khaṇḍayati tadā [nityatā-] khaṇḍanasiddhiḥ /",
    "XXbsa069_u:292": " kuta iti cet /",
    "XXbsa069_u:293": " nityatāsthāpakahetunānityatāsthāpakahetuḥ khaṇḍyate cet,",
    "XXbsa069_u:294": " tadānityatāviparyāsadoṣo vyaktīkartuṃ na śakyata iti prasiddham /",
    "XXbsa069_u:295": " nityatāhetoranaikāntikaikarasatvādanityatāhetoraikāntikaikarasatvācca /",
    "XXbsa069_u:296": " 2. vaidharmyakhaṇḍanam /",
    "XXbsa069_u:297": " vastuvaidharmyapratyavasthānaṃ vaidharmyakhaṇḍanamityucyate /",
    "XXbsa069_u:298": " (śāstramāha) anityaḥ śabdaḥ /",
    "XXbsa069_u:299": " kasmāt? kṛtakatvāt /",
    "XXbsa069_u:300": " yat kṛtakaṃ tadanityam",
    "XXbsa069_u:301": " / yathākāśaṃ nityamakṛtakatvāt /",
    "XXbsa069_u:302": " śabdasya tathātvābhāvācchabdo 'nityaḥ /",
    "XXbsa069_u:303": " prativādī prāha /",
    "XXbsa069_u:304": " yadi śabdo nityākāśavidharmyādanitya iti, tadā kiṃ prāptam /",
    "XXbsa069_u:305": " yadi ghaṭavaidharmyaṃ śabdasya, tadā sa nitya iti /",
    "XXbsa069_u:306": " tadvaidharmyamamūrtatvam /",
    "XXbsa069_u:307": " ghaṭo mūrtastasmādghaṭo 'nityaḥ śabdastu nityaḥ /",
    "XXbsa069_u:308": " (śāstramāha) śabdo 'nityaḥ kṛtakatvāt /",
    "XXbsa069_u:309": " yathā ghaṭo 'nityaḥ kṛtakatvāt,",
    "XXbsa069_u:310": " tathā śabdo 'pi /",
    "XXbsa069_u:311": " prativādī prāha /",
    "XXbsa069_u:312": " yadi ghaṭasādharmyācchabdasyānityatā bhavatā sthāpitā,",
    "XXbsa069_u:313": " tadā kiṃ prāptam? /",
    "XXbsa069_u:314": " śabdo nitya eva ghaṭavaidharmyādvaidharmyamamūrtatvam",
    "XXbsa069_u:315": " / ghaṭastu mūrtaḥ /",
    "XXbsa069_u:316": " (śāstramāha) viparīta ete khaṇḍane /",
    "XXbsa069_u:317": " kuta iti cet /",
    "XXbsa069_u:318": " asmatsthāpitānityatāhetoraikāntikaikarasatvāt /",
    "XXbsa069_u:319": " bhavatpratiṣṭhāpitanityatāhetostvanaikāntikaikarasatvānnityatvānityatvavyāptivarṇanāt",
    "XXbsa069_u:320": " / tasmādaniścitaheturaikāntikahetuṃ khaṇḍayituṃ na śaknoti /",
    "XXbsa069_u:321": " yo 'smābhiḥ",
    "XXbsa069_u:322": " sthāpito hetuḥ kṛtakatvācchabdo 'nitya iti tasya (hetoḥ) pakṣadharmmaḥ sapakṣasattvaṃ vipakṣavyāvṛttiśca",
    "XXbsa069_u:323": " trayalakṣaṇasampannatvāt so 'napasaraṇīyaḥ /",
    "XXbsa069_u:324": " yaḥ punarbhavatpratiṣṭhāpito hetuḥ śabdo nityo 'mūrtatvāditi tasya pakṣadharmaḥ sapakṣe vipakṣe ca vartata ityasiddho hetuḥ /",
    "XXbsa069_u:325": " 3. vikalpakhaṇḍanam /",
    "XXbsa069_u:326": " sādharmye vaidharmyapratyavasthānaṃ vikalpakhaṇḍanamucyate /",
    "XXbsa069_u:327": " (śāstramāha) śabdo 'nityaḥ pratyatnenotpannatvādghaṭavaditi śabdasyānityatā /",
    "XXbsa069_u:328": " prativādī prāha /",
    "XXbsa069_u:329": " bhavāñchabdasya prayatnenotpannatvādghaṭavatsādharmyaṃ sthāpayati /",
    "XXbsa069_u:330": " asti punastadvaidharmyam /",
    "XXbsa069_u:331": " pakkatvamapakvatvaṃ,",
    "XXbsa069_u:332": " cākṣuṣatvamacākṣuṣatvamityādi evaṃ ghaṭaśabdayoḥ pratyekaṃ viśeṣaḥ /",
    "XXbsa069_u:333": " śabdaḥ prayatnenotpannatvānnityaḥ ghaṭastu prayatnenotpanno 'pyanityaḥ /",
    "XXbsa069_u:334": " tasmācchabdo nityaḥ /",
    "XXbsa069_u:335": " viparītametatkhaṇḍanam /",
    "XXbsa069_u:336": " kuta iti cet /",
    "XXbsa069_u:337": " asmatsthāpitaheturanityatāvyāvṛtto nityatāvyāvṛttaḥ /",
    "XXbsa069_u:338": " etaddhetusthāpanamanityatānumānārtham /",
    "XXbsa069_u:339": " yathāgnyanumānārthaṃ dhūmaḥ prayujyate /",
    "XXbsa069_u:340": " dhūmo hyagnyavyāvṛttaḥ /",
    "XXbsa069_u:341": " tasmādasmatsthāpitahetuḥ sidvo 'napasaraṇīyaśca /",
    "XXbsa069_u:342": " bhavatā śabdasyāpakva iti viśeṣaṇaṃ prayujyate /",
    "XXbsa069_u:343": " tataśca nitya iti /",
    "XXbsa069_u:344": " tadecchādveṣaduḥkhasukhavāyvādīnyapakvāni na punaretāni nityāni /",
    "XXbsa069_u:345": " tasmādapakvatvaṃ nityatāhetutvena na pratiṣṭhāpayitavyam /",
    "XXbsa069_u:346": " na cācākṣuṣatvamapi nityatāhetutvena pratiṣṭhāpayitavyam /",
    "XXbsa069_u:347": " kuta iti cet /",
    "XXbsa069_u:348": " icchadveṣaduḥkhasukhavāyvādīnyacākṣuṣāṇi na punarnityāni /",
    "XXbsa069_u:349": " bhavaddhetuḥ sapakṣe vipakṣe ca vartate tasmādasādhakaḥ /",
    "XXbsa069_u:350": " bhavaddheturmama (heto)",
    "XXbsa069_u:351": " stulyo matpratijñāyāśca khaṇḍanāsamartha iti cet /",
    "XXbsa069_u:352": " asmatsthāpanaṃ trividhahetusamāśritaṃ tasmādatulyam /",
    "XXbsa069_u:353": " yadatulyaṃ tulyamiti bhavatoktaṃ tasmādbhavataḥ khaṇḍanaṃ viparītam /",
    "XXbsa069_u:354": " 4. aviśeṣakhaṇḍanam /",
    "XXbsa069_u:355": " ekasādharmyakhyāpanātsarvasyāviśeṣeṇa pratyavasthānamaviśeṣakhaṇḍanamucyate /",
    "XXbsa069_u:356": " śabdo 'nityaḥ kāraṇabhedena śabdasya bhedāddīpavat /",
    "XXbsa069_u:357": " (Tś 16) yadi vartikā mahatī jyotirmahat /",
    "XXbsa069_u:358": " yadi vartikā kṣudrā jyotirapi kṣudram, iti sthāpite /",
    "XXbsa069_u:359": " prativādī prāha yadi sādharmyādyathā ghaṭādyanityaṃ śabdo 'pi tathā syāttadā sarvasya sarveṇāviśeṣaprasaṅgaḥ",
    "XXbsa069_u:360": " kuta iti cet /",
    "XXbsa069_u:361": " sarvasya sarveṇa sādharmyāt /",
    "XXbsa069_u:362": " sādharmyaṃ kiṃ punaścet /",
    "XXbsa069_u:363": " sattaikatvaṃ prameyatvamityetat sādharmyamucyate /",
    "XXbsa069_u:364": " sadharmāṇyapi sarvāṇi vastūni viśeṣṭavastubhyo bhinnānīti cecchabdo 'pi tathā /",
    "XXbsa069_u:365": " ghaṭādisadharmāpi śabdo nityo ghaṭastvanityaḥ /",
    "XXbsa069_u:366": " kuta iti cet /",
    "XXbsa069_u:367": " sattvādisādharmye 'pi",
    "XXbsa069_u:368": " svabhāvaviśeṣasambhavāt /",
    "XXbsa069_u:369": " yathā dīpaḥ śabdo manuṣyo 'śva ityādi /",
    "XXbsa069_u:370": " iti sādharmyasamāśritamanumānamasiddham /",
    "XXbsa069_u:371": " viparītametatkhaṇḍanaṃ kuta iti cet /",
    "XXbsa069_u:372": " sarveṣāṃ na mayā sattvādisādharmyaṃ pratiṣidvamapi tu teṣāṃ viśeṣa evāvadhāryate /",
    "XXbsa069_u:373": " sādharmyasampattitraividhyamanityatāṃ sthāpayati /",
    "XXbsa069_u:374": " taccāsmābhiranityatāsādhanāyocyate na tu sādharmyamātramupādīyate na khalvasti sā kāpi yuktiryā naivaṃ vicāryate /",
    "XXbsa069_u:375": " kasmāditi cet /",
    "XXbsa069_u:376": " naikamapi vidyate tādṛśaṃ yadanyavastuno na sadṛśaṃ na ca viśiṣṭaṃ syāt /",
    "XXbsa069_u:377": " tasmādyadi sādharmyamasti tadā tatsapakṣavarti sarvavipakṣavyāvṛttam /",
    "XXbsa069_u:378": " yadi tadupādānena hetusthāpanaṃ, siddho hetureṣa /",
    "XXbsa069_u:379": " sādharmyamātreṇa hetupratiṣṭhāpanaṃ tvasiddhaṃ tasmādviparītam /",
    "XXbsa069_u:380": " punaścānityaḥ śabdaḥ kṛtakatvādghaṭavat /",
    "XXbsa069_u:381": " tasmācchabdo 'nityaḥ /",
    "XXbsa069_u:382": " prativādī prāha /",
    "XXbsa069_u:383": " hetuḥ pratijñā cābhāvānna bhidyete /",
    "XXbsa069_u:384": " ko nāmārtho hetusamutpādasya /",
    "XXbsa069_u:385": " hetvasaṃyoge śabdasyānutpāda (Tś 17) iti /",
    "XXbsa069_u:386": " anutpannatvādabhāva evetyetasyārthaḥ /",
    "XXbsa069_u:387": " kathaṃ nāma śabdo 'nitya iti /",
    "XXbsa069_u:388": " anutpannaḥ śabda utpattimupalabhata utpanno vinaśyati /",
    "XXbsa069_u:389": " vināśāccābhāva evetyetasyārthaḥ /",
    "XXbsa069_u:390": " iti hetuḥ pratijñā cābhāvavat /",
    "XXbsa069_u:391": " viparītametatkhaṇḍanam /",
    "XXbsa069_u:392": " kuta iti cet /",
    "XXbsa069_u:393": " asmatpratijñāyā abhāvaḥ pradhvaṃsābhāvātmakaḥ /",
    "XXbsa069_u:394": " asmatsthāpitahetorabhāvaḥ prāgabhāvaḥ /",
    "XXbsa069_u:395": " prāgabhāvaḥ sarvalokaprasiddhatvātsiddho 'nityatāhetutvena sthāpitaḥ /",
    "XXbsa069_u:396": " pradhvaṃsābhāvaḥ sāṃkhyādyaprasidvatvādasiddhaḥ /",
    "XXbsa069_u:397": " artho hi siddhena hetunā sthāpyate /",
    "XXbsa069_u:398": " yadi siddhā pratijñopādīyate 'siddhastu heturbhavataḥ khaṇḍanasya viparyāso 'dhikataro bhavet /",
    "XXbsa069_u:399": " sarveṣāṃ vastūnāṃ pūrvamabhūtvā paścādabhāva iti mayoktam /",
    "XXbsa069_u:400": " tasmācchabdaḥ pūrvamasaṃścet paścādapyasan /",
    "XXbsa069_u:401": " yadi pūrvamasattvaṃ bhavato 'nanujñātaṃ tadaitadbhavatā cintyatām /",
    "XXbsa069_u:402": " yadi pūrvaṃ śabdaḥ sanneva na cāsti pratibandhastadā kasmācchrotreṇa nopalabhyate /",
    "XXbsa069_u:403": " tasmātpūrvamasattvaṃ nāgapadavaditi jñāyate /",
    "XXbsa069_u:404": " yadi kañcidviśiṣṭabuddhirabhimatamarthaṃ sādhayituṃ na śaknoti, iṣṭasādhanaṃ ca na yuktisampannaṃ so 'rtho nirasanīyaḥ /",
    "XXbsa069_u:405": " 5. prāptyaprāptikhaṇḍanam /",
    "XXbsa069_u:406": " hetuḥ sādhyaṃ prāpnoti na vā? /",
    "XXbsa069_u:407": " yadi tāvat sādhyaṃ prāpnoti tadāsādhakaḥ /",
    "XXbsa069_u:408": " atha hetuḥ sādhyaṃ na prāpnoti tadāpyasādhakaḥ /",
    "XXbsa069_u:409": " etatprāptyaprāptikhaṇḍanamucyate /",
    "XXbsa069_u:410": " prativādī prāha /",
    "XXbsa069_u:411": " yadi hetuḥ sādhyaṃ prāpnoti tadā sādhyena saṃsargātsādhyaṃ na sādhayati /",
    "XXbsa069_u:412": " yathā nadīvāri samudravāripraviṣṭaṃ na",
    "XXbsa069_u:413": " punarnadīvāri, hetustadvadasādhakaḥ /",
    "XXbsa069_u:414": " (Tś 18) yadi sādhyamasiddhaṃ, tadā heturaprāpakaḥ /",
    "XXbsa069_u:415": " yadi prāpakastadā kiṃ siddhasyārthasya hetunā /",
    "XXbsa069_u:416": " tasmāddheturasiddhaḥ /",
    "XXbsa069_u:417": " atha na prāpnoti tadā so 'nyavastuvadasādhakaṃ,",
    "XXbsa069_u:418": " tasmaddheturasiddhaḥ /",
    "XXbsa069_u:419": " yadi heturaprāpakastadāsamarthaḥ /",
    "XXbsa069_u:420": " yathāgniraprāpya dahanāsamartho 'siścāprāpya chedanāsamarthaḥ /",
    "XXbsa069_u:421": " viparītametatkhaṇḍanaṃ /",
    "XXbsa069_u:422": " dvividho hetuḥ /",
    "XXbsa069_u:423": " utpattiheturvyañjanahetuśca /",
    "XXbsa069_u:424": " yadi bhavataḥ khaṇḍanamutpattihetusamāśritaṃ tadā siddhaṃ khaṇḍanam /",
    "XXbsa069_u:425": " yadi vyañjanahetusamāśritaṃ tadā viparītam /",
    "XXbsa069_u:426": " kasmāditi cet /",
    "XXbsa069_u:427": " uktaṃ mayā yaddhetuḥ sādhyaṃ notpādayatyapi tu parapratipādanārthaṃ sādhyaṃ vyanaktyavyāvṛttatvāt",
    "XXbsa069_u:428": " sādhyasattve 'pi sādhyasya yathārthajñānaṃ na",
    "XXbsa069_u:429": " jāyate /",
    "XXbsa069_u:430": " kuta iti cet /",
    "XXbsa069_u:431": " mohāt /",
    "XXbsa069_u:432": " tasmād vyañjanaheturityucyate /",
    "XXbsa069_u:433": " yathā rūpasattve 'pi pradīpaprayojanaṃ tadvyañjanārthaṃ na tu tadutpattyartham /",
    "XXbsa069_u:434": " tasmādvyañjanahetāvutpattikhaṇḍanaṃ viparītakhaṇḍanam /",
    "XXbsa069_u:435": " 6. ahetukhaṇḍanaṃ /",
    "XXbsa069_u:436": " traikālye hetorasambhava ityahetukhaṇḍanamucyate /",
    "XXbsa069_u:437": " prativādī prāha /",
    "XXbsa069_u:438": " kiṃ hetuḥ sādhyātpūrvaṃ paścādyugapadvā /",
    "XXbsa069_u:439": " yadi tāvaddhetuḥ prāk sādhyañca paścāttadāsati sādhye, hetuḥ kasya sādhakaḥ? /",
    "XXbsa069_u:440": " atha paścāt, sādhyañca prāk, tadā siddhe sādhye kiṃ hetunā? /",
    "XXbsa069_u:441": " atha yugapattadāhetuḥ /",
    "XXbsa069_u:442": " yathā yugapatsadbhāvāṅgoḥ śṛṅge dakṣiṇaṃ vāmaṃ vā parasparotpādake ityayuktam /",
    "XXbsa069_u:443": " tasmādyaugapadyañcettadā hetutvāsambhavaḥ /",
    "XXbsa069_u:444": " viparītametatkhaṇḍanam /",
    "XXbsa069_u:445": " kuta iti cet /",
    "XXbsa069_u:446": " yatpūrvaṃ samutpannaṃ (Tś 19)",
    "XXbsa069_u:447": " tadeva hetunā vyajyate yathā dīpaḥ vidyamānānyeva vastūni vyanakti na tvavidyamānāni vastūnyutpādayati",
    "XXbsa069_u:448": " bhavān punarutpattihetunā me vyañjakahetuṃ khaṇḍayati tasmādviparītametatkhaṇḍanaṃ, na tu siddham /",
    "XXbsa069_u:449": " atha manyase yadyeṣa heturvyañjakaheturbhavati jñānābhāve sa kasya hetuḥ /",
    "XXbsa069_u:450": " tasmād vyañjakaheturasiddha iti kṛte khaṇḍane, tadā prāptikriyāsambhave heturnāma nopapadyate kriyāsadbhāve tu heturnāmopapadyate /",
    "XXbsa069_u:451": " yadā vyañjanakriyā tadaiva heturnāmopapadyate /",
    "XXbsa069_u:452": " taduktaṃ bhavati pūrvaṃ heturnāma nopapadyate paścāttu heturnāmopapadyate /",
    "XXbsa069_u:453": " yaccābhihitaṃ hetuḥ prāk kriyā tu paścāditi tadadoṣam /",
    "XXbsa069_u:454": " athaivaṃ sati, kriyāyā hetuto 'nutpattiriti cedetat khaṇḍanamasiddham /",
    "XXbsa069_u:455": " kasmāditi cet /",
    "XXbsa069_u:456": " etatprāgeva",
    "XXbsa069_u:457": " [sad] vastu paścāddheturnāmopapadyate /",
    "XXbsa069_u:458": " vastuni vinaṣṭe paścāt kriyotpattiriti cet, tadaitatkhaṇḍanaṃ sidhyati na tvevamucyate, pūrvaṃ bhāve 'pi [hetoriti] nāmānupapattiḥ paścāttu nāmopapattiḥ /",
    "XXbsa069_u:459": " tasmātphalasya hetuta utpattiḥ /",
    "XXbsa069_u:460": " 7. upalabdhikhaṇḍanam /",
    "XXbsa069_u:461": " viśiṣṭahetunānityatāvarṇanādeṣo 'heturiti",
    "XXbsa069_u:462": " upalabdhikhaṇḍanamucyate /",
    "XXbsa069_u:463": " prativādī prāha /",
    "XXbsa069_u:464": " yadi prayatna[ānantarīyaka]tvācchabdo 'nityastadā yatra prayatno na vidyate tatra nityatāprasaṅgaḥ",
    "XXbsa069_u:465": " yathā vidyudvāyvādīnyaprayatna [ānantarīyaka]āṇyanityeṣu cāntarbhūtāni tasmādanityatve sādhye na prayatnamātraṃ samāśrayaṇīyaṃ",
    "XXbsa069_u:466": " prayatnasyāsādhanatvāt /",
    "XXbsa069_u:467": " sādhanañcedyatra yatra prayatno nāsti tatra tatra nityatāyāḥ sambhavaḥ /",
    "XXbsa069_u:468": " yathāgniṃ vinā na dhūmasthitiḥ /",
    "XXbsa069_u:469": " dhūmo 'gneḥ",
    "XXbsa069_u:470": " saddheturdhūmāgnyoravyatirekāt /",
    "XXbsa069_u:471": " (Tś 20) prayatnastu na tathā,",
    "XXbsa069_u:472": " tasmādasiddho hetuḥ /",
    "XXbsa069_u:473": " kiñca prayatno nānityatāsthāpanāsamarthaḥ /",
    "XXbsa069_u:474": " kuta iti cet /",
    "XXbsa069_u:475": " vyāptyabhāvāt /",
    "XXbsa069_u:476": " vyāptisambhave hyanityatāsthāpanopapattiḥ /",
    "XXbsa069_u:477": " vyāptyasambhave tvanityatāsthāpanānupapattiḥ /",
    "XXbsa069_u:478": " yathā kasyacitpratijñā syāt sarve taravo divyacetanā iti /",
    "XXbsa069_u:479": " kasmāditi cet /",
    "XXbsa069_u:480": " tarūṇāṃ nidrāsambhavācchirīṣavat /",
    "XXbsa069_u:481": " tatrāha khaṇḍayitā /",
    "XXbsa069_u:482": " tarūṇāṃ divyacetanāsiddhā /",
    "XXbsa069_u:483": " kasmāt? hetorvyāptyabhāvāt /",
    "XXbsa069_u:484": " śirīṣa eva svapiti na tvapare taravaḥ /",
    "XXbsa069_u:485": " sa svapno na sarvāṃstarūn vyāpnoti tasmātsarveṣāṃ tarūṇāṃ divyacetanatvapratiṣṭhāpane svapno 'samarthaḥ /",
    "XXbsa069_u:486": " prayatno 'pi tathā sarveṣāmanityānāmavyāpakatvādanityatāsthāpane 'samarthaḥ //",
    "XXbsa069_u:487": " viparītametatkhaṇḍanam /",
    "XXbsa069_u:488": " mayaivaṃ noktam /",
    "XXbsa069_u:489": " naitaducyate mayā yatprayatnaḥ sarvānityatākhyāpane samartho heturanye tu hetavo 'samarthāḥ",
    "XXbsa069_u:490": " yadyanyo",
    "XXbsa069_u:491": " 'nityatākhyāpane samartho heturvidyate tadāhaṃ sukhī /",
    "XXbsa069_u:492": " asmadarthasiddheḥ /",
    "XXbsa069_u:493": " asmatsthāpito hetuḥ khyāpanasamarthaḥ, anyo 'pi hetuḥ khyāpanasamarthaḥ /",
    "XXbsa069_u:494": " tasmātpratijñā siddhā /",
    "XXbsa069_u:495": " yathā dhūmenāgniranumitaḥ /",
    "XXbsa069_u:496": " yadi kaścidvadetprabhayāgnirapi siddho 'smadarthe 'pi tathāsambhavaḥ /",
    "XXbsa069_u:497": " prayatnotpattiranityatākhyāpanasamarthā /",
    "XXbsa069_u:498": " yadyanye 'pi hetavo",
    "XXbsa069_u:499": " 'nityatākhyāpanasamarthā, anityatāpi siddhā /",
    "XXbsa069_u:500": " tasmādviparītaṃ khaṇḍanaṃ bhavataḥ /",
    "XXbsa069_u:501": " asmanmatākhaṇḍanāt /",
    "XXbsa069_u:502": " yadyahaṃ bravīmi yadyadanityaṃ tattatsarvaṃ prayatnasamutpannamiti tadā prayatnotpattihetoravyāpitvādasiddhatvamiti bhavatā khaṇḍanaṃ vaktavyam /",
    "XXbsa069_u:503": " tadaitacca khaṇḍanaṃ viśiṣyate /",
    "XXbsa069_u:504": " yadāhaṃ bravīmi śabdābikamanityaṃ prayatnasamutpannatvāttadā yatsarvamanityaṃ (Tś 21)",
    "XXbsa069_u:505": " tatprayatnasamutpannamiti nocyate /",
    "XXbsa069_u:506": " tasmādviparītaṃ khaṇḍanaṃ bhavataḥ /",
    "XXbsa069_u:507": " 8. saṃśayakhaṇḍanam /",
    "XXbsa069_u:508": " vipakṣasādharmyātsaṃśayavādena khaṇḍanam /",
    "XXbsa069_u:509": " anityaḥ śabdaḥ prayatnasamutpannatvāt /",
    "XXbsa069_u:510": " yadyatprayatnasamutpannaṃ tattadanityaṃ ghaṭavat /",
    "XXbsa069_u:511": " iti sthāpite prativādī prāha /",
    "XXbsa069_u:512": " yatsamutpannaṃ tatprayatena vyaktaṃ yathā mūlakīlakodakaṃ prayatnena vyaktaṃ na tu prayatnena samutpannam /",
    "XXbsa069_u:513": " śabdo 'pi tathā /",
    "XXbsa069_u:514": " tasmātprayatnadvārā hetusthāpanamaniyatamanutpanna utpanne ca bhāvāt /",
    "XXbsa069_u:515": " tasmāt taṃ hetumāśritya śabde saṃśayotpattiḥ /",
    "XXbsa069_u:516": " kathaṃ ca śabdo 'vadhāryate? kiṃ ghatavadasamutpannaḥ samutpadyate mūlakīlodakavatsamutpanno vā vyajyate?",
    "XXbsa069_u:517": " tasmadanaikāntikatā /",
    "XXbsa069_u:518": " tasmādutpattihetoḥ saṃśayotpādakatvādasādhakatvamiti jñeyam /",
    "XXbsa069_u:519": " kasmāt /",
    "XXbsa069_u:520": " utpādakatvād vyaktīkaraṇācca /",
    "XXbsa069_u:521": " viparītametatkhaṇḍanam /",
    "XXbsa069_u:522": " kuta iti cet /",
    "XXbsa069_u:523": " noktamasmābhiryacchabdaḥ prayatnena vyaktaḥ /",
    "XXbsa069_u:524": " api tu yataḥ prayatnena samutpannastasmācchabdo 'nitya iti /",
    "XXbsa069_u:525": " punarbhavatā kiṃ khaṇḍyate /",
    "XXbsa069_u:526": " yadi (bhavato)cyate",
    "XXbsa069_u:527": " prayatnakāryaṃ dvividhamutpattirabhivyaktiśca /",
    "XXbsa069_u:528": " utpattirghaṭādivadabhivyaktirmūlakīlo dakādivat /",
    "XXbsa069_u:529": " śabdo 'pi prayatnakāryaḥ",
    "XXbsa069_u:530": " / tasmāttasmin nityatānityatāsaṃśayotpattiriti /",
    "XXbsa069_u:531": " tadayuktam /",
    "XXbsa069_u:532": " kuta iti cet",
    "XXbsa069_u:533": " / mūlakīlodakāderaprayatnakāryatvāt /",
    "XXbsa069_u:534": " mūlakīlodakābhivyaktiḥ prayatnakāryyeti cet /",
    "XXbsa069_u:535": " etadasmanmataṃ na khaṇḍayati /",
    "XXbsa069_u:536": " abhivyaktiranutpannā prayatnenotpatti labhate /",
    "XXbsa069_u:537": " tasmātprayatnakāryamekavidhaṃ sadaivanityatvāditi bhavatkhaṇḍanamayuktam /",
    "XXbsa069_u:538": " (Tś 22) atha manyase yatprayatna-[kāryaṃ] taddvidham /",
    "XXbsa069_u:539": " anityaṃ nityañca /",
    "XXbsa069_u:540": " ghaṭotpattiranityā ghaṭadhvaṃso nityaḥ /",
    "XXbsa069_u:541": " śabdo 'pi tatheti /",
    "XXbsa069_u:542": " eṣa saṃśayo 'yuktaḥ /",
    "XXbsa069_u:543": " kasmāt?",
    "XXbsa069_u:544": " asiddhatvāt /",
    "XXbsa069_u:545": " yadi bhavato ghaṭadhvaṃsasya dhvaṃse sadbhāvastataḥ sadbhāvāddhvaṃsābhāvaḥ syāt /",
    "XXbsa069_u:546": " yadi dhvaṃse 'bhāvastadā dhvaṃso 'bhāva eva",
    "XXbsa069_u:547": " / kuta iti cet /",
    "XXbsa069_u:548": " bhāvābhāvāt /",
    "XXbsa069_u:549": " andhakāravat /",
    "XXbsa069_u:550": " andhakāre jyotiṣo 'bhāvaḥ",
    "XXbsa069_u:551": " tasmādandhakāraḥ /",
    "XXbsa069_u:552": " dhvaṃso 'pi tathā /",
    "XXbsa069_u:553": " dhvaṃse bhāvābhāvaḥ tasmāddhvaṃsabhāva iti cet /",
    "XXbsa069_u:554": " tadayuktaṃ khapuṣpabandhyāputraśaśaviṣāṇeṣu bhāvābhāvātteṣāmapi sadbhāvaprasaṅgaḥ /",
    "XXbsa069_u:555": " yadi khapuṣpādīnāṃ sadbhāvo bhavatā nānujñāyate, tadā ghaṭadhvaṃsasyāpi tathātvam /",
    "XXbsa069_u:556": " tasmātsadbhāva iti na vaktavyam /",
    "XXbsa069_u:557": " tasmātprayatnakāryamekavidhaṃ sadaivānityatvāt /",
    "XXbsa069_u:558": " tasmādayukto bhavataḥ saṃśayaḥ /",
    "XXbsa069_u:559": " apratipattiścedbhavataḥ pratipādanārthamahaṃ vyañjanahetuṃ vadāmi /",
    "XXbsa069_u:560": " anityaḥ śabdaḥ /",
    "XXbsa069_u:561": " kasmāt /",
    "XXbsa069_u:562": " prāgvyavadhānābhāvātprayatnenotpattiniṣpattiḥ /",
    "XXbsa069_u:563": " tasmādanityaḥ śabdo ghaṭavaditi jñātam /",
    "XXbsa069_u:564": " yatprayatnenopalabhyate yacca prayatnena kriyate tadubhayaṃ bhinnamiti bhavatā pratiṣṭhāpitam",
    "XXbsa069_u:565": " tadayuktam /",
    "XXbsa069_u:566": " ko 'yamartho",
    "XXbsa069_u:567": " yatprayatnenopalabhyate tadanityamiti /",
    "XXbsa069_u:568": " kasmāt /",
    "XXbsa069_u:569": " yasmādanutpannaṃ samutpadyate samutpannañca vinaśyati /",
    "XXbsa069_u:570": " tasmānmūlakīlodakādestathāpyanityatāsambhavaḥ /",
    "XXbsa069_u:571": " yaccocyate yadabhivyaktaṃ nityamiti tasya kiṃ prayojanam /",
    "XXbsa069_u:572": " 9. anuktikhaṇḍanam /",
    "XXbsa069_u:573": " pūrvamanuktatvādanityatābhāva etadanuktikhaṇḍanam /",
    "XXbsa069_u:574": " pratijñā pūrvavat /",
    "XXbsa069_u:575": " prativādī prāha /",
    "XXbsa069_u:576": " prayatna iti vacanaṃ śabdasyānityatāheturiti cettadā kiṃ prāpyate? (Tś 23) prayatna ityanukte tadā śabdo nityaḥ /",
    "XXbsa069_u:577": " etadeva prāpyate, pūrvakāle nitye sati",
    "XXbsa069_u:578": " kathamadhunānityaḥ syāt /",
    "XXbsa069_u:579": " viparītametatkhaṇḍanam /",
    "XXbsa069_u:580": " kasmāt /",
    "XXbsa069_u:581": " asmābhiḥ sthāpito heturabhivyaktyartho notpattyartho na vā vināśārthaḥ /",
    "XXbsa069_u:582": " yadyasmatsthāpitasya hetorvināśaḥ syāttadā bhavatkhaṇḍanaṃ viśiṣyeta /",
    "XXbsa069_u:583": " yadā heturmayānuktastadā śabdasyānityatānabhivyakteti cedbhavatkhaṇḍanam /",
    "XXbsa069_u:584": " etatkhaṇḍanābhāsa eva /",
    "XXbsa069_u:585": " yadi vināśahetunā mām khaṇḍayati bhavān tadviparītakhaṇḍanaṃ syāt /",
    "XXbsa069_u:586": " 10. kāryabhedakhaṇḍanam- kāryyabhedād ghaṭavatacchabda iti na vaktavyam /",
    "XXbsa069_u:587": " etat kāryabhedakhaṇḍanamucyate /",
    "XXbsa069_u:588": " anityaḥ śabdaḥ kṛtakatvād ghaṭavaditi sthāpite prativādī prāha ghaṭaśabdayoḥ kāryabhedaḥ /",
    "XXbsa069_u:589": " kāryabhedāt tulyānityatānupapattiḥ /",
    "XXbsa069_u:590": " viparītametatkhaṇdanam /",
    "XXbsa069_u:591": " kasmāt? /",
    "XXbsa069_u:592": " anitya śabdo ghaṭasamānakāryatvāditi noktaṃ mayā /",
    "XXbsa069_u:593": " api tu sarvāṇi vastūni tulyena nyāyena kṛtakatvād anityānītyevamuktam /",
    "XXbsa069_u:594": " na tu samānakāryāpekṣatvād ghaṭavacchabdo 'nitya iti",
    "XXbsa069_u:595": " / dhūmo bhinno 'pyagnivyañjakaḥ /",
    "XXbsa069_u:596": " ghaṭo 'pi tathā śabdasyanityatāvyañjakaḥ /",
    "XXbsa069_u:597": " anyacca paraṇoktaṃ kāryaviśeṣakhaṇḍanam /",
    "XXbsa069_u:598": " anyadasti yenocyate nityaḥ śabda ākāśasamāśritatvāt /",
    "XXbsa069_u:599": " ākāśo nityaḥ /",
    "XXbsa069_u:600": " yatkiñcidākāśasamāśritaṃ tannityam /",
    "XXbsa069_u:601": " yathā paramāṇoḥ pārimāṇḍalyam /",
    "XXbsa069_u:602": " paramāṇurnityaḥ pārimāṇḍalyañca paramāṇusamāśritaṃ, tasmātpārimāṇḍalyaṃ nityam /",
    "XXbsa069_u:603": " śabdo 'pi",
    "XXbsa069_u:604": " tadvadākāśasamāśritatvānnityaḥ /",
    "XXbsa069_u:605": " anyacca /",
    "XXbsa069_u:606": " nityaḥ śabdaḥ /",
    "XXbsa069_u:607": " kasmāt /",
    "XXbsa069_u:608": " śrāvaṇatvāt /",
    "XXbsa069_u:609": " yathā śabdatvaṃ (Tś 24) śravaṇagrāhyaṃ nityañca, tathā śabdo 'pi tasmānnityaḥ /",
    "XXbsa069_u:610": " etatpratijñāntaram /",
    "XXbsa069_u:611": " vaiśeṣika āha /",
    "XXbsa069_u:612": " yadi nityaṃ hetunā sthāpyate, tato hetukriyatvādanityam /",
    "XXbsa069_u:613": " tasmācchabdo 'nityaḥ /",
    "XXbsa069_u:614": " viparītametatkhaṇḍanam /",
    "XXbsa069_u:615": " kasmāt? na mayoktaṃ hetunā nityatotpanneti, api tu heturanityatāṃ vyanakti /",
    "XXbsa069_u:616": " parasyājñānātparasya pratipādanārthamasmatsthāpitaheturvyañjanaheturna tvutpattihetuḥ /",
    "XXbsa069_u:617": " bhavatkhaṇḍanamutpattihetoreva /",
    "XXbsa069_u:618": " tasmādviparītam /",
    "XXbsa069_u:619": " kiñca pratijñākhaṇḍane bhavadukte na mayānujñāte /",
    "XXbsa069_u:620": " kuta iti cet /",
    "XXbsa069_u:621": " nāsmābhiranityateṣṭā pratītā vā /",
    "XXbsa069_u:622": " tasmādukto mayaiṣo 'rthaḥ /",
    "XXbsa069_u:623": " etaddaśavidhaṃ viparītakhaṇḍanamucyate /",
    "XXbsa069_u:624": " viparyayeṇa taddoṣasthāpanāt /",
    "XXbsa069_u:625": " yadi khaṇḍanaṃ tattulyaṃ bhavettadā viparītakhaṇḍanāpattiḥ /",
    "XXbsa069_u:626": " aparamasatkhaṇḍanam /",
    "XXbsa069_u:627": " mithyāvacanādasat /",
    "XXbsa069_u:628": " mithyāvacanaṃ tvayathārthamanarthakañca /",
    "XXbsa069_u:629": " etaducyate 'satkhaṇḍanam /",
    "XXbsa069_u:630": " asatkhaṇḍanaṃ",
    "XXbsa069_u:631": " trividhamavarṇya(vyañjaka) khaṇḍanamarthāpatti(vyañjaka)khaṇḍanaṃ,",
    "XXbsa069_u:632": " pratidṛṣṭa(ārthavyañjaka)khaṇḍanañca /",
    "XXbsa069_u:633": " 1. avarṇya(vyañjaka)khaṇḍanam /",
    "XXbsa069_u:634": " pratyakṣaviṣaye yaddhetvanveṣaṇaṃ tadavarṇyakhaṇḍanamucyate /",
    "XXbsa069_u:635": " anityaḥ śabdaḥ /",
    "XXbsa069_u:636": " kuta iti cet /",
    "XXbsa069_u:637": " kṛtrimatvādghaṭavaditi sthāpite prativādī prāha /",
    "XXbsa069_u:638": " asmābhirdṛṣṭaṃ yadghaṭaḥ kṛtrimaḥ /",
    "XXbsa069_u:639": " kena hetunā tadanityatānumīyate /",
    "XXbsa069_u:640": " yadi hetuṃ vinā (Tś 25) ghaṭasya nityatā sthāpitā",
    "XXbsa069_u:641": " śabdo 'pi nityetāhetumantareṇa nityo bhavet /",
    "XXbsa069_u:642": " asattatkhaṇḍanam /",
    "XXbsa069_u:643": " kasmāt? /",
    "XXbsa069_u:644": " yat[pūrvameva]pratītaṃ na tasya hetunā",
    "XXbsa069_u:645": " sādhanam /",
    "XXbsa069_u:646": " yadi pratīyate yadvaṭaḥ sahetuko 'nityaśceti",
    "XXbsa069_u:647": " kimanityatāhetvanmveṣaṇena /",
    "XXbsa069_u:648": " tasmādasadetatkhaṇḍanam /",
    "XXbsa069_u:649": " 2. arthāpatti(vyañjaka)khaṇḍanam /",
    "XXbsa069_u:650": " vipakṣe",
    "XXbsa069_u:651": " 'rthāpattiretadarthāpattikhaṇḍanam /",
    "XXbsa069_u:652": " ātmā na vidyate /",
    "XXbsa069_u:653": " kuta iti cet /",
    "XXbsa069_u:654": " anabhivyaktatvādvandhyāputravaditi sthāpite prativādī prāha /",
    "XXbsa069_u:655": " tadetadarthādāpattiryadyabhivyaktaṃ sadanabhivyaktaṃ tvasaditi /",
    "XXbsa069_u:656": " athābhivyaktaṃ kadācitsatkadācidasa /",
    "XXbsa069_u:657": " anabhivyaktaṃ tadvat /",
    "XXbsa069_u:658": " alātacakramarīcigandharvanagaravat /",
    "XXbsa069_u:659": " tadabhivyaktam",
    "XXbsa069_u:660": " / tatsadbhāvasthāpanaṃ tvaśakyam /",
    "XXbsa069_u:661": " yadyabhivyaktasya sadbhāvasthāpanamaśakyaṃ tadānabhivyaktasyāsadbhāvapratiṣṭhāpanaṃ",
    "XXbsa069_u:662": " [sutarāma] śakyam /",
    "XXbsa069_u:663": " asattatkhaṇḍanam /",
    "XXbsa069_u:664": " ko 'sau nyāyo yenaitadarthādāpattirbhavet /",
    "XXbsa069_u:665": " yadanabhivyaktaṃ tadatyantamasaditi naitadarthādāpadyate /",
    "XXbsa069_u:666": " abhivyaktaṃ dvividhamanarthāpattirarthāpattiśca /",
    "XXbsa069_u:667": " yadi vṛṣṭirbhavati tadā meghenāpi bhavitavyam /",
    "XXbsa069_u:668": " meghe satyapi tu kadācidṛṣṭirbhavati kadācinna bhavatītyanaikāntikatā /",
    "XXbsa069_u:669": " dhūmenāgneranumānam /",
    "XXbsa069_u:670": " nātrārthādāpattiḥ /",
    "XXbsa069_u:671": " dhūme dṛṣṭe satyagniranumīyate dhūme tvasati agnerabhāvaḥ /",
    "XXbsa069_u:672": " anarthāpattiriyam /",
    "XXbsa069_u:673": " kasmāditi cet /",
    "XXbsa069_u:674": " taptāyaḥpiṇḍe lohitāṅgāre ca dhūmābhāve 'pya 'gneḥ",
    "XXbsa069_u:675": " sadbhāvaḥ /",
    "XXbsa069_u:676": " tasmādabhivyakteṣvarthāpattikhaṇḍanamabhūtam /",
    "XXbsa069_u:677": " anyacca /",
    "XXbsa069_u:678": " rūpamevālātacakramarīcigandharvanagarāṇīti pratibhātīndriyabhramāccittaviparyāsena /",
    "XXbsa069_u:679": " tacca vartamāna eva (Tś 26)",
    "XXbsa069_u:680": " sadanāgate tvasat /",
    "XXbsa069_u:681": " rūpamātramindriyabhramāccittaviparyāsena kadācit sad[vastīva] prakāśate /",
    "XXbsa069_u:682": " yaduktaṃ bhavatābhivyaktasya sattvamanaikāntikaṃ tadayuktam /",
    "XXbsa069_u:683": " kiñca bandhyāputradṛṣṭāntenāyamevārtho mayā niścīyate /",
    "XXbsa069_u:684": " yadabhivyaktisthānānna prabhraṃśate tadvastvabhāva eva /",
    "XXbsa069_u:685": " bandhyāutravat /",
    "XXbsa069_u:686": " yaccānabhivyaktisthānātprabhraṃśate naiṣo me dṛṣṭāntaḥ /",
    "XXbsa069_u:687": " aṇvākāśādiṣu tu kadācidabhivyaktiḥ kadācidanabhivyaktiḥ /",
    "XXbsa069_u:688": " bhavadarthāpattiḥ prati mayārthāpattiruktā /",
    "XXbsa069_u:689": " yadabhivyaktisthānādekāntena prabhraṃśate tadvastu sadeva /",
    "XXbsa069_u:690": " alātacakrādiṣu cakramevānaikāntikam /",
    "XXbsa069_u:691": " tacca cakrasyānaikāntikatā yat pravartanakāle sat, sthitikāle cāsat /",
    "XXbsa069_u:692": " tasmāt neyamarthāpattiḥ /",
    "XXbsa069_u:693": " anarthāpattāvarthāpattikhaṇḍanaṃ cedetat khaṇḍanamasat /",
    "XXbsa069_u:694": " punaranyathāpyarthāpattikhaṇḍanaṃ vadanti /",
    "XXbsa069_u:695": " yadi ghaṭasādharmyādanityaḥ śabda ityarthādāpannaṃ tadāsādharmyānnityaḥ /",
    "XXbsa069_u:696": " asādharmyaṃ yacchabdaḥ śravaṇagrāhyo 'mūrtaśca ghaṭastu cakṣurgrāhyo mūrtaśca /",
    "XXbsa069_u:697": " asādharmyācchabdo nityaḥ /",
    "XXbsa069_u:698": " evaṃvidhakhaṇḍanaṃ sādharmyakhaṇḍanato 'rthāpattikhaṇḍanāviśeṣānna",
    "XXbsa069_u:699": " mayānujñātam /",
    "XXbsa069_u:700": " 3. pratidṛṣṭāntakhaṇḍanam /",
    "XXbsa069_u:701": " pratidṛṣṭāntabalāt sādhanam /",
    "XXbsa069_u:702": " etaducyate pratidṛṣṭānta (vyañjaka) khaṇḍanam /",
    "XXbsa069_u:703": " anityaḥ śabdo 'nityaghaṭasādharmyāditi cet /",
    "XXbsa069_u:704": " tadāhamapi tasya nityatāṃ vyaktīkaromi /",
    "XXbsa069_u:705": " yathā nityākāśasādharmyānnityaḥ śabdaḥ /",
    "XXbsa069_u:706": " yadi nityatāsādharmyānnityatāprāptistadānityatāsādharmyātkathamanityatā /",
    "XXbsa069_u:707": " asattatkhaṇḍanam /",
    "XXbsa069_u:708": " kuta iti cet /",
    "XXbsa069_u:709": " abhāvamātra vastvākāśamucyate /",
    "XXbsa069_u:710": " yadi sato nityavaṃ siddhastadā dṛṣṭāntaḥ sada khaṇḍanam /",
    "XXbsa069_u:711": " kintvatrāmato nityatā /",
    "XXbsa069_u:712": " ākāśamasadvastvera naitannityamanityaṃ vā vaktuṃ śakyate /",
    "XXbsa069_u:713": " asiddho dṛṣṭānta etasya khaṇḍanasya /",
    "XXbsa069_u:714": " adṛṣṭānte dṛṣṭāntatākalpanāt /",
    "XXbsa069_u:715": " tasmādasadetatkhaṇḍanam /",
    "XXbsa069_u:716": " yadi kaścinmanyate sadvastvevākāśo nityaśca /",
    "XXbsa069_u:717": " etadviparītakhaṇḍanaṃ natu satkhaṇḍanam /",
    "XXbsa069_u:718": " kasmāt? /",
    "XXbsa069_u:719": " amūrtatvasyanaikāntikatvāt /",
    "XXbsa069_u:720": " ākāśo 'mūrto nityaśca cittasukhaduḥkhecchādikantvamūrtamanityam /",
    "XXbsa069_u:721": " amūrtaḥ śabdaḥ kimākāśavannityo bhaveccittasukhādivadanityo vā /",
    "XXbsa069_u:722": " amūrtatvamanaikāntikatvādasiddho hetuḥ /",
    "XXbsa069_u:723": " tasmādviparītametkhaṇḍanam /",
    "XXbsa069_u:724": " aparaṃ ca sahetukatvācchabdo 'nityaḥ /",
    "XXbsa069_u:725": " vastu sahetukañcet tadānityamiti jñeyaṃ ghaṭādivaditi sthāpite /",
    "XXbsa069_u:726": " prativādī prāha /",
    "XXbsa069_u:727": " asminnarthe saṃśayaḥ /",
    "XXbsa069_u:728": " kasmāditi cet /",
    "XXbsa069_u:729": " ghaṭotpādaḥ sahetuko 'nityaḥ /",
    "XXbsa069_u:730": " ghaṭadhvaṃsastu sahetuko nityaḥ /",
    "XXbsa069_u:731": " śabdasya sahetukatvācchabde saṃśayotpattiḥ /",
    "XXbsa069_u:732": " sahetukaghaṭotpādavadanityaḥ sahetukaghaṭadhvaṃsavannityo vā /",
    "XXbsa069_u:733": " asadetkhaṇḍanam /",
    "XXbsa069_u:734": " kasmāt? yadyasaddravyaṃ nityamucyate daṇḍāghātavinaṣṭavastūnāmapi nityatāpattiḥ /",
    "XXbsa069_u:735": " kiñca śabdo 'nityaḥ /",
    "XXbsa069_u:736": " kutaḥ aindriyakatvāt /",
    "XXbsa069_u:737": " ghaṭādivaditi sthāpite /",
    "XXbsa069_u:738": " prativādī prāha /",
    "XXbsa069_u:739": " atrāpi saṃśayasambhavaḥ /",
    "XXbsa069_u:740": " yadyaindriyakaḥ sāmānyavattadā nityatāpattiḥ /",
    "XXbsa069_u:741": " yadi śabda aindriyakastadā sāmānyavannityaḥ /",
    "XXbsa069_u:742": " yadi sāmānyavanna nityo bhavet, tadā ghaṭadṛṣṭāntenānityo na bhavet /",
    "XXbsa069_u:743": " asadetatkhaṇḍanam /",
    "XXbsa069_u:744": " kasmāt /",
    "XXbsa069_u:745": " yadi gavādisāmānyaṃ gavādivyatiriktaṃ syāttadā pṛthaktvena grāhyaṃ draṣṭavyañca (Tś 28) sāmānyantu gavādivyatiriktaṃ pṛthaktvena gṛhyate na ca dṛśyate /",
    "XXbsa069_u:746": " tasmādanityamiti jñeyam /",
    "XXbsa069_u:747": " anyacca /",
    "XXbsa069_u:748": " ātmā na vidyate /",
    "XXbsa069_u:749": " kuta iti cet /",
    "XXbsa069_u:750": " anabhivyaktatvāt /",
    "XXbsa069_u:751": " sarpaśravaṇavat /",
    "XXbsa069_u:752": " iti sthāpite prativādī prāha /",
    "XXbsa069_u:753": " samudrabinduparimāṇaṃ himālayagurutvañca madeva kintvanabhivyakte /",
    "XXbsa069_u:754": " ātmano 'pi tathātvasambhavaḥ",
    "XXbsa069_u:755": " / sanneva kintvanabhivyaktaḥ /",
    "XXbsa069_u:756": " tasmādanabhivyaktiheturnātmābhāvaṃ sthāpayituṃ samarthaḥ /",
    "XXbsa069_u:757": " saṅkhyāparimāṇasya sañcitādapṛthaktvam /",
    "XXbsa069_u:758": " tatparimeyasañcitamanukrameṇeyaditīyaditi ca pradarśyate /",
    "XXbsa069_u:759": " tatsaṅkhyāparimāṇaṃ smṛtidhāraṇārthaṃ, ekaṃ, daśa, sahasraṃ niyutamityādyucyate /",
    "XXbsa069_u:760": " samudrabinduparimāṇasya himālayagurutvasya cāpṛthaktvena satvābhāvāt /",
    "XXbsa069_u:761": " yadyaparakhaṇḍanaṃ tatkhaṇḍanasadṛśaṃ taddoṣasthāpanādasatkhaṇḍanamityucyate /",
    "XXbsa069_u:762": " viruddhakhaṇḍanam /",
    "XXbsa069_u:763": " arthavisaṃvādakaṃ viruddhamityucyate, yathā prabhāndhakārau sthitigatī visaṃvādake /",
    "XXbsa069_u:764": " tadviruddhakhaṇḍanamityucyate /",
    "XXbsa069_u:765": " viruddhakhaṇḍanaṃ trividham /",
    "XXbsa069_u:766": " anutpattikhaṇḍanaṃ, nityatākhaṇḍanaṃ,",
    "XXbsa069_u:767": " svārthaviruddhakhaṇḍanañca /",
    "XXbsa069_u:768": " 1. athānutpattikhaṇḍanam /",
    "XXbsa069_u:769": " prāgutpatteḥ prayatnanirapekṣatvānnitya ityanutpattikhaṇḍanam /",
    "XXbsa069_u:770": " prativādī prāha /",
    "XXbsa069_u:771": " yadyanityaḥ śabdaḥ prayatna[ānantarīyaka]tvāttadā",
    "XXbsa069_u:772": " prāgutpatteraprayatna[ānantarīyaka]tvānnityaḥ /",
    "XXbsa069_u:773": " viruddhaṃ tatkhaṇḍanam /",
    "XXbsa069_u:774": " kuta iti cet /",
    "XXbsa069_u:775": " utpatteḥ pūrvaṃ śabdo 'sanneva /",
    "XXbsa069_u:776": " asaṃścet, kathaṃ nityaḥ /",
    "XXbsa069_u:777": " yadi kaścidvadedvandhyāputraḥ (Tś 29) kṛṣṇo bandhyāputraḥ śveta iti tadapi siddham bhavet",
    "XXbsa069_u:778": " yadyasannityatānupapattiḥ",
    "XXbsa069_u:779": " / yadi nityo 'sattānupapattiḥ /",
    "XXbsa069_u:780": " asannityamiti svato viruddham /",
    "XXbsa069_u:781": " etadasatkhaṇḍaneṣvarthāpattisamam /",
    "XXbsa069_u:782": " kasmāt /",
    "XXbsa069_u:783": " asatkhaṇḍanāt /",
    "XXbsa069_u:784": " śabdo 'nityaḥ",
    "XXbsa069_u:785": " prayatna[ānantarīyakatvā]diti sthāpita etadarthādāpadyate /",
    "XXbsa069_u:786": " aprayatna[ānantarīya]katvānnitya iti tadasat /",
    "XXbsa069_u:787": " kutaḥ /",
    "XXbsa069_u:788": " prayatna[ānantarīya] kaṃ trividham, nityamanityamasacca /",
    "XXbsa069_u:789": " nityamākāśavat /",
    "XXbsa069_u:790": " anityaṃ vidyudādivat /",
    "XXbsa069_u:791": " asadākāśakusumāditiva /",
    "XXbsa069_u:792": " etatritayamaprayatna[ānantarīya] kaṃ bhavatā tvekena prakāreṇa nityamiti manyate /",
    "XXbsa069_u:793": " tasmādasat /",
    "XXbsa069_u:794": " 2. nityatākhaṇḍanam /",
    "XXbsa069_u:795": " nityamanityabhāvānnityaḥ śabdaḥ /",
    "XXbsa069_u:796": " etannityatākhaṇḍanamucyate /",
    "XXbsa069_u:797": " prativādī prāha /",
    "XXbsa069_u:798": " anitye nityamanityatā, sarvadharmāṇāṃ svabhāvānirāsāt /",
    "XXbsa069_u:799": " anitye nityamanityatvabhāvānnityatā siddhā /",
    "XXbsa069_u:800": " viruddhametat /",
    "XXbsa069_u:801": " kasmāt /",
    "XXbsa069_u:802": " yadyanityaṃ nityatālābhaḥ katham /",
    "XXbsa069_u:803": " yadi kaścidvadedandhakāre prabhāstīti tadvacanamapi siddhaṃ bhavet /",
    "XXbsa069_u:804": " tannaiveti cettato bhavatkhaṇḍanamapi viruddhamasacca /",
    "XXbsa069_u:805": " kasmāditi cet /",
    "XXbsa069_u:806": " anityateti pṛthagdharmo 'nityena na sambaddhaḥ yo nityo mantavyaḥ /",
    "XXbsa069_u:807": " anityatā naiva pṛthagbhāvaḥ /",
    "XXbsa069_u:808": " yadyanutpannaṃ vastūtpattiṃ labhata utpannantu vinaśyati tato 'nityamityucyate /",
    "XXbsa069_u:809": " anityamasaditi cedyadanityena nityaṃ śthāpitaṃ tasyāpyasattāprasaṅgaḥ /",
    "XXbsa069_u:810": " 3. svārthaviruddham /",
    "XXbsa069_u:811": " yadi parārthasvaṇḍane svārthahānistadā tatsvārthaviruddhakhaṇḍanamucyate /",
    "XXbsa069_u:812": " anityaḥ śabdaḥ kṛtakatvādaṅkurādivaditi sthāpite /",
    "XXbsa069_u:813": " prativādī prāha /",
    "XXbsa069_u:814": " yadi heturanityatāṃ prāpnoti tadānityatātulyaḥ /",
    "XXbsa069_u:815": " yadyanityatāṃ na prāpnoti tadānityatāsādhanāsamarthaḥ /",
    "XXbsa069_u:816": " tasmādasiddho heturiti /",
    "XXbsa069_u:817": " yadi tāvattava khaṇḍanaṃ matpratijñāṃ prāpnoti, matpratijñātulyatve",
    "XXbsa069_u:818": " 'smadarthakhaṇḍanāsamartham /",
    "XXbsa069_u:819": " atha na matpratijñāṃ prāpnoti tathāpyasmadarthakhaṇḍanāsamartham /",
    "XXbsa069_u:820": " tasmādbhavatkhaṇḍane bhavadarthahāniḥ /",
    "XXbsa069_u:821": " prativādī punarāha /",
    "XXbsa069_u:822": " yadi hetuḥ pūrvaṃ pratijñā tu paścāt, tadā pratijñābhāve sa kasya hetuḥ /",
    "XXbsa069_u:823": " atha pratijñā pūrvaṃ hetustu paścāttadā,",
    "XXbsa069_u:824": " siddhāyāṃ pratijñāyāṃ kiṃ hetunetyeṣo 'pyasiddho hetuḥ /",
    "XXbsa069_u:825": " yadi bhavatkhaṇḍanaṃ pūrvamasmatpratijñā tu paścādasmadarthābhāve kiṃ bhavatā khaṇḍyate /",
    "XXbsa069_u:826": " yadyasmatpratijñā pūrvaṃ bhavatkhaṇḍanaṃ tu paścāttadāsmatpratijñāyāṃ sthāpitāyāṃ kiṃ bhavatkhaṇḍanena",
    "XXbsa069_u:827": " bhavānasmatkhaṇḍanānujñānādasmatkhaṇḍanopādānena mā khaṇḍayatīti cettadayuktam /",
    "XXbsa069_u:828": " kasmāditi cet /",
    "XXbsa069_u:829": " mayā prakaṭitaṃ yadbhavatkhaṇḍanaṃ bhavadarthameva pratiṣedhati na tu bhavatkhaṇḍanamavalambyāsmadartho pratiṣṭhāpitaḥ /",
    "XXbsa069_u:830": " aparakhaṇḍane tatkhaṇḍanatulye sati taddoṣapratiṣṭhāpanaṃ viruddhakhaṇḍanamucyate /",
    "XXbsa069_u:831": " samyakkhaṇḍanaṃ pañcavidham /",
    "XXbsa069_u:832": " iṣṭārthadūṣaṇam, aniṣṭārthavyaktiḥ,",
    "XXbsa069_u:833": " prasaṅgavyaktiḥ, viṣamārthavyaktiḥ, marvānyāyasiddhilābhavyaktiḥ /",
    "XXbsa069_u:834": " prativādī prāha /",
    "XXbsa069_u:835": " astyātmā saṃghātasya parārthatvāt /",
    "XXbsa069_u:836": " (Tś 31) yathā śayanāsanādisaṃghātaḥ parārthaḥ /",
    "XXbsa069_u:837": " cakṣurādīndriyasaṃghāto 'pi parārthaḥ /",
    "XXbsa069_u:838": " parastvātmā /",
    "XXbsa069_u:839": " tasmādastyātmeti jñātam /",
    "XXbsa069_u:840": " nāstyātmā /",
    "XXbsa069_u:841": " kuta iti cet /",
    "XXbsa069_u:842": " ekāntānabhivyaktatvāt /",
    "XXbsa069_u:843": " yadekāntānabhivyaktaṃ tadasadeva /",
    "XXbsa069_u:844": " yathānīśvarapuruṣasya dvitīyo mūrdhā /",
    "XXbsa069_u:845": " dvitīyo mūrdhā rūpagandhādimūrdhākārato na pṛthak mantavyaḥ /",
    "XXbsa069_u:846": " tasmādasan /",
    "XXbsa069_u:847": " ātmano 'pi",
    "XXbsa069_u:848": " tathātvasambhavaḥ /",
    "XXbsa069_u:849": " cakṣurādīndriyeṣu na hi sa pṛthagabhivyaktaḥ /",
    "XXbsa069_u:850": " tasmādasan /",
    "XXbsa069_u:851": " astyātmeti cettadayuktam /",
    "XXbsa069_u:852": " tadiṣṭadūṣaṇamucyate /",
    "XXbsa069_u:853": " yadi punarbhavān vadati yadātmalakṣaṇamaviśeṣyaṃ, sa tu sanniti tadā dvitīyo mūrdhaviśeṣyo 'pi sanneva bhavet /",
    "XXbsa069_u:854": " dvitīyo mūrdhā sanniti bhavatā cenna pratipādyate tadātmanyapi tathā pratipattavyam /",
    "XXbsa069_u:855": " iyamucyate",
    "XXbsa069_u:856": " 'niṣṭārthavyaktiḥ /",
    "XXbsa069_u:857": " yadi bhavanmate ubhau tulyamevāviśeṣyau /",
    "XXbsa069_u:858": " nyāyāsamāśrayāccātmā sanna punardvitīyo mūrdhā /",
    "XXbsa069_u:859": " tadāhamapi nyāyāsamaśrayātsanneva dvitīyo mūrdhā na tvātmeti cedvadeyameṣo 'rthaḥ sidvo bhavet",
    "XXbsa069_u:860": " athāsmadartho na siddho bhavadartho 'pi na sidva ityucyate prasaṅgavyaktiḥ /",
    "XXbsa069_u:861": " anyacca /",
    "XXbsa069_u:862": " ātmā dvitīya iva mūrdhāviśeṣyaḥ na tvasanniti cettadā vaiṣamyadoṣo bhavanmūrdhyāpatet /",
    "XXbsa069_u:863": " yadi kaścidvadedvandhyāputraḥ sālaṅkāro bandhyāputro niralaṅkāra iti tadapi siddhaṃ bhavet",
    "XXbsa069_u:864": " yadi kaścidevaṃ vadettadā vaiṣamyadoṣāpattiḥ /",
    "XXbsa069_u:865": " bhavato 'pi tathātvasambhavaḥ /",
    "XXbsa069_u:866": " iyaṃ vaiṣamyadoṣavyaktiḥ /",
    "XXbsa069_u:867": " athocyate nyāyāsamāśrayānniyatamevāstyātmā,",
    "XXbsa069_u:868": " nyāyāsamāśrayānniyatameva nāsti dvitīyo mūrdheti siddhaṃ ca tadvacanamiti tadā (Tś 32) mūrkhabālānyāyavacanānyapi sidhyeyuryathākāśo dṛśyaḥ, śītolo",
    "XXbsa069_u:869": " 'gniḥ, grāhyoḥ vāyurityādi mūrkhavacanāninyāyāsamāśritānyapi",
    "XXbsa069_u:870": " bhavatsādhyavat siddhāni bhaveyuḥ /",
    "XXbsa069_u:871": " asiddhāni cedbhavadartho 'pyevaṃ syāt",
    "XXbsa069_u:872": " / iyamucyate sarvānyāyasiddhilābhavyaktiḥ //",
    "XXbsa069_u:873": " iti dvitīyaṃ prakaraṇam /",
    "XXbsa069_u:874": " atha tṛtīyaṃ prakaraṇam /",
    "XXbsa069_u:875": " dvāviṃśatividhā nigrahasthānāpattiḥ /",
    "XXbsa069_u:876": " 1 pratijñāhāniḥ, 2 pratijñāntaram, 3",
    "XXbsa069_u:877": " pratijñāvirodha, 4 pratijñāsaṃnyāsaḥ, 5 hetvantaram, 6 arthāntaram, 7",
    "XXbsa069_u:878": " nirarthakam, 8 avijñātārtham, 9 apārthakam, 10 aprāptakālaṃ, 11 nyūnam, 12",
    "XXbsa069_u:879": " adhikam, 13 punaruktam, 14 ananubhāṣaṇam, 15 ajñānam, 16 apratibhā, 17",
    "XXbsa069_u:880": " vikṣepaḥ (vyājairdūṣaṇaparihāraḥ) 18 matānujñā (paradūṣaṇānujñā), 19",
    "XXbsa069_u:881": " paryanuyojyopekṣaṇam (nigrahasthānaprāptasya nigrahasthānāpattyupekṣaṇam),",
    "XXbsa069_u:882": " 20 niranuyojyānuyogaḥ (asthāne nigrahasthānābhiyogaḥ), 21 apasiddhāntaḥ,",
    "XXbsa069_u:883": " 22 hetvābhāsāśceti dvāviṃśatibidhāni nigrahasthānāni /",
    "XXbsa069_u:884": " yadi",
    "XXbsa069_u:885": " kasyacinnigrahasthānāpattirbhavet, na punastena saha vādaḥ kartavyaḥ /",
    "XXbsa069_u:886": " 1. pratijñāhāniḥ /",
    "XXbsa069_u:887": " svapratijñāyāṃ pratipakṣābhyanujñeti pratijñāhāniḥ /",
    "XXbsa069_u:888": " nityaḥ śabdaḥ /",
    "XXbsa069_u:889": " kasmāt /",
    "XXbsa069_u:890": " amūrtatvāt /",
    "XXbsa069_u:891": " ākāśavat /",
    "XXbsa069_u:892": " iti sthāpite 'paraḥ prāha",
    "XXbsa069_u:893": " / śabda ākāśasādharmyannitya iti cettato yadi vaidharmyaṃ syāt, tadānityaḥ",
    "XXbsa069_u:894": " / vaidharmyañca śabdasya sahetukatvamākāśasya tvahetukatvamiti /",
    "XXbsa069_u:895": " śabda aindriyaka ākāśastvanaindriyakaḥ /",
    "XXbsa069_u:896": " tasmācchabdo 'nitya iti pratyavasthita idamāha /",
    "XXbsa069_u:897": " sādharmyaṃ vaidharmyaṃ vā na mayā samālocyate /",
    "XXbsa069_u:898": " nityasādharmyaṃ tu mayoktam /",
    "XXbsa069_u:899": " yadi nityasadharmā tadā nitya iti /",
    "XXbsa069_u:900": " atrāparaḥ /",
    "XXbsa069_u:901": " nityasādharmyamanaikāntikam /",
    "XXbsa069_u:902": " amūrtānyanityānyapi bastūni vidyante /",
    "XXbsa069_u:903": " yathā sukhaduḥkhādīni /",
    "XXbsa069_u:904": " tasmādasiddho hetuḥ /",
    "XXbsa069_u:905": " vaidharmyaṃ tu sarvamanityaṃ nityavyatiriktamiti niścitaṃ vyanakti /",
    "XXbsa069_u:906": " tasmādanityatāsādhane samarthamityukte brūyāt /",
    "XXbsa069_u:907": " anityaṃ sahetukam /",
    "XXbsa069_u:908": " nityaṃ tvahetukamiti mayāpi pratipāditam /",
    "XXbsa069_u:909": " iti pratijñāhāninigrahasthānāpattiḥ /",
    "XXbsa069_u:910": " 2. pratijñāntaram /",
    "XXbsa069_u:911": " pratijñātārthapratiṣedhe pareṇa kṛte dharmāntaravikalpādarthanirdeśaḥ pratijñāntaramucyate",
    "XXbsa069_u:912": " nityaḥ śabdaḥ /",
    "XXbsa069_u:913": " kasmāt /",
    "XXbsa069_u:914": " asparśatvāt /",
    "XXbsa069_u:915": " ākāśavaditi sthāpite aparaḥ prāha /",
    "XXbsa069_u:916": " asparśatvahetunā nityaḥ śabda iti bhavatā sthāpitam /",
    "XXbsa069_u:917": " asparśatvahetuścānaikāntikaḥ /",
    "XXbsa069_u:918": " cittecchakrodhādyasparśamapyanityam /",
    "XXbsa069_u:919": " śabdo",
    "XXbsa069_u:920": " 'pyasparśastasmādanaikāntikatā /",
    "XXbsa069_u:921": " ākāśādivannityaścittādivadanityo vetyasparśatvamanaikāntikameva /",
    "XXbsa069_u:922": " tasmādbhavaddheturasiddhaḥ /",
    "XXbsa069_u:923": " yadi heturasiddhastadā pratijñāpyasiddheti prasiddhamiti pratyavasthita idamāha",
    "XXbsa069_u:924": " / śabdo nityatā ceti na mama pratijñā /",
    "XXbsa069_u:925": " api tu nityatā śabdena saṃbaddhā,",
    "XXbsa069_u:926": " śabdaśca nityatathā sambaddha ityasmatpratijñā /",
    "XXbsa069_u:927": " yo mayā nirdiṣṭaḥ śabdaḥ sa rūpādiniṣedhārthaḥ /",
    "XXbsa069_u:928": " yā ca mayā nirdiṣṭā nityatā, sā nityatāniṣedhārthā /",
    "XXbsa069_u:929": " nityatā śabdānna vyatiricyate rūpādibhyastu vyatiricyate /",
    "XXbsa069_u:930": " śabdo nityatāyā na vyatiricyate śrotragrāhyādikāttu vyatiricyate /",
    "XXbsa069_u:931": " yadyasmānna vyatiricyate, tattena",
    "XXbsa069_u:932": " sambaddham, eṣāsmatpratijñā /",
    "XXbsa069_u:933": " mayā na śabdo na ca nityatā sthāpyate /",
    "XXbsa069_u:934": " bhavān punaḥ śabdañca nityatāñca khaṇḍayati (Tś 35) na tu mama pratijñāṃ khaṇḍayati /",
    "XXbsa069_u:935": " iyamucyate pratijñāntarānagrahasthānāpattiḥ /",
    "XXbsa069_u:936": " 3. pratijñāvirodhaḥ /",
    "XXbsa069_u:937": " hetupratijñayorvirodhaḥ pratijñāvirodha ityucyate /",
    "XXbsa069_u:938": " prativādī prāha /",
    "XXbsa069_u:939": " nityaḥ śabdaḥ /",
    "XXbsa069_u:940": " kasmāt /",
    "XXbsa069_u:941": " sarvasyānityatvāt /",
    "XXbsa069_u:942": " ākāśavat /",
    "XXbsa069_u:943": " iti sthāpite 'paraḥ prāha bhavatoktaṃ sarvamanityaṃ tasmānnityaḥ śabda iti",
    "XXbsa069_u:944": " / atha śabdaḥ sarvasminnantarbhavati na vā /",
    "XXbsa069_u:945": " sarvasminnantarbhavati cet /",
    "XXbsa069_u:946": " sarvasyānityatvācchabdo 'pyanityaḥ /",
    "XXbsa069_u:947": " sarvasminnāntarbhavati cettadā sarvamityasiddham /",
    "XXbsa069_u:948": " kuta iti cet /",
    "XXbsa069_u:949": " śabdasyāsaṅgrahāt /",
    "XXbsa069_u:950": " hetuvacane pratijñāhāniḥ /",
    "XXbsa069_u:951": " pratijñāvacane ca hetuhāniḥ /",
    "XXbsa069_u:952": " tasmādbhavato 'rtho 'siddhaḥ",
    "XXbsa069_u:953": " / iyaṃ pratijñāvirodhanigrahasthānāpattirucyate /",
    "XXbsa069_u:954": " 4. pratijñāsaṃnyāsaḥ /",
    "XXbsa069_u:955": " pareṇa svapratijñāpratiṣedhe kṛte saṃnyāso",
    "XXbsa069_u:956": " 'samarthaneti pratijñāsaṃnyāsaḥ /",
    "XXbsa069_u:957": " nityaḥ śabdaḥ /",
    "XXbsa069_u:958": " kutaḥ /",
    "XXbsa069_u:959": " aindriyakatvāt /",
    "XXbsa069_u:960": " yathā sāmānyamaindriyakaṃ nityañca /",
    "XXbsa069_u:961": " śabdo 'pyaindriyakatvānnityaḥ /",
    "XXbsa069_u:962": " iti sthāpite 'paraḥ prāha nityaḥ śabda aindriyakatvāditi bhavatoktam /",
    "XXbsa069_u:963": " atha yadaindriyakaṃ tadanityalakṣaṇākrāntaṃ ghaṭādivat /",
    "XXbsa069_u:964": " ghaṭo hyaindriyakatvādanityaḥ /",
    "XXbsa069_u:965": " tasmācchabdopyanitya iti /",
    "XXbsa069_u:966": " yadbhavatoktaṃ sāmānyavannityamiti tadayuktam /",
    "XXbsa069_u:967": " tathā hi gavādisāmānyaṃ gavāderabhinnaṃ bhinnaṃ vā /",
    "XXbsa069_u:968": " abhinnañced, gaureva san sāmānyaṃ tvasat /",
    "XXbsa069_u:969": " bhinnañced, gorvyatiriktaṃ sāmānyaṃ prakāśeta na tu gorvyatiriktaṃ sāmānyaṃ prakāśate tasmāddṛṣṭānto na nityatāsādhakaḥ /",
    "XXbsa069_u:970": " pratijñā cāsiddhā /",
    "XXbsa069_u:971": " (Tś 36) iti dūṣaṇe kṛte prativādī prāha kenaitatsthāpitam /",
    "XXbsa069_u:972": " iyaṃ pratijñāsannyāsanigrahasthānāpattirityucyate /",
    "XXbsa069_u:973": " 5. hetvantaram /",
    "XXbsa069_u:974": " aviśeṣahetau sthāpite paścāddhetvantaroktiriti hetvantaram /",
    "XXbsa069_u:975": " nityaḥ śabdaḥ /",
    "XXbsa069_u:976": " kasmāt /",
    "XXbsa069_u:977": " dviranabhivyaktatvāt /",
    "XXbsa069_u:978": " yannityaṃ tatsarvaṃ sakṛdabhivyaktamākāśavat /",
    "XXbsa069_u:979": " śabdasyāpi tathātvam /",
    "XXbsa069_u:980": " iti sthāpite 'paraḥ",
    "XXbsa069_u:981": " prāha /",
    "XXbsa069_u:982": " nityaḥ śabdo dviranabhivyaktatvāt /",
    "XXbsa069_u:983": " ākāśavaditi na tveṣa heturyuktaḥ /",
    "XXbsa069_u:984": " kuta iti ceddviranabhivyaktasya nityatānaikāntikatvāt /",
    "XXbsa069_u:985": " yathā vāyoḥ sparśasya ca sakṛdevābhivaktavāpi vāyuranityaḥ /",
    "XXbsa069_u:986": " śabdo 'pi",
    "XXbsa069_u:987": " tatheti pratyavasthita idamāha /",
    "XXbsa069_u:988": " śabdo vāyuvilakṣaṇaḥ /",
    "XXbsa069_u:989": " vāyurhi tvagindriyagrāhyaḥ /",
    "XXbsa069_u:990": " śabdastu śravaṇagrāhyaḥ /",
    "XXbsa069_u:991": " tasmācchabdo vāyuvilakṣaṇa iti /",
    "XXbsa069_u:992": " atrāparaḥ prāha /",
    "XXbsa069_u:993": " pūrvamuktaṃ bhavatā śabdo nityo dviranabhivyaktatvādityadhunā tūcyate śabdo vāyuvilakṣaṇaḥ pṛthagindriyagrāhyatvāditi prathamahetutyāgena bhavata hetvantaraṃ pratiṣṭhāpitam /",
    "XXbsa069_u:994": " tasmādbhavato heturasiddhaḥ /",
    "XXbsa069_u:995": " iyaṃ hetvantaranigrahasthānāpattirucyate /",
    "XXbsa069_u:996": " 6. arthāntaram /",
    "XXbsa069_u:997": " prakṛtārthāpratisambaddhārthābhidhānamarthāntaram /",
    "XXbsa069_u:998": " nityaḥ śabdaḥ /",
    "XXbsa069_u:999": " kasmāt /",
    "XXbsa069_u:1000": " rūpādipañcaskandhā daśahetupratyayāḥ /",
    "XXbsa069_u:1001": " etaducyate arthāntaram /",
    "XXbsa069_u:1002": " 7. nirarthakam /",
    "XXbsa069_u:1003": " yadā vāda iṣṭastadā mantrabhāṣaṇamiti nirarthakiam /",
    "XXbsa069_u:1004": " 8. avijñātārtham /",
    "XXbsa069_u:1005": " pariṣatprativādibhyāṃ trirabhihitamapyavijñātamityavijñātārtham /",
    "XXbsa069_u:1006": " yadi kaściddharmaṃ vakti pariṣattu prativādī ca jijñāsāvapi trirabhihitaṃ jñātumasamarthau",
    "XXbsa069_u:1007": " yathā (kaścidvaded) aṇuramūrtaḥ sukhotpādakaḥ duḥkhotpādako 'prāpto sāpakarṣotkarṣaḥ samito 'sannyāso na vināśaḥ /",
    "XXbsa069_u:1008": " śabdo nityaḥ kasmāt /",
    "XXbsa069_u:1009": " anityasya nityatvāt /",
    "XXbsa069_u:1010": " iyamavijñātārthanigrahasthānāpattirucyate /",
    "XXbsa069_u:1011": " 9. apārthakam /",
    "XXbsa069_u:1012": " paurvāparyyāsambandho 'pārthakam /",
    "XXbsa069_u:1013": " yathā kaścidvadet /",
    "XXbsa069_u:1014": " daśavidhaṃ phalaṃ trividhaḥ kaṃbala ekavidhaṃ pānabhojanametadapārthakamucyate /",
    "XXbsa069_u:1015": " 10. aprāptakālam /",
    "XXbsa069_u:1016": " pratijñāyāṃ duṣṭāyāṃ paścāddhetusthāpanamaprāptakālam /",
    "XXbsa069_u:1017": " nityaḥ śabdaḥ /",
    "XXbsa069_u:1018": " yathā pārimāṇḍalyāśrayasya paramāṇornityatvātpārimāṇḍalyaṃ nityaṃ śabdasyāpi tathātvasambhava iti kṛte 'paraḥ prāha /",
    "XXbsa069_u:1019": " bhavatā nityatāsthāpane heturnoktaḥ, pañcāvayavanyūnavacanasthāpanādbhavadartho",
    "XXbsa069_u:1020": " 'siddha iti dūṣita idaṃ prāha /",
    "XXbsa069_u:1021": " asti me heturnāmnā tu noktaḥ /",
    "XXbsa069_u:1022": " ko 'yaṃ",
    "XXbsa069_u:1023": " heturiti cet /",
    "XXbsa069_u:1024": " nityākāśāśrayatvamiti /",
    "XXbsa069_u:1025": " atrāparaḥ /",
    "XXbsa069_u:1026": " yathā gṛhe dagdhe tatparitrāṇāyodakānveṣaṇaṃ tathānavasare 'rtharakṣaṇāya hetusthāpanam",
    "XXbsa069_u:1027": " etadaprāptakālamucyate /",
    "XXbsa069_u:1028": " 11. nyūnam /",
    "XXbsa069_u:1029": " pañcāvayavā anyatamena hīnā iti nyūnam /",
    "XXbsa069_u:1030": " pratijñā heturudāharaṇamupanayanaṃ nigamanamiti pañcāvayavāḥ /",
    "XXbsa069_u:1031": " yathā (kaścidvadatya) nityaḥ śabda ityayaṃ prathamo 'vayavaḥ /",
    "XXbsa069_u:1032": " kṛtakatvāditi dvitīyo 'vayavaḥ /",
    "XXbsa069_u:1033": " yadvastu kṛtakaṃ tadanityaṃ yathā ghaṭaḥ kṛtako 'nityaśceti tṛtīyo 'vayavaḥ /",
    "XXbsa069_u:1034": " śabdo 'pi tatheti caturtho 'vayavaḥ /",
    "XXbsa069_u:1035": " tasmācchabdo 'nitya iti pañcamo 'vayavaḥ /",
    "XXbsa069_u:1036": " pañcāvayavānāmanyatamena nyūnatā nyūnanigrahasthānāpattirityucyate /",
    "XXbsa069_u:1037": " 12. adhikam /",
    "XXbsa069_u:1038": " bahuhetūdāharaṇoktiradhikam /",
    "XXbsa069_u:1039": " yathā (kaścidvade) cchabdo",
    "XXbsa069_u:1040": " 'nityaḥ /",
    "XXbsa069_u:1041": " kasmāt? /",
    "XXbsa069_u:1042": " prayatnānantarīyakatvādamūrtatvādaindriyakatvādutpādavināśābhyāṃ vācyatvāccaitaddhetubāhulyamityucyate",
    "XXbsa069_u:1043": " api ca śabdo 'nityaḥ kṛtakatvād ghaṭavatpaṭavatgṛhavatkarmmavat /",
    "XXbsa069_u:1044": " etaddṛṣṭāntabāhulyamityucyate /",
    "XXbsa069_u:1045": " vādī prāha /",
    "XXbsa069_u:1046": " bhavatā hetūdāharaṇabahulyamuktam /",
    "XXbsa069_u:1047": " yadyeko hetuḥ sādhanāsamarthastadā kathamekahetuprayogaḥ /",
    "XXbsa069_u:1048": " atha sādhanasamarthastadā kiṃ hetubāhulyena udāharaṇabahulye 'pi tathātvasambhavaḥ /",
    "XXbsa069_u:1049": " tadbāhulyokteraprayojanatvāt /",
    "XXbsa069_u:1050": " 13. punaruktam /",
    "XXbsa069_u:1051": " punaruktaṃ trividhaṃ, śabdapunaruktaṃ, artha punaruktaṃ,",
    "XXbsa069_u:1052": " arthāpattipunaruktañca /",
    "XXbsa069_u:1053": " śabdapunaruktaṃ yathā (kaścidvade) cchakraḥ śakraḥ /",
    "XXbsa069_u:1054": " arthapunaruktaṃ yathā (kaścidvadet) cakṣurakṣi /",
    "XXbsa069_u:1055": " arthāpattipunaruktaṃ yathā (kaścidvadet) satyaṃ saṃsāro duḥkhaṃ satyaṃ nirvāṇaṃ sukham /",
    "XXbsa069_u:1056": " prathamameva vacanaṃ vaktavyaṃ dvitīyaṃ tvaprayojanam /",
    "XXbsa069_u:1057": " kasmāt /",
    "XXbsa069_u:1058": " pūrvavacanasya spaṣṭārthatvāt /",
    "XXbsa069_u:1059": " pūrvavacanasyārtha spaṣṭaśced,",
    "XXbsa069_u:1060": " dvitīyavacanena kiṃ spaṣṭaṃ bhavet /",
    "XXbsa069_u:1061": " yadi na kiñcit prakaṭayitavyaṃ tadā tadaprayojanam /",
    "XXbsa069_u:1062": " etatpunaruktamityucyate /",
    "XXbsa069_u:1063": " 14. ananubhāṣaṇam /",
    "XXbsa069_u:1064": " pariṣadā vijñātāyāḥ pratijñāyāstrirabhihitāyā (Tś 39)",
    "XXbsa069_u:1065": " api yadi kaścitpratyuccāraṇāsamarthastadānanubhāṣaṇam /",
    "XXbsa069_u:1066": " 15. ajñānam /",
    "XXbsa069_u:1067": " pariṣadā vijñātāyā api pratijñāyāḥ kenacidavijñānamajñānamucyate /",
    "XXbsa069_u:1068": " 16. apratibhā /",
    "XXbsa069_u:1069": " yadi parasya pratijñāṃ nyāyavadīkṣate dūṣaṇe cāsamarthastadāpratibhā /",
    "XXbsa069_u:1070": " apare tu vadanti /",
    "XXbsa069_u:1071": " ajñāne 'pratibhāyāñcobhayatrānigrahasthānāpattiḥ /",
    "XXbsa069_u:1072": " kasmāt? /",
    "XXbsa069_u:1073": " yadi kaścidarthaṃ na vijānāti dūṣaṇe cāsamarthastena saha vādo na kartavya iti /",
    "XXbsa069_u:1074": " ete tvatimande nigrahasthāne /",
    "XXbsa069_u:1075": " anyeṣu nigrahasthāneṣu, sadoṣasya vacanasya vividhenopāyenoddharaṇaṃ śakyam /",
    "XXbsa069_u:1076": " atra tūbhayatra na kaścidupāya uddharaṇasamarthaḥ /",
    "XXbsa069_u:1077": " eṣa manuṣyaḥ pūrvaṃ pāṇḍityagauravaṃ sthāpayati,",
    "XXbsa069_u:1078": " paścāttu pāṇḍityaṃ prakaṭayitumaśaktaḥ /",
    "XXbsa069_u:1079": " 17. vikṣepaḥ /",
    "XXbsa069_u:1080": " svapratijñāyā doṣaṃ jñātvā vyājaiḥ parihāraḥ kāryāntarakathanam /",
    "XXbsa069_u:1081": " yathāhaṃ svayaṃ rogī, ahaṃ paraṃ roginaṃ",
    "XXbsa069_u:1082": " draṣṭumicchāmi /",
    "XXbsa069_u:1083": " tadā tu yadi nāpakrāmati paradūṣaṇanirākaraṇaṃ na kalpayati /",
    "XXbsa069_u:1084": " kasmāt /",
    "XXbsa069_u:1085": " bandhusnehāpagamabhayāt /",
    "XXbsa069_u:1086": " iti vikṣepanigrahasthānāpattirucyate /",
    "XXbsa069_u:1087": " 18. matānujñā /",
    "XXbsa069_u:1088": " paradūṣaṇe svapakṣadoṣābhyupagama iti matānujñā /",
    "XXbsa069_u:1089": " yadi kaścit pareṇa dūṣaṇe kṛte, svapakṣadoṣamanujānāti, yathā mama doṣa evaṃ bhavato 'pītyabhyupagacchan",
    "XXbsa069_u:1090": " iyaṃ matānujñocyate /",
    "XXbsa069_u:1091": " 19. paryanuyojyopekṣaṇam /",
    "XXbsa069_u:1092": " yadi kaścinnigrahasthānaṃ prāpnuyāt, tasya nigrahāpattyanudbhāvanaṃ taddūṣaṇecchayā tu (Tś 40) dūṣaṇasthāpanam /",
    "XXbsa069_u:1093": " tadarthe ca hīne kiṃ prayojanaṃ dūṣaṇena /",
    "XXbsa069_u:1094": " asiddhametaddūṣaṇam /",
    "XXbsa069_u:1095": " etaducyate paryanuyojyopekṣaṇam /",
    "XXbsa069_u:1096": " 20. niranuyojyānuyogaḥ /",
    "XXbsa069_u:1097": " kasyacidanigrāhyatve 'pi nigrahasthānābhiyogo niranuyojyānuyogaḥ /",
    "XXbsa069_u:1098": " anyacca /",
    "XXbsa069_u:1099": " prativādini svapratijñāhānyāpanne svapakṣabhinnārthopādānenāsthāne paranigrahasthānadyotanam",
    "XXbsa069_u:1100": " ayamapi niranuyojyānuyogaḥ /",
    "XXbsa069_u:1101": " 21. apasiddhāntaḥ /",
    "XXbsa069_u:1102": " pūrvaṃ caturvidhe siddhānte svayamaṅgīkṛte 'pi",
    "XXbsa069_u:1103": " paścāccedyathāsiddhāntaṃ na brūyādayamapasiddhāntaḥ /",
    "XXbsa069_u:1104": " 22. hetvābhāsāḥ /",
    "XXbsa069_u:1105": " yathā pūrvamuktāstrividhāḥ /",
    "XXbsa069_u:1106": " asiddho 'neikāntiko",
    "XXbsa069_u:1107": " viruddhaśceti hetvābhāsāḥ /",
    "XXbsa069_u:1108": " asiddhaḥ /",
    "XXbsa069_u:1109": " yathā kaścit sthāpayedaśva āgacchati /",
    "XXbsa069_u:1110": " kasmāt /",
    "XXbsa069_u:1111": " śṛṅgadarśanāt /",
    "XXbsa069_u:1112": " aśvo 'śṛṅga iti śṛṅgaheturasiddho 'śvāgamanasthāpanāsamarthaḥ /",
    "XXbsa069_u:1113": " anaikāntikaḥ /",
    "XXbsa069_u:1114": " yathā kaścit sthāpayetgaurāgacchati /",
    "XXbsa069_u:1115": " kasmāt /",
    "XXbsa069_u:1116": " śṛṅgadarśanāt /",
    "XXbsa069_u:1117": " yaḥ saśṛṅga sa gaurityanaikāntikaḥ chāgarurvādīnāṃ saśṛṅgatvāt /",
    "XXbsa069_u:1118": " śṛṅgaheturanaikāntikaḥ /",
    "XXbsa069_u:1119": " tasmādgavāgamanasthāpanāsamarthaḥ /",
    "XXbsa069_u:1120": " viruddhaḥ /",
    "XXbsa069_u:1121": " yathā kaścit sthāpayetprabhāte rātriḥ /",
    "XXbsa069_u:1122": " kasmāt /",
    "XXbsa069_u:1123": " aruṇodayāt /",
    "XXbsa069_u:1124": " aruṇodayo rātryā viruddhaḥ /",
    "XXbsa069_u:1125": " aruṇodayahetū rātristhāpanāsamarthaḥ /",
    "XXbsa069_u:1126": " yadi kenacideṣa hetuḥ prayujyate tadā hetvābhāsanigrahasthānāpattiḥ /",
    "XXbsa069_u:1127": " iti tṛtīyaṃ prakaraṇam /",
    "XXbsa069_u:1128": " samāptaścāyaṃ grantha /"
}