{
    "SA11sanss06u:0_0": "ātmabhāvarakṣā ṣaṣṭhaḥ paricchedaḥ /",
    "SA11sanss06u:1_0": "uktaṃ niṣphalasyandavarjanaṃ /",
    "SA11sanss06u:2_0": "katham etat sidhyed ity āha /",
    "SA11sanss06u:3_0": "etat sidhyet sadā smṛtyêti //",
    "SA11sanss06u:4_0": "dvādaśêmāḥ smṛtayo niṣphalasyandavarjanayā saṃvartante /",
    "SA11sanss06u:5_0": "yad uta /",
    "SA11sanss06u:6_0": "tathāgatâjñânatikramânupālanavipākagauravasmṛtiḥ /",
    "SA11sanss06u:7_0": "sarvakāyasya niścalasvabhāvatāpratiṣṭhitatânusmṛtiḥ /",
    "SA11sanss06u:8_0": "sati satvârthe yad aṅgam anupayogi tad dṛḍhatarasmṛtyapekṣāniścalamādhyachandaparâpattīkṛtaṃ sarvadhīraceṣṭāsmṛtiḥ /",
    "SA11sanss06u:9_0": "na câsya bhayôtsavâdisaṃbandhasaṃbhrame 'ṅgamuktasmṛtiḥ /",
    "SA11sanss06u:10_0": "īryāpathacatuṣkâkṣepanirūpaṇasmṛtiḥ /",
    "SA11sanss06u:11_0": "antarântarā cêryāpathavikopârakṣaṇârtham īryāpathasaṃpadavalokanasmṛtiḥ /",
    "SA11sanss06u:12_0": "bhāṣaṇakāle câtiprasādâuddhatyasaṃrambha pakṣapātâdivaśād atimātrâprāsādikahastapādaśiromukhavikāraniyamanasmṛtiḥ /",
    "SA11sanss06u:13_0": "yaḥ śrotā vaktavyaḥ sa yāvanmātreṇa dhvaninârthaṃ jānāti /",
    "SA11sanss06u:14_0": "tadanatirekeṇa svareṇa bhāṣaṇasmṛtir anyatra parâśaṅkādoṣasaṃbhavāt /",
    "SA11sanss06u:15_0": "aśikṣitajanasamāgamasaṅkaṭe svacittataccittaprasādanâditātparyasmṛtiḥ /",
    "SA11sanss06u:16_0": "cittamattadvipasya śamathastambhe nityabaddhasmṛtiḥ /",
    "SA11sanss06u:17_0": "muhur muhuś ca cittâvasthāpratyavekṣaṇāsmṛtiḥ /",
    "SA11sanss06u:18_0": "mahājanasaṃpātaṃ prāyo 'nyakāryatyāgenâpi yathôktasmṛtirakṣātātparyasmṛtir iti //",
    "SA11sanss06u:19_0": "[ Bendall ed p119 ---> ]",
    "SA11sanss06u:20_0": "evam etābhiḥ smṛtibhir niṣphalasyandanavarjanaṃ sidhyati /",
    "SA11sanss06u:21_0": "sā ca smṛtis tīvrâdarād bhavet /",
    "SA11sanss06u:22_0": "tatrâdaraḥ kāryeṣu",
    "SA11sanss06u:23_0": "[ Cambridge MS f61b ---> ]",
    "SA11sanss06u:24_0": "sarvabhāvenâbhimukhyam /",
    "SA11sanss06u:25_0": "avajñāpratipakṣaḥ /",
    "SA11sanss06u:26_0": "ayaṃ câdaraḥ śamathamāhātmyaṃ jñātvā tātparyeṇa jāyate /",
    "SA11sanss06u:27_0": "kas tāvad ayaṃ śamo nāma /",
    "SA11sanss06u:28_0": "yâryâkṣayamatisūtre śamathôktaḥ //",
    "SA11sanss06u:29_0": "tatra katamā śamathâkṣayatā /",
    "SA11sanss06u:30_0": "yā cittasya śāntir upaśāntir avikṣepakendriyasaṃyamaḥ /",
    "SA11sanss06u:31_0": "anuddhatatā /",
    "SA11sanss06u:32_0": "anunnahanatâcapalatâcañcalatā saumyatā guptatā karmaṇyatâjāneyatâikâgratâikârāmatā saṃgaṇikāvarjanatā vivekaratiḥ kāyavivekaś cittâvibhramo 'raṇyamukhamanasikāratâlpêcchatā /",
    "SA11sanss06u:33_0": "yāvad īryāpathaguptiḥ kālajñatā samayajñatā mātrajñatā muktijñatā /",
    "SA11sanss06u:34_0": "subharatā supoṣatêtyādi //",
    "SA11sanss06u:35_0": "kiṃ punar asya śamasya māhātmyaṃ yathābhūtajñānajananaśaktiḥ /",
    "SA11sanss06u:36_0": "yasmāt samāhito yathābhūtaṃ prajānātîty avadan muniḥ //",
    "SA11sanss06u:37_0": "yathôktaṃ dharmasaṃgītau /",
    "SA11sanss06u:38_0": "samāhitamanaso yathābhūtadarśanaṃ bhavati /",
    "SA11sanss06u:39_0": "yathābhūtadarśino bodhisatvasya satveṣu mahākaruṇā pravartate /",
    "SA11sanss06u:40_0": "evaṃ câsya bhavati /",
    "SA11sanss06u:41_0": "idaṃ mayā samādhimukhaṃ sarvadharmayathābhūtadarśanaṃ ca sarvasatvānāṃ niṣpādayitavyaṃ /",
    "SA11sanss06u:42_0": "sa tayā mahākaruṇayā saṃcodyamāno 'dhiśīlam adhicittam adhiprajñaṃ ca śikṣāṃ paripūryāṃ caturāṃ samyaksaṃbodhim abhisaṃbudhyate /",
    "SA11sanss06u:43_0": "tasmān mayā śīlasusthitanâprakampenâśithilena bhavitavyam iti /",
    "SA11sanss06u:44_0": "idaṃ śamathamāhātmyam ātmanaḥ pareṣāṃ cânantâpāyâdiduḥkhasamatikramânanta laukikalokôttarasukhasaṃpatprakarṣapāraprāptyātmakam avagamya tadabhilāṣeṇâtāpo bhāvayitavyaḥ /",
    "SA11sanss06u:45_0": "ādīptagṛhântagatenêva śītalajalâbhilāṣiṇā /",
    "SA11sanss06u:46_0": "tena tīvrâdaro bhavati śikṣāsu /",
    "SA11sanss06u:47_0": "tenâpi smṛtir upatiṣṭhati /",
    "SA11sanss06u:48_0": "upasthitasmṛtir niṣphalaṃ varjayati /",
    "SA11sanss06u:49_0": "[ Bendall ed p120 ---> ]",
    "SA11sanss06u:50_0": "yaś ca niṣphalaṃ varjayati tasyânarthā na saṃbhava-",
    "SA11sanss06u:51_0": "[ Cambridge MS f62a ---> ]",
    "SA11sanss06u:52_0": "nti /",
    "SA11sanss06u:53_0": "tasmād ātmabhāvaṃ rakṣitukāmena smṛtimūlam anviṣya nityam upasthitasmṛtinā bhavitavyaṃ //",
    "SA11sanss06u:54_0": "atâivôgraparipṛcchāyāṃ gṛhiṇaṃ bodhisatvam adhikṛtyôktaṃ /",
    "SA11sanss06u:55_0": "surāmaireyamadyapramādasthānāt prativiratena bhavitavyam amattenânunmattenâcapalenâcañcalenâsaṃbhrāntenâmukhareṇânunnaḍenânuddhatenôpasthitismṛtisaṃprajanyenêti /",
    "SA11sanss06u:56_0": "atrâiva ca pravrajitabodhisatvam adhikṛtyôktaṃ smṛtisaṃprajanyasyâvikṣepêti //",
    "SA11sanss06u:57_0": "tatra smṛtiḥ āryaratnacūḍasūtre 'bhihitā /",
    "SA11sanss06u:58_0": "yayā smṛtyā sarvakleśānāṃ prādurbhāvo na bhavati /",
    "SA11sanss06u:59_0": "yayā smṛtyā sarvamārakarmaṇām avatāraṃ na dadāti /",
    "SA11sanss06u:60_0": "yayā smṛtyôtpathe vā kumārge vā na patati /",
    "SA11sanss06u:61_0": "yayā smṛtyā dauvārikabhūtayā sarveṣām akuśalānāṃ cittacaitasikānāṃ dharmāṇām avakāśaṃ dadātîyam ucyate samyaksmṛtir iti /",
    "SA11sanss06u:62_0": "saṃprajanyaṃ tu prajñāpāramitāyām uktaṃ /",
    "SA11sanss06u:63_0": "caraṃś carāmîti prajān-ti /",
    "SA11sanss06u:64_0": "sthitaḥ sthito 'smîti prajānāti /",
    "SA11sanss06u:65_0": "śayanaḥ śayitêti prajānāti /",
    "SA11sanss06u:66_0": "niṣaṇṇo niṣaṇṇo 'smîti prajānāti /",
    "SA11sanss06u:67_0": "yathā yathā câsyaḥ [[DOUBT]] kāyaḥ sthito bhavati tathā tathâiva prajānāti //",
    "SA11sanss06u:68_0": "pe//",
    "SA11sanss06u:69_0": "so 'tikrāman vā pratikrāman vā saṃprajānaṃś cārī bhavati /",
    "SA11sanss06u:70_0": "ālokite vilokite saṃmiñjite prasārite saṃghāṭīpaṭṭapātracīvaradhāraṇe /",
    "SA11sanss06u:71_0": "aśite pīte khādite nidrāklamaprativinodane āgate gate sthite niṣaṇṇe supte jāgarite bhāṣite tuṣṇībhāve pratisaṃlayane saṃprajānaṃś cārī bhavatîti /",
    "SA11sanss06u:72_0": "[ Bendall ed p121 ---> ]",
    "SA11sanss06u:73_0": "śīlaṃ hi samādhisaṃvartanīyaṃ //",
    "SA11sanss06u:74_0": "yathôktaṃ candrapradīpasūtre /",
    "SA11sanss06u:75_0": "kṣipraṃ samādhiṃ labhate niraṅgaṇaṃ /",
    "SA11sanss06u:76_0": "viśuddhaśīle 'sminn ānuśaṃsêti //",
    "SA11sanss06u:77_0": "ato 'vagamyate ye kecit samādhihetavaḥ prayogās te śīlântargatêti /",
    "SA11sanss06u:78_0": "tasmāt samādhyarthi-",
    "SA11sanss06u:79_0": "[ Cambridge MS f62b ---> ]",
    "SA11sanss06u:80_0": "nā smṛtisaṃprajanyaśīlena bhavitavyaṃ /",
    "SA11sanss06u:81_0": "tathā śīlârthinâpi samādhau yatnaḥ kāryaḥ tatrâiva sūtre vacanāt /",
    "SA11sanss06u:82_0": "dhyānânuśaṃseṣu hi paṭhyate /",
    "SA11sanss06u:83_0": "nâsau bhoti anācāro ācāro supratiṣṭhitaḥ /",
    "SA11sanss06u:84_0": "gocare carate yogī vivarjeti agocaraṃ //",
    "SA11sanss06u:85_0": "niṣparidāhavihārī guptêndriyasaṃvṛta /",
    "SA11sanss06u:86_0": "iti //",
    "SA11sanss06u:87_0": "etābhyāṃ ca śīlasamādhibhyām anyonyasaṃvardhanakarābhyāṃ cittakarmapariniṣpattiḥ etāvatī cêyaṃ bodhisatvaśikṣā yad uta cittaparikarma /",
    "SA11sanss06u:88_0": "etanmūlatvāt sarvasatvârthānāṃ //",
    "SA11sanss06u:89_0": "uktaṃ hy āryaratnameghe /",
    "SA11sanss06u:90_0": "cittapūrvaṅgamāś ca sarvadharmāḥ /",
    "SA11sanss06u:91_0": "citte parijñāte sarvadharmāḥ parijñātā bhavanti /",
    "SA11sanss06u:92_0": "api tu",
    "SA11sanss06u:93_0": "cittena nīyate lokaḥ cittaṃ cittaṃ na paśyati /",
    "SA11sanss06u:94_0": "cittena cīyate karma śubhaṃ vā yadi vâśubham //",
    "SA11sanss06u:95_0": "cittaṃ bhramate 'lātavat /",
    "SA11sanss06u:96_0": "cittaṃ bhramate turaṅgavat /",
    "SA11sanss06u:97_0": "cittaṃ dahate devâgnivat /",
    "SA11sanss06u:98_0": "[ Bendall ed p122 ---> ]",
    "SA11sanss06u:99_0": "cittaṃ harate mahâmbuvat //",
    "SA11sanss06u:100_0": "sâivaṃ vyupaparīkṣamāṇaś citte sûpasthitasmṛtir viharati na cittasya vaśaṃ gacchati /",
    "SA11sanss06u:101_0": "ap tu cittam evâsya vaśaṃ gacchati /",
    "SA11sanss06u:101_1": "cittenâsya vaśībhūtena sarvadharmā vaśībhavantîti //",
    "SA11sanss06u:102_0": "tathâryadharmasaṅgītisūtre 'py uktaṃ /",
    "SA11sanss06u:103_0": "mativikramo bodhisatvâha /",
    "SA11sanss06u:104_0_0": "yo 'yaṃ dharmo dharmêty ucyate nâyaṃ dharmo deśastho*na pradeśastho 'nyatra svacittâdhīno dharmaḥ tasmān mayā svacittaṃ svārādhitaṃ",
    "SA11sanss06u:104_0_1": "svadhiṣṭhitaṃ susamārabdhaṃ sunigṛhītaṃ kartavyaṃ /",
    "SA11sanss06u:105_0": "tat kasya hetoḥ /",
    "SA11sanss06u:106_0": "yatra cittaṃ tatra guṇadoṣāḥ /",
    "SA11sanss06u:107_0": "nâsti niścittatāyāṃ guṇadoṣaḥ /",
    "SA11sanss06u:108_0": "tatra bodhisatvo*doṣebhyaś cittaṃ nivārya guṇeṣu pravartayati //",
    "SA11sanss06u:109_0": "tad ucyate /",
    "SA11sanss06u:110_0": "cittâdhīno*dharmo dharmâdhīnā bodhir iti //",
    "SA11sanss06u:111_0": "ayaṃ bhagavan dharmaṃ samādānaḥ sukhâbhisaṃbodhāya saṃvartatae iti //",
    "SA11sanss06u:112_0": "āryagaṇḍavyūhasūtre 'pi varṇitaṃ /",
    "SA11sanss06u:113_0": "svacittâdhiṣṭhānaṃ sarvabodhisatvacaryā",
    "SA11sanss06u:114_0": "[ Cambridge MS f63a ---> ]",
    "SA11sanss06u:115_0": "svacittâdhiṣṭhānaṃ sarvasatvaparipākavinayaḥ //",
    "SA11sanss06u:116_0": "pe //",
    "SA11sanss06u:117_0": "tasya mama kulaputrâivaṃ bhavati /",
    "SA11sanss06u:118_0": "svacittam evôpastambhayitavyaṃ sarvakuśalamūlaiḥ /",
    "SA11sanss06u:119_0": "svacittam evâbhiṣyandayitavyaṃ dharmameghaiḥ /",
    "SA11sanss06u:120_0": "svacittam eva pariśodhayitavyam āvaraṇāya dharmebhyaḥ /",
    "SA11sanss06u:121_0": "svacittam eva dṛḍhīkartavyaṃ vīryeṇêty ādi //",
    "SA11sanss06u:122_0": "tathâtrâiva māyādevy-adarśanâkulībhūte āryasudhane ratnanetrāyā nagaradevatāyās taddarśanârtham iyam anuśāsanī /",
    "SA11sanss06u:123_0": "cittanagaraparipālanakuśalena te kulaputra bhavitavyaṃ sarvasaṃsāraviṣayaraty-",
    "SA11sanss06u:124_0": "[ Bendall ed p123 ---> ]",
    "SA11sanss06u:125_0": "asaṃvasanatayā /",
    "SA11sanss06u:126_0": "cittanagarâlaṃkāraprayuktena te kulaputra bhavitavyaṃ daśatathāgatabalâdhyālambanatayā /",
    "SA11sanss06u:127_0": "cittanagarapariśodhanaprayuktena te kulaputra bhavitavyam īrṣyāmātsaryaśāṭhyâpanayanatayā /",
    "SA11sanss06u:128_0": "cittanagaravivardhanâbhiyuktena te kulaputra bhavitavyaṃ sarvajñatāsaṃbhāramahāvīryavegavivardhanatayā /",
    "SA11sanss06u:129_0": "cittanagaraduryodhanadurāsadatâbhinirhāraprayuktena te kulaputra bhavitavyaṃ sarvakleśamārakāyikapāpamitramāracakrânavamardanatayā /",
    "SA11sanss06u:130_0": "cittanagarapravistaraṇaprayuktena te kulaputra bhavitavyaṃ mahāmaitrīsarvajagatsphuraṇatayā /",
    "SA11sanss06u:131_0": "cittanagarapraticchādanaprayuktena te kulaputra bhavitavyaṃ vipuladharmacchatrasarvâkuśala dharmapratipakṣâbhinirharaṇatayā /",
    "SA11sanss06u:132_0": "cittanagaravivaraṇaprayuktena te kulaputra bhavitavyaṃ ādhyātmikabāhyavastu sarvajagatsaṃprāpaṇatayā /",
    "SA11sanss06u:133_0": "cittanagaradṛḍhasthāmâbhinirharaprayuktena te kulaputra bhavitavyaṃ sarvâkuśaladharmasva santatyavasanatayā /",
    "SA11sanss06u:134_0": "yāvad evaṃ cittanagaraviśuddhyabhiyuktena kulaputra bodhisatvena śakyaṃ sarvakuśalamūla samārjanam anuprāptuṃ /",
    "SA11sanss06u:135_0": "tat kasya hetoḥ /",
    "SA11sanss06u:136_0": "tathā hi tasya bodhisatvasyâivaṃ cittanagara-",
    "SA11sanss06u:137_0": "[ Cambridge MS f63b ---> ]",
    "SA11sanss06u:138_0": "pariśuddhaysa sarvâvaraṇāni purato na saṃtiṣṭhante /",
    "SA11sanss06u:139_0": "buddhadarśanâvaraṇaṃ vā dharmaśravaṇâvaraṇaṃ vêty ādi /",
    "SA11sanss06u:140_0": "tasmād vyavasthitam evaṃ /",
    "SA11sanss06u:141_0": "cittaparikarmâiva bodhisatvaśikṣêti /",
    "SA11sanss06u:142_0": "tac câcapalacetasaḥ //",
    "SA11sanss06u:143_0": "śamāc ca na calec cittaṃ bāhyaceṣṭānivartanāt //",
    "SA11sanss06u:144_0": "asaṃprajanyaparatantrasya muṣitasmṛteś ca cittaṃ calati samīhitād ālambanād anyatra nīyamānatvāt /",
    "SA11sanss06u:145_0": "yadā tu smṛtisaṃprajanyena bāhyāś ceṣṭā*nivarti-",
    "SA11sanss06u:146_0": "[ Bendall ed p124 ---> ]",
    "SA11sanss06u:147_0": "tā bhavanti tadā tadvaśatvād ekasminn ālambane nibaddhaṃ yāvad iṣyate tāvat tiṣṭhati /",
    "SA11sanss06u:148_0": "tataś ca pūrvavad anuśaṃsavistaraḥ /",
    "SA11sanss06u:149_0": "adyatve 'pi ca satvârthakṣamo bhavaty eva prasādakaratvāt /",
    "SA11sanss06u:150_0": "kathaṃ //",
    "SA11sanss06u:151_0": "sarvatrâcapalamandamitasnigdhâbhibhāṣaṇāt /",
    "SA11sanss06u:152_0": "āvarjayej janaṃ bhavyam ādeyaś câpi jāyate //",
    "SA11sanss06u:153_0": "etad eva ca bodhisatvasya kṛtyam yad uta satvâvarjanaṃ /",
    "SA11sanss06u:154_0": "yathâryadharmasaṃgītisūtre /",
    "SA11sanss06u:155_0": "āryapriyadarśena bodhisatvena paridīpitaṃ /",
    "SA11sanss06u:156_0": "tathā tathā bhagavan bodhisatvena pratipattavyaṃ yat sahadarśanenâiva satvāḥ prasīdeyuḥ /",
    "SA11sanss06u:157_0": "tat kasmād dhetoḥ /",
    "SA11sanss06u:158_0": "na bhagavan bodhisatvasyânyat karaṇīyam asty anyatra satvâvarjanāt /",
    "SA11sanss06u:159_0": "satvaparipākâivêyaṃ bhagavan bodhisatvasya dharmasaṃgītir iti //",
    "SA11sanss06u:160_0": "evaṃ punar akriyamāṇe ko doṣêty āha /",
    "SA11sanss06u:161_0": "anādeyaṃ tu taṃ lokaḥ paribhūya jinâṅkuraṃ /",
    "SA11sanss06u:162_0": "bhasmachanno yathā vahniḥ pacyeta narakâdiṣu //",
    "SA11sanss06u:163_0": "yathā prāg upadarśitaṃ //",
    "SA11sanss06u:164_0": "yena câsya paribhavâivam anartho ratnameghe jinenôktas tena saṃkṣepasaṃvaraḥ /",
    "SA11sanss06u:164_1": "yenâprasādaḥ satvānāṃ tad yatnena vivarjayed iti /",
    "SA11sanss06u:165_0": "yathâha /",
    "SA11sanss06u:166_0": "katame ca te bodhisatvasamudācārāḥ /",
    "SA11sanss06u:167_0": "yāvad iha bodhisatvo nâsthāne viharati nâkāle /",
    "SA11sanss06u:168_0": "nâkālabhāṇī bhavati nâkālajño bhavati nâdeśajño bhavati /",
    "SA11sanss06u:169_0": "yato nidānam asyântike satvâprasādaṃ prativedayeyuḥ /",
    "SA11sanss06u:170_0": "sa sarvasatvânurakṣayā /",
    "SA11sanss06u:171_0": "[ Cambridge MS f64a ---> ]",
    "SA11sanss06u:172_0": "ātmanaś ca bodhisaṃbhāraparipūraṇârthaṃ*saṃpannêryāpatho bhavati mṛdubhāṇī mandabhāṇī /",
    "SA11sanss06u:173_0": "asaṃsargabahulaḥ /",
    "SA11sanss06u:174_0": "pravivekâbhimukhaḥ /",
    "SA11sanss06u:175_0": "suprasannamukhêti //",
    "SA11sanss06u:176_0": "[ Bendall ed p125 ---> ]",
    "SA11sanss06u:177_0": "atâiva dharmasaṃgītisūtre deśitaṃ /",
    "SA11sanss06u:178_0": "yaḥ satvān rakṣati sa śīlaṃ rakṣatîti /",
    "SA11sanss06u:179_0": "anayā kanīyena mātṛgrāmeṇa saha rahoavasthâdiṣu lokarakṣā ca kṛtā syāt /",
    "SA11sanss06u:180_0": "evaṃ bhogyeṣu jalasthaleṣu mūtrapurīṣaśleṣmapūyâdīnāṃ kutsitānāṃ rahasy arahasi côtsargaṃ na kuryād devamanuṣyacittarakṣârthaṃ /",
    "SA11sanss06u:181_0": "saddharmasmṛtyupasthāne ca rahôtsiṣṭaṃ kṛtvânutsiṣṭâhāreṣv adadataḥ pretagatiḥ paṭhyate //",
    "SA11sanss06u:182_0": "tathā bodhisatvaprātimokṣe 'py aprasādaparihārôktaḥ /",
    "SA11sanss06u:183_0": "na purato dantakāṣṭhaṃ khāditavyaṃ na purataḥ kheṭe nikṣiptavyêti /",
    "SA11sanss06u:184_0": "eṣa ca gauravalajjāvidhiḥ sarvadraṣṭavyo na brahmacāriṣv eva /",
    "SA11sanss06u:185_0": "atra tu sūtre brahmacāry-adhikāraḥ teṣu gurutarâpattibhayasaṃdarśanârthaṃ //",
    "SA11sanss06u:186_0": "yathâtrâivâha /",
    "SA11sanss06u:187_0": "nôccairbhāṣiṇā bhavitavyam iti //",
    "SA11sanss06u:188_0": "na câyaṃ vidhiḥ prādeśikaḥ /",
    "SA11sanss06u:189_0": "tathā brahmaparipṛcchāyām apy uktaṃ na ca vadhasadṛśena bodhisatvena bhavitavyam iti /",
    "SA11sanss06u:190_0": "tathā prātimokṣād api lokâprasādakaram anveṣya varjanīyaṃ /",
    "SA11sanss06u:191_0": "tan na tāvad //",
    "SA11sanss06u:192_0": "mukhapūraṃ na bhuñjīta saśabdaṃ prasṛtânanaḥ /",
    "SA11sanss06u:193_0": "pralambapādaṃ nâsīta na bāhuṃ mardayet samam //",
    "SA11sanss06u:194_0": "evaṃ svayam apy utprekṣya dṛṣṭvā śrutvā ca lokâprasādaṃ rakṣeta /",
    "SA11sanss06u:195_0": "aprasādakaravacanavarjanaṃ tu na sukaram iti smaraṇabodhanârtham upadarśyate /",
    "SA11sanss06u:196_0": "[ Bendall ed p126 ---> ]",
    "SA11sanss06u:197_0": "āryasāgaramatisūtre deśitaṃ /",
    "SA11sanss06u:198_0": "nâvalīnavacano bhavati /",
    "SA11sanss06u:199_0": "na vyavakīrṇavacanaḥ /",
    "SA11sanss06u:200_0": "nâvasyandanavacanaḥ /",
    "SA11sanss06u:201_0": "nôjjvālanavacanaḥ /",
    "SA11sanss06u:202_0": "na rāgânunītavacanaḥ /",
    "SA11sanss06u:203_0": "na prākṛtavacanaḥ /",
    "SA11sanss06u:204_0": "nâsaṃrakṣitavacanaḥ /",
    "SA11sanss06u:205_0": "na vyāpādasaṃdhukṣaṇavacanaḥ /",
    "SA11sanss06u:206_0": "na cañcalavacanaḥ /",
    "SA11sanss06u:207_0": "na capalavacanaḥ /",
    "SA11sanss06u:208_0": "na raṭaraṅga-",
    "SA11sanss06u:209_0": "[ Cambridge MS f64b ---> ]",
    "SA11sanss06u:210_0": "vacanaḥ /",
    "SA11sanss06u:211_0": "na mukhasākṣy-avaropaṇavacano bhavatîti //",
    "SA11sanss06u:212_0": "āryatathāgataguhyasūtre 'py āha /",
    "SA11sanss06u:213_0": "na khalu punaḥ kulaputra bodhisatvasya vāg raktā vā duṣṭā vā mūḍhā vā kliṣṭā vā /",
    "SA11sanss06u:214_0": "kṣuṇṇavyākaraṇā vā svapakṣôtkarṣaṇavacanā vā /",
    "SA11sanss06u:215_0": "parapakṣanigrahavacanā vā /",
    "SA11sanss06u:216_0": "ātmavarṇânunayavacanā vā /",
    "SA11sanss06u:217_0": "paravarṇapratighavacanā vā /",
    "SA11sanss06u:218_0": "pratijñôttāraṇavacanā vā /",
    "SA11sanss06u:219_0": "ābhimānikavyākaraṇavacanā vêti //",
    "SA11sanss06u:220_0": "āryadaśabhūmakasūtre 'py uktaṃ /",
    "SA11sanss06u:221_0": "yêyaṃ vāgamanojñā svasantānaparasantānavināśanī tathārūpāṃ vācaṃ prahāya /",
    "SA11sanss06u:222_0_0": "yêyaṃ vāk snigdhā mṛdvī manojñā madhurā priyakaraṇī manâpakaraṇī [[DOUBT]] hitakaraṇī karṇasukhā hṛdayaṃgamā premaṇī varṇaviṣpaṣṭā",
    "SA11sanss06u:222_0_1": "vijñeyā śravaṇīyâniśritā bahujanakāntā bahujanapriyā bahujanamanâpā [[DOUBT]] vijñapraśastā sarvasatvahitasukhâvahā manôtplāvakarī",
    "SA11sanss06u:222_0_2": "manaḥprahlādanakarī svaparasantānapramodanakarī rāgadveṣamohasarvakleśâpraśāmanī tathārūpāṃ vācaṃ niścārayati /",
    "SA11sanss06u:223_0": "yāvad itihāsapūrvakam api vacanaṃ parihārya pariharatîti //",
    "SA11sanss06u:224_0": "āryagaganagañjasūtre tûktaṃ /",
    "SA11sanss06u:225_0": "guruvacanânavamardanatayā /",
    "SA11sanss06u:226_0": "paravacanânācchindanatayā câdeyagrāhyavacano bhavatîti //",
    "SA11sanss06u:227_0": "[ Bendall ed p127 ---> ]",
    "SA11sanss06u:228_0": "dharmasaṃgītisūtre 'py uktaṃ /",
    "SA11sanss06u:229_0": "gaganagañjo bodhisatvâha /",
    "SA11sanss06u:230_0": "na bodhisatvenâiṣā vāg bhāṣitavyā yayâparo vyāpadyeta /",
    "SA11sanss06u:231_0": "na sā vāg bhāṣitavyā yayâparaṃ tāpayet /",
    "SA11sanss06u:232_0": "na bodhisatvena sā vāg bhāṣitavyā yat paro jānīyāt /",
    "SA11sanss06u:233_0": "na sā vāg bhāṣitavyā yayârthā nirarthā /",
    "SA11sanss06u:234_0": "na bodhisatvena sā vāg bhāṣitavyā yayā na vidyām utpādayet /",
    "SA11sanss06u:235_0": "na sā vāg bhāṣitavyā yā satvānāṃ na hṛdayaṃgamā na paurī na karṇasukhā",
    "SA11sanss06u:236_0": "[ Cambridge MS f65a ---> ]",
    "SA11sanss06u:237_0": "na sā vāg bhāṣitavyêti //",
    "SA11sanss06u:238_0": "saṃkṣepatas tu parâprasādarakṣâryasāgaramatisūtre deśitā /",
    "SA11sanss06u:239_0": "aparâika dharmo*mahāyānasaṃgrahāya saṃvartate svaskhalitapratyavekṣaṇatayā sarvasatvânurakṣêti //",
    "SA11sanss06u:240_0": "eṣā rakṣâtmabhāvasya /",
    "SA11sanss06u:241_0": "yathâparair na nāśyeta /",
    "SA11sanss06u:242_0": "yathā na parān na nāśayet /",
    "SA11sanss06u:243_0": "asya tu granthavistarasyâyaṃ piṇḍârtho bodhisatvena manasā nityaṃ dhārayitavyaḥ //",
    "SA11sanss06u:244_0": "suniścalaṃ suprasannaṃ dhīraṃ sâdaragauravaṃ /",
    "SA11sanss06u:245_0": "salajjaṃ sabhayaṃ śāntaṃ parârādhanatatparam //",
    "SA11sanss06u:246_0": "ātmasatvavaśaṃ nityam anavadyeṣu vastuṣu /",
    "SA11sanss06u:247_0": "nirmāṇam iva nirmānaṃ dhārayāmy eṣa mānasam /",
    "SA11sanss06u:248_0": "iti //",
    "SA11sanss06u:249_0": "kim etāvatī ātmabhāvarakṣā /",
    "SA11sanss06u:250_0": "na hi /",
    "SA11sanss06u:251_0": "kiṃ tarhi bhaiṣajyavasanâdibhiḥ saha /",
    "SA11sanss06u:252_0": "tatra dvividhaṃ bhaiṣajyaṃ /",
    "SA11sanss06u:253_0": "satatabhaiṣajyaṃ glānapratyayabhaiṣajyaṃ ca /",
    "SA11sanss06u:254_0": "tatra satatabhaiṣajyam adhikṛtyâryaratnameghe 'bhihitaṃ /",
    "SA11sanss06u:255_0": "tasmāt piṇḍapātrād ekaṃ pratyaṃśaṃ sabrahmacāriṇāṃ sthāpayati /",
    "SA11sanss06u:256_0": "dvitīyaṃ duṣkhitānāṃ tṛtīyaṃ vinipatitānāṃ caturtham ātmanā paribhuṅkte /",
    "SA11sanss06u:257_0": "paribhuñjāno na raktaḥ paribhuṅkte 'sakto 'gṛddho 'nadhyavasitaḥ /",
    "SA11sanss06u:258_0": "anyatra yāvad eva kāyasya sthitaye /",
    "SA11sanss06u:259_0": "yāpanāyai /",
    "SA11sanss06u:260_0": "tathā paribhuṅkte yathā nâtisaṃlikhito bhavati /",
    "SA11sanss06u:261_0": "nâtigurukāyaḥ /",
    "SA11sanss06u:262_0": "[ Bendall ed p128 ---> ]",
    "SA11sanss06u:263_0": "tat kasya hetoḥ /",
    "SA11sanss06u:264_0": "atisaṃlikhito hi kuśalapakṣaparāṅmukho bhavati /",
    "SA11sanss06u:265_0": "atigurukāyo middhâvaṣṭabdho bhavati /",
    "SA11sanss06u:266_0": "tena taṃ piṇḍapātaṃ paribhujya kuśalapakṣâbhimukhena bhavitavyam ity ādi //",
    "SA11sanss06u:267_0": "āryaratnarāśāv apy uktaṃ /",
    "SA11sanss06u:268_0": "tena grāmaṃ vā nagaraṃ vā nigamaṃ vā piṇḍāya caratā dharmasaṃnāhaṃ saṃnahya piṇḍāya cartavyaṃ /",
    "SA11sanss06u:269_0": "tatra katamo dharmasaṃnāhaḥ /",
    "SA11sanss06u:270_0": "amanâpāni [[DOUBT]] rūpāṇi dṛṣṭvā na pratihantavyaṃ /",
    "SA11sanss06u:271_0": "manâpāni [[DOUBT]] dṛṣṭvā nânunetavyaṃ /",
    "SA11sanss06u:272_0": "evaṃ manâpâmanâpeṣu [[DOUBT]] śabdagandharasaspraṣṭavyeṣu vijñapteṣu nânu-",
    "SA11sanss06u:273_0": "[ Cambridge MS f65b ---> ]",
    "SA11sanss06u:274_0": "netavyaṃ na pratihantavyaṃ /",
    "SA11sanss06u:275_0": "indriyasusaṃvṛtenânutkṣiptacakṣuṣā yugamātraprekṣiṇā /",
    "SA11sanss06u:276_0": "dāntâjāneyacittena pūrvadharmamanasikāram anutsṛjatā nâmiṣaprakṣiptayā santatyā piṇḍāya cartavyaṃ sâvadānacāriṇā ca bhavitavyaṃ /",
    "SA11sanss06u:277_0": "yataś ca piṇḍapāto labhyate tatrânunayo na kartavyaḥ yataś ca na labhyate tatra pratighāto*nôtpādayitavyaḥ /",
    "SA11sanss06u:278_0": "daśakulapraveśe na câikādaśāt kulād bhikṣā na labhyate /",
    "SA11sanss06u:279_0": "tathâpi na paritaptavyaṃ evaṃ ca cittam utpādayitavyam /",
    "SA11sanss06u:280_0": "evaṃ bahukṛtyā hy ete śramaṇabrāhmaṇagṛhapatayo na tair avaśyaṃ mama dātavyaṃ /",
    "SA11sanss06u:281_0": "idaṃ tāvad āścaryaṃ yan mām ete samanvāharanti /",
    "SA11sanss06u:282_0": "kaḥ punar vādo yad bhikṣāṃ dāsyanti /",
    "SA11sanss06u:283_0": "tenâivam aparitapatā piṇḍāya cartavyaṃ //",
    "SA11sanss06u:284_0": "ye câsya satvāś cakṣuṣu ābhāsam āgacchanti strīpuruṣadārakadārikāḥ /",
    "SA11sanss06u:285_0": "antaśas tiryagyonigatās tatra maitrīkaruṇācittam utpādayitavyaṃ /",
    "SA11sanss06u:286_0": "tathâhaṃ kariṣyāmi yathā ye me satvāś cakṣuṣâbhāsam āgacchanti piṇḍapātaṃ vā dāsyanti tān sugatigāminaḥ kariṣyāmi /",
    "SA11sanss06u:287_0": "tādṛśaṃ yogam āpatsye /",
    "SA11sanss06u:288_0": "tena lūhaṃ vā praṇītaṃ vā piṇḍapāta saṃgṛhya samantāc caturdiśaṃ vyavalokayitavyaṃ /",
    "SA11sanss06u:289_0": "ka-",
    "SA11sanss06u:290_0": "[ Bendall ed p129 ---> ]",
    "SA11sanss06u:291_0": "iha grāmanagaranigame daridraḥ satvaḥ /",
    "SA11sanss06u:292_0": "yasyâsmāt piṇḍapātāt saṃvibhāgaṃ kariṣyāmi /",
    "SA11sanss06u:293_0": "yadi daridraṃ satvaṃ paśyati tena tatpiṇḍapātāt saṃvibhāgaḥ kartavyaḥ /",
    "SA11sanss06u:294_0": "atha na kañcit satvaṃ daridraṃ paśyati /",
    "SA11sanss06u:295_0": "tenâivaṃ cittam utpādayitavyaṃ /",
    "SA11sanss06u:296_0": "santy anābhāsagatāḥ satvā ye mama cakṣuṣu ābhāsaṃ nâgacchanti /",
    "SA11sanss06u:297_0": "teṣām itaḥ piṇḍapātād agraṃ*pratyaṃśaṃ niryātayāmi /",
    "SA11sanss06u:298_0": "dattâdānāḥ paribhuñjatāṃ /",
    "SA11sanss06u:299_0": "tena tat piṇḍapātaṃ gṛhītvā tad araṇyâyatanam abhiruhya dhautapāṇinā śobhanasamācāreṇa śramaṇacāritrakalpa-",
    "SA11sanss06u:300_0": "[ Cambridge MS f66a ---> ]",
    "SA11sanss06u:301_0": "samatvâgatenâdhiṣṭhānâdhiṣṭhitena paryaṅkaṃ baddhvā sapiṇḍapātaḥ paribhoktavyaḥ //pe //",
    "SA11sanss06u:302_0": "paribhuñjatā câivaṃ manasikārôtpādayitavyaḥ /",
    "SA11sanss06u:303_0": "santy asmin kāye 'śītiḥ krimikulasahasrāṇi /",
    "SA11sanss06u:304_0": "tāny anenâivâujasā sukhaṃ phāsuṃ viharantu /",
    "SA11sanss06u:305_0": "idānīṃ câiṣām āmiṣeṇa saṃgrahaṃ kariṣyāmi /",
    "SA11sanss06u:306_0": "bodhiprāptaś ca punar dharmeṇa saṃgrahaṃ kariṣyāmi /",
    "SA11sanss06u:307_0": "yadi punar asya lūhaṃ piṇḍapātaṃ bhavati tenâivaṃ cittam utpādayitavyaṃ /",
    "SA11sanss06u:308_0": "lūhâhāratayā me laghuḥ kāyo bhaviṣyati prahāṇakṣamôccāraprasrāvaniṣyandanaś ca me parītto bhaviṣyati /",
    "SA11sanss06u:309_0": "śraddhādeyaṃ ca parīttaṃ bhaviṣyati /",
    "SA11sanss06u:310_0": "kāyalaghutā cittalaghutā ca me bhaviṣyati /",
    "SA11sanss06u:311_0": "alpamlānamiddhaś ca me bhaviṣyati /",
    "SA11sanss06u:312_0": "yadā punar asya prabhūtaḥ piṇḍapāto bhavati tatrâpi mātrâbhojinā bhavitavyaṃ utsarjanadharmiṇā ca /",
    "SA11sanss06u:313_0": "tataḥ piṇḍapātād anyatarāyāṃ śilāyām avatīryâivaṃ cittam utpādayitavyaṃ /",
    "SA11sanss06u:314_0": "ye kecin mṛgapakṣisaṃgâmiṣabhojanenârthikās te dattâdānāḥ paribhuñjatām iti //",
    "SA11sanss06u:315_0": "punar āha /",
    "SA11sanss06u:316_0": "tena sarveṇa rasasaṃjñā nôtpādayitavyā //",
    "SA11sanss06u:317_0": "pe //",
    "SA11sanss06u:318_0": "caṇḍālakumārasadṛśena mayā",
    "SA11sanss06u:319_0": "[ Bendall ed p130 ---> ]",
    "SA11sanss06u:320_0": "bhavitavyaṃ /",
    "SA11sanss06u:321_0": "cittakāyacaukṣeṇa /",
    "SA11sanss06u:322_0": "na bhojanacaukṣeṇa /",
    "SA11sanss06u:323_0": "tat kasmād dhetoḥ /",
    "SA11sanss06u:324_0": "kiyatpraṇītam api bhojanaṃ bhuktaṃ /",
    "SA11sanss06u:325_0": "sarvaṃ tat pūtiniṣyandaparyavasānaṃ durgandhaparyavasānaṃ pratikūlaparyavasānaṃ /",
    "SA11sanss06u:326_0": "tasmān mayā na praṇītabhojanâkāṅkṣiṇā bhavitavyaṃ /",
    "SA11sanss06u:327_0": "tena nâivaṃ cittam utpādayitavyaṃ /puruṣo me piṇḍapātaṃ dad-ti na strīḥ /",
    "SA11sanss06u:328_0": "strī me piṇḍapātaṃ dadāti na puruṣaḥ /",
    "SA11sanss06u:329_0": "dārako me piṇḍapātaṃ dadāti na dārikā /",
    "SA11sanss06u:330_0": "dārikā me piṇḍapātaṃ dadāti na dārakaḥ /",
    "SA11sanss06u:331_0": "praṇītaṃ labhe 'haṃ na lūhaṃ /",
    "SA11sanss06u:332_0": "satkṛtya labhe 'haṃ nâsatkṛtya /",
    "SA11sanss06u:333_0": "capalaṃ labhe 'haṃ na kṛcchreṇa praviṣṭamātraṃ ca māṃ samanvāhareyuḥ /",
    "SA11sanss06u:334_0": "na me kaścid vikṣepo bhavet /",
    "SA11sanss06u:335_0": "sunihitāṃl labhe 'haṃ-",
    "SA11sanss06u:336_0": "[ Cambridge MS f66b ---> ]",
    "SA11sanss06u:337_0": "praṇītān nānārasāṃl labhe 'ham /",
    "SA11sanss06u:338_0": "na hīnadaridrabhojanaṃ labhe 'haṃ pratyudgaccheyur māṃ strīpuruṣadārakadārikāḥ /",
    "SA11sanss06u:339_0": "ime te sarve 'kuśalā manasikārā nôtpādayitavyaḥ //",
    "SA11sanss06u:340_0": "pe //",
    "SA11sanss06u:341_0": "prāyeṇa hi satvā rasagṛddhā bhojanahetoḥ pāpāni karmāṇi kṛtvā narakeṣûpapadyante /",
    "SA11sanss06u:342_0": "ye ye punaḥ saṃtuṣṭâgṛddhâlulopā rasapratiprasrabdhā jihvêndriyasaṃtuṣṭāḥ kiyallūhenâpi bhojanena jñāpayanti /",
    "SA11sanss06u:343_0": "teṣāṃ cyutānāṃ kālagatānāṃ svargôpapattir bhavati /",
    "SA11sanss06u:344_0": "sugatigamanaṃ bhavati devamanuṣyeṣu /",
    "SA11sanss06u:345_0": "te devôpapannāḥ sudhāṃ paribhuñjate /",
    "SA11sanss06u:346_0": "evaṃ kāśyapa piṇḍacārikeṇa bhikṣuṇā rasatṛṣṇāṃ vinivartayitvā nidhyaptacittena suparipakvān kulmāṣān paribhuñjatā na paritaptavyam /",
    "SA11sanss06u:347_0": "tat kasmād dhetoḥ /",
    "SA11sanss06u:348_0": "kāyasaṃdhāraṇârthaṃ mārgasaṃdhāraṇârthaṃ mayā bhojanaṃ paribhoktavyaṃ //",
    "SA11sanss06u:349_0": "pe //",
    "SA11sanss06u:350_0": "yadi punaḥ kāśyapa piṇḍacāriko bhikṣur meghâkulavṛṣṭikālasamaye vartamāne na śaknuyāt piṇḍāyâvatartuṃ /",
    "SA11sanss06u:351_0": "tena maitryâhārasaṃnaddhena dharmacintāmanasikārapratiṣṭhitena dvirātraṃ trirātraṃ vā bhaktacchadacchinnenâivaṃ saṃjñôtpādayitavyā /",
    "SA11sanss06u:352_0": "santi yāmalaukikāḥ pretā duṣkarakarmakāriṇo ye varṣaśatena kheṭapiṇḍam apy āhāraṃ na pratilabhante /",
    "SA11sanss06u:353_0": "tan mayā dharmayoniśaś cintāpratiṣṭhitena kāyadaurbalyaṃ vā cittadaurbalyaṃ vā nôtpādayitavyaṃ /",
    "SA11sanss06u:354_0": "adhivāsayiṣyāmi kṣutpipāsāṃ /",
    "SA11sanss06u:355_0": "na punar āryamārgabhāvanāyāṃ vīryaṃ sraṃsayiṣyāmi //",
    "SA11sanss06u:356_0": "pe //",
    "SA11sanss06u:357_0": "yatra kule piṇḍapātaṃ śu-",
    "SA11sanss06u:358_0": "[ Bendall ed p131 ---> ]",
    "SA11sanss06u:359_0": "ciṃ kārayet tatra kule āsane niṣadya dhārmī kathā kartavyā /",
    "SA11sanss06u:360_0": "yāvan na sa piṇḍapātaḥ śucīkrṭo bhavet tena piṇḍapātaṃ gṛhītvā utthāyâsanāt prakramitavyaṃ /",
    "SA11sanss06u:361_0": "piṇḍacārikeṇa kāśyapa bhikṣuṇā",
    "SA11sanss06u:362_0": "[ Cambridge MS f67a ---> ]",
    "SA11sanss06u:363_0": "nâvabhāsakareṇa bhavitavyaṃ na lapanā na kuhanā kartavyā //",
    "SA11sanss06u:364_0": "tatra katamo 'vabhāsaḥ /",
    "SA11sanss06u:365_0": "yat pareṣām evaṃ vācaṃ bhāṣate /",
    "SA11sanss06u:366_0": "lūho me piṇḍapāto rukṣo me piṇḍapātâsīn na ca me yāvadarthaṃ bhuktaṃ /",
    "SA11sanss06u:367_0": "bahujanasādhāraṇaś ca me piṇḍapātaḥ kṛtaḥ /",
    "SA11sanss06u:368_0": "alpaṃ me bhuktaṃ jighatsito 'smîti /",
    "SA11sanss06u:369_0": "yat kiñcid evaṃrūpam avabhāsanimittaṃ /",
    "SA11sanss06u:370_0": "iyam ucyate cittakuhanā /",
    "SA11sanss06u:371_0": "sarvam etat piṇḍacārikeṇa bhikṣuṇā na kartavyaṃ /",
    "SA11sanss06u:372_0": "upekṣakabhūtena /",
    "SA11sanss06u:373_0": "yat pātre patitaṃ lūhaṃ vā praṇītaṃ vā śubhaṃ vâśubhaṃ vā tat paribhoktavyam aparitapyamānenâśayaśuddhena dharmanidhyaptibahulena /",
    "SA11sanss06u:374_0": "kāyajāpanârtham āryamārgasyôpastambhârthaṃ sa piṇḍapātaḥ paribhoktavyêti //",
    "SA11sanss06u:375_0": "tathâryôgraparipṛcchāyām apy uktaṃ /",
    "SA11sanss06u:376_0": "yasyāś cântike piṇḍapātaṃ paribhujya na śaknoty ātmanaḥ parasya cârthaṃ paripūrayitum anujānāmy ahaṃ tasya piṇḍacārikasya bodhisatvasya nimantraṇam iti /",
    "SA11sanss06u:377_0": "evaṃ tāvat satatabhaiṣajyenâtmabhāvarakṣā kāryā /",
    "SA11sanss06u:378_0": "tatrâpi na matsyamāṃsena laṅkâvatārasūtre pratiṣiddhatvāt //",
    "SA11sanss06u:379_0": "[ Bendall ed p132 ---> ]",
    "SA11sanss06u:380_0": "tathā hy uktaṃ /",
    "SA11sanss06u:381_0": "māṃsaṃ sarvam abhakṣyaṃ kṛpâtmāno bodhisatvasyêti vadāmi //",
    "SA11sanss06u:382_0": "pe //",
    "SA11sanss06u:383_0": "svājanyād vyabhicārāc ca śukraśoṇitasaṃbhavāt /",
    "SA11sanss06u:384_0": "udvejanīyaṃ bhūtānāṃ yogī māṃsaṃ vivarjayet //",
    "SA11sanss06u:385_0": "māṃsāni ca palāṇḍūṃś ca madyāni vividhāni ca /",
    "SA11sanss06u:386_0": "gṛñjanaṃ laśunaṃ câiva yogī nityaṃ vivarjayet //",
    "SA11sanss06u:387_0": "mrakṣaṇaṃ varjayet tailaṃ śalyaviddheṣu na svapet /",
    "SA11sanss06u:388_0": "chidrâchidreṣu satvānāṃ yac ca sthānaṃ mahābhayam //",
    "SA11sanss06u:389_0": "pe //",
    "SA11sanss06u:390_0": "lābhârthaṃ hanyate prāṇī māṃsârthaṃ dīyate dhanaṃ /",
    "SA11sanss06u:391_0": "ubhau tau pāpakarmāṇau pacyete rauravâdiṣu //",
    "SA11sanss06u:392_0": "yāvat //",
    "SA11sanss06u:393_0": "yo 'tikramya muner vākyaṃ māṃsaṃ bhakṣeta durmatiḥ /",
    "SA11sanss06u:394_0": "lokadvayavināśârthaṃ dīkṣitaḥ śākyaśāsane //",
    "SA11sanss06u:395_0": "te yānti paramaṃ ghoraṃ narakaṃ pāpaka-riṇaḥ /",
    "SA11sanss06u:396_0": "rauravâdiṣu raudreṣu pacyante māṃsakhādakāḥ //",
    "SA11sanss06u:397_0": "trikoṭikṣuddhaṃ māṃsaṃ vai akalpitam ayācitaṃ /",
    "SA11sanss06u:398_0": "acoditaṃ ca nâivâsti tasmān māṃsaṃ na bhakṣyayet //",
    "SA11sanss06u:399_0": "māṃsaṃ na bhakṣyayed yogī mayā buddhaiś ca garhitaṃ /",
    "SA11sanss06u:400_0": "anyonyabhakṣaṇāḥ satvāḥ kravyâdakulasaṃbhavāḥ //",
    "SA11sanss06u:401_0": "yāvat //",
    "SA11sanss06u:402_0": "durgandhaḥ kutsanīyaś côtmattaś câpi jāyate /",
    "SA11sanss06u:403_0": "[ Bendall ed p133 ---> ]",
    "SA11sanss06u:404_0": "caṇḍālapukkasakule ḍombeṣu ca punaḥ punaḥ //",
    "SA11sanss06u:405_0": "ḍākinījātiyonau ca māṃsâde jāyate kule /",
    "SA11sanss06u:406_0": "ṛkṣa-",
    "SA11sanss06u:407_0": "[ Cambridge MS f67b ---> ]",
    "SA11sanss06u:408_0": "mārjarayonau ca jāyate 'sau narâdhamaḥ //",
    "SA11sanss06u:409_0": "hastikakṣye mahāmeghe nirvāṇâṅgulimālike /",
    "SA11sanss06u:410_0": "laṅkâvatārasūtre ca mayā māṃsaṃ vigarhitaṃ //",
    "SA11sanss06u:411_0": "buddhaiś ca bodhisatvaiś ca śrāvakaiś ca vigarhitaṃ /",
    "SA11sanss06u:412_0": "khādate yadi nirlajjônmatto jāyate sadā //",
    "SA11sanss06u:413_0": "brāhmaṇeṣu ca jāyante 'tha vā yogināṃ kule /",
    "SA11sanss06u:414_0": "prajñāvān dhanavāṃś câiva māṃsâdyānāṃ vivarjanāt //",
    "SA11sanss06u:415_0": "dṛṣṭaśrutaviśaṅkābhiḥ sarvaṃ māṃsaṃ vivarjayet /",
    "SA11sanss06u:416_0": "tārkikā nâvabudhyante kravyâdakulasaṃbhavāḥ //",
    "SA11sanss06u:417_0": "yathâiṣa rāgo mokṣasyântarāyakaro bhavet /",
    "SA11sanss06u:418_0": "tathâiva māṃsamadyâdi antarāyakaraṃ bhavet //",
    "SA11sanss06u:419_0": "vakṣanty anāgate kāle māṃsâdā mohavādinaḥ /",
    "SA11sanss06u:420_0": "kalpikaṃ niravadyaṃ ca māṃsaṃ buddhânuvarṇitaṃ //",
    "SA11sanss06u:421_0": "[ Bendall ed p134 ---> ]",
    "SA11sanss06u:422_0": "bheṣajyam ivâhāraṃ putramāṃsôpamaṃ punaḥ /",
    "SA11sanss06u:423_0": "mātrayā pratikūlaṃ ca yogī piṇḍaṃ samācaret //",
    "SA11sanss06u:424_0": "maitrīvihāriṇā nityaṃ sarvathā garhitaṃ mayā /",
    "SA11sanss06u:425_0": "siṃhavyāghramṛgâdyaiś ca sahâikatra saṃbhavet //",
    "SA11sanss06u:426_0": "tasmān na bhakṣayen māṃsam udvejajanakaṃ nṛṇāṃ /",
    "SA11sanss06u:427_0": "mokṣadharmaniruddhatvād āryāṇām eṣa vai dhvajaḥ /",
    "SA11sanss06u:427_1": "/yat tu jñānavatīparivarte māṃsabhakṣaṇaṃ paṭhyate tan mahârthasādhakatvān nirdoṣam /",
    "SA11sanss06u:428_0": "evaṃ hi tathôktaṃ /",
    "SA11sanss06u:429_0": "eṣo ĀÇÖkariṣyad yadi bhikṣu kālaṃ /",
    "SA11sanss06u:430_0": "samādhiśabdo 'pi hi jambudvīpe /",
    "SA11sanss06u:431_0": "niruddhu satvāna sadâbhaviṣyad /",
    "SA11sanss06u:432_0": "cikitsite 'smi samādhi labdhaḥ //",
    "SA11sanss06u:433_0": "na ca mahākaruṇâbhiyuktam /",
    "SA11sanss06u:434_0": "tenâsmin na maitrī śaṅkâpi nâstîty adoṣaḥ //",
    "SA11sanss06u:435_0": "[ Bendall ed p135 ---> ]",
    "SA11sanss06u:436_0": "yady apy āryaratnameghe 'bhihitaṃ /",
    "SA11sanss06u:437_0": "śmāśānikena nirāmiṣeṇa bhavitavyam iti //",
    "SA11sanss06u:438_0": "tad anyatrâivaṃ jātīyasatvârthasaṃdarśanârthaṃ /",
    "SA11sanss06u:439_0": "vinaye 'pi yad anujñātaṃ tat tu trikoṭipariśuddhabhakṣaṇe na prahāṇântarāyêti /",
    "SA11sanss06u:440_0": "tat parityāgena śuddhadṛṣṭīnām abhimānanirāsârthaṃ /",
    "SA11sanss06u:441_0": "tad vṛddhatayā ca bhavyānāṃ śāsanânavatāraparihārârthaṃ //",
    "SA11sanss06u:442_0": "tathā hy uktaṃ laṅkâvatārasūtre /",
    "SA11sanss06u:443_0": "tatra tatra deśanā pāṭhe śikṣāpadānām ānupūrvīṃ bandhan niśreṇīpadavinyāsayogena /",
    "SA11sanss06u:444_0": "trikoṭiṃ baddhvā /",
    "SA11sanss06u:445_0": "tatrôddiṣya krṭāni pratiṣiddhāni tato 'ntaśaḥ prakṛtimṛtāny api pratiṣiddhānîti //",
    "SA11sanss06u:446_0": "uktaṃ satatabhaiṣajyaṃ /",
    "SA11sanss06u:447_0": "glānapratyayabhaiṣajyaṃ tat sevyam eva //",
    "SA11sanss06u:448_0": "śrāvakavinaye 'pi tāvad ātmârthaṃ brahmacaryavāsârthaṃ pātracīvaram api vikrīya /",
    "SA11sanss06u:449_0": "kāyasaṃdhāraṇam uktaṃ /",
    "SA11sanss06u:450_0": "kiṃ punar aparimitajanaparitrāṇahetor bodhisatvaśarīrasya durlabhā cêdṛśī kṣaṇapratilābhôtsavasampad /",
    "SA11sanss06u:451_0": "iti tatpradarśanârthaṃ ca bhagavatā tatra svayaṃ bhaiṣajyôpayogaḥ pradarśitaḥ //",
    "SA11sanss06u:452_0": "uktaṃ câryaratnameghasūtre /",
    "SA11sanss06u:453_0": "tair yadā pracāritaṃ bhavati tadā satyāṃ velāyām asatyāṃ vā teṣām imāny evaṃrūpāṇi kāyôpastambhanāny upakaraṇāni na labhyante 'bhyavahartuṃ /",
    "SA11sanss06u:454_0": "yad uta sarpir vā tailaṃ vā mūlaraso vā gaṇḍaraso vā phalaraso vā /",
    "SA11sanss06u:455_0": "na cânyān abhyavaharato dṛṣṭvā pratighacittam utpādayati /",
    "SA11sanss06u:456_0": "yadi punaḥ khalu paścādbhaktiko bodhisatvo vā",
    "SA11sanss06u:457_0": "[ Cambridge MS f68a ---> ]",
    "SA11sanss06u:458_0": "glāno bhavati /",
    "SA11sanss06u:459_0": "yathārūpeṇâsya glānyena jīvitântarāyo bhavati kuśalapakṣântarāyo vā tena niṣkaukṛtyena bhūtvā nirvicikitsakena bhaiṣajyacittam upasthāpya pratinisevyānîti /",
    "SA11sanss06u:460_0": "[ Bendall ed p136 ---> ]",
    "SA11sanss06u:461_0": "vasanôpabhogaprayojanam ugraparipṛcchāsūtre 'bhihitaṃ /",
    "SA11sanss06u:462_0": "hrīrapatrāpyakāpair niḥ ... [[DOUBT]] pracchādanârthaṃ tu śramaṇaliṅgasaṃdarśanârtham imāni ca kāṣāyāṇi devamānuṣâsurasya lokasya caityam iti /",
    "SA11sanss06u:463_0": "caityârthaṃ samyagdhāritavyāni /",
    "SA11sanss06u:464_0": "nirvṛtivirāgaraktāni [[DOUBT]] etāni /",
    "SA11sanss06u:465_0": "na rāgaraktāni /",
    "SA11sanss06u:466_0": "upaśamânukūlāny etāni /",
    "SA11sanss06u:467_0": "na saṃkleśasaṃdhukṣaṇânukūlāni /",
    "SA11sanss06u:468_0": "ebhiś ca kāṣāyair vivṛtapāpā bhaviṣyāmaḥ /",
    "SA11sanss06u:469_0": "sukṛtakarmakāriṇo na cīvaramaṇḍanânuyogam anuyuktāḥ /",
    "SA11sanss06u:470_0": "etāni ca kāṣāyāṇy āryamārgasaṃbhārânukūlānîti kṛtvā tathā kariṣyāmo yathā nâikakṣaṇam api sakaṣāyāḥ kāye kāṣāyāṇi dhārayiṣyāmêti /",
    "SA11sanss06u:471_0": "atra ca kāraṇaṃ ratnarāśisūtre 'bhihitaṃ /",
    "SA11sanss06u:472_0": "ye punas te kāśyapa vaidaryâsaṃyatêtaḥ śramaṇaguṇadharmād uddhurāḥ kāye kāṣāyāṇi vastrāṇi dhārayanti /",
    "SA11sanss06u:473_0": "na câiteṣu gauravam utpādayanti /",
    "SA11sanss06u:474_0": "tatra kāśyapa śramaṇavarṇapratirūpakaṃ nāma pratyekanarakaṃ /",
    "SA11sanss06u:475_0": "tatra kāśyapa pratyekanarake śramaṇarūpapratirūpeṇa tāḥ kāraṇāḥ kāryante ādīptacailā*ādīptaśīrṣâdīptapātrâdīptâsanâdīptaśayanāḥ /",
    "SA11sanss06u:476_0": "yaḥ kaścit tatra teṣām upabhogaparibhogaḥ sa sarvâdīptaḥ saṃprajvalitâikajvālībhūtaḥ /",
    "SA11sanss06u:477_0": "tatra taiḥ śramaṇavarṇarūpeṇa duṣkhāṃ vedanām anubhavantîti //",
    "SA11sanss06u:478_0": "[ Bendall ed p137 ---> ]",
    "SA11sanss06u:479_0": "āryaratnameghe 'py uktaṃ /",
    "SA11sanss06u:480_0": "yadi bhaved abhyavakāśiko bodhisatvo glānakāyo 'pratibalakāyas tena vihārakṣitenâivaṃ cittam utpādayitavyaṃ /",
    "SA11sanss06u:481_0": "kleśapratipakṣârthaṃ tathāgatena dhutaguṇāḥ prajñaptāḥ /",
    "SA11sanss06u:482_0": "[ Cambridge MS f68b ---> ]",
    "SA11sanss06u:483_0": "tathâhaṃ kariṣyāmi yathā vihārasyâiva kleśānāṃ prahāṇāya ghaṭiṣyāmi /",
    "SA11sanss06u:484_0": "tatra ca vihāre na gṛddhim utpādayāmi nâdhyavasānaṃ /",
    "SA11sanss06u:485_0": "evaṃ câsya bhavati /",
    "SA11sanss06u:486_0": "kartavyo dānapatīnām anugraho nâsmābhir ātmambharibhir bhavitavyam iti //",
    "SA11sanss06u:487_0": "punar atrâivâha /",
    "SA11sanss06u:488_0": "te śayyāṃ kalpayanto dakṣiṇena pārśvena śayyāṃ kalpayanti /",
    "SA11sanss06u:489_0": "pādasyôpari pādam ādhāya cīvaraiḥ asaṃvṛtakāyāḥ smṛtāḥ /",
    "SA11sanss06u:490_0": "saṃprajānānôtthānasaṃjñinâlokasaṃjñinaḥ śayyāṃ kalpayanti /",
    "SA11sanss06u:491_0": "na ca nidrāsukham āsvādayanti /",
    "SA11sanss06u:492_0": "na pārśvasukham anytra yāvad evâiṣāṃ mahābhūtānāṃ sthitaye jāpanāyai /",
    "SA11sanss06u:493_0": "ity anayā diśā sarvaparibhogāḥ satvârtham adhiṣṭhātavyāḥ /",
    "SA11sanss06u:494_0": "ātmatṛṣṇôpabhogāt tu kliṣṭâpattiḥ prajāyate //",
    "SA11sanss06u:495_0": "yathôktaṃ candrapradīpasūtre /",
    "SA11sanss06u:496_0": "te bhojanaṃ svādurasaṃ praṇītaṃ /",
    "SA11sanss06u:497_0": "labdhvā ca bhuñjanti ayuktayogāḥ /",
    "SA11sanss06u:498_0": "teṣāṃ sâhāru badhāya bhotī /",
    "SA11sanss06u:499_0": "yatha hastipotāna viṣâdhautā //",
    "SA11sanss06u:500_0": "iti //",
    "SA11sanss06u:501_0": "āryaratnarāśisūtre 'pi bhagavatā śraddhādeyaparibhoge parikīrtite /",
    "SA11sanss06u:502_0": "atha tasyām eva parṣadi yogâcārāṇāṃ bhikṣūṇāṃ dve śate imaṃ dharmaparyāyaṃ śrutvā prarudite /",
    "SA11sanss06u:503_0": "evaṃ ca vācam abhāṣanta /",
    "SA11sanss06u:504_0": "kālaṃ vayaṃ bhagavan kariṣyāmo /",
    "SA11sanss06u:505_0": "na punar aprāptaphalâikapiṇḍapātam api śraddhādeyasya paribhokṣyāmaḥ //",
    "SA11sanss06u:506_0": "[ Bendall ed p138 ---> ]",
    "SA11sanss06u:507_0": "bhagavān āha /",
    "SA11sanss06u:508_0": "sādhu sādhu kulaputrâivaṃrūpair lajjābhiḥ kaukṛtyasaṃpannaiḥ paralokâvadyabhayadarśibhir idaṃ pravacanaṃ śobhate /",
    "SA11sanss06u:509_0": "api tu //",
    "SA11sanss06u:510_0": "dvayor ahaṃ kāśyapa śraddhādeyam anujānāmi /",
    "SA11sanss06u:511_0": "katamayor dvayoḥ /",
    "SA11sanss06u:512_0": "yuktasya muktasya ca /",
    "SA11sanss06u:513_0": "yadi bhikṣavo bhikṣur yukto yogâcāro mama śikṣāyāṃ pratipannaḥ sarvasaṃskāreṣv anityadarśī /",
    "SA11sanss06u:514_0": "sarvasaṃskāraduḥkhaviditaḥ sarvadharmeṣv anātmâdhimuktiḥ śāntanirvāṇâbhikāṅkṣī sumerumātrair ālopaiḥ śraddhādeyaṃ bhuñjīta /",
    "SA11sanss06u:515_0": "atyantapariśuddhâiva tasya sā dakṣiṇā bhavati /",
    "SA11sanss06u:516_0": "yeṣāṃ ca dāyakānāṃ dānapatīnāṃ sakāśāc chraddhādeyaṃ paribhuktaṃ tatas teṣāṃ dāyakadānapatīnāṃ maharddhikaḥ",
    "SA11sanss06u:517_0": "[ Cambridge MS f69a ---> ]",
    "SA11sanss06u:518_0": "puṇyavipāko bhavati /",
    "SA11sanss06u:519_0": "mahādyutikaḥ /",
    "SA11sanss06u:520_0": "tat kasmād dhetoḥ /",
    "SA11sanss06u:521_0": "agram idam aupadhikānāṃ puṇyakriyāvastūnāṃ yêyaṃ maitracittasamāpattiḥ /",
    "SA11sanss06u:522_0_0": "tatra kāśyapa yo bhikṣur dāyakasya dānapater antikāc cīvarapiṇḍapātaṃ paribhujyâpramāṇaṃ cetaḥsamādhiṃ samāpadyate 'pramāṇas",
    "SA11sanss06u:522_0_1": "tasya dāyakasya dānapateḥ puṇyakriyāvipākaḥ pratikāṅkṣitavyaḥ /",
    "SA11sanss06u:523_0": "syāt kāśyapa trisāhasramahāsāhasrāyāṃ lokadhātau mahāsamudrāṇāṃ kṣayo na tv eva tasya puṇyaniṣyandanasya kaścit kṣayêti /",
    "SA11sanss06u:524_0": "tad evaṃ piṇḍapātagamanaārambhe bhojanârambhe vā triṣu sthāneṣu smṛtir upasthāpyā dāyakânugrahe /",
    "SA11sanss06u:525_0": "kāyakrimisaṃgrahe /",
    "SA11sanss06u:526_0": "sarvasatvârthasādhake ca saddharmaparigrahe //",
    "SA11sanss06u:527_0": "tathāgatâjñāsaṃpādane tu sarvakāryeṣu smṛtiḥ kāryā /",
    "SA11sanss06u:528_0": "ādiśabdān mantrair api rakṣā kāryā //",
    "SA11sanss06u:529_0": "tatrâpi tāvad imāṃ trisamayarājôktāṃ vidyāṃ maṇḍalasamayârtham uccārayet /",
    "SA11sanss06u:530_0": "namaḥ sarvabuddha-",
    "SA11sanss06u:531_0": "[ Bendall ed p139 ---> ]",
    "SA11sanss06u:532_0": "bodhisatvānāṃ oṃ viraji mahācakraviraji /",
    "SA11sanss06u:533_0": "sata sārata trapi vidhamani /",
    "SA11sanss06u:534_0": "sabhajani /",
    "SA11sanss06u:535_0": "saṃbhajani /",
    "SA11sanss06u:536_0": "taramati /",
    "SA11sanss06u:537_0": "siddhâgre tvaṃ svāhā //",
    "SA11sanss06u:538_0": "anena sarvamaṇḍalapraviṣṭo bhavati //",
    "SA11sanss06u:539_0": "athavā tathāgatahṛdayam aṣṭasahastraṃ japet salaukikalokôttaramaṇḍalapraviṣṭo bhavati /",
    "SA11sanss06u:540_0": "katamac ca tat //",
    "SA11sanss06u:541_0": "namas traiyabdhikānāṃ tathāgatānāṃ /",
    "SA11sanss06u:542_0": "sarvatrâpratihatâvāptidharmatābalināṃ /",
    "SA11sanss06u:543_0": "āṃ asamasama samantato 'nantanâvāptiśāsani /",
    "SA11sanss06u:544_0": "hara smara smaraṇa vigatarāgabuddhadharmate /",
    "SA11sanss06u:545_0": "sara samabalā /",
    "SA11sanss06u:546_0": "hasa /",
    "SA11sanss06u:547_0": "traya /",
    "SA11sanss06u:548_0": "gagana mahâcalarakṣaṇa /",
    "SA11sanss06u:549_0": "jvala jvalana sāgare svāhā //",
    "SA11sanss06u:550_0": "ayaṃ sarvatathāgatānām ātmabhāvaḥ /",
    "SA11sanss06u:551_0": "atrânuttaraṃ gauravaṃ bhāvayitavyaṃ /",
    "SA11sanss06u:552_0": "anenâdikarmikâpi satveṣv anantaṃ buddhakṛtyaṃ kurvanti /",
    "SA11sanss06u:553_0": "ayam eva paramāṃ rakṣāṃ*mārâdibhyaḥ sarvaduṣṭebhyaḥ karoti /",
    "SA11sanss06u:554_0": "hastatāḍena bhasmanā sarṣapair udakena dṛṣṭyā manasā vā sīmābandhaṃ karoti //",
    "SA11sanss06u:555_0": "vyādhi-",
    "SA11sanss06u:556_0": "[ Cambridge MS f69b ---> ]",
    "SA11sanss06u:557_0": "ṣu bhaiṣajyam udakaṃ câbhimantryôpayojyaṃ /",
    "SA11sanss06u:557_1": "/vanakusumāni vā caitye pratimāyāṃ saddharmapustake vā samāhito nivedayet /",
    "SA11sanss06u:558_0": "pakṣaprayogān mahā vyādhibhir abhimucyate /",
    "SA11sanss06u:559_0": "buddhabodhisatvâlambanena sarvasatvârthâbhilāṣiṇā ca cittena bhadracarividhipūrvakaṃ ca japtavyaḥ /",
    "SA11sanss06u:560_0": "ayaṃ vidhir asya kalpasyâvasāne draṣṭavyaḥ /",
    "SA11sanss06u:561_0": "trisamayajāpinaś câmnāyato na doṣaḥ /",
    "SA11sanss06u:562_0": "utsiṣṭasyâpy aśucer na doṣaḥ /",
    "SA11sanss06u:563_0": "mudrâkārā na bhakṣaṇīyā na laṅghanīyā /",
    "SA11sanss06u:564_0": "na mañcârohaḥ kartavyaḥ /",
    "SA11sanss06u:565_0": "na madyaṃ pātavyaṃ /",
    "SA11sanss06u:566_0": "adhimukticaryā śikṣāpadeṣv acalasya nirvicikitsasya duḥśīlapūrvasyâpi sidhyati /",
    "SA11sanss06u:567_0": "paṇḍitasyâpaṇḍitasya vā niyataṃ sidhyati //",
    "SA11sanss06u:568_0": "[ Bendall ed p140 ---> ]",
    "SA11sanss06u:569_0": "tathā câtrâivôktaṃ /",
    "SA11sanss06u:570_0": "bodhicittaṃ dṛḍhaṃ yasya niḥsaṃgā ca matir bhavet /",
    "SA11sanss06u:571_0": "vicikitsā nâiva kartavyā tasyêdaṃ sidhyati dhruvam /",
    "SA11sanss06u:572_0": "iti //",
    "SA11sanss06u:573_0": "bodhicittadṛḍhatā câtra pṛthagjanacalacittatāyā niyamârtham uktā na tu bhūmipraviṣṭam adhikṛtya //",
    "SA11sanss06u:574_0": "yasmād atrôktaṃ /",
    "SA11sanss06u:575_0": "pratyuddhāratām avabhāsatāṃ ca pratilabdhukāmena /mahândhakārād ālokaṃ praveṣṭukāmena /",
    "SA11sanss06u:576_0": "yad bhūyasā vinipatitena sādhyaṃ /",
    "SA11sanss06u:577_0": "tathā kuto mamâlpapuṇyasya siddhir iti nīcacittapratiṣedhaḥ /",
    "SA11sanss06u:578_0": "na câtikrāntadurgater utsāhôrmibahulasyôpacitâprameyapuṇyaskandhasya bhūmipraviṣṭasyâyaṃ pūrvôkto doṣaḥ saṃbhavati /",
    "SA11sanss06u:579_0": "atra ca mantrāṇām ajñānān nâdhikâkṣarapāṭhe doṣo 'sti /",
    "SA11sanss06u:580_0": "nâpi nyūnatādoṣaḥ /",
    "SA11sanss06u:581_0": "nâpi vidhibhraṃsadoṣaḥ /",
    "SA11sanss06u:582_0": "kiṃtu śraddhāvegaṃ bodhicittavegaṃ sarvôtsargavegaṃ ca pramāṇīkṛtyâvicārataḥ pravartitavyam avaśyaṃ buddhabodhisatvam ihâiva yathêṣṭasiddhiś ca bhavati /",
    "SA11sanss06u:583_0": "athavânena sarvavajradharamantreṇa rakṣāṃ kuryāt /",
    "SA11sanss06u:584_0": "namas traiyabdhikānāṃ tathāgatānāṃ sarvavajradharāṇāṃ caṇḍāla /",
    "SA11sanss06u:585_0": "cala /",
    "SA11sanss06u:586_0": "vajra /",
    "SA11sanss06u:587_0": "śāntana /",
    "SA11sanss06u:588_0": "phalana /",
    "SA11sanss06u:589_0": "cara /",
    "SA11sanss06u:590_0": "māraṇa /",
    "SA11sanss06u:591_0": "vajraḍālaphaṭa /",
    "SA11sanss06u:592_0": "lalitaśikhara samantavajriṇi /",
    "SA11sanss06u:593_0": "jvala /",
    "SA11sanss06u:594_0": "namo 'stu te 'grôgraśāsānānāṃ raṇa haṃ phula sphāṭa vajrôttame svāhā //",
    "SA11sanss06u:595_0": "anena paṭhitamātreṇa sarvavighnavināyakā nôpasaṃkrāmanti /",
    "SA11sanss06u:596_0": "devanāgâdayo na prasahante /",
    "SA11sanss06u:597_0": "bhojanapānaśayanâsanavasanapūjôpakaraṇāni câbhimantritena",
    "SA11sanss06u:598_0": "[ Cambridge MS f70a ---> ]",
    "SA11sanss06u:599_0": "jalena dṛṣṭyā manasā vā rakṣeta /",
    "SA11sanss06u:600_0": "acalahṛdayena vā sarvam etat kuryāt //",
    "SA11sanss06u:601_0": "idaṃ ca tat //",
    "SA11sanss06u:602_0": "[ Bendall ed p141 ---> ]",
    "SA11sanss06u:603_0": "namaḥ samantavajrāṇāṃ trāṭa /",
    "SA11sanss06u:604_0": "amogha caṇḍamahāroṣaṇa sphāṭaya hūṃ /",
    "SA11sanss06u:605_0": "bhrāmaya hūṃ /",
    "SA11sanss06u:606_0": "trāṭa hūṃ /",
    "SA11sanss06u:607_0": "māṃ /",
    "SA11sanss06u:608_0": "oṃ balaṃ dade tejomālini svāhā //",
    "SA11sanss06u:609_0": "anena prathamaṃ piṇḍam aṣṭâbhimantritaṃ bhuñjīta bhaiṣajyarājatāṃ buddhabodhisatvānām anusmṛtya //",
    "SA11sanss06u:610_0": "viṣapratīkāras tu //",
    "SA11sanss06u:611_0": "tad yathā /",
    "SA11sanss06u:612_0": "ilimitte /",
    "SA11sanss06u:613_0": "tilimitte /",
    "SA11sanss06u:614_0": "ilitilimitte /",
    "SA11sanss06u:615_0": "dumbe /",
    "SA11sanss06u:616_0": "duḥse /",
    "SA11sanss06u:617_0": "duḥsālīye /",
    "SA11sanss06u:618_0": "dumbālīye /",
    "SA11sanss06u:619_0": "takke /",
    "SA11sanss06u:620_0": "tarkkaraṇe /",
    "SA11sanss06u:621_0": "marmme /",
    "SA11sanss06u:622_0": "marmaraṇe /",
    "SA11sanss06u:623_0": "kaśmīre /",
    "SA11sanss06u:624_0": "kaśmīramukte /",
    "SA11sanss06u:625_0": "aghane /",
    "SA11sanss06u:626_0": "aghanaghane /",
    "SA11sanss06u:627_0": "ilimilīye /",
    "SA11sanss06u:628_0": "akhāpye /",
    "SA11sanss06u:629_0": "apāpye śvete /",
    "SA11sanss06u:630_0": "śvetatuṇḍe /",
    "SA11sanss06u:631_0": "anānurakṣe svāhā //",
    "SA11sanss06u:632_0": "yêmāṃ vidyāṃ sakṛc chṛṇoti sa sapta varṣāṇy ahinā na daśyate /",
    "SA11sanss06u:633_0": "na câsya kāye viṣaṃ krāmati /",
    "SA11sanss06u:634_0": "yaś câinaṃ ahir daśati saptadhâsya sphuṭen mūrddhârjakasyêva mañjarī /",
    "SA11sanss06u:634_1": "/yêmāṃ vidyāṃ dhārayati sa yāvajjīvam ahinā na daśyate /",
    "SA11sanss06u:635_0": "na câsya kāye viṣaṃ krāmati /",
    "SA11sanss06u:636_0": "imāni ca mantrapadāni sarpasya purato na vaktavyāni yatkāraṇaṃ sarpo mriyate //",
    "SA11sanss06u:637_0": "tad yathā /",
    "SA11sanss06u:638_0": "illā /",
    "SA11sanss06u:639_0": "cillā /",
    "SA11sanss06u:640_0": "cakko /",
    "SA11sanss06u:641_0": "bakko /",
    "SA11sanss06u:642_0": "koḍā koḍeti /",
    "SA11sanss06u:643_0": "nikuruḍā nikuruḍeti /",
    "SA11sanss06u:644_0": "poḍā poḍeti /",
    "SA11sanss06u:645_0": "moḍā /",
    "SA11sanss06u:646_0": "moḍeti /",
    "SA11sanss06u:647_0": "puruḍā puruḍeti /",
    "SA11sanss06u:648_0": "phaṭa rahe /",
    "SA11sanss06u:649_0": "phuṭṭaṇḍa rahe /",
    "SA11sanss06u:650_0": "nāga rahe /",
    "SA11sanss06u:651_0": "nāgaṭṭaṇḍarahe /",
    "SA11sanss06u:652_0": "sarpa rahe /",
    "SA11sanss06u:653_0": "sarpaṭṭaṇḍarahe /",
    "SA11sanss06u:654_0": "acche /",
    "SA11sanss06u:655_0": "chala viṣaśāte /",
    "SA11sanss06u:656_0": "śītavattāle /",
    "SA11sanss06u:657_0": "halale /",
    "SA11sanss06u:658_0": "halale /",
    "SA11sanss06u:659_0": "taṇḍi /",
    "SA11sanss06u:660_0": "taḍa /",
    "SA11sanss06u:661_0": "tāḍi /",
    "SA11sanss06u:662_0": "mala /",
    "SA11sanss06u:663_0": "sphuṭa /",
    "SA11sanss06u:664_0": "phuṭu /",
    "SA11sanss06u:665_0": "svāhā //",
    "SA11sanss06u:666_0": "[ Bendall ed p142 ---> ]",
    "SA11sanss06u:667_0": "iti hi bhikṣavo jāṅgulyāṃ vidyāyāṃ udāhṛtāyāṃ sarvabhūtasamāgate sarvaṃ tathâvitathânanyathābhūtaṃ satyam aviparītam aviparyastaṃ /",
    "SA11sanss06u:668_0": "idaṃ viṣam aviṣaṃ bhavatu /",
    "SA11sanss06u:669_0": "dātāraṃ gacchatu /",
    "SA11sanss06u:670_0": "daṃṣṭrāraṃ gacchatu /",
    "SA11sanss06u:671_0": "agniṃ gacchatu /",
    "SA11sanss06u:672_0": "jalaṃ gacchatu /",
    "SA11sanss06u:673_0": "sthalaṃ gacchatu /",
    "SA11sanss06u:674_0": "stambhaṃ gacchatu /",
    "SA11sanss06u:675_0": "kuḍyaṃ gacchatu /",
    "SA11sanss06u:676_0": "bhūmiṃ saṃkrāmatu /",
    "SA11sanss06u:677_0": "śāntiṃ gacchatu svāhā //",
    "SA11sanss06u:678_0": "corâdipratīkāre mārīcīṃ japet //",
    "SA11sanss06u:679_0": "tad yathā /",
    "SA11sanss06u:680_0": "parākramasi /",
    "SA11sanss06u:681_0": "udayam asi /",
    "SA11sanss06u:682_0": "vairam asi arkam asi /",
    "SA11sanss06u:683_0": "markam asi /",
    "SA11sanss06u:684_0": "vanam asi /",
    "SA11sanss06u:685_0": "antarddhānam asi /",
    "SA11sanss06u:686_0": "pa-",
    "SA11sanss06u:687_0": "[ Cambridge MS f70b ---> ]",
    "SA11sanss06u:688_0": "the me rakṣa /",
    "SA11sanss06u:689_0": "utpathe me rakṣa /",
    "SA11sanss06u:690_0": "janato me rakṣa /",
    "SA11sanss06u:691_0": "caurato me rakṣa /",
    "SA11sanss06u:692_0": "rājato me rakṣa /",
    "SA11sanss06u:693_0": "siṃhato me rakṣa /",
    "SA11sanss06u:694_0": "vyāghrato me rakṣa /",
    "SA11sanss06u:695_0": "nāgato me rakṣa /",
    "SA11sanss06u:696_0": "sarpato me rakṣa /",
    "SA11sanss06u:697_0": "sarvato me rakṣa /",
    "SA11sanss06u:698_0": "rakṣa māṃ sarvasatvāṃś ca sarvabhayebhyaḥ sarvôpāye sôpasargebhyaḥ svāhā //",
    "SA11sanss06u:699_0": "uṃvaḍili sarvaduṣṭānāṃ granthiṃ vandāmi svāhā //",
    "SA11sanss06u:700_0": "namo ratnatrayāya /",
    "SA11sanss06u:701_0": "namo mārīcyai devatāyai /",
    "SA11sanss06u:702_0": "mārīcyā devatāyā hṛdayam āvartayiṣyāmi //",
    "SA11sanss06u:703_0": "ta yathā /",
    "SA11sanss06u:704_0": "battāli /",
    "SA11sanss06u:705_0": "badāli /",
    "SA11sanss06u:706_0": "badāli /",
    "SA11sanss06u:707_0": "barāli /",
    "SA11sanss06u:708_0": "varāhamukhi /",
    "SA11sanss06u:709_0": "sarvaduṣṭānāṃ nivāraya /",
    "SA11sanss06u:710_0": "bandha mukhaṃ svāhā //",
    "SA11sanss06u:711_0": "imām api vidyām anantajātismarahetuṃ mahāprabhāvāṃ saptapañcāśadakṣarāṃ vidyādharapiṭakôpanibaddhāṃ sarvabhayarakṣârthaṃ prayuñjīta /",
    "SA11sanss06u:712_0": "tad yathā /",
    "SA11sanss06u:713_0": "aṭṭe /",
    "SA11sanss06u:714_0": "baṭṭe /",
    "SA11sanss06u:715_0": "naṭṭe /",
    "SA11sanss06u:716_0": "kunaṭṭe /",
    "SA11sanss06u:717_0": "ṭake /",
    "SA11sanss06u:718_0": "ṭhake /",
    "SA11sanss06u:719_0": "ṭharake /",
    "SA11sanss06u:720_0": "urumati /",
    "SA11sanss06u:721_0": "rurumati /",
    "SA11sanss06u:722_0": "turu /",
    "SA11sanss06u:723_0": "hili mili /",
    "SA11sanss06u:724_0": "sarvajñôdupadagga [[DOUBT]] /",
    "SA11sanss06u:725_0": "namo sabbasammasaṃbuddhāṇaṃ sijjhantu me mantapadāḥ svāhā //",
    "SA11sanss06u:726_0": "[ Bendall ed p143 ---> ]",
    "SA11sanss06u:727_0": "eṣā rakṣâtmabhāvasya bhaiṣajyavasanâdibhiḥ /",
    "SA11sanss06u:728_0": "satvârthasmṛtipūrvakam eva vaktavyā //",
    "SA11sanss06u:729_0": "ātmatṛṣṇôpabhogāt tu kliṣṭâpattiḥ prajāyate //",
    "SA11sanss06u:730_0": "sarvaṃ hi bodhisatvenôtsṛṣṭaṃ sarvasatvebhyaḥ //",
    "SA11sanss06u:731_0": "tatra yadi vismṛtya paradravyam ātmabharaṇatṛṣṇayā paribhuṅkte kliṣṭâpattim āpadyate /",
    "SA11sanss06u:732_0": "atha vitṛṣṇo anyāsakto vā satvakāryam anusmṛtya bhuṅkte na kliṣṭām āpattim āpadyate /",
    "SA11sanss06u:733_0": "paradravyasaṃjñī svârthena bhuṅkte steyâpattim āpadyate /",
    "SA11sanss06u:734_0": "pūrârgheṇa prātimokṣe pārājiko bhavati /",
    "SA11sanss06u:735_0": "satvasvāmikais tu bhogaiḥ satvasvāmikâivâtmabhāvaḥ saṃrakṣatêty adoṣaḥ /",
    "SA11sanss06u:736_0": "na hi dāsasya nityaṃ svāmikarmavyāpṛtasya svadravyam asti yena varteta //",
    "SA11sanss06u:737_0": "uktaṃ ca dharmasaṅgītisūtre /",
    "SA11sanss06u:738_0": "dāsôpamena bodhisatvena bhavitavyaṃ sarvasatvakiṅkaraṇīyaprāpaṇatayêti //",
    "SA11sanss06u:739_0": "na câikântasvāmyarthaparasya dāsasya vyādhyādiviklavamateḥ svāminam ananujñāpyâpi bhuñjānasya kaści-",
    "SA11sanss06u:740_0": "[ Cambridge MS f71a ---> ]",
    "SA11sanss06u:741_0": "d doṣaḥ /",
    "SA11sanss06u:742_0": "nâpy evaṃ kurvāṇasya bodhisatvasyântike kasyacid viditavṛttântasyâpy aprasādo yujyate mātsaryatyāgacittâparijñānāt /",
    "SA11sanss06u:743_0": "na câtra nyāye kaścit saṃdeho yuktaḥ /",
    "SA11sanss06u:744_0": "sarvôtsargo hi pūrvam eva bhagavatkaṇṭhôktyā pratipāditaḥ /",
    "SA11sanss06u:745_0": "tathā câtmabhāvarakṣā satvârtham evôktā /",
    "SA11sanss06u:746_0": "tasya spaṣṭâvabodhârtham ayaṃ nyāyo 'bhiyukto na tu svârthâpekṣayêti //",
    "SA11sanss06u:747_0": "iti śikṣāsamuccaye ātmabhāvarakṣā ṣaṣṭhaḥ paricchedaḥ //",
    "SA11sanss06u:748_0": "Copyright (c) 2002 by Jens Braarvig - Oslo"
}