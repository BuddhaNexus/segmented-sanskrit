{
    "GK19lnksivsu:0": "śrīlaṅkeśvaraviracitā śivastutiḥ /",
    "GK19lnksivsu:1": "gale kalitakālima prakaṭitendu bhālasthale vināṭitajaṭotkaraṃ rucirapāṇipāthoruhe /",
    "GK19lnksivsu:2": "udañcitakapālakaṃ jaghanasīmni saṃdarśitadvipājinamanukṣaṇaṃ kimapi dhāma vandāmahe // LSiv_1",
    "GK19lnksivsu:3": "vṛṣopariparisphuraddhavaladhāma dhāmaśriyākuberagirigaurimaprabhavagarvanirvāsi tat /",
    "GK19lnksivsu:4": "rucirapunarumākucopacitakuṅkumai rañjitaṃ gajājinavirājitaṃ vṛjinabhaṅgabījaṃ bhaje // LSiv_2",
    "GK19lnksivsu:5": "uditvaravilocanatrayavisṛtvarajyotiṣā kalākarakalākaravyatikareṇa cāharniśam /",
    "GK19lnksivsu:6": "vikāsitajaṭāṭavīviharaṇotsavaprollasattarāmarataraṅgiṇītaralacūḍamīḍe mṛḍam // LSiv_3 //",
    "GK19lnksivsu:7": "vihāya kamalālayāvilasitāni vidyunnaṭīviḍambanapaṭūni me viharaṇaṃ vidhattāṃ manaḥ /",
    "GK19lnksivsu:8": "kapardini kumudvatīramaṇakhaṇḍacūḍāmaṇau kaṭītaṭapaṭībhavatkaraṭicarmaṇi brahmaṇi // LSiv_4",
    "GK19lnksivsu:9": "bhavadbhavanadehalīvikaṭātuṇḍadaṇḍāhatitruṭanmukuṭakoṭibhirmaghavadādibhirbhūyate",
    "GK19lnksivsu:10": "vrajema bhavadantikaṃ prakṛtimetya paiśācikīṃ kimityamarasaṃpadaḥ pramathanātha nāthāma he tvadarcanaparāyaṇapramathakanyakāluṇṭhitaprasūnasaphaladrumaṃ kamapi śailamāśāsmahe /",
    "GK19lnksivsu:11": "alaṃ taṭavitardikāśayitasiddhasīmantinīprakīrṇasumanomanoranameruṇā meruṇā",
    "GK19lnksivsu:12": "na jātu hara yātu me viṣayadurvilāsaṃ mano manobhavakathāstu me na ca manorathātithyabhūḥ",
    "GK19lnksivsu:13": "sphuratsurataraṅgiṇītaṭakuṭīrakoṭau vasannaye śiva devāniśaṃ tava bhavāni pūjāparaḥ // LSiv_7",
    "GK19lnksivsu:14": "vibhūṣaṇasurāpagāśucitarālavālāvalīvaladbahalasīkaraprakarasekasaṃvardhitā",
    "GK19lnksivsu:15": "maheśvarasuradrumasphuritasajjaṭāmañjarī namajjanaphalapradā mama nu hanta bhūyādiyam // LSiv_8",
    "GK19lnksivsu:16": "bahirviṣayasaṃgatipratinivartitākṣāvaleḥ samādhikalitātmanaḥ paśupateraśeṣātmanaḥ /",
    "GK19lnksivsu:17": "śiraḥsurasarittaṭīkuṭilakalpakalpadrumaṃ niśākarakalāmahaṃ vaṭuvimṛṣyamāṇāṃ bhaje // LSiv_9",
    "GK19lnksivsu:18": "tvadīyasuravāhinīvimalavāridhārāvalajjaṭāgahanagāhinī matiriyaṃ mamākrāmatu /",
    "GK19lnksivsu:19": "upottamasarittaṭīviṭapitāṭavīprollasattapasvipariṣattulāmamalamallikābha prabho // LSiv_10",
    "GK19lnksivsu:20": "iti śrīlaṅkeśvaraviracitā śivastutiḥ samāptā /"
}